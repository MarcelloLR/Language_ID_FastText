<CHAPTER ID="013">
ΕΕ 2020 - Ενέργειες σε συνέχεια του άτυπου Ευρωπαϊκού Συμβουλίου της 11ης Φεβρουαρίου 2010 (συζήτηση)
<SPEAKER ID="030" NAME="Πρόεδρος">
" ημερήσια διάταξη προβλέπει τη συζήτηση σχετικά με τη δήλωση του Συμβουλίου και της Επιτροπής: ΕΕ 2020 - Ενέργειες σε συνέχεια του άτυπου Ευρωπαϊκού Συμβουλίου της 11ης Φεβρουαρίου 2010.
<SPEAKER ID="031" NAME="Πρόεδρος">
Κύριε Πρόεδρε Van Rompuy, καθώς πρόκειται για την πρώτη σας ομιλία στην Ολομέλεια του Ευρωπαϊκού Κοινοβουλίου, συμφωνήσαμε ότι μπορεί να είναι κάπως μεγαλύτερη σε διάρκεια. Ο Πρόεδρος Van Rompuy θα ήθελε να παρουσιάσει στο Σώμα τις απόψεις του για άλλα θέματα, θεσμικά θέματα, στην αρχή της θητείας του. Θα ήταν αρκετά για εσάς 15 με 20 λεπτά;
<SPEAKER ID="032" NAME="Herman Van Rompuy" LANGUAGE="EN">
Κύριε Πρόεδρε, χαίρομαι που μου δίνεται αυτή η ευκαιρία να συμμετάσχω σε μια συζήτηση μαζί σας, όχι μόνο για να σας ενημερώσω για την άτυπη σύνοδο των αρχηγών κρατών και κυβερνήσεων πριν από δύο εβδομάδες -εξάλλου, ήταν μια άτυπη συνάντηση, χωρίς επίσημα συμπεράσματα- αλλά και για να έχω την ευκαιρία να σας γνωρίσω από την αρχή της θητείας μου. Αν περίμενα μέχρι την πρώτη επίσημη ευκαιρία για να σας ενημερώσω για ένα Ευρωπαϊκό Συμβούλιο που θα λάβει χώρα στα τέλη Μαρτίου, δεν θα παρευρισκόμουν στο Κοινοβούλιο πριν από τα τέλη Απριλίου, περίπου πέντε μήνες μετά τον διορισμό μου ως Προέδρου του Ευρωπαϊκού Συμβουλίου. Επιτρέψτε μου, λοιπόν, να επωφεληθώ αυτής της ευκαιρίας για να σας περιγράψω πώς βλέπω τον ρόλο και τη λειτουργία μου. Θα αφιερώσω λίγα λεπτά σε αυτό το θέμα για να μην χρειαστεί να επανέλθω σε αυτό στο μέλλον.
<P>
Βεβαίως, πάντα υπήρχε μια Προεδρία του Ευρωπαϊκού Συμβουλίου και δεν είναι το ίδιο όπως ο "Πρόεδρος της Ευρώπης", όπως τη χαρακτηρίζουν τα μέσα ενημέρωσης. Τι άλλαξε λοιπόν; Τρία μικρά πράγματα, τα οποία όμως, σε συνδυασμό και σε βάθος χρόνου, έχουν τη δυνατότητα να κάνουν σημαντική διαφορά.
<P>
Το πρώτο είναι το στοιχείο της συνέχειας: οι παλαιότερες προεδρίες άλλαζαν κάθε έξι μήνες· δηλαδή, μετά από κάθε δεύτερη ή τρίτη σύνοδο. Αυτό δεν μας έδινε την ευκαιρία να χαράξουμε μακροπρόθεσμη στρατηγική. Οι εταίροι μας σε τρίτες χώρες είχαν συγκεχυμένη εντύπωση, καθώς γνώριζαν διαφορετικό αρχηγό κυβέρνησης κάθε φορά που είχαν διάσκεψη κορυφής με την Ευρωπαϊκή Ένωση. " εξασφάλιση μεγαλύτερης συνέχειας είναι θεμελιώδης για την οικοδόμηση σχέσεων και την επιτέλεση ενός σοβαρού έργου.
<P>
Το δεύτερο στοιχείο είναι ο χαρακτήρας πλήρους απασχόλησης αυτής της θέσης· οι προηγούμενοι πρόεδροι έπρεπε να διοικούν ταυτόχρονα και τις δικές τους εθνικές κυβερνήσεις. Αυτό σήμαινε ότι, στην καλύτερη περίπτωση, μπορούσαν να ασχοληθούν κατά το ήμισυ με τις ευρωπαϊκές υποθέσεις. Με τη δημιουργία μιας θέσης πλήρους απασχόλησης αφιερωμένη στη λειτουργία του Ευρωπαϊκού Συμβουλίου και στην παρακολούθησή του, συμπεριλαμβανομένης της εκπροσώπησης στο εξωτερικό, το Ευρωπαϊκό Συμβούλιο έχει τώρα καλύτερες πιθανότητες να διαδραματίσει τον ρόλο του στο πλαίσιο του ευρωπαϊκού θεσμικού συστήματος.
<P>
Τρίτο είναι το γεγονός ότι οι αρχηγοί κρατών και κυβερνήσεων επιλέγουν τώρα το άτομο το οποίο θέλουν να αναλάβει αυτήν τη θέση αντί αυτό να συμβαίνει τυχαία μέσω ενός αυθαίρετου συστήματος εκ περιτροπής. Ελπίζω ότι και αυτό θα αποτελέσει θετικό οιωνό για την υποστήριξη στην οποία μπορεί να βασίζεται ο Πρόεδρος.
<P>
Αυτές οι τρεις αλλαγές είναι όλες ρεαλιστικές βελτιώσεις στην προηγούμενη θεσμική αρχιτεκτονική, αλλά, σε συνδυασμό με το γεγονός ότι το Ευρωπαϊκό Συμβούλιο καθίσταται πλέον ένα ανεξάρτητο θεσμικό όργανο, δίνουν στο Ευρωπαϊκό Συμβούλιο καλύτερες πιθανότητες να εκπληρώσει το έργο του σύμφωνα με τις συνθήκες "[του καθορισμού] των γενικών πολιτικών προσανατολισμών και προτεραιοτήτων [της Ένωσης]".
<P>
Άλλοι σχολιαστές βλέπουν πολλά περισσότερα σε αυτόν τον ρόλο, ενώ άλλοι λιγότερα. Αφενός, ορισμένοι θεωρούν την Προεδρία του Ευρωπαϊκού Συμβουλίου ως ένα είδος président υπό τη μορφή ενός εκτελεστικού αρχηγού κράτους, όπως, για παράδειγμα, στη Γαλλία. Άλλοι, αφετέρου, θεωρούν ότι πρόκειται απλώς για την προεδρία της συνόδου των αρχηγών κυβερνήσεων. Στην πραγματικότητα, δεν είναι τίποτα από τα δύο. Σίγουρα δεν είναι ένας Πρόεδρος με τις δικές του εκτελεστικές εξουσίες. Ο αξιωματούχος πρέπει να εκφράζει τις απόψεις όλων των αρχηγών κρατών ή κυβερνήσεων. Από την άλλη, ο ρόλος που επιτελεί δεν είναι απλώς ενός προεδρεύοντα, ο οποίος δίνει τον λόγο στα μέλη του Ευρωπαϊκού Συμβουλίου για να εκφωνήσουν τις ομιλίες τους κατά τη διάρκεια των συνόδων. Το έργο της προετοιμασίας και στη συνέχεια της παρακολούθησης των συνόδων, και της εκπροσώπησης της Ένωσης στο εξωτερικό -επί παραδείγματι, μαζί με τον Πρόεδρο της Επιτροπής στη διάσκεψη κορυφής της ομάδας G20- και ο ρόλος της γέφυρας μεταξύ των εθνικών κυβερνήσεων και των θεσμικών οργάνων είναι σαφές ότι υπερβαίνει το έργο της απλής προεδρίας στις συνόδους.
<P>
Ο ρόλος του μόνιμου Προέδρου είναι να ενισχύσει ένα κοινό αίσθημα προσανατολισμού: τίποτα περισσότερο και τίποτα λιγότερο. Πού πηγαίνουμε; Πώς θα αντιμετωπίσουμε τους γείτονές μας; Ποιοι είναι οι κύριοι στρατηγικοί εταίροι μας στον κόσμο; Πού θέλουμε να βρισκόμαστε σε 10 ή σε 20 χρόνια από τώρα; Πρόκειται για ζωτικής σημασίας θέματα.
<P>
Όσον αφορά τη σχέση μου με το Ευρωπαϊκό Κοινοβούλιο, η συνθήκη είναι αρκετά λακωνική επί αυτού του θέματος: απλώς προβλέπει ότι θα σας παρουσιάζω έκθεση "μετά από κάθε σύνοδο του Ευρωπαϊκού Συμβουλίου". Αυτό σημαίνει τουλάχιστον τέσσερις φορές ετησίως, αν και για τα περισσότερα χρόνια, είναι πιθανόν ότι αυτή η συχνότητα θα είναι πέντε ή έξι φορές και ενδέχεται, στο μέλλον, να αυξηθεί σε 10. Σύντομα πολλοί από εσάς θα βαρεθείτε να με βλέπετε! Θα συνεχίσω να πολλαπλασιάζω και τις υπόλοιπες συνήθεις επαφές με τους βουλευτές του Κοινοβουλίου, όπως οι συναντήσεις που ξεκίνησα με τους ηγέτες των ομάδων και η μηνιαία σύσκεψη που έχω με τον Πρόεδρο του Κοινοβουλίου.
<P>
Ο ρόλος μου, πάντως, δεν πρέπει να συγχέεται με τον ρόλο του Προέδρου της Επιτροπής. Ο κ. Barroso προεδρεύει ενός εκτελεστικού οργάνου που εκλέγεται από το Ευρωπαϊκό Κοινοβούλιο και λογοδοτεί σε αυτό. Υποβάλει σε εσάς νομοθετικές και δημοσιονομικές προτάσεις, ενώ εγώ όχι. Ο Πρόεδρος της Επιτροπής διατηρεί στενή καθημερινή επαφή με το Ευρωπαϊκό Κοινοβούλιο, ειδικά όταν εργάζεται επί αυτών των νομοθετικών και δημοσιονομικών προτάσεων. Το έργο μου, από την άλλη, είναι να διασφαλίζω ότι οι αρχηγοί κρατών και κυβερνήσεων μπορούν να συμφωνήσουν συλλογικά για μια γενική στρατηγική για την Ευρωπαϊκή Ένωση, τόσο όσον αφορά την εσωτερική της ανάπτυξη όσο και τις εξωτερικές της σχέσεις. Έχω μια εβδομαδιαία συνάντηση με τον Πρόεδρο Barroso. Και οι δύο έχουμε έντονη επίγνωση της ανάγκης να αποφευχθούν τυχόν συγκρούσεις αρμοδιοτήτων ή παρεξηγήσεις ως προς το ποιος είναι αρμόδιος για τι. " κοινή γνώμη και οι τρίτες χώρες ίσως δυσκολεύονται να κατανοήσουν τη διαφορά μεταξύ του Προέδρου της Επιτροπής και του Προέδρου του Ευρωπαϊκού Συμβουλίου, αλλά είμαι βέβαιος ότι είμαστε στον σωστό δρόμο.
<P>
Σε αυτό το πλαίσιο, είναι επίσης σημαντικό να θυμηθούμε ότι είμαι Πρόεδρος του Ευρωπαϊκού Συμβουλίου και όχι του Συμβουλίου των Υπουργών, καθώς πρόκειται για δύο διαφορετικά θεσμικά όργανα. Το τακτικό Συμβούλιο, το οποίο αποτελεί το άλλο σκέλος της νομοθετικής εξουσίας με το Ευρωπαϊκό Κοινοβούλιο, θα τελεί υπό την προεδρία ενός Προέδρου που θα συνεχίζει να αλλάζει εκ περιτροπής κάθε έξι μήνες μεταξύ των κρατών μελών. Μόνο για τη ρύθμιση των εξωτερικών υποθέσεων όπου συντονίζει την εκτελεστική εξουσία θα έχει μια μόνιμη πρόεδρο, στο πρόσωπο της Catherine Ashton, αντιπροέδρου της Επιτροπής και Ύπατης Εκπροσώπου για θέματα εξωτερικής πολιτικής.
<P>
Κάνω μια παύση σε αυτό το σημείο για να αποτίσω φόρο τιμής στο έργο της κ. Catherine Ashton. Στην προσπάθεια αντιμετώπισης των πολλαπλών προκλήσεων στον τομέα των εξωτερικών υποθέσεων και της ασφάλειας και για την προετοιμασία της Υπηρεσίας Εξωτερικής Δράσης, η Catherine Ashton αξίζει την υποστήριξή μας. Θα είναι τιμή μου να συνεργαστώ στενά μαζί της για την εκπροσώπηση της Ένωσης στο εξωτερικό.
<P>
Επιτρέψτε μου να πω λίγα λόγια για το ίδιο το Ευρωπαϊκό Συμβούλιο.
<P>
" πρώτη επίσημη σύνοδος υπό την προεδρία μου θα λάβει χώρα στο τέλος του προσεχούς μήνα. Είχαμε, ωστόσο, μια χρήσιμη άτυπη συνάντηση των αρχηγών κρατών και κυβερνήσεων στη διάρκεια του τρέχοντος μήνα στη Βιβλιοθήκη Solvay, που απέχει μόλις λίγα εκατοντάδες μέτρα από εδώ. Είτε λόγω του πιο οικείου περιβάλλοντος της βιβλιοθήκης είτε λόγω της εγγύτητας του Κοινοβουλίου, οι συζητήσεις μας ήταν επωφελείς.
<P>
Όπως είπα, δεν μπορώ να σας ανακοινώσω επίσημα συμπεράσματα από μια άτυπη σύνοδο. Το μόνο που μπορώ να κάνω, είναι να μοιραστώ μαζί σας τα προσωπικά μου συμπεράσματα από τις συζητήσεις, τα οποία περιέγραψα σε επιστολή προς τα μέλη του Ευρωπαϊκού Συμβουλίου, η οποία γνωρίζω ότι κυκλοφόρησε και στο Κοινοβούλιο. Στόχος μου με αυτό το άτυπο Συμβούλιο ήταν να προετοιμάσω κυρίως τις μελλοντικές μας συζητήσεις σχετικά με το πώς θα βελτιώσουμε την οικονομική απόδοση της Ευρώπης καθώς βγαίνουμε από την άμεση οικονομική κρίση. Αυτό αφορά την εξέταση των στόχων και των φιλοδοξιών μας -και έχουμε ένα πολύ χρήσιμο έγγραφο από τον Πρόεδρο της Επιτροπής, κ. Barroso, επί αυτού του θέματος- αλλά και των τρόπων με τους οποίους θα βελτιώσουμε τη διαχείριση αυτών των θεμάτων. Το πώς θα αποφασίσουμε να διαχειριστούμε την ολοκληρωμένη ευρωπαϊκή οικονομία μας -τη μεγαλύτερη οικονομία του κόσμου- προκειμένου να βελτιώσουμε την οικονομική απόδοση είναι ένα από τα κεντρικά ζητήματα που αντιμετωπίζει η Ευρωπαϊκή Ένωση.
<P>
" αρχική μας ανταλλαγή απόψεων επί αυτού του θέματος περιελάμβανε την εξέταση των τρόπων καθορισμού των στόχων, παρακολούθησης αυτών και αξιολόγησης των αποτελεσμάτων. Σε μεγάλο βαθμό αφορά τον συντονισμό της άσκησης των εθνικών αρμοδιοτήτων αξιοποιώντας παράλληλα πλήρως τις αρμοδιότητες και τα διαθέσιμα μέσα της Ευρωπαϊκής Ένωσης. Πρόκειται λοιπόν για ένα έργο για το οποίο το Ευρωπαϊκό Συμβούλιο προσφέρεται ιδιαίτερα. Στη σύνοδο της Βιβλιοθήκης Solvay, όλα τα μέλη του Ευρωπαϊκού Συμβουλίου συμφώνησαν ότι χρειαζόμαστε καλύτερο, πιο στοχοθετημένο οικονομικό συντονισμό στην Ένωση, τόσο για τη μακροοικονομική πολιτική -ειδικά στην ευρωζώνη- όσο και στη μικροοικονομική πολιτική. Πολλά από αυτά τα θέματα είναι πολύ τεχνικά, αλλά ας πάρουμε την ιδέα της μείωσης του αριθμού των κοινών οικονομικών στόχων ώστε να επικεντρωθούμε σε τέσσερις ή πέντε. Αυτοί οι στόχοι πρέπει να είναι μετρήσιμοι και διαιρούμενοι σε εθνικούς καθορισμένους στόχους· δεν έχει νόημα να έχουμε βαθμολογικούς πίνακες σε 65, για παράδειγμα, διαφορετικά σύνολα δεδομένων.
<P>
Επιπροσθέτως, όλα τα μέλη του Ευρωπαϊκού Συμβουλίου είναι πρόθυμα να αναλάβουν μεγαλύτερη ευθύνη σε μια κοινή ευρωπαϊκή στρατηγική για την ανάπτυξη και την απασχόληση. Αυτή η προσωπική συμμετοχή είναι απαραίτητη· πρέπει να περάσουμε από τις γραπτές συστάσεις στην πραγματική δέσμευση. Ικανοποιήθηκα ιδιαίτερα από το τόσο υψηλό επίπεδο φιλοδοξίας στο τραπέζι των διαπραγματεύσεων. Είτε θέλετε να το αποκαλέσετε καλύτερο συντονισμό, καλύτερη διαχείριση ή ακόμα και οικονομική διακυβέρνηση, το κλειδί είναι η κοινή αφοσίωση στην επιτυχία.
<P>
Είχαμε επίσης μια σύντομη συζήτηση σχετικά με το πώς θα εφαρμόσουμε με τον καλύτερο τρόπο τις δράσεις της Ευρώπης για την ανασυγκρότηση της Αϊτής· θέλουμε να προχωρήσουμε αυτήν τη συζήτηση περαιτέρω με στόχο την καλύτερη εφαρμογή του άρθρου 214 της συνθήκης σχετικά με τον συντονισμό της ανθρωπιστικής βοήθειας. " συζήτηση για το πώς η Ευρώπη θα πρέπει να ανταποκριθεί στρατηγικά στη διάσκεψη της Κοπεγχάγης για την αλλαγή του κλίματος θα διεξαχθεί στο προσεχές Ευρωπαϊκό Συμβούλιο. Απροσδόκητα, βέβαια, διεξήχθη μια συζήτηση για την κατάσταση στην Ελλάδα. Ανέλαβα προσωπικά να διασφαλίσω ότι αυτό το θέμα θα αντιμετωπιζόταν εντός του θεσμικού πλαισίου της Ευρωπαϊκής Ένωσης και όχι έξω από αυτό και ότι η επιτευχθείσα συμφωνία είχε την έγκριση και των 27 αρχηγών κρατών και κυβερνήσεων, καθώς και του Προέδρου της Επιτροπής και του Προέδρου της Ευρωπαϊκής Κεντρικής Τράπεζας. Αυτός ο βαθμός συναίνεσης αποτέλεσε ένα μήνυμα για την ανάληψη ευθύνης από την πλευρά της Ελλάδας προκειμένου να μειώσει το έλλειμμά της με αξιόπιστο τρόπο και για τη δική μας αλληλεγγύη εφόσον χρειαστεί. Ανυπομονώ να ακούσω τις απόψεις σας επί όλων αυτών των θεμάτων, και ειδικά για το πώς μπορούμε να ανταποκριθούμε σε όλες τις προκλήσεις που αντιμετωπίζει η Ένωσή μας.
<P>
Μπορώ να σας διαβεβαιώσω ότι έχω έναν εξέχοντα στόχο για τα προσεχή έτη· να διασφαλίσω ότι η Ένωσή μας βρίσκεται σε καλό δρόμο για να γίνει αρκετά ισχυρή ώστε να διατηρήσει το κοινωνικό μας μοντέλο σε εσωτερικό επίπεδο και να προασπίσει τα συμφέροντά και να προάγει τις αξίες μας σε εξωτερικό επίπεδο. Πιστεύω ότι όλα τα ευρωπαϊκά θεσμικά όργανα μπορούν, και πρέπει, να εργαστούν από κοινού γι' αυτούς τους στόχους.
<P>
(Χειροκροτήματα)
<SPEAKER ID="033" NAME="José Manuel Barroso" LANGUAGE="EN">
Κύριε Πρόεδρε, επιτρέψτε μου καταρχάς να συγχαρώ τον Πρόεδρο Van Rompuy για ένα πολύ καλό άτυπο Ευρωπαϊκό Συμβούλιο για πρώτη φορά υπό την προεδρία του.
<P>
Μετά την επίτευξη συμφωνίας μεταξύ μας για μια σημαντική δήλωση για την Ελλάδα, συζητήσαμε τη στρατηγική Ευρώπη 2020 - μια στρατηγική για την αειφόρο ανάπτυξη και την απασχόληση. Είχα την ευκαιρία να εστιάσω στα ουσιαστικά ζητήματα πολιτικής που αντιμετωπίζουμε, στις προκλήσεις και στις γραμμές τις οποίες θα προτείνει επίσημα η Επιτροπή την προσεχή Τετάρτη.
<P>
Πριν από την κρίση, η ευρωπαϊκή οικονομία σημείωνε πρόοδο: είχαμε 18 εκατομμύρια νέες θέσεις εργασίας και ένα πιο δυναμικό επιχειρηματικό περιβάλλον. Ωστόσο, αυτή η πρόοδος εξανεμίστηκε από τη χρηματοπιστωτική κρίση και τις επιπτώσεις της σε πολλούς τομείς της δραστηριότητάς μας: μια πτώση 4% του ΑΕγχΠ σε ένα μόνο έτος, εκτόξευση της ανεργίας στο 10%, ένα τεράστιο πλήγμα στην ευημερία μας, μια πραγματική απειλή στις κοινωνίες μας. Ταυτόχρονα, η προσπάθεια καθίσταται δυσκολότερη: έχουμε έναν γηράσκοντα πληθυσμό, ένα αυξανόμενο χάσμα παραγωγικότητας με τους ανταγωνιστές μας και ελλείψεις στην εκπαίδευση και στην έρευνα. Ωστόσο, έχουμε και πολλά δυνατά σημεία: έχουμε τη μεγαλύτερη οικονομία αγοράς στον κόσμο, έχουμε την ενιαία αγορά, έχουμε την ευρωζώνη. Όλα αυτά αποδείχθηκαν σημαντικό πλεονέκτημα στην κρίση.
<P>
Όμως σήμερα, η Ευρώπη βρίσκεται μπροστά σε μια πολύ σημαντική επιλογή, θα έλεγα καθοριστική επιλογή για τις μελλοντικές γενιές. " ελπίδα για επιστροφή των παλιών καλών εποχών δεν είναι επιλογή. Μία επιλογή είναι η περιορισμένη αλλαγή - ο χαμηλότερος κοινός παρονομαστής που οδηγεί σε έναν ορισμένο βαθμό μεταρρύθμισης και ανάπτυξης. Αλλά δεν θα μπορούσαμε ποτέ να επιστρέψουμε σε αυτά που χάσαμε στην κρίση. Αυτή η επιλογή θα μπορούσε να οδηγήσει σε μια Ευρώπη δεύτερης κατηγορίας στη νέα παγκόσμια τάξη. Ελάχιστες αλλαγές, λίγες προσαρμογές.
<P>
Πιστεύω ότι μπορούμε και πρέπει να είμαστε περισσότερο φιλόδοξοι. Μπορούμε να ελπίζουμε σε μια οικονομική στρατηγική που θα επαναφέρει την Ευρώπη στην οδό της ανταγωνιστικότητας και θα μπορέσει να δημιουργήσει εκατομμύρια νέες θέσεις εργασίας. Αυτό όμως δεν μπορεί να γίνει με ημίμετρα και σταδιακή αλλαγή. Πρέπει να ενσταλάξουμε ένα αίσθημα κατεπείγοντος, μια αναγνώριση ότι η επιστροφή στους παλιούς τρόπους δεν θα προστατεύσει τον ευρωπαϊκό τρόπο ζωής και δεν θα προστατεύσει τα κοινωνικά μας μοντέλα. Το αντίθετο μάλιστα. Αυτά τα κοινωνικά μοντέλα θα τεθούν σε κίνδυνο αν δεν προσαρμοστούμε σε ένα πολύ πιο δύσκολο παγκόσμιο περιβάλλον.
<P>
Αυτό απαιτεί κοινή προσπάθεια. Χρειαζόμαστε τα κράτη μέλη, χρειαζόμαστε τα ευρωπαϊκά θεσμικά όργανα, χρειαζόμαστε τους φορείς και την κοινωνία εν γένει και χρειαζόμαστε ειδικά την ενεργή συμμετοχή και υποστήριξη αυτού του Κοινοβουλίου, του Ευρωπαϊκού Κοινοβουλίου, για τη χάραξη αυτής της στρατηγικής και για την επικοινωνία της στους πολίτες.
<P>
Την προσεχή εβδομάδα, η Επιτροπή θα καθορίσει τα βασικά στοιχεία της στρατηγικής που θα προτείνει επίσημα στα ευρωπαϊκά θεσμικά όργανα. Θα επικεντρωθεί σε τρεις προτεραιότητες: έξυπνη ανάπτυξη, ανάπτυξη χωρίς αποκλεισμούς, αειφόρος ανάπτυξη.
<P>
Πρώτον, ο κεντρικός οδηγός της ανάπτυξης πρέπει να είναι η γνώση· η γνώση και η καινοτομία που παράγουν ιδέες του αύριο, δεξιότητες του αύριο και τεχνολογίες του αύριο. Δεύτερον, για να διατηρήσουμε σε ισχύ το ευρωπαϊκό μοντέλο της κοινωνίας μας, πρέπει να δημιουργήσουμε περισσότερες θέσεις εργασίας. Στόχος μας πρέπει να είναι οι υγιείς, πλούσιες, ασφαλείς κοινωνίες, όπου όλοι θα αισθάνονται ότι μπορούν να διαδραματίσουν τον δικό τους ρόλο. Αυτό συνεπάγεται την παροχή θέσεων εργασίας και δεξιοτήτων και την κατά μέτωπο επίθεση στη μάστιγα της φτώχειας. Το πρόβλημα της φτώχειας δεν είναι μόνο εθνικό· είναι ένα πρόβλημα για το οποίο χρειαζόμαστε μια κοινή ευρωπαϊκή απάντηση.
<P>
" οικονομία της κοινωνικής μας αγοράς πρέπει να προγραμματιστεί έτσι ώστε να εκμεταλλευτεί τις ευκαιρίες του μέλλοντος. Αναφέρομαι στην αειφόρο ανάπτυξη, στην αναγνώριση της σημασίας που έχει η αντιμετώπιση της κλιματικής αλλαγής, στην αναγνώριση της πίεσης που ασκείται στους φυσικούς πόρους. Με αυτό, εννοώ μια ανταγωνιστική οικονομία, την εμβάθυνση της εσωτερικής αγοράς, τη δημιουργία καλύτερων συνθηκών για επενδύσεις -ειδικά για τις ΜΜΕ- μια ευρωπαϊκή οικονομία ικανή να ανταπεξέλθει σε μια παγκοσμιοποιημένη αγορά.
<P>
Αυτές οι προτεραιότητες δεν είναι άγνωστες. Αλλά το γεγονός ότι δεν έχουμε καταφέρει ακόμα να υλοποιήσουμε αυτούς τους στόχους, τους καθιστά περισσότερο σημαντικούς, όχι λιγότερο. Εκεί που πρέπει να κάνουμε μια ριζική αλλαγή δεν είναι στον καθορισμό του τι χρειάζεται η ευρωπαϊκή οικονομία αλλά στην προσέγγισή μας για το πώς θα το επιτύχουμε.
<P>
Τι χρειαζόμαστε για να επιτύχουμε; Πρώτον, η στρατηγική πρέπει να είναι ολοκληρωμένη. Δεν μπορούμε να έχουμε μια επιλεκτική στρατηγική που θα επιτρέπει σε όλους να κάνουν τα εύκολα, τα ευχάριστα πράγματα, και θα αφήνουν τις πραγματικές προκλήσεις σε άλλους. Υπάρχουν ακόμα πολλά θέματα: όταν σκέφτομαι την ολοκλήρωση της ενιαίας αγοράς, την ποιότητα των φορολογικών συστημάτων μας, τον τρόπο με τον οποίο δαπανούμε χρήματα σε μια εποχή έντονης πίεσης για τα δημόσια οικονομικά, για να αναφέρω λίγα παραδείγματα.
<P>
Δεύτερον, η στρατηγική μας πρέπει να εμπλέκει όλα τα μέρη των κοινωνιών μας. Δεν θα καταφέρουμε να επαναφέρουμε την ευρωπαϊκή κοινωνία στη σωστή πορεία για το μέλλον αν το τίμημα γι' αυτό είναι οι κοινωνικές συγκρούσεις. Γι' αυτό είναι σημαντική μια προορατική προσέγγιση στη δημιουργία θέσεων εργασίας και στην αντιμετώπιση της μάστιγας της φτώχειας. Γι' αυτό επίσης είχαμε τη σύνεση να μεταρρυθμίσουμε τις χρηματοπιστωτικές αγορές. Θέλουμε έναν ισχυρό χρηματοπιστωτικό τομέα ικανό να χρηματοδοτεί την καινοτομία και να βοηθά τις επιχειρήσεις να αναπτύσσονται: έναν χρηματοπιστωτικό τομέα που αναγνωρίζει τις ευρύτερες ευθύνες του στην κοινωνία και τις κυβερνήσεις που έσπευσαν να τον βοηθήσουν τη στιγμή της ανάγκης· έναν χρηματοπιστωτικό τομέα που δέχεται ότι μια αποτελεσματική εποπτεία σε ευρωπαϊκό επίπεδο είναι αναγκαία σήμερα.
<P>
Τρίτον, δεν πρέπει να συγχέουμε την απόκτηση ενός γενικού οράματος για την ευρωπαϊκή οικονομία με το ερώτημα "ποιος κάνει τι". Αυτό δεν θα έπρεπε να εξαρτάται από μια συζήτηση σχετικά με τις αρμοδιότητες. Αυτό που πρέπει να δούμε είναι η προστιθέμενη αξία μιας ευρωπαϊκής προσέγγισης. Είναι προφανές στην εποχή της παγκοσμιοποίησης, όταν καλούμαστε να συζητήσουμε με την Αμερική, με την Κίνα, με τη Ρωσία, με άλλες χώρες, ότι υπάρχει προστιθέμενη αξία σε μια κοινή προσέγγιση· όπως, επί παραδείγματι, στη διάσκεψη κορυφής της ομάδας G20, μια πρωτοβουλία, μάλιστα, που ξεκίνησε από την Ευρωπαϊκή Ένωση κατά τη διάρκεια της γαλλικής Προεδρίας από τον πρόεδρο της Γαλλίας και εμένα, όταν προτείναμε στον αμερικανό πρόεδρο να δεχθεί αυτές τις διασκέψεις κορυφής. Πράγματι, πρέπει να αναγνωρίσουμε ότι έχουμε μεγαλύτερη επιρροή όταν ενεργούμε από κοινού. Δεν έχει νόημα να αναγνωρίζουμε την παγκόσμια αλληλεξάρτηση και να απορρίπτουμε την ευρωπαϊκή αλληλεξάρτηση. Γι' αυτό πρέπει να ενεργούμε από κοινού.
<P>
Παρόλ' αυτά, ένα μεγάλο μέρος της δράσης πρέπει να γίνει σε εθνικό επίπεδο. Φυσικά, υπάρχουν εθνικές ευθύνες, οι οποίες περιμένουμε ότι θα αναληφθούν κυρίως από τις κυβερνήσεις, αλλά περιμένουμε επίσης από τις κυβερνήσεις να δεσμευτούν ειλικρινά για μια ευρωπαϊκή προσέγγιση. " ευρωπαϊκή προσέγγιση είναι αναγκαία, όχι για να επιστρέψουν οι αρμοδιότητες στις Βρυξέλλες -δεν έχουμε καμία τέτοια πρόθεση- αλλά για να βοηθήσουμε τις απαραίτητες μεταρρυθμίσεις στις κοινωνίες μας ώστε να φέρουν περισσότερη ευημερία, καλύτερες συνθήκες διαβίωσης στους πολίτες μας.
<P>
Θα επιτύχουμε μόνο αν είμαστε διατεθειμένοι να εργαστούμε από κοινού, όχι ο ένας εναντίον του άλλου, και, ως εκ τούτου, χρειαζόμαστε αξιόπιστη κυριότητα σε όλα τα επίπεδα. Χρειαζόμαστε ισχυρό και πραγματικό συντονισμό στο οικονομικό πεδίο. " συνθήκη της Λισαβόνας μάς παρέχει αυτά τα μέσα και θα τα χρησιμοποιήσουμε.
<P>
Σε αυτό το Ευρωπαϊκό Συμβούλιο διαπίστωσα ότι υπάρχει επίγνωση αυτού του προβλήματος. Μπορώ να συγκρίνω τις συζητήσεις αυτήν τη φορά με τις συζητήσεις πριν από πέντε χρόνια όταν συζητούσαμε τη στρατηγική της Λισαβόνας. Επιτρέψτε μου να σας πω πολύ ειλικρινά και ανοιχτά ότι είδα από τους αρχηγούς κρατών και κυβερνήσεων πολύ περισσότερη επίγνωση της ανάγκης για κοινή δράση, καθώς και των εξωτερικών περιορισμών στην ευρωπαϊκή οικονομία. Ειλικρινά ελπίζω ότι, αυτήν τη φορά, τα στενά εθνικά συμφέροντα δεν θα προβάλουν ξανά αντίσταση στην ανάγκη για στενότερη συνεργασία και για ένα αποτελεσματικό σύστημα ευρωπαϊκής διαχείρισης.
<P>
Χρειαζόμαστε επίσης σημαντικά εμβληματικά μέτρα κοινοτικού επιπέδου που θα συμβολίζουν αυτό που προσπαθούμε να επιτύχουμε, ορισμένα συγκεκριμένα σχέδια. Θα παρουσιάσουμε κάποια από αυτά: όπως ένα σχέδιο καινοτομίας, ένα νέο πρόγραμμα δεξιοτήτων, μια σωστή βιομηχανική πολιτική, μια ψηφιακή ατζέντα, πράσινες τεχνολογίες και ένα συγκεκριμένο σχέδιο ή δράση κατά της φτώχειας, σχέδια που από μόνα τους έχουν μια αξία, μια επίδραση, σχέδια που αποδεικνύουν γιατί η Ευρώπη παρέχει μέρος της λύσης και τα οποία δείχνουν ότι η Ευρωπαϊκή Ένωση δεν μιλά απλώς, ενεργεί.
<P>
Ολοκληρώνοντας, απευθύνω έκκληση σε εσάς, το Ευρωπαϊκό Κοινοβούλιο, να επιδείξετε την ισχυρότερη υποστήριξή σας σε αυτά τα σχέδια ως νομοθέτης, ως δημοσιονομική αρχή και ως υπέρμαχος της ευρωπαϊκής δράσης σε κάθε γωνιά της Ευρωπαϊκής Ένωσης.
<SPEAKER ID="034" NAME="Joseph Daul">
εξ ονόματος της Ομάδας PPE. - (FR) Κύριε Πρόεδρε, κύριε Van Rompuy, κύριε Barroso, κυρίες και κύριοι, το Ευρωπαϊκό Συμβούλιο της 11ης Φεβρουαρίου ήταν το πρώτο που συνεκλήθη υπό την προεδρία του κ. Van Rompuy, τον οποίο θα ήθελα να καλωσορίσω στην πρώτη του παρουσία στη σύνοδο της Ολομέλειας του Ευρωπαϊκού Κοινοβουλίου.
<P>
Κύριε Van Rompuy, η Ομάδα του Ευρωπαϊκού Λαϊκού Κόμματος (Χριστιανοδημοκράτες) περιμένει πολλά από εσάς. Χαιρετίζω το θετικό και ρεαλιστικό πνεύμα των ομιλιών σας από τότε που διοριστήκατε και εκτιμώ τον τόνο που θέλετε να δώσετε στο Ευρωπαϊκό Συμβούλιο, αλλά περιμένω από εσάς και το Συμβούλιο των Υπουργών να γνωρίζετε ότι, με τη συνθήκη της Λισαβόνας, οι σχέσεις σας μαζί μας, τους βουλευτές του Ευρωπαϊκού Κοινοβουλίου, έχουν αλλάξει. Είμαστε ισότιμοι φορείς λήψης αποφάσεων και αυτό δεν έχει μόνο νομικές συνέπειες αλλά και πολιτικές.
<P>
Τώρα, θέλω να περάσω στην ουσία των συζητήσεων της 11ης Φεβρουαρίου, η οποία είναι, φυσικά, η στρατηγική 2020, αλλά και το ευρώ και η οικονομική και δημοσιονομική πολιτική, καθώς η κερδοσκοπία εις βάρος του ελληνικού χρέους και του ευρώ ήταν σίγουρα οι απρόσκλητοι επισκέπτες στη Βιβλιοθήκη Solvay.
<P>
Θέλω να θέσω την εξής ερώτηση: η αποδυνάμωση του κοινού μας νομίσματος οφείλεται αποκλειστικά στην ελληνική κρίση ή μήπως αποτελεί το ευρώ στόχο άμεσων επιθέσεων από εκείνους που είναι δυσαρεστημένοι από τη δύναμή του και από τη δύναμη των εμπλεκόμενων κρατών μελών;
<P>
Δεύτερον, θα περιμένουμε μέχρι να επιδεινωθεί η κατάσταση σε ορισμένες χώρες της ευρωζώνης πριν αντιδράσουμε, όπως κάναμε με την Ελλάδα; Αν όχι, ποια σχέδια υπάρχουν για να διορθωθεί η κατάσταση στις χώρες που διατρέχουν τον μεγαλύτερο κίνδυνο; Να μία ερώτηση για εσάς, Πρόεδρε Van Rompuy.
<P>
Απευθύνω αυτές τις ερωτήσεις διότι, μολονότι είμαι ικανοποιημένος με τα μέτρα αλληλεγγύης που ελήφθησαν στις 11 Φεβρουαρίου, αμφιβάλω σοβαρά για το αν εμείς οι Ευρωπαίοι έχουμε πραγματικά τον έλεγχο της κατάστασης. Ποια είναι η κατάσταση, αν όχι το γεγονός ότι η ελληνική προειδοποίηση κατέδειξε τον βαθμό στον οποίο πρέπει να πάρουμε γενναίες αποφάσεις για να διασφαλίσουμε επιτέλους ότι το νόμισμά μας, το ευρώ, αντικατοπτρίζει την πολιτική δύναμη που υπάρχει πίσω από αυτό;
<P>
Φυσικά, μιλάμε πολύ, μιλάμε για οικονομική διακυβέρνηση, μιλάμε επίσης για νομισματική διακυβέρνηση, αλλά θα μπορούσαμε να κάνουμε τα πράγματα πολύ πιο απλά και σίγουρα πιο αποτελεσματικά αν χαράζαμε και εφαρμόζαμε πραγματικό δημοσιονομικό συντονισμό των μελών της ευρωζώνης. Ο πρώην πρωθυπουργός της Γαλλίας, Edouard Balladur, αναγνώρισε πρόσφατα την ανάγκη να εγκαταλειφθεί η εθνική κυριαρχία σε ορισμένους τομείς -κάτι καθόλου εύκολο για έναν Γάλλο- και μίλησε υπέρ της έγκρισης των εθνικών προϋπολογισμών των κρατών της ευρωζώνης από το Eurogroup ακόμα και πριν υποβληθούν προς έγκριση στα εθνικά κοινοβούλια.
<P>
Θέλω να υιοθετήσω αυτήν την τολμηρή ιδέα, και ζητώ από το Ευρωπαϊκό Συμβούλιο να την εξετάσει και να την αναλύσει σοβαρά. Με κατάλληλο συντονισμό των προϋπολογισμών τους, τα κράτη της ευρωζώνης θα μπορούσαν να αποκτήσουν πρωτοφανή επιρροή και περιθώριο ελιγμών. Αυτή η δύναμη θα σήμαινε την απόκτηση ισχυρής επιρροής στην ανάπτυξη νέων παγκόσμιων κανονισμών, αλλά επίσης θα απαιτούσε από τις ευρωπαϊκές δυνάμεις να ενωθούν στο πλαίσιο των διεθνών χρηματοπιστωτικών οργανισμών, όπου το ευρώ πρέπει να μιλά με μία φωνή.
<P>
Επιτρέψτε μου να αναφέρω ένα χαρακτηριστικό παράδειγμα -που αναφέρθηκε νομίζω από τον κ. Barroso- αυτό του ΔΝΤ, όπου τα δικαιώματα ψήφου υπολογίζονται σύμφωνα με το οικονομικό βάρος των κρατών. Με αυτά τα κριτήρια, οι "νωμένες Πολιτείες απολαμβάνουν το 16,7% των δικαιωμάτων ψήφου, η Ιαπωνία το 6%, η Κίνα το 3,6% και τα έξι ιδρυτικά μέλη της Ευρωπαϊκής Ένωσης το 18,49%. Ωστόσο, αν παρουσίαζαν ένα ενωμένο μέτωπο στο ΔΝΤ, οι χώρες της ευρωζώνης θα αντιπροσώπευαν το 23% των ψήφων και όλες οι χώρες της Ευρωπαϊκής Ένωσης, πάλι ενωμένες, θα αντιπροσώπευαν το 32% των ψήφων, δηλαδή, το διπλάσιο ποσοστό από αυτό των "νωμένων Πολιτειών.
<P>
Κύριοι Πρόεδροι, κυρίες και κύριοι, αυτή είναι η πραγματικότητα της ισορροπίας δυνάμεων στον κόσμο. Ωστόσο, επειδή είναι ακόμα διαιρεμένη, η Ευρώπη είναι ανίκανη να εκμεταλλευτεί όλο το ειδικό της βάρος. Μπορούμε να το ανεχόμαστε αυτό πλέον; " Ομάδα PPE δεν πιστεύει κάτι τέτοιο. Είναι καιρός, Πρόεδρε Van Rompuy, να αντικρίσουν οι χώρες της ευρωζώνης αυτήν την κατάσταση και να διδαχθούν από αυτήν. Θα ήταν έτσι προετοιμασμένες για το τι θα χρειαστεί να κάνουν σύντομα από ανάγκη, δηλαδή, να ενωθούν πραγματικά αντί να προσκολλώνται σε αυτόν τον μανδύα οικονομικής κυριαρχίας, που δεν είναι παρά μια επικίνδυνη πρόφαση.
<SPEAKER ID="035" NAME="Stephen Hughes" LANGUAGE="EN">
Κύριε Πρόεδρε, από την αρχή της οικονομικής και κοινωνικής κρίσης, περισσότεροι από επτά εκατομμύρια άνθρωποι εντάχθηκαν στα μητρώα ανέργων στην Ευρώπη. Μέχρι το τέλος του έτους, είναι πιθανό να υπάρχουν πάνω από 25 εκατομμύρια άνεργοι. " καλή υγεία των οικονομιών και των δημόσιων οικονομικών μας, τα οποία τόσο σκληρά πασχίσαμε να τακτοποιήσουμε από τις αρχές της δεκαετίας του 1990, καταστράφηκαν σε λιγότερο από δύο χρόνια. Παρά τα δαπανηρά μέτρα ανάκαμψης, το μόνο που καταφέραμε να αποφύγουμε μέχρι στιγμής είναι μια πλήρης κατάρρευση του συστήματος.
<P>
" οικονομική ανάπτυξη παραμένει εξαιρετικά ασθενής και πολλοί έχουν χάσει την πίστη στην ιδέα μιας πρώιμης ανάκαμψης. Φόβοι για το μέλλον ταλανίζουν τις κοινωνίες μας, οι ανισότητες κάθε είδους έχουν διευρυνθεί και ορισμένα κράτη μέλη μας χρειάζονται απελπισμένα αλληλεγγύη και προστασία σε επίπεδο ΕΕ, καθώς έχουν καταστεί στόχοι ανηλεούς και ανεξέλεγκτης κερδοσκοπίας. " κρίση υπονόμευσε σοβαρά την παγκόσμια ανταγωνιστικότητα της Ευρώπης και αποδυνάμωσε την πολιτική επιρροή της.
<P>
Αυτό είναι το απαισιόδοξο τοπίο στο οποίο καλείται τώρα η Ευρώπη να επανεφεύρει το μέλλον της προκειμένου να διασφαλίσει το μοντέλο οικονομικής και κοινωνικής της ανάπτυξης.
<P>
Πρόεδρε Barroso, θα ρωτήσετε στο εαρινό Συμβούλιο πού θέλουμε να βρίσκεται η Ευρώπη το 2020. Πρόκειται για μια πολύ σημαντική ερώτηση, αλλά έχουμε την πολυτέλεια να συζητάμε για το απώτερο μέλλον χωρίς πρώτα να δώσουμε μια απάντηση σε αυτά τα εκατομμύρια Ευρωπαίων που βιώνουν τώρα τις επιπτώσεις της κρίσης στη ζωή τους και που ανησυχούν για το τι θα συμβεί στη ζωή τους αύριο - θα έχουν μια θέση εργασίας, θα έχουν την προοπτική να βρουν μια νέα θέση εργασίας; Τι απαντήσεις μπορείτε να τους δώσετε;
<P>
Δεν μπορώ να επιστρέψω στην περιφέρειά μου αύριο και να πω στους συμπολίτες μου ότι δεν χρειάζεται να ανησυχούν, διότι έχουμε ένα σχέδιο για το 2020. Πρέπει να απαντήσω στις άμεσες ανησυχίες και στους φόβους τους και θέλω να μπορώ να τους πω ότι θα μπορέσουν να κρατήσουν τις θέσεις εργασίας τους, ότι σύντομα θα δημιουργηθούν νέες θέσεις εργασίας και ότι αυτές οι θέσεις εργασίας θα είναι αξιοπρεπείς με αξιοπρεπείς αμοιβές.
<P>
Επί του παρόντος, η μόνη μεσοπρόθεσμη ατζέντα πολιτικής είναι αυτή που καθορίστηκε από το Ευρωπαϊκό Συμβούλιο τον Δεκέμβριο: η εξυγίανση των δημόσιων οικονομικών. Μέχρι το 2011, τα κράτη μέλη πρέπει να ξεκινήσουν την εξυγίανση ώστε να προσεγγίσουν το δημόσιο έλλειμμά τους στο όριο του 3% εντός δύο ετών. Ταυτόχρονα, η ανεργία θα συνεχίσει να αυξάνεται· η ανάπτυξη θα είναι υπερβολικά ασθενής για να μειώσει την ανεργία.
<P>
Υπάρχουν και άλλοι τρόποι για να εξέλθει η Ευρώπη από την κρίση: η τοποθέτηση των πολιτών στο επίκεντρο της πολιτικής μας ατζέντας και ειδικά εκείνων που επλήγησαν περισσότερο από την κρίση. Ζητώ από τον Πρόεδρο Van Rompuy και τον Πρόεδρο Barroso να επανεξετάσουν τη φύση της αποκαλούμενης στρατηγικής εξόδου. " Ευρώπη πρέπει να επιλέξει μια ηθικά αξιοπρεπή διέξοδο από αυτήν την κρίση, έναν ανθρώπινο τρόπο βασισμένο στις θεμελιώδεις αξίες μας - ο οποίος είναι και εξυπνότερος τρόπος από οικονομικής πλευράς.
<P>
Δεν θα ισχύει το ίδιο αν η μακροοικονομική πολιτική επικεντρωθεί πλήρως στην ταχεία εξυγίανση. Αυτό θα σήμαινε περικοπές στις δημόσιες επενδύσεις, στην εκπαίδευση και κατάρτιση, στις κοινωνικές και υγειονομικές υπηρεσίες. " εξυγίανση δεν μπορεί να επιτευχθεί μόνο μέσω της αύξησης των φόρων. Το δυναμικό ανάπτυξης της Ευρώπης θα πληγεί ακόμα περισσότερο από ό,τι μέχρι στιγμής και, ως αποτέλεσμα, η ανάκαμψη θα είναι εξαιρετικά αργή και ένα μεγάλο μερίδιο των σημερινών ανέργων θα γίνουν μακροχρόνιοι άνεργοι.
<P>
Οι Ευρωπαίοι δικαιούνται μια πιο ισορροπημένη και κοινωνικά υπεύθυνη προσέγγιση πολιτικής. Πιστεύουμε ότι αυτή η προσέγγιση θα πρέπει να περιλαμβάνει μια "στρατηγική εισόδου" στην αγορά εργασίας, η οποία πρέπει να αποτελέσει αναπόσπαστο τμήμα της στρατηγικής 2020 και να αποτελεί τον οδικό της χάρτη για τα έτη μέχρι το 2015.
<P>
Πρέπει να συνδυάζει την ατζέντα της μακροοικονομικής πολιτικής με τις διαρθρωτικές πολιτικές στον οικονομικό, κοινωνικό και περιβαλλοντικό τομέα με στόχο τη δημιουργία τουλάχιστον πέντε εκατομμυρίων καθαρών θέσεων εργασίας μέχρι το 2015, ειδικά στην πράσινη οικονομία. Το Ευρωπαϊκό Συμβούλιο πρέπει να δηλώσει αυτήν την πρόθεση με σαφήνεια στη σύνοδο κορυφής του Μαρτίου ως βασικό στόχο της νέας στρατηγικής.
<P>
Ο σωστός συντονισμός της οικονομικής πολιτικής, ο οποίος θα υπερβαίνει τον ρόλο αστυνόμευσης του συμφώνου σταθερότητας, πρέπει να διασφαλίζει τον συνδυασμό της βαθμιαίας δημοσιονομικής εξυγίανσης στα διάφορα κράτη μέλη με τη διατήρηση των βασικών δημόσιων δαπανών σε τομείς ανάπτυξης και σε βασικές κοινωνικές πολιτικές.
<P>
Αυτό θα απαιτήσει ένα πολιτικό άλμα στον τρόπο σκέψης όσον αφορά την οικονομική διακυβέρνηση της Ευρώπης - και ειδικά της ευρωζώνης.
<P>
" σύνοδος κορυφής του Μαρτίου ή του Ιουνίου πρέπει να δώσει μια εντολή στον Πρόεδρό της, σε στενή συνεργασία με την Επιτροπή, να υποβάλει ένα φιλόδοξο σχέδιο για την ενίσχυση της οικονομικής διακυβέρνησης στην ΕΕ, επί του οποίου θα αποφασίσει το Συμβούλιο του Δεκεμβρίου 2010.
<P>
Πρέπει να αλλάξουμε τον παλιό μας τρόπο αν θέλουμε να πάρουμε μαθήματα από τη σημερινή κρίση και να την αφήσουμε πίσω μας το συντομότερο δυνατόν. Αυτή είναι μια ευκαιρία να καταστεί η Ευρώπη συναφής στους πολίτες και όχι μόνο στις αγορές. Αυτό μπορεί να γίνει πραγματικότητα μόνο αν η στρατηγική 2020 αφορά τους πολίτες και τις θέσεις εργασίας - με άλλα λόγια, αν ενσωματώνει μια φιλόδοξη κοινωνική ατζέντα επικεντρωμένη στις αξιοπρεπείς θέσεις εργασίας.
<P>
Εξ ονόματος της ομάδας μου, σας ζητώ να κάνετε ό,τι μπορείτε για να θέσετε τους πολίτες, και ειδικά τους πιο ευάλωτους πολίτες, στο επίκεντρο του ευρωπαϊκού σχεδίου.
<SPEAKER ID="036" NAME="Guy Verhofstadt">
εξ ονόματος της Ομάδας ALDE. - (EN) Κύριε Πρόεδρε, καταρχάς, επιτρέψτε μου να αναφερθώ απευθείας σε αυτό που θα χαρακτήριζα το πιο επιτακτικό πρόβλημα σήμερα. Μπορούμε να μιλάμε για το 2020, αλλά έχουμε ένα πιο επιτακτικό πρόβλημα σήμερα: την ευρωζώνη και την Ελλάδα. Πρέπει να βρούμε λύσεις σε αυτό.
<P>
Πιστεύω ότι εμείς, το Ευρωπαϊκό Κοινοβούλιο, πρέπει να αναλάβουμε πρωτοβουλία σε αυτόν τον τομέα. Είναι σημαντικό να προσδιορίσουμε τι ακριβώς συνέβη στην Ελλάδα. Σήμερα, λάβαμε αντιφατικές πληροφορίες. " Ελλάδα λέει ότι έδωσε όλες τις πληροφορίες στην Ευρωπαϊκή Ένωση και στα ευρωπαϊκά θεσμικά όργανα. Ταυτόχρονα, η Ευρωπαϊκή Επιτροπή και η Eurostat λένε ότι δεν έλαβαν όλες τις απαραίτητες πληροφορίες. Την ίδια στιγμή, οι επενδυτικές τράπεζες -Goldman Sachs, Morgan Stanley, Deutsche Bank- υποβαθμίζουν τη σημασία αυτού που έκαναν στην περίπτωση της Ελλάδας.
<P>
Πιστεύω λοιπόν ότι είναι καθήκον αυτού του Κοινοβουλίου να οργανώσει ακροάσεις με τη σχετική επιτροπή το συντομότερο δυνατόν, ώστε να μπορέσουμε να ακούσουμε όλα τα εμπλεκόμενα μέρη σε αυτό το θέμα και να μάθουμε ακριβώς τι συμβαίνει στην περίπτωση της Ελλάδας. Δεν μπορούμε να μιλάμε για θεραπείες, για λύσεις, για μεταρρυθμίσεις στην Ευρωπαϊκή Ένωση αν, πρώτα απ' όλα, δεν γνωρίζουμε τι συνέβη πραγματικά στην περίπτωση της Ελλάδας το 2008 και το 2009 και πιο πριν, και πιστεύω ότι είναι απολύτως αναγκαίο να ακουστούν οι διαφορετικές πλευρές από αυτό το Κοινοβούλιο.
<P>
" δεύτερη παρατήρηση είναι ότι πρέπει επίσης να αντιμετωπίσουμε το πρόβλημα του ελληνικού χρέους. Πιστεύω ότι υπάρχει μόνο μία καλή λύση σε αυτό. Εχθές, διάβασα ένα άρθρο του George Soros στην εφημερίδα Financial Times επί αυτού του θέματος και πριν από λίγες ημέρες διάβασα ένα άρθρο του Joschka Fischer στον γερμανικό Τύπο. Λέει αυτό που λένε πολλοί: η καλύτερη λύση για το ελληνικό χρέος είναι μια ευρωπαϊκή λύση - ευρωομόλογα ή ένα ευρωπαϊκό νομισματικό ταμείο, χωρίς κόστος για τον ευρωπαίο φορολογούμενο αλλά με μια λύση για το μέλλον. Πιστεύω ότι είναι επίσης καθήκον αυτού του Κοινοβουλίου να ζητήσει από την Επιτροπή και το Συμβούλιο να εξετάσουν αυτό το ενδεχόμενο και να υπερβούν τα εθνικά συμφέροντα των σημερινών κρατών μελών της Ευρωπαϊκής Ένωσης για να εξετάσουν αυτό το ενδεχόμενο.
<P>
Τρίτον, πιστεύω ότι το πιο σημαντικό μέρος αυτής της συζήτησης είναι, φυσικά, το τι θα κάνουμε για το 2020. Πιστεύω ότι η Ελλάδα αποτελεί ένα πολύ καλό παράδειγμα του τι πήγε λάθος με τη στρατηγική της Λισαβόνας. " στρατηγική της Λισαβόνας ήταν πολύ αδύναμη· το χάσμα μεταξύ της γερμανικής οικονομίας και της ελληνικής οικονομίας διευρύνθηκε τα τελευταία 10 χρόνια: έγινε μεγαλύτερο, όχι μικρότερο, μετά τη στρατηγική της Λισαβόνας. Αυτό που χρειαζόμαστε -και είναι η πρώτη απόφαση που πρέπει να ληφθεί από την Επιτροπή και το Ευρωπαϊκό Συμβούλιο- είναι να αναγνωριστεί ότι η μέθοδος του ανοιχτού συντονισμού δεν ήταν καλή· ήταν πολύ αδύναμη μέθοδος. Χρειαζόμαστε ένα τολμηρότερο μέσο στην Ευρωπαϊκή Ένωση. Αυτό το τολμηρότερο μέσο είναι η οικονομική διακυβέρνηση στην Ευρωπαϊκή Ένωση.
<P>
Κύριε Barroso, ελπίζω ότι σε λίγες ημέρες, στις αρχές Μαρτίου -νομίζω στις 3 Μαρτίου- θα υποβάλετε ένα έγγραφο επί αυτού του θέματος. Ελπίζω ότι θα περιλαμβάνει μια τολμηρότερη στρατηγική από αυτά που αποφασίστηκαν ή δεν αποφασίστηκαν στην άτυπη σύνοδο κορυφής. Εξακολουθεί να είναι μια μέθοδος διακυβερνητικού, ανοιχτού συντονισμού. Την καθιστούν λίγο καλύτερη, λίγο ταχύτερη, αλλά εν τέλει εξακολουθεί να είναι μια μέθοδος ανοιχτού συντονισμού βασισμένη στον διακυβερνητισμό. Αυτό που ζητάμε από εσάς είναι να αναλάβετε πρωτοβουλία σχετικά με αυτό το θέμα, σχετικά με αυτήν την οικονομική πολιτική και αυτήν την οικονομική διακυβέρνηση, και να υποβάλετε, μαζί με τον κ. Olli Rehn, μια τολμηρή πρόταση για οικονομική διακυβέρνηση στο πλαίσιο της Ευρωπαϊκής Ένωσης. Είναι ανοησία να έχουμε, αφενός, νομισματική ένωση και, αφετέρου, να μην έχουμε οικονομική, κοινωνική και πολιτική ένωση. Τα προβλήματα με την Ελλάδα είναι η απόδειξη.
<P>
(Χειροκροτήματα)
<P>
Εκτιμώ ότι είναι μια στιγμή κατά την οποία μπορούμε να περιμένουμε κάτι τολμηρό από την Επιτροπή και ελπίζω ότι, στις 3 Μαρτίου, η Επιτροπή θα προτείνει ένα έγγραφο πολύ πιο φιλόδοξο από τα απογοητευτικά -κατά τη γνώμη μου- συμπεράσματα της άτυπης συνόδου κορυφής.
<P>
(Ο ομιλητής συμφωνεί να δεχθεί ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8 του Κανονισμού)
<SPEAKER ID="037" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, θέλω να απευθύνω στον κ. Verhofstadt την εξής ερώτηση: υποστηρίζετε ότι οι χώρες που δεν ανήκουν στην ευρωζώνη πρέπει να διασώσουν τις χώρες που ανήκουν στην ευρωζώνη; Αυτό υποστηρίζετε;
<SPEAKER ID="038" NAME="Guy Verhofstadt">
εξ ονόματος της Ομάδας ALDE. - (EN) Ίσως θα χρειαστεί στο προσεχές μέλλον να διασωθεί η Βρετανία, διότι είδα ότι το δημοσιονομικό έλλειμμα της Βρετανίας είναι ακόμα υψηλότερο από το δημοσιονομικό έλλειμμα της Ελλάδας.
<P>
(Χειροκροτήματα)
<P>
Το δημοσιονομικό έλλειμμα, αν δεν κάνω λάθος, είναι στο 12,9% του ΑΕγχΠ αυτήν τη στιγμή. Εκτιμώ λοιπόν ότι το σημαντικότερο επί του παρόντος είναι να έχουμε μια αξιόπιστη στρατηγική προς την ευρωζώνη και είμαι βέβαιος -ίσως όχι αύριο αλλά μεθαύριο- ότι θα έρθει η στιγμή που η Βρετανία θα είναι μέλος της ευρωζώνης. Να είστε βέβαιος.
<SPEAKER ID="039" NAME="Rebecca Harms" LANGUAGE="DE">
Κύριε Πρόεδρε, ελπίζω ότι το βρετανικό νηπιαγωγείο θα δείξει την ευγένεια να ακούσει για ένα λεπτό.
<P>
(Παρεμβάσεις)
<P>
Σκόπευα να ξεκινήσω την ομιλία μου με τη στρατηγική ΕΕ 2020, αλλά τώρα θα ξεκινήσω μιλώντας για το θέμα της Ελλάδας, ειδικά υπό το πρίσμα της παρέμβασης από τη δεξιά πτέρυγα αυτού του Κοινοβουλίου. Πιστεύω ότι το λιγότερο χρήσιμο στη συζήτηση για την κατάσταση στην Ελλάδα, και τις προοπτικές για την Ελλάδα, είναι μια ανθελληνική, εθνικιστική ή αντιευρωπαϊκή στάση. Κατά τη γνώμη μου, αποκαλύπτονται τώρα στην Ελλάδα λάθη που διαπράττονταν εδώ και πολύ καιρό - συχνά, έρχονται στο φως περισσότερα σε μια περίοδο κρίσης παρά σε καλές εποχές.
<P>
Θα ήθελα να αναφερθώ στο ζήτημα που έθεσε ο κ. Verhofstadt. Αν δεν θέλουμε αντιευρωπαϊκές εξελίξεις, πρέπει να συζητήσουμε ποιος στις Βρυξέλλες ήταν εκείνος που επέτρεπε να συγκαλύπτονται αυτά τα πράγματα στην Ελλάδα για τόσα πολλά χρόνια - ίσως ακόμα και καθ' όλη τη διάρκεια της προπαρασκευαστικής περιόδου για τη νομισματική ένωση. Κύριε Barroso, πιστεύω ότι έχετε σημαντικό μερίδιο ευθύνης ως προς αυτό το θέμα. Αυτό, ειδικά, είναι κάτι που πρέπει να αποκαλύψετε, διότι, μέχρι τώρα, έχουμε δει μόνο την κορυφή του παγόβουνου όσον αφορά την ευθύνη και δεν έχουμε δει το σύστημα ανευθυνότητας που κρύβεται από κάτω.
<P>
Δεύτερον, πολλά πρέπει να αλλάξουν και στην Ελλάδα. Πρέπει να διεξαγάγουμε μια -κατά προτίμηση φιλική- συζήτηση με την Ελλάδα σχετικά με αυτό στο πλαίσιο της ευρωζώνης. Αν αυτή η βοήθεια είναι απαραίτητη -και πιστεύω ότι θα είναι- και αν η ευρωπαϊκή αλληλεγγύη πρέπει να επιστρατευθεί ξανά -και δεν θα το απέκλεια αυτό με κανέναν τρόπο σε αυτό το σημείο- τότε η Ελλάδα πρέπει να κάνει ορισμένες πραγματικές αλλαγές. Υπάρχει ο υπέρογκος δημόσιος τομέας, για παράδειγμα. Αν πιστέψω τους Έλληνες με τους οποίους έχω συνομιλήσει, το 25% των ελλήνων εργαζομένων απασχολούνται στον δημόσιο τομέα και δεν είναι καν ένας καλός δημόσιος τομέας. Σίγουρα χρειάζεται μεταρρύθμιση.
<P>
Ωστόσο, οι αλλαγές δεν πρέπει να γίνουν μόνο ως προς τις δαπάνες, καθώς είναι σαφές ότι κάτι δεν πάει καλά και από πλευράς εσόδων. Πιστεύω ότι ο κ. Παπανδρέου έχει τη σωστή ιδέα με την πρόθεσή του να δημοσιοποιήσει τις φορολογικές δηλώσεις των ατόμων με υψηλά εισοδήματα στην Ελλάδα. Δεν είναι απαραίτητο να αγοράσει CD από την Ελβετία, υπάρχει και άλλος τρόπος να γίνει αυτό. Αυτό πολύ σύντομα θα ρίξει άπλετο φως στο γεγονός ότι, και στην Ελλάδα, τα έσοδα μπορούν να βελτιωθούν σημαντικά αν τελικά αποτραπεί η φοροδιαφυγή και τα άτομα στην Ελλάδα που ζουν μέσα στην πολυτέλεια πληρώσουν τους φόρους τους ως σωστοί πολίτες.
<P>
Ο συνάδελφός μου, ο κ. Giegold, θα μιλήσει ίσως περισσότερο για τα ευρωομόλογα αργότερα. Θα ήθελα μόνο να πω μία φράση για τη στρατηγική ΕΕ 2020. Κύριε Barroso, δεν κάνατε καμία απολύτως αναφορά στις ελλείψεις της στρατηγικής της Λισαβόνας. Πιστεύω ότι η παράλειψη της αξιολόγησης της στρατηγικής της Λισαβόνας δεν αποτελεί καθόλου καλό σημάδι για την επιτυχία ή την πιθανή επιτυχία της νέας στρατηγικής. Ως ολοκληρωμένη στρατηγική, επί της αρχής, δεν είναι κακή, αλλά ...
<P>
(Ο Πρόεδρος διακόπτει την ομιλήτρια)
<SPEAKER ID="040" NAME="Timothy Kirkhope" LANGUAGE="EN">
Κύριε Πρόεδρε, θέλω να ευχαριστήσω τον κ. Verhofstadt που υπενθύμισε σε όλους μας την αποτυχία των αριστερών οικονομικών πολιτικών στο "νωμένο Βασίλειο. Είμαστε ευγνώμονες για τις συμβουλές και ελπίζω ότι οι συνάδελφοι μου και εγώ θα καταφέρουμε να το διορθώσουμε αυτό στις προσεχείς γενικές εκλογές.
<P>
Ακόμα και πριν από την πρόσφατη κρίση, οι οικονομίες της Ευρώπης έχαναν έδαφος από τους μεγάλους αντιπάλους και ανταγωνιστές μας. Ο βαθμός ανάπτυξής μας ήταν χαμηλότερος, η ανεργία μας υψηλότερη, η σχετική εμπορική μας θέση ήταν σε πτώση και το μερίδιό μας στην παγκόσμια παραγωγή μειωνόταν. Θέσαμε σε εφαρμογή τη στρατηγική της Λισαβόνας, αλλά, χωρίς αρκετή βεβαιότητα ή αφοσίωση, δεν προκαλεί έκπληξη το γεγονός ότι δεν υπήρξε επιτυχής. " Ευρώπη 2020 δεν πρέπει να έχει την ίδια κατάληξη. Είμαι ιδιαίτερα ικανοποιημένος για το γεγονός ότι η ομάδα μου ήταν από τις πρώτες που υπέβαλαν προτάσεις για να βοηθήσει στην πρόοδό της.
<P>
Τώρα πρέπει να χαράξουμε μια νέα πορεία για τις οικονομίες μας. Πρέπει να αναγνωρίσουμε ότι οι κυβερνήσεις δεν δημιουργούν παραγωγικές θέσεις εργασίας ούτε αυξάνουν το βιοτικό επίπεδο. Μόνο η ανταγωνιστική επιχειρηματικότητα και οι επιτυχημένοι επιχειρηματίες μπορούν να το κάνουν αυτό. Τα κράτη μέλη μας και τα θεσμικά όργανα της Ευρωπαϊκής Ένωσης, λοιπόν, πρέπει να τους στηρίξουν μειώνοντας τα βάρη που επωμίζονται. Δεν μπορούμε να περιμένουμε ότι θα έχουμε δυναμικές οικονομίες αν προβάλλουμε όλο και υψηλότερες απαιτήσεις για εκείνους που δημιουργούν την ανάπτυξη και τις θέσεις εργασίας, επιβάλλοντας επαχθή φορολογικά καθεστώτα και γραφειοκρατικούς κανονισμούς. Πρέπει να ενθαρρύνουμε περισσότερο την έρευνα και την ανάπτυξη, τη βελτίωση της ανώτατης εκπαίδευσης και της επαγγελματικής κατάρτισης, όπως μόλις τόνισε ο Πρόεδρος Barroso. " εσωτερική αγορά πρέπει να αναζωογονηθεί και να επεκταθεί σε νέους τομείς.
<P>
Το στοίχημα δεν θα μπορούσε να είναι μεγαλύτερο. Για σχεδόν τρεις αιώνες, οι ισχυρότερες οικονομικές δυνάμεις στον κόσμο υπήρξαν και εκείνες με τα πιο φιλελεύθερα και τα πιο δημοκρατικά συντάγματα· ο σκοπός της ελευθερίας και της οικονομικής ευημερίας ήταν αλληλένδετοι. Τώρα μπαίνουμε σε μια νέα εποχή. Μέχρι το τέλος αυτού του αιώνα, ένα σημαντικό μέρος της οικονομικής δύναμης μπορεί να μετατοπιστεί σε κράτη με μη δημοκρατικές κυβερνήσεις. Αυτός ο απολυταρχικός καπιταλισμός μπορεί να μην εξελιχθεί ομαλά στον δημοκρατικό και υπεύθυνο καπιταλισμό που απολαμβάνουμε σήμερα στην Ευρώπη και στη Δύση.
<P>
Ελπίζουμε ότι αυτά τα κράτη θα ελευθερωθούν. Θα τα ενθαρρύνουμε φιλικά να το πράξουν, αλλά γνωρίζουμε τους κινδύνους. Είναι προς όφελος των πολιτών μας να καταφέρει το πρόγραμμα 2020 να παρακινήσει τη δημιουργία καλών θέσεων εργασίας και την άνοδο του βιοτικού επιπέδου και είναι προς όφελος του ελεύθερου κόσμου να χαράξει το πρόγραμμα 2020 την πορεία προς ένα ισχυρότερο οικονομικό μέλλον για όλους τους πολίτες μας.
<SPEAKER ID="041" NAME="Lothar Bisky">
εξ ονόματος της Ομάδας GUE/NGL. - (DE) Κύριε Πρόεδρε, οι φίλοι στα δύσκολα φαίνονται, όπως λέει και η παροιμία. Υπάρχουν 27 κυβερνήσεις στην Ευρωπαϊκή Ένωση που προσπαθούν -η καθεμιά με τον τρόπο της- να διασώσουν τις τράπεζές τους και τις βιομηχανίες μεγάλης κλίμακας. Αυτό μέχρι στιγμής έχει οδηγήσει σε μεγαλύτερο χρέος για κάθε επιμέρους χώρα και σε καταστροφικά επιτόκια καταθέσεων για τους πολίτες. Αναφέρθηκε η ευφημιστική πολιτική συγκράτησης των αμοιβών, η μείωση του μη μισθολογικού κόστους εργασίας και η ιδιωτικοποίηση των κινδύνων της ζωής, όπως η ηλικία, η οικογένεια, η ασθένεια και η επιθυμητή εκπαίδευση.
<P>
Οι τράπεζες χρησιμοποιούν τώρα τα κρατικά πακέτα διάσωσης για να κερδοσκοπήσουν εις βάρος των εθνικών προϋπολογισμών. Οι τράπεζες έχουν ήδη σημειώσει περισσότερη πρόοδο από τα κράτη. Οι Hypo Real Estate και Commerzbank, οι οποίες διασώθηκαν στη Γερμανία χρησιμοποιώντας δισεκατομμύρια ευρώ από τα χρήματα των φορολογουμένων, βρίσκονται στην πρώτη γραμμή όσον αφορά τα υπερβολικά δαπανηρά κρατικά ομόλογα στην Ελλάδα. Τα χρήματα των φορολογουμένων χρησιμοποιούνται τώρα για κερδοσκοπία και τα χρήματα αυτά προέρχονται από απλούς, τίμιους βιοπαλαιστές που δεν διατηρούν ελβετικούς τραπεζικούς λογαριασμούς όπως εκείνους που χρησιμοποιούν οι πλούσιοι για να φυγαδεύσουν τα χρήματά τους.
<P>
(Παρεμβάσεις)
<P>
Πιστέψτε με, δεν αντλώ καμία ικανοποίηση από το να χρησιμοποιώ αρνητικά παραδείγματα από τη Γερμανία. Ωστόσο, ένα κυβερνόν κόμμα στη Γερμανία ζητά διαρκώς φορολογικές ελαφρύνσεις, ενώ ταυτόχρονα η ελληνική κυβέρνηση καλείται να αυξήσει τους φόρους. Ποιος, όμως, θα πρέπει να βρει αυτά τα χρήματα; Φοβάμαι ότι θα είναι κυρίως εκείνοι που ήδη δυσκολεύονται να τα βγάλουν πέρα. " Γερμανία, η άλλοτε μεγαλύτερη εξαγωγική δύναμη στον κόσμο, δεν ήταν εκείνη που πριν από χρόνια διαχώριζε τις αυξήσεις των αμοιβών από την παραγωγικότητα, οδηγώντας έτσι σε κοινωνικό ντάμπινγκ;
<P>
Στο αρχαίο ελληνικό θέατρο, κρίση σημαίνει ευκαιρία - ναι, η πρόκληση ενός σημείου καμπής. Για να υπάρξει αυτό το σημείο καμπής, πρέπει να απαιτήσουμε να εφαρμοστεί επιτέλους ένας θεσμοθετημένος ελάχιστος μισθός. " ίδια εργασία στον ίδιο χώρο πρέπει να αμείβεται με τον ίδιο μισθό. Χρειαζόμαστε εναρμόνιση των φορολογικών τύπων στην Ένωση, αλλά πάνω απ' όλα, χρειαζόμαστε πραγματική ευρωπαϊκή ρύθμιση και έλεγχο των χρηματοπιστωτικών αγορών και μια αληθινή ευρωπαϊκή οικονομική και δημοσιονομική πολιτική, συντονισμένη με βάση την αλληλεγγύη, με δεσμευτικούς κοινωνικούς και περιβαλλοντικούς στόχους.
<SPEAKER ID="042" NAME="Nigel Farage">
εξ ονόματος της Ομάδας EFD. - (EN) Πρόεδρος της Ευρώπης - αυτή η πολυαναμενόμενη ημέρα. Ακούγαμε ότι, όταν θα αποκτούσαμε Πρόεδρο, θα βλέπαμε μια τεράστια παγκόσμια πολιτική προσωπικότητα: τον άνθρωπο που θα ήταν ο πολιτικός ηγέτης για πεντακόσια εκατομμύρια ανθρώπους, τον άνθρωπο που θα μας εκπροσωπούσε όλους στην παγκόσμια σκηνή, τον άνθρωπο του οποίου το έργο θα ήταν τόσο σημαντικό που, φυσικά, λαμβάνετε αμοιβή υψηλότερη από του προέδρου Obama. Λοιπόν, φοβάμαι ότι αυτό που πήραμε είστε εσείς. Και, λυπάμαι, αλλά μετά από την παράσταση που δώσατε προηγουμένως... Δεν θέλω να φανώ αγενής, αλλά ξέρετε, πραγματικά, έχετε το χάρισμα σφουγγαρόπανου και την εμφάνιση ενός χαμηλόβαθμου υπαλλήλου τράπεζας.
<P>
(Διαμαρτυρίες)
<P>
" ερώτηση που θέλω να σας απευθύνω και που όλοι θα ρωτήσουμε είναι: ποιος είστε; Δεν σας έχω ακούσει ποτέ, κανείς στην Ευρώπη δεν σας έχει ακούσει. Θέλω να σας ρωτήσω, κύριε Πρόεδρε: ποιος σας ψήφισε;
<P>
(Ζωηρές διαμαρτυρίες)
<P>
Και ποιο μηχανισμό -ξέρω ότι η δημοκρατία δεν είναι και το καλύτερό σας- ποιο μηχανισμό έχουν οι πολίτες της Ευρώπης για να σας απομακρύνουν; Αυτή είναι η ευρωπαϊκή δημοκρατία;
<P>
Διαισθάνομαι, όμως, ότι είστε και επιδέξιος και ικανός και επικίνδυνος και δεν έχω αμφιβολία ότι σκοπός σας είναι να γίνεται ο σιωπηλός δολοφόνος της ευρωπαϊκής δημοκρατίας και των ευρωπαϊκών εθνικών κρατών. Φαίνεται ότι έχετε μια απέχθεια για την ίδια την ιδέα της ύπαρξης εθνικών κρατών· ίσως επειδή προέρχεστε από το Βέλγιο, το οποίο, φυσικά, είναι σχεδόν μια μη χώρα.
<P>
(Αντιδράσεις)
<P>
Αλλά από τότε που αναλάβατε, είδαμε την Ελλάδα να υποβαθμίζεται σε ένα προτεκτοράτο. Κύριε, δεν έχετε καμία απολύτως νομιμότητα σε αυτήν τη θέση και μπορώ να πω με βεβαιότητα ότι μιλώ εξ ονόματος της πλειοψηφίας του βρετανικού λαού λέγοντας: δεν σας γνωρίζουμε, δεν σας θέλουμε και όσο πιο σύντομα βγείτε εκτός δράσης, τόσο το καλύτερο.
<SPEAKER ID="043" NAME="Πρόεδρος">
Όπως είπατε, κύριε Πρόεδρε, δεν θα θέλατε να φανείτε αγενής.
<P>
Προτιμώ να προχωρήσω. Κύριε Πρόεδρε, θα δεχθείτε ερώτηση στο πλαίσιο της διαδικασίας της γαλάζιας κάρτας;
<SPEAKER ID="044" NAME="Joseph Daul">
εξ ονόματος της Ομάδας PPE. - (FR) Κύριε Farage, είστε πρόθυμος να εφαρμόσετε το άρθρο 9 της συνθήκης και να ζητήσετε απλά να φύγετε από την Ευρώπη; Έτσι, θα είστε ικανοποιημένος.
<SPEAKER ID="045" NAME="Martin Schulz" LANGUAGE="DE">
Κύριε Πρόεδρε, είμαι πολύ απογοητευμένος μαζί σας, κύριε Buzek. Είναι απαράδεκτο να αποκαλεί ένας πρόεδρος ομάδας τον Πρόεδρο του Ευρωπαϊκού Συμβουλίου "σφουγγαρόπανο" σε αυτήν την Αίθουσα, αντί να κάνει πολιτική κριτική.
<P>
(Χειροκροτήματα)
<P>
Κύριε Πρόεδρε, θα περίμενα από εσάς να απαντήσετε σε αυτό ανακαλώντας τον στην τάξη. Δεν είναι δυνατόν να ποδοπατά αυτός ο άνθρωπος την αξιοπρέπεια του Σώματος. Προς τον κ. Daul, θα ήθελα να πω ότι το θέμα δεν είναι να φύγει το "νωμένο Βασίλειο από την ΕΕ. Ίσως θα ήταν καλύτερα για τον κ. Farage να παραιτηθεί από την εντολή του αν βρίσκει την Ευρωπαϊκή Ένωση και το Ευρωπαϊκό Κοινοβούλιο τόσο δυσάρεστα.
<P>
(Χειροκροτήματα)
<SPEAKER ID="046" NAME="Πρόεδρος">
Αυτό που είπα στον κ. Farage πριν από δύο μήνες το λέω, και πάλι, σήμερα: οι παρεμβάσεις αυτού του τύπου, οι οποίες αποτελούν προσωπικές επιθέσεις σε συγκεκριμένα άτομα, δεν είναι αποδεκτές στο Ευρωπαϊκό Κοινοβούλιο. Όταν μίλησα στον κ. Farage γι' αυτό το θέμα, του το επεσήμανα. Θέλω να πω, κύριε Schulz, ότι ενήργησα και ενεργώ όπως προτείνατε.
<SPEAKER ID="047" NAME="Nigel Farage" AFFILIATION="EFD">
(EN) Μπορεί να μην σας αρέσουν αυτά που λέω, αλλά σκεφτείτε και τη συμπεριφορά σας. Μετά την αρνητική ψήφο των Ιρλανδών σε ένα δημοψήφισμα, είπατε ότι, με το να υποστηρίζει την αρνητική ψήφο, η ομάδα μας άνοιγε την πόρτα στον φασισμό· είπατε ότι συμπεριφερθήκαμε ως ομάδα στο Κοινοβούλιο, όπως ο Χίτλερ και οι Ναζί στο Reichstag. Χαρακτηριστήκαμε διανοητικά ασθενείς από τον κ. Danny Cohn-Bendit. Ξέρετε, πρέπει να... Δεν μπορεί να ισχύει ένα πράγμα...
<P>
(Ο Πρόεδρος διακόπτει τον ομιλητή)
<SPEAKER ID="048" NAME="Πρόεδρος">
Κύριε Farage, λυπάμαι αλλά δεν ήταν προσωπική δήλωση. Πρέπει να τηρούμε την τάξη και όλους τους κανονισμούς του Κοινοβουλίου μας.
<SPEAKER ID="049" NAME="Frank Vanhecke" AFFILIATION="NI">
(NL) Καταρχάς, επιτρέψτε μου να αναφέρω με ηρεμία το γεγονός ότι διεξάγουμε αυτήν τη συζήτηση σε αυτήν την Αίθουσα, στις Βρυξέλλες, στο Βέλγιο. Στο σημερινό οικονομικό πλαίσιο, θα μπορούσαμε να περιγράψουμε τη χώρα του Βελγίου ως την Ελλάδα της Βόρειας Θάλασσας χωρίς καμία υπερβολή, διότι αυτή η χώρα, το Βέλγιο, έχει, μετά την Ελλάδα και την Ιταλία, το μεγαλύτερο ποσοστιαία κρατικό έλλειμμα σε ολόκληρη την Ευρώπη. Ουσιαστικά, είμαστε μια άρρωστη χώρα στην Ευρώπη και, αν μπορώ να το θέσω έτσι, αυτό σε καμία περίπτωση δεν τιμά έναν εκ των προηγούμενων ομιλητών, τον πρώην πρωθυπουργό του Βελγίου, τον κ. Verhofstadt. Στο θέμα της απάτης και της τεχνητής διόγκωσης του προϋπολογισμού, θα μπορούσε να διδάξει ένα-δυο πράγματα ακόμα και στους Έλληνες!
<P>
Ωστόσο, ας μην εκνευριζόμαστε τόσο γι' αυτό το θέμα. Συγκεκριμένα, ας μην ισχυριζόμαστε ότι θα καταφέρουμε να αποφύγουμε την κρίση αυξάνοντας και άλλο το κρατικό χρέος, μέσω της διαβόητης πρότασης Verhofstadt για ένα ευρωπαϊκό κρατικό δάνειο, το οποίο αργά ή γρήγορα κάποιος θα πρέπει να πληρώσει. Αντιθέτως, έχουμε δει επανειλημμένα ότι οι ευρωπαϊκές αποφάσεις ήταν εκείνες που μας οδήγησαν στην κρίση, ευρωπαϊκές αποφάσεις για να αφήσουμε κατά μέρος τα κριτήρια του Μάαστριχτ και το σύμφωνο σταθερότητας και ανάπτυξης για χάρη των εντυπώσεων, διότι έπρεπε να φανεί ότι η Ευρώπη προχωρά μπροστά.
<P>
Το ίδιο αυτό πείσμα των ευρωκρατών είναι επίσης εκείνο που μας ταΐζει τώρα με το ζόρι τη στρατηγική ένταξης της Τουρκίας. Τώρα πρέπει να αφήσουμε στην άκρη την οικονομική και γεωγραφική πραγματικότητα και οι ευρωπαίοι πολίτες πρέπει να ακριβοπληρώσουν την πιθανή ένταξη μιας χώρας που δεν είναι καν ευρωπαϊκή. " λύση δεν είναι "περισσότερη Ευρώπη". " λύση είναι εθνική ευθύνη και η υποχρέωση των κρατών μελών να απλώνουν τα πόδια τους μέχρι εκεί που φτάνει το πάπλωμά τους.
<SPEAKER ID="050" NAME="Corien Wortmann-Kool" AFFILIATION="PPE">
(NL) Πρόεδρε Buzek, Πρόεδρε Barroso και, φυσικά, Πρόεδρε Van Rompuy, είναι χαρά μας που σας έχουμε εδώ μαζί μας σήμερα. Τα σχόλιά σας στην αρχή της συζήτησης κατέστησαν σαφές ότι θέλετε να ξεκινήσετε το έργο σας φιλόδοξα αλλά και ότι θέλετε να διαδραματίσετε τον ρόλο σας όπως προβλέπεται στη συνθήκη της Λισαβόνας. Θέλω να σας συγχαρώ γι' αυτό εκ των προτέρων.
<P>
Είναι σημαντική η παρουσία σας εδώ σε συνάρτηση με την προσεχή στρατηγική 2020, διότι είναι καίριας σημασίας η επανίδρυση του ρόλου της Ευρώπης στον κόσμο. Κύριε Πρόεδρε, και εδώ απευθύνομαι και στον Πρόεδρο Barroso, γνωρίζετε ποιες είναι οι προτεραιότητές μας. Επικεντρώνονται στην πράσινη, κοινωνική οικονομία της αγοράς. Αυτό σημαίνει ότι πρωταρχικό μας έργο πρέπει να είναι να βοηθήσουμε τις μικρομεσαίες επιχειρήσεις, την κινητήριο δύναμή μας πίσω από τη δημιουργία θέσεων εργασίας, να ανακάμψουν. Δεν μιλάμε μόνο για το εμπόριο και τις υπηρεσίες μας εδώ αλλά και για την ευρωπαϊκή βιομηχανία μας, την οποία πρέπει να καταστήσουμε ανταγωνιστική ξανά στην παγκόσμια σκηνή. Μιλάμε επίσης για τον γεωργικό μας τομέα και την παραγωγή τροφίμων υψηλής ποιότητας, οι οποίοι είναι επίσης ανταγωνιστικοί τομείς στην παγκόσμια σκηνή. Αυτό σημαίνει ότι χρειαζόμαστε ΜΜΕ με γνώση, καινοτομία και αειφόρο τεχνολογία στον πυρήνα τους.
<P>
" στρατηγική 2020 πρέπει να οικοδομηθεί σε αυτά τα θεμέλια. Αυτά τα θεμέλια συνεπάγονται μια στρατηγική εξόδου που θα συνοδεύεται από ένα ισχυρό σύμφωνο σταθερότητας και ανάπτυξης και από την απαραίτητη μεταρρύθμιση στις κρατικές δαπάνες των κρατών μελών μας. Κύριε Πρόεδρε, η παλιά στρατηγική της Λισαβόνας περιελάμβανε υπερβολικά πολλούς ασαφείς στόχους και απέδειξε την αποτυχία της μεθόδου του ανοιχτού συντονισμού. Ως εκ τούτου, η ερώτησή μου προς εσάς είναι: ποιους συγκεκριμένους στόχους θα προτείνετε προκειμένου να υποχρεώσετε τα κράτη μέλη να επιδείξουν, επιτέλους, πραγματική δέσμευση σε αυτήν τη νέα στρατηγική, παραμένοντας ταυτόχρονα εντός των πλαισίων της συνθήκης της Λισαβόνας όσον αφορά την επικουρικότητα;
<SPEAKER ID="051" NAME="Marita Ulvskog" AFFILIATION="S&amp;D">
(SV) Κύριε Πρόεδρε, σύμφωνα με τα στοιχεία της ίδιας της Επιτροπής, 80 εκατομμύρια πολίτες της ΕΕ ζουν επί του παρόντος κάτω από το όριο της φτώχειας. Αυτό είναι απρεπές και αποτελεί επίσης εμπόδιο σε κάθε ανάπτυξη. Την ίδια στιγμή, ένας άνθρωπος όπως ο κ. Farage, στέκεται μπροστά στο Κοινοβούλιο και εκτοξεύει προσβολές σε μια περίοδο όπου η Ευρώπη είναι σε κρίση και έχουμε πολλά σημαντικά θέματα να συζητήσουμε. Θα έπρεπε να είχε διακοπεί και να μην του επιτραπεί να συμμετάσχει στη σύνοδο της προσεχούς εβδομάδας στο Στρασβούργο. Αυτή θα ήταν ήπια τιμωρία για τη συμπεριφορά που επέδειξε.
<P>
Το έργο μας τώρα είναι να υποβάλουμε μια νέα στρατηγική της Λισαβόνας, με άλλα λόγια, την ΕΕ 2020. Σε αυτό το πλαίσιο, είναι σημαντικό να αναγνωρίσουμε ότι η κοινωνική συνοχή και η αειφόρος ανάπτυξη είναι απαραίτητες για την οικονομική ανάπτυξη. " πρώτη κοινωνία που θα απαλλαγεί από την εξάρτησή μας από τα ορυκτά καύσιμα, για παράδειγμα, θα ηγηθεί της δημιουργίας νέων πράσινων θέσεων εργασίας. Ωστόσο, χρειαζόμαστε πόρους αν θέλουμε να το επιτύχουμε αυτό. Τουλάχιστον το 50% της χρηματοδότησης που προβλέπεται από την ΕΕ και τα κράτη μέλη για να εξέλθουμε από την κρίση πρέπει να επενδυθεί σε μια νέα πράσινη συμφωνία, ικανή να δημιουργήσει αυτές τις νέες πράσινες θέσεις εργασίας. Το έβδομο και το όγδοο πρόγραμμα πλαίσιο πρέπει να επικεντρωθούν στην έρευνα και την ανάπτυξη σχετικά με την ανανεώσιμη ενέργεια.
<P>
" Επιτροπή πρέπει επίσης να καταβάλει έντονες προσπάθειες να αποτρέψει τον κοινωνικό αποκλεισμό που υπάρχει επί του παρόντος σε όλη την Ευρώπη και να ενισχύσει τα μέρη της αγοράς εργασίας. Τα τελευταία χρόνια, η ΕΕ άρχισε δικαίως να θεωρείται απειλή στο κίνημα των συνδικάτων. Αυτό πρέπει να αλλάξει. Ένα πρώτο βήμα θα ήταν να αναθεωρηθεί η αμφιλεγόμενη οδηγία για την απόσπαση των εργαζομένων ή, όπως έγινε γνωστή στην Ευρώπη, η "οδηγία για το ντάμπινγκ μισθών", η οποία προκαλεί τόση οργή και τόσες αντιπαραθέσεις. Αρκετές είχαμε σήμερα εδώ στο Κοινοβούλιο.
<SPEAKER ID="052" NAME="Lena Ek" AFFILIATION="ALDE">
(EN) Κύριε Πρόεδρε, ο στόχος της στρατηγικής ΕΕ 2020 πρέπει να είναι η απελευθέρωση του δυναμικού του ευρωπαίου πολίτη. Πολύ συχνά ξεχνάμε ότι οι στρατηγικές μας για ανάπτυξη χαράσσονται προς όφελος των πολιτών μας και του μέλλοντος των παιδιών μας.
<P>
Δεν υπάρχει αμφιβολία ότι η στρατηγική της Λισαβόνας απέτυχε στην προσπάθειά της να συμπεριλάβει τα πάντα. Με μια τόσο ευρεία ατζέντα, χάθηκε η εστίαση και μαζί χάθηκαν και οι δυνατότητες επίτευξης των φιλόδοξων στόχων που είχαν καθοριστεί.
<P>
Προκειμένου η στρατηγική 2020 να είναι πιο αποτελεσματική, πρέπει να αλλάξει η μορφή σε κάτι τελείως διαφορετικό. Το έργο πρέπει να επικεντρωθεί στους λίγους συγκεκριμένους τομείς όπου πρέπει να δημιουργηθούν τα θεμελιώδη στοιχεία της αειφόρου ανάπτυξης.
<P>
Ως το μόνο άμεσα εκλεγμένο όργανο της ΕΕ, και με πλήρεις αρμοδιότητες συναπόφασης εν ισχύει, το Κοινοβούλιο θα περάσει τις απόψεις του στη στρατηγική 2020. Συνεπώς, προκειμένου να διασφαλιστεί η νομιμότητα και η ειλικρίνεια, η Επιτροπή και το Συμβούλιο θα συμπεριλάβουν σοφά το Κοινοβούλιο στο συνεχές έργο της στρατηγικής 2020.
<P>
Όπως ακριβώς η ειλικρίνεια και η διαφάνεια είναι απαραίτητες για τη δημιουργία μιας Ευρώπης των πολιτών, αποτελούν επίσης βασικά μέσα για την αποφυγή κρίσεων στα δημόσια οικονομικά, όπως αυτές που έπληξαν τις χώρες ανά την Ένωση.
<P>
Όλοι κατηγορούν την Ελλάδα, αλλά υπάρχουν και άλλα κράτη μέλη που απέφυγαν τη συγκριτική αξιολόγηση, εξαπάτησαν την Ευρώπη για τα ελλείμματά τους και νόθευσαν τα οικονομικά στατιστικά στοιχεία τους. " μέθοδος του ανοιχτού συντονισμού μετατράπηκε σε κλειστή συνομωσία και ανοιχτή ταπείνωση.
<P>
Μην ξεχνάτε, ό,τι ισχύει για τους πολίτες, ισχύει και για τις κυβερνήσεις. Οι ελευθερίες φέρνουν και ευθύνες. Είναι πλέον καιρός για τις κυβερνήσεις σε όλη την Ευρώπη να πάρουν στα σοβαρά αυτήν την ευθύνη, διότι τα προβλήματα που αντιμετωπίζουμε είναι σοβαρά.
<SPEAKER ID="053" NAME="Philippe Lamberts" AFFILIATION="Verts/ALE">
(FR) Κύριε Πρόεδρε, κυρίες και κύριοι, συμφωνώ με την ιδέα της μείωσης του αριθμού των στόχων στη στρατηγική ΕΕ 2020 σε περιορισμένο αριθμό, υπό την προϋπόθεση ότι θα είναι τουλάχιστον φιλόδοξοι. Φιλόδοξοι, καταρχάς, όσον αφορά τη μείωση του οικολογικού μας αποτυπώματος. Συνεπώς, δεν πρόκειται μόνο για το κλίμα και, από αυτήν την άποψη, η επιστροφή στο ποσοστό του 20% είναι, κατά την άποψή μας, πολύ κάτω από το πραγματικά αναγκαίο. Ούτε καν το 30% δεν είναι φιλόδοξο.
<P>
Στη συνέχεια, ένας φιλόδοξος στόχος σχετικά με τη μείωση των ανισοτήτων: για παράδειγμα, η μείωση του επιπέδου της φτώχειας στην Ευρώπη κατά 50% μέχρι το 2020· αυτό σίγουρα δεν θα ήταν το μέγιστο ποσοστό που μπορούμε να επιτύχουμε. Ένας φιλόδοξος στόχος όσον αφορά την εκπαίδευση, την έρευνα, την ανάπτυξη και την καινοτομία και, φυσικά, ένας φιλόδοξος στόχος όσον αφορά τη δημιουργία θέσεων εργασίας.
<P>
Αυτοί οι στόχοι, όπως ήδη αναφέρθηκε, πρέπει να είναι μετρήσιμοι και πρέπει να είναι δεσμευτικοί, είτε πρόκειται για ένα σύστημα bonus-malus είτε για κάτι άλλο λίγη σημασία έχει, αλλά χρειαζόμαστε αποτελέσματα. Ωστόσο, δεν θα επιτύχουμε αυτά τα αποτελέσματα χωρίς δύο απολύτως ζωτικά συστατικά.
<P>
Το πρώτο συστατικό είναι οι ισχυρές ρυθμίσεις της αγοράς και, από αυτήν την άποψη, κύριε Van Rompuy, οι εξελίξεις ως προς την εποπτεία της χρηματοπιστωτικής αγοράς και οι θέσεις που εγκρίθηκαν από το Συμβούλιο μάς ανησυχούν ιδιαίτερα.
<P>
Όσον αφορά το δεύτερο συστατικό, θα ήθελα να επισημάνω αυτό που είπε ο κ. Daul. Πράγματι, κύριε Daul, τα κράτη μέλη θα πρέπει να εγκαταλείψουν μεγαλύτερο τμήμα της κυριαρχίας τους, ειδικά στον δημοσιονομικό τομέα. Αναρωτιέμαι αν η Ομάδα του Ευρωπαϊκού Λαϊκού Κόμματος (Χριστιανοδημοκράτες) εμμένει σε αυτό. Χωρίς ισχυρή δημοσιονομική σύγκλιση, δεν θα καταφέρουμε να επαναφέρουμε τη σταθερότητα στα δημόσια οικονομικά μας και να θεμελιώσουμε το φορολογικό μας σύστημα σε αειφόρο βάση. Αναφερόμαστε στην ενέργεια, αναφερόμαστε, φυσικά, στη φορολόγηση των χρηματοπιστωτικών συναλλαγών.
<SPEAKER ID="054" NAME="Kay Swinburne" AFFILIATION="ECR">
(EN) Κύριε Πρόεδρε, υποστηρίζω την κατεύθυνση της στρατηγικής ΕΕ 2020, ειδικά αυτήν την εποχή της οικονομικής κρίσης, και απευθύνω έκκληση στην ΕΕ να εστιάσει στα υφιστάμενα συγκριτικά οικονομικά και ανταγωνιστικά πλεονεκτήματα της Ευρώπης και να χρησιμοποιήσει όλα τα διαθέσιμα μέσα και τους πόρους, ειδικά στον τομέα της Ε&Α, για να δημιουργηθεί πραγματική προστιθέμενη αξία στην ΕΕ.
<P>
Θα ήθελα να θέσουμε σε προτεραιότητα την ολοκλήρωση της ενιαίας αγοράς για τις υπηρεσίες και τα εμπορεύματα και να υιοθετήσουμε μια φιλόδοξη προσέγγιση στη δημιουργία μιας ενιαίας αγοράς για την καινοτόμο έρευνα. Πρέπει να ενθαρρυνθεί ευρέως η έρευνα και η ανάπτυξη τόσο στα πανεπιστήμια όσο και στις ιδιωτικές επιχειρήσεις στην Ευρώπη, ώστε να μπορούμε να βρισκόμαστε στην πρώτη γραμμή της νέας αειφόρου βιομηχανίας και των τεχνολογιών.
<P>
Πρέπει, ωστόσο, να παραμείνουμε σε εγρήγορση έναντι της νομοθεσίας που αποτελεί εμπόδιο σε αυτές τις αναπτυξιακές διαδικασίες. Πρέπει να βελτιώσουμε τον δεσμό μεταξύ του ιδιωτικού τομέα και της ακαδημαϊκής έρευνας και εργασίας προκειμένου να διευκολύνουμε τη μεταφορά της γνώσης σε επιχειρήσεις που δημιουργούν θέσεις εργασίας και ευημερία. Εκτός από τη βελτίωση της διαθεσιμότητας των πόρων για την καινοτομία, πρέπει να διασφαλίσουμε τη μείωση του διοικητικού βάρους, ειδικά για τις ΜΜΕ και τις μικρομονάδες. " εφαρμογή πολιτικών φιλικών προς τις ΜΜΕ και η παροχή της δυνατότητας στις ΜΜΕ να συμμετάσχουν σε εταιρικές σχέσεις δημοσίου/ιδιωτικού τομέα θα είναι μια καλή αρχή.
<P>
Μια στρατηγική ΕΕ 2020 εστιασμένη στην καινοτομία σε τομείς υφιστάμενης εμπειρογνωμοσύνης...
<P>
(Ο Πρόεδρος διακόπτει την ομιλήτρια)
<SPEAKER ID="055" NAME="Νικόλαος Χουντής" AFFILIATION="GUE/NGL">
Κύριε Πρόεδρε, σήμερα στην Ελλάδα γίνονται μεγάλες απεργιακές κινητοποιήσεις από τους εργαζόμενους στον ιδιωτικό και στο δημόσιο τομέα.
<P>
Έχει βγει στους δρόμους ο θυμός και η αγανάκτηση των εργαζόμενων απέναντι στα σκληρά μέτρα που παίρνει η Ελληνική Κυβέρνηση με την προτροπή της Ευρωπαϊκής Ένωσης και ιδιαίτερα του τελευταίου, πρόσφατου, Ευρωπαϊκού Συμβουλίου. Σε αυτό, αντί να ληφθούν μέτρα υπέρ των αδύναμων οικονομιών, να ληφθούν μέτρα για να τεθεί ένα τέρμα στους κερδοσκόπους, να δημιουργηθεί μια ομπρέλα οικονομικής και κοινωνικής αλληλεγγύης, να παραδεχθείτε ότι το Σύμφωνο Σταθερότητας δεν υφίσταται και η επαναφορά του θα φέρει μεγαλύτερη ύφεση καθώς και να παραδεχθείτε ότι η Συνθήκη της Λισαβόνας έχει αποτύχει παταγωδώς, ετοιμάζετε την Ευρωπαϊκή Επιτροπή 2020 ως διεύρυνση, ως συνέχεια αυτής της Συνθήκης.
<P>
Αντιμετωπίζετε, κύριοι Πρόεδροι, την Ελλάδα ως τον αποδιοπομπαίο τράγο υπαγορεύοντας μέτρα κατά των εργαζόμενων, οι οποίοι δεν φταίνε για την κρίση, μέτρα όμως τα οποία θα είναι προπομπός και για τις άλλες χώρες.
<P>
Ο λαός της Ελλάδας και οι ευρωπαϊκοί λαοί σε λίγο καιρό θα σας αντιμετωπίζουν όπως αντιμετώπισε ο λαός της Αργεντινής το Διεθνές Νομισματικό Ταμείο.
<SPEAKER ID="056" NAME="Rolandas Paksas" AFFILIATION="EFD">
(LT) Είναι συμβολικό το γεγονός ότι 20 χρόνια μετά την πτώση του τείχους που δίχαζε την Ευρώπη, σήμερα μιλάμε για την Ευρώπη 2020. Πρώτον, θα ήθελα να εγκρίνω τις θεμελιώδεις προτεραιότητες της στρατηγικής Ευρώπη 2020: γνώση και καινοτομία, μια κοινωνία υψηλής απασχόλησης και μια ανταγωνιστική και αειφόρος οικονομία. Προτείνω να προσθέσουμε άλλες δύο προτεραιότητες - την ανάπτυξη υποδομών και μια αποτελεσματική ενεργειακή πολιτική. Τονίζοντας την ενίσχυση της ενεργειακής ασφάλειας ως μία από τις σημαντικότερες προτεραιότητες της ευρωπαϊκής ενεργειακής πολιτικής και αποσκοπώντας στη διασφάλιση της διαφοροποίησης των πηγών ενέργειας και των οδών ανεφοδιασμού, δεν πρέπει να ξεχνάμε τα σημαντικά έργα Rail Baltica και Via Baltica που είναι σημαντικά όχι μόνον για τη Λιθουανία. Πιστεύω ότι, κατά την εκπόνηση μιας νέας στρατηγικής, πρέπει να αποτιμήσουμε τους λόγους για τους οποίους δεν καταφέραμε να επιτύχουμε τους στόχους της στρατηγικής της Λισαβόνας. Πρέπει όχι μόνο να ορίσουμε νέους στόχους στρατηγικής και καθήκοντα αλλά και να μετατρέψουμε τις συζητήσεις που ορισμένες φορές διαρκούν υπερβολικά πολύ σε συγκεκριμένη δράση με ακριβείς προθεσμίες.
<SPEAKER ID="058" NAME="Francisco Sosa Wagner" AFFILIATION="NI">
(ES) Κυρία Πρόεδρε, πιστεύω ότι αυτή η κρίση είναι μια ευκαιρία να προχωρήσουμε μπροστά με σταθερό βηματισμό και με βεβαιότητα για τη δημιουργία μιας ισχυρής Ευρώπης. Σε αυτήν την ισχυρή Ευρώπη, θα πρέπει ίσως να απαλλαγούμε από την έκφραση "βελτίωση του συντονισμού", καθώς σημαίνει ότι όλα εξαρτώνται από τα θέματα που πρέπει να συντονιστούν και αναπόφευκτα οδηγεί σε παράλυση και έλλειψη σαφήνειας.
<P>
Γνωρίζουμε ότι τα οικονομικά και τα δημόσια ελλείμματα των ευρωπαϊκών χωρών θα υποστούν πλήγμα μέχρι να προχωρήσουμε προς την ευρωπαϊκή οικονομική ολοκλήρωση και να εκδοθούν ευρωομόλογα.
<P>
Εν πάση περιπτώσει, τα ευρωπαϊκά θεσμικά όργανα μπορούν ήδη να αναλάβουν συγκεκριμένη δράση - δεν θα εστιάσω σε όλες τις αερολογίες περί συντονισμού. Από την άλλη πλευρά, έχουμε την Ευρωπαϊκή Κεντρική Τράπεζα για την εναρμόνιση της χρηματοπιστωτικής εποπτείας και για...
<P>
(Το υπόλοιπο της παρέμβασης δεν είναι διαθέσιμο για τεχνικούς λόγους)
<SPEAKER ID="059" NAME="Werner Langen" AFFILIATION="PPE">
(DE) Κυρία Πρόεδρε, κύριε Barroso, κύριε Van Rompuy, αν θέλουμε να επιτύχει η στρατηγική 2020 πρέπει -σε αντίθεση με τη στρατηγική της Λισαβόνας- να εφαρμοστεί πραγματικά. Σε αντίθεση με αυτά που είπαν οι προηγούμενοι ομιλητές, οι στόχοι δεν ήταν λάθος. Ο κύριος λόγος αποτυχίας της στρατηγικής ήταν το γεγονός ότι τα κράτη μέλη δεν τήρησαν τους κανόνες και δεν εκπλήρωσαν τις υποχρεώσεις τους. Επιπροσθέτως, η Επιτροπή δεν ήταν αρκετά θαρραλέα, κύριε Barroso. Δεν ήταν αρκετά θαρραλέα σε σχέση με την εφαρμογή, την απαίτηση για μεταρρυθμίσεις ή την εφαρμογή της ίδιας της στρατηγικής της.
<P>
Με ευρεία πλειοψηφία, έχετε μια νέα Επιτροπή για τη δεύτερη θητεία σας - ελπίζω ότι θα βελτιώσετε τα πάντα, ότι θα επανεμφυσήσετε δυναμισμό στην Ευρώπη, ότι θα προωθήσετε την τεχνολογία και ότι δεν θα μιλάμε απλώς για αναδιανομή, αλλά θα ανταγωνιζόμαστε άλλες οικονομικές περιοχές του κόσμου. Αυτές οι περιοχές δεν ρωτούν αν οι Ευρωπαίοι συμφωνούν μεταξύ τους ή αν εφαρμόζουν νέα προγράμματα αναδιανομής. Έχουν τον δικό τους δυναμισμό, και εμείς πρέπει να απαντήσουμε σε αυτόν τον δυναμισμό. Αυτό είναι το έργο που αυτή η στρατηγική πρέπει να μας επιτρέψει να εκπληρώσουμε.
<P>
Μέχρι στιγμής, έχουν κατατεθεί μόνο σχέδια και ελπίζω ότι θα βελτιωθούν, διότι αυτά τα σχέδια φαίνεται ότι έχουν μια λογική του τύπου "ας συνεχίσουμε όπως πριν". Δεν υπάρχουν πραγματικά νέες προσεγγίσεις. Δεν υπάρχει καν τίποτα νέο από το Συμβούλιο και από τον νέο Πρόεδρο του Ευρωπαϊκού Συμβουλίου. Ωστόσο, χρειαζόμαστε αυτήν τη στρατηγική για να καταφέρουμε να συμβαδίσουμε με τον υπόλοιπο κόσμο. Γι' αυτό, πρέπει να καθοριστούν νέοι όροι-πλαίσιο. Πρέπει να σκεφτούμε προσεκτικά τους κλιματικούς στόχους του παρελθόντος. Πρέπει να προωθήσουμε την τεχνολογία και όχι να συνεχίσουμε να βάζουμε εμπόδια στην πορεία της.
<P>
Ως συλλογικό σώμα, η Επιτροπή καλείται όχι να εκπροσωπεί τα συμφέροντα των μεμονωμένων επιτρόπων αλλά να αναλάβει ηγετικό ρόλο στην Ευρώπη. Μπορείτε να είστε βέβαιοι για την ανεπιφύλακτη υποστήριξή μας. Μόνο τότε θα επιτύχει η στρατηγική 2020 - όχι με τη δειλία των κυβερνήσεων και την επιμονή να πληρώσει κάποιος για κάτι με το οποίο δεν ασχολούνται οι ίδιοι οι συναφείς εταίροι.
<SPEAKER ID="060" NAME="Stéphane Le Foll" AFFILIATION="S&amp;D">
(FR) Κυρία Πρόεδρε, Πρόεδρε Barroso, κύριε Van Rompuy, θα ήθελα καταρχάς να πω ότι, όσον αφορά τη στρατηγική 2020, όλοι συμφωνούν με τους στόχους. Ωστόσο, το πρόβλημα που έχει η ήπειρός μας σήμερα είναι ότι εξέρχεται από μια σοβαρή κρίση, χαρακτηριστικά της οποίας είναι ότι έχουμε μια εξαιρετικά αδύναμη, ή σχεδόν αρνητική, ανάπτυξη παγκοσμίως.
<P>
Συνεπώς, απαιτείται πολιτική επίγνωση και, κατά τη γνώμη μου, αυτό έχει δύο στόχους. Πρώτον, το να γνωρίζουμε πώς είμαστε οργανωμένοι πολιτικά. Στις θέσεις που κατέχετε, έχετε δύο βασικές ευθύνες: να ενθαρρύνετε τον συντονισμό των οικονομικών πολιτικών -αυτό είναι απολύτως ζωτικής σημασίας- και να θέτετε στόχους με τα μέσα για την επίτευξή τους.
<P>
Αυτό με οδηγεί στον δεύτερο στόχο, ο οποίος πιστεύω ότι είναι ουσιώδης και, ταυτόχρονα, αποτελεί ερώτηση. Για να επιτευχθούν οι στόχοι στη δημόσια πολιτική, απαιτείται ένας προϋπολογισμός. Σήμερα, η Ευρώπη αντιμετωπίζει το εξής δίλημμα: τα κράτη μέλη έχουν σημαντικά ελλείμματα και όσο πιο σημαντικά τα ελλείμματά τους, τόσο λιγότερο μπορούν να συνδράμουν στο κοινό ταμείο της Ευρώπης. Συνεπώς, είμαστε λιγότερο ικανοί να αναζωογονήσουμε την ανάπτυξή μας.
<P>
Πώς επιλύουμε αυτό το δίλημμα; Αυτή είναι η ερώτηση που σας απευθύνω. Εξαρτάται από δύο στοιχεία. Πρώτον, ποιες είναι οι κατευθυντήριες γραμμές που θα υποστηρίξετε κατά τη συζήτηση των δημοσιονομικών προοπτικών με τα κράτη μέλη; Δεύτερον, είστε σε θέση να προχωρήσετε σε καινοτομίες που θα επιτρέψουν στην Ευρωπαϊκή Τράπεζα Επενδύσεων, καθώς και στην Ευρωπαϊκή Τράπεζα για την Ανασυγκρότηση και την Ανάπτυξη να αναλάβουν πολύ μεγαλύτερη ευθύνη και -γιατί όχι;- να δώσουν τη δυνατότητα στην Ευρώπη να δανειστεί για να χρηματοδοτήσει αυτήν την ανάγκη, η οποία είναι η ανάπτυξη του αύριο;
<SPEAKER ID="061" NAME="Sylvie Goulard" AFFILIATION="ALDE">
(FR) Αξιότιμοι Πρόεδροι, μετά τη στρατηγική της Λισαβόνας, έχουμε τώρα τη στρατηγική 2020. Πρόκειται απλώς για μια αλλαγή ονομασίας ή για αλλαγή κατεύθυνσης; Απευθύνω αυτήν την ερώτηση συγκεκριμένα στον κ. Barroso. Διαβάζοντας τη συμβολή σας στο άτυπο Συμβούλιο, ακούγοντάς σας να μιλάτε σήμερα σωστά για τον αριθμό των φτωχών στην Ευρωπαϊκή Ένωση και για την ανάγκη ανάπτυξης της χρηματοπιστωτικής ρύθμισης, σκέφτηκα, κύριε Barroso, ότι είναι κρίμα που δεν ήσασταν σωστός Πρόεδρος της Επιτροπής τα τελευταία χρόνια! Έτσι θα είχατε καταφέρει να κάνετε όλα όσα μας προτείνετε σήμερα. Σήμερα, λέτε ότι η κρίση είναι εκείνη που σας εμπόδισε να τα πράξετε, αλλά είναι εύκολο να ρίχνουμε το φταίξιμο στην κρίση. Στο τέλος, κάθε αμαρτία μπορεί να συγχωρεθεί, γι' αυτό ας μην χάνουμε άλλο χρόνο.
<P>
Στρέφομαι λοιπόν με ελπίδα προς τον κ. Van Rompuy, καταρχάς για να του προσφέρω ένα θερμότερο καλωσόρισμα από εκείνο που δέχθηκε προηγουμένως από έναν από τους άλλους βουλευτές - όχι από τους υπόλοιπους. Σε εσάς βασιζόμαστε. Είναι κάπως παράδοξο, κύριε Van Rompuy, αλλά βασιζόμαστε σε εσάς για να αναθερμάνετε την Ευρώπη, μια σωστή ευρωπαϊκή κοινότητα, και εσείς προέρχεστε από μια χώρα που γνωρίζει τι σημαίνει η λέξη "κοινότητα" όσον αφορά το γενικό συμφέρον.
<P>
Αν το καταφέρετε αυτό, θα έχετε την υποστήριξη του Κοινοβουλίου και πιστεύω ότι, όσον αφορά τη στρατηγική 2020, δεν πρέπει να επιτρέψουμε να παρασυρθούμε από τα λόγια. Αν τα λόγια έχουν κάποια σημασία, πρέπει, πάνω απ' όλα, να σκεφτούμε σε μεσοπρόθεσμο επίπεδο, να σκεφτούμε σε παγκόσμιο επίπεδο και να σκεφτούμε πέρα από τον εθνικισμό. Συμφωνώ με αυτό που είπε ο κ. Lamberts: αυτήν τη στιγμή, τα μέλη του Συμβουλίου δεν μας δίνουν μια μεγάλη ευρωπαϊκή προοπτική για τη χρηματοπιστωτική επιτήρηση. Πατούν φρένο και με τα δύο πόδια.
<P>
Από την πλευρά μου, προτείνω λοιπόν έναν ενιαίο στόχο, τον οποίο μάλιστα αναφέρετε και στο έγγραφό σας για το Συμβούλιο, και αυτός είναι να έχουμε μια Οικονομική και Νομισματική Ένωση σε όλες τις μορφές της, να εδραιώσουμε τους τομείς και, φυσικά, να εδραιώσουμε την αλληλεγγύη. Πρέπει επίσης να υπενθυμίσουμε στο Συμβούλιο ότι, ενώ υπάρχουν προβλήματα στην Ελλάδα, αυτά οφείλονται εν μέρει στους Έλληνες και εν μέρει σε μια έλλειψη αλληλεγγύης.
<SPEAKER ID="062" NAME="Reinhard Bütikofer" AFFILIATION="Verts/ALE">
(DE) Κυρία Πρόεδρε, είναι πολύ εύκολο να θέτουμε ωραίους στόχους. Όλοι το κάνουμε στις αρχές κάθε έτους, θέτουμε ωραίους στόχους, αλλά το αν θα παραμείνουν ένα όνειρο, ένα κήρυγμα ή αν θα γίνουν ατζέντα εξαρτάται από το αν εμείς παρέχουμε συγκεκριμένες απαντήσεις στα ερωτήματα ποιος, τι, πώς, πόσο και πότε. Αυτό πρέπει να εξετάσουμε για την ατζέντα Ευρώπη 2020. Κατά τη γνώμη μου, ο κ. Daul άγγιξε την ουσία του ζητήματος στην αρχή αυτής της συζήτησης. Το ερώτημα είναι: είμαστε διατεθειμένοι να αποκηρύξουμε την εθνική κυριαρχία στον τομέα της οικονομικής πολιτικής ή θα προτιμούσαμε να θυσιάσουμε τη συνοχή της Ένωσης ή το ευρώ ή αυτό που αφιερώσαμε δεκαετίες για να οικοδομήσουμε; " εναλλακτική επιλογή είναι τόσο δραματική. Θα ήθελα επίσης να άκουγα ορισμένες σαφείς δηλώσεις από τον εκπρόσωπο της Χριστιανοδημοκρατικής Ένωσης Γερμανίας (CDU), διότι, όπως γνωρίζετε, οι συντηρητικοί της Γερμανίας είναι εκείνοι που στέκονται τόσο συχνά εμπόδιο σε αυτήν την προσπάθεια.
<P>
Κυρία Πρόεδρε, κύριε Van Rompuy, κύριε Barroso, θα ήθελα όχι μόνο να ακούσω τον Πρόεδρο του Ευρωπαϊκού Συμβουλίου να λέει, με ήρεμη βεβαιότητα, ότι το Συμβούλιο θέλει να χαράξει κατευθυντήριες γραμμές σε αυτόν τον τομέα, αλλά θα ήθελα επίσης να δω την Επιτροπή, μαζί με το Κοινοβούλιο, να αναλαμβάνουν το έργο της δραστήριας και ενεργούς συνεργασίας για να καταρτίσουν αυτές τις κατευθυντήριες γραμμές για την κοινή ευρωπαϊκή οικονομική διακυβέρνηση. Σε αυτό, δεν θα έπρεπε απλώς να καθοδηγείται από το χέρι της κ. Merkel και του κ. Sarkozy, αλλά θα έπρεπε να καταβάλει μια ειλικρινή προσπάθεια να ενώσει την Ευρώπη κάτω από μια κοινή οικονομική πολιτική.
<SPEAKER ID="063" NAME="Χαράλαμπος Αγγουράκης" AFFILIATION="GUE/NGL">
Κυρία Πρόεδρε, όπως γνωρίζετε πολύ καλά, την ώρα που εμείς συζητάμε τα αποτελέσματα της έκτακτης Συνόδου Κορυφής, στην Ελλάδα όλοι οι εργαζόμενοι - χωρίς εξαίρεση - απεργούν καταγγέλλοντας ακριβώς αυτά τα μέτρα, αυτά τα αποτελέσματα. Καταγγέλλουν την ίδια την Ευρωπαϊκή Ένωση και την πολιτική των κεντροαριστερών και κεντροδεξιών κυβερνήσεων που ομοφωνούν στη λήψη αντιλαϊκών, αντεργατικών μέτρων για να διασφαλίσουν αποκλειστικά και μόνο τα κέρδη των μονοπωλίων.
<P>
Ευρωπαϊκή Ένωση, κυβερνήσεις και Επιτροπή προσπαθούν να τρομοκρατήσουν τους εργαζόμενους σε όλη την Ευρωπαϊκή Ένωση για να υποκύψουν στην αντιλαϊκή θύελλα. Στον πόλεμο αυτό οι εργαζόμενοι απαντούν όμως με μαζικές απεργίες, διαδηλώσεις και κινητοποιήσεις - για τις οποίες δεν άκουσα τίποτα να λέτε, κύριε Barroso - με διαδηλώσεις και απεργίες που οργανώνουν τα ταξικά συνδικάτα σε πολλές χώρες της Ευρωπαϊκής Ένωσης.
<P>
Στο μέτωπο των κομμάτων του κεφαλαίου, του ευρωμονόδρομου, των συμβιβασμένων συνδικαλιστικών ηγεσιών, στη γενικευμένη επίθεση της κυβέρνησης στους μισθούς και συντάξεις, μία μπορεί να είναι η απάντηση των εργαζομένων: μία ανάπτυξη προς όφελος των δικών τους συμφερόντων.
<SPEAKER ID="064" NAME="Mario Borghezio" AFFILIATION="EFD">
(IT) Κυρία Πρόεδρε, κυρίες και κύριοι, είδαμε μια επίσημη επίδειξη αλληλεγγύης προς την Ελλάδα, αλλά, στην πραγματικότητα, ο στόχος ήταν απλώς να επιβληθεί μια άκαμπτη πολιτική λιτότητας στα κράτη μέλη της Ευρωπαϊκής Ένωσης.
<P>
Στη συνέντευξη Τύπου μετά το Συμβούλιο, ο κ. Van Rompuy δήλωσε με σαφήνεια ότι η ιδέα είναι να εδραιωθεί ένα είδος δικτατορίας της Ευρωπαϊκής Ένωσης, μετατρέποντας το Συμβούλιο σε βασιλική χούντα, με ακόμα περισσότερες εξουσίες έναντι των κρατών μελών.
<P>
Πριν από τη σύνοδο κορυφής -η εφημερίδα Independent αποκάλυψε ότι- απέστειλε επιστολή στους αρχηγούς κρατών και κυβερνήσεων στην οποία έγραφε, σε ένα από τα εσώκλειστα έγγραφα, ότι τα μέλη του Συμβουλίου ήταν υπεύθυνα για την οικονομική στρατηγική στις κυβερνήσεις τους και ότι θα έπρεπε να είναι υπεύθυνα γι' αυτήν την πολιτική και σε επίπεδο ΕΕ. Είτε το χαρακτηρίσει κανείς συντονισμό πολιτικής ή οικονομική διακυβέρνηση, μόνο το Συμβούλιο είναι σε θέση να διαμορφώσει και να εγκρίνει μια ευρωπαϊκή στρατηγική. Προσέθετε επίσης ότι το Ευρωπαϊκό Συμβούλιο είναι πολύ φιλόδοξο, ότι θέλει τον έλεγχο και θέλει να λειτουργήσει ως ηγέτης, αλλά, φυσικά, στο πλαίσιο της διαβούλευσης, και ότι αυτός ήταν ο λόγος για τον οποίο πρότεινε να συνέρχεται το Συμβούλιο κάθε μήνα.
<P>
Αυτά είναι τα αυτοκρατορικά σχέδια των αρχιτεκτόνων της Ευρωπαϊκής Ένωσης και επίσης αναφέρονται σε ένα σχέδιο που κυκλοφορεί στους διαδρόμους της Επιτροπής, το οποίο απευθύνει έκκληση το 80% του χρέους των κρατών μελών της ΕΕ να καταστεί χρέος της Ευρωπαϊκής Ένωσης.
<P>
" εκστρατεία για ένα οικονομικό υπερκράτος που ξεκίνησε τις τελευταίες ημέρες ενδέχεται να μετατρέψει όχι μόνο την Ελλάδα αλλά και τα 27 κράτη μέλη της Ευρωπαϊκής Ένωσης σε προτεκτοράτα.
<SPEAKER ID="065" NAME="Andreas Mölzer" AFFILIATION="NI">
(DE) Κυρία Πρόεδρε, η ΕΕ ενέκρινε τώρα μια μετά-Λισαβόνας στρατηγική, στην οποία απέφυγε με προσοχή να δεσμευτεί για οποιονδήποτε μετρήσιμο στόχο. " επικέντρωση στην πράσινη οικονομία, από μόνη της, δεν θα είναι αρκετή για να διασφαλιστεί η ανταγωνιστικότητα της Ευρώπης ως κέντρου παραγωγής. Κατά τη γνώμη μου, εκτός από έναν λειτουργικό ενεργειακό εφοδιασμό και υποδομές, αυτό προϋποθέτει και επαρκώς καταρτισμένους εργαζόμενους και όχι αλλεπάλληλα κύματα μεταναστών εργαζομένων που κατακλύζουν την αγορά εργασίας με φθηνά εργατικά χέρια.
<P>
Αν είναι αναγκαίο να καταστούν πιο ευέλικτες οι εθνικές αγορές εργασίας, τότε αυτό δεν πρέπει να οδηγήσει στην άρση, διά της πλαγίας οδού, των μεταβατικών περιόδων για τα νέα κράτη μέλη. Σε μια εποχή κρίσης, κατά την οποία όλο και περισσότεροι άνθρωποι καταλήγουν στην ανεργία ή υποχρεώνονται να συμπληρώσουν το εισόδημά τους με εργασία μερικής απασχόλησης ή "δουλειές του ενός ευρώ", δεν είναι η στιγμή να δώσει η ΕΕ νέα ώθηση στον υφιστάμενο ανηλεή ανταγωνισμό στην αγορά εργασίας.
<P>
" Ευρωπαϊκή Ένωση, κατά κανόνα, δεν θα έπρεπε να χρησιμοποιεί δεσποτισμό. Δεν πρέπει να αποσύρει αμέσως την οικονομική βοήθεια από διαρθρωτικά αδύναμες περιφέρειες επειδή δεν έχουν γίνει καθόλου μεταρρυθμίσεις - ούτε καν ως απειλή. Σίγουρα δεν χρειαζόμαστε μια νέα συμβουλευτική επιτροπή να αξιολογήσει τους στόχους, οι οποίοι πιθανώς θα καταλήξουν στο ράφι για άλλη μία φορά. Αντί για περισσότερο συγκεντρωτισμό, πρέπει να επιστρέψουμε τις επιδοτήσεις σε εθνικό επίπεδο. " Ευρώπη 2020 δεν πρέπει να πυροδοτήσει άλλον έναν μαραθώνιο ανταγωνισμού και μια ομαδική φυγή ιδιωτικοποιήσεων. Αντ' αυτού, πρέπει να εγγυηθεί την ευημερία των πολιτών της Ευρώπης.
<P>
" ΕΕ έχει μια ευκαιρία τώρα να αποκτήσει κύρος ως κυματοθραύστης έναντι της παγκοσμιοποίησης και αυτή θα είναι ίσως η μοναδική ευκαιρία της.
<SPEAKER ID="066" NAME="Mario Mauro" AFFILIATION="PPE">
(IT) Κυρία Πρόεδρε, κυρίες και κύριοι, κύριε Πρόεδρε του Συμβουλίου, μπορεί να μην είστε ευρέως γνωστός, όπως υποστηρίζει ο κ. Farage, αλλά γνωρίζω ότι τα ιδανικά σας είναι βαθιά ριζωμένα στην ευρωπαϊκή παράδοση και κουλτούρα, και γι' αυτό σας θαυμάζω και σας σέβομαι.
<P>
Ακριβώς για τον λόγο αυτό, παίρνω το θάρρος να σχολιάσω την πολύ λογική ομιλία σας κάνοντας έναν παραλληλισμό με τον κόσμο του ποδοσφαίρου. Το όραμα που έχετε για τον ρόλο σας μου φαίνεται παρόμοιο με αυτό ενός κεντροαμυντικού παίκτη που έχει την ευθύνη να φέρει την τάξη στο παιχνίδι για μια ομάδα που, μετά τις αλλαγές των κανόνων που εισήγαγε η συνθήκη της Λισαβόνας, μπορεί να δυσκολεύεται να σημειώσει γκολ, δηλαδή να επιτύχει τους στόχους της.
<P>
Υπό το πρίσμα αυτού του παραδείγματος, πιστεύω ότι εναπόκειται στο Κοινοβούλιο να ρισκάρει περισσότερο από τους άλλους παίκτες, να γίνει ο επιθετικός που συνεχώς επανεφευρίσκει το παιχνίδι, αντλώντας έμπνευση από τους νέους κανόνες ώστε να ενισχύσει την επιθετική ικανότητα της ομάδας και να φέρει τον υποθετικό κεντρικό επιθετικό μας -την Επιτροπή Barroso- σε τέτοια θέση ώστε να σκοράρει.
<P>
Τι θα συμβεί αν δεν ακολουθήσουμε αυτήν την προσέγγιση, την οποία υποστηρίζω ολόψυχα; Θα υποχωρήσουμε σε αμυντική θέση και θα βάλουμε αυτογκόλ έναντι των συμφερόντων των πολιτών μας.
<P>
Ακριβώς γι' αυτόν τον λόγο, κύριε Van Rompuy, σας ζητώ να υποστηρίξετε τον νέο ηγετικό ρόλο του Κοινοβουλίου και να τον δείτε όχι ως εμπόδιο αλλά ως ευκαιρία. Όλοι καλούμαστε να σταθούμε στο ύψος αυτής της ιστορικής περίστασης, να διαδραματίσουμε έναν ιστορικό ρόλο, ένα ιστορικό καθήκον και είμαι βέβαιος ότι είστε ο σωστός άνθρωπος για να ηγηθεί της προσπάθειάς μας.
<SPEAKER ID="067" NAME="Juan Fernando López Aguilar" AFFILIATION="S&amp;D">
(ES) (" αρχή της παρέμβασης δεν είναι διαθέσιμη για τεχνικούς λόγους) ... Όταν μιλάμε για τη στρατηγική 2020, δεν μιλάμε μόνο για τη μετά-Λισαβόνας στρατηγική αλλά και για τη στρατηγική της αναγνώρισης της αποτυχίας εκπλήρωσης της Λισαβόνας ή, για να το θέσω πιο σκληρά και ωμά, τη στρατηγική της αναγνώρισης της αποτυχίας της Λισαβόνας. Πρόκειται για μια στρατηγική που δημιουργήθηκε για να διασφαλίσει την ανάπτυξη και την αειφορία, αλλά δεν εκπληρώθηκε διότι δεν κατάφερε να διασφαλίσει την αειφορία, από οικονομικής, περιβαλλοντικής ή κοινωνικής άποψης.
<P>
Από οικονομικής σκοπιάς, η Ευρώπη δημιούργησε τη Νομισματική Ένωση, αλλά απέχει κατά πολύ όχι μόνο από τη δημιουργία της Οικονομικής Ένωσης αλλά ακόμα και από τον συντονισμό της οικονομικής πολιτικής και των δημοσιονομικών κινήτρων που θα έπρεπε να συνοδεύουν τη Νομισματική Ένωση.
<P>
Από ενεργειακής πλευράς, ακόμα δεν έχει επινοηθεί μια ενιαία ευρωπαϊκή πολιτική. Από κοινωνικής άποψης, σε όλη την Ευρώπη, επικρατεί δυσαρέσκεια μεταξύ των εργαζομένων, των συνδικάτων και των πιο μειονεκτουσών τάξεων που ανησυχούν για την αειφορία του μοντέλου που μας έκανε καλύτερους όταν μας έκανε Ευρωπαίους, του ίδιου μοντέλου που υπήρξε επιτυχές για τη διασφάλιση της ευημερίας και της κοινωνικής συνοχής.
<P>
Στο πλαίσιο του άτυπου Συμβουλίου που διεξήχθη στις 11 Φεβρουαρίου, θα ήθελα να σας ρωτήσω ποια δέσμευση προτίθενται να αναλάβουν το Συμβούλιο, η Επιτροπή και όλα τα θεσμικά όργανα προκειμένου να ενισχύσουν τη δέσμευση στο κοινωνικό σύμφωνο που αναφέρθηκε στην ομιλία του εκ περιτροπής Προέδρου της Ένωσης για τους προσεχείς έξι μήνες, του ισπανού πρωθυπουργού, José Luis Rodríguez Zapatero;
<P>
Ένα κοινωνικό σύμφωνο ικανό να δηλώσει με σαφήνεια ότι, αυτήν τη φορά, η Ευρώπη θα αναλάβει μια δέσμευση για την οικονομική και περιβαλλοντική αειφορία και επίσης για τη διατήρηση του κοινωνικού μοντέλου που μας έκανε καλύτερους όταν μας έκανε Ευρωπαίους.
<SPEAKER ID="068" NAME="Jean Lambert" AFFILIATION="Verts/ALE">
(EN) Κύριε Πρόεδρε, ο κ. Barroso αναφέρθηκε νωρίτερα στην ανάγκη για μια φιλόδοξη στρατηγική και είναι αλήθεια ότι υπάρχουν μέρη του εγγράφου ΕΕ 2020 που είναι φιλόδοξα, αλλά σίγουρα το ποσοστό των εκπομπών αερίων του θερμοκηπίου δεν είναι φιλόδοξο: είναι θλιβερό και δεν θα μας οδηγήσει εκεί που θέλουμε να πάμε. Θα έπρεπε να συζητάμε για ένα ποσοστό 40% μέχρι το 2020. Φυσικά, το θέμα δεν είναι μόνο το κλίμα αλλά και η διαθεσιμότητα των πόρων και η αύξηση της αποδοτικότητας των πόρων.
<P>
Υπάρχουν πολλά, επίσης, που φαίνεται ότι έχουμε ξαναδεί σε αυτήν τη στρατηγική, ειδικά σχετικά με την οικονομική ανάπτυξη που επικοινωνείται όλο και περισσότερο ως στόχος αντί ως δείκτης. Δεν θα έπρεπε να είναι ο στόχος μιας στρατηγικής. " ΕΕ έχει πολλούς τομείς στους οποίους προσπαθήσαμε να αποσυνδέσουμε την ανάπτυξη από τις μεταφορές, τη χρησιμοποίηση ενέργειας, το καθετί, και έχει αποσυνδεθεί προ πολλού από τις θέσεις εργασίας. Μπορούμε λοιπόν να μην μιλάμε λες και η ανάπτυξη, με κάποιον τρόπο, θα παράσχει θέσεις εργασίας;
<P>
Πρέπει επίσης να εξετάζουμε όχι μόνο τη μείωση της φτώχειας αλλά και τη μείωση των ανισοτήτων, διότι αυτό έχει γνωστά αποδεδειγμένα οφέλη, και πρέπει να διασφαλίσουμε ότι τα χρηματοπιστωτικά μας ιδρύματα δεν θα υπονομεύσουν τους φιλόδοξους στόχους που ενδέχεται να θέσουμε.
<SPEAKER ID="069" NAME="Othmar Karas" AFFILIATION="PPE">
(DE) Κύριε van Rompuy, καταρχάς, θέλω να σας ευχαριστήσω για την επιστολή που μας αποστείλατε. Μπορώ να σας πω ότι υποστηρίζω πλήρως τις αρχές, τις αξίες και την κατεύθυνση που περιγράφετε στη επιστολή. Χαίρομαι που είπατε σήμερα ότι θέλετε να συνέρχεται το Συμβούλιο σχεδόν σε μηνιαία βάση, διότι η δουλειά σας είναι να επαναφέρετε τους αρχηγούς κρατών και κυβερνήσεων και τα κράτη μέλη στην Ευρώπη. " ίδια η στρατηγική της Λισαβόνας δεν ήταν λάθος, αλλά ήταν λάθος οι μέθοδοι και έλειπε η πολιτική βούληση για την εφαρμογή των στόχων στα κράτη μέλη. Πρέπει να είναι δικός σας έργο ο συντονισμός των κρατών μελών σε τομείς όπου οι αρμοδιότητες της Ευρωπαϊκής Επιτροπής και της Ένωσης δεν επαρκούν.
<P>
Είπατε σαφέστατα ότι η αγορά δεν επαρκεί. Πράγματι, θέλουμε μια κοινωνική οικονομία της αγοράς. " νομισματική ένωση δεν επαρκεί. Χρειαζόμαστε πολιτική ένωση. " πρώτη δοκιμασία για όλους μας θα είναι ο προϋπολογισμός του 2011, ο οποίος θα πρέπει ήδη να βασιστεί στη στρατηγική Ευρώπη 2020. " Ευρώπη 2020 δεν είναι ο στόχος· είναι το μέσο με το οποίο θα κάνουμε ό,τι πρέπει να κάνουμε για να ανταποκριθούμε στη χρηματοπιστωτική και οικονομική κρίση. Χρειαζόμαστε περισσότερο συντονισμό στη δημοσιονομική πολιτική, στην φορολογική πολιτική, στην οικονομική πολιτική, στην πολιτική για την έρευνα και την εκπαίδευση, διότι δεν μπορούμε να βελτιώσουμε την ανταγωνιστικότητά μας μόνο με οικονομικούς στόχους. Πρέπει λοιπόν να εφαρμοσθεί στα κράτη μέλη ο νόμος για τις μικρές επιχειρήσεις. Το σύνθημά μας πρέπει να είναι "πρώτα οι μικρές επιχειρήσεις", διότι αυτές θα δημιουργήσουν θέσεις εργασίας στις περιφέρειες.
<P>
Τρία πράγματα θα ήθελα να δω. Κύριε Barroso, χρειαζόμαστε μια μελέτη των επιπτώσεων όλων των μέτρων της Επιτροπής στην πραγματική οικονομία, όχι μόνο στον τραπεζικό τομέα. Χρειαζόμαστε μια επανεξέταση των οικονομικών μας που θα λαμβάνει υπόψη και τις δημογραφικές αλλαγές και τα συστήματα κοινωνικής ασφάλισης και συνταξιοδότησης. Χρειαζόμαστε επίσης μια κοινή δέσμη που θα περιλαμβάνει τον συντονισμό, τη διαδικασία των υπερβολικών ελλειμμάτων, τη στρατηγική εξόδου και την Ευρώπη 2020, έτσι ώστε όλα αυτά να μην αντιφάσκουν μεταξύ τους.
<SPEAKER ID="070" NAME="Alejandro Cercas" AFFILIATION="S&amp;D">
(ES) Πρόεδρε Van Rompuy, Πρόεδρε Barroso, μου αρέσουν πραγματικά αυτά που άκουσα σήμερα. Ελπίζω ότι θα ακούσουμε τα ίδια λόγια την προσεχή εβδομάδα, διότι όπως όλοι καταλάβαμε -όπως και εσείς- αυτό θα σήμαινε ότι μπορούμε και πρέπει να θέσουμε στόχους και ότι μπορούμε να επιλέξουμε το μέλλον μας.
<P>
Θα σήμαινε ότι δεν υπάρχει οικονομικός ντετερμινισμός, ότι υπάρχει μια φωνή για την πολιτική, μια φωνή για τους πολίτες, μια φωνή για το μέλλον μας στα ίδια μας τα χέρια. Θα σήμαινε ότι η οικονομία θέτει όρια για εμάς και μας παρέχει τα μέσα, αλλά ότι οι στόχοι τίθενται από εμάς και ότι η οικονομία υπηρετεί την κοινωνία και όχι το αντίθετο.
<P>
Θα σήμαινε ότι, όπως ειπώθηκε εδώ σήμερα το απόγευμα, χρειαζόμαστε μια μακροπρόθεσμη στρατηγική, όχι απλώς μια βραχυπρόθεσμη στρατηγική, διότι πιστεύω ότι αυτό είναι το δίδαγμα που μπορούμε να αντλήσουμε από το παρελθόν. Το δίδαγμα που μπορούμε να αντλήσουμε από το παρελθόν είναι ότι βιώσαμε σημαντική οικονομική ανάπτυξη, αλλά βάσει της κερδοσκοπίας, η οποία δεν έλαβε υπόψη τη δικαιοσύνη, την τιμιότητα, το περιβάλλον, το μέλλον ή τις μελλοντικές γενιές.
<P>
Ελπίζω λοιπόν πραγματικά, κύριε Προεδρεύοντα του Συμβουλίου, ότι την προσεχή εβδομάδα, θα έχουμε έγγραφα που θα περιέχουν μια φιλόδοξη ατζέντα, μια ατζέντα που θα οδηγεί σε αειφορία, μια ατζέντα που θα καθιστά συμβατές τις οικονομικές, κοινωνικές και περιβαλλοντικές ανησυχίες, διότι είναι αλληλεξαρτώμενες.
<P>
Θα ήθελα τώρα να πω λίγα λόγια για την κοινωνική διάσταση της ατζέντας: εκεί εκδηλώνονται οι απαιτήσεις, τα όνειρα και οι φόβοι των πολιτών, τα όνειρα και οι φόβοι εκείνων που βρίσκονται εντός και εκτός της αγοράς εργασίας, των θυμάτων της υπεροψίας των χρηματοπιστωτικών αγορών, η οποία πήρε τον έλεγχο της πραγματικής οικονομίας και την κατέστρεψε.
<P>
Εκεί εναπόκεινται οι ελπίδες ότι θα θέσουμε τέλος σε αυτό, ότι θα χαράξουμε μια πολιτική για πλήρη απασχόληση, για ποιοτικές θέσεις εργασίες, για θέσεις εργασίας χωρίς αποκλεισμούς, και ότι θα καταφέρουμε τελικά να επιτύχουμε την αντικειμενική υπεροχή της Ευρώπης αντί να αγωνιζόμαστε για τη μείωση των κοινωνικών προτύπων.
<SPEAKER ID="071" NAME="Sven Giegold" AFFILIATION="Verts/ALE">
(DE) Κυρία Πρόεδρε, κύριε Barroso, κύριε Van Rompuy, η κρίση στην ευρωπαϊκή οικονομία είναι τόσο βαθιά που πρέπει να περιμένουμε πολύ συγκεκριμένες προτάσεις σε αυτήν την κατάσταση - συγκεκριμένες προτάσεις στο πνεύμα όσων προτάθηκαν εδώ από διάφορους ομιλητές. Το Κοινοβούλιο απηύθυνε έκκληση για ευρωπαϊκή οικονομική διακυβέρνηση με πολλούς διαφορετικούς τρόπους.
<P>
Υποβάλετε πρόταση για το πώς μπορούν να κατανεμηθούν οι κίνδυνοι που σχετίζονται με τα υψηλά επίπεδα χρέους έτσι ώστε η Ελλάδα και άλλες χώρες να μην συντριβούν από τα υψηλά επιτόκια. Υποβάλετε πρόταση -όπως ζήτησε η Επιτροπή Οικονομικών και Νομισματικών Θεμάτων εχθές- για το πώς μπορούμε να αντιμετωπίσουμε αυτές τις ανισορροπίες. Δεν είναι μόνο οι χώρες με ελλείμματα που πρέπει να τιμωρηθούν και να προβούν σε αλλαγές. Πρέπει να γίνουν μεταρρυθμίσεις και στις χώρες που έχουν υπερβολικά πλεονάσματα. Χρειαζόμαστε ευρωπαϊκά στατιστικά στοιχεία που θα είναι ανεξάρτητα και πρέπει να λάβουμε αποτελεσματικά μέτρα για να εμποδίσουμε τον φορολογικό ανταγωνισμό. Αυτές οι προτάσεις έχουν υποβληθεί στο Κοινοβούλιο. Τώρα είναι σειρά σας επιτέλους να θέσετε αυτά τα θέματα υπό συζήτηση.
<SPEAKER ID="072" NAME="Jean-Pierre Audy" AFFILIATION="PPE">
(FR) Κύριε Van Rompuy, κύριε Υπουργέ, κύριε Barroso, κυρίες και κύριοι, επιτέλους είστε κοντά μας, κύριε Πρόεδρε του Ευρωπαϊκού Συμβουλίου, καλωσορίσατε! Ωστόσο, θα ξεκινήσω επαναλαμβάνοντας τη μεγάλη μου απογοήτευση για το γεγονός ότι η πρώτη πολιτική σας κίνηση δεν ήταν να έλθετε και να παρουσιαστείτε στους αντιπροσώπους των λαών της Ευρώπης μετά την 1η Δεκεμβρίου, την ημερομηνία που αναλάβατε επίσημα το αξίωμά σας.
<P>
Όπως εμείς, κύριε Van Rompuy, είστε πολιτικός και η πολιτική δεν μπορεί να υπάρξει χωρίς δημοκρατία. Το δημοκρατικό μάθημα των γαλλικών και ολλανδικών δημοψηφισμάτων του 2005 και πολλών άλλων λαών, αν είχαν ερωτηθεί, είναι ότι οι πολίτες λένε ότι δεν είναι κατά της Ευρώπης αλλά ότι έχουν την αίσθηση πως αυτή οικοδομείται χωρίς εκείνους, και ορισμένες φορές εναντίον τους.
<P>
Συνεπώς, χάρη στην κ. Merkel, η οποία ήταν στη θέση σας το 2007, και στον κ. Sarkozy, ο οποίος είχε μόλις εκλεγεί πρόεδρος της Γαλλικής Δημοκρατίας, τέθηκαν για άλλη μία φορά οι πολίτες στο επίκεντρο της ευρωπαϊκής ολοκλήρωσης με τη συνθήκη της Λισαβόνας, η οποία δημιούργησε το υψηλό αξίωμα που κατέχετε.
<P>
Κύριε Van Rompuy, πρέπει να καταλάβετε ότι τίποτα δεν μπορεί να γίνει χωρίς τους πολίτες και τους αντιπροσώπους τους, όπως πρέπει να καταλάβει και το Κοινοβούλιο ότι τίποτα δεν μπορεί να γίνει χωρίς τα κράτη μέλη και, συνεπώς, τους αρχηγούς κρατών και κυβερνήσεων.
<P>
Ας έλθουμε όμως στο θέμα: οι πολίτες της Ευρώπης υποφέρουν διότι δεν κατανοούν πλέον την τεράστια παγκόσμια αναταραχή που λαμβάνει χώρα γύρω τους. Είναι καθήκον σας να δώσετε νόημα σε αυτό, να χαράξετε την πορεία, να πείσετε το Ευρωπαϊκό Συμβούλιο ότι η Ευρώπη δεν αποτελεί πρόβλημα αλλά λύση. " Ευρώπη δεν εκθέτει, προστατεύει. " Ευρώπη δεν υπομένει, ενεργεί.
<P>
Ποιο είναι το όραμά σας για τον κόσμο και για τη θέση της Ευρωπαϊκής Ένωσης σε αυτόν; Μπορείτε να μας πείτε τι ρόλο διαδραματίζει ο διακυβερνητισμός στην ευρωπαϊκή στρατηγική σας, ειδικά όσον αφορά την οικονομική διακυβέρνηση που μας λείπει και την ίδρυση της Υπηρεσίας Εξωτερικής Δράσης;
<P>
Κύριε Van Rompuy, η Ευρωπαϊκή Ένωση προχωρά στηριζόμενη σε δύο σκέλη. Στα κράτη μέλη και τις κυβερνήσεις και στους πολίτες. Αναζητούμε το κεφάλι, και το κεφάλι είστε εσείς! Επιπλέον, δεν θα έπρεπε να είστε στη θέση των επιβατών αλλά στη θέση του οδηγού, και το μέλλον της Ευρωπαϊκής Ένωσης θα εξαρτηθεί από την ικανότητά σας να οδηγήσετε τα κράτη μέλη προς μια πολιτική Ένωση. Σας ευχαριστούμε για την παρουσία σας εδώ, κύριε Van Rompuy. Είστε άνθρωπος εξαιρετικής ποιότητας. Μην φοβάστε τους πολίτες και τους αντιπροσώπους τους. Αγαπήστε τους και θα σας αγαπήσουν και εκείνοι.
<SPEAKER ID="073" NAME="Sergio Gaetano Cofferati" AFFILIATION="S&amp;D">
(IT) Κυρία Πρόεδρε, κυρίες και κύριοι, κατά τον καθορισμό της μεσοπρόθεσμης στρατηγικής, η Ένωση θα πρέπει να λάβει υπόψη τις επιπτώσεις της οικονομικής κρίσης, η οποία τιμωρεί σήμερα αυτό το μέρος του κόσμου -και άλλα επίσης- και, φυσικά, τις ελλείψεις που προκάλεσαν τα μέτρια αποτελέσματα της προηγούμενης στρατηγικής, της στρατηγικής της Λισαβόνας του 2000.
<P>
" κρίση μάς δίνει ορισμένες ειδικές υποδείξεις όσον αφορά την ανάπτυξη και την πλήρη απασχόληση, αν θέλουμε να ενσωματώσουμε -και πιστεύω ότι είναι αναγκαίο- αυτόν τον στόχο στη δράση μας.
<P>
Πρώτον, απαιτούνται ρυθμιστικά μέσα και εποπτεία του χρηματοπιστωτικού συστήματος και των τραπεζών προκειμένου να διασφαλιστεί ότι οι αρνητικοί όροι που μας τιμωρούν σκληρά σήμερα δεν θα επαναληφθούν.
<P>
Δεύτερον, θα πρέπει να επενδύσουμε σοβαρά στην καινοτομία, την έρευνα και την εκπαίδευση, ειδικά αν θέλουμε να κατευθυνθούμε προς μια πράσινη οικονομία. Ωστόσο, για να είναι δυνατή μια ουσιαστική επένδυση, η Ευρώπη πρέπει να εξοπλιστεί με ευρωομόλογα και με ένα σύστημα ανταμοιβών και κυρώσεων, ώστε να μπορέσει να επιτύχει τους οικονομικούς στόχους της. Αυτές είναι οι βασικές ελλείψεις της Λισαβόνας I.
<P>
Θα πρέπει να εισαγάγουμε πολιτικές ομοιόμορφης ανακατανομής όσον αφορά τόσο τη φορολόγηση όσο και τις αμοιβές. Επιπροσθέτως, απαιτείται μια συντονισμένη βιομηχανική πολιτική για τους τομείς, προκειμένου να προστατευθεί η ιστορική μεταποιητική διάρθρωση της περιοχής μας στον κόσμο. Τέλος, πρέπει να αναμορφώσουμε και να ξεκινήσουμε εκ νέου τον κοινωνικό διάλογο ως δύναμη υπέρ της συνοχής και της άμβλυνσης των κινδύνων της μακροπρόθεσμης ανεργίας, την οποία πρέπει να αντιμετωπίσουμε.
<SPEAKER ID="074" NAME="Pilar del Castillo Vera" AFFILIATION="PPE">
(ES) Κυρία Πρόεδρε, Πρόεδρε Van Rompuy, Πρόεδρε Barroso -ο οποίος δεν είναι παρών, αλλά στον οποίο επίσης απευθύνομαι- η αλήθεια είναι ότι ήταν πολύ καλό που σας είδαμε μαζί και, κατά τη γνώμη μου, αυτό οφείλεται στο γεγονός ότι διαπιστώσαμε πως υπάρχει μια κίνηση προς και μια επικέντρωση σε αυτό που θα έπρεπε να αποτελεί τα θεμέλια της κοινής στρατηγικής τα προσεχή δέκα έτη και, κατά τη γνώμη μου, αυτό είναι εξαιρετικά σημαντικό.
<P>
Αυτό που μου προκάλεσε το μεγαλύτερο ενδιαφέρον σχετικά με την πρόταση που είδαμε γραπτώς και με αυτά που είπατε είναι ότι πρέπει να υπάρχουν μόνο λίγοι στόχοι, μόνον οι στόχοι ύψιστης προτεραιότητας, ότι αυτοί οι στόχοι πρέπει να είναι απτοί, ότι πρέπει να μπορούμε να τους μετρήσουμε και ότι πρέπει να αξιολογούνται διαρκώς προκειμένου να βλέπουμε αν σημειώνουμε ή όχι πρόοδο προς αυτήν την κατεύθυνση.
<P>
Πιστεύω ότι αυτό είναι θεμελιώδες και αποτελεί μια ουσιαστική αλλαγή από τη στρατηγική της Λισαβόνας.
<P>
Θα επισημάνω έναν στόχο: την εσωτερική αγορά. " ευρωπαϊκή εσωτερική αγορά γεννήθηκε ως ιδέα πριν από 20 και πλέον χρόνια. Είκοσι χρόνια μετά, έχουμε πολύ δρόμο ακόμα μπροστά μας μέχρι να αποκτήσουμε μια πραγματική εσωτερική ευρωπαϊκή αγορά στην πλειονότητα των τομέων. Σε ορισμένες περιπτώσεις, αυτό οφείλεται στο γεγονός ότι οι τομείς είναι πολύ νέοι, όπως η ψηφιακή αγορά, αλλά σε άλλες περιπτώσεις, υπάρχει τόσο μεγάλος βαθμός κατακερματισμού και τόσα εμπόδια που στερούν από την ευρωπαϊκή οικονομία το πλαίσιο μεγάλης κλίμακας που χρειάζεται για να μπορέσει πραγματικά να αναπτύξει όλες τις ανταγωνιστικότητες που χρειάζεται, οι οποίες θα φέρουν ανάπτυξη, η οποία, με τη σειρά της, θα φέρει απασχόληση.
<P>
Κύριε Van Rompuy, κύριε Barroso, χρειαζόμαστε μεγάλη πολιτική ώθηση: το "συνεχίζουμε σαν να μην συμβαίνει τίποτα" δεν μπορεί πλέον να εφαρμόζεται. Χρειαζόμαστε υψηλό βαθμό ηγεσίας και εσείς έχετε μεγάλη ευθύνη. Έχετε, ασφαλώς, την πλήρη υποστήριξή μου για να το καταστήσετε αυτό δυνατόν.
<SPEAKER ID="075" NAME="Udo Bullmann" AFFILIATION="S&amp;D">
(DE) Κυρία Πρόεδρε, κύριε Πρόεδρε του Ευρωπαϊκού Συμβουλίου, κύριε Επίτροπε, κυρίες και κύριοι, θέλω να αναφερθώ εν συντομία σε δύο θέματα. Καταρχάς, έχουμε ήδη μια στρατηγική Ευρώπη 2020 που υπόσχεται την επιτυχία; Όχι, τουλάχιστον μέχρι στιγμής. Θα σας πω γιατί. Αν, στην Επιτροπή και στα κράτη μέλη, λέτε ότι θα διεξαγάγουμε πρώτα μια ταχεία δημοσιονομική εξυγίανση και κατόπιν θα ασχοληθούμε με την οικονομία και την απασχόληση, τότε πρόκειται για εσφαλμένο υπολογισμό. Αν δεν πιστεύετε εμάς, διαβάστε τη δήλωση που εξέδωσε εχθές το Διεθνές Νομισματικό Ταμείο. " ζήτηση στον ιδιωτικό τομέα απέχει ακόμα πολύ από την ανάκαμψη. Μας απασχολούν οι δημόσιες επενδύσεις. Αν δεν επιδιώξετε μια ολοκληρωμένη στρατηγική με συγκεκριμένους στόχους απασχόλησης στο επίκεντρό της, δεν θα έχουμε καμία πιθανότητα να αντιμετωπίσουμε την κρίση.
<P>
Δεύτερον, έχουμε μια απάντηση στην κρίση του χρέους στις χώρες που υφίστανται τη μεγαλύτερη πίεση; Όχι, τουλάχιστον μέχρι στιγμής. Δεν έκανε μόνο μία χώρα λάθη. Ωστόσο, αν διαβάσετε τα στοιχεία προσεκτικά και ακούσετε τους αναλυτές, τότε θα καταλάβετε ότι τουλάχιστον οι μισές ελληνικές υπερβολές οφείλονται στους κερδοσκόπους -τους κερδοσκόπους που, επί πέντε χρόνια, η Επιτροπή δεν ήθελε να ρυθμίσει- τα αμοιβαία κεφάλαια κινδύνου. Τώρα επιτέλους το κάνουμε, αλλά τι σημαίνει πραγματικά στην πράξη; Χρειαζόμαστε ένα ευρωπαϊκό νομισματικό ταμείο, ένα ταμείο που θα βοηθά αυτές τις χώρες. Πρέπει να μπορούμε να προσφέρουμε πίστωση με λογικά επιτόκια όχι μόνο εκτός της ευρωζώνης αλλά και εντός της, με προϋποθέσεις. Ωστόσο, πρέπει να αναπτύξουμε μια ευρωπαϊκή πολιτική για την επίλυση της κρίσης - και πρέπει να το κάνουμε τώρα.
<SPEAKER ID="076" NAME="Enikő Győri" AFFILIATION="PPE">
(HU) Κυρίες και κύριοι, ως μέλος της προεδρικής τριανδρίας και ως βουλευτής από την Ουγγαρία, παρακολουθώ με μεγάλη εκτίμηση τη δραστηριότητα του Προέδρου Van Rompuy για την ισχυρή ευρωπαϊκή δέσμευση και πίστη με την οποία ανέλαβε τα νέα του καθήκοντα. Είναι απολύτως αληθές ότι τώρα είναι η στιγμή να καθορίσουμε τον τρόπο λειτουργίας της Προεδρίας του Ευρωπαϊκού Συμβουλίου. Είμαι πεπεισμένη ότι η Ευρώπη, μέσα στη δίνη μιας κρίσης, χρειάζεται ένα ισχυρό χέρι και προσανατολισμό στο τιμόνι. Είναι επίσης θέμα αξιοπιστίας για το νέο πρόγραμμα να αποφύγει την τύχη του προκατόχου του, της στρατηγικής της Λισαβόνας. Το λέω αυτό και ως βουλευτής από μια πρώην κομμουνιστική χώρα. Σε αυτήν τη γωνιά της Ευρώπης, υπάρχει -ίσως εύλογα- μια φυσική απέχθεια για τα πομπώδη μακροπρόθεσμα σχέδια.
<P>
Έχω ένα θεσμικό και ένα ουσιαστικό σχόλιο. Σχετικά με το θεσμικό: πρέπει να αποφασίσουμε σε ποιον απευθύνεται αυτή η στρατηγική. Αν απευθύνεται στους ηγέτες της ΕΕ, τότε ό,τι έχει γίνει μέχρι τώρα είναι αρκετό και το αυστηρό χρονοδιάγραμμα είναι καλό. Ωστόσο, αν πιστεύουμε ότι απευθύνεται στους πολίτες της ΕΕ, τους οποίους θέλουμε να πάρουμε με το μέρος μας, με τους οποίους θέλουμε να συνεργαστούμε και όχι να αντιπαρατεθούμε για τη διαμόρφωση μια ισχυρότερης, πιο ανταγωνιστικής Ένωσης που θα προσφέρει περισσότερα οφέλη στους πολίτες από ό,τι σήμερα, τότε πρέπει να προχωρήσουμε σύμφωνα με τη συνθήκη της Λισαβόνας και να εμπλέξουμε ειλικρινά το Ευρωπαϊκό Κοινοβούλιο σε αυτή την προσπάθεια, και, επιπλέον, και τα εθνικά κοινοβούλια. " σημερινή συζήτηση δεν υποκαθιστά τη συζήτηση του θέματος στο Κοινοβούλιο με τον συνήθη τρόπο, με τη δήλωση του εισηγητή, στις επιτροπές και τις πολιτικές ομάδες.
<P>
Όσον αφορά το ουσιαστικό σχόλιο, ο σημαντικότερος στόχος πρέπει να είναι η δημιουργία θέσεων εργασίας. Αυτό πρέπει να είναι το σημείο εκκίνησης για κάθε νέα στρατηγική. Πώς θα το καταφέρουμε αυτό; Ξέρουμε πολύ λίγα ως προς αυτό τη δεδομένη στιγμή. Γνωρίζουμε όμως τα εξής: λιγότερες προτεραιότητες, εντοπισμός των δυσλειτουργιών, αυστηρότερος συντονισμός της οικονομικής πολιτικής. Όλα αυτά είναι καλά, αλλά λάβετε, παρακαλώ, υπόψη τούτο: πρώτον, ας μην απαλλαγούμε από ό,τι λειτουργεί σωστά. " ΕΕ ενισχύθηκε από τις υφιστάμενες κοινοτικές πολιτικές και, επιπλέον, αντίκειται στις ιδρυτικές συνθήκες να απορρίψουμε την πολιτική συνοχής και τη γεωργική πολιτική που εξυπηρετούν τα συμφέροντα των πολιτών της ΕΕ. Δεύτερον, η νέα στρατηγική θα πρέπει να εξυπηρετεί τα συμφέροντα όλων των περιφερειών, όχι μόνο εκείνα ορισμένων εταιρειών ή χωρών. Μέσω της συνοχής, θα αυξηθεί και η ανταγωνιστικότητα της ΕΕ. Τρίτον, ας προσαρμόσουμε τη στρατηγική στις ανάγκες των χωρών. Αυτό είναι που θα προσδώσει αξιοπιστία στην όλη προσπάθεια.
<SPEAKER ID="077" NAME="Άννυ Ποδηματά" AFFILIATION="S&amp;D">
Κυρία Πρόεδρε, είναι πολύ ενδιαφέρουσα η συζήτηση που έχουμε, σήμερα, εδώ για τη στρατηγική του 2020, αλλά γνωρίζουμε όλοι πολύ καλά ότι στην έκτακτη Σύνοδο Κορυφής, της 11ης Φεβρουαρίου, κυριάρχησε το λεγόμενο ελληνικό ζήτημα. Και γνωρίζουμε επίσης ότι το έκτακτο αυτό Συμβούλιο Κορυφής κατέληξε σε μία δήλωση των αρχηγών κρατών και κυβερνήσεων με την οποία παρέχεται πολιτική υποστήριξη στην Ελλάδα, εκφράζεται ετοιμότητα όσον αφορά την ανάληψη δράσης για τη σταθερότητα του ευρώ και σημειώνεται ότι η Ελλάδα δεν έχει ζητήσει οικονομική βοήθεια από την Ευρωπαϊκή Ένωση.
<P>
Με την ευκαιρία θέλω να υπενθυμίσω ότι η Ελληνική Κυβέρνηση και ο έλληνας Πρωθυπουργός έχουν κατ' επανάληψη τονίσει ότι η Ελλάδα δεν ζητάει χρήματα, δεν ζητάει ούτε οι Γερμανοί, ούτε οι Αυστριακοί, ούτε οι Σουηδοί ούτε κανένας άλλος ευρωπαίος φορολογούμενος να πληρώσει το χρέος της, το οποίο θα το αντιμετωπίσει, θα το περιορίσει στη βάση των δικών της προσπαθειών με βάση τα μέτρα που έχουν ήδη εξαγγελθεί.
<P>
Και με την ευκαιρία, αγαπητέ κύριε Verhofstadt, δεν είναι ακριβές ότι η Ελλάδα έχει διαβεβαιώσει ότι έχει παράσχει όλα τα στοιχεία για το ομόλογο της Goldman Sachs, έχει διαβεβαιώσει ότι θα τα παράσχει εγκαίρως. Αλλά, επίσης - δεν βλέπω εδώ τον Πρόεδρο της Ευρωπαϊκής Επιτροπής -. θα ήθελα, πραγματικά, να εκφράσω την απορία μου γιατί ζητήθηκαν μόνο από τις ελληνικές αρχές και από την Ελλάδα διευκρινίσεις για μία πρακτική που ακολουθείτο κατά κόρον την δεκαετία 1998-2008 από πολλά κράτη μέλη της ευρωζώνης, όπως αναφέρεται σε πλήθος δημοσιευμάτων του ξένου Τύπου τον τελευταίο καιρό.
<P>
" Ελλάδα δεν ζητάει χρήματα. Ζητάει κάτι, άλλο αγαπητές και αγαπητοί συνάδελφοι. Κάτι που θα έπρεπε να είναι αυτονόητο, όχι μόνο λόγο συμμετοχής στην ευρωζώνη, αλλά γενικότερα λόγω συμμετοχής στην Ευρωπαϊκή Ένωση: την έκφραση μιας πολιτικής υποστήριξης, αλληλεγγύης, εμπιστοσύνης, ουσιαστικής όμως και ειλικρινούς. Μιας υποστήριξης που δεν θα μείνει στα χαρτιά, θα έχει ουσία και περιεχόμενο και δεν θα αναιρείται και θα υπονομεύεται μόλις βγαίνουμε από τις κλειστές αίθουσες.
<P>
" Ελλάδα ζητάει από τους εταίρους να μην δίνουν τροφή με τη στάση και τις δηλώσεις τους στους κερδοσκόπους και να μην σπέρνουν διαρκώς την αμφιβολία για το αν η Ελλάδα μπορεί να φέρει αποτέλεσμα με τα μέτρα που εξήγγειλε. Γιατί σε τελευταία ανάλυση μ' αυτό τον τρόπο υπονομεύεται η προσπάθεια που καταβάλλει η χώρα.
<P>
Να μην στρουθοκαμηλίζουμε. Όλοι γνωρίζουμε ότι οι κερδοσκόποι, μέσω της Ελλάδας, στόχευαν την ευρωζώνη και το ευρώ. Ας κινητοποιηθούμε λοιπόν να πάρουμε όλα τα αναγκαία μέτρα για τη θωράκιση της ευρωζώνης και του ευρώ.
<P>
(Χειροκροτήματα)
<SPEAKER ID="078" NAME="Paolo De Castro" AFFILIATION="S&amp;D">
(IT) Κυρία Πρόεδρε, κυρίες και κύριοι, οφείλω να εκφράσω την ειλικρινή μου απογοήτευση, και την απογοήτευση όλης της Επιτροπής Γεωργίας και Ανάπτυξης της Υπαίθρου, της οποίας έχω την τιμή να προεδρεύω, για το γεγονός ότι δεν έγινε καμία απολύτως αναφορά στον τομέα των γεωργικών ειδών διατροφής στη στρατηγική για το 2020.
<P>
Είναι παράλογο η προτεινόμενη στρατηγική της Επιτροπής για τα προσεχή 10 έτη να μην περιλαμβάνει το κεντρικό θέμα των προκλήσεων που σχετίζονται με την επισιτιστική ασφάλεια, την ανάπτυξη και τη διατήρηση των θέσεων εργασίας στις αγροτικές περιοχές.
<P>
Κυρία Πρόεδρε, πώς μπορεί κανείς να σκεφτεί μια πράσινη και αειφόρο Ευρώπη χωρίς να λαμβάνει υπόψη ότι το 45% όλης της ευρωπαϊκής επικράτειας είναι υπό τη διαχείριση των αγροτών; Πώς μπορεί κανείς να μην λάβει υπόψη τα σχεδόν 30 εκατομμύρια ατόμων που εργάζονται σε αυτήν την επικράτεια; Πρόκειται για εργαζομένους που πρέπει να προστατευθούν. Προτού εστιάσουμε σε νέες θέσεις εργασίας, πρέπει να προστατεύσουμε τις υπάρχουσες.
<P>
Σας υπενθυμίζω ότι η γεωργία παρέχει μια πληθώρα απαραίτητων υπηρεσιών που σχετίζονται, μεταξύ άλλων, με τη διατροφή, τη βιοποικιλότητα, το τοπίο και το περιβάλλον, και αυτές είναι εργασίες που επιτελούνται προς όφελος της κοινωνικής και οικονομικής ζωής των αγροτικών περιοχών.
<P>
" ισπανική Προεδρία επέμεινε επίσης έντονα στην ανάγκη για μια ισχυρή κοινή γεωργική πολιτική. Ως εκ τούτου, με ανησυχεί ιδιαίτερα αυτή η πολύ σοβαρή παράλειψη, την οποία ελπίζω ότι θα διορθώσει το Κοινοβούλιο.
<SPEAKER ID="079" NAME="Liisa Jaakonsaari" AFFILIATION="S&amp;D">
(FI) Κυρία Πρόεδρε, διανύουμε το έτος της τίγρης και η Κίνα είναι μία οικονομική τίγρης.
<P>
Επί του παρόντος, η Ινδία είναι ένα κολοσσιαίο εργοτάξιο και πιστεύω ότι η ινδική ανάπτυξη θα έχει τεράστιες επιπτώσεις στην Ευρώπη. Γι' αυτόν ακριβώς τον λόγο χρειαζόμαστε έναν νέο ρυθμό, τη νέα αρχή που συμβολίζει η στρατηγική ΕΕ 2020. Χρειαζόμαστε μια κοινή οικονομική πολιτική, μια ευφυή φορολογική πολιτική και το θάρρος να αναγνωρίσουμε τις διαρθρωτικές αδυναμίες μας: την έρευνα και την ανάπτυξη προϊόντων. Αυτά τα θέματα παρουσιάστηκαν πολύ καλά εδώ.
<P>
Έχω δύο ερωτήσεις. Πώς θα παρακολουθούμε στο μέλλον την εφαρμογή του συμφώνου σταθερότητας και ανάπτυξης βάσει αυτής της ελληνικής τραγωδίας και του μαθήματος που μας δίδαξε; " άλλη ερώτησή μου είναι η εξής: τι είδους καρότα και μαστίγια θα επιστρατεύσουμε για να καταστήσουμε τη στρατηγική ΕΕ 2020 πιο επιτυχή από την τραγωδία της Λισαβόνας, δεδομένου ότι τα κράτη μέλη αδιαφορούν πλήρως γι' αυτή;
<SPEAKER ID="080" NAME="Marian-Jean Marinescu" AFFILIATION="PPE">
(RO) Κυρία Πρόεδρε, κύριε Προεδρεύοντα του Συμβουλίου, χαίρομαι που είστε εδώ μαζί μας. Δεν καταλαβαίνω γιατί το Συμβούλιο προσπαθεί να πάρει μια απόφαση τόσο βιαστικά, χωρίς σοβαρή διαβούλευση με το Ευρωπαϊκό Κοινοβούλιο. Χρειαζόμαστε τη στρατηγική για το 2020, καθώς η στρατηγική της Λισαβόνας αποδείχθηκε αναποτελεσματική. Ωστόσο, τα έγγραφα που κυκλοφορούν είναι γενικόλογα και δεν παρέχουν σαφείς δηλώσεις σχετικά με τις μελλοντικές προκλήσεις.
<P>
Ένα παράδειγμα είναι η κοινωνική πτυχή. Τα κύρια κοινωνικά προβλήματα στην Ευρώπη είναι η γήρανση του πληθυσμού και η έλλειψη υψηλών προσόντων για τους εργαζομένους.
<P>
Υπό αυτές τις συνθήκες, η διάθεση κάτω του 2% του ΑΕγχΠ στην έρευνα, την ανάπτυξη και την καινοτομία είναι ένα πρώτο λάθος που πρέπει να διορθωθεί άμεσα. " έρευνα και η ανάπτυξη μπορούν να βασιστούν σε εταιρικές σχέσεις δημόσιου-ιδιωτικού τομέα και στην ενθάρρυνση των επιχειρηματιών να επενδύσουν σε ερευνητικά εργαστήρια και ινστιτούτα προκειμένου να αποθαρρυνθεί η διαρροή εγκεφάλων προς τις "νωμένες Πολιτείες ή την Ιαπωνία.
<SPEAKER ID="081" NAME="Monika Flašíková Beňová" AFFILIATION="S&amp;D">
(SK) Θα προσπαθήσω να είμαι σύντομη, για να τηρήσω το χρονικό όριο. Απογοητεύτηκα που ο Πρόεδρος της Επιτροπής δεν παρευρίσκεται πλέον εδώ, αλλά πιστεύω ότι ο άνθρωπος που είναι υπεύθυνος για τη διοργανική συνεργασία βρίσκεται εδώ.
<P>
Ως σημαντικό βήμα για την επιτυχία της στρατηγικής για το 2020, θα ήθελα να μιλήσω συγκεκριμένα για το πόσο σημαντικό είναι να σταματήσουν τα διάφορα θεσμικά όργανα της ΕΕ να ανταγωνίζονται το ένα το άλλο και να συνεργαστούμε μαζί με σοβαρότητα για τα μέσα χωρίς τα οποία θα είναι αδύνατον να επιτευχθούν οι στόχοι της στρατηγικής για το 2020.
<P>
Συνεπώς, είναι πολύ σημαντικό να μετατραπούν πραγματικά οι εθνικοί εγωισμοί σε ένα αίσθημα εθνικής ευθύνης και επίσης σε ένα αίσθημα ευθύνης σε ευρωπαϊκό επίπεδο, διότι αν δεν αντιμετωπίσουμε το θέμα της εναρμόνισης της κοινωνικής πολιτικής και της εναρμόνισης της πολιτικής φορολόγησης το συντομότερο δυνατόν, δεν θα είναι δυνατή η εκπλήρωση των στόχων της οικονομικής πολιτικής ή της κοινής ευρωπαϊκής οικονομίας μας που θα μας μετατρέψει σε μια πραγματικά ανταγωνιστική περιοχή σε έναν παγκοσμιοποιημένο κόσμο.
<SPEAKER ID="082" NAME="Andrew Duff" AFFILIATION="ALDE">
(EN) Κυρία Πρόεδρε, είμαι ιδιαίτερα ευγνώμων στον Πρόεδρο Van Rompuy για την περιγραφή των απαιτήσεων της δουλειάς του, αλλά εξακολουθώ να μην καταλαβαίνω γιατί αρνείται να απαντήσει στην κοινοβουλευτική μου ερώτηση. Θέλω να του ζητήσω να αναθεωρήσει την προσέγγισή του στο θέμα των κοινοβουλευτικών ερωτήσεων.
<P>
Θα ήθελα επίσης να ζητήσω συγγνώμη από τον Πρόεδρο Van Rompuy για την επαίσχυντη συμπεριφορά του Nigel Farage. Του εγγυώμαι ότι η συντριπτική πλειοψηφία των βρετανών βουλευτών θα τον αντιμετωπίσουν με μεγάλο σεβασμό.
<SPEAKER ID="083" NAME="Γεώργιος Παπανικολάου" AFFILIATION="PPE">
Κυρία Πρόεδρε, το τελευταίο διάστημα τα μάτια όλης της Ευρώπης - και όχι μόνο - είναι στραμμένα στην Ελλάδα, το είπαν προηγουμένως και πολλοί ομιλητές.
<P>
Σ' ένα περιβάλλον παγκόσμιας οικονομικής κρίσης, βεβαίως, δεν είναι μόνο η Ελλάδα που έχει σοβαρό οικονομικό πρόβλημα. Είναι και άλλες χώρες, και αυτό το γνωρίζουμε όλοι.
<P>
Είμαστε μάρτυρες μιας πρωτόγνωρης κερδοσκοπικής επίθεσης που εσχάτως - και λυπάμαι γι' αυτό - πήρε τη μορφή συκοφαντίας και μάλιστα του χειρίστου είδους από συγκεκριμένα μέσα ενημέρωσης.
<P>
Σε κάθε περίπτωση - και να είστε όλοι σίγουροι γι' αυτό - η Ελλάδα δεν χρεοκοπεί, η Ελλάδα δεν καταρρέει. Άλλωστε ποτέ η χώρα μας δεν ζήτησε οικονομική βοήθεια. Αυτό που ζήτησε και ζητάει είναι πολιτική στήριξη. Αυτό που ζήτησε και ζητάει είναι η έμπρακτη απόδειξη της αλληλεγγύης των υπολοίπων κρατών μελών στα πλαίσια της Ευρωπαϊκής Νομισματικής Ένωσης την οποία και έχουμε. Γιατί, τελικά, αυτό είναι το διακύβευμα.
<SPEAKER ID="084" NAME="Silvia-Adriana Ţicău" AFFILIATION="S&amp;D">
(RO) Στις αρχές του έτους, το ποσοστό ανεργίας ανήλθε στο 10%, ενώ το έλλειμμα αυξήθηκε σε πολλά κράτη μέλη. Οι πολίτες της Ευρώπης περιμένουν άμεσες λύσεις στις τρέχουσες θεμελιώδεις προκλήσεις: δημογραφικές αλλαγές και αλλαγή του κλίματος, καθώς και οικονομική και χρηματοπιστωτική κρίση.
<P>
" Ευρωπαϊκή Ένωση πρέπει να επενδύσει, κατά προτεραιότητα, στη δημιουργία και διατήρηση των θέσεων εργασίας στην εκπαίδευση, στην υγειονομική περίθαλψη, στη γεωργία και στις μεταφορές και τις ενεργειακές υποδομές. " Ευρωπαϊκή Ένωση χρειάζεται μια αειφόρο ενεργειακή στρατηγική και σύγχρονες, ασφαλείς και αποδοτικές υποδομές μεταφορών. Πρέπει να επενδύσουμε σε μέτρα ενεργειακής απόδοσης προς όφελος τόσο της στέγασης όσο και του εκσυγχρονισμού των βιομηχανικών εγκαταστάσεων, αποκτώντας έτσι τη δυνατότητα να δημιουργήσουμε περισσότερες από δύο εκατομμύρια νέες θέσεις εργασίας μέχρι το 2020.
<P>
Επιπροσθέτως, η μείωση των ρυπογόνων εκπομπών προϋποθέτει τον εκσυγχρονισμό των βιομηχανικών εγκαταστάσεων σε όλη την Ευρωπαϊκή Ένωση και όχι τη μετεγκατάσταση σε τρίτες χώρες. Τελευταίο αλλά εξίσου σημαντικό, η γήρανση του πληθυσμού και η πτώση του ποσοστού γεννήσεων καθιστούν αναγκαία τη μεταρρύθμιση των κοινωνικών συστημάτων ώστε κάθε πολίτης στην Ευρωπαϊκή Ένωση να μπορεί να διασφαλίσει μια αξιοπρεπή διαβίωση.
<SPEAKER ID="086" NAME="Maroš Šefčovič" LANGUAGE="EN">
Κύριε Πρόεδρε, αξιότιμοι βουλευτές του Ευρωπαϊκού Κοινοβουλίου, η σύνοδος ξέφυγε λίγο από τον χρόνο της και ο Πρόεδρος της Επιτροπής έπρεπε να αποχωρήσει λόγω άλλων υποχρεώσεων, αλλά είναι τιμή μου να απαντήσω εξ ονόματος του Προέδρου Barroso και εξ ονόματος της Επιτροπής.
<P>
Θα ήθελα, ξεκινώντας, να σας ευχαριστήσω όλους για μια συναρπαστική συζήτηση, για πολλές ενδιαφέρουσες ιδέες και για τον ενθουσιασμό και την υποστήριξη που επιδεικνύετε για τη στρατηγική ΕΕ 2020. Χωρίς την υποστήριξή σας, η στρατηγική ΕΕ 2020 δεν μπορεί και δεν θα είναι επιτυχής. Μπορώ να σας βεβαιώσω ότι η Επιτροπή θα είναι πολύ τολμηρή· η ΕΕ 2020 θα θέσει τους πολίτες, την απασχόληση και τη μείωση της φτώχειας στο επίκεντρό της. Μπορώ επίσης να σας διαβεβαιώσω ότι έχουμε διδαχθεί από τη στρατηγική της Λισαβόνας και, ως εκ τούτου, θα εστιάσουμε σε μικρότερο αριθμό στόχων και θα βελτιώσουμε σαφώς τη διακυβέρνηση.
<P>
Στην Επιτροπή, παίρνουμε μεγάλο θάρρος από το έντονο ενδιαφέρον και τη σθεναρή, όπως ευελπιστούμε, υποστήριξη του Ευρωπαϊκού Κοινοβουλίου. Μας ενθαρρύνει επίσης ιδιαίτερα το αίσθημα κατεπείγοντος στο Ευρωπαϊκό Συμβούλιο, όπου είναι εξαιρετικά σαφές ότι το κλίμα σήμερα είναι πολύ διαφορετικό απ' ό,τι πριν από πέντε χρόνια, όταν συζητούσαμε τις παραμέτρους της στρατηγικής της Λισαβόνας.
<P>
Πρέπει όμως να κάνουμε περισσότερα· πρέπει να εξασφαλίσουμε τοπική και περιφερειακή υποστήριξη γι' αυτήν τη στρατηγική και, κυρίως, πρέπει να την στηρίξουν οι πολίτες. Πρέπει να διασφαλίσουμε ότι δεν θα την αντιμετωπίσουν ως άλλη μία διοικητική πρακτική, αλλά θα την αντιμετωπίσουν ως μία προσέγγιση για το πώς μπορεί να βελτιωθεί η ζωή στην Ευρώπη, καθώς και στις χώρες και στις περιφέρειές τους. Θέλω να ζητήσω από εσάς, κυρίες και κύριοι βουλευτές, να μας συνδράμετε σε αυτήν την προσπάθεια. Ας σταματήσουμε τους ανταγωνισμούς μεταξύ των θεσμικών οργάνων, ας υπάρξει συνεργασία μεταξύ μας, ας εστιάσουμε στις προτεραιότητες και ας επιτύχουμε συγκεκριμένα αποτελέσματα.
<P>
Στη στρατηγική ΕΕ 2020, θέλουμε να εισάγουμε ένα σύστημα τριών αλληλένδετων πυλώνων που θα βασίζεται σε μια ευφυή, πιο πράσινη οικονομία χωρίς αποκλεισμούς, και θέλουμε να βασίσουμε σε αυτούς τους τρεις πυλώνες ευέλικτες πρωτοβουλίες που θα στοχεύουν στις δυσλειτουργίες, στα προβλήματα που επιβραδύνουν την ευρωπαϊκή οικονομία, που την εμποδίζουν να αξιοποιήσει το πλήρες δυναμικό της. Θέλουμε να εστιάσουμε περισσότερο στην εκπαίδευση και την κατάρτιση, ώστε το εργατικό δυναμικό στην Ευρώπη να διατηρήσει το ανταγωνιστικό πλεονέκτημα που αξίζει η Ευρώπη. Θα διατηρήσουμε τη στρατηγική ΕΕ 2020 συνδεδεμένη με το σύμφωνο σταθερότητας και ανάπτυξης, διότι μια σταθερή δημοσιονομική θέση είναι βασική για την οικονομική σταθερότητα.
<P>
Μιλήσαμε πολύ σήμερα για την Ελλάδα και θέλω να σας διαβεβαιώσω ότι υπήρξε συναίνεση ότι τα κράτη μέλη της ευρωζώνης θα προχωρούσαν σε αποφασιστική και συντονισμένη δράση, εφόσον χρειαστεί για να διαφυλάξουν τη χρηματοπιστωτική σταθερότητα στην ευρωζώνη. " Επιτροπή θα συνεργαστεί στενά με την Ελλάδα και θα εποπτεύει τον τρόπο με τον οποίο εφαρμόζονται οι συστάσεις. Μια αποστολή η οποία τελεί υπό την ηγεσία της Επιτροπής από κοινού με την ΕΚΤ και η οποία αντλεί τεχνική υποστήριξη από το ΔΝΤ βρίσκεται τώρα στην Αθήνα για να αξιολογήσει την ανάγκη λήψης πρόσθετων μέτρων από την Ελλάδα.
<P>
Επιτρέψτε μου να είμαι σαφής· έχουμε τα μέσα για να διασφαλίσουμε τη χρηματοπιστωτική σταθερότητα στην ευρωζώνη, αν χρειαστεί· αυτό σημαίνει, συγκεκριμένα, ότι τα κράτη μέλη της ευρωζώνης, η Επιτροπή και η Ευρωπαϊκή Κεντρική Τράπεζα, καθώς και εμείς είμαστε έτοιμοι να θέσουμε σε εφαρμογή ένα ευρωπαϊκό πλαίσιο για τον συντονισμό της δράσης. Αλλά πρέπει να επιτρέψουμε την ολοκλήρωση κάθε σταδίου σε αυτήν τη διαδικασία, και τώρα βρισκόμαστε στο στάδιο όπου η Ελλάδα πρέπει να συνεχίσει τις μεταρρυθμίσεις και να λάβει τα απαραίτητα μέτρα. Πιστεύω ότι είμαστε έτοιμοι να προχωρήσουμε με τόλμη, είτε πρόκειται για τη στρατηγική ΕΕ 2020 είτε για την κατάσταση στην Ελλάδα.
<SPEAKER ID="087" NAME="Herman Van Rompuy" LANGUAGE="FR">
Κύριε Πρόεδρε, κυρίες και κύριοι, χαίρομαι που είχαμε αυτήν τη συζήτηση· χαίρομαι που δέχθηκα την πρόσκλησή σας να έρθω εδώ, στην αρχή της διαδικασίας της στρατηγικής για το 2020, διότι η συζήτηση μόλις ξεκίνησε. Είχαμε μια συζήτηση μόλις πρόσφατα, στις 11 Φεβρουαρίου, θα έχουμε ένα εαρινό Συμβούλιο στα τέλη Μαρτίου και θα οριστικοποιήσουμε τη στρατηγική 2020, ή τη στρατηγική για την απασχόληση και την οικονομική ανάπτυξη, στα τέλη Ιουνίου. Συνεπώς, έχουμε σημαντικό χρονικό περιθώριο για να ανταλλάξουμε απόψεις και να καθορίσουμε την πορεία της δράσης διά παντός.
<P>
Χαιρετίζω λοιπόν αυτήν την ευρωπαϊκή φιλοδοξία που βρήκα εδώ σήμερα το απόγευμα και χαιρετίζω αυτό το αίσθημα επιτακτικότητας που συνάντησα εδώ. Υπήρχε μια παρέμβαση την οποία μόνο να περιφρονήσω μπορώ, αλλά δεν θα την σχολιάσω περαιτέρω.
<P>
Όσον αφορά την οικονομική στρατηγική, θα κάνω μια διάκριση μεταξύ τριών περιόδων. " πρώτη περίοδος είναι αυτή που διανύουμε τώρα, με άλλα λόγια, η χρηματοπιστωτική κρίση με όλες τις συνέπειές της. Επιτρέψτε μου να χρησιμοποιήσω διαφορετική γλώσσα από αυτήν που άκουσα σήμερα καθ' όλη τη διάρκεια της συζήτησης. Και εξηγούμαι. Θέλω να χρησιμοποιήσω μια γλώσσα που θα αντικατοπτρίζει και τα θετικά της Ευρωπαϊκής Ένωσης, διότι όσο παράδοξο και αν φαίνεται, υπάρχουν και θετικά πράγματα που συνέβησαν πρόσφατα. Έχουμε αντλήσει συμπεράσματα και διδάγματα από την κρίση της δεκαετίας του 1930. Βρισκόμαστε τώρα έναν χρόνο μετά τη μεγάλη κρίση και, μάλιστα, το 2010, έχουμε θετική ανάπτυξη στις περισσότερες χώρες και πάλι. Αυτό δεν συνέβη τη δεκαετία του 1930. " κρίση τότε διήρκεσε μέχρι το τέλος της δεκαετίας.
<P>
Γιατί έχουμε αυτήν τη θετική ανάπτυξη τώρα; Διότι λάβαμε μέτρα. Λάβαμε μέτρα για να διασώσουμε τα χρηματοπιστωτικά ιδρύματα, όχι διότι μας αρέσουν, αλλά διότι, χωρίς αυτά, δεν υπάρχει οικονομία. Εφαρμόσαμε μια ευφυή νομισματική πολιτική. Εγχύσαμε ρευστότητα στην οικονομία, κάτι που κανείς δεν έκανε πριν από 70 χρόνια. Για τουλάχιστον 16 χώρες, δημιουργήσαμε μια ζώνη νομισματικής σταθερότητας, παρ' όλα τα προβλήματα. Τη δεκαετία του 1930, είχαμε ανταγωνιστικές υποτιμήσεις. Σήμερα αυτό δεν συνέβη. Εφαρμόσαμε μια ριψοκίνδυνη δημοσιονομική πολιτική χρησιμοποιώντας δημοσιονομικά ελλείμματα για να τονώσουμε την οικονομία. Δεν κάναμε αυτό που έγινε τη δεκαετία του 1930, δηλαδή επαναφορά της δημοσιονομικής ισορροπίας το ταχύτερο δυνατόν. Ως εκ τούτου, προστατεύσαμε την εσωτερική μας αγορά, η οποία δεν είναι τέλεια. Πρέπει να την βελτιώσουμε και ο κ. Monti θα μας παράσχει ορισμένες συγκεκριμένες προτάσεις. Ωστόσο, δεν ολισθήσαμε στον προστατευτισμό της δεκαετίας του 1930. Συνεπώς, πήραμε ορισμένα μαθήματα από τη μεγάλη κρίση που μόλις βιώσαμε.
<P>
Θα προχωρήσουμε και ένα βήμα παραπέρα. Χάρη στην Ευρωπαϊκή Ένωση γεννήθηκε η ομάδα G20· εμείς ήμασταν εκείνοι που αναλάβαμε την πρωτοβουλία να δημιουργήσουμε αυτήν την εμβρυϊκή παγκόσμια διακυβέρνηση. Είναι η πρώτη φορά που οι μεγάλες δυνάμεις, νέες και παλιές, ενώνουν τις δυνάμεις τους για να καταπολεμήσουν την κρίση, με ατελή τρόπο, αλλά θα συνεχίσουμε να εργαζόμαστε προς αυτήν την κατεύθυνση. Επομένως, η Ευρώπη, η Ευρωπαϊκή Ένωση δεν θα έπρεπε να κρατά πάντα αμυντική στάση. Υπάρχουν και πολύ θετικά πράγματα που δημιουργήθηκαν.
<P>
Τώρα πρέπει να αφήσουμε αυτήν τη στρατηγική, τη λεγόμενη στρατηγική εξόδου, πίσω μας. Πρέπει να βρούμε μια ισορροπία ανάμεσα στην υπερβολικά ταχεία εγκατάλειψη των δημοσιονομικών κινήτρων και στην επιστροφή, μεσοπρόθεσμα, στη δημοσιονομική ισορροπία, η οποία είναι απολύτως απαραίτητη για τη χρηματοδότηση του συνταξιοδοτικού μας συστήματος, του συστήματος κοινωνικής μας ασφάλισης και του συστήματος υγειονομικής μας περίθαλψης. Πρόκειται για μια δύσκολη ισορροπία που πρέπει να βρεθεί, και το σύμφωνο σταθερότητας και ανάπτυξης μάς παρέχει τα μέσα για να την βρούμε, διότι δεν απαιτεί άμεση επιστροφή στη δημοσιονομική ισορροπία. Απαιτεί βαθμιαία προσέγγιση, βάσει της οποίας αρχικά επιτυγχάνουμε ένα στάδιο 3% και στη συνέχεια, μεσοπρόθεσμα, επιτυγχάνουμε τη δημοσιονομική ισορροπία. Πιστεύω ότι εφαρμόσαμε και εφαρμόζουμε μια συνετή πολιτική.
<P>
Όσον αφορά τη στρατηγική της Λισαβόνας, γνωρίζουμε τις ελλείψεις της, αλλά δεν πρέπει να ξεχνούμε επίσης ότι η χρηματοπιστωτική και οικονομική κρίση διατάραξε πλήρως την εφαρμογή της ατζέντας της Λισαβόνας. Υπήρξαν, φυσικά, παραλείψεις· δεν θα τις απαριθμήσω εδώ, είναι γνωστές. Θα πω, όμως, τούτο: χρειαζόμαστε ορισμένες μεγάλες μεταρρυθμίσεις, ή σημαντικές μεταρρυθμίσεις, και αυτές οι σημαντικές μεταρρυθμίσεις, σε ευρωπαϊκό και εθνικό επίπεδο, θα απαιτήσουν δημοσιονομικές επιλογές. Δεν είναι τυχαίο -και το επανέλαβα αυτό στα γραπτά συμπεράσματα που σας διάβασα- ότι θέλουμε να συνδέσουμε τη δημοσιονομική συζήτηση, κατά προτίμηση στο νομικό της πλαίσιο του συμφώνου σταθερότητας και ανάπτυξης, με τις οικονομικές μεταρρυθμίσεις. Και αυτό διότι, αν πούμε ότι χρειαζόμαστε περισσότερη έρευνα και ανάπτυξη, για παράδειγμα, τότε πρέπει να υπάρξει αντίστοιχη πρόβλεψη στους εθνικούς προϋπολογισμούς και στις δημοσιονομικές προοπτικές της Ευρωπαϊκής Ένωσης. Αυτό σημαίνει ότι θα πρέπει να γίνουν ορισμένες δημοσιονομικές επιλογές.
<P>
Μία άλλη συνέπεια των επιλογών που κάνουμε για τη στρατηγική της Λισαβόνας είναι ότι οι στόχοι που προτείνουμε δεν θα είναι πάντα ήπιοι. Τυγχάνει να είναι και σκληροί στόχοι. Εδώ είναι που δυσκολεύει η κατάσταση. Από τη μία, έχουμε το αίτημα για μεταρρυθμίσεις και, από την άλλη, την εφαρμογή των μεταρρυθμίσεων. Δεν λέω ότι το άκουσα εδώ, αλλά έξω από αυτήν την Αίθουσα, σε ευρωπαϊκό επίπεδο, ορισμένοι ζητούν σκληρά μέτρα, μεγάλες μεταρρυθμίσεις, δύσκολες μεταρρυθμίσεις και όταν επιστρέφουν στις χώρες τους, δεν βλέπω τίποτα από όλα αυτά. Χρειαζόμαστε λοιπόν μια συνεπή στάση. Δεν θα εφαρμόσει μόνο η Ευρωπαϊκή Ένωση τις μεταρρυθμίσεις. Μπορούμε να τους ενθαρρύνουμε, να τους δώσουμε κίνητρα και να τους παράσχουμε το σωστό πλαίσιο, αλλά πολλές από τις μεταρρυθμίσεις θα πρέπει να γίνουν σε εθνικό επίπεδο και, ως εκ τούτου, το θέμα είναι η επίδειξη σημαντικής πολιτικής βούλησης, και η πολιτική δέσμευση είναι το σημαντικότερο πράγμα.
<P>
Συχνά ακούμε ότι χρειαζόμαστε πιο δεσμευτικά μέτρα. Ωστόσο, πρέπει να το σκεφτούμε αυτό. Υπέβαλα αρκετές προτάσεις που πιστεύω ότι είναι πιο έξυπνες από τα δεσμευτικά μέτρα. Ωστόσο, ακόμα και το σύμφωνο σταθερότητας και ανάπτυξης, το οποίο περιέχει πολλά δεσμευτικά μέτρα, δεν κατάφερε να βάλει σε σωστή πορεία ορισμένες χώρες. Συνεπώς, η μέθοδος δεν είναι το παν, η μέθοδος δεν επιλύει τα πάντα, και χωρίς πολιτική συμμετοχή, χωρίς δέσμευση, η μέθοδος είναι άχρηστη.
<P>
Ως προς την οικονομική στρατηγική, είναι πολύ εύκολο για κάποιους να λένε ότι χρειαζόμαστε περισσότερους περιορισμούς. Σε ό,τι αφορά όμως τις οικονομικές κατευθυντήριες γραμμές, η συνθήκη της Λισαβόνας δεν προβλέπει κάτι τέτοιο. Δεν κατάρτισα εγώ τη συνθήκη της Λισαβόνας, άλλοι το έπραξαν, αλλά δεν προβλέπει κυρώσεις, ποινές ή αρνητικά μέτρα σχετικά με την εφαρμογή των οικονομικών κατευθυντήριων γραμμών. Διαβάστε προσεκτικά το άρθρο 121 και θα το κατανοήσετε πλήρως αυτό. Συνεπώς, η πολιτική δέσμευση τόσο σε ευρωπαϊκό όσο και σε εθνικό επίπεδο είναι καίριας σημασίας, και χωρίς πολιτική δέσμευση, δεν θα γίνει τίποτα.
<P>
Μια τελευταία λέξη για την Ελλάδα. Πιστεύω ότι στείλαμε το σωστό μήνυμα. Μεταφέραμε το μήνυμα της ευθύνης της ελληνικής κυβέρνησης, η οποία καλείται να χειριστεί μια εξαιρετικά δύσκολη κατάσταση, μια κατάσταση που κληρονόμησε. Λαμβάνει ορισμένα γενναία μέτρα. Στις 11 Φεβρουαρίου, μας είπε ότι, αν τα σημερινά μέτρα δεν επαρκέσουν για να επιτευχθεί μείωση του ελλείμματος σε ποσοστό 4% του ΑΕγχΠ το 2010, τότε θα λάβει πρόσθετα μέτρα. Δεσμευθήκαμε υπέρ της ενίσχυσης της εποπτείας, όχι μόνο με πρωτοβουλία της Ευρωπαϊκής Επιτροπής αλλά και με τη βοήθεια της Ευρωπαϊκής Κεντρικής Τράπεζας και ακόμα και εμπειρογνωμόνων από το Διεθνές Νομισματικό Ταμείο. Πιστεύω, λοιπόν, ότι όντως πλαισιώσαμε και καθορίσαμε με πολύ σαφή τρόπο την πτυχή της ευθύνης. Αν χρειαστεί, υπάρχει, φυσικά, ένα στοιχείο αλληλεγγύης. " Ελλάδα δήλωσε ότι δεν θέλει να το χρησιμοποιήσει, αλλά εμείς δώσαμε δύο μηνύματα: ένα μήνυμα ευθύνης και ένα μήνυμα αλληλεγγύης, εφόσον χρειαστεί.
<P>
Φυσικά, πρέπει να εξαγάγουμε συμπεράσματα από ό,τι συνέβη στην Ελλάδα τα τελευταία χρόνια. Και στην ευρωζώνη επίσης, πρέπει να είμαστε πιο προορατικοί τόσο ως προς τη συλλογή δεδομένων όσο και ως προς την ίδια την πολιτική. Αυτή η κρίση ήταν και μια πρόκληση, μια πρόκληση υπό την έννοια ότι πρέπει να ασκήσουμε περαιτέρω την πολιτική συντονισμού. Στην πραγματικότητα, κάθε κρίση είναι μια πρόκληση. Πρέπει να αντλούμε διδάγματα από κάθε κρίση. Και θα τα αντλήσουμε, λοιπόν. Με τον ίδιο τρόπο που αντλήσαμε διδάγματα από την κρίση της δεκαετίας του 1930, πρέπει και τώρα να αντλήσουμε διδάγματα από τη χρηματοπιστωτική κρίση: περισσότερη ρύθμιση, περισσότερη εποπτεία των πριμοδοτήσεων, μια πιο μακροπρόθεσμη τραπεζική πολιτική. Ωστόσο, πρέπει να αντλήσουμε όλα τα διδάγματα που μας παρέχει η εμπειρία της Ελλάδας, καθώς και άλλων χωρών.
<P>
Κυρίες και κύριοι, πιστεύω ότι ένιωσα την ίδια φιλοδοξία σε αυτό το Σώμα· ένιωσα την ίδια πολιτική βούληση για την επιδίωξη μιας οικονομικής πολιτικής και στρατηγικής που θα μπορέσει να ανταποκριθεί στις δυσκολίες που αντιμετωπίζουμε σήμερα. Όπως αναφέρατε πολλοί από εσάς, αυτό δεν είναι ευθύνη ενός ή δύο ατόμων· όλα τα ευρωπαϊκά θεσμικά όργανα και όλα τα κράτη μέλη πρέπει να αναλάβουν συλλογική ευθύνη. Διαφορετικά, δεν θα σώσουμε το κοινωνικό μας μοντέλο· διαφορετικά, θα χάσουμε τη θέση που κατέχουμε στον κόσμο. Με αυτό το σκεπτικό ήρθα να σας συναντήσω σήμερα εδώ και με αυτό το σκεπτικό θα συνεχίσω να εργάζομαι.
<P>
(Χειροκροτήματα)
<SPEAKER ID="088" NAME="Πρόεδρος">
Σας ευχαριστούμε πολύ, κύριε Πρόεδρε. Ήταν πραγματικά χαρά μας να σας έχουμε σήμερα εδώ μαζί μας για την πρώτη σας εμφάνιση στην Ολομέλεια. Στην Ελλάδα, χρησιμοποιούμε μια έκφραση για κάποιον που αναλαμβάνει δύσκολα νέα καθήκοντα. Λέμε: σιδηροκέφαλος, το οποίο σημαίνει να έχετε σιδερένιο κεφάλι για να αντέξετε όλα όσα θα πέσουν πάνω του κατά τη διάρκεια μιας δύσκολης πορείας. Νομίζω ότι το επιδείξατε αυτό· αν δεν το διαθέτετε, το αναπτύσσετε. Σας ευχαριστούμε πολύ για την παρουσία σας εδώ.
<SPEAKER ID="090" NAME="Elena Oana Antonescu  " LANGUAGE="RO">
" οικονομική κρίση άφησε ένα βαθύ αρνητικό αποτύπωση στη δυναμική οικονομικής ανάπτυξης των χωρών της ΕΕ. Παρακολουθήσαμε τις συζητήσεις επί αυτού του θέματος και είδαμε ότι η προσοχή επικεντρώθηκε στα μέτρα εξόδου από την κρίση και στην οικονομική αναζωογόνηση της οικονομικής ανάπτυξης. Είναι αναμφίβολα καλή ιδέα να αντιμετωπίζουμε τα προβλήματα ανάλογα με τη σοβαρότητά τους. Ωστόσο, είναι σημαντικό να συνειδητοποιήσουμε ότι η κατάσταση δεν είναι πλέον η ίδια όπως ήταν πριν από την κρίση. Στην πραγματικότητα, αυτό που πρέπει να αλλάξει είναι το οικονομικό μοντέλο. Πρέπει να βασιστεί περισσότερο στην καινοτομία και στις μη ρυπογόνες πηγές ενέργειας και να επικεντρωθεί στην κατάσταση της υγείας των πολιτών. Δεν μπορούμε να έχουμε μια δυναμική οικονομία αν δεν έχουμε εργαζόμενους με κίνητρα. Δεν μπορούμε να έχουμε ούτε αειφόρο οικονομία αν υποστηρίζουμε την περιβαλλοντική προστασία μόνο με ημίμετρα. Πιστεύω ότι για να αποκαταστήσουμε τη δυναμική της οικονομικής ανάπτυξης, πρέπει να ξεκινήσουμε αλλάζοντας το ίδιο το οικονομικό μοντέλο, το οποίο πρέπει να επικεντρωθεί σε όσα παράγουν καινοτομία και προσωπικά κίνητρα. " έξοδος από την κρίση βασικά δεν αποτελεί πρόβλημα οικονομικής ή δημοσιονομικής πολιτικής.
<SPEAKER ID="091" NAME="Vilija Blinkevičiūt " AFFILIATION="S&amp;D">
γραπτώς. - (LT) " Ευρώπη πήρε ήδη ένα μάθημα, καθώς δεν κατάφερε να εφαρμόσει τους στόχους που τέθηκαν στη στρατηγική της Λισαβόνας, και ελπίζω ότι θα διδαχθεί από τα λάθη που προκάλεσαν την οικονομική και χρηματοπιστωτική κρίση. Ως εκ τούτου, στο μέλλον, σας ζητώ να δίνετε μεγαλύτερη προσοχή πρώτα στη δημιουργία θέσεων εργασίας και στη δημιουργία όχι οποιωνδήποτε θέσεων εργασίας, αλλά να προσπαθείτε να διασφαλίζετε υψηλής ποιότητας πλήρη απασχόληση, λαμβάνοντας υπόψη τις ανάγκες της αγοράς εργασίας και διασφαλίζοντας την κοινωνική ενσωμάτωση. Δεύτερον, είναι πολύ σημαντικό να αγωνιστούμε για την ισότητα των φύλων και την εξάλειψη της φτώχειας, ειδικά όσον αφορά σε άτομα από τις πλέον ευάλωτες ομάδες, καθώς αυτά πλήττονται περισσότερο από τη φτώχεια αυτούς τους δύσκολους καιρούς. Θέλω επίσης να επιστήσω την προσοχή στα εκπαιδευτικά συστήματα και στη σημασία της απόκτησης νέων δεξιοτήτων. Καθώς οι αγορές εργασίας των κρατών μελών της ΕΕ υπόκεινται δυναμικές αλλαγές, είναι αναγκαίο να διασφαλιστεί ότι οι εργαζόμενοι έχουν τις απαιτούμενες δεξιότητες για τις μελλοντικές αγορές εργασίας. Ως εκ τούτου, είναι επιβεβλημένη η ανάγκη να επενδύσουμε στην εσωτερική κατάρτιση του προσωπικού και στη δια βίου μάθηση. Οφείλουμε να δώσουμε μεγαλύτερη προσοχή σε ένα από τα σοβαρότερα προβλήματα της κοινωνίας, την αυξανόμενη ανεργία στους νέους. Αν δεν δοθούν ευκαιρίες στους νέους ανθρώπους να εισέλθουν στην αγορά εργασίας, τότε υπάρχει ο κίνδυνος να χάσει η Ευρώπη μια ολόκληρη γενιά νέων ανθρώπων. Στην άτυπη σύνοδο κορυφής των αρχηγών κρατών και κυβερνήσεων της ΕΕ για τη στρατηγική Ευρώπη 2020 στις 11 Φεβρουαρίου, τέθηκε το πολύ σημαντικό θέμα της διακυβέρνησης. Αν και το Ευρωπαϊκό Συμβούλιο είναι πολύ φιλόδοξο σε αυτό το θέμα, απευθύνω εντούτοις έκκληση σε εσάς να διασφαλίσετε την ακόμα πιο ενεργή συμμετοχή του Ευρωπαϊκού Κοινοβουλίου, των εθνικών κυβερνήσεων και των διαφόρων τομέων του Συμβουλίου.
<SPEAKER ID="092" NAME="Ilda Figueiredo  " AFFILIATION="GUE/NGL">
γραπτώς. - (PT) Σε αυτήν τη συζήτηση, εκείνοι που κατέχουν θέσεις ευθύνης στο πλαίσιο της Ευρωπαϊκής Ένωσης παραμένουν αποκομμένοι από τα πραγματικά προβλήματα των πολιτών. Τα παραδείγματα που εξακολουθούμε να βρίσκουμε στις επισκέψεις μας και στην επαφή μας με εργαζόμενους, αγρότες, αλιείς και ιδιοκτήτες μικρομεσαίων επιχειρήσεων καταδεικνύουν ότι οι προσεγγίσεις και οι πολιτικές της Ευρωπαϊκής Ένωσης χρησιμεύουν μόνο για να κάνουν την απασχόληση πιο επισφαλή και να επιδεινώσουν την ανεργία και την εκμετάλλευση.
<P>
Σε μια εποχή που η ανεργία υπερβαίνει αριθμητικά τα 23 εκατομμύρια και η φτώχεια πλήττει πάνω από 85 εκατομμύρια ανθρώπους, δεν είναι αποδεκτό να εμμένουμε στις πολιτικές που προκάλεσαν αυτήν την κατάσταση.
<P>
Επιμένουμε λοιπόν στην ανάγκη να δοθεί τέλος στο σύμφωνο σταθερότητας και να αντικατασταθεί με ένα σύμφωνο ανάπτυξης και απασχόλησης το οποίο θα θέτει σε προτεραιότητα τη δημιουργία θέσεων εργασίας με δικαιώματα και την αύξηση της παραγωγής.
<P>
Πρέπει να αποστασιοποιηθούμε από την αποκαλούμενη στρατηγική της Λισαβόνας και, αντ' αυτής, να υποστηρίξουμε μια στρατηγική κοινωνικής προόδου που θα δίνει προτεραιότητα στην καταπολέμηση της φτώχειας, θα υποστηρίζει τις ποιοτικές δημόσιες υπηρεσίες και τους κοινωνικούς πόρους και θα προωθεί την ισότητα και τα δικαιώματα των γυναικών. Αυτό συνεπάγεται την ανάπτυξη μιας δημοσιονομικής πολιτικής που θα επιταχύνει τη διάθεση των κοινοτικών πόρων στήριξης και θα τους μεταφέρει πιο γρήγορα και εύκολα στα κράτη μέλη...
<P>
(" αιτιολόγηση ψήφου συντομεύτηκε κατ' εφαρμογή του άρθρου 170 του Κανονισμού)
<SPEAKER ID="093" NAME="Kinga Göncz  " LANGUAGE="HU">
" στρατηγική ΕΕ 2020 μπορεί να πετύχει μόνο αν τα κράτη μέλη επιδείξουν επαρκή δέσμευση για την εφαρμογή της. Εκτός από την αναμφισβήτητη αποδοχή των εθνικών αρμοδιοτήτων, το κλειδί της επιτυχίας έγκειται στην εφαρμογή κοινοτικών πολιτικών με τους συνακόλουθους πόρους που προβλέπονται για την κάλυψη του χαμένου χρόνου, την περιφερειακή ανάπτυξη και τη γεωργία, οι οποίες όλες θα συμβάλουν στην οικονομική ανάπτυξη και τη δημιουργία θέσεων εργασίας. " μέθοδος εργασίας από την κορυφή προς τα κάτω που τώρα διαμορφώνεται, η οποία βασίζεται στην ενισχυμένη πολιτική ευθύνη των πρωθυπουργών, παρέχει επίσης ισχυρότερες εγγυήσεις για μια επιτυχή εκτέλεση σε σχέση με εκείνη της στρατηγικής της Λισαβόνας. " στρατηγική 2020 θέτει επίσης τις προτεραιότητες της προσεχούς δημοσιονομικής περιόδου χωρίς να προβλέπεται λεπτομερής συζήτηση επί του παρόντος. Κατά συνέπεια, πρέπει να τονίσουμε αυτήν τη στιγμή τη σημασία μιας κοινής γεωργικής πολιτικής και πολιτικής συνοχής για τον επόμενο επταετή προϋπολογισμό που ξεκινά το 2014. Χωρίς οικονομική, κοινωνική και εδαφική συνοχή, δεν υπάρχει ισχυρή, ανταγωνιστική Ευρώπη. " σύγκλιση μεταξύ των περιφερειών ενισχύει την ανταγωνιστικότητα της Ευρώπης.
<SPEAKER ID="094" NAME="Lívia Járóka  " LANGUAGE="HU">
Κυρίες και κύριοι, μία από τις σημαντικότερες προκλήσεις που αντιμετωπίζει η ΕΕ είναι η επαναξιολόγηση της στρατηγικής της Λισαβόνας, με τη σχετιζόμενη καταπολέμηση της φτώχειας και του αποκλεισμού και την ενίσχυση της κοινωνικής συνοχής. " πρωτοβουλία 2020, η οποία συνιστά ένα από τα βασικά στηρίγματα της προεδρικής τριανδρίας Ισπανίας-Βελγίου-Ουγγαρίας, πρέπει να ανταποκριθεί στις μακροπρόθεσμες δημογραφικές και κοινωνικές προκλήσεις που αντιμετωπίζει η ήπειρος. Αυτό δεν σημαίνει τίποτε άλλο παρά μια επανεξέταση της ευρωπαϊκής αγοράς εργασίας και του εκπαιδευτικού συστήματος. Μπροστά στην αποτυχία της σημερινής ευρωπαϊκής στρατηγικής για την απασχόληση, το πρόγραμμα 2020 πρέπει πράγματι να δημιουργήσει περισσότερες και καλύτερες θέσεις εργασίας, δίνοντας πρωταρχική σημασία στην αυξημένη συμμετοχή των γυναικών και των μειονεκτουσών ομάδων στην αγορά εργασίας. Είναι αξιέπαινο το γεγονός ότι τόσο η ατζέντα της Ευρωπαϊκής Επιτροπής όσο και το σχέδιο δράσης της προεδρικής τριανδρίας δίνουν έμφαση σε παράγοντες απαραίτητους για την επιτυχία του προγράμματος, όπως μέτρα που στοχεύουν στην αδήλωτη εργασία, την παραοικονομία και τα παιδιά που εγκαταλείπουν πρόωρα το σχολείο, καθώς και στη βελτίωση των συνθηκών αυτοαπασχόλησης. Καθώς ο κοινωνικοοικονομικός αποκλεισμός είναι το αποτέλεσμα πολλών αλληλένδετων παραγόντων, οι λύσεις μπορούν να προκύψουν μόνο από ένα ολοκληρωμένο σχέδιο δράσης το οποίο θα αντιμετωπίζει συνολικά όλους τους τομείς, και όχι από ιδέες επί τη βάσει σχεδίου που κυριαρχούσαν μέχρι στιγμής. Για να είναι επιτυχές, πρέπει να εγκαταλειφθούν οι μεμονωμένες πρωτοβουλίες υπέρ μέτρων συνυφασμένων με μια ισορροπημένη δέσμη πολιτικών που εστιάζει στις πρώιμες παρεμβάσεις και μπορεί να διασφαλίσει πραγματική βελτίωση σε κάθε ένα από τα αληθινά μέτρα κοινωνικού αποκλεισμού που αντικατοπτρίζονται στους δείκτες Laeken.
<SPEAKER ID="095" NAME="Iosif Matula  " LANGUAGE="RO">
" σημερινή οικονομική κρίση είναι η πιο σοβαρή των τελευταίων δεκαετιών και ο αντίκτυπός της φαίνεται στη μείωση κατά το ήμισυ του δυναμικού ανάπτυξης της ΕΕ. Αυτή η οικονομική ύφεση συνοδεύεται ταυτόχρονα από μια αύξηση του ποσοστού γήρανσης του πληθυσμού, γεγονός το οποίο παρεμποδίζει τις προσπάθειες στήριξης των οικονομιών της ΕΕ ώστε να ανακάμψουν. Σε αυτό το πλαίσιο, η στρατηγική 2020, η οποία θα αποτελέσει συνέχεια της στρατηγικής της Λισαβόνας, πρέπει να δημιουργήσει τις συνθήκες που απαιτούνται για την αειφόρο ανάπτυξη και τη δημοσιονομική εξυγίανση. " διά βίου μάθηση πρέπει να γίνει πολύ πιο προσιτή, με πανεπιστήμια πιο ανοιχτά στην αποδοχή μη ενσωματωμένων στις γενικές κοινωνικές δομές σπουδαστών. Ο καλύτερος συσχετισμός μεταξύ της προσφοράς και της ζήτησης και η μεγαλύτερη εργασιακή κινητικότητα θα παράσχουν στους εργαζόμενους περισσότερες ευκαιρίες σε μέρη όπου υπάρχει μεγαλύτερη ζήτηση για τις ικανότητές τους. Απαιτούνται σύγχρονα συστήματα κοινωνικής ασφάλισης και συνταξιοδότησης για να μειωθεί η φτώχεια και ο αποκλεισμός. " πολιτική απασχόλησης πρέπει να εστιάσει στην ευελιξία της αγοράς εργασίας όπου οι εργαζόμενοι αναλαμβάνουν την ευθύνη του εργασιακού τους βίου μέσω της συνεχούς κατάρτισης, της προσαρμογής στις αλλαγές και της κινητικότητας. Είναι σημαντικό να προσαρμοστούμε στο σημερινό κλίμα της οικονομικής κρίσης και της γήρανσης του ευρωπαϊκού πληθυσμού για να μπορέσουμε να παράσχουμε ένα επαρκές επίπεδο στήριξης στους ανθρώπους που μένουν προσωρινά χωρίς δουλειά.
<SPEAKER ID="096" NAME="Rareş-Lucian Niculescu  " LANGUAGE="RO">
Συμμερίζομαι τα αισθήματα των συναδέλφων μου βουλευτών, οι οποίοι έθεσαν το ζήτημα σχετικά με την απουσία της γεωργίας από τη στρατηγική ΕΕ 2020. Πιστεύω ότι η γεωργία είναι ένας τομέας που μπορεί να συμβάλει στην ανάπτυξη της Ευρωπαϊκής Ένωσης και είναι, ταυτόχρονα, ένας σημαντικός τομέας διότι βρίσκεται στο επίκεντρο του ευρωπαϊκού τρόπου ζωής. Τέλος, πρέπει να δοθεί ιδιαίτερη προσοχή στη γεωργία, διότι έχει υποστεί εξαιρετικά σκληρό πλήγμα από την οικονομική κρίση. Για να διαπιστωθεί ο βαθμός του αντίκτυπου, αρκεί μόνο να δούμε τη μείωση των πραγματικών εσόδων ανά αγρότη, η οποία έφτασε σχεδόν στο 35% σε ορισμένα κράτη μέλη της Ευρωπαϊκής Ένωσης.
<SPEAKER ID="097" NAME="Ioan Mircea Paşcu  " AFFILIATION="S&amp;D">
γραπτώς. - (EN) Σύμφωνα και με την εναρκτήρια δήλωση του Προέδρου Van Rompuy, η παρέμβασή μου είναι αφιερωμένη στην εφαρμογή της συνθήκης της Λισαβόνας. Ενώ, θεωρητικά, η δημιουργία της θέσης διττής ιδιότητας του Ύπατου Εκπροσώπου φαίνεται καλή, στην πράξη, δεδομένης της "μοναδικότητάς" της, δημιουργεί προβλήματα που δεν είχαν προβλέψει οι συντάκτες της συνθήκης. Χωρίς έναν αναπληρωτή, εξίσου διττής ιδιότητας, η Ύπατη Εκπρόσωπος θα πρέπει διαρκώς να επιλέγει μεταξύ της παραμονής στις Βρυξέλλες ώστε να είναι παρούσα, για παράδειγμα, στο Ευρωπαϊκό Κοινοβούλιο, και της μετάβασης σε κάποια ξένη πρωτεύουσα, όπου η ΕΕ χρειάζεται ύπατη εκπροσώπηση. Φυσικά, η Lady Ashton θα μπορεί να "αναπληρώνει", αλλά, αν το κάνει, αυτό θα πρέπει να γίνεται επί τούτου, εις βάρος είτε του Συμβουλίου είτε της Επιτροπής. Και αν η "εκ περιτροπής Προεδρία" παρέμβει για να αποκαταστήσει την ισορροπία, θα καταλήξουμε με περισσότερη γραφειοκρατία, αντί για λιγότερη γραφειοκρατία.
<SPEAKER ID="999" NAME="Czesław Adam Siekierski  " LANGUAGE="PL">
" Ευρώπη 2020 δεν πρέπει να επαναλάβει τις αποτυχίες της προκατόχου της, της στρατηγικής της Λισαβόνας. " νέα στρατηγική έχει διαμορφωθεί, σε σημαντικό βαθμό, από την οικονομική κρίση, τις συνέπειες της οποίας θα πρέπει να αντιμετωπίσει. Ταυτόχρονα, πρέπει να επανορθώσουμε για την αμέλειά μας. Αφού οι διατάξεις του συμφώνου σταθερότητας και ανάπτυξης είναι τόσο αυστηρές, γιατί η ΕΕ έφτασε σε ένα έλλειμμα 7% και ένα χρέος 80% του ΑΕγχΠ; Ποιος είναι υπεύθυνος γι' αυτό; Αυτό που θέλουμε περισσότερο για την ΕΕ είναι μια επιστροφή στην πορεία της ταχείας ανάπτυξης, και αυτό κυρίως πρέπει να μας βοηθήσει να επιτύχουμε η στρατηγική. Οι ισχύουσες διατάξεις της στρατηγικής δεν υποδεικνύουν πώς θα επιτευχθεί αυτό, ούτε πώς θα συμβιβαστούν τα κοινωνικά επιτεύγματα της Ευρώπης με τα δημογραφικά προβλήματα, με την κακή απόδοση του συστήματος ιατρικής ασφάλισης ή το αποτυχημένο σύστημα συνταξιοδότησης και πρόνοιας. Επίσης, τι γίνεται με τις ώρες εργασίας; Τέλος, τι γίνεται με την καθιέρωση ενός συστήματος εποπτείας και παρακολούθησης των τραπεζών και άλλων χρηματοπιστωτικών ιδρυμάτων; Ή πώς θέλουμε να αυξήσουμε την παραγωγικότητα; Χρειαζόμαστε μια νέα προσέγγιση σε αυτές τις νέες προκλήσεις.
<SPEAKER ID="098" NAME="Bogusław Sonik  " LANGUAGE="PL">
" προτεραιότητα της νέας στρατηγικής ΕΕ 2020 είναι να υπάρξει μια πιο έξυπνη και οικολογική οικονομία της αγοράς βασισμένη στη γνώση. Για να επιτευχθεί αυτός ο στόχος, πρέπει, πάνω απ' όλα, να επικεντρωθούμε στην ενίσχυση της ενιαίας αγοράς και στην αύξηση της ελεύθερης ροής υπηρεσιών. Ο ρόλος της Ευρωπαϊκής Κοινότητας πρέπει να είναι η προαγωγή της επιχειρηματικότητας και επίσης η απλούστευση της σύστασης επιχειρήσεων αίροντας τους νομικούς και οικονομικούς φραγμούς. " υποστήριξη, ειδικά των μικρομεσαίες επιχειρήσεων, είναι σημαντικό θέμα. " άρση της απαίτησης για τις πολύ μικρές επιχειρήσεις να υποβάλλουν ετήσιες οικονομικές καταστάσεις και η βελτίωση της πρόσβασης στην πίστωση μπορούν να αποτελέσουν σημαντικά βήματα προς αυτήν την κατεύθυνση. Τα αποτελέσματα της έρευνας του Ευρωβαρομέτρου για την επιχειρηματική νοοτροπία των ατόμων καταδεικνύουν ότι η Ευρωπαϊκή Ένωση εξακολουθεί να υπολείπεται των "νωμένων Πολιτειών αλλά και ότι πάνω από το ήμισυ των νέων που κατοικούν στην ΕΕ θα ήθελαν να γίνουν επιχειρηματίες τα προσεχή πέντε έτη. Πιστεύω επίσης ότι είναι σημαντικό να επικεντρωθούμε στη δημιουργία οικονομικής ανάπτυξης βασισμένης στη γνώση και να εστιάσουμε στη δημιουργία μιας ανταγωνιστικής, συνεκτικής και φιλικότερης προς το περιβάλλον οικονομίας. Αυτός είναι επίσης άλλος ένας λόγος για τον οποίο πρέπει να δώσουμε προσοχή, και να αυξήσουμε τις δαπάνες μας, στην ανάπτυξη και στην προετοιμασία των νέων να ανταποκριθούν σε μακροπρόθεσμες προκλήσεις.
<P>
" ΕΕ πρέπει να εφαρμόσει μια ευρωπαϊκή ψηφιακή ατζέντα το ταχύτερο δυνατόν για να συμβάλει στην εδραίωση μιας πραγματικά ενιαίας, κοινής αγοράς στο διαδικτυακό εμπόριο, προκειμένου οι καταναλωτές να μπορούν να επωφελούνται των προσφορών σε ανταγωνιστικές τιμές από άλλα κράτη μέλη και οι ΜΜΕ να μπορούν να δραστηριοποιούνται απρόσκοπτα στην ευρωπαϊκή αγορά.
<SPEAKER ID="099" NAME="Csaba Sándor Tabajdi  " LANGUAGE="HU">
" στρατηγική ΕΕ 2020 πρέπει να βασίζεται σε δύο πυλώνες. Αφενός, στην αλληλεγγύη μεταξύ των κρατών μελών η οποία εγγυάται ότι κανένα κράτος μέλος δεν θα εγκαταλειφθεί στην κρίση. Αφετέρου, τα κράτη μέλη πρέπει επίσης να επιδείξουν αλληλεγγύη προς την κοινότητα, εκπληρώνοντας πιστά από κοινού εγκριθείσες υποχρεώσεις. Κατά τη διάρκεια της συζήτησης για το μέλλον της ΕΕ, δεν πρέπει ποτέ να ξεχνάμε τις ήδη λειτουργικές πολιτικές. " κοινή γεωργική πολιτική και η πολιτική συνοχής είναι τα πραγματικά αποτελέσματα της ευρωπαϊκής ολοκλήρωσης και σύμβολα αλληλεγγύης μεταξύ κρατών μελών και εθνών. Ως ούγγρος βουλευτής του Κοινοβουλίου και πολιτικός από ένα νέο κράτος μέλος, θεωρώ ότι οι νέες προτεραιότητες που διαμορφώθηκαν από την Ευρωπαϊκή Επιτροπή είναι εξίσου σημαντικές: οικοδόμηση μιας κοινωνίας βασισμένης στη γνώση, προώθηση της καινοτομίας, ενίσχυση της κοινωνικής ενσωμάτωσης, δημιουργία νέων θέσεων εργασίας και μια πιο αποφασιστική στάση κατά της κλιματικής αλλαγής στο πλαίσιο της αειφόρου ανάπτυξης.
<P>
Δεν πρέπει να επιτρέψουμε το τίμημα για την ισχυρότερη συνεργασία στους παραπάνω τομείς να είναι η αποδυνάμωση των προηγούμενων κοινών πολιτικών. " επισιτιστική ασφάλεια που διασφαλίζεται από την κοινή γεωργική πολιτική καθίσταται σημαντικότερη τον 21ο αιώνα, καθώς τα τρόφιμα και το πόσιμο νερό αποκτούν την ίδια στρατηγική σημασία που είχε το πετρέλαιο τον 20ό αιώνα. Αν θέλουμε πραγματικά να ενισχύσουμε την παγκόσμια ανταγωνιστική θέση της ΕΕ, δεν πρέπει να επιτρέψουμε την υστέρηση ορισμένων περιφερειών λόγω απαρχαιωμένων υποδομών και κακών εκπαιδευτικών, κοινωνικών και υγειονομικών υπηρεσιών. Συνεπώς, υπάρχει διαρκής ανάγκη για μια ισχυρή πολιτική συνοχής η οποία θα στηρίζεται στην αλληλεγγύη.
<SPEAKER ID="100" NAME="Traian Ungureanu  " LANGUAGE="RO">
" στρατηγική ΕΕ 2020 πρέπει να σηματοδοτήσει ένα σημαντικό επίτευγμα. Διαφορετικά, η ΕΕ 2020 θα γίνει μια Λισαβόνα 2, μια στρατηγική που θα αντικατασταθεί σε 10 χρόνια από μία άλλη νέα στρατηγική. " ΕΕ 2020 πρέπει να σηματοδοτήσει με σαφήνεια την απαρχή της μετά-Λισαβόνας φάσης. Πρέπει να θέσουμε τις προτεραιότητες για τη στρατηγική που εγκαινιάζουμε, προκειμένου οι μεταρρυθμίσεις που θα προκύψουν από την ΕΕ 2020 να επιβιώσουν τόσο σε μεσοπρόθεσμο όσο και σε μακροπρόθεσμο επίπεδο.
<P>
Υπάρχουν τρεις τομείς προτεραιότητας που πρέπει να πρωταγωνιστήσουν στην ΕΕ 2020 αναμφισβήτητα. " πρώτη είναι η ενεργή υποστήριξη των ΜΜΕ, βασισμένη στον συσχετισμό των κοινοτικών προγραμμάτων με τις μακροοικονομικές πολιτικές. Αυτή η προσέγγιση θα διασφαλίσει ένα υγιές οικονομικό περιβάλλον για τους ιδιώτες. " δεύτερη είναι ένα εκπαιδευτικό σύστημα που προετοιμάζει το εργατικό δυναμικό σύμφωνα με τις απαιτήσεις της αγοράς. Αυτή η διαδικασία θα διασφαλίσει ένα καλύτερο επίπεδο απασχόλησης στα κράτη μέλη. Τέλος, το Ευρωπαϊκό Κοινοβούλιο πρέπει να έχει ενισχυμένο ρόλο. Αυτό θα επιτρέψει τη χρήση πραγματικών πληροφοριών από τα κράτη μέλη και θα αποτρέψει τη διεύρυνση των ανισοτήτων μεταξύ των οικονομιών των κρατών μελών. Μια στρατηγική ΕΕ 2020 οργανωμένη σύμφωνα με σαφείς προτεραιότητες θα αναζωογονήσει γρήγορα την οικονομική ανάπτυξη στην ΕΕ, ειδικά στο πλαίσιο των σημερινών χρηματοπιστωτικών και οικονομικών πιέσεων.

<CHAPTER ID="007">
Υποδοχή
<SPEAKER ID="069" NAME="Πρόεδρος">
Θα ήθελα να διακόψω για λίγο τη συζήτηση, διότι σήμερα έχω την τιμή να καλωσορίσω, εξ ονόματος του Ευρωπαϊκού Κοινοβουλίου, την καθηγήτρια κ. Dagmar Lieblová και πρόεδρο της Ένωσης για τη Μνήμη των Μαρτύρων του Τερεζίν, από την Τσεχική Δημοκρατία, η οποία μόλις έλαβε θέση στο θεωρείο των επισκεπτών.
<P>
(Χειροκροτήματα)
<P>
" κ. Lieblová βρίσκεται στο Στρασβούργο, συνοδευόμενη από 28 σπουδαστές από την Πράγα και το Αμβούργο, οι οποίοι συνεργάζονται στο πλαίσιο ενός διετούς ερευνητικού προγράμματος σχετικά με τη μεταφορά τσέχων εργατών σε καταναγκαστικά έργα από το Αμβούργο στο στρατόπεδο συγκέντρωσης του Τερεζίν.
<P>
Επισκέπτεται το Σώμα μας, κατόπιν πρόσκλησης του Αντιπροέδρου του Κοινοβουλίου κ. Rouček και του κ. Fleckenstein, και το έργο της έχει τιμηθεί με ευρωπαϊκό βραβείο.
<P>
Ευχαριστούμε θερμά την κ. Lieblová και τους σπουδαστές της για τη μείζονα συνεισφορά τους, προκειμένου να κατανοήσουμε βαθύτερα την ευρωπαϊκή Ιστορία, καθώς και για την αφοσίωσή τους στις ηθικές αξίες που αποτελούν πηγή έμπνευσης για την Ένωση.

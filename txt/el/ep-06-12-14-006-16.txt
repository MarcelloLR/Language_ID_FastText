<CHAPTER ID="006-16">
16. Πρόληψη, ετοιμότητα και διαχείριση των συνεπειών της τρομοκρατίας (2007-2013) (ψηφοφορία) 
<P>
- Πριν από την ψηφοφορία:
<SPEAKER ID="093" NAME="Romano Maria La Russa " AFFILIATION="UEN">
εισηγητής. - (IT) Κύριε Πρόεδρε, κυρίες και κύριοι, θα είμαι σύντομος. Λυπούμαι ειλικρινά για την απόφαση προσφυγής στην ψηφοφορία με τη διαδικασία του κατεπείγοντος για τα τρία προγράμματα πλαίσιο Ελευθερία, Ασφάλεια και Δικαιοσύνη για την περίοδο 2007-2013. Αν και κατανοώ την επείγουσα ανάγκη έγκρισης των εκθέσεων εντός του έτους για να επιτραπεί η εφαρμογή από 1ης Ιανουαρίου των διαδικασιών για τη χορήγηση των χρηματοδοτήσεων, θεωρώ ότι τόσο σημαντικά προγράμματα θα άξιζαν τουλάχιστον να συζητηθούν στο Σώμα.
<P>
Μιας και δεν μου δόθηκε η ευκαιρία προηγουμένως, θέλω να ευχαριστήσω τώρα όλους όσοι συνεργάστηκαν μαζί μου επί δεκαοκτώ και πλέον μήνες: εκτός από την ομάδα μου, ευχαριστώ τους συναδέλφους για τη συνεργασία τους και τους υπαλλήλους των ομάδων και της γραμματείας για τις προσπάθειες που κατέβαλαν.

<CHAPTER ID="014">
Μετάβαση στο σύστημα πληοροφριών Σένγκεν δεύτερης γενιάς (SIS II) (απόφαση) - Μετάβαση στο σύστημα πληροφορίών Σένγκεν δεύτερης γενιάς (SIS II) (κανονισμός) (συζήτηση) 
<SPEAKER ID="392" NAME="Πρόεδρος">
" ημερήσια διάταξη προβλέπει την κοινή συζήτηση :
<P>
της έκθεσης του κυρίου Carlos Coelho, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, που αφορά στη μετάβαση στο σύστημα πληροφοριών Σένγκεν δεύτερης γενιάς (απόφαση) (12059/1/2008 - C6-0188/2008 -·
<P>
της έκθεσης του κυρίου Carlos Coelho, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, που αφορά στη μετάβαση στο σύστημα πληροφοριών Σένγκεν δεύτερης γενιάς (κανονισμός) (11925/2/2008 - C6-0189/2008 -.
<SPEAKER ID="393" NAME="Carlos Coelho" AFFILIATION="PPE-DE">
(PT) Κύριε Πρόεδρε, κύριε Προεδρεύων του Συμβουλίου, κύριε Αντιπρόεδρε της Ευρωπαϊκής Επιτροπής, κυρίες και κύριοι, εξετάζουμε δύο πράξεις: ένα κανονισμό και μια απόφαση σχετικά με τη μετάβαση από το SISone4ALL στο SIS II, συμπεριλαμβανομένης μιας σφαιρικής δοκιμής που θα αξιολογήσει εάν το επίπεδο απόδοσης του SIS II είναι αντίστοιχο του τρέχοντος συστήματος. Οι εν λόγω προτάσεις αποτελούν το αποτέλεσμα μεταβολών στη στρατηγική μετάβασης.
<P>
Τέσσερα σημεία: πρώτον, το αρχικό σχέδιο ήταν να πραγματοποιηθεί μετάβαση 15 κρατών μελών κατά τη διάρκεια διαδικασίας που θα κρατούσε περίπου 8 ώρες. Εντωμεταξύ, ο αριθμός των κρατών μελών αυξήθηκε σε 25, γεγονός που έκανε τη διαδικασία πολύ πιο πολύπλοκη και δύσκολη. Δεύτερον, μια προσωρινή τεχνική δομή θα πρέπει να δημιουργηθεί που θα επιτρέπει στα SIS1+ και SIS II να λειτουργούν παράλληλα για περιορισμένη μεταβατική περίοδο. Πρόκειται για συνετή λύση στην οποία πρέπει να συναινέσουμε και η οποία θα μας επιτρέψει να έχουμε τη δυνατότητα επαναφοράς σε περίπτωση προβλήματος. Τρίτον, ένα τεχνικό εργαλείο - ένας μετατροπέας - θα διατεθεί κατά τη μεταβατική περίοδο που θα συνδέει το κεντρικό σύστημα του SIS I με το κεντρικό σύστημα του SIS II, δίνοντας τη δυνατότητα και στα δύο να επεξεργαστούν την ίδια πληροφορία και διασφαλίζοντας ότι όλα τα κράτη μέλη διατηρούνται στο ίδιο επίπεδο. Τέλος, η εντολή που δόθηκε στην Επιτροπή το 2001 εκπνέει στο τέλος του τρέχοντος έτους.
<P>
Θέσαμε τέσσερις προβληματισμούς: Πρώτον, την ανάγκη να ανανεωθεί η εντολή της Ευρωπαϊκής Επιτροπής για την ανάπτυξη του SIS II μέχρι το τελευταίο να καταστεί λειτουργικό. Είμαστε αντίθετοι ως προς την ιδέα που εξετάσθηκε να λήξει η εντολή της Επιτροπής όταν ολοκληρωθούν οι εργασίες στο κεντρικό σύστημα C-SIS. Δεύτερον, να οριστούν σαφώς οι αρμοδιότητες της Ευρωπαϊκής Επιτροπής και αυτές των κρατών μελών. Τρίτον, να πληρούνται όλες οι προϋποθέσεις που προδιαγράφονται στον αρ. 2 που θέτουν τη νομική βάση για το SIS πριν από τη μετάβαση των δεδομένων. Τέλος, η εν λόγω μετάβαση να διεξαχθεί σε μια ενιαία, μοναδική φάση, που θα αφορά όλα τα κράτη μέλη.
<P>
Οι προτάσεις που ελήφθησαν στις 3 Σεπτεμβρίου, ανήμερα της έγκρισής τους από την ΕΜΑ, παρουσιάζουν σημαντικές αλλαγές ως προς τις αρχικές προτάσεις. Υπό κανονικές συνθήκες, το Κοινοβούλιο πρέπει να γνωμοδοτήσει εκ νέου όταν τα κείμενα που παρουσιάζονται ενέχουν σημαντικές αλλαγές. Εντούτοις, είμαστε και πάλι αντίθετοι ως προς ένα αυστηρό πρόγραμμα· η εντολή της Επιτροπής εκπνέει στο τέλος του 2008 και είναι σημαντικό το Συμβούλιο να εγκρίνει τις προτάσεις αυτές μέχρι το τέλος του Οκτωβρίου. Το Κοινοβούλιο φαίνεται να λειτουργεί και πάλι σύμφωνα με τις υποχρεώσεις του και δεν αποτελεί δική μας ευθύνη η καθυστέρηση της διαδικασίας. Για την ακρίβεια, οι αλλαγές που πραγματοποιήθηκαν ανταποκρίνονται στους περισσότερους προβληματισμούς που αναδείχτηκαν στα σχέδια των εκθέσεών μου, ειδικά ως προς τις διευκρινίσεις για τις ευθύνες της Επιτροπής και των κρατών μελών και ως προς το ότι η Επιτροπή θα εξακολουθήσει να έχει εντολή για την ανάπτυξη του SIS II μέχρι αυτό να καταστεί λειτουργικό.
<P>
Ολοκληρώνοντας, θα επιθυμούσα να συγχαρώ τη γαλλική Προεδρία για το εξαιρετικό έργο που επέδειξε στην επίτευξη καλής συμφωνίας μεταξύ της Επιτροπής και των κρατών μελών, κάτι που έδινε την εντύπωση ότι θα είναι δύσκολο. Το Ευρωπαϊκό Κοινοβούλιο θέλει να συμβάλλει ώστε να αποφευχθούν περαιτέρω καθυστερήσεις και να καταστεί λειτουργικό το SIS II μέχρι τη νέα ημερομηνία που ορίστηκε: 30 Σεπτεμβρίου 2009. Είμαστε, ωστόσο, προβληματισμένοι, καθώς αρκετοί ειδικοί ομολογούν ανεπίσημα ότι είναι πολύ πιθανό να μην τηρηθεί ούτε αυτή η ημερομηνία.
<P>
Υπάρχουν δύο βασικά σημεία που το Ευρωπαϊκό Κοινοβούλιο θεωρεί καταλυτικά και τα οποία υποστηρίζουν όλες οι πολιτικές ομάδες. Πρώτον, ότι το Ευρωπαϊκό Κοινοβούλιο πρέπει να ενημερώνεται σε εξαμηνιαία βάση σχετικά με την εξέλιξη του σχεδίου και, δεύτερον, ότι η εντολή προς τη νέα Επιτροπή δεν πρέπει να είναι ανοιχτή, και πρέπει να ενσωματωθεί κανόνας σύμφωνα με τον οποίο το Ευρωπαϊκό Κοινοβούλιο θα πρέπει να γνωμοδοτήσει εκ νέου σε περίπτωση καθυστέρησης μεγαλύτερης του ενός έτους. Ελπίζουμε ειλικρινά ότι αυτή τη φορά το εν λόγω σχέδιο θα ολοκληρωθεί εγκαίρως και ότι το SIS II θα μπορεί να τεθεί σε λειτουργία την προγραμματισμένη ημερομηνία.
<SPEAKER ID="394" NAME="Πρόεδρος">
Το λόγο τώρα θα πάρει το Συμβούλιο. Κύριε Jouyet, εξ ονόματος του Ευρωπαϊκού Κοινοβουλίου, θα ήθελα να σας ευχαριστήσω για την παρουσία σας καθόλη τη διάρκεια της ημέρας. Πιστεύω ότι η προσοχή σας ενώπιον της Συνέλευσης αυτής αντανακλά την αφοσίωσή σας στην Ευρώπη.
<SPEAKER ID="395" NAME="Jean-Pierre Jouyet" LANGUAGE="FR">
Κύριε Πρόεδρε, σας ευχαριστώ για τα ευγενικά σας λόγια. Φυσικά, ανταποδίδω τη φιλοφρόνηση σχετικά με την αφοσίωση στην Ευρώπη και στον Αντιπρόεδρο της Επιτροπής, Jacques Barrot.
<P>
Κύριε Coelho, κυρίες και κύριοι, η αναδιάταξη του συστήματος Σένγκεν είναι απαραίτητος για την ανάπτυξη των νέων λειτουργιών που θα απαιτούν στο μέλλον η πρόληψη του εγκλήματος και ο συνοριακός έλεγχος. Το σύστημα 'SISone4ALL', Υπουργέ, που αναπτύχθηκε βάσει της πρωτοβουλίας της πορτογαλικής Προεδρίας, αποτελεί ευτυχή συμβιβασμό, ο οποίος επέτρεψε στα κράτη μέλη που προσχώρησαν το 2004 να ενσωματωθούν και, το σημαντικότερο, οδήγησε στην άρση ελέγχου στα χερσαία εσωτερικά σύνορα το Δεκέμβριο, και στη συνέχεια στα εναέρια σύνορα το Μάρτιο.
<P>
Ήταν για όλους μας μεγάλη η συγκίνηση όταν είδαμε να πέφτει το τελευταίο παραπέτασμα ασφαλείας, όταν είδαμε το σλοβάκο και τον αυστριακό πρωθυπουργό να πριονίζουν συμβολικά τον ξύλινο φράχτη στο συνοριακό σταθμό Μπεργκ - Πετρζάλκα, ανατολικά της Βιέννης. Πιστεύω ότι αποτελεί τεράστια περηφάνια για κάθε συνειδητοποιημένο Ευρωπαίο, η διαπίστωση ότι διαθέτουμε ένα χώρο ελεύθερης κυκλοφορίας 3,6 εκατομμυρίων τετραγωνικών μέτρων. Είναι ο μεγαλύτερος στον κόσμο αλλά - όπως γνωρίζετε - αναπόφευκτο αντιστάθμισμα της μεγάλης αυτής ελευθερίας, είναι η εφαρμογή ενός ηλεκτρονικού συστήματος που επιτρέπει την αναγνώριση καταζητούμενων ατόμων, τον εντοπισμό πλαστών εγγράφων, κλεμμένων διαβατηρίων, με την ταυτόχρονη εφαρμογή αυστηρών κανόνων προστασίας δεδομένων που διασφαλίζουν την ασφάλεια των πολιτών - και επιμένω στο σημείο αυτό.
<P>
Το παρόν σύστημα, εντούτοις, όπως αναφέρατε, δεν επιτρέπει τη χρήση της μοντέρνας τεχνολογίας, ακόμα και όταν αυτή συνάδει με τις θεμελιώδεις αρχές της προστασίας δεδομένων και ειδικά της αρχής αναλογικότητας. Πώς μπορεί να είναι αποτελεσματική η αστυνομία με μια κεντρική βάση δεδομένων που δεν της επιτρέπει στις μέρες μας να ανατρέξει στις ψηφιακές φωτογραφίες καταζητούμενων εγκληματιών, προκειμένου να τους ταυτοποιήσει με βεβαιότητα; Για το λόγο αυτό ο στόχος να εφαρμοστεί το σύστημα πληροφοριών Σένγκεν II ή SIS II πρέπει να διατηρηθεί· όπως το υποδείξατε ξεκάθαρα, αυτό είναι το πραγματικό ζητούμενο της συζήτησής μας. Κύριε Πρόεδρε, εξ ονόματος του Συμβουλίου, θα ήθελα να ευχαριστήσω τον Αντιπρόεδρο κύριο Barrot, ο οποίος, με νέα εντολή, συμφώνησε να συνεχίσει την παρακολούθηση της εξέλιξης της νέας κεντρικής βάσης δεδομένων SIS, καθώς και των διασυνδέσεων με τις εθνικές βάσεις δεδομένων. Επιθυμώ να τον ευχαριστήσω για την προσωπική του εμπλοκή στο σχέδιο.
<P>
Τα σχέδια των κειμένων, για τα οποία θα σας ζητηθεί να ψηφίσετε αύριο, προδιαγράφουν σαφέστερη διάκριση των ευθυνών μεταξύ των κρατών μελών και της Επιτροπής κατά τη διάρκεια κάθε φάσης, είτε σε επίπεδο ανάπτυξης του σχεδίου, τελικών δοκιμών, ενδιάμεσης φάσης, με τον μετατροπέα, είτε σχετικά με την τελική μετάβαση από το ένα σύστημα στο άλλο, αποσκοπώντας στη συνολική ισορροπία μεταξύ των υποχρεώσεων των κρατών μελών και των ευθυνών της Ευρωπαϊκής Επιτροπής.
<P>
Θα ήθελα να ευχαριστήσω ιδιαιτέρως τον κύριο Coelho, ο οποίος εργάσθηκε με ταχύτητα, αποτελεσματικότητα και εφευρετικότητα για το σημαντικό αυτό σχέδιο, καθώς και τους συναδέλφους του στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Θα επιθυμούσα επίσης να μεταφέρει τις ευχαριστίες μου στον πρόεδρο της επιτροπής, τον κύριο Deprez. Ο κύριος Coelho βοήθησε σημαντικά στα κείμενα που απαιτούνταν στη σημερινή ολομέλεια, και τα εν λόγω κείμενα ενσωματώνουν τις προτάσεις σας, κύριε εισηγητή. " σημερινή υποστήριξη του Κοινοβουλίου μας επιτρέπει να περάσουμε στο επόμενο στάδιο της μετάβασης προς το SIS II, εγκαίρως σχετικά με την εκπνοή της τρέχουσας εντολής της Επιτροπής - εντολής ad hoc, το τονίζω -, η οποία θα εκπνεύσει στις 31 Δεκεμβρίου. Επιθυμώ απλώς να διαβεβαιώσω τον Αντιπρόεδρο σχετικά με το θέμα αυτό.
<P>
Ασφαλώς, η τεχνολογική πρόκληση της εφαρμογής του νέου συστήματος είναι σημαντική και, αναμφισβήτητα, υποτιμήθηκε κατά τα πρώτα στάδια. Πράγματι, η μεταφορά 22 εκατομμυρίων δεδομένων, που αφορούν σε περισσότερες από 24 ομάδες, των οποίων οι εθνικές βάσεις είναι σε διαφορετικούς μορφότυπους, δεν αποτελεί, όπως φαντάζεστε, εύκολο εγχείρημα. Αλλά οι προσπάθειες που επενδύθηκαν στο σχέδιο αυτό, είναι πιστεύω αντάξιες του ζητουμένου. Δεδομένων των εν λόγω τεχνικών και οικονομικών προσπαθειών, αξίζει να ενημερώνεται λεπτομερώς το Ευρωπαϊκό Κοινοβούλιο σχετικά με την πρόοδο και τις δυσκολίες της μετάβασης προς το νέο σύστημα. Πρέπει να οριστεί μια προθεσμία - όπως αναφέρατε, κύριε Coelho - για να δοκιμασθεί το σύστημα και να ελεγχθεί εάν είναι πλήρως λειτουργικό - όπως όλοι ελπίζουμε -, το Σεπτέμβριο του επόμενου έτους, όπως αποφασίστηκε κατά τη διάσκεψη του Συμβουλίου Υπουργών Δικαιοσύνης και Εσωτερικών Υποθέσεων στις 6 Ιουνίου.
<P>
Αντιλαμβανόμαστε ότι η προθεσμία που θέσαμε είναι απαιτητική. Οι τεχνικοί το γνωρίζουν. Μπορούμε να την τηρήσουμε μόνο εάν ο καθένας αφοσιωθεί ολόψυχα στο σχέδιο SIS II και αναλάβει τις ευθύνες του. Με την παρούσα έκθεση, το Ευρωπαϊκό Κοινοβούλιο εκπέμπει θετικά μηνύματα σήμερα, παρουσιάζοντας αιτήματα που είναι απολύτως εύλογα. Για το λόγο αυτό το Συμβούλιο προτείνει την ανεπιφύλακτη έγκριση των τροπολογιών που παρουσιάζονται, οι οποίες, πρέπει να τονίσω, υποστηρίζονται από όλους τους πολιτικούς σχηματισμούς του Ευρωπαϊκού Κοινοβουλίου. Ευχαριστούμε θερμά για την καλή δουλειά.
<SPEAKER ID="396" NAME="Jacques Barrot" LANGUAGE="FR">
Κύριε Πρόεδρε, θα ήθελα με τη σειρά μου να ευχαριστήσω τον πρόεδρο Jouyet για την έγκριση που μόλις έδωσε στην έκθεση του κυρίου Coelho, μια και πιστεύω ότι πρέπει να συντελεστεί πρόοδος στον κρίσιμο αυτό χώρο τώρα, χωρίς καθυστέρηση. Θα ήθελα επίσης να ευχαριστήσω τον κύριο Coelho για την έκθεσή του και την προσωπική του αφοσίωση στην επιτυχία του SIS II. Εάν το SIS II καταφέρει ποτέ να ολοκληρωθεί, θα οφείλουμε πολλά σε εσάς κύριε Coehlo.
<P>
" έκθεσή σας προβάλλει το βαθμό ενδιαφέροντος και συνεχούς υποστήριξης του Ευρωπαϊκού Κοινοβουλίου σχετικά με τα σχέδια για την ανάπτυξη της δεύτερης γενιάς του συστήματος πληροφοριών Σένγκεν. Προφανώς, το SIS II θα αποτελεί καταλυτικό εργαλείο στον κοινό χώρο ελευθερίας, ασφάλειας και δικαιοσύνης και, για το λόγο αυτό, είναι απολύτως απαραίτητο να λειτουργήσει το σύστημα το συντομότερο.
<P>
Είμαι ικανοποιημένος, επομένως, που επιτεύχθηκε συμφωνία σχετικά με τα νομικά έγγραφα για τη μετάβαση από το SIS I στο SIS II. " συμφωνία αυτή είναι αποδεκτή γιατί σέβεται τις τρεις ακόλουθες σημαντικές αρχές:
<P>
σαφή οριοθέτηση των καθηκόντων και των ευθυνών των εμπλεκομένων (κράτη μέλη, Επιτροπή, Συμβούλιο)·
<P>
αποτελεσματικές και ξεκάθαρες διαδικασίες λήψης αποφάσεων·
<P>
ορισμό δεσμευτικών προθεσμιών.
<P>
" υιοθέτηση του εν λόγω νομικού πλαίσιο μέχρι τον Οκτώβριο θα διασφαλίσει τη συνέχιση κατά το 2009 της απαραίτητης για το SIS II εργασίας. Είναι αλήθεια, όπως επεσήμανε ο κύριος Jouyet - εσείς το επισημάνατε, Προεδρεύων - ότι η 30η Σεπτεμβρίου 2009, ημερομηνία που αναφέρεται τώρα στα προτεινόμενα νομικά έγγραφα για τη μετάβαση, αποτελεί αμφιλεγόμενη προθεσμία. Ακόμα και αυτό το καλοκαίρι αναγκαστήκαμε να αναβάλουμε ορισμένες δοκιμές με κράτη μέλη μετά από τη γνώμη που εξέφρασαν ανεπίσημα εμπειρογνώμονες.
<P>
Ο ανάδοχος διαθέτει τώρα διάστημα 20 ημερών για να διορθώσει τα υφιστάμενα προβλήματα. Εντούτοις, δεν υπάρχει αμφιβολία ότι πρέπει να παρακολουθούμε στενά όλα τα ενδεχόμενα προβλήματα που μπορεί να ανακύψουν και να μας καθυστερήσουν από το χρονοδιάγραμμα για το SIS II. Βρισκόμαστε σε συζητήσεις με τα κράτη μέλη για τον βέλτιστο τρόπο ολοκλήρωσης των εργασιών για το SIS II. Πρέπει επίσης να βρούμε τη σωστή ισορροπία μεταξύ της πολιτικής προτεραιότητας που συνδέεται με το σύστημα και ταυτόχρονα, της διασφάλισης άριστης παροχής υπηρεσιών στις εθνικές αρχές που θα το χρησιμοποιήσουν.
<P>
Σε κάθε περίπτωση, οι προτεινόμενοι μηχανισμοί προσαρμογής μας παρέχουν σχετική ευελιξία και μας υποχρεώνουν να υιοθετήσουμε την απαραίτητη διαφάνεια σχετικά με το σχέδιο ανάπτυξης. Επομένως, κύριε Coehlo, εξυπακούεται ότι συμφωνούμε απόλυτα με τις τροπολογίες σας.
<P>
Αφενός, ο καθορισμός ημερομηνίας εκπνοής στο τέλος του Ιουνίου 2010 για νομοθετικές πράξεις σχετικές με τη μετάβαση, μας αφήνει αρκετά περιθώρια ελιγμών σε περίπτωση προβλημάτων ως προς την ολοκλήρωση της ανάπτυξης του SIS II ή ως προς τη μετάβαση. " ημερομηνία αυτή θα διασφαλίσει επίσης ότι το SIS II θα είναι πλήρως λειτουργικό μέχρι τα μέσα του 2010.
<P>
Αφετέρου, η παρουσίαση δύο φορές το χρόνο εκθέσεων από την Επιτροπή σχετικά με την ανάπτυξη και τη μετάβαση από το SIS I στο SIS II θα διασφαλίσει τη διαφάνεια των εργασιών πάνω στο SIS II για το Ευρωπαϊκό Κοινοβούλιο.
<P>
Από την πλευρά μου, κύριε Πρόεδρε, επιθυμώ να τονίσω - παρομοίως με τον κύριο Jouyet που μίλησε εξ ονόματος της Προεδρίας - ότι προκειμένου να επιτύχει απολύτως το Σένγκεν - κάτι που συμβαίνει ήδη - χρειαζόμαστε το SIS II. Πρόκειται για ένα πραγματικό τεχνολογικό κατόρθωμα που καταδεικνύει τι μπορεί να κάνει η Ευρώπη όταν αποφασίζει να χρησιμοποιήσει νέες τεχνολογίες και είναι απολύτως απαραίτητο.
<P>
Για το λόγο αυτό, είμαι ιδιαίτερα ευγνώμων απέναντι στο Κοινοβούλιο, το οποίο, σχεδόν χωρίς αντιρρήσεις, έκανε δεκτές όλες αυτές τις πτυχές και ενέκρινε την έκθεση του κυρίου Coehlo.
<SPEAKER ID="397" NAME="Marian-Jean Marinescu">
εξ ονόματος της Ομάδας PPE-DE. - (RO) Ασπάζομαι την πρόταση του εισηγητή να θέσουμε την προθεσμία για το νέο αυτό νομοθετικό πακέτο για τις 30 Ιουνίου 2010· είναι σημαντικό, για την αποφυγή πιθανών καθυστερήσεων στην εφαρμογή του συστήματος πληροφοριών Σένγκεν δεύτερης γενιάς, SIS II.
<P>
" άρση των συνοριακών ελέγχων σε χερσαίο και θαλάσσιο επίπεδο που ξεκίνησε στις 21 Δεκεμβρίου 2007, καθώς και σε εναέριο (το Μάρτιο του 2008), αποτελεί σχετικό βήμα για εννέα από τα δέκα κράτη μέλη. Το Συμβούλιο αποφάσισε ότι ο συνοριακός έλεγχος στα τρία εναπομείναντα κράτη, την Κύπρο, τη Ρουμανία και τη Βουλγαρία, θα σταματούσε όταν η αξιοπιστία του συστήματος Σένγκεν θα διασφαλιζόταν μετά από αξιολόγηση. Εντούτοις, η λειτουργία του συστήματος Σένγκεν στα τρία κράτη εξαρτάται από τη λειτουργία του SIS II στις νυν Σένγκεν χώρες. Όπως είναι γνωστό, το SIS II ήταν αρχικά προγραμματισμένο να λειτουργήσει το Μάιο του 2007, στη συνέχεια μετατέθηκε για το Δεκέμβριο του 2008 και τώρα αναβάλλεται ξανά για το Σεπτέμβριο του 2009. " αναδιάταξη αυτή μπορεί να επιφέρει καθυστερήσεις στα τρία κράτη μέλη. Δεν πρέπει να ξεχνάμε ότι και τα τρία αυτά κράτη μέλη αποτελούν κράτη τόσο με χερσαία όσο και με θαλάσσια σύνορα με την Ευρωπαϊκή Ένωση.
<P>
Τα δύο πρώτα μέτρα του κεκτημένου Σένγκεν είναι η άρση των συνοριακών ελέγχων, η μετατόπισή τους στα εξωτερικά σύνορα, και οι κοινές διαδικασίες για τον έλεγχο προσώπων που διέρχονται εξωτερικά σύνορα. Τα μέτρα αυτά του κεκτημένου υπονομεύονται από το γεγονός ότι χώρες όπως η Ρουμανία, η Βουλγαρία και η Κύπρος εξαρτώνται από την καθυστερημένη εφαρμογή του SIS II σε χώρες που ανήκουν στο Σένγκεν. Επομένως, καλώ την Επιτροπή και τη γαλλική Προεδρία να επιλύσουν το πρόβλημα διαχείρισης του SIS II και να προβούν σε διαπραγματεύσεις με τον ανάδοχο ώστε να αποφευχθεί η επιβολή νέου χρονοδιαγράμματος για την εφαρμογή του SIS II.
<SPEAKER ID="398" NAME="Roselyne Lefrançois" LANGUAGE="FR">
Κύριε Πρόεδρε, θα ήθελα να πω ότι η κυρία Roure είναι σκιώδης εισηγήτρια για την έκθεση αυτή. Δεν μπορούσε να παραστεί σήμερα και επομένως μιλώ εξ ονόματός της κι εξ ονόματος του σοσιαλιστικού κόμματος στο Κοινοβούλιο.
<P>
Συμμερίζομαι τα σχόλια του εισηγητή, τον οποίο ευχαριστώ για τη δουλειά του. " κατάσταση αυτή είναι πράγματι απολύτως απαράδεκτη. " εφαρμογή του SIS II είναι σημαντικά εκτός προγράμματος. Χρειάστηκε ήδη να παρατείνουμε την εντολή της Επιτροπής μια φορά, μέχρι το τέλος του Δεκεμβρίου 2008, για τη διεξαγωγή της μετάβασης. " Επιτροπή βγήκε και πάλι εκτός προγράμματος και ζητά τώρα απεριόριστη παράταση της εντολής της για να πραγματοποιήσει τη μετάβαση. Αυτό μου φαίνεται απαράδεκτο, καθώς οιαδήποτε περαιτέρω γνωμοδότηση από το Ευρωπαϊκό Κοινοβούλιο σχετικά με το θέμα, θα καθίστατο αδύνατη.
<P>
Εντούτοις, δεν επιθυμούμε η μετάβαση από το SIS προς το SIS II να γίνει βεβιασμένα, εφόσον αυτό θα είχε αντίκτυπο στην ποιότητα και την ασφάλεια των δεδομένων και του συστήματος ως συνόλου. Συνεπώς, πρέπει να ληφθεί κάθε προληπτικό μέτρο ώστε να διασφαλιστεί η προστασία των δεδομένων και η ασφάλεια του συστήματος. Για το λόγο αυτό, θα συμφωνούσαμε στη μετατόπιση του χρονοδιαγράμματος και στην παράταση της εντολής της Επιτροπής για τη διεξαγωγή της μετάβασης με ορθό τρόπο.
<P>
Ωστόσο, δεν νοείται να συνεχιστεί η διαδικασία αυτή χωρίς κανένα δημοκρατικό έλεγχο από το Κοινοβούλιο. Για το λόγο αυτό η Ομάδα PSE στηρίζει τον εισηγητή, προκειμένου να διασφαλιστούν οι εξουσίες του Ευρωπαϊκού Κοινοβουλίου.
<SPEAKER ID="399" NAME="Henrik Lax">
εξ ονόματος της Ομάδας ALDE. - Κύριε Πρόεδρε, θα επιθυμούσα και εγώ να εκφράσω την αναγνώρισή μου για την πολύ καλή δουλειά του εισηγητή.
<P>
Το σύστημα πληροφοριών Σένγκεν είναι η μεγαλύτερη κοινή ευρωπαϊκή βάση δεδομένων, η οποία λειτουργεί ως κοινό σύστημα πληροφοριών για τα κράτη μέλη. Οι πληροφορίες αυτές μπορούν να χρησιμοποιηθούν από την αστυνομία και τις δικαστικές αρχές σε περίπτωση εγκληματικών ενεργειών, για τον έλεγχο των ατόμων στα εξωτερικά σύνορα ή σε εθνικά εδάφη, καθώς και για την έκδοση θεωρήσεων και αδειών παραμονής.
<P>
" απόφαση να δημιουργηθεί η δεύτερη γενιά SIS - SIS II - συνεκτίμησε την ανάγκη εισαγωγής βιομετρικών δεδομένων και νέων συναγερμικών ειδοποιήσεων, για παράδειγμα, για το ευρωπαϊκό ένταλμα σύλληψης. Το SIS II είναι επίσης απαραίτητο για την υποδοχή των νέων κρατών μελών, όπως ακούστηκε.
<P>
Το νέο σύστημα ήταν αρχικά προγραμματισμένο να λειτουργήσει το Μάρτιο του 2007. Γνωρίζουμε ότι υπήρξαν πολλές καθυστερήσεις, και ανακοινώθηκε νέο χρονοδιάγραμμα που όριζε την εκκίνηση της λειτουργίας μέχρι το τέλος του χρόνου αυτού. Και χάρη στη μεταβατική λύση που παρουσίασε η πορτογαλική κυβέρνηση και στην οποία αναφέρθηκε ο υπουργός Jouyet, το επονομαζόμενο 'SIS One 4 All', είναι στις μέρες μας πλήρως λειτουργικό και επέτρεψε σε εννέα νέα κράτη μέλη να συνδεθούν με το SIS. Εντούτοις, όπως υπογράμμισε ο επίτροπος Barrot, στο διευρυμένο αυτό χώρο Σένγκεν, η επιβολή των απαιτήσεων ασφαλείας έχει καταστεί ακόμα πιο επείγουσα και μπορεί μόνο να επιτευχθεί με πλήρη μετάβαση προς τη νέα γενιά του συστήματος.
<P>
Απαραίτητη προϋπόθεση για τη μετάβαση είναι να πληροί το SIS II όλες τις νόμιμα καθορισμένες τεχνικές και λειτουργικές προϋποθέσεις, καθώς και προϋποθέσεις όπως η ανθεκτικότητα, η δυνατότητα ανταπόκρισης και η αποδοτικότητα. Ζητείται τώρα από το Κοινοβούλιο να γνωμοδοτήσει σχετικά με τις δύο τρέχουσες προτάσεις που αποσκοπούν στον προσδιορισμό του νομικού πλάσιου της μετάβασης. Ως σκιώδης εισηγητής της Ομάδας ALDE, υποστηρίζω πλήρως τη γραμμή του εισηγητή, ιδίως για το ότι η Επιτροπή πρέπει να υποβάλει μέχρι το τέλος του Ιουνίου 2009, και στη συνέχεια στο τέλος κάθε εξαμήνου, μια έκθεση προόδου στο Συμβούλιο και στο Κοινοβούλιο σχετικά με την ανάπτυξη του SIS II καθώς και αναφορικά με τη μετάβαση από το σύστημα πληροφοριών Σένγκεν SIS I+ προς τη δεύτερη γενιά SIS II.
<P>
Είναι ιδιαίτερα απογοητευτικό το γεγονός ότι το SIS II δεν είναι ακόμα λειτουργικό. Με τη νέα αυτή εντολή και τις αυστηρές δοκιμές που θα γίνουν, ελπίζω να μπει επιτέλους το SIS II σε μια οδό που θα οδηγήσει στην επιτυχημένη εκκίνηση μέχρι το Σεπτέμβριο του 2009.
<SPEAKER ID="400" NAME="Tatjana Ždanoka">
εξ ονόματος της Ομάδας Verts/ALE. - Κύριε Πρόεδρε, θα επιθυμούσα να ευχαριστήσω κατ'αρχήν τον κύριο Coelho για την ως συνήθως παραγωγική του εργασία στις εκθέσεις που αφορούν στη μετάβαση προς το SIS II. Οι εκθέσεις αφορούν κυρίως σε τεχνικά στοιχεία, ωστόσο θα ήθελα να εξετάσω το SIS II ευρύτερα.
<P>
Πρώτον, θέλω να αναγνωρίσω το γεγονός ότι η πορτογαλική προεδρία πρόσφερε τη δυνατότητα στα δέκα νέα κράτη μέλη να εισαχθούν στην παλαιότερη εκδοχή του SIS. Διαφορετικά, τα νέα κράτη μέλη, συμπεριλαμβανομένου του δικού μου, θα έπρεπε να περιμένουν τουλάχιστον μέχρι το Σεπτέμβριο του 2009 - με άλλα λόγια, σχεδόν δύο ακόμα χρόνια.
<P>
Αφετέρου, "καθυστερημένο" δεν συνεπάγεται αναγκαστικά "κακό". Το SIS II θα λειτουργήσει βάσει δύο πυλώνων. Δεν έχουμε ακόμα, ωστόσο, ένα νομικά δεσμευτικό πλαίσιο για την προστασία των δεδομένων στον τρίτο πυλώνα. Καθώς το SIS II εισάγει την επεξεργασία των βιομετρικών δεδομένων, το ζήτημα της προστασίας δεδομένων παραμένει ευρέως ανοιχτό.
<P>
Θα ήθελα να τονίσω ότι η πολιτική μου ομάδα είναι εξαιρετικά προσεκτική απέναντι σε οτιδήποτε αφορά τη βιομετρία. Ίσως χρειάζεται να περιμένουμε εωσότου υπάρξει ένα ισχυρό νομικό πλαίσιο για την προστασία των δεδομένων πριν ξεκινήσουμε τη χρήση του SIS II.
<P>
Ένας επιπλέον τομέας όπου μπορεί να χρησιμεύσει η λειτουργία του SIS είναι η απαγόρευση εισόδου που ασκούν τα κράτη μέλη σε αλλοδαπούς. Σύμφωνα με τη σύμβαση εφαρμογής της συνθήκης Σένγκεν, εφαρμόζεται η εθνική νομοθεσία όταν ένα πρόσωπο ζητά να εξαιρεθεί από την καταχώρηση απαγόρευσης εισόδου. Υπό αυτή την έννοια, η ρύθμιση βάσει SIS II εξασφαλίζει καλύτερα διαδικαστικά αποτελέσματα σε ευρωπαϊκό επίπεδο.
<P>
Συμπερασματικά, σε ορισμένους τομείς το SIS II μας προφέρει μια καλύτερη Ευρώπη. Εντούτοις, πρέπει να συνεχίσουμε να εργαζόμαστε πάνω σε διάφορα σημαντικά ελαττώματα. Εάν χρειάζεται να περιμένουμε προκειμένου να είμαστε πιο σίγουροι, πρέπει ίσως να προετοιμαστούμε για αυτό.
<SPEAKER ID="401" NAME="Pedro Guerreiro" LANGUAGE="PT">
όπως έχουν καταδείξει πολλές οργανώσεις που ακολουθούν τη διαδικασία κοινοτικοποίησης της δικαιοσύνης και των εσωτερικών υποθέσεων, τομείς που ανήκουν στον πυρήνα της κυριαρχίας των κρατών, με τη "μετάβαση" του συστήματος πληροφοριών Σένγκεν προς τη δεύτερη γενιά του, τα χαρακτηριστικά αυτού του συστήματος πληροφοριών και της βάσης δεδομένων επεκτείνονται, περιλαμβάνοντας νέες μορφές συναγερμικών ειδοποιήσεων, όπως το ευρωπαϊκό ένταλμα σύλληψης, την προσθήκη νέων κατηγοριών δεδομένων, όπως βιομετρίκα δεδομένα, και την παραχώρηση προσπέλασης σε νέες οντότητες. Νέα χαρακτηριστικά και λειτουργίες έχουν επίσης αναπτυχθεί για τη διασύνδεση των συναγερμικών ειδοποιήσεων και τη σύνδεση του συστήματος με το σύστημα πληροφοριών θεωρήσεων. Αξίζει να αναφερθεί η ανησυχητική πιθανότητα της διατήρησης αρχείων, όπου κρίνεται απαραίτητο, για μεγάλο χρονικό διάστημα, ωστόσο αναρωτιέμαι ποιος είναι σε θέση να κρίνει πότε αυτό είναι αναγκαίο. Χρήζει ακόμα διευκρινίσεων η πολύ ασαφής περιοχή της ενδεχόμενης ανταλλαγής δεδομένων με τρίτες χώρες.
<P>
Αποτελεί πεποίθησή μας ότι η εν λόγω επέκταση σε σχέση με το προηγούμενο σύστημα, συνεπάγεται κινδύνους σχετικά με τη διασφάλιση των δικαιωμάτων, της ελευθερίας, των εχέγγυων των πολιτών, προσθέτοντας νέα στοιχεία σε μια βάση δεδομένων, η οποία θα είναι πιο προσπελάσιμη και θα επιφέρει μεγαλύτερο βαθμό ανταλλαγής πληροφοριών. Βασικά, πολύ περισσότερο από το να ανταποκρίνεται στο αίτημα για διεύρυνση των νέων χωρών, πρόκειται για μια απόπειρα να προσαρμοστεί το SIS στην επικίνδυνη ανησυχία για ασφάλεια που αποτελεί μέρος της αυξανόμενης κοινοτικοποίησης των εσωτερικών υποθέσεων στην Ευρωπαϊκή Ένωση, την οποία απορρίπτουμε.
<SPEAKER ID="402" NAME="Hélène Goudin">
εξ ονόματος της Ομάδας IND/DEM. - (SV) Κύριε Πρόεδρε, το ζήτημα για το οποίο συζητάμε τώρα είναι πολύ μεγαλύτερης σημασίας σε σχέση με άλλα που συζητούνται τακτικά στην αίθουσα. Συζητάμε κάτι τόσο θεμελιώδες όπως η κινητικότητα των ανθρώπων μέσα στον επονομαζόμενο χώρο Σένγκεν. Αναμφίβολα το σύστημα αυτό διευκολύνει τη μετακίνηση πολλών ατόμων, αλλά η αρνητική πλευρά του συστήματος, πρέπει να ειπωθεί, επισκιάζει τις θετικές του πτυχές.
<P>
Αναφέρομαι στο γεγονός ότι το Σένγκεν καταλήγει επίσης στον περιορισμό της κινητικότητας τεράστιων αριθμών ανθρώπων λόγω κοινωνικών συστημάτων. Το Σένγκεν αποτελεί ένα βήμα πιο κοντά στη δημιουργία ενός υπερκράτους, του Φρουρίου Ευρώπη. " δημιουργία μιας κοινωνίας ελέγχου με τεράστιες εξουσίες. Δεν επιθυμώ να συμβάλλω σε αυτό.
<P>
" διασυνοριακή εγκληματικότητα αποτελεί αναμφίβολα ένα από τα μεγαλύτερα προβλήματα που αντιμετωπίζουμε σήμερα. Επομένως, απαιτούνται διασυνοριακές λύσεις. Εντούτοις, δεν πιστεύω ότι το Σένγκεν, ή η ΕΕ, αποτελούν το κατάλληλο φόρουμ για αυτό. Υπάρχει η Ιντερπόλ, ένα εξαιρετικό και αποτελεσματικό διεθνές όργανο αστυνόμευσης, στο οποίο συμμετέχουν κυρίαρχα κράτη από όλο τον κόσμο. Αντί να οικοδομούμε παράλληλα συστήματα, θα έπρεπε να γίνουν περισσότερα για την ενδυνάμωση της Ιντερπόλ. Γνωρίζουμε ότι η εγκληματικότητα δεν περιορίζεται στην ήπειρό μας, αλλά αποτελείται από παγκόσμια δίκτυα. Τα παραπάνω είναι μερικά σημεία γενικής φύσης· ακολουθούν ορισμένα πιο εξειδικευμένα.
<P>
Μια πλευρά, η οποία αντιμετωπίζεται κατά τη γνώμη μου πολύ επιπόλαια όταν πρόκειται για τα συστήματα πληροφοριών Σένγκεν, είναι το ζήτημα του απορρήτου. Τα προσωπικά δεδομένα που θα επεξεργαστούν και θα αποθηκευτούν είναι πολύ ευαίσθητης φύσης. Ένα από τα σημαντικότερα καθήκοντα ενός κράτους είναι να παρέχει στους πολίτες του όλα τα εχέγγυα κατά της ανεξουσιοδότητης πρόσβασης σε προσωπικά δεδομένα. Επομένως, αντιμετωπίζω το παραπάνω ως εθνική υπόθεση, εφόσον πιστεύω ακράδαντα ότι η ΕΕ δεν είναι σε θέση να παρέχει τα απαραίτητα εχέγγυα. Εξάλλου, θεωρώ ότι είναι περιττό και δαπανηρό να θεσμοθετήσουμε νέες δομές. Σε τελική ανάλυση, τα χρήματα των φορολογούμενων θα χρηματοδοτήσουν το σύστημα.
<P>
Χρόνια πιστεύω ότι η ΕΕ, ή η ευρωπαϊκή ολοκλήρωση όπως την αποκαλούν ορισμένοι, μπορεί να συγκριθεί με τη σταδιακή ανάπτυξη της τυραννίας. Δυστυχώς, η ανάπτυξη δεν είναι πλέον σταδιακή. Αντιθέτως, γινόμαστε μάρτυρες μεγάλων, αποφασιστικών και γοργών αλμάτων προς τη δημιουργία ενός κράτους της ΕΕ. Κανείς πραγματικός υποστηρικτής της Ευρώπης δεν πρέπει να το αποδεχτεί.
<SPEAKER ID="403" NAME="Zita Pleštinská" AFFILIATION="PPE-DE">
(SK) Κυρίες και κύριοι, συζητάμε και πάλι για το σύστημα πληροφοριών Σένγκεν (SIS) που είναι τα βασικό εργαλείο για την εφαρμογή των αρχών Σένγκεν. Αποτελεί αναμφίβολα τη ραχοκοκαλιά της "Ευρώπης χωρίς σύνορα" και του χώρου ελευθερίας, ασφάλειας και δικαιοσύνης, και επομένως, είναι σημαντικό να ξεκινήσει η λειτουργία του SIS II.
<P>
Στην παρούσα φάση, το σύστημα SISone4ALL είναι πλήρως λειτουργικό ως μεταβατική τεχνική λύση, επιτρέποντας στα εννέα νέα κράτη μέλη να συνδεθούν με το SIS και φυσικά, έχοντας πρόσβαση στο χώρο Σένγκεν, να γίνουν πλήρη μέλη της Ένωσης. " 21η Δεκεμβρίου 2007 ήταν σπουδαία μέρα στην ιστορία της χώρας μου, της Σλοβακία, και ολόκληρης της Ευρώπης. Σηματοδότησε την πραγματική πτώση του σιδηρούν παραπετάσματος
<P>
Για το λόγο αυτό θα ήθελα να ευχαριστήσω τον κύριο Carlos Coelho για την εκπόνηση της έκθεσης αυτής και για τις τεράστιες προσπάθειες που κατέβαλε. Είμαι πεπεισμένη ότι χωρίς εκείνον, ο χώρος Σένγκεν δεν θα αριθμούσε εννέα νέα μέλη σήμερα. Πιστεύω ότι η νέα γενιά SIS θα καταφέρει να λειτουργήσει εξίσου γρήγορα και χωρίς προβλήματα.
<SPEAKER ID="404" NAME="Jean-Pierre Jouyet" LANGUAGE="FR">
Ευχαριστώ ιδιαιτέρως όλους τους ομιλητές για μια εξαιρετική συζήτηση και για την ευρεία υποστήριξη που εκφράστηκε από διάφορους ομιλητές προς την αρχή της νέας εντολής, καθώς και προς τον εισηγητή.
<P>
Κύριε Marinescu, επιδοκίμασα την εξαιρετική δουλειά της πορτογαλικής Προεδρίας, η οποία επέτρεψε σε νέα μέλη να ενσωματωθούν στο σύστημα. Έχω καταγράψει ότι η Ρουμανία θέλει να ενσωματωθεί στο σύστημα το συντομότερο δυνατό υπό την επίβλεψη της Επιτροπής, συναρτήσει τεχνικών ρυθμίσεων που μπορεί να χρειαστούν.
<P>
Σχετικά με τις παρατηρήσεις της κυρίας Lefrançois και του κυρίου Lax,το Συμβούλιο δεν μπορεί παρά να απολογηθεί για την καθυστέρηση, ωστόσο, αναγνωρίζουμε όλοι τις προσπάθειες της Επιτροπής, την προσωπική δέσμευση του Αντιπροέδρου Barrot να οργανώσει και πάλι την κατάσταση και τα αυστηρά μέτρα που υπεβλήθησαν στον ανάδοχο. Το Συμβούλιο θα παραμείνει επίσης σε επαγρύπνηση μαζί με την Επιτροπή και τα κράτη μέλη, που θα αφοσιωθούν αυστηρά στην ολοκλήρωση του σχεδίου, σύμφωνα με το πρόγραμμα, διασφαλίζοντας ότι αυτό είναι τεχνικά εφικτό και αποτελεσματικό και προστατεύοντας, ασφαλώς, τις ελευθερίες των πολιτών.
<P>
Προς απάντηση της κυρίας Ždanoka και του κυρίου Guerreiro, αντιλαμβάνομαι - και η κυρία Lefrançois το υπογράμμισε - ότι ορισμένοι από εσάς θα επιθυμούσαν περαιτέρω συζήτηση για την ενσωμάτωση νέων λειτουργιών στο σύστημα, αλλά είναι ζωτικό να ολοκληρώσουμε το SIS II πριν προβούμε σε αυτό. Επομένως, μου φαίνεται φυσιολογικό να υπάρξει πολιτικός διάλογος σχετικά με το ποιες πρέπει να είναι αυτές οι νέες λειτουργίες, ωστόσο, όπως πολλοί από εσάς υπογράμμισαν, αυτό δεν πρέπει να επηρεάσει την πορεία προς την εφαρμογή του νέου συστήματος. Για την ακρίβεια, θα ήταν απαράδεκτο να αρνηθούμε αυτές τις νέες λειτουργίες επειδή ένα πολύ παλιό σύστημα, το SIS I, δεν μπορεί να τις υποστηρίξει. Πρέπει κατ' αρχήν, πριν ξεκινήσουμε αυτό το διάλογο, να αποκτήσουμε το σύστημα και να ολοκληρωθούν οι τεχνολογικές εξελίξεις.
<P>
Όσον αφορά τις υπόλοιπες ομιλίες, οι οποίες αφορούσαν κυρίως την προστασία των δεδομένων, θα ήθελα να τονίσω - όπως το έκανε ο Πρόεδρος, και συμμετείχαμε με τον επίτροπο Barrot στην πρωινή συζήτηση για την προστασία των προσωπικών δεδομένων- ότι θέλουμε πραγματικά να συνεχίσουμε τη δράση που πραγματοποιείται σε ευρωπαϊκό επίπεδο, και ότι πιστεύουμε ότι τα εχέγγυα που ζητήσατε, στο επίπεδο προστασίας των δεδομένων και ανταλλαγής πληροφοριών με τρίτες χώρες, πρέπει να καθιερωθούν. Χωρίς να επανέρχομαι στη γενική συζήτηση που έγινε σήμερα το πρωί, θέλω να διευκρινίσω ότι συμφωνήθηκε από κοινού, να ακολουθήσουμε τις συστάσεις του Ευρωπαίου Επόπτη Προστασίας Δεδομένων, ώστε να συνυπολογισθούν οι προβληματισμοί αυτοί.
<SPEAKER ID="405" NAME="Jacques Barrot" LANGUAGE="FR">
Κύριε Πρόεδρε, ευχαριστώ επίσης όλους όσοι παρενέβησαν και ακόμα μια φορά τον εισηγητή μας. Επιθυμώ να υπενθυμίσω με τη σειρά μου, σε συνέχεια όσων είπε ο κύριος Jouyet, ότι είμαστε ιδιαίτερα προσεχτικοί με τους κανόνες προστασίας δεδομένων. Όπως είπατε, Προεδρεύων, οι υπηρεσίες βρίσκονται σε τακτική επαφή με αυτές του Ευρωπαίου Επόπτη Προστασίας Δεδομένων ώστε να διασφαλιστεί ότι οι κανόνες αυτοί θα ενσωματωθούν ορθά στην ανάπτυξη και τη διαχείριση του SIS II. Προγραμματίζεται επίσκεψη στο Στρασβούργο από τον Ευρωπαίο Επόπτη Προστασίας Δεδομένων κατά το πρώτο μισό του 2009, πριν την πραγματοποίηση της μετάβασης, ώστε να εγγυηθεί η ασφάλεια της προστασίας δεδομένων.
<P>
Ο μετατροπέας, που βρίσκεται υπό ανάπτυξη, θα δώσει επίσης τη δυνατότητα ασφαλούς μεταφοράς δεδομένων από το SIS I προς το SIS II. " κυρία Lefrançois ανέφερε ορθά ότι η εν λόγω μετάβαση δεν πρέπει να γίνει βεβιασμένα, και έχει δίκιο. Πρέπει να είμαστε πολύ προσεκτικοί.
<P>
Σε κάθε περίπτωση, τα νομικά έγγραφα περιέχουν συγκεκριμένες διατάξεις που αποσκοπούν στην επίτευξη συμμόρφωσης με τις αρχές της προστασίας δεδομένων. Ιδού όσα είχα να πω για την προστασία δεδομένων, μεριμνώντας ότι πρέπει να είμαστε πολύ προσεκτικοί προκειμένου να διασφαλίσουμε ότι το σύστημα είναι συνεπές με όσα προσπαθούμε να επιτύχουμε αλλού στην Ευρώπη σε επίπεδο προστασίας δεδομένων.
<P>
Επιστρέφω στο ζήτημα της καθυστέρησης: καταλαβαίνω απόλυτα τον κύριο Marinescu, τον κύριο Lax και την κυρία Lefrançois, που εξέφρασαν απερίφραστα τις ανησυχίες τους έπειτα από τις συνεχείς καθυστερήσεις που είχαμε. Ως προς τις προετοιμασίες του SIS II σε κεντρικό επίπεδο, παρακολουθούμε στενά την πρόοδο, υιοθετήσαμε μέτρα που θα μας βοηθήσουν να ελέγχουμε την κατάσταση στενά και οι υπηρεσίες της Επιτροπής θα εστιάσουν στο να υπάρχουν αρκετά μέσα για την παρακολούθηση της εργασίας των αναδόχων.
<P>
Προφανώς, εφόσον χρειαστεί θα προσφύγουμε στις κυρώσεις που προβλέπονται στα συμβόλαια, όπως έπραξε ο προκάτοχός μου, επιβάλλοντας πρόστιμο άνω του 1 εκατομμυρίου ευρώ σε έναν εκ των αναδόχων. Εντούτοις, κύριε Πρόεδρε, κυρίες και κύριοι, προτιμώ από την προσφυγή σε κυρώσεις, να δω τους αναδόχους να εργάζονται αποτελεσματικά και εντός του χρονοδιαγράμματος.
<P>
Ωστόσο, η εφαρμογή του SIS II δεν αφορά μόνο στο κεντρικό SIS II. Χρειαζόμαστε, σαφώς, σημαντική προσπάθεια από τα κράτη μέλη. Χαίρομαι που είναι παρούσα σήμερα η γαλλική Προεδρία, γιατί γνωρίζω πόσο προσηλωμένη είναι σε αυτό.
<P>
Προκειμένου να βοηθηθούν τα κράτη μέλη κατά τις προετοιμασίες τους σε εθνικό επίπεδο, η ομάδα Φίλοι του SIS II, που καθιερώθηκε από τη σλοβένικη Προεδρία και αναγνωρίσθηκε από τη γαλλική Προεδρία, είναι εξαιρετικά χρήσιμη. Αυτή η ομάδα υψηλού επιπέδου, όπου εμπλέκεται ενεργά η Επιτροπή, έχει το καθήκον επίβλεψης της εφαρμογής του SIS II εντός των κρατών μελών. Μόνο μέσα από στενή συνεργασία θα καταφέρουμε να λύσουμε το συγκεκριμένο πρόβλημα.
<P>
Θέλω να επισημάνω ότι δεν προσπαθούμε να μετατρέψουμε την Ευρώπη σε φρούριο με το SIS II; προσπαθούμε απλώς να εγγυηθούμε ότι η άρση των εσωτερικών συνόρων δεν συνεπάγεται μεγαλύτερο κίνδυνο αβεβαιότητας, βίας και τρομοκρατίας για την Ευρωπαϊκή Ένωση και τους ευρωπαίους πολίτες. Επομένως, δεν μπορώ να επιτρέψω να ειπωθεί ότι με τη δημιουργία του SIS II κλείνουμε τις πόρτες της Ευρώπης. Δεν πρόκειται για αυτό. Πρόκειται απλώς για τη διασφάλιση ότι αίροντας τα εσωτερικά σύνορα, μπορούμε να προσφέρουμε στους Ευρωπαίους ένα χώρο - ναι, θα το πω - ένα χώρο ασφάλειας και ελευθερίας.
<P>
Ιδού, κύριε Πρόεδρε. Σε κάθε περίπτωση, επιθυμώ να ευχαριστήσω το Ευρωπαϊκό Κοινοβούλιο και τον κύριο Coehlo προσωπικά για την προσήλωση στην οικοδόμηση του SIS II, το οποίο επαναλαμβάνω είναι καταλυτικό για την επιτυχία του Σένγκεν.
<SPEAKER ID="406" NAME="Carlos Coelho" LANGUAGE="FR">
Κύριε Πρόεδρε, επιχειρώ να κάνω τα τελευταία μου σχόλια στα γαλλικά προς απάντηση των ευγενικών παρατηρήσεων που έκαναν ο κύριος Jouyet και ο Αντιπρόεδρος Barrot. Επομένως, θα σας συγχαρώ στη γλώσσα σας. Δεν ήταν εύκολη η επίτευξη συναίνεσης μέσα στο Συμβούλιο, αλλά επιτύχατε. Για εμάς, δύο πράγματα είναι ουσιαστικά σημαντικά: ο σαφής διαχωρισμός των αρμοδιοτήτων μεταξύ της Επιτροπής και των κρατών μελών και το ζήτημα της εντολής της Επιτροπής.
<P>
" εντολή της Επιτροπής δεν μπορεί να λήξει μέχρι το SIS II να λειτουργήσει κανονικά. Θα ήθελα επίσης να ευχαριστήσω το Συμβούλιο, την Επιτροπή και όλες τις πολιτικές ομάδες στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων για τη δουλειά τους κατά το σχεδιασμό των τροπολογιών, τις οποίες θα ψηφίσουμε αύριο. Για εμάς, η ρήτρα διαφάνειας είναι σημαντική: οι πολίτες έχουν το δικαίωμα να είναι ενήμεροι για το Σένγκεν και το SIS II. Όσον αφορά το ζήτημα της εντολής της Επιτροπής, μια απεριόριστη εντολή δεν είναι αποδεκτή. Καταφέραμε, ωστόσο, να επιλύσουμε το πρόβλημα αυτό.
<P>
Κλείνοντας, κύριε Πρόεδρε, θέλω να εξηγήσω γιατί μας αρέσει το SIS II σε όσους μίλησαν μάλλον επικριτικά για το σύστημα. Μας αρέσει το SIS II γιατί μας αρέσει η ελευθερία μετακίνησης στην Ευρώπη. Για να υπάρξει ελευθερία μετακίνησης στην Ευρώπη, όμως, πρέπει να διασφαλίσουμε τα εξωτερικά μας σύνορα. " ασφάλεια των εξωτερικών μας συνόρων αποτελεί προϋπόθεση για την ελευθερία των ευρωπαίων πολιτών, και για το λόγο αυτό χρειαζόμαστε επειγόντως το SIS II.
<SPEAKER ID="407" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

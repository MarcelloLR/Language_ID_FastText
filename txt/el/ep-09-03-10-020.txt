<CHAPTER ID="020">
Πολυετές σχέδιο αποκατάστασης του ερυθρού τόνου στον Ανατολικό Ατλαντικό και στη Μεσόγειο (συζήτηση) 
<SPEAKER ID="554" NAME="Πρόεδρος">
Το επόμενο θέμα αφορά στη συζήτηση περί πρότασης ρύθμισης Συμβουλίου αναφορικά με ένα Πολυετές σχέδιο αποκατάστασης του ερυθρού τόνου στον Ανατολικό Ατλαντικό και στη Μεσόγειο - C6-0081/2009 -.
<SPEAKER ID="555" NAME="Philippe Morillon" LANGUAGE="FR">
Κύριε Πρόεδρε, Επίτροπε, κυρίες και κύριοι , η απόφαση του Κοινοβουλίου να αποδεχτεί το αίτημα του Συμβουλίου για την εφαρμογή έκτακτης διαδικασίας επί του θέματος ήταν ομόφωνη, και στην Επιτροπή Αλιείας και στην παρούσα ολομέλεια, σήμερα το πρωί.
<P>
Φυσικά, γνωρίζουμε όλοι την ανάγκη της Ευρωπαικής Ένωσης να αναγνωρίσει τις δεσμεύσεις που έγιναν στο Μαρακές τον περσινό Νοέμβριο από την αρμόδια διεθνή επιτροπή, την ICCAT. Συγκεκριμένα, πρέπει να εφαρμόσομε τις συστάσεις που υιοθέτησε αυτός ο οργανισμός προκειμένου να περιορίσει το επίμονο πρόβλημα της υπεραλίευση ερυθρού τόνου στον Ανατολικό Ατλαντικό και στη Μεσόγειο και να αντιμετωπίσει τον επακόλουθο σοβαρό κίνδυνο που απειλεί το μέλλον των ειδών και, επομένως, της ίδιας της ιχθυοβιομηχανίας.
<P>
Δυο από τους συναδέλφους μου στην Επιτροπή Αλιείας, η κυρία Fraga Estévez και ο κύριος Romeva I Rueda, ήταν στο Μαρακές και θα μιλήσουν επ' αυτού κατά τη διάρκεια αυτής της συζήτησης. Από την πλευρά μου, θα ήθελα να σας υπενθυμίσω ότι η επιτροπή μας αποδίδει τεράστια σημασία στο θέμα το οποίο φέρνει στην επιφάνεια τις βασικές εκφάνσεις της κοινής αλιευτικής πολιτικής: διαχείριση πόρων, διαχείριση εμπορικών στόλων, σεβασμός των διεθνών, περιφερειακών και διμερών συμφωνιών, τεχνικά μέτρα και, πάνω απ'όλα, παρακολούθηση στην οποία θα επιστρέψω σύντομα. Επομένως, πιστεύουμε ότι αυτό το καθοριστικό θέμα αποτελεί δοκιμή της αξιοπιστίας της κοινής αλιευτικής πολιτικής..
<P>
Για αυτόν τον λόγο, δεν υπήρχε εμφανώς κανένα θέμα υλοποίησης του νέου σχεδίου ανάκαμψης χωρίς τη συμβουλή του Ευρωπαϊκού Κοινοβουλίου.
<P>
Επομένως, είμαι ικανοποιημένος με την επιλογή, εν τέλει, της Επιτροπής να ακολουθήσει τον μοναδικό έννομο και πολιτικά ορθό δρόμο υλοποίησης των συστάσεων της ICCAT, με την υποβολή, κυρίως, μιας πρότασης αρμόδιας ρύθμισης βάσει του Άρθρου 37 της Συνθήκης.
<P>
" αντιμετάθεση στο Κοινοτικό δίκαιο δεσμεύσεων της Επιτροπής εκ μέρους της Ευρωπαϊκής Ένωσης προς περιφερειακούς αλιευτικούς οργανισμούς, απέχει άλλωστε, μακράν από αδιαμφισβήτητη διαδικασία και πρέπει να επιμείνουμε ως προς την διεξαγωγή της υπό το δημοκρατικό μάτι αυτού του θεσμού.
<P>
Κατά βάση, είμαι πολύ ικανοποιημένος με τα διάφορα μέτρα που προτάθηκαν καθώς είναι στην ίδια γραμμή με τις προκλήσεις, μολονότι είναι μάλλον περιοριστικά I για τους επιχειρηματίες μας. Θα ήθελα επίσης να τονίσω ότι τα σημαντικότερα αυτών των μέτρων είναι, χωρίς αμφιβολία, όσα αφορούν στην παρακολούθηση καθώς είναι πραγματικότητα ότι κανένα σχέδιο ανάκαμψης δεν μπορεί να λάβει χώρα χωρίς παρακολούθηση.
<P>
Επομένως, Επίτροπε, σας είμαι ευγνώμων για αυτή την πρόταση και ελπίζω να επιδείξετε την ίδια ζέση στην υλοποίηση του σχεδίου, άπαξ και επικυρωθεί από το Συμβούλιο, όπως δείξατε στην αποκατάσταση μιας ικανοποιητικής συμφωνίας με την ICCAT.
<SPEAKER ID="556" NAME="Joe Borg">
Μέλος της Επιτροπής. - Κύριε Πρόεδρε, πρώτα απ' όλα θα ήθελα να τονίσω τη σημασία που αποδίδει η Επιτροπή στην βιωσιμότητα των αποθεμάτων ερυθρού τόνου και αλιευμάτων, καθώς επίσης και τον ρόλο που επέχει το Ευρωπαϊκό Κοινοβούλιο σε αυτή τη διαδικασία.
<P>
Στα πλαίσια του σχεδίου αποκατάστασης του 2006 για τον ανατολικό ερυθρό τόνο, και βάσει μιας αξιολόγησης της υλοποίησής του κατά τις αλιευτικές περιόδους του 2006, 2007 και 2008 και υπό το φως των νέων επιστημονικών συμβουλών, η ICCAT αποφάσισε να υιοθετήσει ένα νέο σχέδιο αποκατάστασης. " Επιστημονική Επιτροπή της ICCAΤ εξέφρασε σαφώς την άποψή της ότι το σχέδιο αποκατάστσης του 2006 ήταν ανεπαρκές για την αποκατάσταση των αποθεμάτων και επανέλαβε τις ανησυχίες της αναφορικά με το επίπεδο του TAC (συνόλου επιτρεπόμενων αλιευμάτων) και τις προσπάθειες υπεραλίευσης.
<P>
Πέραν τούτου, οι συμβαλλόμενες πλευρές της ICCAT εντόπισαν συγκεκριμένες αποτυχίες στην υλοποίηση του σχεδίου του 2006 και αποφάσισαν να υιοθετήσουν ένα νέο σχέδιο. Αυτό το σχέδιο αφορά στις ανησυχίες της Επιστημονικής Επιτροπής, κυρίως με τη μείωση του TAC και με την εισαγωγή νέων μέτρων με σκοπό να επικεντρωθεί στην δυναμική της αλιείας και της ιχθυοκαλλιέργειας.
<P>
Θα πρέπει επίσης να σημειωθεί ότι, με πρωτοβουλία της Ευρωπαϊκής Κοινότητας, το νέο σχέδιο αποκατάστασης εισήγαγε την υποχρέωση ετήσιων αλιευτικών σχεδίων σε επίπεδο ICCAT. Με αυτό το νέο αποτελεσματικό όργανο αποφεύγεται η υπεραλίευση με τον εντοπισμό των σκαφών που υπερβαίνουν τα 24 μέτρα τα οποία αλιεύουν ερυθρό τόνο θέτοντας τις δικές τους ποσοστώσεις. Είμαι πεπεισμένος ότι η καθιέρωση του ετήσιου σχεδίου αλιείας είναι ένα βασικό εργαλείο για ον πλήρη σεβασμό των ποσοστώσεων. .
<P>
Το νέο σχέδιο αποκατάστασης βελτιώνει επίσης το υπάρχον σχέδιο και εισάγει νέα ελεγκτικά μέτρα διευθέτησης αυτών των αποτυχημένων ενεργειών των συμβαλλόμενων πλευρών τα οποία ανέφερε ο Philippe Morillon.
<P>
Τα βασικά μέτρα που εισήχθησαν στο νέο σχέδιο αποκατάστασης αφορούν ουσιαστική μείωση του TAC από 27.500 σε 22.000 τόνους για το 2009 και από περαιτέρω μειώσεις σε 19.950 τόνους για το 2010 και 18.500 για το 2011. " ποσόστωση της ΕΚ για το 2009 έχει επομένως μειωθεί στους 12.406 τόνους από τους 15.641 που προέβλεπε το σχέδιο του 2006. Οι αλιευτικές περίοδοι έχουν μειωθεί για όλα τα έτη, και κυρίως για τα σκάφη αλιείας με γρίπο τα οποία αποτελούν την πλειονότητα των σκαφών αλιείας. Τα μέτρα παγώματος και μείωσης της αλιείας και ιχθυοκαλλιέργειας αποτελούν ολοκαίνουργιο στοιχείο του νέου σχεδίου. Το πλεόνασμα της αλιευτικής ικανότητας έχει εντοπιστεί εδώ και καιρό ως βασικό στοιχείο της υπεραλίευσης. Τώρα είναι η κατάλληλη στιγμή να χειριστούμε το θέμα με πραγματικό τρόπο και η Κοινότητα, όπως κι άλλα μέλη της ICCAT, πρέπει να συμμετάσχουν επίσης σε αυτή την προσπάθεια.
<P>
" εισαγωγή των σχεδίων αλιείας που έχω ήδη αναφέρει είναι ένα άλλο μέτρο. Πέραν τούτου, προσαρμόζονται και παρεκκλίσεις από το ελάχιστο μέγεθος σκαφών. Στον Ατλαντικό,, οι πελαγικές μηχανότρατες δεν συμπεριλαμβάνονται στις παρεκκλίσεις ενώ οι παρεκκλίσεις που εφαρμόζονταν σε παράκτια αλιεία με παραδοσιακά μέσα δεν ισχύουν πια, εκτός από μια περίπτωση. Πράγματι, μόνο τα σκάφη που αλιεύουν με καλάμια μπορούν να επωφεληθούν από τις προηγούμενες παρεκκλίσεις. Στη Μεσόγειο, η παράκτια αλιεία με παραδοσιακά μέσα επωφελείται από μια παρέκκλιση. Τα ελεγκτικά μέτρα ενισχύονται και, συγκεκριμένα, ως προς τις κοινές αλιευτικές πρακτικές, την υιοθέτηση μιας γενικής απαγόρευσης μεταφόρτωσης στην θάλασσα και την εισαγωγή ενός παρατηρητικού προγράμματος της ICCAT..
<P>
Συμπερασματικά, η κατάσταση του ανατολικού ερυθρού τόνου θεωρείται ως εξαιρετικά σοβαρή. " υπέρβαση των ποσοστώσεων, η έλλειψη συμμόρφωσης, και κυρίως όσον αφορά τη συλλογή και μετάδοση στοιχείων, υποσκάπτουν την διαδικασία αποκατάστασης. Ωστόσο, είμαι σίγουρος ότι η συμφωνία μας περί έκτακτης θέσπισης μέτρων για την εξάλειψη της υπεραλίευσης και την εξασφάλιση της αυστηρής συμμόρφωσης με τις διατάξεις της ICCAT μπορεί να ανατρέψει την κατάσταση και να επαναφέρει τα αποθέματα τόνου σε βιώσιμα επίπεδα.
<P>
Πρέπει να διασφαλίσουμε ότι καταστάσεις όμοιες με αυτές που έλαβαν χώρα πέρυσι δεν θα επαναληφθούν στο μέλλον. Ο καλύτερος τρόπος να επιτευχθεί κάτι τέτοιο είναι η άμεση έγκριση του νέου σχεδίου αποκατάστασης για τον ερυθρού τόνου εκ μέρους του Συμβουλίου. Οιαδήποτε καθυστέρηση στην υιοθέτηση αυτής της διάταξης θα πρέπει, επομένως, να αποφευχθεί, ειδικά εάν στόχος μας είναι η διασφάλιση της αξιοπιστίας της Κοινότητας σε διεθνές επίπεδο καθώς επίσης και η προώθηση της διαδικασίας αποκατάστασης αυτών των αποθεμάτων. Είμαι πεπεισμένος ότι, εάν αυτό το σχέδιο τηρηθεί πλήρως, αποτελεί μια ρεαλιστική ευκαιρία για την σταδιακή αποκατάσταση του ερυθρού τόνου. Συνεπώς, χρειάζεται αποφασιστική και αποτελεσματική δράση σε επίπεδο Ευρωπαϊκής Κοινότητας.
<P>
Μετά την υιοθέτηση του σχεδίου, η Επιτροπή δεσμεύεται να έχει στενή συνεργασία με τα ΚΜ και με άλλες συμβαλλόμενες πλευρές της ICCAT προκειμένου να διασφαλιστεί και να παρακολουθείται από κοντά η πλήρης υλοποίηση του σχεδίου αποκατάστασης.
<P>
Τέλος, θα ήθελα να εκφράσω την εκτίμησή μου για την εποικοδομητική προσέγγιση και συνεργασία του Ευρωπαϊκού Κοινοβουλίου στην διευθέτηση αυτού του ευαίσθητου θέματος η οποία αντικατοπτρίζει το ενδιαφέρον μας και την δέσμευσή μας στον πλήρη σεβασμό και τήρηση της αλιευτικής πολιτικής της Κοινότητας και των διεθνών υποχρεώσεών μας.
<SPEAKER ID="557" NAME="Carmen Fraga Estévez" LANGUAGE="ES">
Κύριε Πρόεδρε, η πολιτική μου ομάδα ψήφισε υπέρ της επείγουσας διαδικασίας για το σχέδιο αποκατάστασης του ερυθρού τόνου διότι είναι απαραίτητο τα νέα μέτρα να τεθούν σε ισχύ πριν από την έναρξη της περιόδου τον Απρίλιο.
<P>
Θα ήθελα επίσης να υπενθυμίσω σε όλους ότι κανένα σχέδιο αποκατάστασης δεν θα σώσει τον ερυθρό τόνο μέχρι να μειωθεί η αλιευτική ικανότητα, αρχίζοντας με την ικανότητα συγκεκριμένων στόλων της Κοινότητας οι οποίοι είναι γνωστοί και έχουν υπογραμμιστεί εδώ και πολλά χρόνια. Όλα αυτά τα χρόνια, τα ΚΜ επέτρεψαν στους στόλους τους να πολλαπλασιάσουν τα σκανδαλώδη επίπεδα ενώ η Ευρωπαϊκή Επιτροπή τήρησε παθητική στάση, γεγονός το οποίο μας έφερε σε αυτή την κατάσταση από την οποία δύσκολα θα βρεθεί διέξοδος.
<P>
Όταν το τρέχον σχέδιο αποκατάστασης υιοθετήθηκε το 2007, υπέβαλα μια μεταρρύθμιση η οποία εγκρίθηκε από το Σώμα και εντάχθηκε από την Επιτροπή στο τελικό του κείμενο, υποχρεώνοντας τα ΚΜ να υποβάλλουν σχέδια αλιείας αποδεικνύοντας ότι η ικανότητα των στόλων τους θα προσαρμόζονταν με τις προβλεπόμενες ποσοστώσεις.
<P>
Παρά αυτό το γεγονός, η αλιεία έπρεπε να κλείσει σε πρώιμο στάδιο του 2008, νωρίτερα από την προηγούμενη χρονιά, όταν διαπιστώθηκε ότι, στην ουσία, οι επιτρεπόμενες ποσοστώσεις είχαν χρησιμοποιηθεί σε χρονικό διάστημα μερικών μόλις εβδομάδων. Με άλλα λόγια, η κατάσταση όλο και χειροτερεύει.
<P>
Το Άρθρο 5 του τρέχοντος νέου σχεδίου αποκατάστασης υποχρεώνει τα ΚΜ με πλεόνασμα αλιευτικής ικανότητας να την μειώσουν τουλάχιστον κατά 25% μέχρι το 2010. Προσωπικά, εκτός από το ότι μου φαίνεται ότι η μείωση είναι πολύ απίστευτα μικρή, σε σχέση με τις υπερβάσεις που έχουν διαπράξει, αλλά επίσης, δεδομένων των προηγούμενων, τρέφω τεράστιες ανησυχίες σχετικά με την ικανότητα της Επιτροπής και της Διεθνούς Επιτροπής για τη Διατήρηση των Θυννοειδών του Ατλαντικού (ICCAT) να θέσει σε ισχύ αυτή την υποχρέωση ενόψει της εμφανούς έλλειψης πολιτικής θέλησης την οποία επέδειξαν με το παραπάνω τα ΚΜ.
<P>
Επομένως, παρακαλώ θερμά τον Επίτροπο να μας δώσει εγγυήσεις εδώ και τώρα ότι αυτή η έλλειψη πολιτικής θέλησης δεν θα μεταφερθεί στην Επιτροπή και ότι, αυτή τη φορά τουλάχιστον, η Επιτροπή θα επιδείξει στοιχειώδη ενεργή δράση η οποία δεν θα περιορίζεται στο κλείσιμο της αλιευτικής περιόδου σε πρώιμο στάδιο αυτή την άνοιξη για άλλη μια φορά.
<SPEAKER ID="558" NAME="Rosa Miguélez Ramos" LANGUAGE="ES">
Κύριε Πρόεδρε,, η πρόταση μιας διάταξης του Συμβουλίου αναφορικά με ένα πολυετές σχέδιο αποκατάστασης για τον ερυθρό τόνο στον Ανατολικό Ατλαντικό και στη Μεσόγειο θέτει σε εφαρμογή την δεσμευτική απόφαση που εγκρίθηκε μέσω συμβιβασμού από την Διεθνή Επιτροπή για τη Διατήρηση των Θυννοειδών του Ατλαντικού (ICCAT) κατά την ετήσια συνάντηση που έλαβε χώρα το Νοέμβριο του 2008.
<P>
Όπως έχει δηλωθεί, αυτή η διάταξη θα πρέπει να τεθεί σε ισχύ πριν από την έναρξη της αλιευτικής περιόδου τον Απρίλιο, γεγονός το οποίο σημαίνει ότι αυτή η υποχρεωτική αίτηση γνωμοδότησης του Ευρωπαϊκού Κοινοβουλίου πρέπει να διεκπεραιωθεί κατά τη διάρκεια της παρούσης ολομέλειας. Θα θέλαμε να συμβάλλουμε στην επίτευξη μιας αποτελεσματικής πολιτικής συμφωνίας εντός του Συμβουλίου επί του θέματος το οποίο, κατά την άποψή μας, είναι εξαιρετικά σημαντικό και δικαιούται την αμέριστη προσοχή μας. Για αυτόν ακριβώς τον λόγο η Επιτροπή Αλιείας του Ευρωπαϊκού Κοινοβουλίου έλαβε ομόφωνη απόφαση υπέρ της έκτακτης διαδικασίας..
<P>
Ο στόχος των ετήσιων σχεδίων αλιείας, ο περιορισμός της αλιευτικής περιόδου, η ενίσχυση του συστήματος παρακολούθησης, οι περιοχές αναπαραγωγής στη Μεσόγειο και η παρουσία των παρατηρητών της ICCAT στην αλιεία με σκάφη με γρίπο και στις καλλιέργειες τόνου, με όλα τα μέτρα να συμπεριλαμβάνονται στην διάταξη, είναι η διασφάλιση συμμόρφωσης με τα ληφθέντα μέτρα διαχείριησς καθώς επίσης και η διασφάλιση της ιχνηλασιμότητας σε όλα τα στάδια. Θεωρώ ότι θα έχουν επιτυχία.
<P>
Θεωρώ ότι είναι σημαντικό να τονιστεί ότι κάθε συμβαλλόμενη πλευρά θα πρέπει να υποβάλλει ένα σχέδιο αλιείας για τα σκάφη αλιείας και τα δίχτυα- ενέδρες τα οποία πιάνουν ερυθρό τόνο στον Ανατολικό Ατλαντικό και στη Μεσόγειο το οποίο θα προσδιορίζει, μεταξύ άλλων, τα εξουσιοδοτημένα σκάφη που υπερβαίνουν τα 24 μέτρα καθώς επίσης και τα μέτρα που εισάγονται για την διασφάλιση της τήρησης των εξατομικευμένων ποσοστώσεων.
<P>
Ένα άλλο σημαντικό μέτρο προς έγκριση είναι ο περιορισμός της αλιευτικής περιόδου και η επέκταση των κλειστών αλιευτικών περιόδων για τα σκάφη αλιείας με γρίπο, τα αλιευτικά με παραγάδια και ζωντανό δόλωμα καθώς επίσης τα σκάφη με συρτές, τις πελαγικές μηχανότρατες και τα ερασιτεχνικά σκάφη. Τα σχέδια προσαρμογής για χώρες με υπερβαίνουσα αλιευτική ικανότητα και καλλιέργειες πάχυνσης ερυθρού τόνου είναι επίσης σημαντικές.
<P>
Κυρίες και κύριοι, διάβασα πολλά για τον τόνο αυτές τις μέρες και θα ήθελα να αναφέρω κάποια θέματα στο σύντομο χρονικό διάστημα που έχω στην διάθεσή μου.
<P>
Πέρα από ένα σχεδόν μη υπάρχον σύστημα διαχείρισης των συγκλινόντων συμφερόντων των αλιευτικών κρατών και της υψηλής ζήτησης της αγοράς, πολλοί παράγοντες διαφόρων ειδών συμβάλλουν στην εγκατάλειψη του ερυθρού τόνου, είδος υψηλής εκμετάλλευσης, σε μια τόσο κρίσιμη κατάσταση
<P>
Το γεγονός είναι ότι η Ευρωπαϊκή Ένωση, ή μάλλον τρία ΚΜ (Γαλλία, Ισπανία και Ιταλία) αντιστοιχούν από κοινού στη μισή συνολική παγκόσμια φόρτωση ερυθρού τόνου. Επομένως, είναι απαραίτητο η Ευρωπαϊκή Ένωση να μπορέσει να δώσει στην ICCAT στατιστικά στοιχεία που θα ανταποκρίνονται στην ποιότητα της αλιείας ή της εξαντληθείσας αλιευτικής προσπάθειας, κυρίως διότι τα στατιστικά στοιχεία είναι ουσιαστικά εάν επιθυμούμε να διεξάγουμε έρευνα για την απάντηση στις ανάγκες ή ερωτήσεις που δημιουργούνται σήμερα από την βιολογία του ερυθρού τόνου και την οικολογία, οι οποίες παρουσιάζουν την επιστημονική έρευνα με μια πραγματική πρόκληση.
<P>
Εάν στόχος μας είναι να διασώσουμε αυτά τα είδη, πρέπει να μάθουμε περισσότερα για αυτά. Επομένως, κατά τη γνώμη μου, οτιδήποτε που αφορά στην συλλογή στοιχείων και στατιστικών είναι ιδιαιτέρως σημαντικό..
<SPEAKER ID="559" NAME="Raül Romeva i Rueda" LANGUAGE="ES">
Κύριε Πρόεδρε, έφτασε η στιγμή να μηλήσουμε ανοιχτά. Δεν θεωρώ ότι έχουμε μπροστά μας ένα σχέδιο αποκατάστασης. Αντιθέτως, μπορεί κάλλιστα να το αποκαλέσουμε πιστοποιητικό θανάτου.
<P>
" έλλειψη αίσθησης πολιτικής ευθύνης από την πλευρά συγκεκριμένων κυβερνήσεων και της Επιτροπής, προσέθεσε ένα είδος τύφλωσης στον ίδιο τον τομέα, μας έφερε αντιμέτωπους με ένα σενάριο στο οποίο πρέπει να αναρωτηθούμε όχι εάν θα μπορέσουμε να συμβάλλουμε στην αποκατάσταση των αποθεμάτων, αλλά πότε θα σταματήσουμε να βλέπουμε και να βρίσκουμε τόνους στις θάλασσες και ωκεανούς μας. Και δεν μιλάω για μια δεκαετία, μιλάω για πέντε χρόνια το πολύ
<P>
Σε αυτό το πλαίσιο, η Διεθνής Επιτροπή για τη Διατήρηση των Θυννοειδών του Ατλαντικού θα πρέπει στην ουσία να αποκαλείται Διεθνής Επιτροπή για την Αιχμαλωσία όλων των Θυννοειδών..
<P>
Οι Κυβερνήσεις και η Επιτροπή αδιαφορούν για τις συγκεκριμένες συστάσεις που τους έχουν, επανειλημμένως, προειδοποιήσει για την κατάρρευση της ελπίδας ότι θα υπάρξει πολιτική αντίδραση, η οποία δεν έλαβε ποτέ χώρα. Οι συνέπειες αυτής της στάσης- ας μη γελιόμαστε- είναι ένα βήμα μακριά από το χάος.
<P>
Τώρα που έχουμε φτάσει σε αυτό το σημείο, φοβάμαι ότι έχουν απομείνει ελάχιστες λύσεις διάσωσης του τόνου, παρόλο που υπάρχει μια που θα μπορούσαμε να χρησιμοποιήσουμε ακόμη: πρέπει να δουλέψουμε προκειμένου να συμπεριληφθεί ο τόνος στους καταλόγους CITES ως είδος υπό εξαφάνιση και, επομένως, απαγορεύοντας την εμπορική του χρήση, με σκοπό να εγγυηθεί η μελλοντική του ύπαρξη.
<SPEAKER ID="560" NAME="Iles Braghetto" AFFILIATION="PPE-DE">
(IT) Κύριε Πρόεδρε, Επίτροπε, κυρίες και κύριοι, χαιρετίζω την ευκαιρία που μας δίνεται να χειριστούμε, παρά το επείγον του θέματος, την συζήτηση περί των μέτρων προς έγκριση για την προστασία των αποθεμάτων του ερυθρού τόνου και την σταδιακή μείωση των ποσοστώσεων όπως προβλέπει η ICCAT.
<P>
" Ευρωπαϊκή Ένωση πρέπει να τηρήσει την δέσμευση που έλαβε για την στήριξη του σχεδίου αποκατάστασης στο Μαρακές, το οποίο θα συμπληρωθεί από παρακολούθηση εκ μέρους των ΚΜ προκειμένου να αποφευχθεί η παράνομη αλιεία τόνου. Αυτή είναι ιδιαιτέρως διαδεδομένη τακτική στη Μεσόγειο, όπως αποκάλυψαν πρόσφατα δημοσιογραφικές έρευνες στην τηλεόραση και τον Τύπο. " Ευρωπαϊκή Ένωση πρέπει επίσης να εγείρει το θέμα αθέμιτου ανταγωνισμού από χώρες των νοτίων ακτών της Μεσογείου.
<P>
Χαιρετίζω ιδιαιτέρως τις ακόλουθες εκφάνσεις της προτεινόμενης διάταξης: η απόφαση της εναρμόνισης της αλιευτικής ικανότητας με τις προβλεπόμενες ποσοστώσεις, η ανάληψη ευθύνης για την παροχή πληροφοριών περί της υλοποίησης του αντίστοιχου σχεδίου αποκατάστασης εντός των προβλεπόμενων διοριών, το αμοιβαίο διεθνές ελεγκτικό πρόγραμμα για την εγγύηση της αποτελεσματικότητας του σχεδίου αποκατάστασης και, τέλος, οι διατάξεις περί ψαρέματος και ερασιτεχνικής αλιείας. Με άλλα λόγια, ένα πιο σκληρό και πιο απαιτητικό σχέδιο από αυτά που ίσχυαν στο παρελθόν το οποίο θα διέπει αυτές τις πολύ ουσιαστικές αλιευτικές δραστηριότητες.
<SPEAKER ID="561" NAME="Ιωάννης Γκλαβάκης" AFFILIATION="PPE-DE">
Κύριε Πρόεδρε, το σχέδιο κανονισμού για τη διατήρηση του κόκκινου τόννου στον Ατλαντικό και στη Μεσόγειο, το οποίο εκτάκτως συζητάμε απόψε, προβλέπει μείωση του επιπέδου των ποσοστώσεων μέχρι το 2011, περιορισμούς της αλιείας σε ορισμένες περιοχές και για ορισμένες περιόδους, νέο ελάχιστο μέγεθος, περιοριστικά μέτρα για την αγωνιστική και την ερασιτεχνική αλιεία, μείωση της αλιευτικής ικανότητας αλλά και της δυναμικότητας των μονάδων πάχυνσης, ενισχυμένα μέτρα ελέγχου καθώς και την εφαρμογή του προγράμματος κοινών διεθνών επιθεωρήσεων της ICCAT, προκειμένου να εξασφαλιστεί η αποτελεσματικότητα του σχεδίου.
<P>
Συμφωνώ με το πνεύμα του κανονισμού, καθώς η υπεραλίευση τόννου έχει φέρει τα αποθέματα σε πολύ επικίνδυνα επίπεδα. Μην ξεχνάμε ότι τα δύο τελευταία χρόνια η Επιτροπή επέβαλε εσπευσμένα την απαγόρευση της αλιείας τόννου πριν τελειώσει η αλιευτική περίοδος, διότι επισημάνθηκε υπεραλίευση από ορισμένα κράτη μέλη έως και 200%. Έτσι ζημιώθηκαν αισθητά αυτοί οι οποίοι δεν παρανόμησαν, όμως ήταν υποχρεωμένοι και αυτοί να σταματήσουν την αλίευση του τόννου.
<P>
Δύο πράγματα όμως με προβληματίζουν στο νέο κανονισμό:
<P>
Το πρώτο είναι το σφιχτό χρονικό περιθώριο που δίνεται στα κράτη μέλη, για να προσαρμόσουν την αλιευτική τους προσπάθεια. " σύσταση της ICCAT προέβλεπε το 2010 ως έτος εφαρμογής, ενώ ο κανονισμός προβλέπει το 2009, φέτος, τώρα! Είναι πολύ μικρό το χρονικό διάστημα και φοβάμαι ότι θα υπάρξουν προβλήματα
<P>
Το δεύτερο είναι το αυξημένο κόστος που συνεπάγεται το ενισχυμένο πρόγραμμα επιθεωρήσεων και το οποίο επιβαρύνει τα κράτη μέλη. Ίσως θα μπορούσε να εξεταστεί η περίπτωση, για να συνδράμει και η Κοινότητα προς αυτή την κατεύθυνση.
<SPEAKER ID="562" NAME="Sebastiano Sanzarello" AFFILIATION="PPE-DE">
(IT) Κύριε Πρόεδρε, κυρίες και κύριοι, όπως μπορούμε να καταλάβουμε από τα όσα έχουν ειπωθεί μέχρι στιγμής, το σχέδιο ICCAT δεν έχει ακόμη υλοποιηθεί πλήρως. Αυτό σημαίνει ότι το σχέδιο που διέπει τις μεθόδους αλίευσης του τόνου, οι οποίες ποικίλουν η μια από την άλλη, εκτείνονται από αλίευση με σκάφη με γρίπο μέχρι αλίευση με παραδοσιακά μέσα χρησιμοποιώντας στάσιμα δίχτυα, απαιτεί συμπληρωματικό συντονισμό ακριβείας πριν την πλήρη εφαρμογή του. Πρέπει να γίνει η διαφοροποίηση μεταξύ της ανεμπόδιστης αιχμαλωσίας ειδών που λαμβάνει χώρα στην περίπτωση των σκαφών αλιείας με γρίπο- κάτι το οποίο δυσχεραίνει την κατάσταση όταν οι στόλοι υπερβαίνουν τα όρια, υπερβαίνουν τις προβλεπόμενες ποσοστώσεις, οι οποίες δεν παρακολουθούνται επαρκώς, όπως τόνισαν μερικοί συνάδελφοι, και της παραδοσιακής αλιείας με στάσιμα δίχτυα. Τα στάσιμα δίχτυα, εξ ορισμού, δεν μπορούν να αναζητήσουν το θήραμα: χρησιμοποιώντας αυτό το σύστημα η αλιευτική περίοδος διαρκεί στην ουσία από 50 μέχρι 60 ημέρες.
<P>
Κατά την έκδοση των νέων διατάξεων, η ICCAT πρέπει να λαμβάνει υπόψη την ποικιλία των αλιευτικών συστημάτων. Πρέπει επίσης να λάβει υπόψη ότι το σύστημα αλίευσης τόνου με στάσιμα δίχτυα αποτελεί επίσης πολιτιστική και ιστορική δραστηριότητα και δεν βλάπτει το περιβάλλον. Αντιθέτως προσφέρει θέσεις εργασίας σε χιλιάδες ανθρώπους. Θεωρώ επίσης ότι η UNESCO θα πρέπει να αναλογιστεί την προστασία της αλιείας διότι επέχει σημαντική θέση σε πολιτιστικό φάσμα καθώς επίσης και ισχυρή θέση δεδομένης της επίδρασης που έχει στην οικονομία και στην προσφορά θέσεων εργασίας. Θεωρώ ότι η ICCAT θα πρέπει να καθιερώσει συμπληρωματικά ελεγκτικά συστήματα στα προγράμματά της: ο τόνος δεν θα πρέπει να εμποδίζεται χωρίς έλεγχο πριν εισέλθει στη Μεσόγειο, δεν θα πρέπει να λαμβάνει χώρα ανεμπόδιστη αλιεία εντός της Μεσογείου οδηγούμενη από την εμπορική αξία του ερυθρού τόνου. Θα ήθελα να ολοκληρώσω λέγοντας, Επίτροπε, ότι αξίζει να καταβληθούν διπλωματικές προσπάθειες αναζήτησης περιορισμού της αλιείας εντός της Μεσογείου στις παράκτιες Μεσογειακές χώρες- εμποδίζοντας τους υπόλοιπους να αλιεύουν εκεί- διότι αυτές οι χώρες έχουν συμφέρον στην προστασία των αποθεμάτων της Μεσογειακής ιχθυοπανίδας και διότι έχουν κοινό συμφέρον στην εγγύηση της μελλοντικής αλιευτικής τους δραστηριότητας.
<SPEAKER ID="563" NAME="Joe Borg">
Μέλος της Επιτροπής. - Κύριε Πρόεδρε, πρώτα απ' όλα, θα ήθελα να ευχαριστήσω τα Μέλη για τα σχόλιά τους και τα σημεία που έγειραν σε αυτή τη συζήτηση, καθώς επίσης και για το γεγονός ότι αναγνώρισαν το επείγον της κατάστασης. Όπως δήλωσα στην αρχή, τα μέτρα που συμφωνήθηκαν στο Μαρακές πρέπει να μεταφερθούν σε άλλη κλίμακα το συντομότερο προκειμένου να εφαρμοστούν από την αρχή αυτής της αλιευτικής περιόδου.
<P>
" φετινή χρονιά θα είναι δοκιμαστική ως προς την ικανότητά μας να αποδείξουμε τη δέσμευσή μας απέναντι στη βιωσιμότητα αυτών των ενδημικών ειδών. Δε βρίσκω λόγια να τονίσω την κρίσιμη σημασία όλων των συμβαλλόμενων πλευρών, και κυρίως τους ίδιους τους ψαράδες μας, ως προς τον σεβασμό των νεοσυμφωνηθέντων μέτρων. Αυτός είναι ο μοναδικός τρόπος να δοθεί μια ευκαιρία στην επιβίωση του είδους. " μη τήρηση του νέου σχεδίου αποκατάστασης θα έχει σοβαρές συνέπειες και θα καταλήξει στην εξάλειψη του είδους.
<P>
Σχετικά με το σημείο που έγειρε η κυρία Fraga Estévez, αν θέλουμε φυσικά να επιτύχει το σχέδιο αποκατάστασης, δεν θα μπορούσα να συμφωνήσω περισσότερο σχετικά με τη μείωση της αλιευτικής ικανότητας, και συγκεκριμένα των σκαφών με γρίπο, τα οποία προκαλούν τις μεγαλύτερες πιέσεις ως προς τα αποθέματα του ερυθρού τόνου. Σχετικά, θα ήθελα να αναφέρω το γεγονός ότι, πέρυσι, είχαμε συμφωνήσει σχετικά με ένα πακέτο αναδιάρθρωσης το οποίο δεν ευόδωσε, εξαιτίας της πετρελαϊκής κρίσης, και τώρα ενθαρρύνουμε τα ΚΜ να κάνουν χρήση αυτού του πακέτου αναδιάρθρωσης προκειμένου να επιφέρουν μείωση του στόλου και συγκεκριμένα του στόλου σκαφών με γρίπο. Ακούμε κάποια ενθαρρυντικά νέα αναφορικά με ένα συγκεκριμένο ΚΜ, τη Γαλλία, η οποία έχει αναλάβει να ενθαρρύνει ορισμένους ψαράδες να παροπλίσουν τα σκάφη τους προκειμένου να επιτευχθεί μείωση της αλιευτικής ικανότητας.
<P>
Είναι απαραίτητο να συμβεί κάτι τέτοιο και στα άλλα ΚΜ όπως η Ιταλία, συγκεκριμένα, η οποία υποφέρει από έντονο πλεόνασμα αλιευτικής ικανότητας. Επομένως, αυτή τη στιγμή, δεσμευόμαστε για την διεκπεραίωση συζητήσεων με τις Ιταλικές αρχές προκειμένου να δούμε εάν μπορεί να υπάρξει κάποια εξέλιξη στο πολύ άμεσο μέλλον.
<P>
Πρέπει να σημειώσω το γεγονός ότι πέρυσι κλείσαμε την αλιευτική περίοδο νωρίς προκειμένου να μην ασκηθεί πίεση από οιοδήποτε ΚΜ ή από κάποια ομάδα ΚΜ. Κλείσαμε την αλιευτική περίοδο νωρίς: αμέσως μόλις εξαντλήθηκαν οι συνολικές ποσοστώσεις της Κοινότητας, σύμφωνα με δικούς μας υπολογισμούς. Φέτος, πάλι ως αποτέλεσμα των ετήσιων αλιευτικών σχεδίων τα οποία συμφωνήθηκαν, κατόπιν επιμονής της Κοινότητας στο Μαρακές, είμαστε προετοιμασμένοι να κλείσουμε την αλιευτική περίοδο νωρίς ως προς συγκεκριμένα ΚΜ. Εάν ένας στόλος ενός συγκεκριμένου ΚΜ υπερβεί τις προβλεπόμενες ποσοστώσεις, δεν θα διστάσουμε να κλείσουμε την αλιευτική περίοδο για το συγκεκριμένο ΚΜ. Με αυτόν τον τρόπο, μόνο ο στόλος του συγκεκριμένου ΚΜ θα υποστεί τις συνέπειες της υπέρβασής του και όχι ο στόλος ολόκληρης της Κοινότηατς. Ελπίζω ότι αυτό θα είναι αρκετό για τον περαιτέρω συντονισμό ακριβείας των ενεργειών μας κατά τη διάρκεια της αλιευτικής περιόδου.
<P>
Εάν δεν τηρήσουμε το νέο αυτό σχέδιο αποκατάστασης, τα επόμενα χρόνια θα κληθούμε να αντιμετωπίσουμε τις σοβαρές συνέπειες που θα επιφέρει το μη άνοιγμα της αλιείας τα επόμενα χρόνια. Ελπίζω να μπορέσουμε να τηρήσουμε το σχέδιο τελικά.
<P>
Επομένως, δεν μπορώ, δυστυχώς, να συμφωνήσω με τα λεγόμενα του κυρίου Romeva I Rueda, ότι δηλαδή το σχέδιο αποτελεί πιστοποιητικό θανάτου. Θεωρώ ότι εάν εφαρμοστεί ορθά το σχέδιο αποκατάστασης, θα μας δώσει μια ρεαλιστική και λογική ευκαιρία να δούμε ότι τα αποθέματα μπορούν όντως να αποκατασταθούν. Το γεγονός ότι μειώσαμε τις ποσοστώσεις από 15.641 τόνους σε 12.406 το 2009, το γεγονός ότι δυνάμει αυτής της ενέργειας συζητάμε σήμερα εδώ καθώς επίσης και δυνάμει της Απόφασης του Συμβουλίου, η οποία ευελπιστώ ότι θα ληφθεί αργότερα εντός του τρέχοντος μηνός, το γεγονός ότι πρόκειται να εφαρμόσουμε το Σχέδιο Αποκατάστασης του Μαρακές, το οποίο εγκρίθηκε το Νοέμβριο, ξεκινώντας από αυτή κιόλας την αλιευτική περίοδο, αποδεικνύουν ότι κάνουμε σωστή δουλειά. Δεν προτιθέμεθα να αποδεχτούμε οιαδήποτε κατάχρηση των αλιευτικών δυνατοτήτων που βασίζονται σε όσα συμφωνήθηκαν στο Μαρακές.
<P>
Δεν περιμέναμε την φυσιολογική υλοποίηση της Συμφωνίας του Μαρακές, η οποία θα ερχόταν πολύ αργά στην αλιευτική περίοδο του ερυθρού τόνου. Αποφασίσαμε να εισάγουμε όλες τις παραμέτρους του σχεδίου του Μαρακές από την αρχή..
<P>
Ελπίζω αυτά να μπορέσουν να τηρηθούν διότι έτσι θα μπορέσουμε μαζί να αποκαταστήσουμε αυτό το ενδημικό είδος. Σε αντίθετη περίπτωση, του χρόνου θα πρέπει να μιλήσουμε σε άλλη γλώσσα.
<SPEAKER ID="564" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 12 Μαρτίου 2009, στις 12 το μεσημέρι.

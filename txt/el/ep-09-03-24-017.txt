<CHAPTER ID="017">
Ουσίες που καταστρέφουν τη στοιβάδα του όζοντος (αναδιατύπωση) (συζήτηση) 
<SPEAKER ID="512" NAME="Πρόεδρος">
" ημερήσια διάταξη προβλέπει την έκθεση του κυρίου Blokland, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τις ουσίες που καταστρέφουν τη στοιβάδα του όζοντος (αναδιατύπωση) - C6-0297/2008 -.
<SPEAKER ID="513" NAME="Johannes Blokland">
εισηγητής. - (NL) Κυρία Πρόεδρε, το κλείσιμο της τρύπας στη στοιβάδα του όζοντος είναι σημαντική για το περιβάλλον και για τη δημόσια υγεία του πληθυσμού ολόκληρου του πλανήτη. " ατμόσφαιρά μας είναι έτσι σχηματισμένη που υπάρχουν δύο διαφορετικές στοιβάδες που μας προστατεύουν. Το CO2 στην τροπόσφαιρα συγκρατεί τη θερμότητα ούτως ώστε να μην ψύχεται υπερβολικά ο πλανήτης. Το όζον στην στρατόσφαιρα μας προστατεύει από την επιβλαβή υπεριώδη ακτινοβολία του ηλίου. Ο κανονισμός για τις ουσίες που καταστρέφουν τη στοιβάδα του όζοντος έχει πρωτίστως σκοπό να προστατέψει τη στοιβάδα του όζοντος στην στρατόσφαιρα, αλλά και να αποτρέψει την κλιματική αλλαγή. Επομένως, εκείνες οι ουσίες που απαγορεύονται συμβάλλουν και στην καταστροφή του όζοντος και στην υπερθέρμανση του πλανήτη. Οι κυρίαρχες ουσίες που καταστρέφουν τη στοιβάδα του όζοντος υπάρχουν στα προωθητικά αέρια αεροζόλ, στα ψυγεία, στα μονωτικά υλικά και σε ορισμένους συγκεκριμένους διαλύτες και καθαριστικά. Οι χλωροφθοράνθρακες (CFC) και οι αλογονωμένοι υδρογονάνθρακες που έχουν τις επιβλαβέστερες επιδράσεις στον όζον έχουν εξαλειφθεί τελείως, εκτός από έναν περιορισμένο αριθμό εξαιρέσεων. Ήδη απαγορεύεται η παραγωγή υδρoχλωρoφθoραvθράκων (HCFC) και η χρήση τους θα απαγορευτεί από το 2020. Στο προοίμιο του νέου κανονισμού δηλώνεται ότι η παραγωγή και η χρήση ουσιών που καταστρέφουν το όζον πρέπει να εξαλειφθεί ή να ελαχιστοποιηθεί κατά το μέγιστο δυνατό. Αυτό αποτελεί μια σημαντική βάση πολιτικής.
<P>
Εξήντα τέσσερις τροπολογίες εγκρίθηκαν στην Επιτροπή Περιβάλλοντος, Δημόσιας Υγείας και Ασφάλειας Τροφίμων. Ακολούθησαν δύο τριμερείς διάλογοι, οι οποίοι οδήγησαν σε μια συμφωνία μεταξύ του Συμβουλίου και του Κοινοβουλίου. Αυτό σημαίνει ότι οι 64 τροπολογίες αντικαταστάθηκαν από ένα ενιαίο, ενοποιημένο κείμενο. Θα ήθελα να αναφέρω σύντομα εννιά σημαντικά αποτελέσματα αυτής της συμφωνίας.
<P>
Πρώτον, η νομική βάση του κανονισμού άλλαξε στο περιβάλλον. Αυτό παρέχει στα κράτη μέλη τη δυνατότητα να υιοθετούν περισσότερο μακροπρόθεσμα μέτρα για να προστατεύσουν το περιβάλλον. Δεύτερον, η χρήση του παρασιτοκτόνου βρωμιούχο μεθύλιο θα απαγορευτεί από τις 18 Μαρτίου 2010. Το αυτό ισχύει στον ψεκασμό περιεκτών για τον έλεγχο παρασίτων. " μοναδική εξαίρεση που θα διατηρηθεί θα αφορά περιπτώσεις έκτασης ανάγκης, όπως όπου υπάρχει μεγάλης κλίμακας επιδημία. Το τρίτο σημείο είναι ότι, στο πρόγραμμα εξάλειψης των HCFC, το ποσοστό σε σχέση με το 1997 έχει μειωθεί στο 7% για τα τελευταία έτη. Τέταρτον, οι HCFC θα μπορούν να χρησιμοποιούνται αποκλειστικά σε επιχειρήσεις οριζόμενες από τις κυβερνήσεις. Πέμπτον, έχουν προστεθεί ορισμένες νέες ουσίες στη λίστα ουσιών που έχουν προταθεί για μέτρα περιορισμού. " Ευρωπαϊκή Επιτροπή έχει αναλάβει να διερευνήσει αυτές τις ουσίες περαιτέρω. Το έκτο ζήτημα είναι ότι, για τις απαραίτητες εξαιρέσεις, όπως για τη χρήση ως αντιδραστηρίων και για εργαστηριακή χρήση, η επισήμανση ορίζεται ως υποχρεωτική απαίτηση. Έχει επίσης συμφωνηθεί, από αυτήν την άποψη, ότι δεν πρέπει να υπάρξει καμία αύξηση της εργαστηριακής χρήσης. Το έβδομο ζήτημα είναι ότι η επαναχρησιμοποίηση και η ανακύκλωση των ουσιών που καταστρέφουν το όζον για υφιστάμενο εξοπλισμό μπορεί να πραγματοποιηθεί μόνο εντός μίας επιχείρησης. Επιπροσθέτως, θα πρέπει να τηρείται ημερολόγιο των ποσοτήτων που υπάρχουν, προκειμένου να αποφευχθεί η απάτη και το παράνομο εμπόριο. Το όγδοο ζήτημα είναι ότι δίνεται προσοχή στην επιβολή μέσω επιθεωρήσεων. Κατά αυτόν τον τρόπο, τα κράτη μέλη έχουν την υποχρέωση να συνεργαστούν για να αντιμετωπίσουν το παράνομο εμπόριο. Το τελευταίο ζήτημα είναι ότι, προκειμένου να αποφευχθούν τυχόν διαρροές ουσιών που καταστρέφουν το όζον, το σύστημα παρακολούθησης και επιβολής πρόκειται να καταστεί πιο αυστηρό.
<P>
Υπάρχουν, όμως, και άλλα που πρέπει να γίνουν προκειμένου να αντιμετωπιστεί το πρόβλημα των αποθηκευμένων ουσιών που καταστρέφουν το όζον. " Επιτροπή καλείται να επιτελέσει ένα σημαντικό έργο εδώ. Θα ήθελα να την παροτρύνω για μία ακόμη φορά να αναπτύξει την οδηγία για τα απόβλητα κατασκευών και κατεδαφίσεων στο πνεύμα που συμφωνήσαμε πριν από επτά χρόνια στο Έκτο Πρόγραμμα Δράσης για το Περιβάλλον.
<P>
Σε γενικές γραμμές, έχουμε πετύχει ένα ικανοποιητικό αποτέλεσμα. " στοιβάδα του όζοντος θα έχει μεγαλύτερη πιθανότητα να ξανασχηματιστεί, ούτως ώστε να μειώσει τις επιβλαβείς επιδράσεις, όπως ο καρκίνος του δέρματος και οι βλάβες σε φυτά και δέντρα.
<SPEAKER ID="514" NAME="Σταύρος Δήμας">
Μέλος της Επιτροπής. - (EL) Κυρία Πρόεδρε, θα ήθελα πρώτα απ' όλα να ευχαριστήσω και να συγχαρώ τον εισηγητή κ. Blokland και όλους τους σκιώδεις εισηγητές για την εξαιρετική δουλειά τους σε αυτήν την πρόταση αναδιατύπωσης του κανονισμού για την προστασία της στιβάδας του όζοντος.
<P>
Με χαροποιεί ιδιαίτερα η επίτευξη συμφωνίας σε πρώτη ανάγνωση, που οφείλεται σε μεγάλο βαθμό στην θετική και εποικοδομητική συμβολή του Κοινοβουλίου.
<P>
" πολιτική για την προστασία της στοιβάδας του όζοντος στην στρατόσφαιρα έχει αναγνωρισθεί ως μια πολύ μεγάλη επιτυχία. Ο ρόλος της Ευρωπαϊκής Ένωσης σε αυτό ήταν καθοριστικός. Μέσω των κανονιστικών μέτρων που θεσπίσαμε στην Ευρωπαϊκή Ένωση επιτύχαμε την απόσυρση του 99% των ουσιών που καταστρέφουν τη στιβάδα του όζοντος.
<P>
Ο περιορισμός των ουσιών αυτών, εκτός από το ότι προστατεύει το στρώμα του όζοντος, έχει ιδιαίτερα θετικές επιπτώσεις στο κλίμα. Αυτό συμβαίνει επειδή οι ουσίες αυτές έχουν ένα δυναμικό κλιματικής υπερθέρμανσης ως 14.000 φορές μεγαλύτερο εκείνου του CO2! Χωρίς το πρωτόκολλο του Μόντρεαλ και χωρίς τον ακόμα πιο φιλόδοξο κοινοτικό κανονισμό, οι εκπομπές αερίων του θερμοκηπίου σε παγκόσμιο επίπεδο θα ήταν ίσως μέχρι και 50% υψηλότερες από το σημερινές.
<P>
Χάρη σ' αυτές τις διεθνείς προσπάθειες, οι επιστήμονες εκτιμούν τώρα ότι η στιβάδα του όζοντος μπορεί να αποκατασταθεί πλήρως μεταξύ του 2050 και του 2075. Ωστόσο, προκειμένου να καταστεί αυτό δυνατό, πρέπει να ξεπεραστούν ορισμένα προβλήματα τα οποία εξακολουθούν να υπάρχουν. " πρόταση της Επιτροπής αποβλέπει τόσο στην απλούστευση του κοινοτικού κανονισμού και τη μείωση των γραφειοκρατικών εμποδίων, όσο και στην προσαρμογή του κανονισμού στις νέες επιστημονικές εξελίξεις και στις μελλοντικές προκλήσεις, ώστε να διασφαλιστεί η αποκατάσταση της στιβάδας του όζοντος.
<P>
" συμβιβαστική συμφωνία που επιτεύχθηκε διατηρεί την αρχιτεκτονική της πρότασης της Επιτροπής ενώ περιλαμβάνει συγχρόνως τα συγκεκριμένα μέτρα που απαιτούνται για την αντιμετώπιση των ζητημάτων που απομένουν για την πλήρη κατάργηση ή τον περιορισμό της χρήσης των ουσιών που καταστρέφουν τη στιβάδα του όζοντος.
<P>
Ειδικότερα, προβλέπει αυστηρότερες διατάξεις για τις ουσίες που είναι "αποθηκευμένες" σε προϊόντα, όπως π.χ. στον ψυκτικό εξοπλισμό ή σε αφρώδη πλαστικά μόνωσης. Ενισχύει τα εμπορικά μέτρα κατά της παράνομης χρήσης και του παράνομου εμπορίου ουσιών που καταστρέφουν τη στιβάδα του όζοντος στην Ευρωπαϊκή Ένωση, ενώ θα συμβάλει στο να αποφευχθεί το περιβαλλοντικό ντάμπινγκ στις αναπτυσσόμενες χώρες. Τέλος, απαγορεύει όλες τις χρήσεις μεθυλοβρωμιδίου, εκτός από συγκεκριμένες περιπτώσεις για την αντιμετώπιση επειγόντων προβλημάτων, κάτι που θα καταστήσει την κοινοτική νομοθεσία σχετικά με το μεθυλοβρωμίδιο πρωτοπόρο σε παγκόσμιο επίπεδο.
<P>
Τα οφέλη, τόσο για την αποκατάσταση της στιβάδας του όζοντος, όσο και για τη μείωση των αερίων του θερμοκηπίου θα είναι σημαντικά. " Ευρωπαϊκή Επιτροπή είναι σε θέση να αποδεχθεί πλήρως τη συμβιβαστική δέσμη τροπολογιών.
<P>
Θα ήθελα και πάλι να ευχαριστήσω και πάλι το Ευρωπαϊκό Κοινοβούλιο για τη σημαντική συμβολή του στη διατήρηση ακέραιης της περιβαλλοντικής στόχευσης της πρότασής μας, καθώς και στην επίτευξη συμφωνίας σε πρώτη ανάγνωση.
<SPEAKER ID="515" NAME="Eija-Riitta Korhola">
εξ ονόματος της Ομάδας PPE-DE. - (FI) Κυρία Πρόεδρε, ο κανονισμός που έχουμε ενώπιων μας αποτελεί τη φυσική συνέχεια και ένα σημαντικό κομμάτι του Πρωτοκόλλου του Μόντρεαλ, το οποίο υποχρεώνει τα 191 κράτη που το υπέγραψαν να σταματήσουν να χρησιμοποιούν ουσίες που καταστρέφουν τη στοιβάδα του όζοντος.
<P>
Το Πρωτόκολλο του Μόντρεαλ θεωρείται μία από τις πιο επιτυχημένες από όλες τις διεθνείς περιβαλλοντικές συμφωνίες. Τα αποτελέσματα μιλάνε από μόνα τους. Έχει σημειωθεί μια 95% μείωση της κατανάλωση των ΟΚΟ συγκριτικά με τις καθορισμένες τιμές βάσης. Επιπλέον, οι εκπομπές αερίων του θερμοκηπίου θα έχουν αποφευχθεί σε ένα διάστημα 20 ετών και αυτό ισοδυναμεί με πάνω από 100 δισεκατομμύρια τόνους CO2. Για αυτό το λόγο ο κανονισμός που εξετάζουμε σήμερα δεν θα προάγει απλά την αποκατάσταση της στοιβάδας του όζοντος: αποτελεί επίσης ένα σημαντικό κομμάτι του αγώνα κατά της κλιματικής αλλαγής.
<P>
Ο προηγούμενος κανονισμός, που καταρτίστηκε πριν από εννιά χρόνια, ήταν απελπιστικά ξεπερασμένος, και ήταν απαραίτητο να εκσυγχρονιστεί. " απλούστευση της δομής του τρέχοντος κανονισμού, η απαλοιφή αναχρονιστικών διατάξεων και η επέκταση της υποχρέωσης κατάθεσης εκθέσεων για την κάλυψη νέων ουσιών αποτελούν μεταρρυθμίσεις που απαιτούνταν επειγόντως. Θα ήθελα να συγχαρώ τον συνάδελφό μου, τον κύριο Blokland, πολύ θερμά για τη δουλειά του ως εισηγητής του Κοινοβουλίου. Ο συμβιβασμός σε πρώτη ανάγνωση, αν και προκλητικός από δημοκρατική άποψη, αποτελεί μια λογική λύση για έναν εκσυγχρονισμό σαν κι αυτόν, και η επίτευξή του αποτελούσε από μόνη της ένα περιβαλλοντικό επίτευγμα.
<P>
Ο πλέον αποδεκτός κανονισμός θα καταστήσει τους τρέχοντες κοινοτικούς κανονισμούς περισσότερο σύμφωνους με τις αρχικές προβλέψεις του Πρωτοκόλλου του Μόντρεαλ. Για παράδειγμα, η επίσπευση της προθεσμίας για τη διακοπή της παραγωγής των HCFC κατά πέντε χρόνια στο 2020 είναι εύλογη και δικαιολογημένη, όπως είναι και η μείωση του αριθμού των εξαιρέσεων από την απαγόρευση στο εξαγωγικό εμπόριο. Καθώς οι στόχοι του παρόντος κανονισμού δεν μπορούν να επιτευχθούν ικανοποιητικά στην Κοινότητά μας μόνο μέσω ενεργειών από την πλευρά των κρατών μελών, χρειάζεται να αντιμετωπίσουμε το πρόβλημα σε παγκόσμια κλίμακα, στο πλαίσιο της παγκόσμιας οικονομίας. Εάν υπήρχαν πάρα πολλές εξαιρέσεις στην απαγόρευση των εξαγωγών, θα ήταν πολύ δύσκολο να δείξουμε ότι είναι δικαιολογημένες.
<P>
Το ίδιο το Πρωτόκολλο του Μόντρεαλ υπέστη προσθήκες τουλάχιστον τέσσερις φορές. " εικοσάχρονη συνθήκη τροποποιήθηκε κατά αυτόν τον τρόπο στο Λονδίνο, την Κοπεγχάγη, το Μόντρεαλ και το Πεκίνο. Δεν πρόκειται απλά για μια επιτυχία: είναι επίσης ενδεικτικό της ανάγκης να διορθώσουμε εσφαλμένες τάσεις όσο αυξάνεται η γνώση. Είναι αυτή η ίδια σοφία που σήμερα χρειαζόμαστε στην περίπτωση του Πρωτοκόλλου του Κιότο.
<P>
Το αρχικό Πρωτόκολλο του Μόντρεαλ εστίαζε στην προστασία της στοιβάδας του όζοντος, κυρίως περιορίζοντας τους CFC, και ο στόχος κατέστη γρήγορα πιο αυστηρός μηδενίζοντάς τους. Έτσι οι CFC άρχισαν να αντικαθίστανται από τους HCFC, για παράδειγμα, οι οποίοι ήταν κατά πολύ λιγότερο επιβλαβείς για τη στοιβάδα του όζοντος. Όπως συμβαίνει συχνά με τις λύσεις για τα περιβαλλοντικά προβλήματα, όμως, αναδείχτηκε μια άλλη πτυχή του προβλήματος. Οι HCFC, ή τα φθοριούχα αέρια, αποδείχτηκαν ιδιαίτερα επιβλαβή λόγω του τεράστιου δυναμικού πλανητικής υπερθέρμανσης (GWP) που έχουν. Κάποιοι από αυτούς υπερβαίνουν κατά χίλιες φορές σε ισχύ ως παράγοντες πλανητικής υπερθέρμανσης το διοξείδιο του άνθρακα. Κατέστη επομένως απαραίτητο να τροποποιηθούν τα τρωτά σημεία της συνθήκης.
<P>
Χρειάζεται να μπορούμε να διδασκόμαστε κατά τον ίδιο τρόπο και στην περίπτωση της Συνθήκης του Κιότο. Οφείλουμε να παραδεχτούμε ότι δεν είναι καθόλου αποτελεσματική ως έχει. Δεν θα μειώσει τις παγκόσμιες εκπομπές και ούτε καν θα μειώσει την ένταση του άνθρακα. Ίσως το πρόβλημα έγκειται στο γεγονός ότι εκείνοι που ανέλαβαν να καταρτίσουν τη Συνθήκη του Κιότο υπέθεσαν ότι το πρόβλημα του διοξειδίου του άνθρακα θα μπορούσε να λυθεί κατά τον ίδιο τρόπο που ισχύει για τα φρέον.
<P>
" κλιματική αλλαγή είναι ένα περιβαλλοντικό πρόβλημα σε μία τελείως διαφορετική κλίμακα από τα προγενέστερα προβλήματα. Ενώ η καταστροφή του όζοντος αφορούσε προβλήματα που προκαλούνταν από τα παραπροϊόντα της βιομηχανικής ή ενεργειακής παραγωγής, η αιτία της κλιματικής αλλαγής βρίσκεται σε κάτι που συντηρεί ολόκληρη την παγκόσμια οικονομία και την παγκόσμια παραγωγή. Ο κόσμος εξακολουθεί να κινείται με άνθρακα. Για το λόγο αυτό η κλιματική αλλαγή πρέπει να αντιμετωπιστεί πρωτίστως ως πρόβλημα βιομηχανικής τεχνολογίας. Οι συζητήσεις χρειάζεται να επικεντρωθούν στη στροφή από τον περιορισμό των εκπομπών σε μια βαθιά αναδιάρθρωση των συστημάτων παραγωγής ενέργειας και υλικών. Ας διδαχτούμε από το Μόντρεαλ.
<SPEAKER ID="516" NAME="Leopold Józef Rutowicz">
εξ ονόματος της Ομάδας UEN. - (PL) Κυρία Πρόεδρε, η έκθεση του κυρίου Blokland σχετικά με τον κανονισμό του Ευρωπαϊκού Κοινοβουλίου και του Συμβουλίου για τις ουσίες που καταστρέφουν τη στοιβάδα του όζοντος αποτελεί ένα σημαντικό έγγραφο για περαιτέρω ενέργειες για την προστασία της στοιβάδας του όζοντος. Θα ήθελα να υπογραμμίσω ότι μία από τις επιτυχίες του Ευρωπαϊκού Κοινοβουλίου και του Συμβουλίου ήταν να εξαλείψουν την παραγωγή και το εμπόριο αερίων που περιέχουν CFC, αλογονωμένους υδρογονάνθρακες, βρωμίδια και μεθύλια τα οποία καταστρέφουν τη στοιβάδα του όζοντος και επηρεάζουν το φαινόμενο του θερμοκηπίου.
<P>
Ένα καλό παράδειγμα προετοιμασίας θα ήταν να γίνουν ενέργειες στη χώρα που βρίσκεται κάτω από την τρύπα του όζοντος, τη Νέα Ζηλανδία. Εκεί, πέρα από τις δραστηριότητες που έχουν αναληφθεί στην Ευρωπαϊκή Ένωση, έχουν ξεκινήσει προσπάθειες για τη μείωση των εκπομπών μεθανίου, ένα κυβικό μέτρο του οποίου επιδεινώνει το φαινόμενο του θερμοκηπίου κατά 30 κυβικά μέτρα CO2 και καταστρέφει το όζον. Το μεθάνιο είναι ένα αέριο που παράγεται σε διαδικασίες αποσύνθεσης, από ζώα, εκλύεται στο υπέδαφος σε ορυχεία και μέσω διαφόρων χημικών διεργασιών. Εξαιτίας της ποσότητας μεθανίου που εκλύεται στην ατμόσφαιρα, θα πρέπει επίσης να περιληφθεί στις ουσίες για περισσότερες προσπάθειες.
<P>
" ομάδα UEN υποστηρίζει αυτόν τον κανονισμό. Ευχαριστώ τον κύριο Blokland για την καίρια έκθεση που χρειάστηκε πολύ δουλειά από μέρους του.
<SPEAKER ID="517" NAME="Satu Hassi">
εξ ονόματος της Ομάδας Verts/ALE. - (FI) Κυρία Πρόεδρε, κυρίες και κύριοι, τα συγχαρητήριά μου στον κύριο Blokland για το εξαιρετικό αποτέλεσμα. Το Κοινοβούλιο κατάφερε να επισπεύσει την προθεσμία για την κατάργηση της χρήσης του βρωμιούχου μεθυλίου κατά τέσσερα χρόνια, και, επιπλέον, το χρονοδιάγραμμα για τη μείωση των HCFC έγινε στενότερο.
<P>
Είναι σημαντικό η ΕΕ να συνεχίσει να είναι πρωτοπόρος στην κατάργηση της χρήσης ουσιών που καταστρέφουν τη στοιβάδα του όζοντος, παρά το γεγονός ότι αυτό το ζήτημα δεν το συναντάμε πια στους τίτλους των ειδήσεων. Πολλές από αυτές τις ουσίες είναι ισχυρά αέρια του θερμοκηπίου, αλλά παρ' όλ' αυτά έχουν εξαιρεθεί από την Συνθήκη του Κιότο. Αυτό έγινε γιατί υπήρχε η εντύπωση ότι θα ρυθμίζονταν από το Πρωτόκολλο του Μόντρεαλ. Είναι σημαντικό να θυμηθούμε επίσης να φροντίσουμε αυτό το θέμα και να συνεχίσουμε να καταργούμε τα ισχυρά αέρια του θερμοκηπίου στο μέλλον. Είναι επίσης σημαντικό να αποτελέσουμε παράδειγμα για άλλες χώρες ως προς αυτό το ζήτημα, συμπεριλαμβανομένων των αναπτυσσόμενων χωρών.
<P>
Στην περίπτωση των ουσιών η χρήση των οποίων έχει απαγορευτεί στην ΕΕ, η ομάδα μου θα ήθελε να είχαν περιοριστεί οι εξαγωγές τους κατά έναν πιο καθαρό τρόπο από αυτόν που έχει συμφωνηθεί σήμερα. Ελπίζω ότι αυτή η αρχή θα ενσωματωθεί στη νομοθεσία όταν ληφθούν τα επόμενα βήματα.
<SPEAKER ID="518" NAME="Avril Doyle" AFFILIATION="PPE-DE">
Κυρία Πρόεδρε, για ένα διαδικαστικό θέμα πριν ξεκινήσω, καθώς δεν φαίνεται να υπάρχει κάποιος που να ζητά να παρέμβει σύμφωνα με τη διαδικασία 'catch-the-eye' - διορθώστε με αν κάνω λάθος, αλλά έριξα μια ματιά και έκρινα την κατάσταση - θα μπορούσα να προσθέσω ένα λεπτό χρόνου παρέμβασης κατά τη διαδικασία 'catch-the-eye' στο ένα λεπτό που ήδη έχω διαθέσιμο, παρακαλώ;
<SPEAKER ID="519" NAME="Πρόεδρος">
Εντάξει, κυρία Doyle, προχωρήστε.
<SPEAKER ID="520" NAME="Avril Doyle" AFFILIATION="PPE-DE">
Κυρία Πρόεδρε, πρόσθετα μέτρα για την προστασία της στοιβάδας του όζοντος εγκρίθηκαν από τα μέρη του Πρωτοκόλλου του Μόντρεαλ στη Διάσκεψη των Μερών που έλαβε χώρα τον Σεπτέμβριο του 2007. Αυτά θα ενσωματωθούν τώρα σε αυτόν τον κανονισμό που αναδιατυπώθηκε για να επιταχυνθεί η εξάλειψη των ουσιών που καταστρέφουν το όζον (ΟΚΟ) και να περιοριστούν περισσότερο οι εξαιρούμενες χρήσης αυτών των ουσιών. Αυτός ο αναδιατυπωμένος κανονισμός αφορά ουσιαστικά απαγορεύσεις και περιορισμούς στην παραγωγή, εισαγωγή, εξαγωγή, διάθεση στην αγορά, χρήση, αξιοποίηση, ανακύκλωση, ανάκτηση και καταστροφή αυτών των ουσιών που καταστρέφουν το όζον.
<P>
Το Πρωτόκολλο του Μόντρεαλ αποτελεί μία από τις πιο επιτυχημένες διεθνείς περιβαλλοντικές πρωτοβουλίες έως σήμερα, με αποτέλεσμα το επίπεδο της καταστροφής της στοιβάδας του όζοντος της δεκαετίας του 1980 έχει σε μεγάλο βαθμό αποκατασταθεί. Λόγω της κατάργησης της χρήσης αυτών των αερίων που καταστρέφουν το όζον - CFC, HCFC, αλογονωμένων υδρογονανθράκων, βρωμιούχου μεθυλίου, με πολύ λίγες χρονικά περιορισμένες εξαιρέσεις για ορισμένες 'κρίσιμης σημασίας χρήσεις', για παράδειγμα αλογονωμένοι υδρογονάνθρακες σε εξοπλισμό πυρόσβεσης σε αεροπλάνα - η κατανάλωση ΟΚΟ μειώθηκε κατά 95% συγκριτικά με τη δεκαετία του 1980.
<P>
Πρέπει να μην ξεχνάμε ότι αυτές οι ουσίες έχουν επίσης δυναμικό πλανητικής υπερθέρμανσης. " στοιβάδα του όζοντος είναι μία από τις δύο στοιβάδες της ατμόσφαιρας που προστατεύουν την ζωή στη γη. Ειδικότερα, η στοιβάδα του όζοντος παρέχει προστασία από την επιβλαβή υπεριώδη ακτινοβολία του ήλιου, η οποία προκαλεί πολλαπλές ασθένειες και προβλήματα μεταξύ των οποίων καρκίνο του δέρματος και καταρράκτες.
<SPEAKER ID="521" NAME="Πρόεδρος">
Κυρία Doyle, τηρήσατε το λόγο σας. Σας ευχαριστώ.
<SPEAKER ID="522" NAME="Σταύρος Δήμας">
Μέλος της Επιτροπής. - (EL) Κυρία Πρόεδρε, λυπάμαι που δεν υπάρχουν περισσότεροι ακροατές σήμερα στο Κοινοβούλιο, γιατί συζητάμε ένα πραγματικά πάρα πολύ επιτυχημένο πρωτόκολλο το οποίο έφερε πολύ θετικά αποτελέσματα τόσο για το περιβάλλον και την υγεία, όσο και για την πορεία της αποκατάστασης της στοιβάδας του όζοντος η οποία επανήλθε σε επίπεδα που είχαν σημειωθεί πριν από το 1980.
<P>
Θα ήθελα να ευχαριστήσω όλους όσοι μετείχαν στην αποψινή συζήτηση για τις πολύ οικοδομητικές τους παρατηρήσεις και να παρατηρήσω ότι η Επιτροπή δεσμεύεται να αξιοποιήσει τις αρμοδιότητες που της έχουν ανατεθεί και να εξετάσει κατά πόσο συντρέχουν οι προϋποθέσεις για την ένταξη τριών ακόμη ουσιών μέχρι τα μέσα του 2010· σχετική δήλωση θα υποβληθεί στην Γραμματεία του Ευρωπαϊκού Κοινοβουλίου για να περιληφθεί στα πρακτικά της σημερινής συζήτησης.
<P>
Επίσης, επιθυμώ να αναφέρω ότι στην Κοπεγχάγη, στο τέλος αυτού του έτους, πιστεύω ότι θα έχουμε μια συμφωνία για την καταπολέμηση των κλιματικών αλλαγών που να είναι τουλάχιστον εξ ίσου φιλόδοξη και επιτυχημένη όσο και το Πρωτόκολλο του Μόντρεαλ. Ευελπιστώ ότι θα είναι ακόμη πιο αποτελεσματική, και προς αυτή την κατεύθυνση πρέπει όλοι να στρέψουμε τη δράση μας.
<P>
Καταλήγοντας, θα ήθελα να αναφέρω ότι η Επιτροπή είναι ιδιαίτερα ικανοποιημένη από την έκβαση των διαπραγματεύσεων και είναι σε θέση να αποδεχθεί πλήρως τις προτεινόμενες συμβιβαστικές τροπολογίες.
<P>
Έκθεση Blokland
<P>
" Επιτροπή επιβεβαιώνει την πρόθεσή της να λάβει υπόψη της έως τις 30 Ιουνίου 2010 την ενσωμάτωση πρόσθετων ουσιών στο Β Μέρος του Παραρτήματος II του κανονισμού, συγκεκριμένα αξιολογώντας κατά πόσο οι προϋποθέσεις για την ενσωμάτωσή τους που ορίζονται στο άρθρο 24(3) πληρούνται. Αυτή η επιταχυμένη εξέταση θα επικεντρωθεί στις ακόλουθες ουσίες:
<P>
Εξαχλωροβουταδιένιο,
<P>
2-Βρωμοπροπάνιο (ισοπροπυλοβρωμίδιο),
<P>
Ιωδομεθάνιο (μεθυλοιωδίδιο).
<SPEAKER ID="524" NAME="Johannes Blokland">
εισηγητής. - (NL) Κυρία Πρόεδρε, θα ήθελα να εκφράσω τις θερμές μου ευχαριστίες στον Επίτροπο Δήμα για τη δέσμευση που ανέλαβε να δεχτεί την ιδέα που πρότεινε η κυρία Hassi, ήτοι να διερευνηθούν κι άλλες ουσίες για τις επιδράσεις τους. Όσον αφορά το θέμα αυτό, θα ήθελα απλά να επιστήσω την προσοχή του Επιτρόπου στο βρωμιούχο μεθύλιο. Εξακολουθούμε να γνωρίζουμε λίγα για αυτήν την ουσία, πόσο μάλλον για την παραγωγή της. Ευτυχώς, έχει πλέον αποφασιστεί να καλούνται οι προμηθευτές, στη διάρκεια της διαβούλευσης, να αναφέρουν με ποιο τρόπο παράγεται αυτή η ουσία. Κατά αυτόν τον τρόπο, θα λαμβάνουμε ακριβείς πληροφορίες για αυτήν την ουσία.
<P>
Θα ήθελα επίσης να εκφράσω τις ειλικρινείς μου ευχαριστίες στους συναδέλφους μου, ειδικά τους σκιώδεις εισηγητές και εκείνους που παρενέβησαν απόψε, για την υποστήριξη που έλαβα. " αμοιβαία μας συνεργασία υπήρξε εξαιρετικά, τόσο στην επιτροπή όσο και στις διαπραγματεύσεις. Θα ήθελα επίσης να ευχαριστήσω την Τσεχική Προεδρία για τις ορθές συμφωνίες στις οποίες καταφέραμε να καταλήξουμε, τόσο πριν όσο και στη διάρκεια των διαπραγματεύσεων. Σε κάθε περίπτωση, το αποτέλεσμα ήταν ικανοποιητικό. Εκτιμώ επίσης πάρα πολύ την υποστήριξη που έλαβα από τους αξιωματούχους της Επιτροπής και της Επιτροπής Περιβάλλοντος, Δημόσιας Υγείας και Ασφάλειας των Τροφίμων και από το προσωπικό μου. Πραγματικά κατορθώσαμε να συνεργαστούμε ως ομάδα, κάτι το οποίο επίσης μας έδωσε τη δυνατότητα να ολοκληρώσουμε αυτήν την εκτεταμένη τροποποίηση του νόμοι εντός έξι μηνών.
<P>
Έχω ακόμα ένα σχόλιο να κάνω κλείνοντας. Δεν είμαι πολύ ευχαριστημένος με το σύστημα της αναδιατύπωσης. Δεν είναι εύκολο να γνωρίζεις πάνω σε ποια βάση μπορείς ή δεν μπορείς να κάνεις τροποποιήσεις. Ευτυχώς, υπήρχαν δικηγόροι να με συμβουλέψουν ότι η νομική βάση είχε αλλάξει στην αναδιατύπωση έτσι μπορέσαμε να κάνουμε αλλαγές πάνω σε αυτή τη βάση, ειδάλλως θα είχε διαφύγει της εξονυχιστικής μας έρευνας. Κατά μεγάλη μας τύχη, το Συμβούλιο ενστερνιζόταν την ίδια άποψη και την τελευταία στιγμή μπορέσαμε να δώσουμε λύση στην Επιτροπή Περιβάλλοντος, Δημόσιας Υγείας και Ασφάλειας Τροφίμων. " αναδιατύπωση παραμένει ένα δύσκολο θέμα για το έργο αυτού του Κοινοβουλίου.
<SPEAKER ID="525" NAME="Πρόεδρος">
" συζήτηση έληξε.
<P>
" ψηφοφορία θα πραγματοποιηθεί την Τετάρτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="526" NAME="Rovana Plumb  " LANGUAGE="RO">
" παρούσα πρόταση ακολουθεί τη δομή του κανονισμού (ΕΚ) αριθ. 2037/2000, αλλά προσθέτει ένα νέο κεφάλαιο για τις αποκλίσεις από τις απαγορεύσεις για την παραγωγή, τη διάθεση στην αγορά και τη χρήση των εν λόγω ουσιών, που αρχικά σκορπίζονται σε αρκετές διατάξεις σχετικά με τα στάδια της κατάργησης των ελεγχόμενων ουσιών και προϊόντων.
<P>
Οι κρίσιμης σημασίας προκλήσεις έχουν ως εξής:
<P>
η μείωση των 'αποθηκευμένων' ουσιών που καταστρέφουν το όζον (ΟΚΟ)/ εκπομπών αερίων του θερμοκηπίου στην ατμόσφαιρα είναι απαραίτητη καθώς σύμφωνα με εκτιμήσεις, έως το 2015 αυτές οι παγκόσμιες αποθήκες θα προσθέσουν έως και 2 εκατομμύρια τόνους δυνητικά καταστροφικούς για το όζον ή 13,4 δισεκατομμύρια τόνους CO2eq.
<P>
οι εξαιρούμενες χρήσεις ΟΚΟ όπου δεν υφίστανται ακόμα τεχνικά ή οικονομικά βιώσιμες εναλλακτικές λύσεις, για παράδειγμα, βρωμιούχο μεθύλιο για σκοπούς απομόνωσης και προετοιμασίας αποστολής φορτίου.
<P>
οι νέες ουσίες που καταστρέφουν το όζον: νέα επιστημονικά δεδομένα δείχνουν ότι το δυναμικό καταστροφής του όζοντος ορισμένων χημικών ουσιών που επί του παρόντος δεν ελέγχονται από το Πρωτόκολλο είναι σημαντικά υψηλότερο, ενώ η διάθεση στην αγορά αυτών των ουσιών αυξάνεται ραγδαία.
<P>
" τροπολογία καθιστά το κείμενο σαφέστερο και απλοποιεί το ρυθμιστικό πλαίσιο, ενώ επίσης μειώνει τη διοικητική επιβάρυνση, διευκολύνοντας έτσι την εφαρμογή της νομοθεσίας για να εξασφαλιστεί η αποκατάσταση της στοιβάδας του όζοντος έως το 2050 και να αποτραπούν οι ανεπιθύμητες ενέργειες στην ανθρώπινη υγεία και τα οικοσυστήματα.
<SPEAKER ID="527" NAME="Flaviu Călin Rus  " LANGUAGE="RO">
Κατά την άποψή μου, θα έπρεπε όλοι μας να ενδιαφερόμαστε για την υγεία και της σημερινής γενιάς και των μελλοντικών γενεών. " υγεία μας διατηρείται μέσω ενός καθαρού περιβάλλοντος και της ατμόσφαιρας που μας περιβάλλει. Όλες οι επιστημονικές μελέτες επισημαίνουν το γεγονός ότι η στοιβάδα του όζοντος είναι εξαιρετικά σημαντική όχι μόνο για την υγεία του πληθυσμού, αλλά και για τη διαιώνιση της ζωής στη Γη.
<P>
Δυστυχώς, υπάρχουν αρκετές χημικές ουσίες οι οποίες, όταν εκπέμπονται στην ατμόσφαιρα, καταστρέφουν τη στοιβάδα του όζοντος, συμβάλλοντας κατά αυτόν τον τρόπο στην επιδείνωση του φαινομένου του θερμοκηπίου. Αν και ενδείξεις αποκατάστασης της στοιβάδας του όζοντος έχουν παρατηρηθεί χάρη στα μέτρα που λήφθηκαν, θεωρείται ότι το επίπεδο του όζοντος στην ατμόσφαιρα πριν το 1980 θα επιτευχθεί μόνο στο δεύτερο μισό του 21ου αιώνα.
<P>
Κατά συνέπεια, συμφωνώ απολύτως με το να ληφθούν πρόσθετα μέτρα για να περιοριστούν ή ακόμα και να απαγορευτούν οι ουσίες που καταστρέφουν τη στοιβάδα του όζοντος. Πιστεύω ότι αναλαμβάνοντας τέτοιου είδους δράση εκπληρώνουμε το καθήκον μας όχι μόνο προς τη σημερινή γενιά αλλά και προς τις μελλοντικές γενιές.

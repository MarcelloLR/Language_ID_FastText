<CHAPTER ID="004">
Συμπεράσματα του Ευρωπαϊκού Συμβουλίου της 16ης-17ης Δεκεμβρίου (συζήτηση)
<SPEAKER ID="008" NAME="Πρόεδρος">
" ημερήσια διάταξη προβλέπει τις δηλώσεις του Ευρωπαϊκού Συμβουλίου και της Ευρωπαϊκής Επιτροπής σχετικά με τα συμπεράσματα του Ευρωπαϊκού Συμβουλίου της 16ης-17ης Δεκεμβρίου. Σύμφωνα με τη Συνθήκη, ο Πρόεδρος του Ευρωπαϊκού Συμβουλίου, κ. Van Rompuy, θα προβεί στην παρουσίαση της έκθεσης.
<SPEAKER ID="009" NAME="Herman Van Rompuy" LANGUAGE="EN">
Εύχομαι πρώτα από όλα να είναι ευτυχισμένος ο νέος χρόνος. Αυτό είναι το βασικό. " ευχή μου απευθύνεται σε καθέναν σας προσωπικά. Απευθύνεται όμως και στην Ένωσή μας σε αυτούς τους δύσκολους καιρούς. Μιας και από το τελευταίο Ευρωπαϊκό Συμβούλιο έχει περάσει ήδη ένας μήνας, θα ήθελα να σας υπενθυμίσω ότι έχω αρχίσει να ενημερώνω πλήρως τη Διάσκεψη των Προέδρων σας σχετικά με τα αποτελέσματα του Ευρωπαϊκού Συμβουλίου λίγες μόνον ώρες μετά από κάθε σύνοδο.
<P>
Στο Ευρωπαϊκό Συμβούλιο του Δεκεμβρίου επικεντρώσαμε τις εργασίες της πρώτης ημέρας στα οικονομικά θέματα, και της δεύτερης ημέρας στην εξωτερική πολιτική. Ως προς την οικονομική πολιτική, καταλήξαμε σε κάποια σημαντικά συμπεράσματα. Κατά πρώτο λόγο, αποφασίσαμε επί της πρότασης σχετικά με περιορισμένη τροποποίηση της Συνθήκης που απαιτείται για τη δημιουργία μόνιμου μηχανισμού για τη διασφάλιση της χρηματοπιστωτικής σταθερότητας της ζώνης του ευρώ στο σύνολο της. Μετά την καταρχήν συμφωνία μας, κατά τη σύνοδο του Οκτωβρίου, ότι επιβάλλεται σχετική τροποποίηση της Συνθήκης, πραγματοποίησα διαβουλεύσεις με τα μέλη του Ευρωπαϊκού Συμβουλίου σχετικά με την ενδεχόμενη διατύπωση και το περιεχόμενό της. Εξασφάλισα τη συμφωνία ως προς ένα κείμενο που αποτελείται από δύο εδάφια και θα πρέπει να προστεθεί στο άρθρο 136 της Συνθήκης. Παραθέτω αυτολεξεί:
<P>
"Τα κράτη μέλη με νόμισμα το ευρώ μπορούν να θεσπίσουν μηχανισμό σταθερότητας ο οποίος θα ενεργοποιείται εφόσον κρίνεται απαραίτητο προκειμένου να διασφαλίζεται η σταθερότητα της ζώνης του ευρώ στο σύνολό της. " παροχή τυχόν απαιτούμενης χρηματοοικονομικής συνδρομής δυνάμει του μηχανισμού θα υπόκειται σε αυστηρούς όρους".
<P>
Πρόκειται για μεγάλο βήμα στο πλαίσιο των προσπαθειών μας με στόχο μια Ευρώπη λιγότερο τρωτή απέναντι στις κρίσεις. Δεν έχει σημασία μόνο από την άποψη της ασφάλειας δικαίου, αλλά και για λόγους αξιοπιστίας των αγορών. Δεδομένου ότι η τροποποίηση αυτή δεν θα αυξήσει τις αρμοδιότητες της Ένωσης, όλα τα μέλη του Ευρωπαϊκού Συμβουλίου συμφώνησαν ότι είναι σκόπιμο να χρησιμοποιηθεί απλουστευμένη διαδικασία αναθεώρησης. Αυτό σημαίνει ότι χρειάζονται η δική σας γνώμη και οι γνώμες της Ευρωπαϊκής Επιτροπής και της Κεντρικής Τράπεζας. Ελπίζουμε ότι θα δώσετε την έγκρισή σας. Δεν χρειάζεται, πιστεύω, να σας υπενθυμίσω τη σημασία της ταχύτερης και ομαλότερης δυνατής διεκπεραίωσης του θέματος σε μια περίοδο κατά την οποία εξακολουθεί να μας ανησυχεί η αστάθεια των αγορών.
<P>
Γνωρίζω ότι και εσείς και οι αρμόδιες επιτροπές σας παρακολουθείτε στενά το συγκεκριμένο θέμα, όπως είχα ιδίως την ευκαιρία να διαπιστώσω κατά τις εργασίες της ειδικής ομάδας για την οικονομική διακυβέρνηση που έλαβαν χώρα υπό την προεδρία μου, και στο πλαίσιο των οποίων πραγματοποίησα επαφές με τις προεδρίες των πλέον αρμόδιων κοινοβουλευτικών επιτροπών. Θα ήθελα, εξάλλου, να ευχαριστήσω τον Πρόεδρο κ. Buzek, ο οποίος συμμετείχε ως προς το σημείο αυτό στις εργασίες του Ευρωπαϊκού Συμβουλίου, και μας πληροφόρησε ότι το Κοινοβούλιο είναι πρόθυμο να εξετάσει το θέμα χωρίς χρονοτριβή.
<P>
Χάρη στη γνώμη σας, το Ευρωπαϊκό Συμβούλιο θα είναι σε θέση να προχωρήσει από το σχέδιο απόφασης σε πλήρη απόφαση κατά τη σύνοδο του Μαρτίου. Εν συνεχεία, η τροποποίηση της Συνθήκης θα πρέπει να εγκριθεί σε κάθε κράτος μέλος. Ο σκοπός είναι να τεθεί σε ισχύ η τροποποίηση το αργότερο την 1η Ιανουαρίου 2013, ώστε να μπορέσει, με τη σειρά του, ο μηχανισμός να λειτουργήσει από τον Ιούνιο του 2013.
<P>
Το Ευρωπαϊκό Συμβούλιο εξέτασε επίσης τα ενδεχόμενα βασικά χαρακτηριστικά του μελλοντικού μηχανισμού. Ήδη από τον Οκτώβριο, είχαμε ζητήσει από την Επιτροπή να αναλάβει τις προπαρασκευαστικές εργασίες. Από τις εργασίες αυτές προέκυψε, στις 28 Νοεμβρίου, δήλωση των Υπουργών Οικονομικών της Ευρωομάδας, την οποία προσυπέγραψε πλήρως η σύνοδος του Ευρωπαϊκού Συμβουλίου. Στη δήλωση προβλέπεται ότι ο μελλοντικός ευρωπαϊκός μηχανισμός σταθερότητας θα βασίζεται στον υφιστάμενο μηχανισμό, πράγμα που σημαίνει ότι θα συμμετέχει και το ΔΝΤ. " ΕΕ θα εξακολουθήσει να εφαρμόζει αυστηρά τις συνήθεις πρακτικές του ΔΝΤ και της διεθνούς κοινότητας. Όσον αφορά τον ρόλο του ιδιωτικού τομέα, θα λαμβάνονται αποφάσεις κατά περίπτωση, δηλαδή η συμμετοχή του ιδιωτικού τομέα δεν θα αποτελεί αναγκαία προϋπόθεση για τη στήριξη στο πλαίσιο του μελλοντικού μηχανισμού σταθερότητας.
<P>
Τέλος, το Ευρωπαϊκό Συμβούλιο πραγματοποίησε επίσης πολύ ικανοποιητική και διεξοδική ανταλλαγή απόψεων σχετικά με τις πρόσφατες οικονομικές εξελίξεις και τον τρόπο αντιμετώπισης των προκλήσεων για όλες τις ευρωπαϊκές οικονομίες, τόσο σε μακροπρόθεσμο όσο και σε βραχυπρόθεσμο πλαίσιο. Παρέστη, μεταξύ άλλων, ο πρόεδρος της Κεντρικής Τράπεζας, και το Ευρωπαϊκό Συμβούλιο επικρότησε τη δήλωση των αρχηγών κρατών και κυβερνήσεων της ζώνης του ευρώ και των παρόντων θεσμικών οργάνων της ΕΕ. Κατά τη συζήτηση, επιβεβαιώθηκαν η αποφασιστικότητα και η ενότητα που επικρατούν μεταξύ των κρατών μελών και των θεσμικών οργάνων. Όλοι οι συμμετέχοντες συμφώνησαν με τη βασική ανάλυση. Επιτρέψτε μου να επιμείνω: είναι σύμφωνοι και οι 27, παρότι η ανάλυση επικεντρώνεται ειδικώς στις 17 χώρες του ευρώ. Επιδεικνύουμε, συνεπώς, κοινή βούληση, ούτως ώστε οι οικονομίες μας να είναι λιγότερο τρωτές απέναντι στις κρίσεις και να ενισχυθεί η διαρθρωτική οικονομική μεγέθυνση στην Ευρώπη.
<P>
Θα ήθελα να αναφέρω τα στοιχεία αυτής της κοινής προσέγγισης, η οποία εκφράζει τη σχετική δήλωση. Τρία σημεία αφορούν το έργο που πρέπει να επιτελέσουν οι εθνικές κυβερνήσεις: πρώτον, δημοσιονομική υπευθυνότητα· δεύτερον, τόνωση της μεγέθυνσης· τρίτον, οι δύο χώρες που διαθέτουν προγράμματα στήριξης εφαρμόζουν αποφασιστικά τα αναγκαία μέτρα. Επικροτούμε δε όλοι τις προσπάθειες των κυβερνήσεων και των λαών της Ελλάδας και της Ιρλανδίας.
<P>
Δύο άλλα σημεία αφορούν το έργο που πρέπει να επιτελέσουν από κοινού τα κράτη μέλη και τα θεσμικά όργανα της Ευρωπαϊκής Ένωσης: κατά πρώτο λόγο, το Ευρωπαϊκό Συμβούλιο καλεί τα άλλα θεσμικά όργανα, στα οποία περιλαμβάνεται ασφαλώς και το Κοινοβούλιο, να μεριμνήσουν ώστε οι συμφωνίες που επιτεύχθηκαν τον Οκτώβριο σχετικά με το σύμφωνο σταθερότητας και τη μακροοικονομική εποπτεία, με βάση τις εργασίες της ειδικής ομάδας υπό την προεδρία μου, να μπορέσουν να τεθούν σε εφαρμογή έως το καλοκαίρι. Αυτό είναι κοινό μας καθήκον. Κατά δεύτερο λόγο, συμφωνούμε να διενεργήσουμε νέες δοκιμασίες αντοχής στον τραπεζικό τομέα, ούτως ώστε να εξασφαλισθεί πλήρης διαφάνεια στο ευρύτερο ετήσιο πλαίσιο της ΕΕ.
<P>
" βούλησή μας είναι σαφής. Οι αρχηγοί κρατών και κυβερνήσεων της ζώνης του ευρώ και τα θεσμικά όργανα της ΕΕ εξέφρασαν την προθυμία τους "να πράξουν ό,τι χρειασθεί για να διασφαλίσουν τη σταθερότητα της ζώνης του ευρώ στο σύνολό της". Συνεχίζονται μάλιστα οι εργασίες για την ανάπτυξη των προαναφερόμενων στοιχείων αυτής της συνολικής προσέγγισης.
<P>
Τη δεύτερη ημέρα της συνόδου μας εξετάσαμε ιδίως τις σχέσεις μας με τους στρατηγικούς εταίρους. " Cathy Ashton παρουσίασε εκθέσεις προόδου σχετικά με τον τρόπο αντιμετώπισης των στρατηγικών εταίρων, και εγώ πάλι ενημέρωσα τους συναδέλφους για τη θετική έκβαση τριών πρόσφατων διασκέψεων κορυφής, συγκεκριμένα: της διάσκεψης κορυφής με τον πρόεδρο Obama, όπου ανοίξαμε νέους δρόμους διατλαντικής συνεργασίας στους τομείς της οικονομικής μεγέθυνσης, της απασχόλησης και της ασφάλειας, όπως η πράσινη μεγέθυνση και η ασφάλεια στον κυβερνοχώρο, της διάσκεψης κορυφής με τον πρόεδρο Medvedev, όπου επιτύχαμε τη διμερή συμφωνία για την προσχώρηση της Ρωσίας στον ΠΟΕ, που αποτελεί σημαντικό επίτευγμα, και της διάσκεψης κορυφής με τον ινδό πρωθυπουργό Singh, όπου σημειώσαμε αρκετή πρόοδο όσον αφορά τη σύναψη φιλόδοξης και ισόρροπης συμφωνίας ελεύθερων συναλλαγών (για την οποία προσδοκούμε αποτελέσματα εντός του τρέχοντος εξαμήνου), και από την οποία προέκυψε δήλωση σχετικά με τη διεθνή τρομοκρατία.
<P>
Από όλες αυτές τις συνόδους απορρέει ότι η Ευρωπαϊκή Ένωση δεν αντιμετωπίζεται μόνον ως οικονομική ένωση και εμπορικός συνασπισμός από τους εταίρους της, αλλά και ως γεωπολιτικός παράγοντας.
<P>
Το Ευρωπαϊκό Συμβούλιο αποφάσισε επίσης να χορηγήσει στο Μαυροβούνιο το καθεστώς της υποψήφιας χώρας. Υπογραμμίζει την πεποίθησή του επί του ευρωπαϊκού προσανατολισμού των χωρών των Δυτικών Βαλκανίων.
<P>
Συμφωνήσαμε, τέλος, και ως προς τη θέση σχετικά με την Ακτή Ελεφαντοστού, με βάση όσα αποφάσισαν προ ημερών οι Υπουργοί Εξωτερικών, αποστέλλοντας σαφές μήνυμα σχετικά με τον απαιτούμενο σεβασμό των αποτελεσμάτων των δημοκρατικών εκλογών.
<P>
Όπως γνωρίζετε, το Ευρωπαϊκό Συμβούλιο της 4ης Φεβρουαρίου θα ασχοληθεί κυρίως με το θεματολόγιό μας για την οικονομική μεγέθυνση. Ζωτική σημασία έχουν εν προκειμένω η καινοτομία και η ενέργεια, ιδίως η ασφάλεια του ενεργειακού εφοδιασμού. Τον Μάρτιο θα συνεδριάσουμε για πρώτη φορά στο πλαίσιο του λεγόμενου "ευρωπαϊκού εξαμήνου". " συνεδρίαση αυτή δεν θα πρέπει να είναι απλώς μια γραφειοκρατική διαδικασία, αλλά πραγματική ευκαιρία διεξοδικής συζήτησης σχετικά με την κατάσταση της οικονομίας μας και τα μέτρα που είναι σκόπιμο να ληφθούν.
<P>
Αγαπητοί συνάδελφοι, γνωρίζουμε βέβαια ότι πρέπει να ενισχύσουμε και να εμβαθύνουμε τον οικονομικό συντονισμό και την οικονομική σύγκλιση στο εσωτερικό της ζώνης του ευρώ. Θα εργασθούμε στον μέγιστο δυνατό βαθμό εντός ενός συνολικού πλαισίου, και είμαι πεπεισμένος ότι θα επιτύχουμε την αναγκαία συναίνεση.
<SPEAKER ID="010" NAME="José Manuel Barroso" LANGUAGE="EN">
Κύριε Πρόεδρε, πέρυσι, η Ευρωπαϊκή Ένωση βρέθηκε αντιμέτωπη με μια σειρά δοκιμασιών αντοχής, και το Ευρωπαϊκό Συμβούλιο του Δεκεμβρίου κατέδειξε πόσο αποφασισμένοι είμαστε να λάβουμε όλες τις αναγκαίες αποφάσεις, προκειμένου να διαφυλάξουμε τα επιτεύγματά μας. Ειδικότερα, η συμφωνία μας επί της θέσπισης ευρωπαϊκού μηχανισμού σταθερότητας και επί της συναφούς τροποποίησης της Συνθήκης αποδεικνύει την απόλυτη δέσμευσή μας για τη στήριξη της ζώνης του ευρώ, καθώς και των κρατών μελών που έχουν υπαχθεί σε αυτόν, προς όφελος ολόκληρης της ΕΕ.
<P>
" Επιτροπή θα καταρτίσει την επίσημη γνωμοδότησή της επί του κειμένου τροποποίησης της Συνθήκης πριν από την εαρινή σύνοδο του Ευρωπαϊκού Συμβουλίου. Φυσικά θα αναλάβουμε και εμείς, με τη σειρά μας, το καθήκον να εξηγήσουμε στους ευρωπαίους πολίτες τον λόγο για τον οποίο πρέπει να στηρίξουμε αυτήν την περιορισμένη τροποποίηση. " εν λόγω συμφωνία μάς επιτρέπει να εντείνουμε τις προσπάθειές μας, και η Επιτροπή θα συνεργασθεί στενά με τους υπουργούς Οικονομικών για την οριστική διευθέτηση όλων των επιμέρους στοιχείων του μόνιμου μηχανισμού σταθερότητας πριν από το εαρινό Ευρωπαϊκό Συμβούλιο. Παρότι πρόκειται για διακυβερνητικό μηχανισμό, ο οποίος αποτελούσε και τη μοναδική δυνατή επιλογή που θα μπορούσαν να εξετάσουν τα κράτη μέλη, το σημαντικό είναι ότι καταρτίζεται κατά τρόπο απολύτως συμβατό με τη Συνθήκη και ενισχύει τους κανόνες σταθερότητας που έχουμε καθορίσει σύμφωνα με τις αρχές και τα μέσα της δημοσιονομικής εποπτείας.
<P>
Οι εν λόγω αποφάσεις συνδέονται με το ευρύτερο φάσμα μέτρων που λαμβάνουμε στο πλαίσιο της προσέγγισής μας για την αντιμετώπιση τόσο της οικονομικής κρίσης και των επιπτώσεών της όσο και της ανάγκης για τη δημιουργία οικονομικής μεγέθυνσης με θέσεις απασχόλησης. Αυτό αναγνωρίστηκε από το Ευρωπαϊκό Συμβούλιο. Οι αρχηγοί κρατών και κυβερνήσεων της ζώνης του ευρώ και τα ευρωπαϊκά θεσμικά όργανα, ειδικότερα, εξέφρασαν επίσης την προθυμία τους να πράξουν ό,τι χρειασθεί για να διασφαλίσουν τη σταθερότητα της ζώνης του ευρώ στο σύνολό της. Συγκεκριμένα, οι αρχηγοί κρατών ζήτησαν την ανάληψη αποφασιστικής δράσης για τη διασφάλιση της διαθεσιμότητας επαρκούς οικονομικής στήριξης μέσω της ευρωπαϊκής διευκόλυνσης χρηματοπιστωτικής σταθερότητας, εν αναμονή της έναρξης ισχύος του μόνιμου μηχανισμού. Αυτά ήταν τα συμπεράσματα του τελευταίου Ευρωπαϊκού Συμβουλίου.
<P>
Το Ευρωπαϊκό Συμβούλιο ζήτησε επίσης να επισπευσθεί, το αργότερο έως τον Ιούνιο, η έγκριση των προτάσεων της Επιτροπής του προηγούμενου Σεπτεμβρίου σχετικά με την οικονομική διακυβέρνηση. Αναγνώρισε τον σημαντικό ρόλο που καλείται εξίσου να διαδραματίσει η στρατηγική "Ευρώπη 2020", ενόψει της επαναφοράς της Ευρώπης στην τροχιά της βιώσιμης ανάπτυξης. Το ευρωπαϊκό εξάμηνο, το οποίο ξεκίνησε την προηγούμενη εβδομάδα με την "Ετήσια επισκόπηση της ανάπτυξης", ενσωματώνει όλες αυτές τις τάσεις. Θεωρώ ότι ανοίγει νέους ορίζοντες, βελτιώνοντας αποφασιστικά τον τρόπο με τον οποίο διαχειριζόμαστε και συντονίζουμε τις αλληλοεξαρτώμενες οικονομίες μας στην Ευρωπαϊκή Ένωση. Το ζητούμενο εν προκειμένω είναι η επίτευξη πραγματικής ευρωπαϊκής οικονομικής διακυβέρνησης. Αυτή είναι η νέα μας οικονομική διακυβέρνηση επί το έργο - μια διακυβέρνηση που θα πρέπει να συνιστά ολοκληρωμένη απάντηση στην κρίση.
<P>
" Επιτροπή επεσήμανε το εν λόγω ζήτημα με απόλυτη σαφήνεια στην ετήσια επισκόπηση της ανάπτυξης. Επιτρέψτε μου να τονίσω αυτό ακριβώς το ζήτημα, διότι φρονώ -βάσει και των πολύ σημαντικών συμπερασμάτων του Ευρωπαϊκού Συμβουλίου του Δεκεμβρίου- ότι είναι πλέον πιο κρίσιμο από ποτέ να εξετάσουμε τα επόμενα βήματά μας. Πιστεύω ότι διαμορφώνεται μια νέα πραγματικότητα. Οι πολιτικές της οικονομικής διακυβέρνησης και του οικονομικού συντονισμού έχουν αλλάξει, και αυτό δεν οφείλεται μόνο στην επιθυμία των αποκαλούμενων φεντεραλιστών. Αυτή ήταν και η επιθυμία των αγορών. Αυτή ήταν η επιθυμία και των διεθνών μας εταίρων. Είναι ζήτημα απλής κοινής λογικής για το οποίο εργαζόμαστε και θα συνεχίσουμε να εργαζόμαστε.
<P>
Το νέο ευρωπαϊκό εξάμηνο συνδυάζει αυστηρότερους δημοσιονομικούς κανόνες, ενισχύοντας το σύμφωνο σταθερότητας και ανάπτυξης με αποτελεσματικό οικονομικό συντονισμό. Προσφέρει εκ των προτέρων συντονισμό, πράγμα που σημαίνει ότι συζητούμε αμφότερες τις οικονομικές και δημοσιονομικές πολιτικές των χωρών μας πριν από την έγκρισή τους. Δεν κοιτάζουμε πλέον στο παρελθόν για να προβούμε σε διορθώσεις, αλλά στρέφουμε το βλέμμα μας προς το μέλλον για να παράσχουμε καθοδήγηση.
<P>
Αυτή η εκ των προτέρων προσέγγιση βρίσκεται στο επίκεντρο της διαδικασίας που χαρακτηρίζεται ως ιστορικό βήμα για την Ευρωπαϊκή Ένωση. Πράγματι, προσδίδουμε αμιγή ευρωπαϊκή συνιστώσα στη χάραξη των εθνικών δημοσιονομικών και οικονομικών πολιτικών. Εφεξής, δεν θα αξιολογούμε ούτε θα προσπαθούμε να διορθώσουμε εκ των υστέρων τις πολιτικές, αλλά θα συνδράμουμε εκ των προτέρων στη διαμόρφωσή τους.
<P>
Φυσικά, οι τελικές αποφάσεις επί των εθνικών προϋπολογισμών θα λαμβάνονται από τα εθνικά κοινοβούλια. Αυτό είναι το ορθό και το πρέπον. Πλην όμως, αυτή η νέα μορφή οικονομικής διακυβέρνησης αντανακλά απλώς μια ορθολογική απάντηση στη νέα πραγματικότητα. Δεδομένου του βαθμού αλληλεξάρτησης που παρατηρείται στη ζώνη του ευρώ και στην Ευρωπαϊκή Ένωση συνολικά, κάθε χώρα θα πρέπει να είναι σε θέση να λαμβάνει αποφάσεις έχοντας επίγνωση των προθέσεων των γειτόνων χωρών. Αυτή η ανταλλαγή πληροφοριών ενισχύει τόσο τις εξουσίες όσο και τον θεσμό αυτόν καθαυτόν των εθνικών κοινοβουλίων. Δεν υπονομεύει το κύρος τους.
<P>
" ετήσια επισκόπηση της ανάπτυξης δρομολογεί την εν λόγω διαδικασία, και τα βασικά της μηνύματα είναι σαφή: αποκατάσταση της σταθερότητας, τερματισμός των καθυστερήσεων στην εφαρμογή διαρθρωτικών μεταρρυθμίσεων και επιτάχυνση της λήψης μέτρων που τονώνουν την ανάπτυξη. Καταρχάς, πρέπει να αποκαταστήσουμε τη σταθερότητα μέσω της εξυγίανσης των δημόσιων οικονομικών. Εάν δεν ισοσκελισθούν οι προϋπολογισμοί, δεν θα είμαστε σε θέση να επανακτήσουμε την εμπιστοσύνη στις οικονομίες της Ευρώπης. Εάν δεν αποκαταστήσουμε την εμπιστοσύνη, κινδυνεύουμε να οδηγηθούμε σε οικονομική στασιμότητα και να υποστούμε όλες τις δυσμενείς κοινωνικές επιπτώσεις που απορρέουν από αυτήν, ιδιαίτερα στον τομέα της απασχόλησης.
<P>
Ωστόσο, η προσέγγισή μας εν προκειμένω πρέπει να είναι συνετή και διεξοδική. Δημοσιονομική εξυγίανση δεν σημαίνει μείωση του χρέους υιοθετώντας πρακτικές επιβολής δραστικών δαπανών. Το κατεξοχήν ζητούμενο είναι η ιεράρχηση προτεραιοτήτων, και ορισμένοι τομείς -όπως η καινοτομία, η εκπαίδευση και οι νέες μορφές ενέργειας- προσφέρονται ιδιαιτέρως για μια τέτοια κατά προτεραιότητα αντιμετώπιση.
<P>
Το δεύτερο βασικό μήνυμα της ετήσιας επισκόπηση της ανάπτυξης είναι η προώθηση διαρθρωτικών μεταρρυθμίσεων ώστε να μπορέσουμε να δημιουργήσουμε νέες ευκαιρίες στον τομέα της απασχόλησης. " επιλογή είναι απλή: θέλουμε ανάπτυξη χωρίς δημιουργία θέσεων απασχόλησης ή θέλουμε ανάπτυξη με δημιουργία θέσεων απασχόλησης; Εάν θέλουμε το δεύτερο, τότε πρέπει να αναλάβουμε ορισμένες δράσεις. Πρέπει να παροτρύνουμε τα κράτη μέλη να επικεντρωθούν φέτος στη μεταρρύθμιση της αγοράς εργασίας, προκειμένου να κατορθώσουμε να άρουμε τα εμπόδια στα υψηλότερα επίπεδα της απασχόλησης. Πρέπει να βοηθήσουμε τους ανθρώπους είτε να επιστρέψουν στην εργασία τους είτε να βρουν νέες θέσεις απασχόλησης, καθιστώντας πιο ελκυστικό τον τομέα της απασχόλησης. Πρέπει να προβούμε στη μεταρρύθμιση των συνταξιοδοτικών συστημάτων και να μεριμνήσουμε ώστε οι άνεργοι να μην περιπέσουν σε χειρότερη κατάσταση μετά την εξεύρεση εργασίας.
<P>
Επιτρέψτε μου να γίνω απολύτως σαφής: οι διαρθρωτικές μεταρρυθμίσεις δεν συνεπάγονται μείωση του επιπέδου κοινωνικής προστασίας. Συνεπάγονται, όμως, επαναφορά στην αγορά εργασίας για όσους βρίσκονται επί του παρόντος αποκλεισμένοι από αυτήν, ιδίως για τους νέους. Τα ποσσοτά ανεργίας των νέων σε ορισμένα κράτη μέλη, ακόμα και σε περιόδους ευημερίας, είναι σκανδαλώδη. Όποιος προσβλέπει πραγματικά σε μια κοινωνική Ευρώπη γνωρίζει ότι αυτό δεν μπορεί να συνεχισθεί. Μόνον εάν προσαρμοστούμε καταλλήλως θα μπορέσουμε να στηρίξουμε την κοινωνική οικονομία της αγοράς μας έναντι του αυξημένου διεθνούς ανταγωνισμού.
<P>
Το τρίτο βασικό μήνυμα της ετήσιας επισκόπησης της ανάπτυξης είναι η εκ των προτέρων λήψη και ταχύτερη εφαρμογή μέτρων που τονώνουν την οικονομική ανάπτυξη. Το πρόγραμμά μας "Ευρώπη 2020" διαδραματίζει κεντρικό ρόλο εν προκειμένω. Πρέπει να εστιάσουμε την προσοχή μας σε μέτρα τα οποία αποφέρουν σαφή οικονομικά οφέλη, σε βραχυπρόθεσμο και μεσοπρόθεσμο ορίζοντα, και τα οποία μπορούν να εγκριθούν σε σύντομο σχετικά χρονικό διάστημα. Αυτό σημαίνει επενδύσεις στους τομείς που παράγουν οικονομική μεγέθυνση, πλήρη ανάπτυξη όλων των δυνατοτήτων της ενιαίας αγοράς μας, αύξηση των επενδύσεων στους τομείς της ενέργειας, των μεταφορών και των υποδομών ΤΠ -εν μέρει μέσω καινοτόμων χρηματοδοτήσεων, συμπεριλαμβανομένων, κατά την άποψή μας, των ομολόγων της Ευρωπαϊκής Ένωσης για τη χρηματοδότηση έργων υποδομής- και συνέχιση της άσκησης πιέσεων για την ολοκλήρωση των διαπραγματεύσεων του γύρου της Ντόχα, προωθώντας παράλληλα τις συμφωνίες ελεύθερων συναλλαγών με στρατηγικούς εταίρους. Όλα αυτά πρέπει να αποτυπώνονται στην πρόταση σχετικά με το προσεχές πολυετές δημοσιονομικό πλαίσιο. Ο επόμενος προϋπολογισμός της Ευρώπης πρέπει να προάγει την οικονομική μεγέθυνση.
<P>
Κυρίες και κύριοι, οι οικονομίες μας αρχίζουν να κινούνται προς την ορθή κατεύθυνση. " ανάκαμψη έχει αρχίσει να εδραιώνεται, και επί του παρόντος σημειώνονται βήματα προόδου προς την πραγματική οικονομία. Φέτος, προσβλέπουμε σε αύξηση του ΑΕγχΠ της τάξης περίπου του 1,5%, η οποία θα πρέπει να ανέλθει στο 2% του ΑΕγχΠ το 2012. Τους τελευταίους μήνες, ο κατασκευαστικός τομέας της Ευρώπης έχει καταγράψει αξιοσημείωτη πρόοδο. Προσβλέπουμε επίσης στη σταθερή βελτίωση των προοπτικών στον τομέα της απασχόλησης, ενώ αρχίζουμε ήδη να παρατηρούμε μείωση των δημόσιων ελλειμμάτων, χάρη κυρίως στα μέτρα εξυγίανσης που έχουν ήδη ληφθεί, τα οποία υποστηρίζονται, σε ορισμένες περιπτώσεις, από την επάνοδο της οικονομικής μεγέθυνσης. Στην Ευρωπαϊκή Ένωση, το δημόσιο έλλειμμα αναμένεται να μειωθεί κατά μέσο όρο από 6,8% κατά το τρέχον έτος σε 4,2% του ΑΕγχΠ το 2012.
<P>
Ωστόσο, ο εφησυχασμός και η επιστροφή στις κακές συνήθεις πρακτικές θα συνιστούσε ολέθριο σφάλμα. Ο κόσμος έχει αλλάξει. Δεν μπορούμε να επιστρέψουμε στις προγενέστερες πρακτικές μας. Εάν δεν δράσουμε τώρα, απέναντι στη μεγαλύτερη κρίση που έχει σημειωθεί ποτέ από την αρχή της ευρωπαϊκής ολοκλήρωσης, πότε τα κράτη μέλη θα είναι έτοιμα να προβούν σε πραγματικά βήματα προόδου για την έγκριση οικονομικών πολιτικών που θα συνάδουν με τους στόχους που τα ίδια έχουν θέσει; Εάν δεν ενθαρρύνουμε εμείς, σε ευρωπαϊκό επίπεδο, τα κράτη μέλη να λάβουν αυτές τις αποφάσεις, ποιος θα το πράξει; Μόνον εάν διευθετήσουμε τα χρέη μας και σταθεροποιήσουμε τα οικονομικά μας θα μπορέσουμε να στραφούμε από τη διαχείριση της κρίσης προς την ενίσχυση της οικονομικής ανάπτυξης - όχι οιασδήποτε βέβαια ανάπτυξης, αλλά της βιώσιμης ανάπτυξης χωρίς αποκλεισμούς.
<P>
Τούτο συνεπάγεται διαρθρωτικές μεταρρυθμίσεις -πολλές από τις οποίες υποστηρίζουμε επί σειρά ετών-, μεταρρυθμίσεις που αποτελούν πρόκληση για όλες τις δομές, με στόχο όμως τη μείωση των τιμών και την αύξηση των ευκαιριών για νέες θέσεις απασχόλησης και καινοτόμους τρόπους δράσης. Πιστεύω ακράδαντα ότι έχουμε ευθύνη απέναντι στους πολίτες μας να επιλέξουμε την οδό της οικονομικής ανάπτυξης με τη δημιουργία θέσεων απασχόλησης. " ετήσια επισκόπηση της ανάπτυξης ανοίγει τον δρόμο προς αυτήν την κατεύθυνση.
<P>
Ας δεσμευθούμε, λοιπόν, υπεύθυνα υπέρ του κατάλληλου συντονισμού της οικονομικής πολιτικής και υπέρ της πραγματικά κοινής ευρωπαϊκής οικονομικής διακυβέρνησης για όλους τους πολίτες μας. Σας ευχαριστώ για την προσοχή σας.
<P>
(Χειροκροτήματα)
<SPEAKER ID="011" NAME="Joseph Daul" LANGUAGE="FR">
Κύριε Πρόεδρε, κύριε Van Rompuy, κύριε Barroso, το τελευταίο Ευρωπαϊκό Συμβούλιο απέδειξε ξεκάθαρα ότι το ευρώ αποτελεί πυλώνα ζωτικής σημασίας για την ευρωπαϊκή ολοκλήρωση. Πρέπει να καταβληθεί κάθε δυνατή προσπάθεια για τη σταθεροποίηση και την ενίσχυσή του.
<P>
Σε συνέχεια του Ευρωπαϊκού Συμβουλίου, οι αρχηγοί κρατών ή κυβερνήσεων των κρατών μελών μας εκδήλωσαν τη βαθιά τους προσήλωση στο ευρωπαϊκό νόμισμα, ενώ το γεγονός ότι η Εσθονία πρόκειται να ενταχθεί στη ζώνη του ευρώ στις αρχές του τρέχοντος έτους συνιστά ακόμα μία ένδειξη προς αυτήν την κατεύθυνση, αποτελεί δε παράδειγμα προς μίμηση ως προς τον τρόπο με τον οποίο πρέπει να τηρούνται τα πρότυπα για πολλές χώρες που αποτυγχάνουν να τα τηρήσουν.
<P>
Τούτου λεχθέντος, ουδείς υποτιμά τη σοβαρότητα της οικονομικής και κοινωνικής κατάστασης που επικρατεί επί του παρόντος στην Ευρώπη λόγω της ζώνης του ευρώ. Το 2011 πρέπει να καταβάλουμε κάθε δυνατή προσπάθεια ώστε να ξεπεράσουμε αυτά τα προβλήματα και να καθησυχάσουμε τις αγορές, όχι επιφανειακά αλλά διαρθρωτικά, δημιουργώντας δηλαδή τις κατάλληλες προϋποθέσεις για την ανάπτυξη και την απασχόληση σε μακροπρόθεσμο ορίζοντα. Θεωρώ ότι μιλούμε την ίδια γλώσσα εν προκειμένω.
<P>
Καταρχάς, αυτό σημαίνει ότι πρέπει να επιτευχθεί εξυγίανση στον τομέα των εθνικών δημόσιων οικονομικών. Πρέπει να επιμείνουμε ιδιαίτερα σε αυτό, χωρίς υποχωρήσεις! Δεύτερον, σημαίνει ότι τα κράτη μέλη πρέπει να μεριμνήσουν για τη σύγκλιση των δημοσιονομικών πολιτικών τους, καθώς και για τη σύγκλιση των φορολογικών και κοινωνικών πολιτικών τους.
<P>
Επίσης, πρέπει να καταλήξουμε άμεσα σε συμφωνία επί της δημιουργίας ταμείου διάσωσης για τη ζώνη του ευρώ, και να συμφωνήσουμε ότι αυτό το ταμείο θα έχει νόημα μόνον εφόσον πλαισιώνεται από αυστηρή εφαρμογή των κανόνων δημοσιονομικής πειθαρχίας. Οι πολίτες μας πρέπει να γνωρίζουν ότι οι χώρες τις οποίες συνδράμουν σε δύσκολες περιστάσεις ελέγχουν αυστηρότατα τους δημόσιους λογαριασμούς τους, διαφορετικά δεν θα δέχονται πλέον να πληρώνουν, εάν μου επιτρέπεται να το θέσω κατ' αυτόν τον τρόπο.
<P>
Τέλος, όπως προείπα, πρέπει να δημιουργήσουμε συνθήκες ανάπτυξης και απασχόλησης. Αυτό συνεπάγεται εξίσου την ολοκλήρωση της ευρωπαϊκής εσωτερικής αγοράς, την αύξηση των επενδύσεων στην έρευνα και την καινοτομία, καθώς και στη διά βίου εκπαίδευση και κατάρτιση. " Ομάδα μου επιθυμεί την προώθηση της ευρωπαϊκής και όχι της διακυβερνητικής προσέγγισης σε όλους αυτούς τους τομείς, απλούστατα επειδή είναι μακράν πιο αποτελεσματική και βιώσιμη.
<P>
Κύριε Van Rompuy, ζητώ από εσάς να διασφαλίσετε ότι η μεταρρύθμιση της Συνθήκης, η οποία επιβεβαιώθηκε στο τελευταίο Ευρωπαϊκό Συμβούλιο, θα ολοκληρωθεί το συντομότερο και ταχύτερο δυνατόν.
<P>
" συζήτηση για τον προϋπολογισμό ξεκινά μόλις τώρα. " Ομάδα μου θα συνεχίσει να ζητεί την ενδελεχή επανεξέταση των δημόσιων οικονομικών της ΕΕ κατά τα προσεχή έτη, με στόχο να δημιουργηθούν και πάλι οι προϋποθέσεις ανάπτυξης και απασχόλησης στην Ευρώπη.
<P>
Κύριε Barroso, ας θέσουμε τα πάντα επί τάπητος, χωρίς φόβο, και, όπως έχω αναφέρει ήδη επανειλημμένως, ας μελετήσουμε δύο ή τρία διαφορετικά παραδείγματα προϋπολογισμών: παραδείγματος χάριν, πώς μπορούμε να βγάλουμε την Ευρώπη από την κατάσταση στην οποία βρίσκεται επί του παρόντος με 1%, 2% ή 5%; Πάντως όχι με τη μείωση των πόρων. Εάν επιθυμούμε τη δημιουργία θέσεων απασχόλησης, χρειαζόμαστε περισσότερους κοινοτικούς πόρους, και αυτό δεν σημαίνει μεγαλύτερες δαπάνες εκ μέρους των κρατών μελών.
<P>
Κύριε van Rompuy, κύριε Barroso, δεν πρέπει να φοβόμαστε. Εσείς δεν έχετε παρά να υποβάλετε αυτές τις προτάσεις σε εμάς. Και εμείς, οι αρχηγοί κρατών ή κυβερνήσεων και το Κοινοβούλιο, θα αναγκαστούμε να εξεύρουμε την κατάλληλη λύση - τουλάχιστον όμως, επιτρέψτε μας να έχουμε ορισμένες εναλλακτικές δυνατότητες από τις οποίες θα μπορέσουμε να επιλέξουμε.
<SPEAKER ID="012" NAME="Stephen Hughes" LANGUAGE="EN">
Κύριε Πρόεδρε, αν μη τι άλλο, το Ευρωπαϊκό Συμβούλιο του Δεκεμβρίου οδήγησε σε πολιτική συμφωνία επί της θέσπισης μόνιμου μηχανισμού για την αντιμετώπιση κρίσεων. Εντούτοις, δεδομένης της αντίδρασης των αγορών μετά τα Χριστούγεννα, με την εκδήλωση νέων φόβων για τη φερεγγυότητα της Πορτογαλίας, της Ισπανίας και του Βελγίου, οφείλουμε να διερωτηθούμε εάν πρόκειται, και πάλι, για μια λύση "ημίμετρων που ελήφθησαν πολύ αργά". Ο προτεινόμενος ευρωπαϊκός μηχανισμός χρηματοπιστωτικής σταθερότητας ήγειρε, αυτός καθαυτόν, νέα ερωτήματα σχετικά με τις χρηματοπιστωτικές αγορές, και ο υφιστάμενος μηχανισμός χρηματοπιστωτικής σταθεροποίησης θεωρείται πλέον ανεπαρκής. Για μία ακόμα φορά χάθηκαν ευκαιρίες.
<P>
Τον Δεκέμβριο, το Κοινοβούλιο απέστειλε σαφές μήνυμα προς το Συμβούλιο σχετικά με τα ευρωομόλογα, ωστόσο, δεν υπήρξε εποικοδομητική απάντηση ούτε από το Συμβούλιο ούτε από την Επιτροπή. Από το 2008 και εξής, διαπιστώνονται ουσιαστικά συνεχείς επιφυλάξεις και εσωτερικοί διαξιφισμοί μεταξύ των κρατών μελών και των θεσμικών οργάνων, και, κάθε φορά, λαμβάνουμε μετά κόπων και βασάνων κάποια απάντηση, η οποία παρέχεται, όμως, πολύ αργά και δεν ανταποκρίνεται στις απαιτήσεις μας.
<P>
" σαφέστερη απόδειξη του προβλήματος είναι το γεγονός ότι, ενόψει των υφιστάμενων οικονομικών και νομισματικών προκλήσεων, δεν διαθέτουμε τα εργαλεία που χρειαζόμαστε. Διότι είναι είτε ακατάλληλα είτε ανύπαρκτα. Οι θεσμικές διαδικασίες λήψης αποφάσεων που διαθέτουμε είναι σύνθετες και στερούνται δημοκρατικού χαρακτήρα, ενώ η στρατηγική μας στον τομέα της οικονομικής πολιτικής είναι κατακερματισμένη και αναποτελεσματική.
<P>
Κύριε Barroso, οι χρηματοπιστωτικές αγορές δεν μας ασκούν πιέσεις λόγω του υψηλού χρέους και των επιπέδων ελλείμματος. Ασκούν πιέσεις επειδή ζητούν αντιστάθμιση του κινδύνου που διατρέχουν δανείζοντας χρήματα σε ένα εγχείρημα που δεν φαίνεται ικανό να ωριμάσει ή να εκπληρώσει τον επιδιωκόμενο σκοπό του.
<P>
Αυτό που κρατά σήμερα τη ζώνη του ευρώ ενωμένη δεν είναι τόσο το όνειρο των ιδρυτών της, αλλά ο εφιάλτης της "εναλλακτικής λύσης": η πλήρης κατάρρευση του συστήματος. " παταγώδης αποτυχία στην αντιμετώπιση της κρίσης οδηγεί το ευρωπαϊκό εγχείρημα σε πολιτικό αδιέξοδο. Ποιες είναι, επί του παρόντος, οι πιθανότητες για μια ισχυρότερη και δημοκρατικότερη δέσμη θεσμών, η οποία θα αναδυθεί από την αναθεωρημένη Συνθήκη;
<P>
Έξυπνες εκκλήσεις για περαιτέρω πολιτική ολοκλήρωση, όπως αυτή που απηύθυνε την προηγούμενη εβδομάδα η κεντρική τράπεζα της Γερμανίας (Bundesbank), είναι πραγματικά καταδικασμένες. Υπό αυτές τις συνθήκες, κύριε Barroso, μένω εμβρόντητος από την κατά μέτωπον επίθεση της Επιτροπής κατά της κοινωνικής Ευρώπης, καθώς και από την παρεμβατική στάση της επί των εθνικών αγορών εργασίας, όπως στην περίπτωση της Ιρλανδίας. Πράγματι, η ετήσια επισκόπηση της ανάπτυξης αποτελεί μια κατά μέτωπον επίθεση κατά των από μακρού κατοχυρωμένων, κοινωνικών και οικονομικών βασικών δικαιωμάτων των εργαζομένων, αλλά και κατά της έννοιας αυτής καθαυτήν των συλλογικών διαπραγματεύσεων.
<P>
Εάν αυτή η τακτική επικυρωθεί και από το Ευρωπαϊκό Συμβούλιο, θα πρόκειται για μια στρατηγική η οποία, συνιστά, κατ' εμέ, το χειρότερο σενάριο αναφορικά με την κατάσταση που αντιμετωπίζουμε επί του παρόντος. Δεν θα αποτελεί μόνον οικονομική παραφροσύνη, αλλά θα είναι ολέθρια και για το ευρωπαϊκό εγχείρημα.
<P>
Οι μεγάλες ιδέες ενδέχεται να ναυαγούν, κύριε Πρόεδρε, και ανησυχώ πραγματικά για αυτό το ευρωπαϊκό εγχείρημα. " ιστορία μάς διδάσκει ότι οι άνθρωποι αρνούνται την πιθανότητα της αποτυχίας μέχρι την τελευταία στιγμή. Ας αναγνωρίσουμε αυτήν την πιθανότητα αποτυχίας.
<P>
Ο κ. Farage γνέφει καταφατικά. " μη ανάληψη δράσης, κύριε Van Rompuy, κύριε Barroso, γίνεται όπλο στα χέρια του κ. Farage και των συμμάχων του. Για όνομα του Θεού, ας αναλάβουμε επιτέλους δράση!
<SPEAKER ID="013" NAME="Sylvie Goulard" LANGUAGE="FR">
Κύριε Πρόεδρε, κύριε Van Rompuy, κύριε Barroso, θα ήθελα να προβώ σε δύο παρατηρήσεις σχετικά με τα συμπεράσματα του Ευρωπαϊκού Συμβουλίου του προηγούμενου Δεκεμβρίου.
<P>
" πρώτη παρατήρηση διατυπώνεται εν είδει υπενθύμισης ότι η κρίση έχει μοναδικό αντίκτυπο στην Ένωση για έναν απλό λόγο: εξαρχής αποτελούσαμε κοινότητα νομικού χαρακτήρα, και σε μια κοινότητα νομικού χαρακτήρα, η νομοθεσία κατέχει σημαίνουσα θέση. Το πρόβλημα δεν είναι η αμφισβήτηση της συμμόρφωσης προς τη νομοθεσία, αλλά η αντιμετώπιση μιας τόσο σοβαρής κρίσης -όπως μας επισημαίνει και η ετήσια επισκόπηση της ανάπτυξης που μόλις δημοσιεύσατε, κύριε Πρόεδρε-, καλεί για την ανάληψη δράσης, όχι για νομικισμούς.
<P>
Μας δηλώνετε ότι η εν λόγω αναθεώρηση των Συνθηκών κρίνεται ουσιώδης προκειμένου να καθησυχάσουν οι αγορές. Καταρχάς, εάν μου επιτρέπετε να είμαι ελαφρώς αγενής, έχω την εντύπωση ότι οι αγορές ουδόλως καθησύχασαν μετά τα συμπεράσματα της συνόδου του Ευρωπαϊκού Συμβουλίου τον Οκτώβριο. Έστε, λοιπόν, πραγματικά προσεκτικοί όταν προτίθεστε να παρέχετε διαβεβαιώσεις προς τις αγορές. Αναλογιστείτε απλώς τι θα συμβεί ενδεχομένως εάν αποτύχει αυτή η αναθεώρηση.
<P>
Προέρχομαι από μια χώρα η οποία έχει βιώσει το δράμα ενός αρνητικού δημοψηφίσματος χωρίς να διαθέτει εναλλακτικό σχέδιο. Βρεθήκατε ήδη εκεί, κύριε Barroso. Ορισμένες φορές, οφείλουμε να σκεπτόμαστε τις επιπτώσεις όταν δηλώνουμε στις αγορές: "Πρέπει να τροποποιήσουμε τις Συνθήκες, και πρέπει όλα να πραγματοποιηθούν έως την τάδε ημερομηνία"· και στη συνέχεια να ελπίζουμε ότι αυτός ο στόχος θα επιτευχθεί. Είναι σαφές, λοιπόν, ότι επιλέγετε την απλουστευμένη διαδικασία με την ελπίδα ότι ο στόχος θα επιτευχθεί. Μολαταύτα, εάν όντως επιτευχθεί, θα είστε ενδεχομένως σε θέση να καθησυχάσετε τις αγορές, όχι όμως και τους πολίτες.
<P>
Επ' αυτού ακριβώς διατυπώνεται και η δεύτερη παρατήρησή μου: πολύ κακό για το τίποτα. Τροποποιείτε τις Συνθήκες για νομικούς λόγους. Δεν τις τροποποιείτε για να δώσετε στους πολίτες τις απαντήσεις που προσδοκούν. Έξι από τους εισηγητές, μεταξύ των οποίων και εγώ, εργαζόμαστε επί της δέσμης μέτρων για την οικονομική διακυβέρνηση, την οποία κατήρτισε η Επιτροπή χωρίς να χρειαστεί να τροποποιήσει τις Συνθήκες. Συμφωνήσαμε να εργαστούμε χωρίς να καταστεί ανγκαία η τροποποιήση των Συνθηκών, αλλά στην πορεία μας ενημέρωσαν ότι "πρόκειται να τροποποιήσουμε τις Συνθήκες". Φαίνεται να λέμε στους πολίτες ότι μπορούμε να τροποποιήσουμε τις Συνθήκες, ότι μπορούμε να προχωρήσουμε σαφώς περαιτέρω μέσα στη δαιδαλώδη νομοθετική γραφειοκρατία, αλλά, επί της ουσίας, δεν το πράττουμε· και δεν το πράττουμε ούτε στην περίπτωση της στρατηγικής "Ευρώπη 2020", ώστε να ληφθεί σοβαρά υπόψη, ούτε ενόψει της εξασφάλισης θέσεων απασχόλησης και ανάπτυξης για τους πολίτες.
<P>
Πέραν δε όλων αυτών, το Ευρωπαϊκό Συμβούλιο του Δεκεμβρίου μάς ζητεί να επιταχύνουμε τις εργασίες μας. Πολύ καλά, λοιπόν, ας τις επιταχύνουμε! Θα ήθελα όμως και το Συμβούλιο να επιταχύνει τις δικές του εργασίες, κύριε Van Rompuy· το Κοινοβούλιο έχει ήδη παρουσιάσει τις εκθέσεις του. Υπάρχει ένας απλούστατος τρόπος για να επιταχύνουμε τις εργασίες μας: εσείς θα συγκλίνετε προς τις θέσεις μας και εμείς θα πάψουμε να αντιμετωπίζουμε τη διαδικασία συναπόφασης ως διαδικασία κατά την οποία το Συμβούλιο λαμβάνει τις αποφάσεις και το Κοινοβούλιο προσαρμόζει τη θέση του.
<SPEAKER ID="014" NAME="Rebecca Harms" LANGUAGE="DE">
Κύριε Πρόεδρε, κύριε Van Rompuy, αυτό που θυμάμαι κυρίως από την τελευταία σύνοδο του Συμβουλίου δεν αποτυπώνεται στη σύνοψη που παρουσιάσατε, και θα ήθελα, συνεπώς, να συνοψίσω τα συμπεράσματα της συνόδου με διαφορετικό τρόπο. Με βάση τα σημερινά δεδομένα, το σημαντικότερο στοιχείο που ανακαλώ στη μνήμη μου είναι ότι, κατά τη διάρκεια της συνόδου κορυφής των αρχηγών κρατών και κυβερνήσεων στις Βρυξέλλες, ο οργανισμός αξιολόγησης της πιστοληπτικής ικανότητας Moody's υποβάθμισε την πιστοληπτική ικανότητα της Ιρλανδίας.
<P>
Το στοιχείο αυτό ήταν καταλυτικό ώστε να συνειδητοποιήσουμε όλοι το μέγεθος της αποτυχίας μας στη διαχείριση της κρίσης, με την οποία εξακολουθούμε να βρισκόμαστε αντιμέτωποι ακόμα και σήμερα. " σύγκριση μεταξύ των βασικών μεγεθών της κρίσης όσον αφορά το χρέος των διαφόρων χωρών αποκαλύπτει την εκπληκτική επιτυχία της κερδοσκοπικής δραστηριότητας εις βάρος του ευρώ. Εν τω μεταξύ, μια χώρα η οποία αντιμετωπίζει μακράν σοβαρότερα προβλήματα από την Πορτογαλία και την Ισπανία, ήτοι οι "ΠΑ, ουδόλως πλήττεται από τον πόλεμο που διεξάγουν οι κερδοσκόποι κατά του ευρώ. Αυτή είναι η τρέχουσα κατάσταση των πραγμάτων.
<P>
Ένα νέο έτος έχει ξεκινήσει, και εμείς καλούμαστε να αντιμετωπίσουμε νέα προβλήματα. Πρέπει να αντιμετωπίσουμε πάραυτα το πρόβλημα που προβλέψαμε κατά τη διάρκεια της συνόδου, με άλλα λόγια, την ανεπάρκεια πιθανότατα των αποφάσεων που ελήφθησαν στο πλαίσιο της συνόδου. Φρονώ ότι όλοι έχουμε πλέον συνειδητοποιήσει πως πολλές ευρωπαϊκές χώρες αντιμετωπίζουν δυσκολίες. Παρουσιάζουν τεράστια χρέη, συμπεριλαμβανομένων αμφότερων του ιδιωτικού χρέους και του ανεπίτρεπτου επιπέδου δημοσίου χρέους. Πολλά από τα κράτη μέλη της Ευρωπαϊκής Ένωσης δεν θα είναι σε θέση να επιλύσουν τα προβλήματά τους χωρίς βοήθεια.
<P>
Ποιο θα πρέπει να είναι το επόμενο βήμα μας; Εκτιμούμε ότι απλώς και μόνο η μείωση του εθνικού χρέους -ανεξαρτήτως του αριθμού των χωρών που αρχίζουν να το πράττουν, με την ενθάρρυνση της Ευρωπαϊκής Ένωσης και των κοινών της ψηφισμάτων- δεν συνιστά επαρκή λύση, και ότι οι εν λόγω χώρες εξωθούνται στα όρια των αποδεκτών μέτρων. Πρέπει να επιτευχθεί νέα συμφωνία επί του τρόπου με τον οποίο η συγκεκριμένη λύση μπορεί να αποφέρει αποτελέσματα με πραγματικά αποδεκτά μέσα. Πιστεύω ότι εξελίξεις όπως αυτές που σημειώθηκαν στην Ουγγαρία, για παράδειγμα, είναι ενδεικτικές της κατάστασης που δημιουργείται όταν η κατανομή του πλούτου στις χώρες της Ευρωπαϊκής Ένωσης είναι τόσο άδικη και το χάσμα τόσο μεγάλο. Στο πλαίσιο της διαδικασίας μείωσης του δημόσιου χρέους, πρέπει να εστιάσουμε πολύ περισσότερο την προσοχή μας στον βαθμό της αμεροληψίας που έχουμε επιδείξει μέχρι σήμερα.
<P>
Επιπλέον, εκτιμούμε -και θα ήθελα να είμαι απολύτως σαφής εν προκειμένω- ότι ο τραπεζικός κλάδος χρήζει αναδιάρθρωσης. Δεν είμαστε πεπεισμένοι ότι μπορούμε να δικαιολογήσουμε τυχόν περαιτέρω αύξηση της επιβάρυνσης του χρέους για να διασώσουμε τους "ζωντανούς νεκρούς" σε αυτόν τον τομέα. Θα ήθελα να συνταχθώ πλήρως με την άποψη της κ. Goulard. Χρειαζόμαστε μια προσέγγιση η οποία θα μας επιτρέψει να προετοιμάσουμε τους Ευρωπαίους για το μέλλον στο πλαίσιο μιας νέας πράσινης συμφωνίας, και να χαράξουμε νέα πορεία έναντι της παρούσας κρίσης. Θα ήθελα να τονίσω εκ νέου ότι η Ευρώπη αποτελεί έναν υπέροχο χώρο διαβίωσης, και πρέπει να καταβάλουμε φιλόπονες προσπάθειες ώστε να διασφαλίσουμε ότι αυτό δεν πρόκειται να αλλάξει.
<SPEAKER ID="015" NAME="Timothy Kirkhope" LANGUAGE="EN">
Κύριε Πρόεδρε, το Ευρωπαϊκό Συμβούλιο έλαβε σημαντικές αποφάσεις σχετικά με τη διαχείριση μελλοντικών κρίσεων, ωστόσο, συμφωνώ με τον κ. Barroso ότι τα ουσιαστικά προβλήματα εξακολουθούν να υπάρχουν, ήτοι η ανάγκη αποκατάστασης της δημοσιονομικής πειθαρχίας και η απροθυμία ορισμένων κρατών μελών να προβούν με υπευθυνότητα σε οικονομικές μεταρρυθμίσεις.
<P>
Είχαμε ενηεμρωθεί ότι, με την υιοθέτηση του ενιαίου νομίσματος, τα κράτη μέλη δεν θα είχαν πλέον τη δυνατότητα να επιλύσουν τυχόν προβλήματά τους μέσω της υποτίμησης, αλλά θα πρέπει, απεναντίας, να προβούν σε μεταρρύθμιση των οικονομιών τους για την ενίσχυση της ανταγωνιστικότητάς τους. Παρότι πρόκειται εκ πρώτης όψεως για ελκυστική πρόταση, πολλοί από εμάς δικαίως δεν την αποδεχόμαστε, διότι έχει αποδειχθεί εσφαλμένη προοπτική. Ορισμένα κράτη μέλη κατόρθωσαν να ανακαλύψουν άλλες λύσεις για την τόνωση των οικονομιών τους με τεχνητό τρόπο: μέσω του πληθωρισμού των περιουσιακών στοιχείων, ο οποίος προκλήθηκε εν μέρει από το ακατάλληλα χαμηλό επιτόκιο και την άρνηση λήψης διορθωτικών μέτρων με τη βοήθεια άλλων μέσων, ή μέσω εισροών διά του δανεισμού δημόσιων κεφαλαίων σε ακατάλληλη κλίμακα και με σκοπό, ενίοτε, τη συγκάλυψη του μεγέθους του απορρέοντος δημοσιονομικού ελλείμματος.
<P>
Μολονότι πρέπει, ασφαλώς, να βρούμε λύσεις για την αντιμετώπιση των άμεσων επιπτώσεων αυτών των πολιτικών -και η δημοσιονομική αναδιάρθρωση κρίνεται απαραίτητη- οφείλουμε εξίσου να δεσμευθούμε με την ίδια επιμέλεια για την υλοποίηση οικονομικών μεταρρυθμίσεων: για να αυξήσουμε την ευελιξία της αγοράς εργασίας ενόψει της δημιουργίας νέων θέσεων απασχόλησης, για να ανοίξουμε τις αγορές και να άρουμε τους φραγμούς από τον τομέα των εμπορικών συναλλαγών, καθώς και για να προαγάγουμε τις ιδιωτικές επενδύσεις με στόχο την κάλυψη του κενού που δημιουργήθηκε από τη μείωση των δαπανών στον δημόσιο τομέα.
<P>
" χρηματοπιστωτική και οικονομική κρίση κατέστησε αναπόφευκτη την κυβερνητική παρέμβαση ευρείας κλίμακας· ωστόσο, δεν πρέπει να συγχέουμε την καταπραϋντική αγωγή με τη θεραπεία. " μακροπρόθεσμη λύση δεν έγκειται στην ενισχυμένη διακυβέρνηση· έγκειται στην οικονομική ανάπτυξη, η οποία παράγεται από την επιτυχή δραστηριότητα επιχειρήσεων και επιχειρηματιών σε ανταγωνιστικές αγορές, οι οποίες είναι ικανές να αποφέρουν προστιθέμενη αξία για τους καταναλωτές και να δημιουργήσουν θέσεις εργασίας για τους πολίτες μας.
<P>
Για τον λόγο αυτόν, η στρατηγική "Ευρώπη 2020", η πράξη για την ενιαία αγορά και η Ένωση καινοτομίας, για παράδειγμα, κρίνονται κεφαλαιώδους σημασίας, και πρέπει να λάβουν την προσοχή που τους αξίζει. Διακυβεύονται πάρα πολλά εν προκειμένω. Ενώ εμείς προσπαθούμε να αντιμετωπίσουμε αυτήν την άμεση κρίση, άλλες χώρες ανά τον κόσμο -ορισμένες από τις οποίες φαίνεται να έχουν τελείως διαφορετικές πολιτικές αξίες από τις δικές μας- προχωρούν εμπρός με αποφασιστικότητα. Εάν δεν εξέλθουμε από την παρούσα κρίση ακολουθώντας την προοδευτική οδό των μεταρρυθμίσεων, είμαστε καταδικασμένοι στη ραγδαία παρακμή που θα επακολουθήσει, με ολέθριες συνέπειες για την προώθηση των αξιών μας, ακόμα δε και για το μέλλον του πλανήτη.
<SPEAKER ID="016" NAME="Joe Higgins" LANGUAGE="EN">
Κύριε Πρόεδρε, ο μόνιμος μηχανισμός χρηματοπιστωτικής σταθερότητας δεν είναι ουσιαστικά τίποτα περισσότερο από ένα ακόμα εργαλείο προς όφελος των μειζόνων ευρωπαϊκών τραπεζών ώστε να μετριαστούν οι επιπτώσεις της απερίσκεπτης κερδοσκοπίας τους επί των χρηματοπιστωτικών αγορών. Πρόκειται για έναν μηχανισμό που αποβλέπει στον εξαναγκασμό της εργατικής τάξης ολόκληρης της Ευρώπης να πληρώσει για την κρίση ενός κατεστραμμένου χρηματοπιστωτικού συστήματος και ενός πληττόμενου από την κρίση ευρωπαϊκού καπιταλισμού.
<P>
Κύριε Barroso, κύριε Van Rompuy, απαντήστε μου, παρακαλώ, τώρα -διότι δεν έχετε απαντήσει μέχρι στιγμής- κατά πόσον είναι ηθικό να μεταφέρονται επισφαλή ιδιωτικά χρέη δεκάδων δισεκατομμυρίων ευρώ από κερδοσκόπους και τραπεζίτες, που επιδόθηκαν σε εκτεταμένη κερδοσκοπική δραστηριότητα, στην ιρλανδική αγορά ακινήτων, και να μετακυλίονται, εν συνεχεία, στους ιρλανδούς πολίτες, οι οποίοι δεν φέρουν καμία απολύτως ευθύνη για τη δημιουργία τους. " παρέμβαση ΔΝΤ-ΕΕ στην Ιρλανδία, η οποία πόρρω απέχει από οιοδήποτε σχέδιο διάσωσης, συνιστά έναν μηχανισμό που καθιστά τους ιρλανδούς φορολογούμενους υποτελείς στις ευρωπαϊκές τράπεζες. Καταστρέφετε τις υπηρεσίες μας και το βιοτικό επίπεδο του πληθυσμού μας. Διατείνεστε ότι είστε δημοκράτες, αλλά υποδουλώνετε την εργατική τάξη της Ευρώπης στις αγορές, τις χρηματοπιστωτικές αγορές, οι οποίες σας σέρνουν από τη μύτη.
<P>
Ο μηχανισμός χρηματοπιστωτικής σταθερότητας που προτείνετε είναι ένα ελεεινό όπλο που κατευθύνεται από τις αγορές, μεταμφιεσμένο τεχνηέντως σε κάτι ευεργετικό. Ως μέλη της Αριστεράς στην Ιρλανδία, θα εμμείνουμε στο αίτημά μας να υποβληθεί σε δημοψήφισμα του ιρλανδικού λαού πριν από την έγκρισή του.
<SPEAKER ID="017" NAME="Nigel Farage" LANGUAGE="EN">
Κύριε Πρόεδρε, ποια λέξη χρησιμοποιείται συνήθως αναφορικά με το ευρώ; Όχι, δεν είναι η λέξη "αποτυχία", αν και θα μπορούσε. Είναι η λέξη "σταθερότητα", έτσι δεν είναι; Προ δεκαετίας, όλοι δήλωναν ότι η κυκλοφορία του ευρώ θα επέφερε άμεσα σταθερότητα. Ωστόσο, μετά την παρέλευση δέκα ετών, θα μπορούσα να πω ότι επέσυρε το χάος, τη διχόνοια και την ένδεια εκατομμυρίων ανθρώπων, αλλά η λέξη "σταθερότητα" συνεχίζει, παρ' όλα αυτά, να χρησιμοποιείται ακόμα και σήμερα. Αυτήν τη λέξη χρησιμοποίησε ο κ. Barroso, το ίδιο και ο κ. Van Rompuy: "σταθερότητα".
<P>
Στην πραγματικότητα, καμαρώνουμε για τα επιτεύγματά μας, επειδή οι δημοπρασίες ομολόγων στην Πορτογαλία πήγαν καλά την προηγούμενη εβδομάδα, αλλά η αλήθεια είναι ότι η Ευρωπαϊκή Κεντρική Τράπεζα χρησιμοποιούσε τα χρήματα των φορολογουμένων για να αγοράσει το χρέος τους. Οι διαβεβαιώσεις σας ότι όλα βαίνουν καλώς δεν αποφέρουν τα επιθυμητά αποτελέσματα.
<P>
Ποιον νομίζετε ότι κοροϊδεύετε, κύριε Van Rompuy; " απόδοση των κρατικών ομολόγων στην Πορτογαλία αυξήθηκε εχθές σχεδόν στο 7%. Το κοινό αίσθημα δικαίου σε ολόκληρη την Ένωση δεν στηρίζει πλέον το νόμισμα, και η μάχη για την Ισπανία δεν έχει καν ξεκινήσει. Το μοντέλο αυτό καθαυτό αποτυγχάνει και εσείς επιθυμείτε, παρά ταύτα, να διπλασιάσετε το μέγεθος του ταμείου διάσωσης. Επιπλέον, επιθυμείτε να διευρύνετε ακόμα και το πεδίο εφαρμογής του ταμείου διάσωσης, ούτως ώστε να μπορείτε και εσείς, από κοινού με την ΕΚΤ, να συνεχίσετε να αγοράζετε ακόμα μεγαλύτερο ποσοστό του δικού σας χρέους.
<P>
Χρησιμοποιείτε την κρίση ως μέσο κατάχρησης εξουσίας, προκειμένου να μας οδηγήσετε προς τη δημοσιονομική ένωση. Εάν το επιτύχετε, τότε θα πρέπει να αλλάξουμε και την ονομασία της: να απαλλαχθούμε από την "Ευρωπαϊκή Ένωση" και να την αποκαλούμε πλέον "Υπερχρεωμένη Ένωση". Εάν όντως επιτύχετε τον στόχο σας, θα εγκλωβίσετε τις χώρες του Νότου σε μια οικονομική φυλακή, μέσα στην οποία τα δεινά των πολιτών θα είναι ανείπωτα, ενώ οι χώρες του Βορρά θα βρεθούν να πληρώνουν, ες αεί, έναν μαζικό λογαριασμό και υπερβολικά υψηλά επιτόκια για τις ίδιες τους τις οικονομίες. Έχουμε φθάσει σε ένα σημείο που καμία από τις δηλώσεις δεν έχει πλέον σημασία. Κανείς δεν σας πιστεύει. " κοινή γνώμη δεν σας στηρίζει. Ελπίζω και εύχομαι οι αγορές να σας συντρίψουν ...
<SPEAKER ID="018" NAME="Barry Madlener" AFFILIATION="NI">
(NL) Κύριε Πρόεδρε, κυρίες και κύριοι, από τον γλαφυρό και άνευ ουσίας λόγο του κ. Barroso, κατόρθωσα, εν πολλοίς, να συγκρατήσω μόνο μία ουσιώδη παρατήρηση, ήτοι ότι είναι καθήκον των εύπορων κρατών μελών να πληρώνουν για τα φτωχά κράτη μέλη, διότι αυτή είναι η πραγματικότητα. Κατά τα φαινόμενα, αυτή η κατάσταση θα συνεχισθεί επί μακρόν. Μας επισημαίνεται επανειλημμένως ότι πρέπει να συνδράμουμε τις άλλες χώρες, κανείς όμως δεν έχει αναφέρει τον τρόπο με τον οποίο καλούμαστε πράγματι να το πράξουμε. " ουσία είναι ότι οι ολλανδοί πολίτες πρέπει ανοίξουν το πορτοφόλι τους και να πληρώσουν τον λογαριασμό για τα ασθενή κράτη μέλη, ορισμένα από τα οποία προσχώρησαν στην ευρωζώνη με δόλια μέσα.
<P>
Ο κ. Barroso δηλώνει: "Ας επιλέξουμε τη βιώσιμη ανάπτυξη". Όλες αυτές οι δηλώσεις στερούνται νοήματος, διότι δεν αναφέρεται με ποιον τρόπο καλούμαστε να το πράξουμε. Και εάν δεν αποφέρει τα επιθυμητά αποτελέσματα; Για ποιον λόγο δεν αναπτύσσουμε ένα σενάριο που θα παράσχει σε χώρες όπως η Ελλάδα τη δυνατότητα να επιστρέψουν στο εθνικό τους νόμισμα; Φαίνεται ότι κάτι τέτοιο δεν είναι εφικτό, και ότι δεν είστε διατεθειμένοι να αναπτύξετε σενάρια αυτού του είδους, παρότι πολλοί οικονομολόγοι εκτιμούν ότι θα μπορούσαν, στην πραγματικότητα, να λειτουργήσουν πολύ καλά και ότι θα αποτελούσαν, ενδεχομένως τη βέλτιστη επιλογή μας.
<P>
Ας περάσουμε, τώρα, στη δημιουργία συνθηκών ανάπτυξης και απασχόλησης. Με ποιον τρόπο καλούμαστε να κινηθούμε προς αυτήν την κατεύθυνση; Το γενικό μήνυμα που λαμβάνω είναι ότι τούτο θα πρέπει να γίνει μέσω της μείωσης των δημοσίων δαπανών, και αυτό ακριβώς κάνουμε εμείς, στις Κάτω Χώρες. Και η Ευρωπαϊκή Ένωση τι κάνει εν προκειμένω; Επιβραβεύει τις Κάτω Χώρες προβαίνοντας σε μεγαλύτερες δαπάνες. Θυμάστε ότι ζητήσατε αύξηση της τάξης του 6% για τον προϋπολογισμό της ΕΕ; Προφανώς, μόνον οι ολλανδοί πολίτες κλήθηκαν να πληρώσουν τον λογαριασμό. Κατά συνέπεια, στερείστε αξιοπιστίας και σε αυτόν τον τομέα.
<P>
Συνοψίζοντας, το ζητούμενο εν προκειμένω είναι το εξής: οι Κάτω Χώρες πληρώνουν για τις φτωχές χώρες, με τίμημα τη φθίνουσα οικονομική ανάπτυξη των Κάτω Χωρών. Οι ολλανδοί πολίτες εκτίθενται σε κίνδυνο της τάξης των 27 δισεκατομμυρίων, και το ποσό αυτό φαίνεται να αυξάνεται διαρκώς. Κάθε χρόνο, καταβάλλουμε στην ΕΕ 4,5 δισεκατομμύρια ευρώ -το μεγαλύτερο μέρος των οποίων διοχετεύεται προς ασθενή κράτη μέλη-, οι δαπάνες της ΕΕ παρουσιάζουν αύξηση, ενώ εμείς πρέπει να προβαίνουμε σε περικοπές, και ενώ η αξία του ευρώ συνεχίζει να καταγράφει φθίνουσα πορεία, με αποτέλεσμα να αυξάνεται το κόστος και για τους ολλανδούς πολίτες. Κύριε Πρόεδρε, δεν μπορούμε να έχουμε εμπιστοσύνη στην ΕΕ.
<SPEAKER ID="019" NAME="Olle Schmidt" AFFILIATION="ALDE">
(EN) (Ερώτηση προς τον κ. Nigel Farage, στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8, του Κανονισμού) Κύριε Πρόεδρε, είναι πάντοτε διασκεδαστικό -ή έστω ορισμένες φορές- να ακούει κανείς τον κ. Farage, διότι γνωρίζει όλες τις απαντήσεις και θέτει ο ίδιος όλες τις ερωτήσεις.
<P>
Ωστόσο, κύριε Farage, θα ήταν όντως προτιμότερη η εναλλακτική λύση της κυκλοφορίας 16, 17, ακόμα δε και 20 διαφορετικών νομισμάτων - όπως συνέβαινε κατά τη δεκαετία του 1990, όταν κατέρρευσε η λίρα στερλίνα; Θα βελτίωνε άραγε αυτό την τρέχουσα κατάσταση στην Ευρώπη; Κανένας οικονομολόγος δεν θα συμφωνούσε επ' αυτού, κύριε Farage. Δεν μπορείτε να δηλώνετε απλώς ότι ζούμε στο παρελθόν. Επί του παρόντος, αντιμετωπίζουμε ζητήματα που αφορούν την Ευρώπη του σήμερα. Ποτέ δεν απαντάτε στο ερώτημα με ποιον τρόπο μπορούμε να αντιμετωπίσουμε την κατάσταση σήμερα, αλλά και στο μέλλον. Είστε λαϊκιστής, και είναι πολύ εύκολο για εσάς να απαντάτε στις ερωτήσεις που θέτετε εσείς ο ίδιος.
<SPEAKER ID="020" NAME="Nigel Farage" AFFILIATION="EFD">
(EN) Κύριε Πρόεδρε, προ δεκαετίας, είχα όντως δηλώσει ότι δεν μπορούμε να θέσουμε την Ελλάδα και τη Γερμανία στην ίδια νομισματική ένωση, και ότι κάτι τέτοιο δεν θα μπορούσε να αποφέρει τα επιθυμητά αποτελέσματα. Εάν ανατρέξετε στην ιστορία, θα διαπιστώσετε ότι όταν οι λαοί προσχωρούν σε ψευδείς νομισματικές ενώσεις, όταν οι κυβερνήσεις θεωρούν ότι γνωρίζουν καλύτερα από τις αγορές, οι κυβερνήσεις πάντοτε χάνουν.
<P>
Με ρωτάτε ποια λύση μπορώ να προτείνω σήμερα. Είναι ολοφάνερο: η Ελλάδα, η Πορτογαλία και η Ιρλανδία δεν μπορούν να προσαρμοστούν στη ζώνη του ευρώ. Αυτό που θα έπρεπε να πράξουμε, αυτό που θα έπρεπε να πράξει ο κ. Van Rompuy προκειμένου να επιδείξει πραγματικό ηγετικό πνεύμα, είναι να θέσει σε εφαρμογή ένα εναλλακτικό σχέδιο και να επιτρέψει σε αυτές τις χώρες να επιστρέψουν στο εθνικό τους νόμισμα, να προβούν σε ανταγωνιστικές υποτιμήσεις και να τους δοθεί μια ευκαιρία, διότι το μόνο που επιτυγχάνουμε με την παρούσα πολιτική είναι η εξόντωσή τους.
<SPEAKER ID="021" NAME="José Manuel García-Margallo y Marfil" AFFILIATION="PPE">
(ES) Κύριε Πρόεδρε, οιοσδήποτε διαβάζει σήμερα τις εφημερίδες, καταλήγει σε δύο συμπεράσματα: ότι βρισκόμαστε σε επικίνδυνη καμπή όσον αφορά την κρίση του δημόσιου χρέους και ότι η ευρωπαϊκή απόκριση αποτελεί μια διαδοχή μεμονωμένων διατάξεων, οι οποίες στερούνται εσωτερικής συνοχής.
<P>
Ακόμα και αυτήν ακριβώς τη στιγμή, θέτουμε επί τάπητος το ευρωπαϊκό εξάμηνο, τη δέσμη μέτρων για την οικονομική διακυβέρνηση, την προσωρινή και μόνιμη στρατηγική διάσωσης, τα λεγόμενα "ευρωομόλογα", προκειμένου να καλύψουμε εν μέρει το δημόσιο χρέος, το οποίο θεωρείται ασφαλές, και, επιπλέον, ένα σχέδιο δράσης βάσει της Ευρωπαϊκής Τράπεζας Επενδύσεων, καθώς και ομόλογα για τη χρηματοδότηση συγκεκριμένων έργων, τα οποία περιλαμβάνονται στην πρόταση σχετικά με την εσωτερική αγορά που μας διαβίβασε η Επιτροπή.
<P>
Καταρχάς, η πρόθεση των εισηγητών συνίσταται στον συνδυασμό όλων αυτών των λύσεων και στη δημιουργία ενός ολοκληρωμένου σχεδίου, μιας τελικής εικόνας που θα πρέπει να παρουσιάσουμε στην κοινή γνώμη. Δεύτερον, το εν λόγω σχέδιο πρέπει να είναι ένα ευρωπαϊκό σχέδιο, το οποίο δεν θα διαιρεί την Ευρώπη στα δύο -ας μην υποπέσουμε στο ατόπημα να δημιουργήσουμε μια Ευρώπη δύο ταχυτήτων- και θα επιδιώκει, με τον ίδιο δυναμισμό, δύο στόχους: τη δημοσιονομική πειθαρχία -στον βαθμό που κρίνεται απαραίτητη- και την οικονομική ανάπτυξη που θα μας βοηθήσει να εξέλθουμε από την κρίση την οποία διερχόμαστε.
<P>
Θα ήθελα να προβώ σε μια παρατήρηση σχετικά με τον μηχανισμό διάσωσης, για τον οποίο έκανε λόγο ο ασκών την Προεδρία του Συμβουλίου. Στην πρώτη του δήλωση, ανέφερε ότι προβλέπεται η συμμετοχή ιδιωτών επενδυτών στα σχέδια διάσωσης, στοιχείο που προκάλεσε έντονη έκπληξη και ήγειρε διαμαρτυρίες εκ μέρους του προέδρου της Ευρωπαϊκής Κεντρικής Τράπεζας. Διευκρινίσθηκε, όπως μόλις διευκρινίσθηκε και από τον κ. Van Rompuy, ότι αυτό προβλέπεται να γίνει, πρώτον, κατά περίπτωση -ποιος αποφασίζει, όμως, και βάσει ποιών κριτηρίων;- και, δεύτερον, σύμφωνα με τα κριτήρια και τις πολιτικές του Διεθνούς Νομισματικού Ταμείου. " μοναδική περίπτωση στην οποία το Διεθνές Νομισματικό Ταμείο χρησιμοποίησε σχέδιο διάσωσης αυτού του τύπου ήταν στην περίπτωση της Αργεντινής το 2003· βύθισε τη χώρα στο χάος, από το οποίο δεν έχει κατορθώσει ακόμα να αναδυθεί, ενώ οι ιδιώτες κάτοχοι ομολόγων εξακολουθούν να παραμένουν απλήρωτοι.
<P>
Όσον αφορά τα ευρωομόλογα, στη σημερινή συζητήση τέθηκαν διάφορα θέματα. Θα ήθελα απλώς να προσθέσω δύο ακόμη. Θα μπορούσε, αφενός, να δημιουργηθεί μια αγορά η οποία θα παρουσιάζει την ίδια ρευστότητα με την αγορά των "ΠΑ και, αφετέρου, να δοθεί ώθηση στο ευρώ ως αποθεματικό νόμισμα, παρέχοντας στις κεντρικές τράπεζες και τα κρατικά επενδυτικά ταμεία να επενδύουν το αποθεματικό τους σε αυτά τα ομόλογα.
<P>
" τελευταία μου παρατήρηση είναι ότι το εν λόγω μέτρο πρέπει να πλαισιώνεται από την Ευρωπαϊκή Τράπεζα Επενδύσεων και τα συγκεκριμένα ομόλογα να ανταποκρίνονται στην οικονομική ανάπτυξη.
<SPEAKER ID="022" NAME="Pervenche Berès" AFFILIATION="S&amp;D">
(FR) Κύριε Πρόεδρε, κύριε Van Rompuy, συμφωνήσατε να αναλάβετε την προεδρία της αποκαλούμενης "Ομάδας διακεκριμένων προσωπικοτήτων", η οποία απαρτίζεται από υπουργούς Εξωτερικών που απειλούνταν με υποβάθμιση λόγω του δημοσίου χρέους των οικείων χωρών τους. Ήταν άραγε ικανοί να συγκροτήσουν "Ομάδα διακεκριμένων προσωπικοτήτων"; " διάσταση απόψεων που χαρακτηρίζει τις εν εξελίξει διαβουλεύσεις μεταξύ του κ. Trichet, του κ. Barroso και της γερμανίδας καγκελαρίου κ. Merkel, όπως ακριβώς και η αναταραχή που επικρατεί στις αγορές, μας αποκαλύπτει ότι δεν πρόκειται για "Ομάδα διακεκριμένων προσωπικοτήτων".
<P>
Κληθήκατε να διαχειριστείτε την κρίση του ευρώ. Πρέπει να διαχειριστούμε το ευρώ προς όφελος των ευρωπαίων πολιτών και όχι των κερδοσκόπων. Προς τον σκοπό αυτόν, συμφωνήσατε επί της αναθεώρησης της Συνθήκης για λόγους σκοπιμότητας, παρότι η Διάσκεψη των Προέδρων του ΕΚ δήλωσε ότι η εν λόγω αναθεώρηση είναι εντελώς περιττή - δήλωση που επιβεβαιώθηκε και από τον πρόεδρος της Ευρωομάδας.
<P>
Παρ' όλα αυτά, κινδυνεύετε να μας παρασύρετε, κύριε Πρόεδρε, κύριε Van Rompuy, επί της οδού που θα μπορούσε να μας οδηγήσει εντέλει στη λύση των ""ημίμετρων που ελήφθησαν πολύ αργά". Πράγματι, είναι πλέον ζήτημα χρόνου να στραφείτε προς βοήθεια στη σύνεση του παρόντος Σώματος, να ζητήσετε μια νέα Συνέλευση για την αναθεώρηση της Συνθήκης, προκειμένου να διαθέτουμε, ενδεχομένως, στο μέλλον φορολογική εναρμόνιση, ευρωπαϊκό δημόσιο ταμείο, δάνεια για την κοινή διαχείριση των χρεών μας, καθώς και για την επαναφορά της απασχόλησης στο επίκεντρο των οικονομικών πολιτικών μας.
<P>
Εάν όντως δεν επιθυμείτε την αναθεώρηση της Συνθήκης, πιάστε τον ταύρο από τα κέρατα και εξασφαλίστε στενότερη συνεργασία επί της ευρωζώνης, ούτως ώστε να μπορέσετε να διαχειριστείτε τα προβλήματα και τις ευθύνες των κρατών μελών αυτής της ζώνης και μην την αφήνετε να γίνεται έρμαιο των αγορών.
<SPEAKER ID="023" NAME="Martin Callanan" AFFILIATION="ECR">
(EN) Κύριε Πρόεδρε, δεδομένου ότι πρόκειται για ζήτημα κεφαλαιώδους σημασίας για την ευρωπαϊκή οικονομία συνολικά, αν και (ευτυχώς) η χώρα μου δεν συμμετέχει στη ζώνη του ευρώ, επικροτώ ορισμένα τουλάχιστον από τα μέτρα που συμφωνήθηκαν στο Συμβούλιο για την ευρωζώνη, ειδικότερα δε το γεγονός ότι οι ίδιες οι χώρες της ζώνης του ευρώ θα πρέπει να είναι υπεύθυνες για την επίλυση των προβλημάτων τους.
<P>
Επικροτώ επίσης την ελαφρώς καθυστερημένη αναγνώριση εκ μέρους του Συμβουλίου ότι το άρθρο 122 της Συνθήκης είναι εντελώς ακατάλληλο για τη στήριξη του μηχανισμού διάσωσης. Δεν πρόκειται για φυσικές καταστροφές εν προκειμένω, και οι συγκεκριμένες καταστάσεις δεν διέφευγαν του ελέγχου των ενεχομένων κρατών μελών. Ωστόσο, κατά τις εργασίες κατάρτισης της βάσης επί της οποίας θα τεθεί σε ισχύ ο μηχανισμός, ενδεχομένως το 2013, δεν πρέπει να λησμονήσουμε το γεγονός ότι εξακολουθούμε να βρισκόμαστε εν μέσω σοβαρότατης κρίσης.
<P>
" κατάσταση συνεχίζει να είναι απειλητική για ορισμένα κράτη μέλη: είναι σχεδόν βέβαιο ότι η Πορτογαλία θα αντιμετωπίσει δυσκολίες, πιθανότατα δε η Ισπανία και το Βέλγιο. Το ζήτημα, όμως, που ανησυχεί ιδιαίτερα εμένα προσωπικά είναι ο αντίκτυπος επί της φυσικής δημοκρατίας αυτών των χωρών. Πράγματι, οι εν λόγω χώρες μετατρέπονται σε οικονομικά προτεκτοράτα υπό την ηγεσία του κ. Barroso, του κ. Van Rompuy και άλλων. Οι αποφάσεις που λαμβάνονται από τα εθνικά εκλογικά σώματα των αντίστοιχων χωρών όσον αφορά τις δαπάνες προτεραιότητας που εγκρίνουν και τις οικονομικές πολιτικές που ακολουθούν έχουν πλέον ελάχιστη επιρροή. Τελούν υπό τον έλεγχο των Βρυξελλών, καθώς και υπό τον έλεγχο των διεθνών χρηματοπιστωτικών ιδρυμάτων.
<P>
Μόλις ξεπεράσουμε την κρίση, πρέπει οπωσδήποτε να μεριμνήσουμε για την αποκατάσταση της δημοκρατίας σε αυτές τις χώρες, καθώς και για την ανάκτηση της βούλησης των εθνικών εκλογικών τους σωμάτων να αναλάβουν τον έλεγχο των οικείων εθνικών οικονομικών πολιτικών τους.
<SPEAKER ID="024" NAME="Miguel Portas" AFFILIATION="GUE/NGL">
(PT) Κύριε Πρόεδρε, στην πολιτική υπάρχουν εύλογα μέτρα, εσφαλμένα μέτρα και καταχρηστικά μέτρα. Είναι εύλογη για την Ευρώπη η έκδοση ευρωομολόγων, παρότι η κ. Merkel δεν την εγκρίνει. Είναι εύλογο για εμάς, στην Ευρώπη, να είμαστε σε θέση να προβαίνουμε σε μερική κατανομή του δημοσίου χρέους μας, παρότι η κ. Merkel δεν το εγκρίνει. Εντούτοις, είναι καταχρηστική η δημοσιευθείσα πλέον είδηση ότι ο ευρωπαϊκός μηχανισμός σταθερότητας και το Διεθνές Νομισματικό Ταμείο ενδέχεται να προβούν τελικά σε μερική κατανομή του δημοσίου χρέους που έχει συσσωρευτεί από ιδιωτικές τράπεζες, επιβάλλοντας επιτόκιο ύψους 6% ή 7%, στην περίπτωση της Πορτογαλίας, ενώ οι ίδιες τράπεζες κατόρθωσαν να χρηματοδοτηθούν από την Ευρωπαϊκή Κεντρική Τράπεζα με επιτόκιο της τάξης του 1%.
<P>
Κύριε Van Rompuy, το ερώτημά μου είναι το εξής: έως πότε αναμένεται η Ευρώπη να εκτελεί καθήκοντα θαυματοποιού για τον χρηματοπιστωτικό καπιταλισμό; Έως πότε θα συνεχίσουμε να μετατρέπουμε το ιδιωτικό σε δημόσιο χρέος; Έως πότε θα εξακολουθούμε να αναγκάζουμε τους ευρωπαίους φορολογούμενους, εργαζόμενους και συνταξιούχους να πληρώνουν τα χρέη που δημιουργούνται από τον κλάδο των ιδιωτικών τραπεζών, ο οποίος μας επιτίθεται;
<P>
Αυτό είναι το πραγματικό ζητούμενο της σημερινής συζήτησης.
<SPEAKER ID="025" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, στις "ΠΑ εγκρίθηκε νόμος με τον οποίο απαιτείται από την Ομοσπονδιακή Τράπεζα να παράσχει λεπτομερή στοιχεία σχετικά με τα ακριβή ποσά που χορηγήθηκαν σε κάθε τράπεζα, ονομαστικά, από τη συνολική δέσμη μέτρων διάσωσης ύψους 3.300 δισεκατομμυρίων ευρώ.
<P>
Διερωτώμαι κατά πόσον θα ήταν ανατρεπτικό να ζητηθεί και από εσάς η έγκριση των ίδιων κριτηρίων διαφάνειας, εκτός εάν η παντοδύναμη ομάδα συμφερόντων του χρηματοπιστωτικού και τραπεζικού κλάδου εγείρει εν προκειμένω φραγμούς. Ας αναλογιστούμε την κατάσταση: ποιο είναι το μέλλον αυτής της αναγκαστικής ένωσης ελεύθερων χωρών, η οποία στηρίζεται στις ισχυρότερες χώρες για τη διάσωση των ασθενέστερων χωρών;
<P>
Επί της ουσίας, είμαστε διατεθειμένοι να αναγνωρίσουμε την πραγματικότητα, ήτοι ότι το ευρώ αποτελεί ένα σχεδόν χρεοκοπημένο νόμισμα; Πώς είναι δυνατόν να σκεπτόμαστε να αναγκάσουμε χώρες με ασθενή οικονομία να το χρησιμοποιούν; Είναι η άσκηση κεντρικής νομισματικής πολιτικής αποδεκτή για χώρες οι οποίες παρουσιάζουν τόσο διαφορετικά επιτόκια;
<P>
Εντούτοις, ο ίδιος ο κ. Trichet, ο οποίος αρνείται τον κίνδυνο αφερεγγυότητας για την Ευρωπαϊκή Κεντρική Τράπεζα, παραδέχεται ότι ένας από τους λόγους για τους οποίους εξετάζεται το ενδεχόμενο αύξησης τους κεφαλαίου της είναι ακριβώς η αντιμετώπιση του πιστωτικού κινδύνου, με άλλα λόγια, η αφερεγγυότητα των ομολόγων που αγοράζονται. Επίσης, είναι πλέον καιρός να διεξαχθούν νέες δοκιμασίες αντοχής για τις μεγαλύτερες τράπεζες, και να δοθεί μεγαλύτερη βαρύτητα στα τραπεζικά χρέη υψηλού κινδύνου, όπως ζήτησε ο υπουργός Οικονομικών.
<P>
(Ο Πρόεδρος διακόπτει τον ομιλητή)
<SPEAKER ID="026" NAME="Ιωάννης Κασουλίδης" AFFILIATION="PPE">
(EN) Κύριε Πρόεδρε, το πολιτικό μήνυμα που αποστέλλεται μέσω των αποφάσεων του τελευταίου Συμβουλίου προς τους κερδοσκόπους, τα μέσα ενημέρωσης και τις αγορές είναι ότι τα κράτη μέλη της ΕΕ θα πράξουν ό,τι χρειασθεί για να διαφυλάξουν τη ζώνη του ευρώ και να προασπίσουν το ευρώ. Όλες οι εσωτερικές συζητήσεις που πραγματοποιούνται, κατά πόσον θα πρέπει να διπλασιασθούν τα κεφάλαια του μηχανισμού διάσωσης και να θεσπισθεί το δικαίωμα αγοράς ομολόγων και εάν ο μηχανισμός χρηματοπιστωτικής σταθερότητας μετά το 2013 θα περιλαμβάνει περικοπές ή θα εξουσιοδοτηθεί να προβαίνει σε πώληση ευρωομολόγων, όλα αυτά τα στοιχεία αποτελούν ιδέες που δεν αποκλείονται από κανένα κράτος μέλος. Το μοναδικό ζήτημα που τίθεται υπό συζήτηση είναι το χρονοδιάγραμμα - εάν και πότε χρειάζεται, και υπό ποία μορφή. Μην αφήσετε κανένα περιθώριο αμφιβολίας στα μέσα ενημέρωσης και τους αναλυτές: η ΕΕ θα λάβει όλα τα απαραίτητα μέτρα, και θα τα λάβει την κατάλληλη στιγμή.
<P>
Όσον αφορά τον μηχανισμό χρηματοπιστωτικής σταθερότητας, στην απόφαση του Συμβουλίου αναφέρεται ότι ο μηχανισμός "ενεργοποιείται εφόσον κρίνεται απαραίτητο, προκειμένου να διασφαλίζεται η σταθερότητα της ζώνης του ευρώ στο σύνολό της". Ως βουλευτής προερχόμενος από μικρό κράτος μέλος, μου επιτρέπετε να ζητήσω διαβεβαιώσεις για τη συμπερίληψη μελών όπως είναι η Μάλτα, η Κύπρος, η Εσθονία ή η Σλοβενία, διότι σε περίπτωση που αντιμετωπίσουν σοβαρά προβλήματα δεν θα είναι ενδεχομένως αναγκαία για τη σταθερότητα του συνόλου;
<SPEAKER ID="027" NAME="Άννυ Ποδηματά" AFFILIATION="S&amp;D">
Κύριε Πρόεδρε, οφείλουμε να αναγνωρίσουμε ότι από την αρχή της κρίσης η Ευρώπη, αν και πλήρως απροετοίμαστη θεσμικά και πολιτικά, έχει κάνει σοβαρά βήματα για να την αντιμετωπίσει. Από την εφαρμογή της δέσμης στήριξης της Ελλάδας πριν από σχεδόν ένα χρόνο μέχρι τις αποφάσεις του τελευταίου Ευρωπαϊκού Συμβουλίου για τη σύσταση ενός μόνιμου μηχανισμού σταθερότητας έχουν γίνει σημαντικά βήματα προς τα εμπρός. Ωστόσο, οι συνεχιζόμενες και διευρυνόμενες πιέσεις των αγορών -και όχι πλέον μόνο σε βάρος των πλέον ευάλωτων οικονομιών της ευρωζώνης- αποδεικνύουν ότι οι αποφάσεις μας είναι αποσπασματικές και είναι ανεπαρκείς για να δώσουν μία ολοκληρωμένη απάντηση στην κρίση.
<P>
Χρειαζόμαστε, λοιπόν, μία ολοκληρωμένη ευρωπαϊκή απάντηση στην κρίση, που δεν θα υποκαθιστά ούτε θα παραβλέπει τις ευθύνες των κρατών μελών να τηρήσουν τις δεσμεύσεις τους και να εξυγιάνουν τα δημόσια οικονομικά τους, αλλά θα προστατεύει τις οικονομίες αυτές από τις επιθέσεις των αγορών και θα διευκολύνει την ευόδωση των προσπαθειών τους.
<P>
Κύριε Πρόεδρε, το Ευρωπαϊκό Κοινοβούλιο με ψήφισμά του πριν από λίγες ημέρες ζητεί από την Ευρωπαϊκή Επιτροπή να προχωρήσει άμεσα σε μια μελέτη σκοπιμότητας για την έκδοση ευρωομολόγων.
<P>
(Ο Πρόεδρος διακόπτει την ομιλήτρια)
<SPEAKER ID="028" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, έχουμε φθάσει στο τέλος του ευρωπαϊκού έτους καταπολέμησης της φτώχειας και του κοινωνικού αποκλεισμού. Έχει προβεί το Συμβούλιο σε απολογισμό των επιτευγμάτων του; Όχι.
<P>
Εάν το έπραττε, θα κατέληγε στο συμπέρασμα ότι ουδέποτε στο παρελθόν η φτώχεια δεν είχε σημειώσει τόσο ραγδαία αύξηση και ότι ο αριθμός των ατόμων που ζουν υπό συνθήκες φτώχειας σε αυτήν την εύπορη Ευρώπη έχουν υπερβεί τα 100 εκατομμύρια, καθώς και ότι οι αποφάσεις που έχει λάβει θα συνεχίσουν απλώς να εντείνουν την ανεργία, την ανισότητα και τον κοινωνικό αποκλεισμό. Ωστόσο, τα κέρδη των οικονομικών και χρηματοπιστωτικών ομίλων πολλαπλασιάζονται, καθόσον πρόκειται για κερδοσκοπικά κέρδη επί των δημοσίων χρεών, με την υποστήριξη των κατευθυντηρίων γραμμών της Ευρωπαϊκής Κεντρικής Τράπεζας και των πολιτικών του Συμβουλίου και της Επιτροπής.
<P>
Αυτός είναι, λοιπόν, ο σκοπός της ζώνης του ευρώ;
<P>
Χώρες με σαφώς πιο εύθραυστες οικονομίες συνεχίζουν να υφίστανται πιέσεις και εκβιασμούς, ενώ οι κυβερνήσεις, αντιμέτωπες με τις διαμαρτυρίες και τους αγώνες των εργαζομένων, καταφεύγουν σε μέτρα καταστολής και την άσκηση βίας κατά των συνδικαλιστικών ενώσεων και των εργαζομένων, όπως συνέβη εχθές στην Πορτογαλία.
<P>
Ο λόγος της διαμαρτυρίας μας, της αγανάκτησής μας και της βαθιάς μας πεποίθησης έγκειται στο γεγονός ότι επιθυμούμε ένα διαφορετικό είδος Ευρώπης: μιας Ευρώπης που ερείδεται στην κοινωνική πρόοδο, μιας Ευρώπης που σέβεται όλους όσοι εργάζονται και αγωνίζονται για τα δικαιώματά τους. Σας διαβεβαιώ ότι θα σταθούμε στο πλευρό των εργαζομένων στον αγώνα τους κατά των πολιτικών σας.
<SPEAKER ID="029" NAME="Tunne Kelam" AFFILIATION="PPE">
(EN) Κύριε Πρόεδρε, είμαι στην ευχάριστη θέση να ανακοινώσω ότι σήμερα είναι η 19η ημέρα της συμμετοχής της Εσθονίας στη ζώνη του ευρώ, αλλά η χώρα προετοιμαζόταν για αυτό ήδη από την ένταξή της στην ΕΕ. Ακόμα και το σχέδιο του νομίσματος του εσθονικού ευρώ είχε ήδη συμφωνηθεί προ εξαετίας, μέσω λαϊκής ψηφοφορίας. Ωστόσο, η προσχώρηση στη ζώνη του ευρώ δεν συνιστά απλώς ζήτημα επιμέρους επιλογής - το ζητούμενο είναι η μεγαλύτερη αλληλεγγύη, η ανάληψη κοινής ευθύνης και η ενεργός συμβολή στη σταθερότητα της ηπείρου συνολικά.
<P>
Σε περίοδο οικονομικής κρίσης, οι ηθικές αξίες και τα ζητήματα δεοντολογίας αποκτούν μεγαλύτερη σημασία. Διαπιστώνεται ότι δεν επαρκούν οι οικονομικές δυνατότητες αυτές καθαυτές. Αυτό που είναι κρίσιμης σημασίας εν προκειμένω είναι κατά πόσον η εκάστοτε χώρα εμπνέει εμπιστοσύνη ως προς τη βούληση και την ικανότητά της να υλοποιήσει εγκαίρως τις δεσμεύσεις της και να επιδοθεί σε καίριες διαρθρωτικές μεταρρυθμίσεις.
<P>
Επικροτώ το γεγονός ότι το Συμβούλιο ήταν σε θέση να συμφωνήσει επί του μηχανισμού χρηματοπιστωτικής σταθερότητας, πλην όμως, η πρακτική οδός προς την οικονομική μεγέθυνση και τη σταθερότητα είναι, καταρχάς, η ολοκλήρωση της ενιαίας αγοράς, ειδικότερα δε της ευρωπαϊκής ενιαίας ψηφιακής αγοράς. " τελευταία θα πρέπει να ενταχθεί στον χάρτη πορείας της ευρωπαϊκής ενιαίας αγοράς, καθώς και στο ευρωπαϊκό ψηφιακό θεματολόγιο.
<P>
Τούτο θα μπορούσε να αποτελέσει πραγματική ευκαιρία για την τόνωση της ευρωπαϊκής ανταγωνιστικότητας παγκοσμίως. Οι ευρωπαίοι πολίτες αναμένουν από εμάς να διευκολύνουμε τις επιχειρηματικές συναλλαγές στον ψηφιακό κλάδο, όπου πρακτικές όπως οι ηλεκτρονικές πληρωμές και η ηλεκτρονική ταυτοποίηση θα πρέπει να παρουσιάζουν συνοχή και να είναι κατανοητές. " καθιέρωση ενιαίας ψηφιακής αγοράς απαιτεί επίσης αποφασιστικές προσπάθειες και για την ανάπτυξη αγοράς υπηρεσιών.
<SPEAKER ID="030" NAME="Jean-Pierre Audy" AFFILIATION="PPE">
(FR) Κύριε Πρόεδρε, κύριε Van Rompuy, κύριε Barroso, θα ήθελα να μοιραστώ μαζί σας δύο σκέψεις μου.
<P>
" πρώτη αφορά το πεδίο εφαρμογής του μόνιμου μηχανισμού διαχείρισης κρίσεων. Τα κράτη μέλη που δεν ανήκουν στη ζώνη του ευρώ χωρίζονται ουσιαστικά σε δύο κατηγορίες κρατών: το "νωμένο Βασίλειο και τη Σουηδία, τα οποία δεν υποχρεούνται να υιοθετήσουν το ευρώ, και τα υπόλοιπα κράτη μέλη, ο αριθμός των οποίων ανέρχεται, μαζί με τα μέλη της ευρωζώνης, σε 25 κράτη. Θα πρότεινα τα κράτη που χρησιμοποιούν το ευρώ να επωφελούνται εξίσου από την ειδική μεταχείριση στο πλαίσιο του μηχανισμού, στοιχείο το οποίο δεν περιλαμβάνεται σε καμία ισχύουσα διάταξη.
<P>
Δεύτερον, θα ήθελα να επιστήσω την προσοχή σας στα εθνικά κοινοβούλια. Πέραν των διαδικασιών κύρωσης, τα εθνικά κοινοβούλια δεν εμπλέκονται στην απλουστευμένη διαδικασία. Προτείνω τη συμμετοχή των εθνικών κοινοβουλίων στη διαδικασία διαβούλευσης, σε εθελοντική βάση, εφόσον εγείρεται το ερώτημα σχετικά με την ευθύνη του πολιτικού ελέγχου επί του μελλοντικού μηχανισμού: Εναπόκειται στο Ευρωπαϊκό Κοινοβούλιο ή στα εθνικά κοινοβούλια; Δεδομένης, ωστόσο, της απουσίας κοινοβουλευτικής συνιστώσας στην ευρωζώνη, δεν γνωρίζουμε με ποιον τρόπο θα διασφαλίσουμε τον πολιτικό έλεγχο επί του εν λόγω μηχανισμού. Αυτό είναι το ερώτημα που θα ήθελα να σας υποβάλω.
<SPEAKER ID="031" NAME="Roberto Gualtieri" AFFILIATION="S&amp;D">
(IT) Κύριε Πρόεδρε, κύριε Van Rompuy, κυρίες και κύριοι, σε αυτήν την προτεινόμενη τροποποίηση του άρθρου 136 διαπιστώνω δύο βασικά προβλήματα, ένα θεσμικό και ένα πολιτικό.
<P>
Το θεσμικό πρόβλημα συνίσταται στο γεγονός ότι, ενώ στο άρθρο 3 της Συνθήκης για τη λειτουργία της Ευρωπαϊκής Ένωσης αναφέρεται ότι η νομισματική πολιτική για τις χώρες με νόμισμα το ευρώ είναι αποκλειστική αρμοδιότητα της Ένωσης, στο άρθρο 2 προβλέπεται ότι τα κράτη μέλη μπορούν να ασκούν την εν λόγω αποκλειστική αρμοδιότητα μόνον εάν εξουσιοδοτούνται προς τούτο από την Ένωση. Δύσκολα κατανοεί κανείς τον λόγο για τον οποίο απαιτεί τροποποίηση της Συνθήκης η εφαρμογή μιας διάταξης που ορίζεται με σαφήνεια σε αυτήν.
<P>
Από την άλλη πλευρά, προκύπτει και πολιτικό πρόβλημα: η επιλογή της τροποποίησης της Συνθήκης έναντι της χρήσης του άρθρου 2 ή του άρθρου 352, επιπλέον του άρθρου 136, αφήνει τον ευρωπαϊκό μηχανισμό σταθερότητας και, κατά συνέπεια, το μέλλον του ευρώ στο έλεος 27 διαδικασιών κύρωσης.
<P>
Συνειδητοποιούν ορισμένοι ότι, σε περίπτωση ανεπιτυχούς έκβασης μίας από αυτές τις 27 διαδικασίες κύρωσης, θα δυσκολευθούμε να καταφύγουμε σε εναλλακτικό σχέδιο για το ευρώ; Συνειδητοποιεί το Ευρωπαϊκό Συμβούλιο ότι η επιλογή αυτής της οδού θέτει σε μείζονα κίνδυνο το μέλλον του ευρώ;
<SPEAKER ID="032" NAME="Ildikó Gáll-Pelcz" AFFILIATION="PPE">
(HU) Κύριε Πρόεδρε, κύριε Van Rompuy, κύριε Barroso, η σταθερότητα του ευρώ και η θέσπιση του μηχανισμού διαχείρισης κρίσεων αποτελούν τα σημαντικότερα λειτουργικά μας ζητήματα για την τόνωση της ανάπτυξης που θα δημιουργήσει νέες θέσεις απασχόλησης και θα μειώσει παράλληλα το δημόσιο χρέος των κρατών μελών, και επί αυτού συμφωνούν όλα τα κράτη μέλη. Ωστόσο, η εκπλήρωση των εν λόγω καθηκόντων δεν πρέπει να μας αναγκάσει να αναβάλουμε άλλα θέματα, τη συζήτηση θεμάτων στρατηγικής σημασίας όπως η καινοτομία, η οποία πραγματοποιήθηκε τον Δεκέμβριο. " προσεχής σύνοδος κορυφής του Φεβρουαρίου προσφέρεται για τη λήψη στρατηγικών αποφάσεων επί σημαντικών ζητημάτων όπως η ενέργεια. " ουγγρική Προεδρία έχει ξεκινήσει τις προπραρασκευαστικές εργασίες για τη σύνοδο κορυφής με θέμα την ενέργεια. Οι σημαντικότεροι κανόνες θεσπίστηκαν ήδη το προηγούμενο έτος. Ο κανονισμός για την ασφάλεια εφοδιασμού με αέριο έχει τεθεί σε ισχύ. Κύριε Πρόεδρε, σας ζητώ να διασκεδάσετε τις ανησυχίες μου σχετικά με το ενδεχόμενο επισκίασης της συνόδου κορυφής για την ενέργεια από τους προβληματισμούς αναφορικά με τη σταθερότητα της ευρωζώνης.
<SPEAKER ID="033" NAME="Νικόλαος Σαλαβράκος" AFFILIATION="EFD">
Κύριε Πρόεδρε, ως γνωστόν, για δεύτερη φορά στην παρούσα χρηματοπιστωτική κρίση η Κυβέρνηση των "νωμένων Πολιτειών αναγκάσθηκε εξ αρχής σε δραματική παρέμβαση για να στηρίξει τις δύο μεγάλες Τράπεζες που κατέρρεαν και τον ασφαλιστικό οργανισμό ING. Έτσι προσέφερε 700 δισεκατομμύρια οικονομική βοήθεια στο τραπεζικό της σύστημα. Παρά τα μέτρα αυτά, η οικονομία των "ΠΑ χρειάσθηκε και άλλη βοήθεια, και χωρίς φειδώ η Κυβέρνηση προσέφερε πρόσφατα επιπλέον κεφάλαιο 600 δισεκατομμυρίων δολαρίων, προκειμένου η οικονομία να βγει από την ύφεση. Είναι σαφές ότι οι "νωμένες Πολιτείες εκδίδουν νέο χρήμα.
<P>
Κύριε Πρόεδρε, σε αντίθεση με την οικονομία των "ΠΑ, η ευρωζώνη παραμένει σταθερή στην αρχή της δημοσιονομικής πειθαρχίας, στην αυστηρώς ελεγχόμενη νομισματική πολιτική, με αποτέλεσμα να αφήνει χώρο στις διάφορες κερδοσκοπικές επιχειρήσεις να κερδοσκοπούν εις βάρος των λιγότερο ανθεκτικών στις πιέσεις κρατών. Κύριε Πρόεδρε, προτείνω να εξετάσουμε την έκδοση νέου χρήματος στην ευρωζώνη, ίσως είναι το αυγό του Κολόμβου!
<SPEAKER ID="034" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, δεν υπάρχει καμία αμφιβολία ότι στην Ευρώπη επικρέμεται η δίκοπη δαμόκλειος σπάθη της οικονομικής κρίσης και του εντεινόμενου εθνικισμού, που έχουν ενώσει τις δυνάμεις τους.
<P>
Ο κ. Hughes έθεσε, εξ ονόματος της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, το ερώτημα κατά πόσον αυτό που κρατά σήμερα ενωμένη την Ευρώπη είναι το όνειρο των ιδρυτών της ή ο εφιάλτης της κατάρρευσής της. Δυστυχώς, αυτός ο εφιάλτης της κατάρρευσής της αποτελεί πλέον την επικρατούσα τάση. Ελπίζω, επομένως, ότι η Επιτροπή θα επιδείξει μεγαλύτερο σθένος επί των ζητημάτων που συνδέονται με την κοινωνική Ευρώπη. Δεν της αρμόζει να εμφανίζεται τόσο αδύναμη σε αυτά τα ζητήματα. Δεν τίθεται πλέον καν το ερώτημα εάν οι πολιτικές κατευθύνονται από τις αγορές ή από τους πολιτικούς: η πολιτική κατεβαίνει στους δρόμους. Στρέφεται προς τις διαδηλώσεις και πέφτει στα χέρια διάφορων εξτρεμιστικών ομάδων και των Ακροδεξιών. Κατά συνέπεια, η Επιτροπή πρέπει να δώσει προτεραιότητα στα ζητήματα που άπτονται της κοινωνικής Ευρώπης. Δυστυχώς όμως, δεν αναλαμβάνεται καμία δράση.
<SPEAKER ID="035" NAME="Seán Kelly" AFFILIATION="PPE">
(EN) Κύριε Πρόεδρε, σε αντίθεση με πολλούς ομιλητές, θα ήθελα να συγχαρώ τον κ. Van Rompuy και τον κ. Barroso, διότι, κατά την υφιστάμενη κρίση, αναλαμβάνουν τουλάχιστον την πρωτοβουλία και θεσπίζουν μέτρα, τα οποία ευελπιστούμε να στεφθούν στο μέλλον με επιτυχία. Δεν μπορούμε να προβλέψουμε στην παρούσα φάση εάν θα επιτευχθεί αυτό ή όχι. Εάν επιτύχουν, θα θεωρηθούν ήρωες. Στην αντίθετη περίπτωση, θα χαρακτηρισθούν πιθανότατα ως αχρείοι, αλλά ας τους αποδώσουμε τα εύσημα όπου τα αξίζουν. Ελπίζουμε ότι η διάρθρωση της χρηματοπιστωτικής εποπτείας θα διασφαλίσει την αποφυγή πολλών από τις αδυναμίες που οδήγησαν στην παρούσα κατάσταση.
<P>
Όσον αφορά τη χώρα μου, δυστυχώς, χρειάστηκε να καταφύγουμε σε μηχανισμό διάσωσης, και τούτο εξαιτίας κυρίως της απερισκεψίας των τραπεζών μας και της κακής διακυβέρνησης. Σε λίγους μήνες θα έχουμε νέα κυβέρνηση, η οποία αισιοδοξούμε ότι θα επιφέρει πολιτική σταθερότητα, ωστόσο, απευθύνω έκκληση στον κ. Van Rompuy και τον κ. Barroso να προσπαθήσουν να μειώσουν το ισχύον επιτόκιο του μηχανισμού διάσωσης, διότι είναι υπερβολικά υψηλό και ενδέχεται να καταβαραθρώσει τη χώρα.
<SPEAKER ID="036" NAME="José Manuel Barroso" LANGUAGE="EN">
Κύριε Πρόεδρε, καταρχάς, η παρούσα συζήτηση ανέδειξε τον σύνθετο χαρακτήρα τόσο της κρίσης όσο και των συναφών απαντήσεων. Εκείνο που θα ήθελα να σας επισημάνω -και είναι προφανές ότι η συντριπτική πλειοψηφία συμμερίζεται τα ευρωπαϊκά ιδανικά και χρειάζεται μια ευρωπαϊκή απόκριση- είναι ότι δεν πρέπει να μας διχάζουν ορισμένες διαφορές που δεν είναι ιδιαίτερης σημασίας.
<P>
Όπως αναφέρατε ορισμένοι εξ υμών, επί του παρόντος, εγείρεται όντως μια πραγματική πρόκληση -ενίοτε δε και απειλή- για την ευρωπαϊκή ολοκλήρωση. Διαπιστώσαμε αυτήν την απειλή στο πλαίσιο της σημερινής συζήτησης. Άκουσα ορισμένα σχόλια, εθνικιστικά, μεροληπτικά σχόλια, τα οποία, για να είμαι ειλικρινής, δεν έχω συνηθίσει να ακούω στο Ευρωπαϊκό Κοινοβούλιο.
<P>
Τα εν λόγω σχόλια προέρχονται, βεβαίως, από μια μειοψηφία βουλευτών, μολαταύτα, διατυπώθηκαν, και διατυπώθηκαν σε μια απόπειρα διεύρυνσης του χάσματος μεταξύ των Ευρωπαίων, μεταξύ των λεγόμενων φτωχών και πλούσιων Ευρωπαίων. Σε εκείνους δε που προέβησαν σε αυτά τα σχόλια -και από τα οποία μένω εμβρόντητος- κατά της ευρωπαϊκής αλληλεγγύης, επιχειρώντας να διευρύνουν το χάσμα μεταξύ των πλούσιων και των φτωχών, δηλώνω το εξής: που ήσαστε εσείς όταν η Ευρώπη χρηματοδοτούσε τους γεωργούς σας μετά τον πόλεμο για να τραφούν οι δικοί σας λαοί; Που ήσαστε εσείς όταν η Ευρώπη χρηματοδοτούσε τις υποδομές σας για να διασφαλισθεί η ανάπτυξη και η ανταγωνιστικότητα των δικών σας χωρών; Που ήσαστε εσείς όταν η Ευρώπη παρείχε την εσωτερική αγορά για να μπορείτε να πωλείτε τις δικές σας υπηρεσίες και τα δικά σας προϊόντα; Που ήσαστε εσείς όταν η Ευρώπη αποτελούσε τη βάση για την ευημερία και την ανάπτυξη των δικών σας χωρών σας μετά τον πόλεμο;
<P>
Μόνον εγωιστικές, κοντόφθαλμες και βραχυπρόθεσμες αντιλήψεις μπορούν να στηρίξουν τις δηλώσεις αυτού του είδους κατά της ευρωπαϊκής ενότητας. Θεωρώ ότι πρόκειται για πολύ σοβαρό πρόβλημα, και αρκετοί εξ υμών το υπογραμμίσατε. " έκκληση που απευθύνω προς όλους όσοι συμμερίζονται το ευρωπαϊκό ιδεώδες είναι η εξής: πρέπει να παραμείνουμε ενωμένοι στην προσπάθειά μας να παράσχουμε ολοκληρωμένη απάντηση σε ένα ζήτημα το οποίο πρέπει να παραδεχτούμε, με σοβαρότητα, ότι απαιτεί τη διαμόρφωση συναίνεσης. Ορισμένες φορές, αυτό δεν είναι εύκολο σε μια Ευρωπαϊκή Ένωση με 27 κράτη μέλη, με τη ζώνη του ευρώ να απαρτίζεται επί του παρόντος από 17 κράτη μέλη -και καλωσορίζω θερμότατα την Εσθονία ως νέο μέλος- και με μια διαδικασία λήψης αποφάσεων που ενίοτε είναι εξαιρετικά σύνθετη, εν μέρει επειδή βασιζόμαστε στην αρχή της δημοκρατίας. Δεν διαθέτουμε μόνο τα ευρωπαϊκά θεσμικά όργανα· διαθέτουμε και 27 δημοκρατίες.
<P>
Το καθήκον που καλούμαστε να αναλάβουμε είναι ιδιαίτερα δύσκολο. Αυτός είναι ο λόγος για τον οποίο θα ήθελα να απευθύνω έκκληση σε όλους όσοι συμμερίζονται το ευρωπαϊκό ιδεώδες να μην επιτρέψουμε σε κάποιες διαφορές πολιτικού προσανατολισμού να μας αποσπάσουν από τον στόχο μας.
<P>
Κύριε Hughes, σέβομαι απολύτως την ανησυχία σας για την κοινωνική Ευρώπη, αλλά ας είμαστε απολύτως ειλικρινείς εν προκειμένω. Το καλύτερο που μπορούμε να πράξουμε είναι να στηρίξουμε κυβερνήσεις όπως η ελληνική, η ισπανική ή η πορτογαλική κυβέρνηση, των οποίων ηγούνται διακεκριμένα μέλη της πολιτικής μας οικογένειας. Το ζητούμενο είναι να στηρίξουμε τις μεταρρυθμίσεις που πραγματοποιούν με σθένος ή να δηλώνουμε απλώς ότι οι μεταρρυθμίσεις αυτές στρέφονται κατά των ευρωπαϊκών αξιών;
<P>
Χρειαζόμαστε διαρθρωτικές μεταρρυθμίσεις στην Ευρώπη, μεταξύ άλλων και στην αγορά εργασίας. Αυτή είναι η πραγματικότητα. Εάν ρωτήσετε τους πρωθυπουργούς κκ. Παπανδρέου, Zapatero και Sócrates, θα σας πουν ότι αυτό ακριβώς πράττουν ή σχεδιάζουν να πράξουν ώστε να εδραιώσουν αυτές τις μεταρρυθμίσεις. Πιστεύω ότι ο καλύτερος τρόπος στήριξης των φιλόπονων προσπαθειών που καταβάλλουμε όλοι για την Ευρώπη με διαφορετικό ρυθμό είναι να χρησιμοποιούμε τη γλώσσα της αλήθειας.
<P>
Στον σημερινό κόσμο του ανταγωνισμού, δεδομένων των πιέσεων που ασκούνται πλεόν από ορισμένες ισχυρότερες αναδυόμενες οικονομίες, είτε θα προσαρμοστούμε αναλόγως είτε θα θέσουμε σε κίνδυνο την κοινωνική οικονομία της αγοράς μας. Πρέπει να προσαρμοστούμε. Πιστεύω ότι θα το πράξουμε χωρίς να θέσουμε εν αμφιβόλω τα δικαιώματα των εργαζομένων. Θέλω να τονίσω και πάλι -θα σας απαντήσω σε ένα λεπτό, δεν έχω ξεχάσει την ερώτησή σας- την πεποίθησή μου ότι είναι εξαιρετικά σημαντικό να τηρήσουμε τις αρχές του κοινωνικού διαλόγου. Το δήλωσα εχθές, το επαναλαμβάνω και σήμερα. " αλήθεια είναι, ωστόσο, ότι εάν δεν προβείτε στην εν λόγω δημοσιονομική εξυγίανση και δεν επιφέρετε κοινωνικές μεταρρυθμίσεις, δεν θα ανακτήσουμε την εμπιστοσύνη, και χωρίς εμπιστοσύνη, δεν θα επιτύχουμε ανάπτυξη· και χωρίς ανάπτυξη, δεν θα κατορθώσουμε να παράσχουμε θέσεις απασχόλησης στους πολίτες μας.
<P>
Στον διακεκριμένο βουλευτή του παρόντος Σώματος που προέρχεται από την Ιρλανδία και υπέβαλε ερώτηση με την οποία επεσήμανε ότι τα προβλήματα της Ιρλανδίας προκλήθηκαν από την Ευρώπη, επιτρέψτε μου να δηλώσω το εξής: τα προβλήματα της Ιρλανδία προκλήθηκαν από την ανεύθυνη συμπεριφορά ορισμένων ιρλανδικών χρηματοπιστωτικών ιδρυμάτων και από την έλλειψη εποπτείας επί της ιρλανδικής αγοράς. " Ευρώπη αποτελεί πλέον μέρος της λύσης και προσπαθεί να στηρίξει την Ιρλανδία. Δεν ήταν όμως η Ευρώπη που δημιούργησε αυτήν την ασυνείδητη δημοσιονομική κατάσταση και αυτήν την ανεύθυνη χρηματοπιστωτική συμπεριφορά.
<P>
" Ευρώπη προσπαθεί να στηρίξει την Ιρλανδία, διότι είναι σημαντικό να γνωρίζουμε ποιος φέρει την ευθύνη. Αυτός είναι ο λόγος για τον οποίο εμείς που πιστεύουμε στα ευρωπαϊκά ιδεώδη -και πρόκειται σαφώς για την πλειοψηφία εξ ημών- πρέπει να είμαστε σε θέση να αντιμετωπίσουμε από κοινού, και στο μέτρο του δυνατού, την παρούσα κατάσταση.
<P>
Ένα άλλο ερώτημα που θέσατε πολλοί εξ υμών είναι το εξής: ποιο είναι το επίπεδο της φιλοδοξίας; Επιτρέψτε μου και πάλι να καταστήσω σαφή τη θέση της Επιτροπής. Τασσόμαστε υπέρ της πλεόν φιλόδοξης θέσης όσον αφορά την ολοκληρωμένη απόκριση. Για τον λόγο αυτόν, η Επιτροπή είναι διατεθειμένη να στηρίξει ορισμένα από τα μέτρα που προτείνατε κάποιοι. Ωστόσο, βιώνουμε μια κατάσταση για την οποία θεωρούμε ότι, μεσούσης της παρούσας κρίσης, σε μια τέτοια συγκυρία που χαρακτηρίζεται από την αστάθεια της αγοράς, κρίνεται ζωτικής σημασίας η συμβολή μας στη διαμόρφωση συναίνεσης μεταξύ των κρατών μελών, και διαπιστώθηκε, πράγματι, κάποιος διχασμός στο πλαίσιο της αντιμετώπισης αυτής της κρίσης.
<P>
Όσον αφορά την αναθεώρηση της Συνθήκης, γνωρίζετε ποια ήταν η θέση της Επιτροπής. Δηλώσαμε εξαρχής ότι, κατά την εκτίμησή μας, ήταν δυνατή η θέσπιση μόνιμου μηχανισμού χωρίς να προβούμε σε αναθεώρηση της Συνθήκης. Πλην όμως, τουλάχιστον ένα από τα κράτη μέλη -και χρειαζόμαστε ομοφωνία σε τέτοιου είδους ζητήματα- δήλωσε σαφέσταστα ότι απαιτείται αναθεώρηση της Συνθήκης. Εφόσον πιστεύουμε ότι είναι σημαντικό να διαθέτουμε μόνιμο μηχανισμό σταθερότητας, η Επιτροπή διαδραμάτισε εποικοδομητικό ρόλο, τασσόμενη υπέρ της εν λόγω περιορισμένης αναθεώρησης της Συνθήκης. Επομένως, φρονώ ότι θα ήταν μέγα σφάλμα στην παρούσα φάση να διχαστούμε επί του ζητήματος αυτού· εφόσον επιθυμούμε να ενισχύσουμε τη σταθερότητα, θεωρώ ότι είναι σημαντικό να συμφωνήσουμε υπέρ αυτής της περιορισμένης αναθεώρησης της Συνθήκης.
<P>
Ορισμένοι θα θέλαμε ενδεχομένως να προχωρήσουμε περαιτέρω. Εγώ προσωπικά θα ήθελα να το πράξουμε ως προς τη διάρθρωση και την εδραίωση της κοινοτικής προσέγγισης. Εντούτοις, πρέπει να επιδείξουμε υπευθυνότητα αυτήν τη συγκεκριμένη στιγμή και να προσπαθήσουμε να υιοθετήσουμε τον πλέον φιλόδοξο, μέγιστο κοινό παρανομαστή και όχι τον ελάχιστο. Για τον λόγο αυτόν, θα ήθελα να δηλώσω εκ νέου ότι ορισμένες από τις υποβληθείσες προτάσεις είναι όντως ενδιαφέρουσες, αλλά δεν είναι ικανές επί του παρόντος να επιφέρουν την απαραίτητη συναίνεση· η Επιτροπή, από την πλευρά της, πρέπει να είναι ιδιαίτερα προσεκτική όσον αφορά τη δική της συμβολή στη διαμόρφωση αυτής της συναίνεσης.
<P>
Τέλος, θεωρώ ότι όλοι πρέπει να συμβάλουμε με τον τρόπο μας. Δεν μου αρέσει αυτός ο διαχωρισμός μεταξύ πλουσίων και φτωχών, νεότερων και παλαιότερων κρατών μελών ή κέντρου και περιφέρειας. Στην Ευρώπη, όλα τα κράτη έχουν την ίδια ακριβώς αξιοπρέπεια και όλες αυτές οι ιδέες περί διακρίσεων μεταξύ κρατών μελών είναι ουσιαστικά πολύ επικίνδυνες ιδέες για το ευρωπαϊκό εγχείρημα. Πώς θα πρέπει, λοιπόν, να κινηθούμε; Θα πρέπει να ζητήσουμε από όλα τα κράτη μέλη που βρίσκονται σε πιο ευάλωτη θέση να πράξουν ό,τι χρειασθεί για να αποκαταστήσουν την εμπιστοσύνη στις οικονομίες τους μέσω κατάλληλης μακροοικονομικής σταθερότητας, δημοσιονομικής εξυγίανσης και διαρθρωτικών μεταρρυθμίσεων· τούτο δε κρίνεται ζωτικής σημασίας στην παρούσα φάση. Δεν βοηθούμε τα εν λόγω κράτη εάν υπαινισσόμαστε ότι έχουν τη δυνατότητα να παρεκκλίνουν από αυτήν την οδό· δεν τα βοηθά κάτι τέτοιο.
<P>
Παράλληλα, οι χώρες που βρίσκονται επί του παρόντος σε καλύτερη θέση πρέπει εξίσου να εκφράσουν την αλληλεγγύη τους προς τις πιο ευάλωτες χώρες. Θεωρώ ότι είναι εξαιρετικά σημαντικό να αναλάβουμε σθεναρή δράση όσον αφορά τη σταθερότητα της ζώνης του ευρώ, να μην ακολουθήσουμε καθυστερημένα, όπως συνέβη ορισμένες φορές κατά το παρελθόν, την εξέλιξη των γεγονότων, αλλά να προπορευθούμε των εξελίξεων, να παράσχουμε ολοκληρωμένη απάντηση, η οποία θα αποκαταστήσει την εμπιστοσύνη στην αποφασιστικότητα της ζώνης του ευρώ και στην Ευρωπαϊκή Ένωση συνολικά, και να το πράξουμε με έργα, όχι μόνο με δηλώσεις. Πρόκειται για λίαν σημαντικό ζήτημα, πρόκειται για ζήτημα αξιοπιστίας. Οι δηλώσεις είναι μεν σημαντικές, αλλά δεν αρκούν· το ζητούμενο είναι να αναλάβουμε δράση και να δεσμευθούμε, όλοι μας, ως ενιαίο σύνολο, υπέρ της ισχυρότερης διακυβέρνησης στη ζώνη του ευρώ και στην Ευρωπαϊκή Ένωση. Αυτό μας ζητούν ουσιαστικά και οι αγορές.
<P>
Διαπιστώνεται ένα πρόβλημα αντίληψης ως προς τον τρόπο με τον οποίο μπορούμε να λάβουμε αποφάσεις και ως προς τον τρόπο με τον οποίο μπορούμε να εφαρμόσουμε αυτές τις αποφάσεις. Επομένως, χρειαζόμαστε ισχυρότερη διακυβέρνηση στη ζώνη του ευρώ· χρειαζόμαστε καλύτερο συντονισμό της οικονομικής πολιτικής στην Ευρωπαϊκή Ένωση συνολικά, και, επί της ουσίας, πρέπει όλοι μας να συμμορφωθούμε προς τις αρχές της αλληλεγγύης και της υπευθυνότητας. Το ζητούμενο δεν είναι μόνο η ανάληψη ευθυνών· το ζητούμενο είναι και η έκφραση αλληλεγγύης. Το ζητούμενο δεν είναι μόνο η έκφραση αλληλεγγύης· το ζητούμενο είναι και η ανάληψη ευθυνών. Μόνον έτσι θα μπορέσουμε να επιτύχουμε σταθερότητα· και η σταθερότητα αποτελεί τη βάση της μελλοντικής μας ευημερίας.
<SPEAKER ID="037" NAME="Herman Van Rompuy" LANGUAGE="FR">
Κύριε Πρόεδρε, κυρίες και κύριοι, καταρχάς, θα ήθελα να ξεκινήσω με ορισμένα θετικά στοιχεία. Ζητώ συγγνώμη που φαίνομαι αισιόδοξος ορισμένες φορές.
<P>
Πρώτον, η οικονομική ανάπτυξη είναι πολύ μεγαλύτερη τώρα από ό,τι πιστεύαμε πριν από μερικές εβδομάδες ή πριν από λίγους μήνες. " ανεργία παρουσιάζει μείωση σε ορισμένες χώρες. Ποιος θα το πίστευε αυτό το 2008 ή το 2009; Όσον αφορά την Ευρωπαϊκή Ένωση εν γένει, από το 2010-2011, η απασχόληση αναμένεται να διαγράψει, συνολικά, νέα ανοδική πορεία μετά τη μεγαλύτερη κρίση που έχει ξεσπάσει κατά τα τελευταία 70 έτη. Το τονίζω και πάλι: δεν περιμέναμε να συμβεί κάτι τέτοιο πριν από μερικούς μήνες, και όμως συμβαίνει.
<P>
Δεύτερον, φυσικά και υπάρχει κρίση, αλλά το κοινό μας νόμισμα -το κοινό νόμισμα 27 χωρών, εν πάσει περιπτώσει- είναι σταθερό, στον βαθμό που η συναλλαγματική του ισοτιμία έναντι του δολαρίου "ΠΑ είναι επί του παρόντος 1,30. Κάποτε ήταν 0,85. Κανείς δεν δήλωνε τότε ότι κινδύνευε το ευρώ. Συγκριτικά με άλλες ηπείρους και άλλα ισχυρά νομίσματα, παρουσιάζουμε σταθερό ισοζύγιο πληρωμών, ενώ το δημοσιονομικό μας έλλειμμα αντιστοιχεί σχεδόν στο ήμισυ του ελλείμματος άλλων ισχυρών χωρών. Επομένως, αυτό εξηγεί τον λόγο για τον οποίο, παρά τα όποια προβλήματά μας, το ευρώ είναι ένα σταθερό νόμισμα. Ήθελα να υπογραμμίσω το γεγονός αυτό πριν περάσω σε άλλα ζητήματα.
<P>
Είναι σαφές ότι έχουμε απόλυτη επίγνωση της ανάγκης να προχωρήσουμε εμπρός με αποφασιστικότητα, ωστόσο, δεν πρέπει σε καμία περίπτωση να λησμονούμε, όπως ανέφερα και κατά την προηγούμενη ομιλία μου στο παρόν Σώμα, ότι μπήκαμε σε αυτήν την κρίση της ζώνης του ευρώ -η οποία είναι περισσότερο κρίση της ευρωζώνης παρά του ευρώ- χωρίς να διαθέτουμε τα κατάλληλα μέσα. Ουσιαστικά χρειάστηκε να τα θεσπίσουμε επιτόπου. Αυτό αποτελεί κοινή μας ευθύνη, αλλά εξηγεί επίσης τον λόγο για τον οποίο δεν δράσαμε τόσο σύντομα όσο πιστεύαμε ενδεχομένως αρχικά ή τόσο γρήγορα όσο οι συνθήκες το απαιτούσαν.
<P>
Πλην όμως, δεν είχαμε τίποτα στα χέρια μας. Υπήρχε ένα σύμφωνο σταθερότητας και ανάπτυξης, το οποίο δεν τηρήθηκε. Δεν υπήρχε μακροοικονομική επιτήρηση. Δεν υπήρχε μηχανισμός διαχείρισης κρίσεων, ούτε προσωρινός ούτε σταθερός, και δεν υπήρχαν ισχυρά θεσμικά όργανα για τη διασφάλιση της χρηματοπιστωτικής εποπτείας. Χρειάστηκε να τα επινοήσουμε όλα επιτόπου, εν μέσω κρίσης, και τούτο αποτελεί κοινή μας ευθύνη. Ορισμένοι από εσάς δηλώσατε ότι επρόκειτο για "ημίμετρα που ελήφθησαν πολύ αργά". Εντούτοις, η αλήθεια είναι πως το γεγονός ότι διαθέταμε ελάχιστα ή και καθόλου μέσα εξηγεί τον λόγο για τον οποίο δεν βρισκόμαστε σε μια κατάσταση "ημίμετρων που ελήφθησαν πολύ αργά", αλλά σε μια κατάσταση "σταδιακής δράσης". Πρόκειται για αξιοσημείωτη διευκρίνιση.
<P>
Μια άλλη παρατήρηση που θα ήθελα να διατυπώσω είναι ότι ορισμένοι από εσάς δηλώνουν: "Ναι, αλλά η κρίση είναι ανεξέλεγκτη. Παρατηρήστε τις εξελίξεις στις αγορές". Παράλληλα, ταυτόχρονα σχεδόν, κάποιοι άλλοι -ενίοτε δε οι ίδιοι ακριβώς άνθρωποι- δηλώνουν: "Δεν είναι δυνατόν να επιτρέπετε στις αγορές να σας υπαγορεύουν τον τρόπο δράσης σας". Είτε πρόκειται για το ένα είτε για το άλλο επιχείρημα, ελλείπει ενίοτε η συνοχή.
<P>
Όσον αφορά τα μέτρα που έχουν ληφθεί, εξακολουθούν, ασφαλώς, να κρίνονται απαραίτητες ορισμένενς μεταρρυθμίσεις στα κράτη μέλη, όχι μόνο σε κράτη που αντιμετωπίζουν προβλήματα, αλλά σε όλα τα κράτη μέλη: μεταρρυθμίσεις για την απελευθέρωση των δυνατοτήτων τόσο της απασχόλησης όσο και της ανάπτυξης. Σαφώς, οι μεταρρυθμίσεις είναι συχνά επώδυνες. Σαφώς, πρέπει να επιτελεστεί τιτάνιο έργο για τη δίκαιη κατανομή των προσπαθειών που ζητούμε να καταβληθούν.
<P>
Θα ήθελα, όμως, να σας υπενθυμίσω ότι ορισμένες ισχυρές χώρες που εξέρχονται επί του παρόντος ταχύτερα από την οικονομική κρίση, προέβησαν προ τετραετίας, πενταετίας, ακόμα δε και εξαετίας, στη λήψη μέτρων, τα οποία μάλιστα ήταν πολύ σκληρά σε εθνικό επίπεδο και συνάντησαν, τότε, μείζονα αντίσταση από κοινωνικής πλευράς. Εντούτοις, απέβησαν αποτελεσματικά για την ανάπτυξη και την ενίσχυση της απασχόλησης. Καλούμαστε να διανύσουμε δύσκολες περιόδους, αλλά επιβάλλεται να εργασθούμε σκληρότερα για τη δίκαιη κατανομή του φόρτου. " Ένωσή μας μπορεί να δώσει εποικοδομητικά παραδείγματα, καταδεικνύοντας ότι αυτή είναι η ορθή προσέγγιση.
<P>
Οι μεταρρυθμίσεις είναι απαραίτητες σε επίπεδο κρατών μελών, όπως άλλωστε και σε επίπεδο Ένωσης, ειδικότερα δε σε επίεπδο ευρωζώνης. Αυτός είναι ο λόγος για τον οποίο κρίνεται κεφαλαιώδους σημασίας, αφενός, η ταχύτερη δυνατή καθιέρωση της οικονομικής διακυβέρνησης, η οποία αποφασίστηκε στο πλαίσιο της ομάδας εργασίας και συζητήθηκε επί τη βάσει έξι προτάσεων της Επιτροπής προς το Κοινοβούλιο, και, αφετέρου, η επίτευξη συμφωνίας μεταξύ όλων των συμμετεχόντων στη διαδικασία συναπόφασης. Πρόκειται για κατεπείγουσα προτεραιότητα.
<P>
Πρέπει δε να υλοποιηθεί, εφόσον εξακολουθούμε να θέλουμε να προχωρήσουμε περαιτέρω στη σύγκλιση της οικονομικής ανάπτυξης και στην οικονομική πολιτική στο πλαίσιο της ευρωζώνης. Εάν μπορούμε να το επιτύχουμε μέσω συμφωνιών μεταξύ των χωρών της ευρωζώνης, δεν πρέπει μόνον να το σκεπτόμαστε, αλλά και να εργαζόμαστε προς αυτήν την κατεύθυνση, ούτως ώστε να ολοκληρώσουμε τις εργασίες κατά τις προσεχείς εβδομάδες και τους επόμενους μήνες. Ωστόσο, ενδέχεται να χρειαστεί να προβούμε, στο πλαίσιο της ζώνης του ευρώ, σε περαιτέρω βήματα από αυτά που αποφασίστηκαν από την ομάδα εργασίας που συμμετείχε στην κατάρτιση των προτάσεων της Επιτροπής, διότι, στην πραγματικότητα, η ύπαρξη κοινού νομίσματος καθιστά ακόμα μεγαλύτερη την ανάγκη της κοινής οικονομικής πολιτικής και της παράλληλης οικονομικής ανάπτυξης όλων των μελών της ζώνης του ευρώ.
<P>
Μήπως λησμονήθηκε η διαρθρωτική οικονομική ανάπτυξη; Όχι! Αυτός είναι ο λόγος για τον οποίο, μεσούσης ακριβώς της κρίσης, τον Μάρτιο, λάβαμε αποφάσεις επί της στρατηγικής "Ευρώπη 2020". Αυτός είναι ο λόγος για τον οποίο θα πραγματοποιήσουμε σε λίγες ημέρες, στο Συμβούλιο του Φεβρουαρίου, συζήτηση σχετικά με την καινοτομία και την ενεργειακή πολιτική. Μεταξύ όλων των προβλημάτων που μας αναγκάζει να επιλύσουμε η κρίση, δεν πρέπει να παραβλέψουμε τις πιο μακροπρόθεσμες προοπτικές, τις διαρθρωτικές προοπτικές για την ανάπτυξη και την απασχόληση. Επιπλέον, προετοιμαζόμαστε για τη διαμόρφωση, λίαν συντόμως, σφαιρικής προσέγγισης ενόψει της βελτίωσης των μέσων που δημιουργήθηκαν το 2010 για την έξοδο από την κρίση.
<P>
Πρόγραμμα δράσης υπάρχει· και είναι σαφές. Μπορούμε να επιταχύνουμε τον ρυθμό των εργασιών μας; Ναι! Όπως προανέφερα, υπήρχαν δύο εμπόδια. Το πρώτο πήγαζε από το γεγονός ότι χρειάστηκε να δημιουργήσουμε τα απαιτούμενα μέσα επιτόπου, και το δεύτερο συνδέεται με την ανάγκη -διότι τελούμε υπό δημοκρατικό καθεστώς- επίτευξης συναίνεσης μεταξύ των 27 κρατών μελών, μεταξύ των 27 δημοκρατιών μας.
<P>
Κυρίες και κύριοι, εκείνοι που υποστηρίζουν το ευρωπαϊκό εγχείρημα συγκροτούν μακράν την πλειοψηφία του Κοινοβουλίου. Ας μην υποπέσουμε στο σφάλμα να επιδοθούμε σε συναγωνισμό μεταξύ μας για να αποδείξουμε ποιος είναι περισσότερο "Ευρωπαίος". Πιστεύω ότι το χάσμα διευρύνεται μεταξύ εκείνων που τάσσονται υπέρ του ευρωπαϊκού εγχειρήματος και εκείνων που τάσσονται κατά, ωστόσο, παρά τα προβλήματά μας, το σημαντικότερο είναι να διατηρήσουμε την πορεία μας, τη γραμμή πλεύσης μας, και να παραμείνουμε επικεντρωμένοι στον στόχο μας. Αυτό είναι σαφώς σημαντικότερο από οιαδήποτε πρόοδο σημειώνουμε μεμονωμένα. Όπως δηλώθηκε επανειλημμένως στο Ευρωπαϊκό Συμβούλιο του Δεκεμβρίου, το ζητούμενο είναι η κοινή μας βούληση να εργασθούμε με τον ίδιο προσανατολισμό επί του ευρωπαϊκού εγχειρήματος.
<P>
Και τούτο θα το κατορθώσουμε μέσω αυτής της κλιμακούμενης, προοδευτικής προσέγγισης. Έχω την πεποίθηση ότι ακολουθούμε τη σωστή οδό. Πιστεύω ακράδαντα ότι υπάρχει κοινή βούληση. Είμαι πεπεισμένος ότι εντέλει θα τα καταφέρουμε.
<P>
(Χειροκροτήματα)
<SPEAKER ID="038" NAME="Πρόεδρος">
Σας ευχαριστώ για την έκθεσή σας, κύριε Πρόεδρε. " επόμενη συνεδρίαση του Ευρωπαϊκού Συμβουλίου θα πραγματοποιηθεί στις 4 Φεβρουαρίου, και, στη συνέχεια, θα παρουσιασθεί, επίσης τον Φεβρουάριο, η επόμενη έκθεση του Προέδρου του Ευρωπαϊκού Συμβουλίου, κ. Van Rompuy.
<P>
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="039" NAME="Bastiaan Belder" LANGUAGE="NL">
Το Ευρωπαϊκό Συμβούλιο πρόκειται να θεσπίσει μόνιμο ταμείο έκτακτης ανάγκης για τη ζώνη του ευρώ. Τούτο κρίνεται ενδεχομένως απαραίτητο εάν επιθυμούμε να επανακτήσουμε την εμπιστοσύνη των χρηματοπιστωτικών αγορών έναντι των κρατικών ομολόγων που εκδίδονται από τις ασθενείς χώρες της ευρωζώνης. Ωστόσο, εγείρονται επίσης ερωτήματα σχετικά με τα θεμέλια τη οικονομικής και νομισματικής μας ένωσης. Οι αρμόδιοι που έχουν αναλάβει το καθήκον της θέσπισης του εν λόγω ταμείου δεν φαίνεται να είναι πεπεισμένοι ότι τα κράτη μέλη καταρτίζουν συνετά τους προϋπολογισμούς τους ή ότι τηρούν τους κανόνες του συμφώνου σταθερότητας και ανάπτυξης. Θα ήθελα το Ευρωπαϊκό Συμβούλιο να είχε αναφερθεί με περισσότερες λεπτομέρειες στις σημαντικές διαφορές που υφίστανται εντός της ζώνης του ευρώ, συμπεριλαμβανομένων των διαφορετικών ανταγωνιστικών θέσεων των κρατών μελών.
<P>
Μήπως σε αυτήν την περίπτωση θα γινόταν εμφανές ότι η πολυμορφία εντός της νομισματικής ένωσης είναι τόσο εκτενής ώστε δεν επιτρέπει την καθιέρωση ενιαίου επιτοκίου; Ή μήπως υπάρχουν επαρκείς λύσεις για τις διαφορές μεταξύ των ανταγωνιστικών θέσεων, των προϋπολογισμών, καθώς και των κοινωνικών και οικονομικών δομών των διαφόρων κρατών μελών;
<P>
Προς τον σκοπό αυτόν, οιεσδήποτε πρόσθετες εγγυήσεις για το προσωρινό ταμείο έκτακτης ανάγκης θα έπρεπε να πλαισιώνονται από συγκεκριμένες δεσμεύσεις και περαιτέρω περικοπές και διαρθρωτικές μεταρρυθμίσεις εκ μέρους των ασθενών χωρών της ζώνης του ευρώ. Εύχομαι τα κράτη μέλη που συμμετέχουν στο Συμβούλιο να επιδείξουν την απαιτούμενη σύνεση ώστε να λάβουν αποφάσεις επί αυτού το θέματος! Οι στόχοι μας θα πρέπει να είναι η συμμόρφωση προς τις συμφωνίες και η προσήκουσα μέριμνα ώστε να μην επιτρέψουμε να διαφύγει η κατάσταση του ελέγχου μας για μία ακόμα φορά. Ως εκ τούτου, τόσο τα κράτη μέλη όσο και η Ευρωπαϊκή Επιτροπή επωμίζονται πλέον μείζονα ευθύνη.
<SPEAKER ID="040" NAME="João Ferreira" LANGUAGE="PT">
Ο χαρακτήρας και οι στόχοι της διαδικασίας της ευρωπαϊκής καπιταλιστικής ολοκλήρωσης καθίστανται ολοένα εμφανέστεροι με την όξυνση των επιπτώσεων της κρίσης του καπιταλισμού στην ΕΕ, στοιχείο που επιδεινώνει την οικονομική και κοινωνική κατάσταση σε αρκετά κράτη μέλη, ενισχύοντας τις ανισότητες. Αυτό κατέδειξε ξεκάθαρα για μία ακόμα φορά και το τελευταίο Ευρωπαϊκό Συμβούλιο. Δεν έγινε καμία απολύτως αναφορά στην κοινωνική κατάσταση της ΕΕ, στην ανεργία, τη φτώχεια και τον κοινωνικό αποκλεισμό, φαινόμενα τα οποία σημείωσαν αύξηση καθ' όλη τη διάρκεια του 2010, μιας χρονιάς που ανακηρύχθηκε ευρωπαϊκό έτος για την καταπολέμηση της φτώχειας και του κοινωνικού αποκλεισμού. Δεν έγινε καμία απολύτως αναφορά στα αίτια όλων αυτών των φαινομένων. Δεν έγινε καμία απολύτως αναφορά στη φορολόγηση των χρηματοπιστωτικών συναλλαγών ή στην πάταξη των φορολογικών παραδείσων. Επί του παρόντος, προτείνονται τροποποιήσεις επί της Συνθήκης -η οποία τέθηκε, μολαταύτα, σε ισχύ με την προοπτική να διαρκέσει μια ολόκληρη γενιά- μέσω απλουστευμένης διαδικασίας, κατ' απαίτηση των μειζόνων δυνάμεων της ΕΕ, προκειμένου να δημιουργηθεί ένας μηχανισμός, ο οποίος "συνάδει πλήρως", κατά την άποψή τους, "με τις πολιτικές [του Διεθνούς Νομισματικού Ταμείου]". Στο μέλλον δε, επιθυμούν να εφαρμόσουν ακόμα αυστηρότερη πολιτική σε χώρες όπως η Πορτογαλία, καθιστώντας τις στόχο άσκησης ισχυρών πιέσεων, εκβιασμών και απειλών που συνδέονται με τον χρηματοπιστωτικό καπιταλισμό, και τούτο με την ενεργό συνενοχή της ΕΕ. Όλα αυτά λαμβάνουν χώρα παράλληλα με την εντεινόμενη επιβολή αντικοινωνικών και αντιδημοκρατικών μέτρων, τα οποία σχετίζονται με την αποκαλούμενη οικονομική διακυβέρνηση και τις απαιτούμενες "διαρθρωτικές μεταρρυθμίσεις".
<SPEAKER ID="041" NAME="Νίκη Τζαβέλα" AFFILIATION="EFD">
γραπτώς. - Στο πρόσφατο βιβλίο του ο πρώην Πρωθυπουργός της Αγγλίας κύριος Gordon Brown αναφέρει ότι η καθυστέρηση της λήψης των αποφάσεων από πλευράς ΕΕ σχετικά με την οικονομική κρίση στην Ελλάδα είχε ως αποτέλεσμα να αυξηθεί κατά 90 δισεκατομμύρια το αναγκαίο ποσό δανεισμού της Ελλάδος. " κωλυσιεργία της Γερμανίας ως προς την επιτάχυνση της διαδικασίας αύξησης και ποιοτικής διάρθρωσης του Ταμείου Δανεισμού δημιουργεί αντίστοιχες οικονομικές επιβαρύνσεις στην Ελλάδα και την Ιρλανδία. Ερωτάται η Επιτροπή: πώς μπορεί επιτέλους να καλύψει τα πληττόμενα από τις αργές αποφάσεις του Συμβουλίου μέλη της Ένωσης; Θα στήριζε η Επιτροπή την Ελλάδα σε μια προσπάθεια αναζήτησης των αιτίων που αύξησαν και αυξάνουν το χρέος της από τον χρόνο της ανακοίνωσης της ελληνικής κρίσης;
<P>
(" συνεδρίαση διακόπτεται για λίγα λεπτά)

<CHAPTER ID="005-07">
7. Οργάνωση του χρόνου εργασίας (
<P>
- Μετά την ψηφοφορία:
<SPEAKER ID="089" NAME="Alejandro Cercas" LANGUAGE="ES">
Θα είμαι σύντομος, κύριε Πρόεδρε. Θα ήθελα αρχικά να ευχαριστήσω όλους τους συναδέλφους και να τους συγχαρώ για το θρίαμβο αυτό, που ανήκει σε όλες τις ομάδες του Κοινοβουλίου. Πρόκειται για νίκη ολόκληρου του Κοινοβουλίου.
<P>
(Χειροκροτήματα)
<P>
Πρέπει να ευχαριστήσω τα δύο εκατομμύρια των ευρωπαίων γιατρών και το ένα εκατομμύριο των φοιτητών ιατρικής για το έργο που έχουν φέρει εις πέρας καθώς επίσης και την Ευρωπαϊκή Συνομοσπονδία Συνδικαλιστικών Οργανώσεων και όλα τα εθνικά συνδικάτα, που εργάστηκαν τόσο σκληρά.
<P>
Κύριε Πρόεδρε, είναι σημαντικό να υπενθυμίσουμε στο Συμβούλιο ότι δεν πρόκειται για υποτροπή, αλλά για μια ευκαιρία να επανορθώσουμε για μια εσφαλμένη απόφαση και ότι θα έπρεπε να εκλάβει το αποτέλεσμα αυτό ως ευκαιρία να προσεγγίσουμε την ατζέντα μας στις προτεραιότητες των πολιτών. Πρέπει να ζητήσουμε από την Επιτροπή να φορέσει τη στολή του διαιτητή και να βγάλει αυτή του Συμβουλίου που φορά εδώ και τρία χρόνια. Μόλις η Επιτροπή αναλάβει το ρόλο της διαιτησίας, ας προχωρήσουμε στη διαδικασία συνεννόησης, ώστε να γίνει πραγματικότητα η συμφιλίωση της επαγγελματικής και της οικογενειακής ζωής, όπως και η κοινωνική διάσταση της Ευρώπης.
<P>
(Δυνατά χειροκροτήματα)
<SPEAKER ID="090" NAME="Jan Andersson" AFFILIATION="PSE">
(SV) Θα ήθελα να ευχαριστήσω ειλικρινά τον Alejandro και όλους όσους εργάστηκαν πάνω σε αυτό το θέμα. Βλέπω ότι σήμερα δεν εκπροσωπείται το Συμβούλιο. Προσπαθήσαμε να ξεκινήσουμε τις διαπραγματεύσεις με το Συμβούλιο, αλλά οι υπεύθυνοι ήταν απρόθυμοι να καθίσουν στο τραπέζι των διαπραγματεύσεων. Τώρα έχουμε ισχυρή πλειοψηφία εδώ στο Κοινοβούλιο. Ας καθίσουμε, λοιπόν, τώρα στο τραπέζι των διαπραγματεύσεων, ώστε να εκπονήσουμε μια καλή οδηγία για την οργάνωση του χρόνου εργασίας. Πλέον γνωρίζουμε την άποψη του της ισχυρής πλειοψηφίας του Κοινοβουλίου.

<CHAPTER ID="005-11">
11. Εμπόριο και οικονομικές σχέσεις με την Ουκρανία (ψηφοφορία) 
<P>
Έκθεση Zaleski
<P>
- Πριν από την ψηφοφορία:
<SPEAKER ID="114" NAME="Zbigniew Zaleski  " AFFILIATION="PPE-DE">
εισηγητής. - (DE) Κύριε Πρόεδρε, πριν από την ψηφοφορία θα ήθελα, μαζί με τους συναδέλφους μου από την Επιτροπή Διεθνούς Εμπορίου, να εκφράσω τις ευχαριστίες μου για τις επιτυχημένες εργασίες που έχουν γίνει, που μας επιτρέπουν να εξοικονομήσουμε χρόνο λόγω της απουσίας τροπολογιών.
<P>
" παρούσα έκθεση πρέπει να στείλει ένα σαφές μήνυμα στη νέα κυβέρνηση και στο κοινοβούλιο στην Ουκρανία ότι, από την πλευρά μας, έχουμε κάνει ό,τι ήταν απαραίτητο προκειμένου να διασφαλίσουμε ότι μπορούν να λάβουν χώρα οι διαπραγματεύσεις για τη ζώνη ελευθέρων συναλλαγών. Εκφράζουμε την εμπιστοσύνη μας ως εταίροι σε αυτόν τον διάλογο. Αν υπάρχει εκπρόσωπος από την Ουκρανία σήμερα εδώ, παρακαλείται να αναφέρει στο εθνικό κοινοβούλιο ότι το Ευρωπαϊκό Κοινοβούλιο συνιστά να ψηφισθεί χωρίς καθυστέρηση η αίτηση της Ουκρανίας για την προσχώρηση στον ΠΟΕ και να επικυρωθεί αυτή η προσχώρηση μόλις ληφθεί η απόφαση στη Γενεύη.
<P>
Προς όφελος τόσο της ΕΕ όσο και της Ουκρανίας, θα ήθελα να ζητήσω τώρα από όλους σας να στηρίξετε την παρούσα έκθεση. Ευχαριστώ πολύ.
<P>
(Χειροκροτήματα)
<SPEAKER ID="115" NAME="Πρόεδρος">
Κύριε Zaleski, εάν μου επιτρεπόταν να σας συγχαρώ για το πόσο καλά εκφράζεστε στη γλώσσα μου, θα το έκανα.

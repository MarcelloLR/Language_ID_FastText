<CHAPTER ID="011">
Εθελοντικό σύστημα σήμανσης των συσκευασιών βιομηχανικών προϊόντων με γραφή Braille (γραπτή δήλωση) 
<SPEAKER ID="142" NAME="Πρόεδρος">
" γραπτή δήλωση αριθ. 14 του 2011 που υπέβαλαν οι κ. Κωνσταντίνος Πουπάκης, Richard Howitt, Ádám Kósa, Eva Lichtenberger και Cecilia Wikström σχετικά με ένα εθελοντικό σύστημα ετικετοθεσίας στη συσκευασία βιομηχανικών προϊόντων σε γραφή Braille προσυπογράφηκε από την πλειοψηφία των βουλευτών του Κοινοβουλίου και, σύμφωνα με το άρθρο 123 του Κανονισμού, θα διαβιβαστεί στους αποδέκτες της και θα δημοσιευθεί ως εγκριθέν κείμενο από την τρέχουσα συνεδρίαση και τα ονόματα των προσυπογραφόντων θα καταχωρισθούν στα συνοπτικά πρακτικά.
<SPEAKER ID="143" NAME="Κωνσταντίνος Πουπάκης" AFFILIATION="PPE">
Κυρία Πρόεδρε, θα ήθελα να ευχαριστήσω προσωπικά και εκ μέρους των συναδέλφων μου, Kósa, Wikström, Howitt και Lichtenberger, όλους όσους στήριξαν τη γραπτή δήλωση που καταθέσαμε πιστεύοντας ότι οι τυφλοί και τα άτομα με προβλήματα όρασης έχουν δικαίωμα να ζουν αυτόνομα και να συμμετέχουν πλήρως στην κοινωνική ζωή. Ελπίζοντας η πρωτοβουλία αυτή να θέσει τα θεμέλια για περαιτέρω και άμεση δράση προς αυτήν την κατεύθυνση σας ευχαριστούμε όλους.

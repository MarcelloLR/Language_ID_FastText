<CHAPTER ID="005-07">
7. Ανθρώπινα δικαιώματα στον κόσμο (2007) και πολιτική της ΕΕ στον τομέα αυτόν (
<P>
- Πριν από την ψηφοφορία επί της τροπολογίας αριθ. 3:
<SPEAKER ID="119" NAME="Hannes Swoboda">
εξ ονόματος της Ομάδας PSE. - (DE) Κυρία Πρόεδρε, επιτρέψτε μου απλώς να προβώ στην ακόλουθη δήλωση εκ μέρους της Ομάδας μου: επιθυμούμε να αποσύρουμε αυτή την τροπολογία αριθ. 3. Εξακολουθούμε να είμαστε της άποψης ότι η μη βία δεν αρκεί, δυστυχώς, πάντοτε για τη διασφάλιση του σεβασμού των ανθρωπίνων δικαιωμάτων -θα υπενθυμίσω μόνο το Κοσσυφοπέδιο και το Νταρφούρ εν προκειμένω- αυτό όμως δεν πρέπει να υπονοεί ότι τασσόμαστε κατά της αρχής της μη βίας. Επιθυμούμε, επομένως, να αποσύρουμε την τροπολογία μας. Θα ψηφίσουμε υπέρ της τροπολογίας, που κατέθεσε η Ομάδα του ΕΛΚ-ΕΔ και θα ενεργήσουμε αναλόγως.
<P>
- Πριν από την ψηφοφορία επί της τροπολογίας αριθ. 7:
<SPEAKER ID="121" NAME="Marco Cappato">
εισηγητής. - (IT) Κυρία Πρόεδρε, κυρίες και κύριοι βουλευτές, ήθελα να ευχαριστήσω τον κ. Swoboda της Σοσιαλιστικής Ομάδας που απέσυρε αυτή την τροπολογία χάριν της απλούστευσης αλλά και για να αποσαφηνιστεί ότι η πρόταση δεν είναι, για να το θέσω έτσι, το μόνο εργαλείο.
<P>
Θέλω να καταθέσω μια προφορική τροπολογία επί της τροπολογίας που πρότεινε η Ομάδα του ΕΛΚ-ΕΔ, επίσης με στόχο την απλούστευση: η αρχή της παραγράφου θα είναι ως εξής: "θεωρεί τη μη βία ως το πλέον ενδεδειγμένο μέσο", η δε υπόλοιπη παράγραφος θα παραμείνει ως έχει. Σας ζητώ, επίσης, να γραφεί η λέξη "μη-βία" ('non-violence') ως ενιαία λέξη σε όλες τις γλωσσικές εκδοχές, διότι δεν είναι απλώς μια αρνητική έννοια, που επισημαίνει την απουσία βίας, αλλά μια θετική έννοια δράσης, όπως μας δίδαξαν ο Δαλάι Λάμα, ο Γκάντι και άλλες ιστορικές μορφές.
<P>
(Το Κοινοβούλιο κάνει αποδεκτή την προφορική τροπολογία)
<P>
- Πριν από την ψηφοφορία επί της παραγράφου αριθ. 23:
<SPEAKER ID="123" NAME="Hélène Flautre" AFFILIATION="Verts/ALE">
(FR) Κυρία Πρόεδρε, θέλω να προτείνω μια προφορική τροπολογία στην παράγραφο 23, με τη σύμφωνη γνώμη του εισηγητή μας, για να δηλώσω τα ακόλουθα:
<P>
"σημειώνει με ανησυχία ότι κατά τη διάρκεια των δραστηριοτήτων του παρελθόντος έτους το νέο αυτό όργανο δεν απέδειξε την αξιοπιστία του, αλλά υπογραμμίζει για άλλη μία φορά τον καίριο ρόλο του ΣΑΔ στο πλαίσιο της συνολικής αρχιτεκτονικής του Ο"Ε"·
<P>
( Το Κοινοβούλιο κάνει αποδεκτή την προφορική τροπολογία)

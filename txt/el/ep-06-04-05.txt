<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.05)">
<SPEAKER ID="3" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Θα ήθελα να ξεκινήσω τη σημερινή συνεδρίαση καλωσορίζοντας θερμά τον κ. Alexander Milinkevich, ηγέτη της δημοκρατικής αντιπολίτευσης και υποψήφιο για την Προεδρία της Λευκορωσίας, εξ ονόματός μου και εξ ονόματος όλων των βουλευτών του Ευρωπαϊκού Κοινοβουλίου.
<P>
Κύριε Milinkevich, ως ηγέτης της ενωμένης αντιπολίτευσης, είχατε το θάρρος να είστε υποψήφιος στις προεδρικές εκλογές που διεξήχθησαν πρόσφατα στη Λευκορωσία, οι οποίες δεν θεωρήθηκαν σε καμία περίπτωση δημοκρατικές από το Κοινοβούλιό μας. Το Ευρωπαϊκό Κοινοβούλιο θαυμάζει το θάρρος σας και την επιμονή που επιδείξατε τόσο κατά τη διάρκεια όσο και μετά την προεκλογική εκστρατεία και θα ήθελα να εκφράσω την αμέριστη αλληλεγγύη μας προς εσάς, προς τους συμπατριώτες σας και προς τη χώρα σας.
<SPEAKER ID="4" LANGUAGE="" NAME="Πρόεδρος." AFFILIATION="">
<P>
   Θα προχωρήσουμε τώρα στο θέμα της ημερησίας διάταξης σχετικά με την κατάσταση των διαπραγματεύσεων για τις δημοσιονομικές προοπτικές. Αναφορικά με αυτό το θέμα, θα ήθελα να ενημερώσω εν συντομία το Κοινοβούλιο ότι η διαπραγματευτική μας ομάδα, με επικεφαλής τον κ. Lewandowski, κατέληξε σε συμφωνία με τους εκπροσώπους της Επιτροπής και του Συμβουλίου.
<P>
Όσον αφορά τη θέση του Συμβουλίου τον Δεκέμβριο, το ανώτατο όριο αυξήθηκε κατά τέσσερα δισεκατομμύρια ευρώ πρόσθετων χρημάτων, τα οποία θα προστεθούν στους πόρους ορισμένων προγραμμάτων που είχαν υποστεί σοβαρές μειώσεις, ειδικά το πρόγραμμα Erasmus, τα προγράμματα διά βίου μάθησης, καινοτομίας και ενίσχυσης για τις μικρομεσαίες επιχειρήσεις.
<P>
Μια αύξηση 2,5 δισ. ευρώ στα αποθέματα της Ευρωπαϊκής Τράπεζας Επενδύσεων προστίθεται σε αυτούς τους επιπρόσθετους πόρους, προκειμένου να χρηματοδοτηθούν προγράμματα για την προώθηση της έρευνας και της ανάπτυξης, των δικτύων μεταφορών και της ενίσχυσης των μικρών και μεσαίων επιχειρήσεων.
<P>
Αυτή είναι η περίληψη της συμφωνίας που επιτεύχθηκε χθες, αλλά είμαι βέβαιος ότι ο εισηγητής μας, κ. Böge, θα είναι σε θέση να παρουσιάσει αυτή τη συμφωνία πιο ολοκληρωμένα. Οι πολιτικές ομάδες θα έχουν την ευκαιρία να αξιολογήσουν τη συμφωνία στη συζήτησή μας. 
<SPEAKER ID="5" LANGUAGE="DE" NAME="Reimer Böge (PPE-DE )," AFFILIATION="εισηγητής">
<P>
Παρ’ όλ’ αυτά επιτρέψτε μου να πω ότι υπό τις κρατούσες συνθήκες εργασίας μας, όλοι οι συμμετέχοντες έκαναν όλα όσα θα μπορούσε κανείς να περιμένει από αυτούς προκειμένου να βρουν μια μακρόπνοη λύση για τις δημοσιονομικές προοπτικές και για μια διοργανική συμφωνία. Ο Πρόεδρος δικαιολογημένα επεσήμανε ότι για το Κοινοβούλιο δεν ήταν το μόνο θέμα οι αριθμοί. Το θέμα ήταν και οι ποιοτικές πτυχές, η έναρξη της μεταρρύθμισης της ευρωπαϊκής δημοσιονομικής πολιτικής, τα νέα δημοσιονομικά μέσα, η απαλλαγή της όλης διαδικασίας από τη γραφειοκρατία, η κατοχύρωση των δικαιωμάτων του Κοινοβουλίου στα όργανα εξωτερικής πολιτικής, καθώς και η διευκρίνιση του ερωτήματος σχετικά με τον ρόλο που θα διαδραματίσει το Κοινοβούλιο σε οιαδήποτε ενδεχόμενη αναθεώρηση το 2008/2009.
<P>
Λαμβανομένης υπόψη της αναλυτικής γνώσης μας για τα προγράμματα –διότι εμείς εμβαθύναμε στην ανάλυση πολύ περισσότερο από ό,τι έκανε ποτέ το Συμβούλιο– το Κοινοβούλιο υιοθέτησε την άποψη ότι τα μεγέθη που συμφωνήσαμε ήταν το κατώτατο ανεκτό όριο. Αφού όμως επιτύχαμε, για παράδειγμα, στη διά βίου μάθηση ή γενικά στον τομέα της ανταγωνιστικότητας για την ανάπτυξη και την απασχόληση, να πάρουμε 2,1 δισ. ευρώ επιπλέον προκειμένου π.χ. να συμμετάσχουν 40 000 φοιτητές παραπάνω στις ευρωπαϊκές ανταλλαγές, η αφοσίωσή μας στην ευρωπαϊκή προστιθέμενη αξία ανταμείφθηκε.
<P>
Θα ήθελα να ευχαριστήσω θερμά για την εξαίρετη συνεργασία ολόκληρη τη διαπραγματευτική ομάδα και τον πρόεδρό της Janusz Lewandowski, τους κ.κ. Walter και Mulder, αλλά και τους συντονιστές της ομάδας. Το αποτέλεσμα αυτό το επιτύχαμε αποκλειστικά και μόνο επειδή εργαστήκαμε πέρα από τα όρια των ομάδων και σαν μια στενά δεμένη και ομόψυχη διαπραγματευτική ομάδα και θα ήθελα να εκφράσω τις θερμές ευχαριστίες μου γι’ αυτό.
<SPEAKER ID="6" LANGUAGE="EN" NAME="José Manuel Barroso," AFFILIATION="Πρόεδρος της Επιτροπής">
<P>
   . Κύριε Πρόεδρε, με μεγάλη χαρά βρίσκομαι σήμερα εδώ και μοιράζομαι μαζί σας την ικανοποίηση για τη συμφωνία που επιτεύχθηκε μέσω διαπραγματεύσεων από το Ευρωπαϊκό Κοινοβούλιο, το Συμβούλιο και την Επιτροπή σχετικά με τις δημοσιονομικές προοπτικές της περιόδου 2007-2013. Θα ήθελα, ιδιαίτερα, να συγχαρώ τους κκ. Böge, Lewandowski, Mulder και Walter για το εξαιρετικό έργο τους, το οποίο γνωρίζω ότι επιτέλεσαν υπό πολύ δύσκολες συνθήκες. Θα ήθελα επίσης να ευχαριστήσω τον καγκελάριο Schüssel και τον Υπουργό Οικονομικών του για τις άοκνες προσπάθειές τους προκειμένου να επιτευχθεί μια συμφωνία. Παρακολούθησα πολύ στενά τις διαπραγματεύσεις, αποφασισμένος να εξασφαλίσω ότι θα καταλήγαμε σε μια καλή συμφωνία. Μπορώ να σας πω ότι είμαι υπερήφανος για τον ρόλο που διαδραμάτισε η Επιτροπή –ήτοι η Επίτροπος Grybauskaitė– κατά τη διάρκεια των διαπραγματεύσεων, οι οποίες υπήρξαν πολύ δύσκολες. Πραγματικά πιστεύω ότι το αποτέλεσμα αυτών των διαπραγματεύσεων είναι σαφώς καλύτερο από τη συμφωνία που επιτεύχθηκε στο Ευρωπαϊκό Συμβούλιο.
<P>
Γνωρίζοντας από πρώτο χέρι πόσο δύσκολο ήταν να φτάσουμε σε αυτό το στάδιο, μπορώ ειλικρινά να πω ότι πρόκειται για επιτυχία. Είναι καλά νέα για την Ευρώπη, διότι σημαίνει ότι διαθέτουμε τώρα τα κονδύλια ώστε να ανταποκριθούμε στις φιλοδοξίες μας για την ανάπτυξη της Ένωσης τα επόμενα επτά έτη. Έχουμε τώρα ένα σαφές χρηματοδοτικό πλαίσιο για την προώθηση της ανάπτυξης των δέκα νέων κρατών μελών που εντάχθηκαν το 2004 και των δύο νέων κρατών μελών που θα ακολουθήσουν.
<P>
Είμαι ιδιαίτερα ικανοποιημένος με το γεγονός ότι θα αυξηθεί η χρηματοδότηση για προγράμματα που σχετίζονται άμεσα με τη νέα ατζέντα της Λισαβόνας, ήτοι την έρευνα, τη διά βίου μάθηση, τα διευρωπαϊκά δίκτυα, την ανταγωνιστικότητα και την καινοτομία. Περίπου 50 δισ. ευρώ θα διατεθούν τα επόμενα επτά έτη για την ενίσχυση της ερευνητικής προσπάθειας σε επίπεδο Ένωσης. Επιπλέον, για πρώτη φορά, η συμφωνία απαιτεί κοινή προσπάθεια με την Ευρωπαϊκή Τράπεζα Επενδύσεων. Τα κονδύλια της Ευρωπαϊκής Τράπεζας Επενδύσεων δρουν ως καταλύτης για τους δημόσιους και ιδιωτικούς επενδυτές στην έρευνα και την τεχνολογική ανάπτυξη, καθώς και σε διευρωπαϊκά δίκτυα και μικρομεσαίες επιχειρήσεις. Θα υπάρξουν επίσης σημαντικές αυξήσεις της χρηματοδότησης στον σημαντικό τομέα της δικαιοσύνης και των εσωτερικών υποθέσεων.
<P>
Άλλη μία εκ των προτεραιοτήτων μου, όπως θα θυμάστε –υπήρξε το θέμα των επιστολών μου προς τον Προεδρεύοντα του Συμβουλίου και ορισμένων δηλώσεών μου εδώ στο Κοινοβούλιο– ήταν η εξασφάλιση επαρκούς χρηματοδότησης για προγράμματα που απευθύνονται στους πολίτες, όπως ο πολιτισμός, η νεολαία, η υγεία και η προστασία των καταναλωτών. Αυτό έχει τώρα επιτευχθεί. Κάτι τέτοιο δεν θα ήταν δυνατόν, εάν δεν είχαμε συνεργαστεί για την αύξηση αυτής της χρηματοδότησης μετά τη συμφωνία στο Ευρωπαϊκό Συμβούλιο. Σημείωσα επίσης τα σχόλια που μόλις έκανε επί του θέματος ο κ. Böge.
<P>
Η συμφωνία που επιτεύχθηκε μέσω διαπραγματεύσεων θα πρέπει τώρα να επικυρωθεί από το Κοινοβούλιο και το Συμβούλιο. Ελπίζουμε ότι αυτό θα συμβεί χωρίς περαιτέρω καθυστέρηση. Εργαστήκαμε επίσης σκληρά για να διασφαλίσουμε ότι ο μελλοντικός προϋπολογισμός της Ευρωπαϊκής Ένωσης θα βασίζεται στις αρχές της χρηστής δημοσιονομικής διαχείρισης. Σημειώνω επίσης όσα μόλις είπε ο κ. Böge επ’ αυτού: δεν πρόκειται απλά για αριθμούς. Οι αριθμοί έχουν αυξηθεί, ναι, αλλά δεν πρόκειται απλά για αριθμούς, πρόκειται για διαφάνεια, πρόκειται για λογοδοσία, πρόκειται για την ποιότητα των δαπανών και την ποιότητα του τρόπου που συνεργαζόμαστε – το Κοινοβούλιο, το Συμβούλιο και η Επιτροπή.
<SPEAKER ID="7" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, κυρίες και κύριοι, ο δρόμος ήταν μακρύς και δύσκολος και χωρίς το Ευρωπαϊκό Κοινοβούλιο δεν θα είχαμε φθάσει ως εδώ. Συνιστώ σε όλους εμάς να μην έχουμε τον νου μας μόνο στο εθνικό συμφέρον –ή αυτό που πιστεύουμε πως είναι εθνικό συμφέρον– αλλά στο κοινό μας συμφέρον, στα συμφέροντα της Ευρωπαϊκής Ένωσης, της κοινής μας Ευρώπης. Αν εμείς δεν στοχεύαμε σε αυτό, δεν θα υπήρχε τώρα αυτό το αποτέλεσμα, για το οποίο λέμε «ναι μεν, αλλά…». Όπως είπε δικαιολογημένα ο κ. Böge, δεν είμαστε, φυσικά, απόλυτα ικανοποιημένοι, όμως γνωρίζουμε επίσης ότι δεν μπορούσαν να επιτευχθούν περισσότερα. Θα ήθελα να ευχαριστήσω τους συναδέλφους από το Σώμα –τον κ. Lewandowski που ηγήθηκε της ομάδας εργασίας, τον κ. Böge, τον κ. Walter και τον κ. Mulder– για τις προσπάθειές τους να πείσουν. Μπορούμε να είμαστε υπερήφανοι που είχαμε μια τέτοια διαπραγματευτική ομάδα που πέτυχε αυτόν τον στόχο.
<P>
Επιμένουμε ότι πρέπει το Ευρωπαϊκό Κοινοβούλιο να έχει λόγο, αλλά και ευθύνη, όσον αφορά έλεγχο των δαπανών της Ευρωπαϊκής Ένωσης το 2008/2009. Επιτρέψτε μου να πω με τη μεγαλύτερη δυνατή έμφαση το εξής: δεν πρέπει να επαναληφθούν αυτά τα παζάρια των τελευταίων εβδομάδων και μηνών. Αυτή πρέπει να είναι η τελευταία φορά που οι διαπραγματεύσεις ήταν τόσο λίγο πειστικές. Υποστηρίζω πλήρως την άποψη του Προέδρου του Ευρωπαϊκού Συμβουλίου ότι πρέπει να εξετάσουμε πώς θα αποκτήσει η Ευρωπαϊκή Ένωση ίδια έσοδα που δεν θα βαρύνουν τους πολίτες, αλλά θα έχουν ως αποτέλεσμα να έχουμε επαρκείς πόρους για την Ευρώπη. Ας εργαστούμε μαζί γι’ αυτό!
<SPEAKER ID="8" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   Κύριε Πρόεδρε, κυρίες και κύριοι, είναι λιγότερα από αυτά που θέλαμε, είναι όμως περισσότερα από αυτά που περίμεναν πολλοί από εμάς και είναι μία νίκη της λογικής. Η διοργανική συμφωνία συμπεριέλαβε ορισμένα στοιχεία που θεωρώ ιδιαίτερα σημαντικά. Το πρώτο είναι η διάταξη για την αναθεώρηση. Το 2008-2009 θα εξετάσουμε ξανά το σύνολο των αριθμών. Εκείνοι που τώρα είναι δυσαρεστημένοι –δυσαρεστημένοι δηλαδή με τα πάντα– πρέπει να καταλάβουν πως το επακόλουθο είναι ότι ένα μέρος της διαδικασίας τέθηκε σε κίνηση κατά την τροποποίηση του προϋπολογισμού, και αυτό είναι ένα πρώτο βήμα. Η Επιτροπή δεσμεύθηκε να υποβάλει προτάσεις για να κάνει τα απαραίτητα περαιτέρω βήματα σχετικά με τη διάταξη για την αναθεώρηση το 2008-2009.
<P>
Σημειώσαμε και μία άλλη μεγάλη πρόοδο, συγκεκριμένα ότι τα κράτη μέλη πρέπει τώρα να αποδεικνύουν σε δικές τους εκθέσεις πώς διέθεσαν τους πόρους τους και – όπως μόλις είπε ο κ. Poettering, έτσι εγκαταλείπεται η στάση «η επιτυχία είναι εθνική, η αποτυχία έγκειται στις Βρυξέλλες». Τώρα τα κράτη μέλη και οι αρχές τους πρέπει να λογοδοτούν για τη χρήση των πόρων τους. Αυτό είναι ένα ουσιαστικό σημείο της συμφωνίας.
<P>
Εκτός αυτού, κατέστη δυνατό να βγουν περισσότερα χρήματα και θέλω να ευχαριστήσω θερμά γι’ αυτό τον κ. Böge, τον κ. Mulder και τον κ. Lewandowski. Θέλω όμως να ευχαριστήσω και εξ ονόματος της Ομάδας μου τον συνάδελφό μας κ. Walter που όπως επιβεβαιώνουν οι άλλοι συνάδελφοι, διεξήγαγε σκληρές διαπραγματεύσεις εκ μέρους της Ομάδας μας στην τελική φάση. Καθώς κατάγεται από την κοιλάδα του Μοζέλα, έχει συνηθίσει τις πλημμύρες. Πάντα, όταν ανεβαίνει η στάθμη, ο Ralf βρίσκεται στην καλύτερή του φόρμα και έτσι, του απευθύνω τις θερμές μου ευχαριστίες.
<P>
Θέλω να τελειώσω με τις ευχαριστίες μου προς την Επιτροπή –κι αυτό είναι κάτι που το κάνω σπάνια– για την εποικοδομητική συνεργασία σε αυτήν την φάση των διαπραγματεύσεων. Θέλω επίσης να ευχαριστήσω τον καγκελάριο Schüssel, τον Πρόεδρο του Συμβουλίου που –όπως γνωρίζουμε– θα έχει πολλά ακόμα να κάνει. Όμως αφού τώρα διαπραγματεύθηκε με τόσο εποικοδομητικό τρόπο, μπορεί να είναι βέβαιος ότι θα τον υποστηρίξουμε στην προσπάθειά του να πείσει όσους αντιδρούν ακόμα στο Συμβούλιο. Πιστεύω ότι χθες ήταν γενικά μια καλή ημέρα.
<SPEAKER ID="9" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, εξ ονόματος των Φιλελευθέρων και Δημοκρατών θα ήθελα και εγώ να ευχαριστήσω τον κ. Böge και την ομάδα του, τους κ.κ. Mulder, Walter και Lewandowski, καθώς και την αυστριακή Προεδρία, για τη συμφωνία που πέτυχαν. Ελπίζω ότι αυτή η συμφωνία θα εγκριθεί στην Ομάδα μου, στο Σώμα, στο Συμβούλιο και στην Επιτροπή.
<P>
Δεν προσποιούμαι ότι η Ομάδα μου είναι ικανοποιημένη με το αποτέλεσμα. Έχουμε την αίσθηση ότι δεν παρέχουμε αρκετά χρήματα για την έρευνα και την ανάπτυξη που χρειάζεται η Ένωσή μας για το Πρόγραμμα Galileo, για τα διευρωπαϊκά δίκτυα, για τη διά βίου μάθηση: όλα όσα θα πρέπει να χρηματοδοτήσουμε επαρκώς, ώστε να πείσουμε τους πολίτες μας για την προστιθέμενη αξία της Ένωσης.
<P>
Γνωρίζουμε ότι είναι της μόδας στις εθνικές πρωτεύουσες ορισμένων κρατών μελών μας να αποθαρρύνουν τις κοινές προσπάθειες. Ξεκίνησε με την επιστολή προς τον κ. Πρόντι από έξι αρχηγούς κρατών και κυβερνήσεων πριν από δύο έτη, με την οποία στόχευαν στη μείωση του προϋπολογισμού στο 1% του ΑΕΠ – μια βαθιά διαβρωτική πολιτική. Όμως, εάν η κεντρομόλος δύναμη της Ένωσής μας δεν προέρχεται πλέον από μια ηγεσία με οράματα εντός των συνόρων μας, σίγουρα θα έλθει από τις εξελίξεις πέρα από τα σύνορά μας. Ελπίζω ότι τα κράτη μέλη μας θα χρησιμοποιήσουν την αναθεώρηση της χρηματοδότησης της ΕΕ που έχουν συμφωνήσει, ώστε να εξετάσουν εκ νέου την παροχή στην Ένωσή μας των πόρων που χρειάζεται.
<SPEAKER ID="10" LANGUAGE="IT" NAME="Monica Frassoni," AFFILIATION="εξ ονόματος της Ομάδας Verts/ALE">
<P>
Θα ήθελα να ευχαριστήσω και εγώ την, αμιγώς ανδρική, ομάδα που συμμετείχε στις διαπραγματεύσεις και την, αμιγώς γυναικεία, αντιπροσωπεία της Ομάδας μου που συμμετείχε σε αυτό το δύσκολο έργο. Η δομή των δημοσιονομικών προοπτικών παραμένει συντηρητική και δεν είναι ασφαλώς προσανατολισμένη προς τη μεταρρύθμιση. Έγιναν περικοπές είκοσι δισεκατομμυρίων ευρώ που αφορούν την αγροτική ανάπτυξη, ενώ φιλόδοξα προγράμματα όπως το «Natura 2000» παραμένουν μέχρι σήμερα χωρίς χρηματοδοτική κάλυψη.
<P>
Τέλος, θα ήθελα να απευθυνθώ προς τον κ. Schüssel: έχετε αναφερθεί συχνά σε ζητήματα που είναι σημαντικά για εμάς, όπως ο ευρωπαϊκός φόρος και το σύστημα των ίδιων πόρων. Θεωρώ πως τα ζητήματα αυτά θα πρέπει να παραμείνουν οπωσδήποτε στην ημερήσια διάταξη, καθώς σήμερα, με αυτήν την όντως ανεπαρκή συμφωνία –η οποία, εάν το ήθελε το Συμβούλιο, θα μπορούσε να είναι πολύ καλύτερη– δεν πιστεύω πως έως το 2013 θα μπορέσει να συντελεσθεί πραγματική πρόοδος για τους πολίτες. 
<SPEAKER ID="11" LANGUAGE="FR" NAME="Francis Wurtz," AFFILIATION="εξ ονόματος της Ομάδaς GUE/NGL">
<P>
   Κύριε Πρόεδρε, κύριε Schüssel, κύριε Barroso, η Ομάδα μου ουδέποτε τάχθηκε υπέρ μιας αλόγιστης αύξησης του προϋπολογισμού. Επιπλέον, δεν θεωρούμε ότι ο προϋπολογισμός είναι το μόνο μέσο που διαθέτει η Ένωση για να ενθαρρύνει την υγιή οικονομική μεγέθυνση και την ισόρροπη ανάπτυξη. Έτσι λοιπόν, αναμφίβολα θα βοηθούσε πολύ αν η Ευρωπαϊκή Κεντρική Τράπεζα διαδραμάτιζε εν προκειμένω διαφορετικό ρόλο. Εντούτοις, ο προϋπολογισμός αποτελούσε ανέκαθεν έκφραση της πολιτικής βούλησης. Είναι άσκοπο να εκφράζουμε υψηλές φιλοδοξίες, αν απορρίπτουμε τα χρηματοδοτικά μέσα που απαιτούνται για την πραγμάτωσή τους.
<P>
Αυτό ισχύει ιδιαίτερα στην περίπτωση της διεύρυνσης, όπου όλοι γνώριζαν, πριν καν αρχίσει η διαδικασία, ότι θα συνεπαγόταν δικαιολογημένες δαπάνες, ιδίως στο πλαίσιο των Διαρθρωτικών Ταμείων και του Ταμείου Συνοχής. Αυτός είναι και ο λόγος για τον οποίον ακόμα και τα αρχικά αιτήματα του Ευρωπαϊκού Κοινοβουλίου και η έκθεση Böge μας φαίνονταν ότι απείχαν κατά πολύ των χρηματοδοτικών αναγκών που αντιστοιχούσαν στις ανειλημμένες υποχρεώσεις. Συνεπώς, συμφωνήσαμε με την απόφαση του Ευρωπαϊκού Κοινοβουλίου να απορρίψει τον συμβιβασμό του Ευρωπαϊκού Συμβουλίου του περασμένου Δεκεμβρίου, που συνεπαγόταν περικοπές.
<P>
Ορθώς επισημάνατε τότε, κύριε Πρόεδρε της Επιτροπής, τις ζοφερές προοπτικές που προοιωνίζονταν αυτού του είδους οι δημοσιονομικές προοπτικές και ορθώς ζητούσατε μέσα για την παιδεία, την έρευνα, τα διευρωπαϊκά δίκτυα, τη συνεργασία κλπ. Υπό το πρίσμα αυτών των στόχων, η κατά 1,5% αύξηση που ζητούσαν οι διαπραγματευτές μας ήταν αυτή καθαυτή άκρως συγκρατημένη: 1,5% αντί 1,04% του ακαθάριστου εθνικού εισοδήματος της Ένωσης. Για το Συμβούλιο όμως, αυτό ήταν τρεις φορές περισσότερο από το ποσό που μπορούσε να αποδεχθεί. Υπό αυτές τις συνθήκες, η θέση της Ομάδας μου είναι ότι η αξιοπιστία μας επιτάσσει να αρνηθούμε αυτή τη φάρσα και, συνεπώς, πρέπει να επωμιστούμε τις ευθύνες μας. 
<SPEAKER ID="12" LANGUAGE="" NAME="Wojciech Roszkowski," AFFILIATION="εξ ονόματος της Ομάδας UEN">
<P>
   . Κύριε Πρόεδρε, όταν άκουσα χθες ακριβώς πριν από τα μεσάνυχτα ότι οι διαπραγματευτές μας κατέληξαν σε συμβιβασμό με το Συμβούλιο και την Επιτροπή όσον αφορά τις νέες δημοσιονομικές προοπτικές, βίωσα αντιφατικά συναισθήματα. Αφενός, ήθελα να αναγνωρίσω τις προσπάθειες των διαπραγματευτών μας και όλο το θετικό τους έργο. Ένιωσα επίσης μεγάλη ανακούφιση που με αυτόν τον τρόπο τέθηκε ένα τέρμα σε 15 μήνες αβεβαιότητας και διαφωνιών, που απειλούσαν τα δημοσιονομικά της Ένωσης. Υπήρχε ο κίνδυνος ότι η απουσία νέων δημοσιονομικών προοπτικών θα συνεπαγόταν να συζητούμε για όλες τις δημοσιονομικές παραμέτρους πλην των υποχρεωτικών δαπανών σε ετήσια βάση και να καθυστερούμε πάντα την έγκριση του προϋπολογισμού. Αυτή είναι η θετική πτυχή της κατάστασης.
<P>
Αφετέρου, πρέπει να επισημανθεί ότι οι νέες δημοσιονομικές προοπτικές σαφώς και υπολείπονται των προσδοκιών, δεδομένου ότι συνεπάγονται δραστικές περικοπές στην αναδιανομή των πόρων της Ένωσης. Αναμένεται ότι το ΑΕΕ της Ένωσης θα αυξηθεί κατά 15% μεταξύ του 2007 και του 2013, ενώ ο προϋπολογισμός της θα αυξηθεί μόνο περί το 2% την ίδια περίοδο. Οι αριθμοί μιλούν από μόνοι τους. Λαμβάνοντας υπόψη τα παραπάνω, η αντίσταση του Συμβουλίου να εγκρίνει τις πολύ συγκρατημένες προτάσεις των διαπραγματευτών μας καταλήγει να είναι μικροπρεπής.
<SPEAKER ID="13" LANGUAGE="EN" NAME="Nigel Farage," AFFILIATION="εξ ονόματος της Ομάδας IND/DEM">
<P>
   . Κύριε Πρόεδρε, έχοντας ακούσει όσα ειπώθηκαν σήμερα το πρωί, θεωρώ ότι το Ευρωπαϊκό Κοινοβούλιο για μία ακόμη φορά εντρυφεί στο αγαπημένο του άθλημα και παιχνίδι, δηλαδή στο να αναλώνει υπερβολικά πολύ χρόνο σκεφτόμενο εγωκεντρικά τα δικά του προβλήματα. Το μόνο που συζητούμε στην πραγματικότητα είναι οι λεπτομέρειες των διοργανικών συμφωνιών –ή ίσως, σε αυτό το στάδιο, θα έπρεπε να πούμε «διαφωνιών»– αλλά ασχολούμαστε με τα πραγματικά ζητήματα του προϋπολογισμού της Ευρωπαϊκής Ένωσης; Είναι κανείς έτοιμος να μιλήσει πραγματικά για το γεγονός ότι οι ελεγκτές αρνούνται να υπογράψουν το κλείσιμο των λογαριασμών έντεκα συναπτά έτη; Θέλει κανείς από εδώ να βάλουμε στοίχημα ότι θα είναι 12 συναπτά έτη, ή ίσως 13 ή 14; Η κατάσταση αυτή είναι μοιραία προβληματική, έτσι δεν είναι; Έχουμε ένα δημοσιονομικό σύστημα εξαιρετικά περίπλοκο, αλλά η ερώτησή μου είναι η εξής: χρειαζόμαστε τον προϋπολογισμό;
<P>
Λοιπόν, ο κ. Μπλερ έχοντας καταρρεύσει στις διαπραγματεύσεις καθώς ο Πρόεδρος Σιράκ υπερίσχυσε, τον νίκησε και κυριάρχησε, υπέγραψε μια πραγματικά κακή συμφωνία για τους βρετανούς φορολογούμενους. Και τώρα η πλειονότητα των Βρετανών ρωτούν: «γιατί πληρώνουμε 39 εκατ. στερλίνες ημερησίως για έναν οργανισμό που δεν μπορεί να υπογράψει το κλείσιμο των ίδιων των λογαριασμών του;». Γιατί θα πρέπει οι βρετανοί φορολογούμενοι να βοηθούν στην οικοδόμηση ενός νέου συστήματος υπόγειου σιδηρόδρομου στη Βαρσοβία και νέων υπονόμων στη Βουδαπέστη; Γιατί πληρώνουμε όλα αυτά τα χρήματα για μια ομάδα χωρών που μας πωλούν πολύ περισσότερα από αυτά που τους πωλούμε εμείς;
<P>
Σίγουρα, το να επιδοτείς τους οικονομικούς ανταγωνιστές σου είναι η οικονομία του φρενοκομείου! Κανένας λογικός άνθρωπος δεν θα ανεχόταν κάτι τέτοιο. Έτσι, δεν απέχει πολύ ο καιρός, κύριε Πρόεδρε, που οι Βρετανοί δεν θα πληρώνουν χρήματα στην Ευρωπαϊκή Ένωση. Γνωρίζω ότι όλοι σας ωφελείστε τα τελευταία 30 έτη, αλλά απολογούμαι εκ των προτέρων. Σε μερικά χρόνια, κανείς από εσάς δεν θα λαμβάνει επιταγές από τη Βρετανία, αλλά διασκεδάσαμε όσο καιρό ήμασταν εδώ.
<SPEAKER ID="14" LANGUAGE="FR" NAME="Jean-Claude Martinez (NI ). –" AFFILIATION="">
<P>
   Κύριε Πρόεδρε, αναφορικά με τη διαπίστωση, όλοι συμφωνήσαμε ότι αυτό το ποσό των περίπου 1 000 δισεκατομμυρίων ευρώ, που υπολογίζεται να καλύψουν μια επταετία του ευρωπαϊκού προϋπολογισμού, είναι ένα μετριοπαθές ποσό, τη στιγμή που ο προϋπολογισμός των Ηνωμένων Πολιτειών της Αμερικής για ένα και μόνο έτος ανέρχεται σε 2 500 δισεκατομμύρια δολάρια.
<P>
Υπ’ αυτές τις συνθήκες, το γεγονός πως είπαμε στη Λισαβόνα ότι η Ευρώπη το 2010 θα έχει καταστεί η πλέον ανταγωνιστική οικονομία στον κόσμο θυμίζει τη συμπεριφορά του Νικήτα Χρουτσώφ όταν έλεγε το 1960, από το βήμα του ΟΗΕ: «Σε δέκα χρόνια, η Σοβιετική Ένωση θα έχει φθάσει τις ΗΠΑ».
<P>
Συνεπώς, υπ’ αυτή την έννοια, οι προτάσεις που καταγράφουμε εδώ, παρά την επιτυχή μας προσπάθεια να εξασφαλίσουμε μερικές χιλιάδες ευρώ επιπλέον, εξακολουθούν να είναι ανεπαρκείς σε σχέση με τις ομόφωνα αναγνωρισμένες ανάγκες για επενδύσεις σε εργαστήρια, νοσοκομεία, πανεπιστήμια, γηροκομεία, τρένα υψηλών ταχυτήτων, κλπ. Πράγμα που σημαίνει ότι Συμβούλιο και Ευρωπαϊκό Κοινοβούλιο απέκλιναν σε ποσοστό αύξησης της τάξης του «μηδέν κόμμα κάτι» του ΑΕγχΠ, διότι η έμπνευσή τους είναι ταυτόσημη και συνοψίζεται σε δύο λέξεις: μαλθουσιανισμός στην οικονομική πολιτική και ολοκληρωτισμός στη δημοσιονομική πολιτική. Ο μαλθουσιανισμός είναι παντού στην Ένωση και στην ΚΓΠ, σε σχέση με τις ποσοστώσεις, την αγρανάπαυση, τις εκριζώσεις των αμπελιών. Το Ευρωπαϊκό Κοινοβούλιο, σε αυτήν εδώ την Αίθουσα, καταδικάζει στην εξαθλίωση το προσωπικό της τροφοδοσίας του και τους οδηγούς του, που κερδίζουν το εξευτελιστικό ποσό των 1 000 ευρώ τον μήνα! Αυτό αποτελεί παράδειγμα της οικονομικής κακομοιριάς που αντικατοπτρίζεται στον φονταμενταλισμό των δημοσιονομικών μας πολιτικών και στη δημοσιονομική τεχνική του Δημοσιονομικού Κανονισμού της Ένωσης. Γίνεται το παν προκειμένου να εμποδιστούν οι δαπάνες! Ο Δημοσιονομικός Κανονισμός της Ένωσης θεσπίζει την αρχή της δημοσιονομικής ισορροπίας. Πρέπει να ανατρέξουμε, κύριε Barroso, στον Δρ. Salazar για να βρούμε την ίδια αρχή, τη στιγμή που οι Ηνωμένες Πολιτείες, επί έναν αιώνα, δεν είχαν παρά τριάντα οκτώ ισοσκελισμένους ετήσιους προϋπολογισμούς.
<SPEAKER ID="15" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142 του Κανονισμού)">
<P>
Κύριε Schüssel, θα θέλαμε να σας παροτρύνουμε να συνεχίσετε σε αυτό τον δρόμο που χαράξατε τόσο γενναία. Είμαστε βέβαιοι ότι εκεί έγκειται το μέλλον της Ένωσης, με καλύτερους προϋπολογισμούς ώστε να μπορέσει η Ένωση να επιτύχει τους στόχους της. Οι πολιτικές ομάδες θα συζητήσουν τη συμφωνία στην οποία κατέληξαν οι διαπραγματευτές μας εξ ονόματος του Κοινοβουλίου και το Κοινοβούλιο θα ψηφίσει επί αυτής κατά την επόμενη περίοδο συνόδου.
<SPEAKER ID="16" LANGUAGE="PT" NAME="Pedro Guerreiro (GUE/NGL ). –" AFFILIATION="">
<P>
   Η συμφωνία που επιτεύχθηκε στην τριμερή συζήτηση για τις δημοσιονομικές προοπτικές είναι κακά νέα, διότι υστερεί κατά 108 δισεκατομμύρια ευρώ σε σύγκριση με την αρχική πρόταση του Ευρωπαϊκού Κοινοβουλίου.
<P>
Το προτεινόμενο 1,05% του ΑΕΕ για τις πιστώσεις ανάληψης υποχρεώσεων υπολείπεται κατά πολύ του 1,21% που πρότεινε η Επιτροπή και του 1,18% που πρότεινε το Ευρωπαϊκό Κοινοβούλιο.
<P>
Σε απάντηση στη συμφωνία που επιτεύχθηκε στο Ευρωπαϊκό Συμβούλιο του Δεκεμβρίου 2005, το Ευρωπαϊκό Κοινοβούλιο υπέβαλε πρόταση με την οποία ζητούσε επιπλέον 12 δισεκατομμύρια ευρώ ώστε να αποζημιωθούν πλήρως εκείνες οι περιοχές, όπως η Algarve, που πλήττονται από τη στατιστική επίπτωση. Το ποσό που εξασφαλίστηκε ανήλθε σε μόλις 4 δισεκατομμύρια ευρώ –που κατά μέγα μέρος χρηματοδοτήθηκαν μέσω της αναδιανομής από άλλες κατηγορίες– τα οποία δεσμεύτηκαν για προτεραιότητες, όπως η Στρατηγική της Λισαβόνας και το Σύμφωνο Σταθερότητας και Ανάπτυξης, πέραν των Διαρθρωτικών Ταμείων και του Ταμείου Συνοχής.
<SPEAKER ID="17" LANGUAGE="" NAME="Πρόεδρος." AFFILIATION="">
<SPEAKER ID="18" LANGUAGE="DE" NAME="Wolfgang Schüssel," AFFILIATION="Προεδρεύων του Συμβουλίου">
<P>
   Κύριε Πρόεδρε, κυρίες και κύριοι, χαίρομαι πολύ που μπορώ να χαιρετήσω και πάλι ως πρόεδρος του Συμβουλίου τον πρόεδρο Josep Borrell, εσάς, κυρίες και κύριοι, και τα μέλη της Επιτροπής. Τώρα εμφανίζομαι για δεύτερη φορά μπροστά σας και ίσως να θυμάστε αυτό που είχα υποσχεθεί στην αρχή της αυστριακής Προεδρίας, ότι δηλαδή δεν θέλουμε να προσφέρουμε μία προεδρία με τα δικά μας θέματα, επιθυμίες και πόθους, αλλά μία προεδρία με ομαδικό πνεύμα και θέλουμε να συνεργαστούμε πολύ καλά με εσάς, το δημοκρατικά εκλεγμένο Ευρωπαϊκό Κοινοβούλιο, με την Επιτροπή και φυσικά και με τα κράτη μέλη. Μόνο μαζί μπορούμε να φέρουμε σε πέρας το γιγαντιαίο καθήκον της ανάκτησης της εμπιστοσύνης των πολιτών και πρέπει να αντιμετωπίσουμε μαζί τα μεγάλα καθήκοντα που μόνο η Ευρώπη μπορεί να φέρει σε πέρας. Πρέπει να χρησιμοποιήσουμε γι’ αυτό όλα τα θεσμικά όργανα. Δεν έχει νόημα να κατηγορεί το ένα θεσμικό όργανο το άλλο ή να το επικρίνει. Έχουμε κοινά μελήματα και πρέπει να συνεργαστούμε για να αναπτύξουμε ταχύτητα και να μπορέσουμε να φθάσουμε στον στόχο μας.
<P>
Θα ήθελα πρώτα να σας ενημερώσω εν συντομία για το Ευρωπαϊκό Συμβούλιο. Πριν από ένα χρόνο αποφασίσαμε υπό την λουξεμβουργιανή Προεδρία να δώσουμε μια νέα ώθηση στη στρατηγική της Λισαβόνας για την ανάπτυξη και την απασχόληση. Δεν αρκεί να βρίσκουμε ρητορικές και νεφελώδεις διατυπώσεις, αλλά αντίθετα χρειαζόμαστε αποτελέσματα και δράσεις σύμφωνα με το πνεύμα του Robert Schuman που είχε πει κάποτε: Η Ευρώπη δεν θα χτιστεί μέσα σε μία μέρα. Η Ευρώπη θα χτιστεί με δράση, και πιθανόν με δράσεις, στον πληθυντικό. Επίσης, κάναμε για πρώτη φορά μία θεσμική αλλαγή: συμπεριλάβαμε στις διαβουλεύσεις του Ευρωπαϊκού Συμβουλίου τους ευρωπαίους κοινωνικούς εταίρους. Στις διαβουλεύσεις συμμετείχε ο πρόεδρος του ευρωπαϊκού συνδέσμου συνδικαλιστικών οργανώσεων Cándido Méndez Rodriguez, ο πρόεδρος της Ένωσης συνομοσπονδιών βιομηχανίας και εργοδοτών της Ευρώπης (UNICE), Ernest-Antoine Seillière, ενώ συμμετείχε για πρώτη φορά και ο πρόεδρος της Ευρωπαϊκής Κεντρικής Τράπεζας, Jean-Claude Trichet. Φυσικά, ο Πρόεδρος του Κοινοβουλίου κ. Borrell είχε μια πολύ σημαντική συνεισφορά σε αυτήν τη συζήτηση για τις επιχειρήσεις και τις θέσεις εργασίας εκφράζοντας την άποψη του Κοινοβουλίου.
<P>
Η προεδρία μας έθεσε πολύ συγκεκριμένους στόχους. Όπως μπορέσατε να παρακολουθήσετε στα μέσα ενημέρωσης, πολλοί από αυτούς τους στόχους ήταν αντικείμενο σοβαρής αμφισβήτησης. Όμως δεν αφήσαμε να μας αποθαρρύνουν αυτά και συμπεριλάβαμε στα συμπεράσματα ορισμένα πολύ συγκεκριμένα θέματα, κυρίως στον τομέα της εργασίας και της ανάπτυξης. Για εμάς, το σημαντικότερο είναι η βελτίωση της κατάστασης απασχόλησης των περίπου 18 εκατομμυρίων ανέργων της Ευρώπης. Συγκεκριμένα, θέλουμε να επιτύχουμε αύξηση της απασχόλησης της τάξεως του 1% μέσω των εθνικών προγραμμάτων μεταρρυθμίσεων και της βελτίωσης των όρων πλαίσιο. Έτσι μπορούν να δημιουργηθούν περίπου 2 εκατομμύρια θέσεις εργασίας ετησίως, δηλαδή καθαρή αύξηση 10 εκατομμύρια επιπλέον θέσεις εργασίας μέχρι το 2010.
<P>
Δεύτερον, προτιθέμεθα να επικεντρωθούμε πολύ συνειδητά στην εκπαίδευση των νέων. Το 85% των νέων μέχρι 22 ετών θα έχει ανώτερη εκπαίδευση. Θέλουμε να μειωθεί στο 10% ο αριθμός αυτών που εγκαταλείπουν το σχολείο και θέλουμε εντελώς συγκεκριμένα να προσφέρουμε ήδη τον επόμενο χρόνο σε κάθε νέο άνθρωπο τη δυνατότητα να βρει μέσα σε έξι μήνες είτε μια θέση εργασίας, είτε μια θέση για εκπαίδευση ή μετεκπαίδευση. Αργότερα το διάστημα αυτό θα μειωθεί στους τέσσερις μήνες.
<P>
Συμφωνήσαμε να επιβληθεί ισότητα μεταξύ των φύλων στον τομέα της εργασίας. Σε όλα τα επίπεδα αναλύεται διεξοδικά το θέμα της «flexicurity». Το ταμείο για την παγκοσμιοποίηση που προτείνει η Επιτροπή θα μας προσφέρει ένα καλό μέσο για να δώσουμε στους εργαζόμενους που αντιμετωπίζουν προβλήματα εξαιτίας της διαρθρωτικής αλλαγής μια νέα ευκαιρία στην αγορά εργασίας με τη μετεκπαίδευση ή την επιμόρφωση.
<P>
Φυσικά, το επόμενο μεγάλο ζήτημα είναι πώς μπορούμε να τα επιτύχουμε όλα αυτά. Αποφασίσαμε να επικεντρωθούμε κυρίως στις μικρές και μεσαίες επιχειρήσεις που στο παρελθόν αντιμετωπίστηκαν κάποιες φορές με όχι και τόσο φιλικό τρόπο. Εξετάσαμε συγκεκριμένα πώς μπορούμε να κάνουμε πιο εύκολη τη ζωή των περίπου 23 εκατομμυρίων μικρών και μεσαίων επιχειρήσεων συντομεύοντας τις επίσημες διαδικασίες και καταργώντας διοικητικές διατάξεις. Η Επιτροπή, δηλαδή ο Επίτροπος Verheugen και ο Πρόεδρος Barroso, με ένα εντατικό πρόγραμμα για τη βελτίωση της νομοθεσίας, που ακολουθεί το ολλανδικό πρότυπο, μας προσέφερε εδώ μια ουσιαστικής σημασίας ώθηση για τη μείωση του διοικητικού φόρτου κατά 25%. Θέλουμε να διευκολύνουμε τους νέους επιχειρηματίες στην ίδρυση επιχειρήσεων. Μια νέα επιχείρηση θα πρέπει να μπορεί να δημιουργηθεί και να λειτουργήσει μέσα σε μία εβδομάδα και θα εξασφαλιστεί με ένα και μόνο σημείο επαφής ότι οι μικρές επιχειρήσεις δεν θα πρέπει να αντιμετωπίσουν αμέτρητες διοικητικές υπηρεσίες, αλλά θα μπορούν να αρχίσουν να λειτουργούν όσο πιο γρήγορα γίνεται.
<P>
Ευχαριστώ θερμά την Επιτροπή για την αύξηση του ορίου de minimis και ξέρω ότι αυτό δεν ήταν πολύ απλό σε εσωτερικό επίπεδο. Ο διπλασιασμός του ορίου αυτού αποτελεί μία πολύ σημαντική ώθηση που μας δίνει τη δυνατότητα να διευκολύνουμε τη ζωή των ΜΜΕ, αλλά και να τις ενθαρρύνουμε και να τις υποστηρίξουμε. Ακόμα, μην ξεχνάτε ότι διαθέτουμε τώρα μέσω της Ευρωπαϊκής Τράπεζας Επενδύσεων περίπου 30 δισ. ευρώ παραπάνω μέσω επιδοτουμένων δανείων και εγγυήσεων, προκειμένου να καταφέρουν ειδικά οι μικρές επιχειρήσεις να κάνουν πραγματικά άλματα στον τομέα της δημιουργίας θέσεων εργασίας.
<P>
Το τρίτο ζήτημα που θέλω να αναφέρω είναι η γνώση και η έρευνα. Ξέρουμε πολύ καλά ότι με το επίπεδο αποδοχών που έχουμε στην Ευρώπη, μπορούμε να υπερισχύσουμε των ανταγωνιστών μας μόνον εάν κάνουμε περισσότερα για την παιδεία, την έρευνα και τη γνώση. Φυσικά ορίσαμε ήδη το 2000 τον στόχο του 3%, ωστόσο δεν τον τηρήσαμε. Το νέο στοιχείο αυτών των συμπερασμάτων είναι ότι επιτύχαμε να δεσμευθεί η κάθε χώρα, σε ένα παράρτημα που αποτελεί μέρος των συμπερασμάτων, να καταφέρει να επιτυγχάνει πραγματικά κάθε χρόνο μέχρι το 2010 αυτόν τον στόχο του 3%. Σχολιάζοντας την προηγούμενη συζήτηση, λέω πως αν το καταφέρουμε –πράγμα που φυσικά θα απαιτήσει σημαντικές προσπάθειες– αυτό σημαίνει πως θα επενδύονται στην έρευνα 100 δισ. ευρώ επιπλέον ετησίως από τους εθνικούς προϋπολογισμούς και την ιδιωτική βιομηχανία. Αυτό θα ήταν η μεγαλύτερη αναπτυξιακή ώθηση που μπορεί να φανταστεί κανείς στον τομέα αυτόν.
<P>
Επίσης είναι αλήθεια πως η Ευρωπαϊκή Τράπεζα Επενδύσεων θα μας βοηθήσει με 10 δισ. ευρώ επιπλέον κεφάλαιο κινδύνου. Αν προσθέσουμε εδώ τις ιδιωτικές συνεισφορές, θα φθάσουμε σε περίπου 30 δισ. ευρώ επιπλέον.
<P>
Θεωρώ ιδιαίτερα σημαντικό το γεγονός ότι το Ευρωπαϊκό Συμβούλιο υιοθέτησε την ιδέα του κ. Barroso για τη δημιουργία ενός Ευρωπαϊκού Ινστιτούτου Τεχνολογίας. Και αυτή η ιδέα προκάλεσε στην αρχή πολλές αμφισβητήσεις επειδή, φυσικά, κάποιοι φοβούνται ότι θα δημιουργηθούν εδώ μεγάλες παράλληλες γραφειοκρατίες. Άλλοι πάλι φοβούνται ότι θα μπορούσαν να ζημιωθούν από αυτό τα κέντρα αριστείας που υπάρχουν ήδη. Εγώ υποστηρίζω πλήρως επί της ουσίας τη βασική ιδέα που εξέθεσε η Επιτροπή, δηλαδή να δημιουργηθεί ένας συνδετικός κρίκος μεταξύ των πανεπιστημίων και της οικονομίας, μεταξύ της έρευνας και της ανάπτυξης, αφενός, και των τελικών χρηστών, αφετέρου. Δεν θα είναι ένα είδος υπερ-υπηρεσίας αλλά ένα τέλεια δομημένο δίκτυο που θα έχει ως κύριο σκοπό την πραγματική συνεργασία με τα θεσμικά όργανα στα κράτη μέλη. Συγχαίρω τον κ. Barroso και την Επιτροπή για την υιοθέτηση και την υποστήριξη αυτής της πρότασης και περιμένουμε μέχρι τον Ιούνιο του τρέχοντος έτους συγκεκριμένες νομοθετικές προτάσεις.
<P>
Σε συνάρτηση με τον προϋπολογισμό, είναι επίσης σημαντικό το γεγονός ότι δεσμευτήκαμε να διαθέσουμε περισσότερα χρήματα για τα φοιτητικά προγράμματα και τα προγράμματα ανταλλαγής μαθητευομένων. Ακούσατε ήδη για τα 800 εκατ. ευρώ επιπλέον στον σημερινό δημοσιονομικό συμβιβασμό. Πρόκειται για μια πολύ ενδιαφέρουσα και σημαντική πρωτοβουλία προκειμένου να δοθούν νέες προοπτικές στη νεολαία.
<P>
Ενδιαφέρον παρουσιάζει το εξής: διάβασα πρόσφατα κάποιες μελέτες που ασκούν κριτική στους λόγους για τους οποίους δεν επιτύχαμε ως τώρα τους φιλόδοξους στόχους της στρατηγικής μας – τη Λισαβόνα, τις θέσεις εργασίας και την απασχόληση. Ένας από τους λόγους, που μνημονεύεται στην έκθεση Sapir, αλλά αναφέρεται και από το Κέντρο Μελετών Ευρωπαϊκής Πολιτικής, ήταν ότι δεν υπάρχει αρκετή – ένας τρομερός όρος. Αυτό σημαίνει πως στα κράτη μέλη, κανένας δεν αισθάνεται πραγματικά υπεύθυνος γι’ αυτά.
<P>
Φυσικά, ένα εντελώς νέο θέμα ήταν η ενεργειακή πολιτική. Εδώ έκανε την αρχή η γερμανίδα Καγκελάριος Angela Merkel. Ευχαριστώ όμως επίσης τον Τόνι Μπλερ γιατί βασικά το ξεκίνησε αυτό στο Hampton Court. Ασφαλώς, η 1η Ιανουαρίου 2006 ήταν μια πραγματική αφύπνιση, ένα σήμα κινδύνου. Εκείνη την ημέρα, ενώ βρισκόμουν μαζί με την Angela Merkel στην πρωτοχρονιάτικη συναυλία, οι Ρώσοι μείωσαν την παροχή ενέργειας κατά 30% την πρώτη νύχτα και κατά 50% τη δεύτερη. Καταφέραμε να αποκλιμακώσουμε αυτήν την κρίση μέσα σε τέσσερις ημέρες μαζί με την Επιτροπή, με τον Επίτροπο Piebalgs και πολλούς άλλους, φυσικά όμως τα προβλήματα εξακολουθούν να υπάρχουν.
<P>
Όλη αυτή η κατάσταση δείχνει καθαρά πως η ανάγκη για μια νέα κοινή ευρωπαϊκή προσπάθεια είναι επιτακτική και η Επιτροπή έχει κάνει θαυμάσια προετοιμασία του εδάφους με την Πράσινη Βίβλο, την οποία υιοθέτησε το Ευρωπαϊκό Συμβούλιο και η οποία ορίζει τρεις στόχους: ασφάλεια εφοδιασμού, ανταγωνιστικότητα της οικονομίας μας και βελτίωση της ποιότητας του περιβάλλοντος. Συγκεκριμένα, συμφωνήθηκε μείωση της χρησιμοποίησης ενέργειας κατά 20% – και το θεωρώ αυτό πολύ σημαντικό, γιατί δεν είναι κάτι αυτονόητο. Στην πραγματικότητα, σημαίνει ότι η Ένωση θέτει ως μακροπρόθεσμο στόχο την αποσύνδεση της οικονομικής ανάπτυξης από την κατανάλωση ενέργειας. Θεωρώ ότι αυτή είναι μία από τις σημαντικότερες αποφάσεις αυτού του Συμβουλίου και η υλοποίησή της θα απαιτήσει τεράστιες προσπάθειες.
<P>
Θέλουμε να αυξήσουμε το σημερινό ποσοστό ανανεώσιμων ενεργειών από 7% σε 15%. Και αυτό υπήρξε αντικείμενο μεγάλης αμφισβήτησης και δεν επιτεύχθηκε αυτόματα. Εδώ πρέπει να κάνουμε πολλά και μαζί και σε εθνικό επίπεδο. Το σημερινό ποσοστό χρησιμοποίησης βιοκαυσίμων θα αυξηθεί από 2% σε 8%. Αυτό γίνεται μόνο με τη βοήθεια της τεχνολογίας και της έρευνας, περιλαμβάνει το θέμα των βιοκαυσίμων δεύτερης γενιάς, της εφαρμογής του CARS 21 και της συνεργασίας με την αυτοκινητοβιομηχανία. Εδώ υπάρχει μια τεράστια δυνατότητα ανάπτυξης που θέλουμε να την αξιοποιήσουμε.
<P>
Σχετικά με το διασυνοριακό εμπόριο ηλεκτρικού ρεύματος, θέλουμε να επιτύχουμε να μοιραστεί 10% μεταξύ των δικτύων, πράγμα που σημαίνει σοβαρή μείωση του κινδύνου γενικής διακοπής της ηλεκτροδότησης για τους καταναλωτές μας. Μην ξεχνάτε την οικονομική ευκαιρία που προσφέρουν οι αγωγοί, τα δίκτυα, οι σταθμοί παραγωγής ενέργειας και η ασφάλεια του δικτύου, στα οποία επενδύονται 800-1 000 δις ευρώ, συνήθως ιδιωτικά κεφάλαια. Αν το εκμεταλλευτούμε με μία έξυπνη κοινή ευρωπαϊκή οικονομική πολιτική, θα αποτελέσει μία τεράστια κινητήρια δύναμη για την απασχόληση και θα μας προσφέρει και μεγαλύτερη ασφάλεια.
<P>
Χρειαζόμαστε άνοιγμα των αγορών, άλλωστε συμφωνήθηκε και το άνοιγμα της αγοράς ηλεκτρικής ενέργειας και φυσικού αερίου μέχρι τα μέσα του 2007. Τα μέσα υπάρχουν, τα έχει η Επιτροπή και θα πρέπει να τα χρησιμοποιήσει χωρίς δισταγμό, διότι ένας λόγος για τον οποίο είναι θεματοφύλακας των συνθηκών είναι και για να εξασφαλίζει τον εφοδιασμό των καταναλωτών.
<P>
Θέλω να πιστέψετε ότι κι εγώ αναγκάστηκα να εισβάλω σε ορισμένες εσωτερικές περιοχές ασφαλείας προκειμένου να καταλήξουμε σε αυτήν την κοινή συμφωνία. Γνωρίζετε ότι μεγάλες προσπάθειες κατέβαλε επίσης η διαπραγματευτική ομάδα της αυστριακής προεδρίας –οι Υπουργοί Οικονομικών και Εξωτερικών και φυσικά κι εγώ– στις επαφές της με τον κ. Barroso και τον κ. Borrell, τον οποίο ευχαριστούμε θερμά.
<P>
Φυσικά, ξέρετε ότι έπρεπε να παραμείνουμε κοντά στον συμβιβασμό του Δεκεμβρίου. Το ανώτατο όριο ήταν για εμάς τα 3,5 δισ., μολονότι το Κοινοβούλιο ήθελε τουλάχιστον 4 δισ., και είναι δείγμα του ομαδικού πνεύματος της προεδρίας το γεγονός ότι η Επιτροπή τελικά μας βοήθησε βρίσκοντας το μισό δισεκατομμύριο που έλειπε για τις διοικητικές δαπάνες, έτσι ώστε να εκπληρωθούν οι επιθυμίες του Κοινοβουλίου, δηλαδή τουλάχιστον 4 δισ. για τα προγράμματα.
<P>
Αν τώρα συμπεριλάβουμε σε αυτήν την ανάλυση την Ευρωπαϊκή Τράπεζα Επενδύσεων, θα καταλήξουμε σε ενδιαφέροντα συμπεράσματα. Υπάρχει ένα δισεκατομμύριο για την ενίσχυση της εξωτερικής διάστασης της Ένωσης και μία σαφής ενίσχυση των μέσων άσκησης της ΚΕΠΠΑ με ένα επιπλέον δισεκατομμύριο. Σε αυτό μπορείτε να προσθέσετε τα 5 δισ. ευρώ για τη στρατηγική της Λισαβόνας, το μισό από τον ευρωπαϊκό προϋπολογισμό και το υπόλοιπο από την Ευρωπαϊκή Τράπεζα Επενδύσεων, σε μετρητά. Τα υπόλοιπα είναι πιστώσεις και φθάνουν τα 10 δισ. για την έρευνα, 20 δισ. για τα διευρωπαϊκά δίκτυα, 30 δισ. για τις μικρές και μεσαίες επιχειρήσεις – συνολικά 60 δισ. ευρώ.
<P>
Σημειώθηκαν μερικές σημαντικές μετατοπίσεις και θεωρώ ότι μπορούμε να συστήσουμε ολόψυχα την έγκριση αυτού του συμβιβασμού. Φυσικά, τώρα πρέπει να πάω κι εγώ στην COREPER και στα άλλα κράτη μέλη, πιστεύω όμως ότι εδώ επιτύχαμε κάτι που θα φανεί πραγματικά αξιόπιστο στον έξω κόσμο.
<P>
Το τελευταίο σημείο είναι το εξής: πρέπει να διασαφηνίσουμε και ορισμένα σημεία στην εξωτερική πολιτική πέρα από τη διαχείριση κρίσεων όπως η γρίπη των πτηνών, η αντιπαράθεση για τις γελοιογραφίες και η κρίση του φυσικού αερίου και τα μεγάλα θέματα της εξωτερικής πολιτικής. Όμως, αυτό δεν αποτελεί κύριο θέμα σήμερα. Θέλω να αναφέρω μόνο ένα θέμα, γιατί είδα στα θεωρεία τον Alexander Milinkewich και αυτό το θέμα συζητήθηκε και στο Ευρωπαϊκό Συμβούλιο.
<P>
Η κατάσταση στη Λευκορωσία είναι ασφαλώς δραματική. Θα ήθελα να δηλώσω ότι αυτή είναι η προσωπική μου άποψη. Χθες είχα την τιμή και την ευχαρίστηση μιας μακράς προσωπικής συνομιλίας με τον κ. Milinkewich. Είναι ένας ήρεμος και συνετός άνθρωπος και αξίζει κάθε δυνατή πολιτική και οικονομική υποστήριξη εκ μέρους μας, οπουδήποτε είναι αναγκαίο και ειδικά από τις διάφορες πολιτικές οικογένειες γιατί εκεί, η αντιπολίτευση είναι μία πλατφόρμα που την αποτελούν πολλές διαφορετικές ομάδες. Μετά από την σκληρή αντιμετώπιση των διαδηλωτών από την κρατική εξουσία, εκατοντάδες βρίσκονται ακόμα στις φυλακές, χιλιάδες φοιτητές έχουν χάσει τη θέση τους στο πανεπιστήμιο, εργάτες έχουν χάσει τις θέσεις εργασίας τους, οικογένειες έχουν χάσει το εισόδημά τους. Ορισμένα κράτη μέλη σχημάτισαν έναν συνασπισμό, ανάμεσα στα οποία είναι η ομάδα Visegrad –η Πολωνία, η Σλοβακία, η Τσεχική Δημοκρατία και η Ουγγαρία– αλλά συμμετέχει και η Αυστρία προσφέροντας υποτροφίες σε φοιτητές από τη Λευκορωσία. Γι’ αυτό, ζητώ και την υποστήριξη της Επιτροπής, προκειμένου να βοηθήσουμε πραγματικά τη Λευκορωσία. Πρώτα απ’ όλα πρέπει να υψώσουμε όλοι μαζί τη φωνή μας και να ζητήσουμε την άμεση απελευθέρωση των κρατουμένων και κυρίως του υποψηφίου για την προεδρία Alexander Kosulin.
<SPEAKER ID="19" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
   Κύριε Πρόεδρε, κύριε Schüssel, κυρίες και κύριοι βουλευτές, αντίθετα από τον σκεπτικισμό που είναι της μόδας και αντίθετα από μια κάποια δόση κυνισμού που επικρατεί σήμερα, πιστεύω πως μπορούμε να πούμε ότι η Ευρώπη, παρά τις δύσκολες στιγμές που διέρχεται, προχωρεί, το δε Ευρωπαϊκό Συμβούλιο της 23ης και 24ης Μαρτίου κατέδειξε ότι η διευρυμένη Ευρώπη μπορεί και αυτή να προχωρήσει. Η θετική δυναμική που αναπτύχθηκε το περασμένο φθινόπωρο επανέφερε στο επίκεντρο της συζήτησης την Ευρώπη και τα θεσμικά μας όργανα.
<P>
Το βασικό παράδειγμα που τόνισε το Ευρωπαϊκό Συμβούλιο αφορά την πρόοδο προς μια πραγματική ενεργειακή πολιτική για την Ευρώπη. Αυτός που θα γράψει την ιστορία της ευρωπαϊκής ολοκλήρωσης σε είκοσι με είκοσι πέντε χρόνια θα μπορεί να πει, χωρίς υπερβολή, ότι η εκκίνηση μιας ενεργειακής πολιτικής για την Ευρώπη πραγματοποιήθηκε τον Μάρτιο του 2006, επί αυστριακής Προεδρίας. Δεν είμαστε παρά στην αρχή και δεν θα είναι εύκολο. Θα υπάρξουν αντιστάσεις, υπάρχουν όμως αντιστάσεις επειδή υπάρχει κινητικότητα. Αν δεν υπήρχε κινητικότητα, δεν θα υπήρχε αντίσταση. Επ’ αυτού, μπορώ να σας διαβεβαιώσω, εξ ονόματος της Επιτροπής, ότι θα ασκήσουμε όλες μας τις αρμοδιότητες σε ό,τι αφορά την ολοκλήρωση, επειδή –θέλουμε να το τονίσουμε σθεναρά– δεν υπάρχει λόγος να υπάρχουν στην Ευρώπη είκοσι πέντε αγορές ενέργειας. Δεν υπάρχει λόγος να έχουμε σήμερα στην Ευρώπη είκοσι πέντε εθνικές ενεργειακές πολιτικές. Χρειαζόμαστε μια κοινή στρατηγική για την Ευρώπη στον τομέα της ενέργειας. Δεν υπάρχουν περιθώρια για εθνικιστικά αντανακλαστικά. Τα κράτη μέλη επαναβεβαίωσαν τη βούλησή τους να εργαστούν από κοινού σε αναζήτηση κοινών λύσεων και αναγνωρίζουν στην Επιτροπή κεντρικό ρόλο στη δημιουργία ανοιχτών και ανταγωνιστικών αγορών σε επίπεδο Ένωσης.
<P>
Όσον αφορά την ατζέντα της Λισαβόνας, δεν υπάρχει πλέον χρόνος για χάσιμο: χρειαζόμαστε αποτελέσματα τώρα. Εμφορούμενοι από αυτό το πνεύμα, ο Αντιπρόεδρος Verheugen και εγώ ο ίδιος, αμέσως μετά το Ευρωπαϊκό Συμβούλιο, συναντηθήκαμε με τους εθνικούς συντονιστές, που εποπτεύουν την εφαρμογή της ατζέντας της Λισαβόνας. Τους γνωστοποιήσαμε τη βούληση της Επιτροπής να επιτελέσει πλήρως τον ρόλο της, όχι μόνο για τη στήριξη και τη συνδρομή, αλλά και για την παρακολούθηση της προόδου των εθνικών προγραμμάτων μεταρρυθμίσεων. Θέλω να συγχαρώ τον Καγκελάριο Schüssel, που μόλις ανακοίνωσε τη βούλησή του να ανεβάσει το επίπεδο εκπροσώπησης για την παρακολούθηση της διαδικασίας της Λισαβόνας, στη χώρα του, την Αυστρία. Επωφελούμαστε, εξάλλου, της ευκαιρίας για να απευθύνουμε πρόσκληση προς όλα τα κράτη μέλη προκειμένου να πράξουν το ίδιο. Μια καλή τεχνική προπαρασκευή είναι βεβαίως σημαντική και χαιρόμαστε ιδιαίτερα για το τεχνικό επίπεδο που έχει επιτευχθεί για αυτή την ενέργεια στα διάφορα κράτη μέλη. Τούτου λεχθέντος, πιστεύουμε και εμείς ότι είναι σημαντικό για την επιτυχία του προγράμματος να υπάρξει μεγαλύτερη ανάληψη ευθύνης σε επίπεδο πολιτικής ιεραρχίας, όπως μόλις ανακοίνωσε ο κ. Schüssel αναφορικά με την Αυστρία.
<P>
 Υπήρξε όραμα σε αυτό το Ευρωπαϊκό Συμβούλιο, αλλά ήταν επίσης ένα πρακτικό Ευρωπαϊκό Συμβούλιο. Άφησε σε όλους μας πολλή δουλειά για τους ερχόμενους μήνες. Κυρίως, έδωσε στην Επιτροπή μια σαφή εντολή για δράση κατά τους επόμενους μήνες, και θέλω ιδιαίτερα να ευχαριστήσω τον Καγκελάριο Schüssel για το ομαδικό του έργο, το ομαδικό πνεύμα, τον τρόπο που κατανόησε, τον τρόπο που στήριξε τον ρόλο της Επιτροπής και την ανάγκη να υπάρξει συνέπεια και συνέχεια στον χρόνο για το έργο που θα ακολουθήσει διάφορες Προεδρίες του Ευρωπαϊκού Συμβουλίου. Αυτή η προσέγγιση της συνεργασίας μεταξύ του Συμβουλίου, της Επιτροπής και του Κοινοβουλίου είναι σημαντική. Χωρίς αυτό το πνεύμα και τη συνεργασία, δεν θα μπορέσουμε να επιτύχουμε πραγματική πρόοδο.
<P>
Όπως ανέφερα στην εισαγωγή μου, το Ευρωπαϊκό Συμβούλιο έδωσε ιδιαίτερη προσοχή στην ενέργεια. Έβαλε την Ένωση στον δρόμο για μια πραγματική ενεργειακή πολιτική για την Ευρώπη. Υποστήριξε τον τριπλό στόχο για την Πράσινη Βίβλο μας: τη βιώσιμη, ανταγωνιστική και ασφαλή ενέργεια. Επίσης, καθόρισε τα πρακτικά μέτρα που πρέπει να ληφθούν, συμπεριλαμβανομένων ορισμένων εκ των 20 συγκεκριμένων προτάσεων που περιλαμβάνει η Πράσινη Βίβλος της Επιτροπής: μια πραγματική εσωτερική αγορά ενέργειας, μια συνεκτική εξωτερική πολιτική, αποτελεσματική στήριξη της ενεργειακής αποδοτικότητας και ανανεώσιμες πηγές ενέργειας. Το προοδευτικό πρόγραμμα της Επιτροπής για την ενέργεια είναι τώρα πολύ απασχολημένο. Κατά συνέπεια, πιστεύω πραγματικά ότι θα υπάρξουν συγκεκριμένα μέτρα. Ήταν σημαντικό να μην είναι αυτό κάτι παροδικό. Είναι τώρα της μόδας να μιλάμε για την ενέργεια, και τα κράτη μέλη δέχονται τώρα αυτό που –ας είμαστε ειλικρινείς– πριν από δύο χρόνια θα ήταν αδύνατον να δεχθούν: ότι χρειαζόμαστε μια κοινή στρατηγική.
<P>
Έτσι, για το Ευρωπαϊκό Συμβούλιο του Ιουνίου, όπως είτε ο Καγκελάριος Schüssel, η Επιτροπή και ο Ύπατος Εκπρόσωπος θα παρουσιάσουν ορισμένες ιδέες σχετικά με την εξωτερική διάσταση της ενεργειακής πολιτικής. Αποφασίσαμε να θέσουμε το θέμα αυτό υπό συνεχή αναθεώρηση, παρακολουθώντας το κάθε χρόνο στο εαρινό Συμβούλιο. Αυτό ήταν σημαντικό όσον αφορά τη συνέπεια.
<SPEAKER ID="20" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, κυρίες και κύριοι, ο πρόεδρος του Ευρωπαϊκού Συμβουλίου Καγκελάριος Schüssel μίλησε για την κοινή ευθύνη των ευρωπαϊκών θεσμικών οργάνων και μόλις προ ολίγου, ο πρόεδρος της Επιτροπής μίλησε για έργα. Απευθυνόμενος στον Πρόεδρο του Σώματος πρέπει να πω πως έχω την εντύπωση ότι σήμερα βρισκόμαστε –εσείς οι τρεις και ολόκληρο το Ευρωπαϊκό Κοινοβούλιο– σε μία κατάσταση όπου καθίσταται φανερή αυτή η αίσθηση του ομαδικού πνεύματος, καθώς και η κοινή ευθύνη για το μέλλον της Ευρωπαϊκής Ένωσης. Είμαι βαθύτατα πεπεισμένος ότι αυτή είναι μια καλή ευκαιρία για να δημιουργήσουμε και πάλι με συγκεκριμένες πράξεις μια ατμόσφαιρα που θα κάνει και πάλι ελκυστική την Ευρωπαϊκή Ένωση για τους πολίτες της, και να το κάνουμε αυτό και για άλλα θέματα που δεν είναι σήμερα προς συζήτηση, όπως η Συνταγματική Συνθήκη, για την οποία πρέπει να βρεθεί μια λύση. Αυτό αποτελεί κοινή μας ευθύνη.
<P>
Κύριε Πρόεδρε, προ ολίγου καλωσορίσαμε εδώ τον Alexander Milinkewich. Η Ομάδα μου ήταν αυτή που του απηύθυνε την ξεκάθαρη πρόσκληση να έρθει εδώ σήμερα. Συζητώντας για την ενέργεια και την οικονομία, δεν πρέπει ποτέ να ξεχνάμε ποια είναι η βάση μας: οι αξίες μας, τα ανθρώπινα δικαιώματα, η ανθρώπινη αξιοπρέπεια. Γι’ αυτό είμαστε υπέρμαχοι της δημοκρατίας στη Λευκορωσία και κάνοντάς το γινόμαστε και πειστικοί σε σχέση με την υπεράσπιση των ανθρωπίνων δικαιωμάτων στην Ευρώπη και σε ολόκληρο τον κόσμο.
<SPEAKER ID="21" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   Κύριε Πρόεδρε, κύριε Πρόεδρε του Συμβουλίου, κύριε Πρόεδρε της Επιτροπής, αξιολογώντας το Ευρωπαϊκό Συμβούλιο διαπιστώνουμε θετικά σημάδια. Στην τελευταία συνεδρίαση του Συμβουλίου φάνηκε ότι υπάρχει και στο Συμβούλιο η θέληση για αναζωογόνηση του ευρωπαϊκού σχεδίου και αυτό το καταγράφουμε ως θετικό. Ο κ. Poul Nyrup Rasmussen, πρόεδρος του Κόμματος των Ευρωπαίων Σοσιαλιστών, παρουσίασε πριν από την τελευταία συνεδρίαση του Συμβουλίου εξ ονόματος του κόμματός μας ένα σχέδιο δράσης για την ανάπτυξη και την απασχόληση, το οποίο εκπονήσαμε μαζί με τους σοσιαλιστές Υπουργούς Οικονομίας και Οικονομικών. Το επίκεντρο αυτού του σχεδίου είναι οι δημόσιες επενδύσεις και δαπάνες για να κινητοποιηθούν οι ιδιωτικές δαπάνες. Ακριβώς αυτό είπατε προ ολίγου, όταν υπογραμμίσατε ότι οι πόροι που διαθέτει η ΕΤΕ θα χρησιμοποιηθούν γι’ αυτόν τον σκοπό. Αυτός είναι ένας καλός σοσιαλδημοκρατικός δρόμος και μπορείτε να βασιστείτε στην υποστήριξή μας.
<P>
Αναφορικά με την ενεργειακή πολιτική, στην οποία θέλω να επανέλθω γιατί την κάνατε επίκεντρο της έκθεσής σας για το Ευρωπαϊκό Συμβούλιο, είναι σωστό ότι χρειαζόμαστε μία κοινή ευρωπαϊκή στρατηγική, στην οποία πρέπει πρώτα-πρώτα να ληφθεί υπόψη ότι τα κράτη μέλη αποφασίζουν τα ίδια για την ενεργειακή τους πολιτική. Επιτρέψτε μου να το επαναλάβω. Είπατε για πολλοστή φορά ότι την ώρα που η Ρωσία έκλεισε το φυσικό αέριο, βρισκόσασταν με την Καγκελάριο της Γερμανίας στην πρωτοχρονιάτικη συναυλία. Δεν ξέρω αν υπάρχει κάποια σχέση αιτίας-αποτελέσματος – ας το αφήσουμε όμως αυτό. Μπορείτε να μου κάνετε τη χάρη να πείτε στην Καγκελάριο – όχι στην επόμενη πρωτοχρονιάτικη συναυλία, αλλά όταν την ξανασυναντήσετε: «Angela, άσε την ενεργειακή πολιτική, όπως κάνω κι εγώ». Έτσι θα κάνετε ένα σωστό βήμα σε σχέση με την πυρηνική ενέργεια και θα κερδίσετε μεγάλη υποστήριξη όχι μόνο στη χώρα σας, αλλά και στη Γερμανία. Το καθοριστικό είναι πώς θα αντιμετωπίσουμε την ενεργειακή πολιτική με αλληλεγγύη.
<P>
Μια τελευταία παρατήρηση, κύριε Schüssel: πρέπει να πω ότι ο ισολογισμός είναι αρκετά καλά ισοσκελισμένος. Η αυστριακή Προεδρία εργάζεται καλά. Θίξατε και σήμερα σε ορισμένες παρατηρήσεις –ξέρετε πολύ καλά τι εννοώ– διάφορες πτυχές αυτών που θα είναι αναγκαίο να γίνουν τις επόμενες εβδομάδες. Γενικά είσαστε επιδέξιος στους χειρισμούς σας. Υποσχεθήκατε να βοηθήσετε τον κ. Μπερλουσκόνι να σώσει την Ευρώπη από τον κομμουνισμό, ενώ μερικές ώρες αργότερα συναντηθήκατε με τον κ. Πρόντι. Ξέρετε πώς να εξισορροπείτε διαφορετικά συμφέροντα έτσι ώστε να είναι ευνοϊκά για εσάς. Αν μπορούμε να εκμεταλλευτούμε όλοι μαζί αυτή την ικανότητα για το καλό της Ευρωπαϊκής Ένωσης, θα μας έχετε όλους στο πλευρό σας.
<SPEAKER ID="22" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE">
<P>
Με μεγάλη έκπληξη είδα στη Ρώμη εσάς, κύριε Schüssel και κύριε Poettering, και όλα τα διάσημα στελέχη του Ευρωπαϊκού Λαϊκού Κόμματος, να στηρίζετε την εκστρατεία επανεκλογής ενός πρωθυπουργού που έχει υπονομεύσει επανειλημμένως τις αξίες της Ευρώπης…
<SPEAKER ID="23" LANGUAGE="FR" NAME="Pierre Jonckheer," AFFILIATION="εξ ονόματος της Ομάδaς Verts/ALE">
<P>
   Κύριε Πρόεδρε, κύριε Barroso, κύριε Schüssel, κύριε Winkler, κύριε Barrot, δεν θα ήθελα να προκαλέσω νέα παρέμβαση του κ. Schulz επισημαίνοντάς του ότι η Oμάδα μου ασφαλώς συμφωνεί με τα τελευταία λόγια του κ. Watson αναφορικά με την ιταλική κατάσταση.
<P>
Τούτου λεχθέντος, ο κ. Barroso επεσήμανε ορθώς ότι οι πολίτες ανέμεναν αποτελέσματα και ότι η νομιμοποίηση της Ευρωπαϊκής Ένωσης θα επιτευχθεί βάσει της υποχρέωσης επίτευξης αποτελεσμάτων. Πρέπει όμως πρώτα να διαθέτουμε εργαλεία και μέσα. Επιτρέψτε μου, εν προκειμένω, να στραφώ προς τον κ. Schüssel και το Συμβούλιο –αφού συζητούμε στην πράξη για τα συμπεράσματα του Συμβουλίου– για να του υποβάλω τρεις προτάσεις.
<P>
Η πρώτη μου πρόταση αφορά τον προϋπολογισμό της Ευρωπαϊκής Ένωσης, για τον οποίο μιλήσαμε προ ολίγου. Πιστεύω ότι πρέπει απλώς να επαναλάβουμε ότι αυτός ο προϋπολογισμός είναι ανεπαρκής και ασύμβατος με τους στόχους της Λισαβόνας. Οι προτάσεις που τίθενται επί τάπητος στην παρούσα φάση υπολείπονται κατά 110 δισεκατομμύρια ευρώ του ποσού που πρότεινε το Ευρωπαϊκό Κοινοβούλιο και κατά 200 δισεκατομμύρια ευρώ του ποσού που πρότεινε η Επιτροπή. Πρέπει, συνεπώς, και αυτή είναι η πρώτη μου πρόταση, να επιταχύνουμε τις εργασίες σε σχέση με τους ιδίους πόρους της Ευρωπαϊκής Ένωσης, όπως εσείς ο ίδιος επισημάνατε.
<P>
Η δεύτερη πρόταση αφορά τον ρόλο της Ευρωπαϊκής Τράπεζας Επενδύσεων. Πιστεύω ότι αυτό που αποφασίστηκε είναι ενδιαφέρον, κύριε Schüssel. Τα 30 δισεκατομμύρια ευρώ είναι εξαιρετικά, στην πραγματικότητα όμως απαιτείται το δεκαπλάσιο ποσό σύμφωνα με τις εκτιμήσεις των οικονομολόγων. Από την άποψη αυτή, πιστεύω ότι το Συμβούλιο δεν πρέπει να στριμωχτεί ολομόναχο σε μια γωνία και να δεχθεί να ανοίξει μια συζήτηση για τα ευρωπαϊκά κρατικά ομόλογα. Πρέπει να εκμεταλλευτούμε την αποταμίευση του ευρωπαϊκού κοινού για να χρηματοδοτήσουμε βιώσιμα δίκτυα μεταφορών και για να χρηματοδοτήσουμε την περιβαλλοντική αποδοτικότητα. Και για αρχή, θα μπορούσαμε να το πράξουμε στο πλαίσιο της ευρωζώνης: τα συμπεράσματα του Συμβουλίου κάνουν μια σχετική αναφορά. Πιστεύω ότι αυτό είναι ένα σημαντικό σημείο.
<P>
Ιδού τρεις προτάσεις, κύριε Schüssel, εύχομαι δε το Συμβούλιο, τόσο στη διάρκεια της Προεδρίας σας όσο και στις επόμενες Προεδρίες, να εξετάσει αυτό το είδος προτάσεων. 
<SPEAKER ID="24" LANGUAGE="" NAME="" AFFILIATION="Αντιπροέδρου">
<SPEAKER ID="25" LANGUAGE="PT" NAME="Ilda Figueiredo," AFFILIATION="εξ ονόματος της Ομάδας GUE/NGL">
<P>
Πού είναι τα πρακτικά μέτρα για την αντιμετώπιση της ανάγκης για διπλασιασμό της οικονομικής ανάπτυξης και των θέσεων εργασίας με δικαιώματα προκειμένου να επιτευχθούν τα επίπεδα του 2000; Πού είναι οι απαντήσεις στην ανεργία, που έφθασε στο 18,5% των νέων κάτω των 25 σε ηλικία απασχόλησης και περίπου στο 10% των γυναικών σε ηλικία απασχόλησης; Πού είναι οι απαντήσεις στην ανάπτυξη σε αβέβαιες, κακοπληρωμένες θέσεις εργασίας, σε μια στιγμή που το 32% των απασχολούμενων γυναικών εργάζεται μόνο με καθεστώς μερικούς απασχόλησης και πάνω από το 43% των απασχολούμενων νέων είναι μόνο με σύμβαση ορισμένου χρόνου, χωρίς μελλοντικές προοπτικές;
<P>
Προκαλεί οδυνηρή έκπληξη το ότι δεν υπήρξαν καθόλου απαντήσεις στη φτώχεια, που πλήττει πάνω από το 15% του πληθυσμού και ότι η φτώχεια δεν θεωρήθηκε σοβαρή παραβίαση των ανθρωπίνων δικαιωμάτων. Η κοινωνική ενσωμάτωση πρέπει, συνεπώς, να είναι στην κορυφή της πολιτικής ατζέντας της Επιτροπής, του Συμβουλίου και των κρατών μελών, πράγμα που πολύ απλά δεν συμβαίνει επί του παρόντος. Θέλω, λοιπόν, να προτείνω μια πρόκληση. Αυτό που χρειάζεται είναι αλλαγή κατεύθυνσης, όπου η έμφαση θα δίνεται στις πολιτικές οικονομικής και κοινωνικής συνοχής. 
<SPEAKER ID="26" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN">
<P>
   . Κύριε Πρόεδρε, θα ήθελα να ευχαριστήσω τον Προεδρεύοντα, καθώς και τον Πρόεδρο Barroso, για τη σημερινή συμβολή τους εδώ.
<SPEAKER ID="27" LANGUAGE="" NAME="Γεώργιος Καρατζαφέρης," AFFILIATION="εξ ονόματος της Ομάδας IND/DEM">
<SPEAKER ID="28" LANGUAGE="" NAME="Leopold Józef Rutowicz (NI ). –" AFFILIATION="(PL) ">
<SPEAKER ID="29" LANGUAGE="DE" NAME="Othmar Karas (PPE-DE ). –" AFFILIATION="">
<P>
Ας θυμηθούμε: πριν από ένα χρόνο απέτυχε η σύνοδος κορυφής, στις συζητήσεις της κυριάρχησαν οι αλληλοκατηγορίες, όλοι έλεγαν ότι η ΕΕ περνάει κρίση. Πριν από έξι μήνες ακυρώθηκε η σύνοδος κορυφής, η ΕΕ φαινόταν να έχει παραλύσει, τα αποτελέσματα ήταν πενιχρά και το Κοινοβούλιο απέρριψε με μεγάλη πλειοψηφία το αποτέλεσμα της συνόδου κορυφής του Δεκεμβρίου. Και ποια είναι η κατάσταση σήμερα; Έχουμε ένα Κοινοβούλιο που απέδειξε ότι μπορεί να γίνει κινητήρια δύναμη για την πρόοδο, τρία θεσμικά όργανα που δεν κατέθεσαν τα όπλα και ένα Συμβούλιο που είναι και πάλι ικανό για διαπραγματεύσεις και ικανό να εργαστεί με επιτυχία. Επαναφέραμε όλοι μαζί την ΕΕ στην πορεία της. Όλοι συναισθάνονται ότι αυτήν την επιτυχία δεν μπορούμε να τη διαχωρίσουμε –και εγώ δεν θέλω να το κάνω– από την προεδρία του Συμβουλίου και τον πρόεδρό του Wolfgang Schüssel. Η πείρα του, ο επαγγελματισμός του, ο τρόπος που εργάζεται και το γεγονός ότι προτιμά τα έργα αντί για μεγάλα λόγια, μας συνένωσαν και κατέστησαν δυνατό τον σημερινό απολογισμό. Ευχαριστούμε και είμαστε περήφανοι γι’ αυτό ως Αυστριακοί.
<P>
Οι δημοσιονομικές προοπτικές μετατόπισαν συνολικά 7,9 δισ. ευρώ. Με το αποτέλεσμα της συνόδου κορυφής και με την οδηγία για τις υπηρεσίες έχουμε το πιο δυνατό πρόγραμμα για την ανάπτυξη και την απασχόληση στην ΕΕ εδώ και πολλά χρόνια. Πρέπει να συνεχίσουμε να εργαζόμαστε προκειμένου να εκπληρωθούν οι στόχοι που θέσαμε. 
<SPEAKER ID="30" LANGUAGE="DE" NAME="Hannes Swoboda (PSE ). –" AFFILIATION="">
<P>
   Κύριε Πρόεδρε, θα προσπαθήσω να παραμείνω στα γεγονότα. Είναι γεγονός ότι ασφαλώς σημειώθηκαν κάποιες πρόοδοι στον τομέα της ενεργειακής πολιτικής, ειδικά και στο τελευταίο Συμβούλιο. Ωστόσο, κύριε Προεδρεύων, τώρα το θέμα είναι η υλοποίηση. Θα ήθελα να εξετάζαμε πολύ περισσότερο τα σχετικά με την υλοποίηση και την υποδομή. Αναφέρθηκε ήδη ο κ. Poul Rasmussen και η πρωτοβουλία του.
<P>
Σχετικά με την έρευνα και την ανάπτυξη, εξετάζοντας τον κατάλογο που περιλαμβάνεται στα συμπεράσματα του Συμβουλίου, τον βλέπω μάλλον θλιβερό. Υπάρχουν δύο χώρες, συγκεκριμένα η Σουηδία και η Φινλανδία, που βρίσκονται πολύ μπροστά και αυτό δίνει τη δυνατότητα να φθάσουμε τον στόχο του 3%. Και στην Αυστρία δεν είμαστε δυστυχώς ακόμα σε σημείο ώστε να μπορούμε πραγματικά να φθάσουμε το 3%. Και εδώ ισχύει ότι πρέπει να καταβάλουμε προσπάθειες, ιδίως όσοι έχουν μεγαλύτερο εισόδημα και μεγαλύτερη οικονομική δύναμη, προκειμένου να φθάσουμε στον στόχο μας του 3%.
<SPEAKER ID="31" LANGUAGE="DE" NAME="Alexander Lambsdorff (ALDE ). –" AFFILIATION="">
<P>
Η υπόσχεση για δημιουργία 10 εκατομμυρίων θέσεων εργασίας θυμίζει έντονα την πρώτη σύνοδο της Λισαβόνας. Επίσης, μάλλον ρητορική είναι και η επικέντρωση στη νεολαία, αν κρίνουμε όμως από το παράδειγμα της Γαλλίας, οι νέοι δεν φαίνεται να της έδωσαν μεγάλη σημασία. Το ταμείο για την παγκοσμιοποίηση είναι κατά τη γνώμη μου μια ανταμοιβή σε εκείνους που αρνούνται να κάνουν μεταρρυθμίσεις· έχουμε τη διαρθρωτική πολιτική και την πολιτική συνοχής για την επίτευξη διαρθρωτικών αλλαγών.
<P>
Ο κ. Schulz έχει επίσης δίκιο όταν λέει πως τα κράτη μέλη δεν συμμετέχουν όσο πρέπει. Χθες έγινε στο Βερολίνο σύνοδος κορυφής για την ενέργεια, όπου συζητήθηκαν τα πάντα εκτός από το άνοιγμα των αγορών ηλεκτρικής ενέργειας και φυσικού αερίου. Δεν έχουμε να περιμένουμε πολλά από τα κράτη μέλη σε αυτό το μέτωπο. Έτσι, είναι ακόμα πιο ενθαρρυντικό το γεγονός ότι ενεργοποιείται επιτέλους και πάλι η Επιτροπή και κινεί διαδικασία κατά των κρατών μελών, και της Γαλλίας, για τον προστατευτισμό ως προς τις αγορές ενέργειας.
<SPEAKER ID="32" LANGUAGE="DE" NAME="Claude Turmes (Verts/ALE ). –" AFFILIATION="">
<P>
   Κύριε Πρόεδρε, κυρίες και κύριοι, η Ευρώπη χρειάζεται μια νέα ενεργειακή πολιτική και πολιτική για τις μεταφορές. Κύριε Schüssel, πρέπει να δούμε αν η απόφαση για 20% περισσότερη ενεργειακή απόδοση και 15% ανανεώσιμες ενέργειες θα αποτελέσει πραγματικά επανάσταση. Είμαι πεπεισμένος ότι το σημαντικότερο εδώ είναι πως χρειαζόμαστε μια διαφορετική κουλτούρα ως προς τις μεταφορές και την ενέργεια. Τι εννοώ;
<P>
Θα ήθελα να σας κάνω τρεις συγκεκριμένες ερωτήσεις, κύριε Schüssel: πρώτον, όσον αφορά την έρευνα για την ενέργεια, πώς θέλετε να δικαιολογήσετε στους πολίτες και τις ΜΜΕ της Αυστρίας το γεγονός ότι στο πρόγραμμα πλαίσιο για την έρευνα δίνουμε ή σκοπεύουμε να δώσουμε πέντε φορές περισσότερα κονδύλια για την πυρηνική ενέργεια από ό,τι για τις ανανεώσιμες πηγές ενέργειας; Πώς θέλετε να διεξαγάγετε συζήτηση για την πυρηνική ενέργεια στην Αυστρία και στην Ευρώπη όταν ο κ. Barroso διαγράφει από την Πράσινη Βίβλο την λέξη «κίνδυνος» σε σχέση με την ατομική ενέργεια; Κύριε Barroso, ένας διάλογος χωρίς ιδεολογική χροιά θα ήταν ένας διάλογος στον οποίο θα συζητήσουμε και για τους κινδύνους της πυρηνικής ενέργειας.
<P>
Κύριε Schüssel, η ευθύνη για να διεξαγάγουμε μια αντικειμενική συζήτηση είναι δική σας και δεν μπορείτε να υπεκφεύγετε έτσι απλά και να κρύβεστε πίσω από την εθνική ανεξαρτησία των κρατών. 
<SPEAKER ID="33" LANGUAGE="DE" NAME="Helmuth Markov (GUE/NGL ). –" AFFILIATION="">
<P>
Πρέπει, αντίθετα, να αντικαταστήσουμε τη στρατηγική της Λισαβόνας με μια στρατηγική ευρωπαϊκής αλληλεγγύης και αειφορίας. Κοιτάξτε τα αποτελέσματα: το όριο της φτώχειας δεν έχει αλλάξει, παραμένει από το 2000 μέχρι σήμερα στο 16%. Στο ίδιο διάστημα, η μακροχρόνια ανεργία αυξήθηκε από 3,9% σε 4,1%. Το ποσοστό της απασχόλησης σημείωσε ασήμαντη αύξηση, από 63% σε 64%. Απέχουμε πάρα πολύ από τους στόχους που ορίσαμε, κι αυτό συμβαίνει επειδή η στρατηγική είναι εσφαλμένη. Αυτή η στρατηγική της Λισαβόνας με τη σημερινή της κατεύθυνση δεν πρόκειται να μας οδηγήσει πουθενά. 
<SPEAKER ID="34" LANGUAGE="NL" NAME="Johannes Blokland (IND/DEM ). –" AFFILIATION="">
<SPEAKER ID="35" LANGUAGE="CS" NAME="Jana Bobošíková (NI ). –" AFFILIATION="">
<SPEAKER ID="36" LANGUAGE="PT" NAME="João de Deus Pinheiro (PPE-DE ). –" AFFILIATION="">
<P>
Η Επιτροπή κατέβαλε τώρα μια προσπάθεια και αυτός είναι ο λόγος που σημειώθηκε πρόοδος. Πρέπει, ωστόσο, να γίνουν πολύ περισσότερα. Τα κράτη μέλη πρέπει να αναθέσουν στην Επιτροπή την ευθύνη και τους πόρους που θα διευκολύνουν αυτή την τόσο απαραίτητη πρόοδο. Ως προς αυτό, οφείλω να πω ότι επικροτούμε ολόψυχα τη στήριξη που δόθηκε στο Ευρωπαϊκό Ινστιτούτο Τεχνολογίας. Εν πάση περιπτώσει, δεν έχει νόημα να έχουμε 25 ευρωπαϊκές πολιτικές για την έρευνα, που δεν κατευθύνονται στον καίριο στόχο της οικονομίας της γνώσης και που εξακολουθούν να στερούνται πόρων και κρίσιμης μάζας ώστε να μπορούν να ανταγωνιστούν με πιο ανεπτυγμένες οικονομίες.
<SPEAKER ID="37" LANGUAGE="FR" NAME="Bernard Poignant (PSE ). –" AFFILIATION="">
<SPEAKER ID="38" LANGUAGE="" NAME="Δημήτριος Παπαδημούλης (GUE/NGL ). –" AFFILIATION="">
<P>
Πιστεύω πως όχι. Και αυτό γιατί η αναθεώρηση της στρατηγικής της Λισαβόνας που προωθείτε θυσιάζει τους πυλώνες της συνοχής και του περιβάλλοντος στο όνομα μιας νεοφιλελεύθερης εκδοχής περί ανταγωνιστικότητας. Ο περίφημος όρος «Flexicurity» αυτό ακριβώς περιγράφει.
<SPEAKER ID="39" LANGUAGE="SV" NAME="Nils Lundgren (IND/DEM ). –" AFFILIATION="">
<P>
Τώρα ο ενεργειακός εφοδιασμός της Ευρώπης οδηγείται σε κρίση και έχουμε μια από τα ίδια. Οι 25 κυρίες και κύριοι του Ευρωπαϊκού Συμβουλίου δεν έχουν ιδέα πώς θα είναι η ενεργειακή τεχνολογία και πολιτική σε δέκα χρόνια. Συνεπώς, δεν πρέπει να θεσπίσουν ποσοστά για τα βιοκαύσιμα και τις ανανεώσιμες πηγές ενέργειας. Η κάθε χώρα πρέπει να πειραματιστεί αυτόνομα και να αναζητήσει λύσεις σε μια ελεύθερη αγορά ενέργειας. Καθήκον της ΕΕ είναι να διατηρήσει μια ελεύθερη αγορά ενέργειας και να συντονίσει τις επενδύσεις σε υποδομές. 
<SPEAKER ID="40" LANGUAGE="NL" NAME="Philip Claeys (NI ). –" AFFILIATION="">
<P>
   Κύριε Πρόεδρε, ο Πρόεδρος της Επιτροπής, ο κ. Barroso, ανέφερε τη γήρανση του πληθυσμού και την παγκοσμιοποίηση ως δύο από τις κύριες προκλήσεις που πρέπει να αντιμετωπίσουμε. Είναι σημαντικό να θέσουμε το πρώτο στην κορυφή της πολιτικής μας ατζέντας. Η γήρανση του πληθυσμού στην Ευρώπη είναι, στην πράξη, όχι τόσο μια πρόκληση όσο ένα πρόβλημα που απειλεί τη ζωή, όχι μόνο όσον αφορά το να κρατήσουμε άθικτα τα συστήματα κοινωνικής μας ασφάλισης, και άρα τις οικονομίες μας, αλλά πολύ απλά και το να διασφαλίσουμε την αδιάλειπτη συνέχεια των ευρωπαϊκών λαών.
<SPEAKER ID="41" LANGUAGE="ES" NAME="Alejo Vidal-Quadras Roca (PPE-DE ). –" AFFILIATION="">
<SPEAKER ID="42" LANGUAGE="ES" NAME="Enrique Barón Crespo (PSE ). –" AFFILIATION="">
<P>
   Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, κυρίες και κύριοι, έχω τρία μηνύματα για σας. Καταρχάς θα ήθελα να ευχαριστήσω το Ευρωπαϊκό Συμβούλιο και ιδιαίτερα τον Καγκελάριο Schüssel για την υποστήριξη που πρόσφεραν στην ισπανική κυβέρνηση για την έναρξη της μακράς διαδικασίας καταπολέμησης της τρομοκρατίας μετά την παύση του πυρός που ανακοίνωσε η τρομοκρατική οργάνωση ETA. Σας ευχαριστούμε πολύ.
<SPEAKER ID="43" LANGUAGE="SK" NAME="Sergej Kozlík (NI ). –" AFFILIATION="">
<P>
   Θέλω να επισημάνω δύο πράγματα: η Ευρώπη έχει και θα συνεχίσει να έχει επείγουσα ανάγκη για ενέργεια. Ωστόσο, λόγω πίεσης εκ μέρους της Ευρωπαϊκής Ένωσης και λόγω μιας αδύναμης εθνικής κυβέρνησης, η Σλοβακία θα πρέπει να κλείσει δύο μονάδες του πυρηνικού σταθμού στο Jaslovské Bohunice μέχρι το 2008. Με δεδομένες τις προδιαγραφές ασφαλείας αυτών των μονάδων, κάλλιστα θα μπορούσαν να παραμείνουν σε λειτουργία τουλάχιστον μέχρι το 2015.
<P>
Η Σλοβακία θα λάβει ελάχιστο τμήμα του ποσού που θα απαιτηθεί για το κλείσιμο αυτών των μονάδων από κοινοτικούς πόρους. Φέτος, αναμένεται να τεθούν σε λειτουργία δύο πανευρωπαϊκής σημασίας νέα εργοστάσια παραγωγής αυτοκινήτων στη Σλοβακία. Ως αποτέλεσμα, το σύστημα μεταφορών θα παλέψει για να ανταποκριθεί στις ανάγκες που θα προκύψουν σχετικά με την παράδοση των προμηθειών και την αποστολή τελικών προϊόντων. Ωστόσο, στο πλαίσιο των μακροπρόθεσμων δημοσιονομικών προοπτικών, η Ευρωπαϊκή Ένωση μειώνει τους πόρους που διατίθενται για τα διευρωπαϊκά δίκτυα κατά 20 δισεκατομμύρια ευρώ. Αυτό ουδόλως θα συμβάλει στην ενίσχυση της εμπιστοσύνης των πολιτών της Σλοβακίας στην πολιτική της ΕΕ. 
<SPEAKER ID="44" LANGUAGE="EN" NAME="Timothy Kirkhope (PPE-DE ). –" AFFILIATION="">
<P>
Επίσης, συγχαίρω τον κ. Barroso για τη δράση που ανέλαβε χθες για την επιβολή περιορισμών στους ενεργειακούς γίγαντες της Ευρώπης, οι οποίοι χρησιμοποιούν τη βιομηχανική δύναμή τους για να παρακωλύσουν τον ανταγωνισμό και να στρεβλώσουν την αγορά. Αυτήν τη νομική δράση ενάντια σε όσους προσπαθούν να περιορίσουν μια ανοιχτή ευρωπαϊκή αγορά ενέργειας θα την επιδοκιμάσουν όσοι από εμάς πιστεύουν στις ελεύθερες αγορές και στην ολοκλήρωση της ενιαίας αγοράς. 
<SPEAKER ID="45" LANGUAGE="" NAME="Πρόεδρος." AFFILIATION="">
<SPEAKER ID="46" LANGUAGE="" NAME="Lidia Joanna Geringer de Oedenberg (PSE ). –" AFFILIATION="(PL) ">
<P>
   Κύριε Πρόεδρε, φθάσαμε στο ενδιάμεσο στάδιο της Στρατηγικής της Λισαβόνας, με τρανταχτή αποτυχία μέχρι τώρα. Η προτεραιότητα της Ένωσης πρέπει τώρα να είναι η καινοτομία υπό την ευρύτερη δυνατή έννοια, μαζί με τις επενδύσεις στη γνώση. Αυτό θα οδηγήσει σε οικονομική μεγέθυνση και αύξηση της απασχόλησης. Κατά συνέπεια, προκαλεί έκπληξη το γεγονός ότι ακόμη ένα Συμβούλιο περικόπτει τις δαπάνες στην έρευνα και στα εκπαιδευτικά προγράμματα. Σε ορισμένες περιπτώσεις τα ποσοστά των περικοπών φθάνουν πραγματικά σε διψήφιους αριθμούς. Πώς μπορούν να δικαιολογηθούν τέτοιες αποφάσεις; Πώς υποτίθεται ότι μπορεί η Ένωση να ανταγωνιστεί, όταν η οικονομική της ανάπτυξη μόλις και μετά βίας είναι 2%, ο δε μέσος όρος της ανεργίας ανέρχεται σε 9%;
<SPEAKER ID="47" LANGUAGE="" NAME="Jacek Emil Saryusz-Wolski (PPE-DE ). –" AFFILIATION="(PL) ">
<P>
   Κύριε Πρόεδρε, επικροτώ θερμά τη σθεναρή στάση που υιοθετήθηκε στη δήλωση του Ευρωπαϊκού Συμβουλίου για την κατάσταση στη Λευκορωσία, καθώς και τη θέση που παρουσίασε στο Σώμα ο Καγκελάριος Schüssel. Ιδιαίτερης σημασίας είναι η διάκριση στην οποία προέβη το Συμβούλιο μεταξύ των αρχών της Λευκορωσίας και της κοινωνίας της Λευκορωσίας. Αυτή η σημαντική διάκριση προτάθηκε από το Ευρωπαϊκό Κοινοβούλιο ως βάση για τη στρατηγική της Ένωσης έναντι της Λευκορωσίας. Δεν αρκεί, ωστόσο, να καταδικάζουμε απλώς τις εκλογικές νοθείες και τη χρήση βίας και να ζητούμε την απελευθέρωση των φυλακισμένων. Απαιτούνται ολοένα και περισσότερες στοχευμένες κυρώσεις. Η λίστα των ατόμων στα οποία απαγορεύεται η είσοδος στην Ένωση πρέπει να επεκταθεί και να παγώσουν οι τραπεζικοί λογαριασμοί.
<P>
Η Ευρωπαϊκή Ένωση και ειδικά η Ευρωπαϊκή Επιτροπή δεν κάνουν αρκετά για τη Λευκορωσία και αντιδρούν με υπερβολική βραδύτητα. Η Ένωση πρέπει να παρέχει πολύ ισχυρότερη και πιο εξειδικευμένη στήριξη στην κοινωνία των πολιτών στη Λευκορωσία. Η Λευκορωσία πρέπει να αντιμετωπιστεί κατά τον ίδιο τρόπο που αντιμετωπίστηκε άλλοτε η Ουκρανία. Πρώτον, πρέπει να ζητήσουμε να επαναληφθεί η διεξαγωγή των εκλογών, που ήταν εκλογές νοθείας. Δεύτερον, πρέπει να δημιουργηθεί ένα ευμέγεθες ταμείο αλληλεγγύης για τη στήριξη της Λευκορωσίας, το οποίο να το διαχειρίζονται μη κυβερνητικές οργανώσεις. Τρίτον, πρέπει να ζητήσουμε περισσότερα από τη συμβολική προσπάθεια που πραγματοποιήθηκε μέχρι σήμερα ώστε να διασφαλιστεί πράγματι πρόσβαση σε ανεξάρτητη ραδιοτηλεόραση στη Λευκορωσία. Πρέπει να προσλαμβάνονται οι ίδιοι οι Λευκορώσοι για την παροχή ενημερωτικών εκπομπών. Τέταρτον, πρέπει να διευρυνθεί το πεδίο εφαρμογής ορισμένων κοινοτικών προγραμμάτων, όπως το πρόγραμμα ανταλλαγής φοιτητών Erasmus, ώστε να συμπεριληφθούν η Λευκορωσία και η κοινωνία των πολιτών της. Πέμπτον, και αυτό είναι το τελευταίο που θέλω να επισημάνω, η Ένωση και τα κράτη μέλη της πρέπει να έχουν ισχυρότερη διπλωματική εκπροσώπηση στο Μινσκ. 
<SPEAKER ID="48" LANGUAGE="DE" NAME="Markus Ferber (PPE-DE ). –" AFFILIATION="">
<P>
   Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, κυρίες και κύριοι, θα ήθελα να κάνω μόνο δύο σύντομες παρατηρήσεις. Πρώτον, χαίρομαι πολύ διότι επιτεύχθηκε χθες το βράδυ αυτή η συμφωνία για το δημοσιονομικό πλαίσιο. Τώρα έχουμε αρκετόν καιρό ακόμα για να ξεκινήσει το 2007 πραγματικά η εφαρμογή όλων των προγραμμάτων. Κύριε Πρόεδρε της Επιτροπής, είμαστε βέβαιοι ότι θα εγκρίνετε και θα εξετάσετε πολύ σύντομα αυτά που έχουν καταφέρει τα κράτη μέλη μέσω της διαρθρωτικής πολιτικής, έτσι ώστε να μην χάσουμε χρόνο.
<P>
Η δεύτερη παρατήρηση, μια και μιλάμε και για τη σύνοδο κορυφής, είναι η εξής: εγώ δεν πιστεύω ότι μπορεί κανείς να δώσει άνωθεν εντολή για την ανταγωνιστικότητα. Αυτό είναι κάτι που πρέπει να αναπτυχθεί από κάτω προς τα επάνω. Φυσικά, κύριε Προεδρεύων του Συμβουλίου, ελπίζω ότι όλα αυτά τα σωστά πράγματα που περιγράψατε σήμερα το πρωί θα πραγματοποιηθούν και θα εφαρμοστούν πραγματικά επί τόπου. Καθώς βλέπω ότι σήμερα στη Γερμανία χρειάζονται ακόμα εφτά με οχτώ εβδομάδες για την ίδρυση μιας επιχείρησης επειδή στέλνουμε τον κόσμο από τον Άννα στον Καϊάφα, θεωρώ ότι πρέπει να γίνει κάτι στη βάση. Ελπίζω να συμβάλουν σε αυτό οι ωθήσεις που δώσατε. Θα ήθελα να πω στον κ. Schulz ότι οι πολίτες του Aachen, που είναι τόσο κοντά στα σύνορα, γνωρίζουν πόσο λίγο ανταγωνιστική είναι η γερμανική νομοθεσία ακόμα και στη Βόρεια Ρηνανία-Βεστφαλία. 
<SPEAKER ID="49" LANGUAGE="DE" NAME="Wolfgang Schüssel," AFFILIATION="Προεδρεύων του Συμβουλίου">
<P>
Το 2005 καταφέραμε να δημιουργήσουμε στην Ευρωπαϊκή Ένωση 2 εκατομμύρια επιπλέον θέσεις εργασίας και τώρα η σχετικά καλή συγκυρία και η ανάκαμψη που αρχίζει σε πολλές ευρωπαϊκές χώρες μας προσφέρει πραγματικά μια ευκαιρία –και θα πρέπει να είμαστε περήφανοι γι’ αυτό– που δεν θα πρέπει να την υποτιμάμε με τα λόγια μας. Φυσικά, εδώ χρειάζεται εθνική προσπάθεια και χρηματοδότηση της υποδομής. Εμείς στην Αυστρία, για παράδειγμα, το κάνουμε αυτό πολύ καλά και ακριβώς το ίδιο θα κάνουν κι άλλες χώρες. Όμως οι στόχοι είναι απαραίτητοι.
<P>
Ένα δεύτερο σημείο είναι το εξής: ορισμένοι ομιλητές είπαν ότι δεν είναι απόλυτα ικανοποιημένοι με τις δημοσιονομικές προοπτικές και έκαναν συγκρίσεις μόνο με την αρχική πρόταση της Επιτροπής Πρόντι. Είσαστε όλοι ειδικοί και ξέρετε πολύ καλά ότι η εν λόγω πρόταση δεν ήταν ρεαλιστική. Δεν μπορούμε να λέμε τώρα ότι έχουμε 200 δισ. ευρώ λιγότερα από αυτά που είχαν προταθεί τότε. Αν συγκρίνουμε με όσα είχαμε τα τελευταία εφτά χρόνια, τώρα έχουμε αύξηση πάνω από 100 δισ..
<P>
Κυρίως στα προγράμματα που ενδιαφέρουν ιδιαίτερα το Σώμα, έχουμε τεράστιες αυξήσεις. Ας πάρουμε για παράδειγμα την περίπτωση της έρευνας και της ανάπτυξης: για την επόμενη επταετία προβλέπεται αύξηση στον προϋπολογισμό πάνω από 75%. Το ποσόν που διατίθεται για τα διευρωπαϊκά δίκτυα διπλασιάστηκε και το ποσόν για τη διά βίου μάθηση αυξήθηκε κατά 50%, τώρα δηλαδή θα έχουν 30 000-40 000 επιπλέον νέοι σε ολόκληρη την Ευρώπη την ευκαιρία για μάθηση. Δόθηκαν 40% παραπάνω για την πολιτική γειτονίας και ο προϋπολογισμός για την εξωτερική πολιτική αυξήθηκε κατά 250%.
<P>
Το ότι επιτύχαμε να γίνουν αυτές οι δημοσιονομικές προοπτικές είναι ήδη μια μεγάλη επιτυχία. Ευχαριστώ θερμά τον κ. Barroso και όλες τις Ομάδες, τον πρόεδρο του Σώματος και τους διαπραγματευτές. Δεν ήταν εύκολο, αλλά τώρα έχουμε την ευκαιρία να αρχίσουμε αμέσως να εργαζόμαστε. Σας ζητώ πραγματικά ευρεία υποστήριξη γιατί οι άνθρωποι θέλουν βέβαια να ακούσουν ότι προχωρούμε κάποια ζητήματα, κι όχι μόνο ότι διαπληκτίζονται οι Ομάδες ή τα θεσμικά όργανα. Το ερώτημα αν θα μπορούσαμε να βρούμε κάπου 500 εκατ. ευρώ επιπλέον ή αν το Συμβούλιο προσέφερε ήδη 500 εκατ. παραπάνω από όσα πρέπει δεν ενδιαφέρει κανέναν από τους πολίτες.
<SPEAKER ID="50" LANGUAGE="PT" NAME="José Manuel Barroso," AFFILIATION="Πρόεδρος της Επιτροπής">
<P>
Θέλω να υπογραμμίσω μια νέα πτυχή, που προέκυψε σε αυτό το Ευρωπαϊκό Συμβούλιο, στην οποία δεν αναφέρθηκε ο Καγκελάριος Schüssel, αλλά που αισθάνομαι ότι αξίζει να αναφέρουμε. Ως έναν βαθμό εργαζόμαστε ήδη στο πλαίσιο ομαδικών Προεδριών. Ο Καγκελάριος Schüssel, ως Προεδρεύων του Συμβουλίου, εκμεταλλεύτηκε κάθε ευκαιρία για συζήτηση με την Επιτροπή, καθώς και με την επικείμενη φινλανδική και ακολούθως γερμανική, πορτογαλική και σλοβένικη Προεδρία.
<SPEAKER ID="51" LANGUAGE="DE" NAME="Martin Schulz (PSE ). –" AFFILIATION="(Γέλια)">
<P>
   Κύριε Πρόεδρε, έχω μια ερώτηση επί της διαδικασίας. Δεν βλέπω στην αίθουσα τον κ. Farage. Μήπως το Κόμμα της Ανεξαρτησίας του Ηνωμένου Βασιλείου είναι αυτό που κάθισε στα θεωρεία;
<SPEAKER ID="52" LANGUAGE="" NAME="Πρόεδρος." AFFILIATION="Γραπτές δηλώσεις (Άρθρο 142 του Κανονισμού)">
<SPEAKER ID="53" LANGUAGE="FR" NAME="Margie Sudre (PPE-DE ). –" AFFILIATION="">
<P>
Το Εαρινό Ευρωπαϊκό Συμβούλιο αποφάσισε επίσης τον διπλασιασμό, για την περίοδο 2007-2013, της ευρωπαϊκής δημοσιονομικής προσπάθειας για την έρευνα και καινοτομία. Είναι κεφαλαιώδους σημασίας για την ανταγωνιστικότητα των οικονομιών μας και, συνεπώς, για τη θέση της Ευρώπης στον κόσμο έναντι των αναπτυσσόμενων χωρών.
<SPEAKER ID="54" LANGUAGE="FR" NAME="Dominique Vlasto (PPE-DE ). –" AFFILIATION="">
<P>
   Το να καταστήσουμε την Ευρωπαϊκή Ένωση την ανταγωνιστικότερη και δυναμικότερη οικονομία της γνώσης ανά την υφήλιο από τώρα μέχρι το 2010 συνεπάγεται κατά τη γνώμη μου δύο προτεραιότητες: να επενδύσουμε μαζικά σε ό,τι αφορά τις δαπάνες στον τομέα της έρευνας και της ανάπτυξης και να καταργήσουμε τους περιορισμούς που βαρύνουν τις επιχειρήσεις, και δη τις μικρότερες.
<P>
Ο ευρωπαϊκός προϋπολογισμός, παρά τη βελτιωμένη συμφωνία που εξασφάλισε το Ευρωπαϊκό Κοινοβούλιο, δεν θα επιτρέψει αυτές τις τεράστιας κλίμακας επενδύσεις. Η έκκληση που έκανε το Ευρωπαϊκό Συμβούλιο προς την ΕΤΕπ προκειμένου η τελευταία να ενισχύσει τη δράση της στην έρευνα και ανάπτυξη είναι, σε αυτό το πλαίσιο, μια καινοτόμος και πραγματιστική λύση, αν όντως καταστεί δυνατό να διατεθούν 30 δισεκατομμύρια ευρώ μέσω της ΕΤΕπ σε αυτόν τον τομέα.
<P>
Αυτό το μέτρο δεν θα επαρκεί ενδεχομένως για να καλύψει το χρόνιο έλλειμμα των ευρωπαϊκών δαπανών για την έρευνα και ανάπτυξη και ακόμη απαιτείται μια μεγάλη προσπάθεια για την επίτευξη του στόχου διάθεσης του 3% του ΑΕγχΠ στον τομέα της έρευνας και ανάπτυξης.
<SPEAKER ID="55" LANGUAGE="" NAME="" AFFILIATION="(Η συνεδρίαση διακόπτεται στις 11.30 εν αναμονή της ώρας των ψηφοφοριών και συνεχίζεται στις 11.35)">
<SPEAKER ID="56" LANGUAGE="" NAME="" AFFILIATION="Αντιπροέδρου">
<SPEAKER ID="57" LANGUAGE="" NAME="Πρόεδρος." AFFILIATION="(Για τα αποτελέσματα και άλλες λεπτομέρειες των ψηφοφοριών: βλ. Συνοπτικά Πρακτικά)">
<SPEAKER ID="58" LANGUAGE="" NAME="" AFFILIATION="Πριν από την ψηφοφορία:">
<SPEAKER ID="59" LANGUAGE="EN" NAME="Edith Mastenbroek (PSE ). –" AFFILIATION="(Χειροκροτήματα από την αριστερή πτέρυγα)">
<P>
   Κύριε Πρόεδρε, θα ήθελα να θέσω ένα ζήτημα επί της διαδικασίας βάσει του άρθρου 170, παράγραφος 4, και του άρθρου 150, παράγραφος 3, του Κανονισμού. Αφορά το χρονοδιάγραμμα και την τροπολογία της Ομάδας ΕΛΚ-ΕΔ επί του χρονοδιαγράμματος. Βάσει αυτών των άρθρων, θα ήθελα να μετατεθεί η ψηφοφορία επ’ αυτής της τροπολογίας στην επόμενη περίοδο συνόδου, διότι θα ήθελα να ανοίξουμε εκ νέου την πολιτική συζήτηση σχετικά με τις μεθόδους εργασίας σε αυτό το Κοινοβούλιο.
<SPEAKER ID="60" LANGUAGE="EN" NAME="Gary Titley (PSE ). –" AFFILIATION="(Χειροκροτήματα)">
<P>
Πρέπει να διεξαγάγουμε μια συζήτηση σχετικά με τον τρόπο οργάνωσης των εργασιών μας. Αυτό το χρονοδιάγραμμα εισήχθη χωρίς καμία τέτοια συζήτηση. Θα θέλαμε τη μετάθεση της ψηφοφορίας επ’ αυτού του χρονοδιαγράμματος στην επόμενη περίοδο συνόδου, ούτως ώστε όσοι από εμάς καταθέσαμε αυτήν την πρόταση να μπορέσουμε να συζητήσουμε τις μεθόδους εργασίας μας, δηλαδή πώς μπορούμε να βελτιώσουμε το ρυθμιστικό πλαίσιο στο Ευρωπαϊκό Κοινοβούλιο και πώς μπορούμε να κάνουμε καλύτερη χρήση των 300 εκατ. ευρώ που μας κοστίζει η παρουσία μας εδώ με στόχο τη βελτίωση του ρυθμιστικού πλαισίου. Γίνεται χρήση τεράστιων χρηματικών ποσών που προέρχονται από τους φορολογούμενους, γεγονός που υπονομεύει το έργο αυτού του Κοινοβουλίου.
<SPEAKER ID="61" LANGUAGE="DE" NAME="Daniel Marc Cohn-Bendit (Verts/ALE ). –" AFFILIATION="(Χειροκροτήματα, αναταραχή)">
<P>
   Κύριε Πρόεδρε, κυρίες και κύριοι, αν υπάρχει εναλλακτική για το Στρασβούργο, είμαι υπέρ του να το συζητήσουμε. Αυτό το έλεγα ανέκαθεν. Όμως είναι παράλογο και άδικο να το κάνουμε με τέτοιες διαδικασίες. Είναι απόλυτα σαφές ότι όσο το Συμβούλιο εμμένει ομόφωνα για το Στρασβούργο, θα έχουμε δώδεκα συνεδριάσεις στο Στρασβούργο. Ανεξάρτητα από το εάν ο κ. Titley ξέρει αγγλικά, γερμανικά ή γαλλικά, αρκεί να διαβάσει τις συνθήκες. Αυτό μερικές φορές θα έκανε πολύ καλό και στην κυβέρνηση Μπλερ.
<P>
Γι’ αυτό θεωρώ ότι πρέπει να ξανασυζητήσουμε το θέμα του Στρασβούργου, όχι όμως με αυτόν τον τρόπο. Αυτήν την εβδομάδα πρέπει να ψηφίσουμε για το πρόγραμμά μας. Κύριε Titley, πώς δικαιολογείτε τον ισχυρισμό σας ότι εδώ, στο Στρασβούργο, η ημερήσια διάταξή μας δεν είναι πλήρης; Θα έπρεπε να αντικαταστήσετε μια φορά τον κ. Schulz στη διάσκεψη των προέδρων. Έτσι θα ξέρατε ότι αυτό που ισχυρίζεστε εδώ είναι απλά ψέμα και δεν ανταποκρίνεται στα γεγονότα.
<SPEAKER ID="62" LANGUAGE="" NAME="" AFFILIATION="(Το Σώμα απορρίπτει το αίτημα)">
<SPEAKER ID="63" LANGUAGE="" NAME="" AFFILIATION="- Πριν από την ψηφοφορία:">
<SPEAKER ID="64" LANGUAGE="EN" NAME="Avril Doyle (PPE-DE )," AFFILIATION="εισηγήτρια">
<SPEAKER ID="65" LANGUAGE="DE" NAME="Hannes Swoboda (PSE ). –" AFFILIATION="">
<SPEAKER ID="66" LANGUAGE="" NAME="" AFFILIATION="(Το Σώμα αποφασίζει την αναβολή της ψηφοφορίας)">
<SPEAKER ID="67" LANGUAGE="" NAME="" AFFILIATION="- Πριν από την ψηφοφορία:">
<SPEAKER ID="68" LANGUAGE="EN" NAME="Avril Doyle (PPE-DE )," AFFILIATION="εισηγήτρια">
<SPEAKER ID="69" LANGUAGE="" NAME="" AFFILIATION="(Το Σώμα αποφασίζει την αναβολή της ψηφοφορίας)">
<SPEAKER ID="70" LANGUAGE="" NAME="" AFFILIATION="Πριν από την ψηφοφορία:">
<SPEAKER ID="71" LANGUAGE="FI" NAME="Hannu Takkula (ALDE )," AFFILIATION="εισηγητής">
<P>
   . Κύριε Πρόεδρε, θέλω να πω λίγες σύντομες κουβέντες στο Κοινοβούλιο, διότι εκπλήσσομαι πολύ με τη συμπεριφορά που επέδειξε ο Πρόεδρος της Επιτροπής μας, όταν χθες το απόγευμα έστειλε σε όλους ένα ηλεκτρονικό μήνυμα σε σχέση με την ψηφοφορία επί της έκθεσής μου. Η έκθεση εγκρίθηκε ομόφωνα στην επιτροπή, ουδείς την καταψήφισε, και κατά τη γνώμη μου αυτού του είδους η επίθεση από έναν Πρόεδρο εναντίον της ίδιας του της επιτροπής είναι περίεργη, το λιγότερο που μπορεί να πει κανείς, αν όχι εντελώς ασυνήθιστη. Συνεπώς, ελπίζω πραγματικά ότι το Ευρωπαϊκό Κοινοβούλιο θα καταλάβει περί τίνος πρόκειται και ότι δεν θα αποδεχθεί τις δύο τροπολογίες που κατέθεσε ο Πρόεδρος. Θα ήταν μεγάλο λάθος εκ μέρους του Ευρωπαϊκού Κοινοβουλίου να εγκρίνει τις τροπολογίες αριθ. 62 και 63, δεδομένου ότι αυτό θα υπονόμευε την έννοια της ενεργούς μνήμης που εμπεριέχεται σε αυτό το πρόγραμμα. Κύριε Πρόεδρε, πιστεύω ότι αυτή η πορεία δράσης προσβάλλει την Επιτροπή μας.
<SPEAKER ID="72" LANGUAGE="" NAME="Νικόλαος Σηφουνάκης (PSE ). –" AFFILIATION="(Φωνές από τη δεξιά πτέρυγα)">
<P>
   Κύριε Πρόεδρε, θα ήθελα να διευκρινίσω το εξής: είμαι βουλευτής, και στην ολομέλεια έχω το δικαίωμα να καταθέσω τροπολογία. Αυτό και έπραξα. Η εισήγηση και η έκθεση του κ. Takkula είναι εκπληκτική. Όμως, η δική μας πρόταση με τις δύο τροπολογίες τι προσθέτει; Το σύνολο!
<SPEAKER ID="73" LANGUAGE="" NAME="Πρόεδρος." AFFILIATION="">
<SPEAKER ID="74" LANGUAGE="" NAME="" AFFILIATION="Προέδρου">
<SPEAKER ID="75" LANGUAGE="" NAME="Πρόεδρος." AFFILIATION="Kamra tad-Deputati">
<SPEAKER ID="76" LANGUAGE="MT" NAME="Edward Fenech-Adami," AFFILIATION="Πρόεδρος της Δημοκρατίας της Μάλτας.">
<P>
Ως εκπρόσωπος μιας από τις χώρες που εντάχθηκαν στην Ευρωπαϊκή Ένωση το 2004, κομίζω μαζί μου πρόσφατη εμπειρία για το νόημα της διεύρυνσης τόσο από την άποψη του τι περνά μια χώρα προετοιμαζόμενη για ένταξη στην Ευρωπαϊκή Ένωση όσο και από την άποψη του αντίκτυπου της ένταξης ενός νέου κράτους μέλους.
<P>
Το 2005 δεν ήταν μόνο ένα φρικτό έτος, ένα για την Ευρώπη, όπως είπαν ορισμένοι πως ήταν. Περισσότερο ήταν μια τεράστια επιτυχία για την Ευρώπη, διότι έδειξε ότι η Ευρώπη ήταν ικανή να αντιμετωπίσει την πρόκληση της μεγαλύτερης διεύρυνσης στην ιστορία της. Συχνά λησμονούμε τώρα ότι δεν πάνε ούτε δύο χρόνια που πραγματοποιήθηκε η διεύρυνση.
<P>
Γνωρίζω ότι η Συνταγματική Συνθήκη υποτίθεται ότι θα επιτάχυνε τη διαδικασία λήψης αποφάσεων σε μια Ένωση των Είκοσι Επτά, οι πολίτες όμως σε ορισμένα από τα κράτη μέλη το είδαν διαφορετικά. Η Ένωση στην οποία γαλουχήθηκαν μεταλλάχθηκε με τη διεύρυνση του 1995, πολύ δε περισσότερο με τη διεύρυνση του 2004 και υπό το πρίσμα της παγκοσμιοποίησης η πρόταση για το σύνταγμα φάνηκε να συνεπάγεται αέναες αλλαγές.
<SPEAKER ID="77" LANGUAGE="" NAME="Πρόεδρος." AFFILIATION="(Χειροκροτήματα)">
<SPEAKER ID="78" LANGUAGE="" NAME="" AFFILIATION="Αντιπροέδρου">
<SPEAKER ID="79" LANGUAGE="EN" NAME="Timothy Kirkhope (PPE-DE )," AFFILIATION="γραπτώς">
<P>
   . Από κοινού με τους βρετανούς Συντηρητικούς συναδέλφους στηρίζω εδώ και καιρό τις προσπάθειες για να εξασφαλιστεί ότι το Ευρωπαϊκό Κοινοβούλιο θα έχει μόνο μία επίσημη έδρα, η οποία θα πρέπει να βρίσκεται στις Βρυξέλλες. Το κόστος της έδρας του Στρασβούργου για τους φορολογούμενους υπολογίζεται σε περίπου 150 εκατ. στερλίνες ετησίως. Πρόκειται για απεχθή σπατάλη δημόσιων κονδυλίων. Τα χρήματα των βρετανών φορολογούμενων αξίζει να δαπανώνται σωστά.
<SPEAKER ID="80" LANGUAGE="DE" NAME="Hubert Pirker (PPE-DE ). –" AFFILIATION="">
<P>
   Κύριε Πρόεδρε, ενέκρινα την έκθεση Roure γιατί πρόκειται για μία πολύ θετική πρωτοβουλία για την αύξηση της ασφάλειας. Θεσμοθετείται και ρυθμίζεται συγκεκριμένα για πρώτη φορά η συνεργασία των αξιωματικών συνδέσμων που έρχονται από τα κράτη μέλη και δραστηριοποιούνται σε τρίτες χώρες. Επίσης, για πρώτη φορά εξασφαλίζεται η συνεργασία των αξιωματικών συνδέσμων με τους αξιωματικούς συνδέσμους της Europol και ο συντονισμός τους από αξιωματικούς συνδέσμους της Europol στις τρίτες χώρες. Εκτός αυτού, εάν τα κράτη μέλη δεχθούν ενδεχομένως απειλή από κράτη στα οποία δεν έχουν τα ίδια αξιωματικούς συνδέσμους, μπορούν να λάβουν έγκαιρα πληροφορίες από τους αξιωματικούς συνδέσμους άλλων κρατών μελών.
<SPEAKER ID="81" LANGUAGE="PT" NAME="Carlos Coelho (PPE-DE )," AFFILIATION="γραπτώς">
<P>
   . Η παρούσα πρόταση ακολουθεί την απόφαση 170/2003, στο πλαίσιο της οποίας ενισχύεται η συνεργασία μεταξύ των κρατών μελών όσον αφορά την απόσπαση αξιωματικών συνδέσμων σε τρίτες χώρες ή διεθνείς οργανισμούς.
<SPEAKER ID="82" LANGUAGE="NL" NAME="Philip Claeys (NI ). –" AFFILIATION="">
<P>
   Κύριε Πρόεδρε, η κατεύθυνση του προγράμματος της έκθεσης Takkula αντανακλά τέλεια την υπεροπτική, συγκαταβατική στάση της επίσημης Ευρώπης μετά τα δημοψηφίσματα στη Γαλλία και στις Κάτω Χώρες. Οι ανόητοι Γάλλοι και Ολλανδοί δεν κατάλαβαν το μήνυμα και έπρεπε να επανεκπαιδευτούν. Ο τέλειος εκπρόσωπος αυτής της υπεροπτικής ελίτ είναι ο Επίτροπος Michel, ο οποίος δήλωσε κυριολεκτικά ότι οι πολίτες δεν έχουν πάντα δίκιο και ότι σε περιπτώσεις όπως αυτές, οι πολιτικοί θα πρέπει να χαράξουν τον δρόμο.
<SPEAKER ID="83" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<P>
   Υπερψήφισα την έκθεση του συναδέλφου μου, κ. Takkula, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου για τη θέσπιση του προγράμματος με σκοπό την προώθηση της ενεργού συμμετοχής του ευρωπαίου πολίτη στα κοινά για την περίοδο 2007-2013. Είναι, πράγματι, βασικό να υπογραμμίσουμε αυτή την πρωτοτυπία της ευρωπαϊκής ολοκλήρωσης, να παράσχουμε δηλαδή στους Ευρωπαίους μια διπλή ιθαγένεια: εθνική και ευρωπαϊκή.
<SPEAKER ID="84" LANGUAGE="EN" NAME="Gerard Batten, Graham Booth, Derek Roland Clark, Roger Knapman, Michael Henry Nattrass, Jeffrey Titford και Thomas Wise (IND/DEM )," AFFILIATION="γραπτώς">
<P>
   . Το Κόμμα της Ανεξαρτησίας του Ηνωμένου Βασιλείου καταψήφισε τις τροπολογίες 62 και 63 σχετικά με το πρόγραμμα «Πολίτες για την Ευρώπη», διότι πιστεύει ότι τα προτεινόμενα σχέδια, απέναντι στα οποία είναι θετικά διακείμενο, θα πρέπει να οργανωθούν και να χρηματοδοτηθούν σε εθνικό επίπεδο. 
<SPEAKER ID="85" LANGUAGE="SV" NAME="Charlotte Cederschiöld, Christofer Fjellner, Gunnar Hökmark και Anna Ibrisagic (PPE-DE )," AFFILIATION="γραπτώς.">
<SPEAKER ID="86" LANGUAGE="PT" NAME="Edite Estrela (PSE )," AFFILIATION="γραπτώς">
<P>
   . Απείχα από την τελική ψηφοφορία επί αυτής της έκθεσης διότι οι τροπολογίες 62 και 63, τις οποίες υπογράφω, δεν εγκρίθηκαν. Κατά τη γνώμη μου, αυτή η προσπάθεια επανεγγραφής της Ιστορίας είναι τρομερή. Τα θύματα του φασισμού και άλλων δικτατορικών καθεστώτων που κυριάρχησαν στην Ευρώπη στο πρόσφατο παρελθόν δεν πρέπει να ξεχαστούν. Η καταψήφιση των τροπολογιών 62 και 63 αποτελεί ιστορικό και πολιτικό λάθος.
<SPEAKER ID="87" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς.">
<SPEAKER ID="88" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<P>
Η έκθεση βασίζεται κυρίως σε μια στάση εμφανούς ακατανοησίας για την χαμηλή προσέλευση στις εκλογές του Ευρωπαϊκού Κοινοβουλίου του 2004 και για το γεγονός της καταψήφισης του σχεδίου Συντάγματος στα δημοψηφίσματα της Γαλλίας και των Κάτω Χωρών. Το πρόγραμμα «Πολίτες για την Ευρώπη» δεν θα συμβάλει στην αλλαγή της πολιτικής κατάστασης.
<P>
Διαφωνούμε με την αύξηση του προϋπολογισμού αυτού του προγράμματος πάνω από τα 235 εκατ. ευρώ που προβλέφθηκαν για την περίοδο 2007-2013, όπως προτείνει η τροπολογία 36. Το ποσό αυτό είναι ήδη υπερβολικά γενναιόδωρο.
<SPEAKER ID="89" LANGUAGE="SV" NAME="Anna Hedh (PSE )," AFFILIATION="γραπτώς">
<SPEAKER ID="90" LANGUAGE="EN" NAME="Timothy Kirkhope (PPE-DE )," AFFILIATION="γραπτώς">
<P>
   . Από κοινού με τους βρετανούς Συντηρητικούς συναδέλφους συμφωνώ ότι υπάρχει ευρεία αποξένωση απέναντι στα ευρωπαϊκά θεσμικά όργανα εκ μέρους των πολιτών της ΕΕ. Από αποδείχθηκε από τα αρνητικά δημοψηφίσματα στη Γαλλία και τις Κάτω Χώρες σχετικά με το Σύνταγμα της ΕΕ. Αποδείχθηκε επίσης από τη μικρή συμμετοχή των ψηφοφόρων στις ευρωπαϊκές εκλογές του 2004.
<P>
Πιστεύουμε ότι τα ευρωπαϊκά θεσμικά όργανα πρέπει να γίνουν πιο διαφανή και υπόλογα απέναντι στο εκλογικό σώμα. Πρέπει επίσης να γίνουν πιο αποτελεσματικά και αποδοτικά σε σχέση με το κόστος. Το Κοινοβούλιο και τα υπόλοιπα θεσμικά όργανα πρέπει να λειτουργούν με τρόπο που θα κερδίζει την εμπιστοσύνη και τον σεβασμό. Η έκθεση αυτή προσεγγίζει αυτά τα προβλήματα ουσιαστικά με λάθος τρόπο. Θα υπονομεύσει περισσότερο την εμπιστοσύνη στην ΕΕ, διότι ζητά ένας προϋπολογισμός σχεδόν 300 εκατ. ευρώ από τα χρήματα των φορολογουμένων να δαπανηθεί σε αυθαίρετα σχέδια που επιδιώκουν να επιβάλουν μια τεχνητή ευρωπαϊκή ταυτότητα.
<SPEAKER ID="91" LANGUAGE="PT" NAME="Sérgio Marques (PPE-DE )," AFFILIATION="γραπτώς.">
<SPEAKER ID="92" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<P>
Με τη διάθεση 235 εκατομμυρίων ευρώ για την πληρωμή και εξαγορά των πάσης φύσης υμνητών και προπαγανδιστών του Ευρωμονοδρόμου κινητοποιεί τους κατασκευασμένους από χρόνια μηχανισμούς και τις ονομαζόμενες ΜΚΟ για να καλλιεργήσουν θετικό κλίμα και να σπείρουν αυταπάτη στους λαούς για το χαρακτήρα και την πολιτική της ΕΕ. Ανάλογη αποστολή αναθέτει και στις συμβιβασμένες ηγεσίες συνδικαλιστικών οργανώσεων, για να κρύψουν κάτω από τον τίτλο «πολίτες της Ευρώπης» τις μεγάλες και ασυμφιλίωτες ταξικές αντιθέσεις της κοινωνίας μεταξύ των κεφαλαιοκρατών και της εργατικής τάξης.
<SPEAKER ID="93" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="94" LANGUAGE="FR" NAME="Frédérique Ries (ALDE )," AFFILIATION="γραπτώς">
<P>
Πέραν αυτής της πρωτοβουλίας, ο ρόλος μας είναι να ενημερώνουμε, να κάνουμε διάλογο, να πείθουμε, να ενεργούμε κατά τρόπο που κάθε πολίτης να γνωρίζει με ποιον τρόπο η Ευρώπη πλαισιώνει την καθημερινή του ζωή, να ενισχύουμε το αίσθημα του ανήκειν στην Ευρώπη, να καταπολεμούμε κάθε μορφής εθνικιστική αναδίπλωση, να μεριμνούμε ώστε όλοι να βιώνουν την προστιθέμενη αξία της Ευρώπης και να θυμόμαστε ότι πρόκειται εν προκειμένω για το πιο ωραίο ιδεώδες του 20ου αιώνα.
<SPEAKER ID="95" LANGUAGE="FR" NAME="Lydia Schenardi (NI )," AFFILIATION="γραπτώς">
<P>
Μάλιστα, μια τροπολογία, η τροπολογία αριθ. 14, ενθαρρύνει τις δράσεις σε κοινοτικό επίπεδο! Αναφερόμενη στις δράσεις στον τομέα του αθλητισμού, η έκθεση επισημαίνει, και διαβάζω, «Έτσι μπορούν να προσεγγισθούν οι παθητικοί ή και ευρωσκεπτικιστές πολίτες». Θέλετε πραγματικά να κυνηγήσετε κάθε ευρωπαίο πολίτη που δεν βαυκαλίζεται με τις αυταπάτες σας! Ο νεολογισμός «‘ενεργοί’ ευρωπαϊκές αξίες» που υπόσχεται αυτή η έκθεση δεν σημαίνει τίποτα. Μια αξία δεν είναι ούτε ενεργός ούτε παθητική, δεν είναι ένας διακόπτης που ανοιγοκλείνουμε, εκτός κι αν πράττουμε όπως εσείς και συμπεριφερόμαστε ως ιδεολόγοι. 
<SPEAKER ID="96" LANGUAGE="MT" NAME="John Attard-Montalto (PSE )." AFFILIATION="">
<P>
   – Σας ευχαριστώ, κύριε Πρόεδρε. Καταρχάς, θέλω να ευχαριστήσω όλους εκείνους τους βουλευτές που αντιστοιχούν στο 30% του Κοινοβουλίου, οι οποίοι, από σεβασμό προς τη χώρα μου, άκουσαν την ομιλία που απηύθυνε ο Πρόεδρος της Μάλτας. Ωστόσο, ήθελα να μιλήσω σήμερα για να εξηγήσω την ψήφο μου όσον αφορά την έκθεση σχετικά με την Πολιτιστική Πρωτεύουσα της Ευρώπης. Υπήρξε μια παρανόηση χθες. Υποτίθεται ότι ήταν προγραμματισμένο να μιλήσω, αλλά για κάποιον λόγο, δεν μου δόθηκε η ευκαιρία να το πράξω. Στην πραγματικότητα, αυτό που ήθελα να πω ήταν ότι απείχα, όπως και οι συνάδελφοι βουλευτές από τη Μάλτα από την αντιπροσωπεία του Σοσιαλιστικού Κόμματος, διότι, από τα νέα κράτη μέλη, η χώρα μας βρισκόταν στο τέλος του καταλόγου των υποψήφιων χωρών και, από όλα τα κράτη μέλη, συμπεριλαμβανομένων των δύο νέων χωρών που θα προσχωρήσουν στην Ένωση, βρισκόταν αμέσως πριν το τέλος του ίδιου καταλόγου. Πιστεύω ότι είναι άδικο να βρίσκεται η Μάλτα σε μια θέση στην οποία θα πρέπει να περάσουν τουλάχιστον δώδεκα χρόνια για να μπορέσει να υποβάλει υποψηφιότητα. Σας ευχαριστώ. 
<SPEAKER ID="97" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς.">
<P>
   Ψηφίσαμε υπέρ των τροπολογιών της εισηγήτριας, οι οποίες βελτιώνουν την αρχική πρόταση της Επιτροπής και διασφαλίζουν τα συμφέροντα της Πορτογαλίας. Ένα παράδειγμα αυτού είναι η αναδιατύπωση του άρθρου 13, το οποίο απονέμει την Πολιτιστική Πρωτεύουσα της Ευρώπης στην Πορτογαλία το 2012.
<SPEAKER ID="98" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="99" LANGUAGE="DE" NAME="Andreas Mölzer (NI )," AFFILIATION="γραπτώς">
<P>
   . Η απονομή του τίτλου της πολιτιστικής πρωτεύουσας της Ευρώπης πρέπει και μπορεί να βελτιώσει πολύ το γόητρο μιας πόλης. Όμως οι πολιτιστικές πρωτεύουσες της Ευρώπης δεν πρέπει να έχουν ως πρωταρχικό σκοπό ένα φεστιβάλ διάρκειας ενός χρόνου στην πόλη και τη βραχυπρόθεσμη εμπορευματοποίηση της τοπικής κουλτούρας. Το Newcastle και το Bilbao δείχνουν ότι ο πολιτισμός μπορεί να έχει και μακροπρόθεσμη επίδραση.
<P>
Το 2009 θα λάβει και πάλι τον τίτλο της πολιτιστικής πρωτεύουσας μια αυστριακή πόλη, το Linz. Οι προετοιμασίες άρχισαν ήδη και θα δούμε αν ο προγραμματισμός έγινε με την απαραίτητη πρόβλεψη. 
<SPEAKER ID="100" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<P>
Ήδη η εμπειρία της χώρας μας από την Αθήνα το 1985 και τη Θεσσαλονίκη το 1997 είναι θλιβερή στον πολιτιστικό και στον οικονομικό τομέα. Πολυδάπανα, ιστορικά ασύνδετα, επιφανειακά πολιτιστικά προγράμματα επιχειρηματικών γραφείων, ατζέντηδων και χορηγών με χυδαία εμπορικά-κερδοσκοπικά κριτήρια που έπνιξαν όποιες φωτεινές εξαιρέσεις. Κοσμικές εκδηλώσεις, πλούσιοι μπουφέδες, πανηγυριώτικες κακόγουστες δράσεις που περιθωριοποίησαν ή απώθησαν ότι προοδευτικό υπήρχε στον τόπο και στις γειτονικές χώρες. Αυτό είναι το «Ευρωπαϊκό πολιτιστικό μοντέλο» το οποίο και λειτουργεί ως πηγή τεραστίων κερδών για τις διάφορες εταιρείες.
<SPEAKER ID="101" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
   . Από την έναρξή του το 1985, το πρόγραμμα «Πολιτιστική Πρωτεύουσα της Ευρώπης» βοήθησε στην προσέγγιση των ευρωπαίων πολιτών, αναδεικνύοντας τον πλούτο, την πολυμορφία και τα χαρακτηριστικά της πολιτιστικής κληρονομιάς της Ευρώπης.
<SPEAKER ID="102" LANGUAGE="SV" NAME="Carl Schlyter (Verts/ALE )," AFFILIATION="γραπτώς.">
<SPEAKER ID="103" LANGUAGE="DE" NAME="Hubert Pirker (PPE-DE ). –" AFFILIATION="">
<SPEAKER ID="104" LANGUAGE="CS" NAME="Oldřich Vlasák (PPE-DE )." AFFILIATION="">
<P>
   – Κύριε Πρόεδρε κυρίες και κύριοι, έχοντας υπόψη ότι η ανακοίνωση της Επιτροπής COM 2006 σχετικά με τη λειτουργία των μεταβατικών μέτρων δείχνει ότι η εισροή εργαζομένων από τα 10 κράτη μέλη της ΕΕ στα κράτη με ανοιχτές αγορές εργασίας δεν ήταν ιδιαίτερα σημαντική και, αντιθέτως, σύμφωνα με τους εμπειρογνώμονες, είχε θετικές επιπτώσεις αυξάνοντας την απόδοση και βελτιώνοντας την οικονομία, και επίσης έχοντας υπόψη το γεγονός ότι οι μεταβατικές περίοδοι συνέβαλαν αισθητά στην αύξηση του αριθμού των παράνομων εργαζομένων, θεωρώ την έγκριση της έκθεσης του κ. Őry σημαντική πρωτοβουλία που θα βοηθήσει στο άνοιγμα των αγορών εργασίας στα κράτη σε όλη την Ευρωπαϊκή Ένωση. Μόνο με αυτόν τον τρόπο μπορούμε να εκπληρώσουμε όλες τις ελευθερίες που ορίζονται στη Συνθήκη για την ίδρυση της Ευρωπαϊκής Κοινότητας και να ενισχύσουμε την οικονομία όλης της ΕΕ. Κατά συνέπεια, ψήφισα υπέρ της έγκρισης αυτής της έκθεσης. 
<SPEAKER ID="105" LANGUAGE="SK" NAME="Zita Pleštinská (PPE-DE )." AFFILIATION="">
<P>
Πιστεύω ακράδαντα ότι οι ανησυχίες ορισμένες χωρών της Ευρώπης των 15 είναι αβάσιμες και είναι λυπηρό το γεγονός ότι δεν δέχονται τις συστάσεις από την έκθεση της Ευρωπαϊκής Επιτροπής που εκπονήθηκε σύμφωνα με τις συνθήκες προσχώρησης. Από την άλλη πλευρά, πρέπει να επαινέσουμε τις αποφάσεις που λαμβάνουν εκείνες οι χώρες που θα ανοίξουν τις αγορές εργασίας τους κατά τη διάρκεια του Ευρωπαϊκού Έτους για την Κινητικότητα των Εργαζομένων.
<P>
Γι’ αυτούς τους λόγους, η έκθεση Öry θα πρέπει να αντιμετωπιστεί όχι τόσο ως μπαμπούλας, αλλά περισσότερο ως απλώς οδηγός για τον τρόπο επίτευξης της σταδιακής εκπλήρωσης των αναθεωρημένων στόχων της Στρατηγικής της Λισαβόνας. Αποτελεί μια προσπάθεια να διασφαλιστούν ίσα δικαιώματα για τα παλαιά και νέα κράτη μέλη σε μια ενωμένη Ευρώπη. Για τον λόγο αυτόν, ψήφισα υπέρ της έκθεσης. 
<SPEAKER ID="106" LANGUAGE="DE" NAME="Andreas Mölzer (NI ). –" AFFILIATION="">
<SPEAKER ID="107" LANGUAGE="CS" NAME="Hynek Fajmon (PPE-DE ). –" AFFILIATION="Φάρμα των Ζώων">
<P>
   Κύριε Πρόεδρε, κυρίες και κύριοι, οι τέσσερις ευρωπαϊκές ελευθερίες, δηλαδή η ελευθερία κυκλοφορίας αγαθών, υπηρεσιών, κεφαλαίου και, πάνω απ’ όλα, ατόμων, ανήκαν πάντα μεταξύ των πραγμάτων που οι πολίτες θεωρούσαν ιδιαιτέρως σημαντικά στην Ευρωπαϊκή Ένωση. Συνεπώς, είναι ακατανόητο, άδικο και μεροληπτικό το γεγονός ότι οι πολίτες οκτώ νέων κρατών μελών, συμπεριλαμβανομένης της Τσεχικής Δημοκρατίας, δεν απολαμβάνουν ακόμα σε αυτόν τον τομέα τα ίδια δικαιώματα με τους πολίτες των υπόλοιπων κρατών της ΕΕ. Οι λόγοι για τον περιορισμό αυτής της θεμελιώδους ευρωπαϊκής ελευθερίας είναι απολύτως αβάσιμοι και παράλογοι. Τα παραδείγματα του Ηνωμένου Βασιλείου, της Σουηδίας και της Ιρλανδίας αποδεικνύουν ότι οι αγορές εργασίας δεν τίθενται υπό οποιαδήποτε απειλή. Χαίρομαι που και άλλα κράτη θα ανοίξουν τις αγορές εργασίας τους και ελπίζω ότι θα το πράξουν πολύ σύντομα. Χρειαζόμαστε μια Ένωση στην οποία όλοι οι πολίτες θα έχουν τα ίδια δικαιώματα και τις ίδιες υποχρεώσεις και όχι μια Ένωση στην οποία κάποιοι είναι ίσοι αλλά άλλοι είναι πιο ίσοι, όπως στη του Τζορτζ Όργουελ. Κατά συνέπεια, ψήφισα υπέρ της έκθεσης του κ. Őry. 
<SPEAKER ID="108" LANGUAGE="CS" NAME="Milan Cabrnoch (PPE-DE )." AFFILIATION="">
<P>
   – Κύριε Πρόεδρε, κυρίες και κύριοι, μαζί με άλλους βουλευτές από το Αστικό Δημοκρατικό Κόμμα, υποστήριξα την έκθεση του συναδέλφου μου κ. Őry σχετικά με την ελεύθερη κυκλοφορία των εργαζομένων. Σεβόμαστε απόλυτα το δικαίωμα των κυβερνήσεων των κρατών μελών να αποφασίζουν για προσωρινούς περιορισμούς όσον αφορά την ελεύθερη κυκλοφορία των εργαζομένων, στο πλαίσιο της Συνθήκης Προσχώρησης. Εκτιμούμε επίσης την απόφαση της Μεγάλης Βρετανίας, της Ιρλανδίας και της Σουηδίας να μην ασκήσουν αυτό το δικαίωμα και χαιρετίζουμε την απόφαση των κυβερνήσεων της Φινλανδίας, της Ισπανίας, των Κάτω Χωρών και της Πορτογαλίας να θέσουν τέλος σε αυτούς τους περιορισμούς. Είμαστε πεπεισμένοι ότι δεν υπάρχουν αντικειμενικοί λόγοι για τον περιορισμό της ελευθερίας της κυκλοφορίας των εργαζομένων στην Ευρωπαϊκή Ένωση. Οι πολιτικοί λόγοι για τον περιορισμό αυτής της ελευθερίας, ωστόσο, φαίνονται τόσο επιτακτικοί για τα κράτη μέλη όσο σημαντική είναι η ελεύθερη κυκλοφορία των εργαζομένων για τα νέα κράτη μέλη. Συνεπώς, υποστηρίξαμε μια έκκληση προς όλες τις κυβερνήσεις να καταργήσουν τους περιορισμούς στην ελεύθερη κυκλοφορία των εργαζομένων στην Ευρωπαϊκή Ένωση. 
<SPEAKER ID="109" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς.">
<SPEAKER ID="110" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<P>
Ούτε πιστεύουμε ότι η ΕΕ θα πρέπει να διεξαγάγει εκστρατείες ενημέρωσης σχετικά με την ελεύθερη κυκλοφορία των εργαζομένων. Είμαστε βέβαιοι ότι οι αρμόδιες εθνικές αρχές μπορούν να διεξαγάγουν αυτό το έργο ικανοποιητικά. Αμφισβητούμε επίσης την πρόταση να θεσπιστεί ένα σύστημα «εντατικού ελέγχου των διακινούμενων εργαζομένων εντός της ΕΕ και να παράσχουν τους αναγκαίους για τη χρηματοδότηση αυτών των δράσεων πόρους» (παράγραφος 11).
<SPEAKER ID="111" LANGUAGE="EN" NAME="David Martin (PSE )," AFFILIATION="γραπτώς">
<P>
   . Από την 1η Μαΐου 2004, τα τρία «παλαιά» κράτη μέλη (η Ιρλανδία, το Ηνωμένο Βασίλειο και η Σουηδία) άνοιξαν την αγορά εργασίας τους χωρίς περιορισμούς στους υπηκόους των «νέων» κρατών μελών. Τα υπόλοιπα κράτη μέλη της ΕΕ των 15 επέλεξαν να εφαρμόσουν εθνικούς περιορισμούς στο πλαίσιο των διεθνικών ρυθμίσεων.
<P>
Στο Ηνωμένο Βασίλειο, μετά το άνοιγμα της αγοράς εργασίας, 60 000 άτομα που αναζητούσαν εργασία κατέφτασαν από τα νέα κράτη μέλη το 2004· οι δύο κύριοι τομείς ενδιαφέροντος ήταν η γεωργία και η αλιεία. Δεδομένου του υψηλού αριθμού διαθέσιμων θέσεων, η εισροή αυτή σίγουρα δεν αύξησε την ανεργία σε αυτούς τους δύο τομείς. Αντίθετα, η άμεση επίπτωση που είχε ήταν ότι βελτίωσε την αποδοτικότητα και την ανταγωνιστικότητα των σχετικών επιχειρήσεων, αυξάνοντας την παραγωγικότητά τους και ενισχύοντας την οικονομική τους θέση.
<SPEAKER ID="112" LANGUAGE="NL" NAME="Erik Meijer (GUE/NGL )," AFFILIATION="γραπτώς">
<P>
Η βιαστική εφαρμογή οδηγεί τις χώρες υποδοχής σε ανεπαρκή έλεγχο της εφαρμογής ελάχιστων μισθών και συλλογικών συμβάσεων εργασίας. Παρά τους περιορισμούς που ισχύουν μέχρι το 2011, χρησιμοποιούνται ήδη εργαζόμενοι από τα νέα κράτη μέλη προκειμένου να μειωθεί το κόστος της εργασίας. Μια μελέτη που εκπονήθηκε από το κόμμα μου, το Σοσιαλιστικό Κόμμα των Κάτω Χωρών, κατέδειξε ότι η εισροή εργαζομένων από τα νέα κράτη μέλη οδήγησε στον παραγκωνισμό ατόμων στην αγορά εργασίας, σε αθέμιτο ανταγωνισμό για τις μικρές επιχειρήσεις, σε εκμετάλλευση φθηνών εργατικών χεριών, σε κακές συνθήκες στέγασης και εργασίας και σε μισθούς κάτω από 3 ευρώ την ώρα. Πολλοί ολλανδοί οδηγοί φορτηγών έχουν ήδη αντικατασταθεί από πολωνούς οδηγούς.
<P>
Σύμφωνα με μελέτη που εκπόνησε το Σοσιαλιστικό Κόμμα μεταξύ των εργολάβων στην περιοχή της Χάγης στο παρελθόν, πολλές οικοδομικές εταιρείες πλήττονται επίσης από τον αθέμιτο ανταγωνισμό από τις χώρες της Ανατολικής Ευρώπης, εναντίον των οποίων τα ολλανδικά συνδικάτα εξαπέλυσαν εκστρατεία τον Μάρτιο. Σε ορισμένες χώρες προέλευσης, υπάρχει ήδη έλλειψη ικανών εργαζομένων σε ορισμένους τομείς. Δεδομένου ότι το κόμμα μου πραγματοποιεί εκστρατεία εναντίον μιας νεοφιλελεύθερης ανοιχτής αγοράς, θα καταψηφίσω την έκθεση Öry. 
<SPEAKER ID="113" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
   . Η έκθεση σχετικά με το μεταβατικό καθεστώς που περιορίζει την ελεύθερη κυκλοφορία των εργαζομένων στις αγορές εργασίας της ΕΕ είναι επίκαιρη, καθώς συμπίπτει με την έκδοση της πορτογαλικής, της ισπανικής και της φινλανδικής απόφασης να καταργήσουν τους φραγμούς που ισχύουν από την 1η Μαΐου 2004.
<SPEAKER ID="114" LANGUAGE="FR" NAME="Frédérique Ries (ALDE )," AFFILIATION="γραπτώς">
<P>
Το 2004, το Ηνωμένο Βασίλειο, η Ιρλανδία και η Σουηδία άνοιξαν τα σύνορά τους χωρίς περιορισμούς. Δύο χρόνια αργότερα, μια έκθεση της Επιτροπής προασπίζεται αυτή την πολιτική κατεύθυνση με την υποστήριξη αριθμητικών στοιχείων: πιο περιορισμένες μεταναστευτικές ροές σε σύγκριση με τις προβλεπόμενες, οι οποίες καλύπτουν τα κενά στο εργατικό δυναμικό σε ορισμένους τομείς.
<P>
Καθώς όμως δεν μπορούμε να επιτρέψουμε στους εαυτούς μας να επιδεικνύουν αφελή αισιοδοξία, υποστηρίζω επίσης τις μεταβατικές διατάξεις που ελήφθησαν σε αυτόν τον τομέα από την πλειονότητα των κρατών μελών. Αυτός είναι ο λόγος για τον οποίον υποστηρίζω τη θέση που έλαβε η βελγική ομοσπονδιακή κυβέρνηση να διατηρήσουμε ορισμένες προϋποθέσεις πρόσβασης στην αγορά εργασίας, το αργότερο μέχρι το 2009.
<SPEAKER ID="115" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<P>
   . Πρόσφατα γιορτάσαμε τα 20 έτη της προσχώρησης της Πορτογαλίας στο ευρωπαϊκό σχέδιο. Από την αρχή, οι πορτογάλοι εργαζόμενοι είδαν να περιορίζεται η ελευθερία κυκλοφορίας τους από φραγμούς που ύψωναν τα κράτη μέλη φοβούμενα ότι θα διαταραχθούν οι αγορές εργασίας τους.
<P>
Ψήφισα υπέρ αυτής της έκθεσης διότι έχει αποδειχθεί ότι, όπως και το 1986, η μετανάστευση από αυτές τις χώρες είχε θετικά αποτελέσματα στις οικονομίες των κρατών μελών που αποφάσισαν να ανοίξουν τις αγορές εργασίας τους. Αυτές οι χώρες διαπίστωσαν ότι δεν υπάρχουν πλέον βάσιμοι λόγοι για τη διατήρηση αυτών των περιορισμών στην ελεύθερη κυκλοφορία. Ακριβώς οι περιορισμοί αυτού του είδους είναι εκείνοι που υποθάλπουν την παράνομη εργασία και την εκμετάλλευση των εργαζομένων.
<SPEAKER ID="116" LANGUAGE="NL" NAME="Bart Staes (Verts/ALE )," AFFILIATION="γραπτώς">
<P>
   . Υποστηρίζω την έκθεση Öry σχετικά με το μεταβατικό καθεστώς που περιορίζει την ελεύθερη κυκλοφορία εργαζομένων στις αγορές εργασίας της ΕΕ και το κάνω διότι συμμερίζομαι την άποψη ότι θα ήταν καλύτερα αν όλα τα κράτη μέλη, συμπεριλαμβανομένου του Βελγίου, καταργούσαν τα μεταβατικά μέτρα.
<SPEAKER ID="117" LANGUAGE="EN" NAME="Gary Titley (PSE )," AFFILIATION="γραπτώς">
<SPEAKER ID="118" LANGUAGE="" NAME="" AFFILIATION="(Η συνεδρίαση διακόπτεται στις 12.50 και συνεχίζεται στις 15.05)">
<SPEAKER ID="119" LANGUAGE="" NAME="" AFFILIATION="Προέδρου">
<SPEAKER ID="120" LANGUAGE="" NAME="Πρόεδρος." AFFILIATION="">
<SPEAKER ID="121" LANGUAGE="ES" NAME="Javier Solana," AFFILIATION="Ύπατος Εκπρόσωπος για την ΚΕΠΠΑ">
<P>
Θα ήθελα να αρχίσω από την κατάσταση στα κατεχόμενα εδάφη. Όπως γνωρίζετε, η Χαμάς έχει πάρει τον έλεγχο της κυβέρνησης· δεν πρόκειται για κυβέρνηση συνασπισμού, αλλά για μια κυβέρνηση της Χαμάς και δυστυχώς το πρόγραμμα που παρουσίασε ο πρωθυπουργός της, Ismail Haniya, δεν είναι αποδεκτό από τη διεθνή κοινότητα. Δεν παρέχει καμία σαφή ένδειξη ότι η κυβέρνηση της Χαμάς προτίθεται να σεβαστεί τις αρχές που θεσπίστηκαν από την Ευρωπαϊκή Ένωση, και όχι μόνο από εμάς, αλλά και από την Τετραμερή και από τη διεθνή κοινότητα, υπό μία ευρύτερη έννοια: να αποκηρύξει τη βία ως μέσο επίλυσης των διενέξεων –και αυτής της διένεξης ειδικά– να αναγνωρίσει το κράτος του Ισραήλ και να σεβαστεί τις προηγούμενες συμφωνίες που υπεγράφησαν από τους Παλαιστινίους και το Ισραήλ.
<P>
Κύριε Πρόεδρε, παρακαλώ επιτρέψτε μου να πω λίγα λόγια για το αποτέλεσμα των ισραηλινών εκλογών. Δεν υπάρχει αμφιβολία ότι αυτό το αποτέλεσμα μπορεί να ερμηνευθεί με πολλούς διαφορετικούς τρόπους. Δεν θα ήταν σωστό να προβώ σε λεπτομερή ανάλυση του αποτελέσματος αυτών των εκλογών, αλλά πιστεύω ότι ορισμένα σχόλια μπορεί να μας βοηθήσουν όλους να βρούμε τρόπους που θα μας επιτρέψουν να διενεργήσουμε μια ανάλυση με στόχο να καθοριστούν διαφορετικοί τρόποι εργασίας. Θα ήθελα καταρχάς να επισημάνω ότι, μολονότι υπήρχε σαφής νικητής, το κόμμα Καντίμα, δεν πέτυχε τα αποτελέσματα που ήθελε και αυτό μπορεί να επηρεάσει τις διαπραγματεύσεις για τον σχηματισμό κυβέρνησης συνασπισμού, η οποία είναι απαραίτητη, μολονότι ο κ. Olmert έχει ήδη επιλέξει το Λαϊκό Κόμμα ως βάση του συνασπισμού του.
<P>
Δεύτερον, και πιστεύω ότι αυτό είναι σημαντικό, εκτιμώ ότι πρέπει να λάβουμε υπόψη το γεγονός ότι το αποτέλεσμα των εκλογών δείχνει μια μετατόπιση από την αυστηρά πολιτική προς την οικονομική και την κοινωνική πτυχή. Πιστεύω ότι αυτή η ανάλυση μπορεί να εξηγήσει το αποτέλεσμα που επιτεύχθηκε από το Λαϊκό Κόμμα και εκείνο που επιτεύχθηκε από το Κόμμα των Συνταξιούχων ή τα κόμματα με περιορισμένη κοινωνική ή γλωσσική βάση, συμπεριλαμβανομένων του κόμματος Shas ή του κόμματος Israel Beitenu, το κόμμα της ρωσόφωνης κοινότητας.
<P>
Σε αυτό το πλαίσιο, ποια πιστεύω ότι πρέπει να είναι η θέση της Ευρώπης; Θα ήθελα να υπογραμμίσω για άλλη μία φορά κάτι που είναι απολύτως σαφές: μια ικανοποιητική λύση της σύγκρουσης ήταν, είναι και θα παραμείνει η βασική προτεραιότητα για εμάς τους Ευρωπαίους. Τώρα, περισσότερο από ποτέ, πρέπει να επιμείνουμε ότι μόνο μία λύση μέσω διαπραγματεύσεων μπορεί να είναι σταθερή και μόνιμη. Πρέπει επομένως να συνεχίσουμε να ασκούμε πίεση και στις δύο πλευρές να δεσμευτούν για μια διαπραγματευτική λύση που θα βασίζεται στην ύπαρξη δύο κρατών. Εκτιμώ ότι πρέπει επίσης να επαναλάβουμε σήμερα πως η Ευρωπαϊκή Ένωση πιστεύει ότι η ειρήνη πρέπει να βασίζεται στον σεβασμό των συνόρων του 1967 και ότι μόνο εδαφικές αλλαγές που έχουν συμφωνηθεί και από τις δύο πλευρές θα είναι αποδεκτές.
<P>
Όπως γνωρίζετε, ο ρόλος της Ευρωπαϊκής Ένωσης έχει αυξηθεί σημαντικά τους τελευταίους μήνες· τώρα έχουμε δύο επιχειρήσεις στην περιοχή: μία επιχείρηση αστυνόμευσης και τη σημαντική επιχείρηση στη συνοριακή διέλευση της Ράφα, η οποία είναι ακόμη πολύ ενεργή. Περισσότερα από 200 000 άτομα έχουν περάσει από την Αίγυπτο στη Γάζα και από τη Γάζα στην Αίγυπτο από τότε που το σημείο συνοριακής διέλευσης άνοιξε τον Νοέμβριο χάρη στην παρουσία γενναιόδωρων ανθρώπων από την Ευρωπαϊκή Ένωση.
<P>
Όσον αφορά τους βασικούς πρωταγωνιστές της σύγκρουσης, οι αρχές μας αυτή τη στιγμή είναι σαφείς και είναι οι ακόλουθες. Όσον αφορά την Παλαιστίνη, η Ευρωπαϊκή Ένωση θα συνεχίσει να στηρίζει τον Πρόεδρο Αμπάς και το ειρηνευτικό πρόγραμμα βάσει του οποίου εξελέγη από τη μεγάλη, συντριπτική πλειοψηφία των παλαιστινίων ψηφοφόρων, και δεν πρέπει να το ξεχνάμε αυτό. Συνεπής με τη δήλωση της Τετραμερούς της 30ής Μαρτίου, η Ευρωπαϊκή Ένωση αναθεωρεί επί του παρόντος τα προγράμματα παροχής ενίσχυσης προς τις παλαιστινιακές αρχές. Μέχρι να δηλώσει ρητά η Χαμάς ότι προτίθεται να σεβαστεί τις αρχές της διεθνούς κοινότητας, είναι προφανές ότι δεν θα μπορέσουμε να συνεχίσουμε να συνεργαζόμαστε σαν να μην συμβαίνει τίποτα. Αλλά θα ήθελα επίσης να καταστήσω απολύτως σαφές ότι η Ευρωπαϊκή Ένωση θα διατηρήσει την ενίσχυση προς τον παλαιστινιακό λαό και πρέπει να το κάνει αυτό για δύο τουλάχιστον λόγους: καταρχάς, διότι πρόκειται για ηθική επιτακτική ανάγκη, την οποία η Ευρωπαϊκή Ένωση δεν πρέπει να αρνηθεί ποτέ –δεν το έχει κάνει στο παρελθόν, δεν το κάνει σήμερα και δεν πρόκειται να το κάνει στο μέλλον– και, δεύτερον, διότι η ανθρωπιστική κρίση και η αστάθεια στα κατεχόμενα εδάφη δεν πρόκειται να ωφελήσουν κανέναν, συμπεριλαμβανομένου του ίδιου του Ισραήλ.
<P>
Όσον αφορά το Ισραήλ, κύριε Πρόεδρε, η Ευρωπαϊκή Ένωση πρέπει να συνεχίσει να απορρίπτει οποιαδήποτε μονομερή μέτρα ενδέχεται να υπονομεύσουν τη λύση των δύο κρατών. Συγκεκριμένα, η Ένωση θα παρακολουθεί την εξέλιξη της κατάστασης στην Ανατολική Ιερουσαλήμ, στην Κοιλάδα του Ιορδάνη, όπου το Ισραήλ προβαίνει σε ενέργειες που είναι ιδιαίτερα επιζήμιες για τους Παλαιστινίους, όπως και την οικοδόμηση του διαχωριστικού τείχους. Σύμφωνα με το διεθνές ανθρωπιστικό δίκαιο, το Ισραήλ έχει μια σειρά υποχρεώσεων ως αρχή κατοχής. Η διευκόλυνση της μεταφοράς ανθρωπιστικής βοήθειας στον παλαιστινιακό πληθυσμό είναι θεμελιώδης, αλλά πέρα από μια αυστηρή ερμηνεία αυτής της υποχρέωσης, το Ισραήλ πρέπει επίσης να διευκολύνει την κινητικότητα στα κατεχόμενα εδάφη προκειμένου να καταστήσει δυνατή την οικονομική βιωσιμότητα, χωρίς να υπονομευτεί η ασφάλεια των Ισραηλινών, κάτι που κανείς δεν επιθυμεί. Στο πλαίσιο αυτό, πιστεύω ότι είναι επιτακτική ανάγκη να εφαρμόσουν και οι δυο πλευρές τη συμφωνία σχετικά με την πρόσβαση και την κινητικότητα, η οποία υπεγράφη τον Νοέμβριο του 2005 στην Ιερουσαλήμ και στην υπογραφή της οποίας ήμουν παρών. Αυτή η Συμφωνία επέτρεψε το άνοιγμα του συνοριακού περάσματος της Ράφα –όπου η Ένωση διαδραματίζει σημαντικό ρόλο, όπως είπα– και άλλους μηχανισμούς διέλευσης μεταξύ του Ισραήλ και των κατεχόμενων εδαφών.
<P>
Το Ισραήλ –και επιτρέψτε μου να υπογραμμίσω αυτό που πρόκειται να πω με όσο το δυνατόν μεγαλύτερη έμφαση, και ελπίζω ότι όλοι θα το καταλάβουν, συμπεριλαμβανομένου του καλού μας φίλου, του μελλοντικού πρωθυπουργού, κ. Olmert – πρέπει να μεταβιβάσει τα χρήματα που συλλέγει μέσω δασμών και φόρων εξ ονόματος της Παλαιστινιακής Αρχής –τα οποία δεν του ανήκουν– σε αυτή την Αρχή.
<P>
Γιατί αυστηρότητα; Για να διατηρηθούν οι αρχές που έχουν καθορίσει τη θέση της Ευρώπης από το Ευρωπαϊκό Συμβούλιο της Βενετίας το 1980, δηλαδή, ο σεβασμός για τα δικαιώματα των Ισραηλινών και των Παλαιστινίων, ο οποίος πρέπει να επικεντρωθεί σε μια διαπραγματευτική λύση που θα οδηγήσει –όπως έχω πει τόσες πολλές φορές και έχετε επαναλάβει όλοι σας– στη δημιουργία ενός ανεξάρτητου, κυρίαρχου και δημοκρατικού παλαιστινιακού κράτους που θα συμβιώνει ειρηνικά με το Ισραήλ.
<SPEAKER ID="122" LANGUAGE="EN" NAME="Benita Ferrero-Waldner," AFFILIATION="Μέλος της Επιτροπής">
<P>
Συγχαρήκαμε τον Πρωθυπουργό Olmert για την εκλογική νίκη του κόμματος Καντίμα. Αυτό αναμφίβολα απεικονίζει κάποια αλλαγή της ισραηλινής πολιτικής, και αναμένουμε με ενδιαφέρον το αποτέλεσμα των διαπραγματεύσεων σχετικά με τον συνασπισμό που πραγματοποιούνται επί του παρόντος. Κάτι τέτοιο θα πάρει χρόνο.
<P>
Υπάρχουν πολλές εικασίες όσον αφορά τις επιπτώσεις που θα έχουν αυτές οι εκλογές στις προοπτικές ειρήνευσης, κάτι που ο κ. Σολάνα μόλις προσπάθησε να επισημάνει. Ίσως μπούμε στον πειρασμό να πιστέψουμε ότι το εκλογικό αποτέλεσμα στήριξε ευρέως τη δεδηλωμένη πρόθεση του Πρωθυπουργού Olmert να προχωρήσει στη δημιουργία μόνιμων συνόρων για το Ισραήλ έως το 2010, κατόπιν περαιτέρω απεμπλοκής από την κατεχόμενη Δυτική Όχθη. Το ερώτημα για εμάς είναι πώς θα γίνει αυτό. Πιστεύουμε σθεναρά ότι οι δικαιολογημένες ανησυχίες του Ισραήλ για την ασφάλεια δεν μπορούν να αντιμετωπιστούν –και θα ήθελα να το επαναλάβω αυτό εξ ονόματος της Επιτροπής– μέσω μονομερούς δράσης ή αποφάσεων που επιβάλλονται διά της βίας. Μόνο μια λύση που θα προκύψει από διαπραγματεύσεις θα είναι βιώσιμη.
<P>
Η Ευρωπαϊκή Ένωση θα στηρίξει τις αλλαγές επί των συνόρων προ του 1967 οι οποίες συμφωνήθηκαν με συναίνεση μεταξύ των μερών. Στηρίζουμε μια λύση δύο κρατών που θα οδηγήσει σε μια τελική και πλήρη διευθέτηση της σύγκρουσης, με ένα ισραηλινό και ένα παλαιστινιακό κράτος που θα βρίσκονται το ένα δίπλα στο άλλο με ασφάλεια και αμοιβαία αναγνωρισμένα σύνορα.
<P>
Γνωρίζουμε πολύ καλά τις σημαντικές οικονομικές και ανθρωπιστικές ανάγκες των Παλαιστινίων –και πράγματι δεν θέλουμε να τους απογοητεύσουμε– καθώς και την ανάγκη να σπάσουμε τον φαύλο κύκλο της φτώχειας και του εξτρεμισμού. Για τον λόγο αυτόν, η Επιτροπή έχει ήδη κινητοποιήσει πάνω από 120 εκατ. ευρώ για να βοηθήσει στην αντιμετώπιση των βασικών αναγκών των Παλαιστινίων και να σταθεροποιήσει τα οικονομικά της προσωρινής κυβέρνησης, η οποία μόλις αντικαταστήθηκε στην εξουσία. Για τον λόγο αυτόν, σκοπεύουμε να συνεχίσουμε την παροχή επείγουσας ανθρωπιστικής ενίσχυσης και βοήθειας για βασικές ανθρώπινες ανάγκες.
<SPEAKER ID="123" LANGUAGE="ES" NAME="José Ignacio Salafranca Sánchez-Neyra," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, έχοντας ακούσει τις δηλώσεις του Ύπατου Εκπροσώπου και της Επιτρόπου Ferrero-Waldner, εκτιμώ ότι οι όροι της πάντα περίπλοκης εξίσωσης πολέμου και ειρήνης στη Μέση Ανατολή είναι πολύ σαφείς: μια κυβέρνηση συνασπισμού στο Ισραήλ, μετά τις εκλογές της 28ης Μαρτίου –η Επίτροπος έκανε μια δήλωση στην οποία είπε ότι πρέπει να σημειώσουμε πρόοδο στην ανάπτυξη της σύνδεσης μεταξύ Ευρωπαϊκής Ένωσης και Ισραήλ– και μια μονοκομματική κυβέρνηση, της Χαμάς, στα κατεχόμενα εδάφη.
<P>
Όπως είπε ο κ. Σολάνα, όλα αυτά εντάσσονται σε ένα πλαίσιο θετικών και αρνητικών πραγμάτων. Θετικά: η έναρξη ισχύος της Συμφωνίας Σύνδεσης Ευρωπαϊκής Ένωσης-Λιβάνου την 1η Απριλίου – η επόμενη συνεδρίαση του συμβουλίου σύνδεσης θα διεξαχθεί τις προσεχείς ημέρες. Αρνητικά: η κατάσταση στο Ιράκ και στο Ιράν, σε σχέση με την οποία πρέπει πραγματικά να περιμένουμε να λήξει η προθεσμία των 30 ημερών που έθεσε το Συμβούλιο Ασφαλείας των Ηνωμένων Εθνών στο Ιράν προκειμένου να συμμορφωθεί με τις απαιτήσεις του Διεθνούς Οργανισμού Ατομικής Ενέργειας.
<P>
Στο πλαίσιο αυτό θα ήθελα να θέσω τρεις ερωτήσεις στον κ. Σολάνα και στην κ. Ferrero-Waldner.
<P>
Η πρώτη είναι αν, κατά τη διάρκεια της συνάντησης της Τετραμερούς στις 30 Μαρτίου, διαπίστωσαν οποιαδήποτε διαφωνία από τη Ρωσία, υπό το πρίσμα της επίσκεψης της Χαμάς στη Μόσχα και της θέσης της Ευρωπαϊκής Ένωσης σχετικά με τις εκλογές στη Λευκορωσία.
<P>
Δεύτερον, κυρία Ferrero-Waldner, είναι σαφές ότι η Ευρωπαϊκή Ένωση πρέπει να συνεχίσει να παρέχει ανθρωπιστική βοήθεια, διότι η κατάσταση στη Λωρίδα της Γάζας είναι τρομερή και ο αριθμός των ατόμων που ζουν στη φτώχεια έχει εκτοξευθεί στα ύψη. Αλλά τι προτίθεται να κάνει η Ευρωπαϊκή Επιτροπή για να διασφαλίσει ότι αυτή η ανθρωπιστική βοήθεια δεν χρησιμοποιείται για τους σκοπούς τρομοκρατικών δραστηριοτήτων;
<P>
Θα ολοκληρώσω κύριε Πρόεδρε, λέγοντας ότι, σήμερα το πρωί, ο Πρόεδρος της Μάλτας είπε ότι η φωνή της Ευρωπαϊκής Ένωσης πρέπει να είναι η φωνή της λογικής, και πιστεύω ότι τόσο ο κ. Σολάνα όσο και η κ. Ferrero-Waldner απέδειξαν σαφέστατα ότι είναι η φωνή της λογικής της Ευρωπαϊκής Ένωσης που πρέπει να συνεχίσει να εργάζεται σε αυτή την καταστροφική μεσανατολική διένεξη υπέρ του σκοπού της μη βίας, της δημοκρατίας, της ειρήνης, της ομόνοιας και της συμφιλίωσης.
<SPEAKER ID="124" LANGUAGE="FR" NAME="Véronique De Keyser," AFFILIATION="εξ ονόματος της Ομάδaς PSE">
<P>
Πρώτον, πρέπει να στηρίξει χρηματοδοτικά την Παλαιστίνη, όχι μόνο τις βασικές ανάγκες, αλλά και τη δημόσια διοίκηση, που βρίσκεται στο χείλος της κατάρρευσης. Στη Γάζα, όπου το 35% των εργαζομένων εργάζεται στην Παλαιστινιακή Αρχή και όπου το 75% των Παλαιστινίων ζει κάτω από τα όρια της φτώχειας, ο λιμός παίρνει πλέον μεγάλες διαστάσεις, οι εργαζόμενοι μένουν πλέον απλήρωτοι και σύμφωνα με τις αρμόδιες πηγές η γρίπη των πτηνών ενδέχεται να συνδυαστεί με την ανθρώπινη γρίπη και να προκαλέσει την επίφοβη πανδημία. Αυτή όμως η στήριξη προς τη δημόσια διοίκηση δεν μπορεί να μεταφραστεί σε στήριξη μιας παράλληλης προεδρικής διοίκησης, που θα αναδειχθεί λίγο πολύ ως αντίπαλος πόλος εξουσίας.
<P>
Δεύτερον, η Ευρωπαϊκή Ένωση πρέπει να κάνει διάλογο με τη Χαμάς, υπό κάποιες προϋποθέσεις βεβαίως, πρέπει όμως να κάνει διάλογο. Ο κ. Κάρτερ το μισοείπε ήδη τον Ιανουάριο και ο κ. Κλίντον μόλις το επαναβεβαίωσε. Για όλους όσους φέρνουν στη μνήμη τους τα πολυάριθμα τρομοκρατικά κινήματα που έγιναν αξιοσέβαστα πολιτικά κόμματα, αλλά και για όλους όσους επιθυμούν την ειρήνη και σέβονται την εκλογική επιλογή σχεδόν του ήμισυ του παλαιστινιακού λαού, είναι ζωτικό να αρχίσουμε τον διάλογο, πρέπει να αρχίσουμε τις διαπραγματεύσεις. Η Χαμάς διατηρεί την ανακωχή της και ο Υπουργός της των Εξωτερικών, ομολογώ προς γενική έκπληξη, μόλις άφησε μισάνοιχτη μια πόρτα μην αποκλείοντας μια λύση δύο κρατών. Ας αδράξουμε αυτή την ευκαιρία. Το γεγονός της υπαναχώρησης και της αποδοχής του κράτους του Ισραήλ με βάση τα σύνορα του 1967 είναι ήδη, από μόνο του, μια διαπραγμάτευση, δεδομένου ότι αυτό συνεπάγεται ότι προϋποθέτει την αναγνώριση από το ίδιο το Ισραήλ αυτής της χάραξης του 1967.
<P>
Τρίτον, η Ευρωπαϊκή Ένωση πρέπει να διασφαλίσει από την ισραηλινή κυβέρνηση ότι το μονομερές σχέδιο απόσυρσης δεν θα είναι παρά ένα σχέδιο B και όχι ένα σχέδιο A. Είναι γεγονός πως είναι δυσκολότερη η διαπραγμάτευση της ειρήνης παρά η μονομερής και βίαιη προσπάθεια εξασφάλισης ενός εύλογου επιπέδου ασφάλειας. Αν, όμως, το μονομερές σχέδιο σύγκλισης μεταβληθεί σε μυστικό πρόγραμμα του Ισραήλ, όχι μόνο θα σημάνει το τέλος του οδικού χάρτη ή κάθε διμερούς πρωτοβουλίας, αλλά θα σημάνει επίσης το τέλος των ελπίδων ειρήνης και η Ευρώπη θα απολέσει κάθε αξιόπιστη επιρροή σε αυτό το μέρος του κόσμου.
<SPEAKER ID="125" LANGUAGE="EN" NAME="Annemie Neyts-Uyttebroeck," AFFILIATION="εξ ονόματος της Ομάδας ALDE">
<SPEAKER ID="126" LANGUAGE="FR" NAME="Daniel Marc Cohn-Bendit," AFFILIATION="εξ ονόματος της Ομάδaς Verts/ALE">
<P>
   Κύριε Πρόεδρε, κυρία Ferrero-Waldner, κύριε Σολάνα, κυρίες και κύριοι βουλευτές, είναι δύσκολο να είναι κανείς ταυτόχρονα έξυπνος, να έχει μια γραμμή δράσης και δύσκολο επίσης να έρχεται αντιμέτωπος με συνομιλητές που, ένθεν και ένθεν, δεν θέλουν να ακούσουν παρά τη μισή αλήθεια. Συνεπώς, έχετε μια παλαιστινιακή κυβέρνηση που θέλει να καθορίσει μονομερώς τι είναι η Παλαιστίνη και τι δεν πρέπει να είναι το Ισραήλ, και μια ισραηλινή κυβέρνηση που θέλει να καθορίσει μονομερώς τι είναι το Ισραήλ και τι δεν πρέπει να είναι το παλαιστινιακό κράτος.
<P>
Υπό αυτές τις περιστάσεις, πιστεύω ότι πρέπει να δούμε συγκεκριμένα παραδείγματα. Έτσι, αν πάρετε το πρόβλημα του πόσιμου νερού σε αυτή την περιοχή −η κ. Keyser μίλησε για τη γρίπη των πτηνών− ε λοιπόν, δεν θα μπορέσετε να αντιμετωπίσετε το πρόβλημα του πόσιμου νερού ή της γρίπης των πτηνών αν δεν γίνουν διαπραγματεύσεις μεταξύ της παλαιστινιακής και της ισραηλινής κυβέρνησης, δεδομένου ότι το πόσιμο νερό έρχεται από τη Δυτική Όχθη και κατευθύνεται προς το Ισραήλ. Πρόκειται για το ίδιο νερό. Αν δεν χορηγηθούν από την Ευρωπαϊκή Ένωση τα 230 εκατομμύρια δολάρια, δεν θα υπάρξει πόσιμο νερό ούτε στο Ισραήλ ούτε στη Δυτική Όχθη. Ποιος θα κερδίσει; Κανένας!
<P>
Δεύτερον, όσον αφορά τον οδικό χάρτη, γιατί δεν κάνουμε μια Τετραμερή ή μια Πενταμερή; Ας συμπεριλάβουμε την Αραβική Ένωση, ας πάρουμε την Τετραμερή συν την Αραβική Ένωση, ας διαπραγματευτούμε λέγοντας: «υπάρχει η Αραβική Ένωση, συνεπώς ο κ. Αμπάς και το Ισραήλ θα πρέπει να διαπραγματευτούν εκ παραλλήλου με την Τετραμερή και την Αραβική Ένωση». Και ίσως υπάρξουν έξυπνοι άνθρωποι που θα απαγορεύσουν στην αντιπροσωπεία της Αραβικής Ένωσης έναν-δυο από τους παλαιστίνιους εκπροσώπους, πράγμα που δεν θα ήταν και ανόητο. Συνεπώς, μπορούμε και οφείλουμε να είμαστε επινοητικοί, οφείλουμε να είμαστε έξυπνοι και πρέπει να πούμε τα πράγματα με το όνομά τους. Το τείχος δεν είναι μόνο ένα μέτρο ασφάλειας, αποτελεί και εδαφική κατάκτηση, είναι μονομερής ενέργεια, αντιβαίνει προς όλες τις αρχές της Ευρωπαϊκής Ένωσης, όπως και η μη αναγνώριση του Ισραήλ αντέβαινε στις αρχές της Ευρωπαϊκής Ένωσης. Αμφότερα αντιβαίνουν στις αρχές της Ευρωπαϊκής Ένωσης και αυτό πρέπει να το εξηγήσουμε. Ένα τείχος στα σύνορα του 1967 είναι ένα πράγμα· ένα τείχος όπως το σημερινό αποτελεί εδαφική κατάκτηση και αυτό δεν μπορούμε να το αποδεχθούμε.
<P>
Έχω μια τελευταία παρατήρηση για τον κ. Αμπάς: είναι γεγονός ότι εξελέγη, αλλά εγώ προσωπικά προέρχομαι από μια χώρα όπου κάποιος κ. Σιράκ εξελέγη με 82% των ψήφων, αλλά παρά ταύτα υποστηρίζεται σήμερα από πολύ λίγους Γάλλους. 
<SPEAKER ID="127" LANGUAGE="FR" NAME="Francis Wurtz," AFFILIATION="εξ ονόματος της Ομάδaς GUE/NGL">
<P>
   Κύριε Πρόεδρε, κυρία Ferrero-Waldner, κύριε Σολάνα, οι καλοί γνώστες της ισραηλινής κοινωνίας μάς διαβεβαιώνουν ότι, την επαύριον των εκλογών, η πλειονότητα του πληθυσμού της χώρας είναι σήμερα αποφασισμένη να αποδεχθεί, εκόντες άκοντες, την ιδέα ότι η κατοχή των παλαιστινιακών εδαφών είναι από κάθε άποψη αδιέξοδη και πρέπει να τελειώσει αυτή η ιστορία.
<P>
Χθες, η μεγάλης κυκλοφορίας καθημερινή ισραηλινή εφημερίδα κυκλοφόρησε με τίτλο «Η Γάζα στο χείλος της καταστροφής», επικαλούμενη τα Ηνωμένα Έθνη. Στη Ναμπλούζ της Δυτικής Όχθης, οι νέοι κάτω των τριάντα δεν έχουν πλέον το δικαίωμα να εγκαταλείψουν την πόλη τους! Η Kalandia, καταμεσής στα παλαιστινιακά εδάφη, μόλις μεταμορφώθηκε σε μεθόριο! Η Ανατολική Ιερουσαλήμ είναι περικυκλωμένη! Τι σημαίνει, λοιπόν, η πρόταση για διαπραγμάτευση με τον αρχηγό της Παλαιστινιακής Αρχής, ενώ, ας μου επιτραπεί να προσθέσω, καταβάλλεται κάθε προσπάθεια κατά τα λοιπά για την απαξίωσή του, όπως συνέβη με την πρόσφατη επιθετική ενέργεια στην Ιεριχώ;
<P>
Σε αυτό το πλαίσιο, είναι σχεδόν συγκινητικό να βλέπουμε νέες πρωτοβουλίες ειρήνης να αναπτύσσονται στους κόλπους της παλαιστινιακής και της ισραηλινής κοινωνίας, όπως η πρωτοβουλία των μαχητών της ειρήνης, που θα γνωστοποιηθεί την ερχόμενη Δευτέρα. Στην πρωτοβουλία συμμετέχουν πρώην αξιωματικοί του ισραηλινού στρατού, που συνένωσαν τις δυνάμεις τους με πρώην παλαιστίνιους μαχητές και άντλησαν από τις αντίστοιχες εμπειρίες τους την κοινή πεποίθηση ότι η λύση στα προβλήματα της περιοχής δεν μπορεί παρά να είναι πολιτική και να βασίζεται στα σχετικά ψηφίσματα των Ηνωμένων Εθνών από το 1967 και μετά.
<P>
Γενικότερα, ποιον πολιτικό ρόλο πρέπει να διαδραματίσει η σημερινή Ευρώπη; Ο κ. Σολάνα μόλις επικαλέστηκε το Ευρωπαϊκό Συμβούλιο της Βενετίας το 1980, που αποτελεί ένα καλό σημείο αναφοράς. Πράγματι, πριν από ένα τέταρτο του αιώνα, σε μιαν άλλη καίρια στιγμή της ιστορίας της Μέσης Ανατολής, καταφέραμε να αναλάβουμε τις ευθύνες μας. Αναγνωρίσαμε τότε επισήμως την ΟΑΠ και υιοθετήσαμε την αρχή «δύο λαοί, δύο κράτη». Θεωρώ ότι η παρούσα κατάσταση επιτάσσει μια νέα σθεναρή ενέργεια της Ευρώπης. Αυτή η ενέργεια πρέπει να έχει ως στόχο να ξαναδώσει σαφή σημεία αναφοράς, που να διανοίγουν μια προοπτική θεμελιωμένη στο δίκαιο και να αναπτερώνουν τις ελπίδες των δυνάμεων της ειρήνης σε ολόκληρη την περιοχή. Σε αυτό το πνεύμα προώθησα την ιδέα το θεσμικό μας όργανο να έχει έναν καταλυτικό ρόλο: μπορεί να αποφασίσει τη σύγκληση της Διάσκεψης των Προέδρων του στην Ανατολική Ιερουσαλήμ για να εκπέμψει προς όλους τους εκεί βασικούς παράγοντες ένα πραγματικό μήνυμα ειρήνης. 
<SPEAKER ID="128" LANGUAGE="NL" NAME="Bastiaan Belder" AFFILIATION="εξ ονόματος της Ομάδας IND/DEM.">
<P>
Πώς πιστεύουν το Συμβούλιο και η Επιτροπή ότι μπορούν να αποσύρουν τη συμμετοχή τους που συμβάλλει στη δημιουργία αυτού του βαθύτατου εσωτερικού παλαιστινιακού διχασμού; Δεν υπάρχει σοβαρός εκπρόσωπος από την παλαιστινιακή πλευρά εφάμιλλος, υπό αυτές τις συνθήκες, του κ. Olmert, ο οποίος κέρδισε στις ισραηλινές εκλογές. Εν πάση περιπτώσει, δεν θα πρέπει να έχουμε καμία αμφιβολία ότι η Χαμάς, ως τρομοκρατικό κίνημα, έχει αποκλειστεί.
<SPEAKER ID="129" LANGUAGE="NL" NAME="Philip Claeys (NI ). –" AFFILIATION="">
<SPEAKER ID="130" LANGUAGE="DE" NAME="Elmar Brok (PPE-DE )," AFFILIATION="Πρόεδρος της Επιτροπής Εξωτερικών Υποθέσεων">
<P>
Καταλαβαίνω βέβαια ότι η Παλαιστίνη πρέπει να είναι ένα βιώσιμο κράτος και ότι, ως εκ τούτου, θα πρέπει να προσφέρουμε και στο μέλλον ανθρωπιστική βοήθεια. Θα φανεί κατά πόσον αυτό θα είναι δυνατό να γίνει μέσω της αυτόνομης αρχής. Διαβάζοντας στο Xinhua ότι ο νέος Υπουργός Εξωτερικών της Παλαιστίνης είπε: «Ελπίζω ότι το όνειρό μας να αποκτήσουμε ένα ανεξάρτητο κράτος στο σύνολο του εδάφους της ιστορικής Παλαιστίνης θα πραγματοποιηθεί μια μέρα, και είμαι βέβαιος ότι δεν υπάρχει χώρος σε αυτή τη γη για το κράτος του Ισραήλ», θεωρώ ότι αυτή δεν είναι μια καλή δήλωση για τη σημερινή εποχή. Ίσως και να είναι ανακριβής αυτή η παράθεση. Οπωσδήποτε όμως θα πρέπει τότε να γίνει διόρθωση προκειμένου να μπορέσει να συνεχιστεί η διαδικασία προς τη σωστή κατεύθυνση.
<SPEAKER ID="131" LANGUAGE="ES" NAME="Emilio Menéndez del Valle (PSE ). –" AFFILIATION="">
<P>
   Κύριε Πρόεδρε, κύριε Σολάνα, κυρία Ferrero-Waldner, αυτό που πρέπει να κάνουμε είναι να επιτύχουμε την ειρήνη, μια δίκαιη ειρήνη και δύο βιώσιμα κράτη, και η Χαμάς κάνει ορισμένες ειρηνικές δηλώσεις, υπονοώντας ότι δέχεται τη διαδικασία και –αν και έμμεσα ακόμη, κατά την άποψή μου– ότι αναγνωρίζει το Ισραήλ.
<SPEAKER ID="132" LANGUAGE="EN" NAME="Hannu Takkula (ALDE ). –" AFFILIATION="">
<P>
   Κύριε Πρόεδρε, το αποτέλεσμα των εκλογών στο Ισραήλ έδωσε την απάντηση του ισραηλινού λαού. Όλα τα κόμματα της Κνεσέτ δεσμεύτηκαν στην ειρηνευτική διαδικασία και η πλειοψηφία λέει «ναι» στο σχέδιο σύγκλισης που πρότεινε ο κ. Olmert, το οποίο προτείνει μια λύση δύο κρατών.
<P>
Όσον αφορά την ειρηνευτική διαδικασία στη Μέση Ανατολή, θα ήθελα να πω ότι, στρέφοντας το βλέμμα στις παλαιστινιακές εκλογές, πρέπει να θυμόμαστε ότι η δημοκρατία δεν αφορά μόνο τις ελεύθερες εκλογές και τη διαδικασία. Δεν μπορούμε να ορίσουμε και να εγκρίνουμε τη «δημοκρατία» ως μια «τρομοκρατική οργάνωση που εκλέχθηκε δημοκρατικά», όπως ισχύει στην περίπτωση της Παλαιστίνης. Η δημοκρατία αφορά τις ευρωπαϊκές αξίες της ειρήνης και του σεβασμού, και όχι το να θέλεις να εξαφανιστεί ο γείτονάς σου από τον παγκόσμιο χάρτη, όπως το έθεσε ο κ. al-Zahar, ο νέος Υπουργός Εξωτερικών της Παλαιστίνης. Είπε: «Ονειρεύομαι να κρεμάσω έναν τεράστιο παγκόσμιο χάρτη στον οποίο δεν θα υπάρχει το Ισραήλ».
<SPEAKER ID="133" LANGUAGE="EN" NAME="Αδάμος Αδάμου (GUE/NGL ). –" AFFILIATION="">
<P>
Χαιρετίζω τις πρόσφατες δηλώσεις του κ. Haniyeh, σύμφωνα με τις οποίες η κυβέρνησή του θα συνεργαστεί με τον κ. Αμπάς, κάτι που φαίνεται να δίνει μια πιο ήπια εικόνα της Χαμάς. Εχθές, το Υπουργείο Εξωτερικών έκανε την ίδια δήλωση.
<SPEAKER ID="134" LANGUAGE="EN" NAME="Gerard Batten (IND/DEM ). –" AFFILIATION="de facto">
<SPEAKER ID="135" LANGUAGE="" NAME="Jan Tadeusz Masiel (NI ). –" AFFILIATION="(PL) ">
<SPEAKER ID="136" LANGUAGE="DE" NAME="Hannes Swoboda (PSE ). –" AFFILIATION="">
<SPEAKER ID="137" LANGUAGE="" NAME="" AFFILIATION="Αντιπροέδρου">
<SPEAKER ID="138" LANGUAGE="EN" NAME="Sajjad Karim (ALDE ). –" AFFILIATION="">
<P>
   Κύριε Πρόεδρε, σε συνδυασμό με την εκλογή της Χαμάς, οι εκλογές στο Ισραήλ θα έχουν καθοριστική επίδραση στις προοπτικές για την ειρήνη στη Μέση Ανατολή. Οι ισραηλινές εκλογές θεωρήθηκαν ευρέως ως ένα δημοψήφισμα για μονομερή δράση με στόχο τη δημιουργία μόνιμων συνόρων. Ωστόσο, το 25% των ψήφων δεν δίνει ρητά στο κόμμα Καντίμα μια τέτοια εντολή και, ακόμη και αν μπορούσε να συγκεντρώσει επιπλέον στήριξη στην Κνεσέτ, δεν μπορεί να αποτελέσει λύση η μονομερής απόσυρση από τη Δυτική Όχθη και ο μονομερής καθορισμός των συνόρων που δεν θα είναι σύμφωνα με τα σύνορα του 1967.
<SPEAKER ID="139" LANGUAGE="IT" NAME="Luisa Morgantini (GUE/NGL ). –" AFFILIATION="">
<P>
   Κύριε Πρόεδρε, κυρίες και κύριοι, επί τρεις ημέρες έβρεχε συνεχώς στα κατεχόμενα. Στο Bi'ilin, το νερό, παγιδευμένο από το τείχος, το οποίο, όπως είπατε όλοι σας, είναι παράνομο, παρέσυρε τα σώματα δύο νεκρών αδελφών. Οι ισραηλινοί στρατιώτες δεν επέτρεψαν τις εκσκαφές για την απορροή των υδάτων, ενώ οι βομβαρδισμοί νοτίως της Γάζας κατέστρεψαν γεωργικές περιοχές και σκότωσαν αμάχους. Η Ναμπλούς και η Χεβρώνα πολιορκούνται και υφίστανται εισβολές.
<P>
Επί δύο χρόνια η Χαμάς έχει κηρύξει και τηρεί την ανακωχή, απέχοντας από τη δράση. Ας δηλώσουμε όλοι απερίφραστα ότι επί δύο χρόνια η Χαμάς δεν έχει αναλάβει καμία δράση και δεν πρέπει να το πράξει ποτέ πια. Δεν μπορούμε όμως να δηλώνουμε από το 1980 συνεχώς «δύο λαοί και δύο κράτη» και να παρακολουθούμε κάθε φορά αδρανείς την κλοπή των παλαιστινιακών εδαφών.
<SPEAKER ID="140" LANGUAGE="IT" NAME="Mario Borghezio (IND/DEM ). –" AFFILIATION="">
<P>
   Κύριε Πρόεδρε, κυρίες και κύριοι, μπορεί η Χαμάς να μεταμφιέστηκε σε πρόβατο, αλλά κάτω από την προβιά διακρίνεται κάθε τόσο και λίγη από τη γούνα του λύκου, καθώς πριν από λίγες μόλις ημέρες, ο Υπουργός Εσωτερικών, Said Siam, παρακάμπτοντας για πρώτη φορά μια τακτική που είχε καθιερώσει ο Αραφάτ για την επικράτηση του λαϊκού πνεύματος στη χώρα, ενθάρρυνε ένα απτό δείγμα της διαδικασίας επιβολής του θρησκευτικού φανατισμού στην Παλαιστίνη σύμφωνα με την πολιτική της Χαμάς και σε αντίθεση με τους κανονισμούς της Παλαιστινιακής Αστυνομίας, επιτρέποντας στους παλαιστίνιους αστυνομικούς να αφήνουν γένια, ως απόδειξη πλήρους συμμόρφωσης με τη διδαχή που αποδίδεται στον Μωάμεθ: «για να ξεχωρίζεις από τους άπιστους, άφησε γενειάδα και ξύρισε το μουστάκι».
<P>
Εφαρμόζεται συνεπώς μια διαδικασία επιβολής του θρησκευτικού φανατισμού, η οποία προκαλεί εύλογη ανησυχία, καθώς, η αναγνώριση ενός επίδοξου καμικάζι από τη Σαουδική Αραβία αποκαλύπτει την πραγματική παρουσία της Αλ Κάιντα εντός των συνόρων του Ισραήλ. Πρόκειται για μια κατάσταση εξαιρετικά ανησυχητική. Ούτε μπορούν να μας καθησυχάσουν ή να μας ενθαρρύνουν οι ελπιδοφόρες δηλώσεις του Υπουργού Εξωτερικών al-Zahar, οι οποίες προβλήθηκαν ευρέως από τον διεθνή Τύπο και στις οποίες άφησε ελπίδες για μια στάση χωρίς μισαλλοδοξίες όσον αφορά την αναγνώριση του Ισραήλ και την πολιτική των «δύο κρατών», από τη στιγμή που πριν από λίγες μόλις ημέρες ο ίδιος άνθρωπος προέβη σε μια απίστευτη δήλωση, σύμφωνα με την οποία το όνειρό του είναι να κρεμάσει στο σπίτι του έναν παγκόσμιο χάρτη στον οποίο δεν θα υπάρχει το κράτος του Ισραήλ.
<SPEAKER ID="141" LANGUAGE="EN" NAME="James Hugh Allister (NI ). –" AFFILIATION="">
<SPEAKER ID="142" LANGUAGE="SK" NAME="Monika Beňová (PSE )." AFFILIATION="">
<SPEAKER ID="143" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<P>
Σήμερα, τόσο ο κ. Σολάνα όσο και η κ. Ferrero, προσέγγισαν το θέμα με μεγαλύτερo ρεαλισμό από την πλευρά της Ευρωπαϊκής Ένωσης. Πρέπει να συνεχίσουμε με τον ίδιο αξιόπιστο τρόπο για να είμαστε αποτελεσματικοί ως Ευρωπαϊκή Ένωση. 
<SPEAKER ID="144" LANGUAGE="EN" NAME="Richard Howitt (PSE ). –" AFFILIATION="">
<P>
   Κύριε Πρόεδρε, θα ήθελα να ξεκινήσω εκφράζοντας τα συγχαρητήριά μου στο Εργατικό Κόμμα του Ισραήλ για την είσοδό του στην κυβέρνηση. Είναι σοσιαλιστές, είναι αδελφό κόμμα, και χαιρετίζω τη διακήρυξή τους ότι «η κατοχή διαβρώνει τον ηθικό ιστό της ισραηλινής κοινωνίας», παράλληλα με την ομιλία του κ. Amir Peretz στη Herzliya σχετικά με την υποστήριξη του σεβασμού των διεθνών συνόρων. Και οι δύο περιέχουν πολύ σημαντικές δεσμεύσεις για την επίτευξη προόδου.
<SPEAKER ID="145" LANGUAGE="EN" NAME="Edith Mastenbroek (PSE ). –" AFFILIATION="">
<P>
Ελπίζω ότι, την επόμενη φορά που θα γίνουν εκλογές στην Παλαιστίνη, ο παλαιστινιακός λαός θα καταψηφίσει τη Χαμάς και το μόνο κόμμα που θα μπορέσει να νικήσει τη Χαμάς είναι η Αλ Φατάχ. Η νέα γενιά της Αλ Φατάχ, δηλαδή όσοι είναι κάτω των 50 ετών, ζητούν εσωτερική μεταρρύθμιση, και φρονώ ότι αυτό είναι σωστό. Η γενιά αυτή έχει τη δυνατότητα να επαναφέρει την Αλ Φατάχ στους δρόμους της Παλαιστίνης. Στηρίζω πλήρως τους στόχους της και καλώ όλους τους συναδέλφους μου να αναζητήσουν τρόπους επένδυσης σε αυτό το μεταρρυθμιστικό κίνημα. 
<SPEAKER ID="146" LANGUAGE="FR" NAME="Pierre Schapira (PSE ). –" AFFILIATION="">
<SPEAKER ID="147" LANGUAGE="EN" NAME="Benita Ferrero-Waldner," AFFILIATION="Μέλος της Επιτροπής">
<P>
Η Ρωσία δήλωσε ρητά ότι, όταν συναντήθηκε με τη Χαμάς, κινήθηκε στο πλαίσιο της συμφωνίας της Τετραμερούς της 30ής Ιουνίου. Οι Ρώσοι είπαν ότι ήταν σημαντικό να μιλήσουν με τη Χαμάς, προκειμένου να τη βάλουν στο σωστό πλαίσιο ακόμη και πριν από τον σχηματισμό της κυβέρνησης. Δυστυχώς, ακούσαμε ότι η Χαμάς δεν εκπλήρωσε όλες τις προϋποθέσεις, μολονότι ενίοτε γίνονται κάποια μικρά πρώτα βήματα.
<SPEAKER ID="148" LANGUAGE="EN" NAME="Javier Solana," AFFILIATION="Ύπατος Εκπρόσωπος της ΚΕΠΠΑ">
<P>
   . Κύριε Πρόεδρε, θα ήθελα να υπενθυμίσω στους αξιότιμους βουλευτές του Κοινοβουλίου ότι σε αυτές τις εκλογές συνέβη κάτι πολύ σημαντικό. Οι εκλογές τόσο στην Παλαιστίνη όσο και στο Ισραήλ έχουν δημιουργήσει μια νέα πολιτική τάξη. Τα πολιτικά κόμματα που κυριάρχησαν στη ζωή του Ισραήλ και της Παλαιστίνης τα τελευταία 20 χρόνια εξαφανίστηκαν ή πήραν πολύ χαμηλό ποσοστό στις κάλπες. Εμφανίστηκαν νέα κόμματα που δημιουργήθηκαν μόλις πριν από μερικούς μήνες. Νέα άτομα εμφανίστηκαν ως ηγέτες. Τι σημαίνει αυτό; Πιθανόν σημαίνει πολλά πράγματα, αλλά τουλάχιστον για εμάς θα πρέπει να σημαίνει κάτι καινούργιο, όσον αφορά την ηγεσία. Πρέπει να επενδύσουμε τις ελπίδες μας σε αυτήν την εξέλιξη για να δούμε εάν μπορούμε να εκμεταλλευτούμε την κατάσταση, προκειμένου να προχωρήσει η διαδικασία.
<P>
Το ίδιο ισχύει και για την Ιερουσαλήμ και για το Ισραήλ. Είναι πραγματικά πολύ εντυπωσιακό το να γίνεται πρωθυπουργός ο Ehud Olmert και όχι ο κ. Σαρόν: τι εκ βάθρων αλλαγή πραγματοποιήθηκε σε τόσο σύντομο χρονικό διάστημα! Το άτομο που ηγήθηκε των κομμάτων Καντίμα και Λικούντ, του κόμματος που διευθύνει τα πράγματα στην Ιερουσαλήμ για τουλάχιστον 20 χρόνια, υποφέρει τώρα στο νοσοκομείο. Υπάρχει ένα νέο κόμμα με νέο ηγέτη, από τον οποίον κανείς δεν ανέμενε να είναι σήμερα ηγέτης.
<P>
Ανοίγει άραγε τώρα αυτό δυνατότητες; Επιτρέψτε μου να πιστεύω ότι ανοίγει νέες δυνατότητες. Θα χρησιμοποιήσουμε αυτές τις δυνατότητες; Θέλω να πιστεύω ότι ναι, θα εκμεταλλευτούμε αυτές τις δυνατότητες. Όταν συνομιλώ με τον κ. Olmert, όπως κάνω συχνά, του λέω συνεχώς ότι η μονομέρεια δεν είναι δυνατή. Αυτό το έχουμε ήδη διαπιστώσει. Δεν ήταν δυνατή η μονομερής απεμπλοκή από τη Γάζα. Τελικά, αναγκάστηκαν αρχικά να απευθυνθούν στη διεθνή κοινότητα και, εν συνεχεία, στην παλαιστινιακή πλευρά, διότι είναι αδύνατον να διαλευκανθεί μια κατάσταση που είναι τόσο κοινή και να γίνει αυτό μονομερώς.
<P>
Ο κ. Cohn-Bendit είπε ότι είναι τρομερό το γεγονός ότι η γρίπη των πτηνών μπορεί να εξαπλωθεί από το Ισραήλ στην Παλαιστίνη. Έγινε σήμερα μια δήλωση, σύμφωνα με την οποία πρέπει να διασφαλίσουμε ότι η γρίπη των πτηνών δεν θα εξαπλωθεί από το ένα μέρος στο άλλο. Ο ίδιος δεν ανέφερε ότι η φτώχεια δεν μπορεί εξαπλωθεί από τον έναν στον άλλον· ότι ο πόνος δεν μπορεί να εξαπλωθεί από τον έναν στον άλλον. Ορισμένες φορές, φαίνεται ότι ανησυχούμε περισσότερο για την εξάπλωση της γρίπης των πτηνών και δεν ανησυχούμε πραγματικά για τον πόνο, τη δυστυχία και την τραγωδία που υφίστανται εκεί εδώ και χρόνια. Οι λαοί χωρίζονται από ένα φράγμα, το οποίο δεν μπορεί να σταματήσει τη γρίπη των πτηνών, αλλά μπορεί να σταματήσει τη μετακίνηση των ανθρώπων από το ένα μέρος στο άλλο.
<P>
Το 1980 είπαμε κάτι πολύ σημαντικό, το οποίο υποστηρίχθηκε. Πριν από λίγο καιρό, είπαμε ότι πιστεύουμε πως τα σύνορα του 1967 είναι το σημείο εκκίνησης για τις διαπραγματεύσεις. Θα ήθελα να το επαναλάβω αυτό σήμερα στο Κοινοβούλιο. Είμαστε έτοιμοι να το υπερασπιστούμε· είμαστε έτοιμοι να δεχθούμε τις αλλαγές των συνόρων που συμφωνήθηκαν από τους περισσότερους – και από τις δύο πλευρές. Όμως, δεν μπορούμε να φανταστούμε καμία άλλη λύση που να μην λαμβάνει υπόψη την προϋπόθεση ότι οι διαπραγματεύσεις πρέπει να ξεκινήσουν γύρω από τα σύνορα του 1967.
<P>
Θα ήθελα, επίσης, να πω ότι σε όλους πρέπει να δίνεται η ευκαιρία να αλλάξουν. Ο κ. Cohn-Bendit έχει αλλάξει. Εγώ έχω αλλάξει. Πόσοι άνθρωποι σε αυτήν την Αίθουσα έχουν αλλάξει; Και πιστεύω ότι όλοι έχουμε αλλάξει προς το καλύτερο. Γιατί δεν πιστεύουμε ότι οι άνθρωποι μπορούν να αλλάξουν προς το καλύτερο;
<SPEAKER ID="149" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Θα ήθελα να χαιρετίσω στο θυρωρείο των διακεκριμένων επισκεπτών μας τον κ. Milinkevich, υποψήφιο στις πρόσφατες προεδρικές εκλογές στη Λευκορωσία, και τον κ. Viacorka, ηγέτη του Εθνικού Μετώπου της Λευκορωσίας.
<P>
Προσκλήθηκαν εδώ από τον Πρόεδρο του Ευρωπαϊκού Κοινοβουλίου ως ένδειξη της στήριξης του Ευρωπαϊκού Κοινοβουλίου για τη δημοκρατία και την ελευθερία στη Λευκορωσία. Ο κ. Milinkevich ηγήθηκε γενναία της προεδρικής εκστρατείας υπό συνθήκες πίεσης που δημιούργησε η δικτατορική κυβέρνηση της Λευκορωσίας, υπερασπιζόμενος τα ανθρώπινα δικαιώματα, τη δημοκρατία και την κοινωνία των πολιτών και αγωνιζόμενος για αξίες κοινές με τις δικές μας.
<SPEAKER ID="150" LANGUAGE="HU" NAME="Alexandra Dobolyi (PSE ). –" AFFILIATION="">
<P>
   Τι συνέβη πραγματικά με τις εκλογές; Κατά τη γνώμη μου, αυτό που πραγματικά συνέβη είναι ότι άλλαξαν το σχέδιο του Σαρόν και του διαδόχου του, κ. Olmert, στις εκλογές, υπέρ της περαιτέρω αποδέσμευσης από την περιοχή της Δυτικής Όχθης, διατηρώντας έτσι τη θρησκευτική ταυτότητα του Ισραήλ.
<P>
- το Ισραήλ θα πρέπει να εδραιώσει τα σύνορά του μονομερώς, de facto·
<P>
- τα σύνορα θα πρέπει να συγκροτηθούν κατά μήκος του «διαχωριστικού» τείχους, συμπεριλαμβανομένων των εβραϊκών οικισμών στη Δυτική Όχθη. Αυτό συνεπάγεται την οδυνηρή και ριζική απομάκρυνση περίπου 70 χιλιάδων εποίκων.
<P>
Ο Αραβικός Σύνδεσμος έχει μια ενδιαφέρουσα θέση σχετικά με αυτό το θέμα: επιθυμεί ειρήνη με βάση τα σύνορα του Ισραήλ του 1967. Ίσως θα πρέπει κι εμείς να εξετάσουμε τις διαπραγματεύσεις σε αυτή τη βάση και να δούμε αν αυτή η οδός οδηγεί σε μια σταθερή ειρήνη στο μέλλον.
<SPEAKER ID="151" LANGUAGE="IT" NAME="Cristiana Muscardini (UEN ). –" AFFILIATION="">
<SPEAKER ID="152" LANGUAGE="" NAME="Πρόεδρος." AFFILIATION="">
<SPEAKER ID="153" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Αυτά που υποχρεώνεται να περάσει αυτόν τον καιρό ο πληθυσμός της Λευκορωσίας είναι τραγικά και πρέπει να του εκφράσουμε σήμερα την αλληλεγγύη μας. Ξέρω ότι θα το κάνετε, το ίδιο και το Συμβούλιο και φυσικά η Επιτροπή. Επιτρέψτε μου να καλωσορίσω κι εγώ θερμά εδώ τον κ. Milinkewich, όπως έκανε ήδη ο Πρόεδρος, και να εκφράσω τη χαρά μου διότι παρευρίσκεται στη σημερινή συζήτηση. Ελπίζω ότι θα αντλήσει κι άλλο θάρρος από την υποστήριξη που προσφέρουν σε αυτόν, τους υποστηρικτές του και τους θαρραλέους πολίτες της Λευκορωσίας όλα τα θεσμικά όργανα της Ευρωπαϊκής Ένωσης. Θα ήθελα να υπενθυμίσω ότι ο πρόεδρος του Ευρωπαϊκού Συμβουλίου Καγκελάριος Schüssel μίλησε ήδη στη συζήτηση που έγινε σήμερα το πρωί για τον Alexander Milinkewich λέγοντας: «Αξίζει κάθε δυνατή πολιτική και οικονομική υποστήριξη εκ μέρους μας, οπουδήποτε είναι αναγκαίο». Αυτό θα ήθελα να το επαναλάβω κι εγώ τώρα εδώ.
<P>
Το Συμβούλιο ασχολήθηκε ήδη πριν από τις εκλογές πολύ εντατικά με την κατάσταση στη Λευκορωσία και απηύθυνε σαφέστατες προειδοποιήσεις στους κυβερνώντες και ιδίως στον πρόεδρο Λουκασένκο, καθώς και την έκκληση να μην καταπατήσουν τα ανθρώπινα δικαιώματα, να σεβαστούν το δικαίωμα του συνέρχεσθαι και το δικαίωμα των ανθρώπων να κάνουν διαδηλώσεις, όταν δε ένας υπουργός εξέφρασε την κυριολεκτικά απίστευτη απειλή πως οι διαδηλωτές θα αντιμετωπιστούν ως τρομοκράτες, επεσήμανε ότι αυτό δεν πρόκειται να το δεχτεί η Ευρωπαϊκή Ένωση. Δυστυχώς, μολονότι θυμάμαι ότι κάποιοι είχαν εκφράσει ορισμένες φορές την ελπίδα ότι οι εκλογές θα μπορούσαν να φέρουν μια αλλαγή, όπως ξέρουμε τώρα και όπως διαπίστωσε και η ομάδα παρατηρητών του ΟΑΣΕ/ODIHR (Γραφείο για τους Δημοκρατικούς Θεσμούς και τα Ανθρώπινα Δικαιώματα), οι εκλογές δεν ήταν δημοκρατικές.
<P>
Το Συμβούλιο εξετάζει επίσης το ενδεχόμενο λήψης περαιτέρω μέτρων, όπου θα πρέπει πάντα να λαμβάνεται υπόψη –και ξέρω ότι συμφωνείτε κι εσείς με αυτό– πως τα μέτρα αυτά δεν θα πρέπει να πλήξουν τον πληθυσμό. Δεν θέλουμε να λάβουμε κανένα μέτρο που θα βλάψει τους πολίτες και όχι τους υπεύθυνους. Ως εκ τούτου, το δεύτερο που μπορεί και πρέπει να κάνει η Ευρωπαϊκή Ένωση –και το Συμβούλιο διεξήγαγε ήδη σχετικές διαβουλεύσεις– είναι να λάβει συγκεκριμένα μέτρα υποστήριξης του πληθυσμού. Είμαι πεπεισμένος ότι η Επίτροπος Ferrero-Waldner θα κάνει αναλυτική δήλωση γι’ αυτό και θα απαριθμήσει τα συγκεκριμένα μέτρα που μπορούν να ληφθούν.
<P>
Και τα κράτη μέλη έχουν εδώ ένα καθήκον και το λέω αυτό ξεκάθαρα σε όλα τα κράτη μέλη: παράλληλα με την Ευρωπαϊκή Ένωση –η Επιτροπή θα λάβει εδώ συγκεκριμένα μέτρα– πρέπει κι εμείς, τα κράτη μέλη, να λάβουμε εντελώς συγκεκριμένα μέτρα προκειμένου να δοθεί στους νέους η δυνατότητα να σπουδάσουν στις χώρες μας και προκειμένου να βοηθήσουμε την κοινωνία των πολιτών. Όπως ανέφερε σήμερα το πρωί ο Καγκελάριος Schüssel, μία ομάδα κρατών, στην οποία συμπεριλαμβάνεται και η Αυστρία, αποφάσισε ήδη να διαθέσει ειδικές υποτροφίες σε νέους από τη Λευκορωσία προκειμένου να τους δοθεί η δυνατότητα να έρθουν στις χώρες μας, να δουν πώς είναι η ζωή σε δημοκρατικές χώρες, να μάθουν και να πουν όταν πάνε στην πατρίδα τους ότι η Ευρωπαϊκή Ένωση τους υποστηρίζει και δεν τους ξέχασε. Και αυτό το μήνυμα είναι πολύ σημαντικό, ότι δηλαδή δεν ξεχνάμε, ότι θέλουμε να βοηθήσουμε τους ανθρώπους και ότι τους υποστηρίζουμε.
<P>
Τέλος, δεν πρέπει και δεν είναι σωστό να σταματήσουμε να καλούμε την κυβέρνηση να απελευθερώσει τους φυλακισμένους. Πρέπει να της θυμίζουμε ότι αυτοί οι άνθρωποι έκαναν απλά χρήση ενός από τα ανθρώπινα δικαιώματά τους, του δικαιώματος να διαδηλώσουν ειρηνικά και να εκφράσουν ελεύθερα τη γνώμη τους. Και αυτό θα συνεχίσει να το κάνει το Συμβούλιο. Δεν θα αφήσουμε αβοήθητο τον λαό της Λευκορωσίας και δεν θα ησυχάσουμε μέχρι να έρθει και σε αυτήν την χώρα η άνοιξη, όπως είπε η κ. Plassnik.
<SPEAKER ID="154" LANGUAGE="EN" NAME="Benita Ferrero-Waldner," AFFILIATION="Μέλος της Επιτροπής">
<P>
   . Κύριε Πρόεδρε, θα ήθελα να ξεκινήσω λέγοντας ότι χαίρομαι που βλέπω τον κ. Milinkevich εδώ. Είχαμε μια συνάντηση σήμερα το πρωί –η ημέρα, λοιπόν, ξεκίνησε καλά– και άκουσα απευθείας τις απόψεις των λευκορώσων πολιτών. Ως εκ τούτου, πιστεύω ότι ήταν πολύ σημαντικό να κάνουμε αυτήν τη συζήτηση σήμερα, διότι όλοι είδαμε ότι τα γεγονότα στο Μινσκ επιβεβαίωσαν την αποφασιστικότητα του κ. Λουκασένκο να κερδίσει αυτές τις εκλογές με οποιονδήποτε τρόπο. Θυμάμαι αυτό που μου είπε ο κ. Milinkevich σήμερα, ότι ακόμα και αν φαίνεται ότι τις εκλογές τις κέρδισε ο κ. Λουκασένκο, στην πραγματικότητα κέρδισε ο λαός της Λευκορωσίας και ο κ. Λουκασένκο άρχισε να χάνει τις εκλογές. Αυτό είναι πολύ σημαντικό για το μέλλον.
<P>
Η επίσημη έκθεση του ΟΑΣΕ/ODIHR (Γραφείο για τους Δημοκρατικούς Θεσμούς και τα Ανθρώπινα Δικαιώματα) κατέληξε στο συμπέρασμα ότι οι εκλογές δεν κατάφεραν σε καμία περίπτωση να εκπληρώσουν τις προδιαγραφές του ΟΑΣΕ για δημοκρατικές εκλογές. Αυτό οφείλεται ειδικά στην αυθαίρετη χρήση της κρατικής εξουσίας και των πολυάριθμων συλλήψεων, σε μια περιφρόνηση των βασικών δικαιωμάτων της ελευθερίας του συνέρχεσθαι, του συνεταιρίζεσθαι και της έκφρασης, αλλά και σε προβλήματα με τις πρόωρες διαδικασίες ψηφοφορίας, καταμέτρησης των ψήφων και κατάρτισης πινάκων. Είναι σαφές ότι όλοι θεωρούμε τις εκλογές βαθύτατα προβληματικές. Εκφράζουμε ιδιαίτερα τη λύπη μας για την απαγόρευση εισόδου στη χώρα των διαπιστευμένων κοινοβουλευτικών παρατηρητών του ΟΑΣΕ και της ΕΕ, συμπεριλαμβανομένων βουλευτών του Ευρωπαϊκού Κοινοβουλίου. Το καταστήσαμε αυτό γνωστό.
<P>
Καταδικάζουμε πλήρως τη βίαιη καταστολή των διαμαρτυριών και τη φυλάκιση ειρηνικών διαμαρτυρομένων, συμπεριλαμβανομένων του πρώην πολωνού πρεσβευτή, κ. Kozulin, του κ. Maszkiewicz και όλων των άγνωστων φοιτητών, τεχνιτών και εργατών που βγήκαν στους δρόμους για να διαδηλώσουν.
<SPEAKER ID="155" LANGUAGE="" NAME="Bogdan Klich," AFFILIATION="εξ ονόματος της Ομάδας PPE-DE">
<P>
Ωστόσο, έχει περάσει ο καιρός για τις πολιτικές δηλώσεις και τώρα είναι ώρα για δράση. Η διάγνωσή μας έχει ολοκληρωθεί και τώρα πρέπει να ξεκινήσει η θεραπεία. Αυτό σημαίνει ότι το Συμβούλιο και η Επιτροπή πρέπει να λάβουν μια σειρά γενναίων αποφάσεων. Χαίρομαι που τόσο ο κ. Winkler όσο και η Επίτροπος Ferrero-Waldner ανέφεραν ήδη ορισμένες από αυτές, αλλά θα ήθελα να θέσω και ορισμένα άλλα ζητήματα.
<P>
Τέταρτον, πρέπει να κάνουμε τη φωνή μας να ακουστεί σε διεθνείς οργανισμούς όπως ο ΟΗΕ και ο ΟΑΣΕ και να ζητήσουμε την απελευθέρωση των πολιτικών κρατουμένων. Ένας πολωνός διπλωμάτης, ο κ. Maszkiewicz, κρατείται αυτή τη στιγμή ως πολιτικός κρατούμενος στο Μινσκ και χάρηκα που τον ανέφερε σήμερα η Επίτροπος. Ελπίζω ότι το Συμβούλιο θα δράσει γρήγορα για να διασφαλίσει την αποφυλάκισή του το ταχύτερο δυνατόν.
<SPEAKER ID="156" LANGUAGE="NL" NAME="Jan Marinus Wiersma," AFFILIATION="εξ ονόματος της Ομάδας PSE">
<P>
   Κύριε Πρόεδρε, εξ ονόματος της Ομάδας μου, θα ήθελα να καλωσορίσω θερμά τον υποψήφιο για το αξίωμα του Προέδρου στη Λευκορωσία, κ. Milinkevich, και μάλιστα, μέσω αυτού, θα ήθελα να χαιρετίσω και να εκφράσω την υποστήριξή μου στην αντιπολίτευση και σε όλους τους διαφωνούντες στη Λευκορωσία, ειδικά σε όσους συνελήφθησαν και φυλακίστηκαν.
<P>
Θα μπορούσαμε επίσης να μελετήσουμε το ενδεχόμενο δέσμευσης των περιουσιακών στοιχείων προκειμένου να φτάσουμε στην κυβερνητική ελίτ της Λευκορωσίας. Είναι σημαντικό να βεβαιώσουμε εδώ σήμερα ότι πρέπει να μείνουμε σταθεροί σε όλα τα συμπεράσματα που εξαγάγαμε μετά τις εκλογές στη Λευκορωσία. Πρέπει να ακολουθούμε συνεχώς τις εξελίξεις σε αυτή τη χώρα. Ασχολήθηκα κι εγώ με τη Λευκορωσία για πέντε χρόνια, ως προκάτοχος του κ. Klich και πρόεδρος της αντιπροσωπείας. Αν και οι προηγούμενες προεδρικές εκλογές ήταν επίσης εκλογές νοθείας, η προσοχή για τη Λευκορωσία χάθηκε μετά από δυο μήνες. Έχουμε χρέος, ως θεσμικό όργανο αλλά και ως Κοινοβούλιο, να συνεχίσουμε να εστιάζουμε την προσοχή μας σε αυτή τη χώρα χωρίς διακοπή.
<P>
Με ικανοποίηση άκουσα την παρατήρηση της Επιτρόπου σχετικά με τον διάλογο με τη Μόσχα. Θα ήθελα να ακούσω και από τον κ. Winkler ποια είναι η γνώμη του για τον τρόπο με τον οποίο μπορούμε να προσθέσουμε αυτό το θέμα στην ατζέντα των συναντήσεων με τη Ρωσία, διότι –όπως είπα ήδη– τα συγχαρητήρια από τον κ. Πούτιν στον Λουκασένκο δόθηκαν εξαιρετικά γρήγορα και αυτή τη φορά.
<P>
Θα ήταν καλό, όσον αφορά τη λήψη περαιτέρω μέτρων, να πείσουμε την Επιτροπή και το Συμβούλιο να σκεφτούν έξω από τα καθιερωμένα. Τι άλλο μπορούμε να βρούμε, εκτός από τα υπάρχοντα μέσα, για να προωθήσουμε τις επαφές μεταξύ των ανθρώπων εδώ και των ανθρώπων εκεί; Για παράδειγμα, για εμάς τους βουλευτές είναι πολύ δύσκολο να ταξιδέψουμε στη Λευκορωσία. Ποια ειδικά, δημιουργικά μέτρα μπορούμε να λάβουμε για να επιτύχουμε αυτή την ανθρώπινη επαφή, την πρακτική υποστήριξη για τον λαό της Λευκορωσίας με κάποιον τρόπο; Θα ήθελα να ολοκληρώσω λέγοντας ότι πρέπει να επιμείνουμε και βέβαια να μην δημιουργήσουμε την εντύπωση στον κ. Milinkevich και στους ανθρώπους του ότι θα τον αφήσουμε εκτεθειμένο. Πρέπει να επιμείνουμε και να εστιάσουμε όσο περισσότερη προσοχή μπορούμε σε αυτό το Σώμα.
<SPEAKER ID="157" LANGUAGE="NL" NAME="Jeanine Hennis-Plasschaert," AFFILIATION="εξ ονόματος της Ομάδας ALDE">
<P>
Επιπλέον, όπως επεσήμανε ο κ. Wiersma πριν λίγο, ο ρόλος της Ρωσίας παραμένει υποβαθμισμένος. Ο κ. Πούτιν συνεχάρη τον κ. Λουκασένκο για τη νίκη του χωρίς κανέναν ενδοιασμό. Είναι επίσης ο άνθρωπος ο οποίος κινεί τα νήματα της βιομηχανίας που λειτουργεί με τις δικές του φθηνές προμήθειες πρώτων υλών. Στα τέλη Απριλίου, θα μάθουμε αν ο κ. Πούτιν θα συνεχίσει να εφαρμόζει τις περιέργως χαμηλές τιμές αερίου στη Λευκορωσία. Όλα θα εξαρτηθούν από το συμφέρον που επιδιώκει να εξασφαλίσει η Ρωσία στη λευκορωσική εταιρεία Beltransgas. Συνεπώς, στόχος είναι το οικονομικό όφελος.
<P>
Θα ήθελα για άλλη μία φορά να καλέσω μετ’ επιτάσεως το Συμβούλιο και την Επιτροπή να δηλώσουν καθαρά στον κ. Πούτιν τι σημαίνει η ΕΕ. Πρέπει τώρα να εντείνουμε την πίεση, ειδικά σε σχέση με τη διάσκεψη κορυφής για την ενέργεια της G8 που θα διεξαχθεί στην Αγία Πετρούπολη στα μέσα Ιουλίου, αλλά το Συμβούλιο μέχρι στιγμής τηρεί εξαιρετικά επιφυλακτική στάση. Θα ήθελα λοιπόν να ρωτήσω το Συμβούλιο αν φοβάται ότι η λήψη μιας σαφούς θέσης μπορεί να έλθει σε σύγκρουση με άλλες προτεραιότητες, όπως ο δικός του ενεργειακός εφοδιασμός.
<SPEAKER ID="158" LANGUAGE="DE" NAME="Elisabeth Schroedter," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, θα ήθελα αρχικά να καλωσορίσω θερμά εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία τους επισκέπτες μας από τη Λευκορωσία, τους κ.κ. Milinkewich και Viachorka. Η Ομάδα μας εκτιμά πολύ τα επιτεύγματα και το θάρρος του ενεργού κινήματος της αντιπολίτευσης στη Λευκορωσία, που αντέδρασε με ειρηνικές διαδηλώσεις στην εκλογική απάτη παρά την απειλή βίας. Κι εμείς πιστεύουμε πως ο Λουκασένκο δεν έχει πλέον νομικό δικαίωμα στο αξίωμά του. Θαυμάζουμε την ανωτερότητα, την ηρεμία και τη σαφήνεια με την οποία αντιμετώπισε ο κ. Milinkewich τις δύσκολες καταστάσεις στην πλατεία Οκτωβρίου και στο πάρκο Kupala. Θερμά συγχαρητήρια γι’ αυτό το επίτευγμα!
<P>
Κύριε Winkler, σας ευχαριστώ που υιοθετήσατε πολλά από τα αιτήματά μας. Σας παρακαλώ όμως να μην ξεχάσετε την απαγόρευση θεώρησης διαβατηρίου και γι’ αυτούς που συνέλαβαν με τόσο βάναυσο τρόπο τους διαδηλωτές. Πρέπει να συμπεριληφθούν στον κατάλογο. Ακόμα, όπως ήδη είπαν οι συνάδελφοι, μην ξεχάσετε ότι ο κ. Πούτιν υποστηρίζει τον κ. Λουκασένκο και ότι το γεγονός αυτό θα πρέπει να βρεθεί στο επίκεντρο των συζητήσεων με τη Ρωσία.
<SPEAKER ID="159" LANGUAGE="SV" NAME="Jonas Sjöstedt," AFFILIATION="εξ ονόματος της Ομάδας GUE/NGL.">
<SPEAKER ID="160" LANGUAGE="" NAME="Konrad Szymański," AFFILIATION="εξ ονόματος της Ομάδας UEN">
<P>
   Κύριε Πρόεδρε, εξ ονόματος της Ομάδας Ένωση για την Ευρώπη των Εθνών θα ήθελα κι εγώ να καλωσορίσω σήμερα θερμά στην Αίθουσα τον κ. Milinkevich και τον κ. Viacorka. Ειλικρινά ελπίζω ότι θα έλθει μια μέρα όπου θα μπορείτε να έχετε τις δικές σας θέσεις σε αυτό το Κοινοβούλιο, κύριοι.
<SPEAKER ID="161" LANGUAGE="" NAME="Jan Tadeusz Masiel (NI ). –" AFFILIATION="(PL) ">
<P>
Αυτό το Σώμα πρόσφατα έκανε πολλά για να υποστηρίξει την ανερχόμενη λευκορωσική δημοκρατία. Ο κ. Milinkevich και ο κ. Viacorka που παρίστανται σήμερα εδώ πιστεύουν ότι το τέλος του δικτάτορα πλησιάζει. Δεν θα πρέπει να περιμένουμε τις μελλοντικές εκλογές. Τώρα είναι η ώρα να βοηθήσουμε να δοθεί η χαριστική βολή στο σύστημα που αντιτάσσεται στη δημοκρατία διά της βίας.
<SPEAKER ID="162" LANGUAGE="NL" NAME="Camiel Eurlings (PPE-DE ). –" AFFILIATION="(Χειροκροτήματα)">
<P>
   Κύριε Πρόεδρε, θα ήθελα κι εγώ να καλωσορίσω θερμά τον κ. Milinkevich. Δεν είναι μόνο μεγάλη μας τιμή που τον έχουμε ανάμεσά μας, αλλά είναι επίσης πολύ σημαντικό το γεγονός ότι βρίσκεται εδώ, διότι εκτός από μια στιγμή φόβου και απειλής, είναι επίσης μια στιγμή ελπίδας. Ο κ. Milinkevich μίλησε σοφά στις 19 του μηνός: ο λαός της Λευκορωσίας έχασε τον φόβο του και ο Πρόεδρος Λουκασένκο ορθώς θα πρέπει να φοβάται, διότι ακόμα και ο πιο οπλισμένος δικτάτορας δεν μπορεί να αντιμετωπίσει το ηρωικό κουράγιο ενός λαού που δεν φιμώνεται πλέον.
<P>
Ως πρόεδρος αυτής της αντιπροσωπείας του Κοινοβουλίου για τις σχέσεις με τη Ρωσία, θα ήθελα να κάνω μία τελευταία παρατήρηση. Κάθε χώρα έχει δικαίωμα να ευνοεί ορισμένους υποψηφίους ή ορισμένες κυβερνήσεις. Αυτό ισχύει και για τη Ρωσία, αλλά αυτό που είναι απαράδεκτο είναι ότι ένα μέλος του ΟΑΣΕ απλά αγνοεί τα συμπεράσματα των παρατηρητών του ΟΑΣΕ. Ο ΟΑΣΕ δήλωσε ότι οι εκλογές δεν είναι ούτε ελεύθερες ούτε δίκαιες και η Ρωσία δεν μπορεί να απαντάει λέγοντας ότι είναι δίκαιες και απλώς συγχαίροντας τον Πρόεδρο Λουκασένκο. Συνεπώς, είναι σημαντικό να προστεθεί αυτό το θέμα στην ατζέντα της συνάντησής μας με τη Ρωσία και της συνόδου κορυφής της G8. Είναι καλό ότι ο Πρόεδρος Πούτιν παροτρύνει τον Πρόεδρο Λουκασένκο να εμποδίσει τη βία, αλλά δεν είναι αρκετό, ούτε κατά διάνοια. Αν η Ρωσία θέλει να παρουσιάζεται ως δημοκρατική χώρα, τότε πρέπει να εναρμονιστεί με τις κοινοτικές αξίες της Ευρώπης και να υποστηρίξει τη δημοκρατία και τα ανθρώπινα δικαιώματα.
<SPEAKER ID="163" LANGUAGE="SK" NAME="Monika Beňová (PSE )." AFFILIATION="">
<P>
   – Κανείς εδώ δεν αμφιβάλει για τον αντιδημοκρατικό χαρακτήρα της κυβέρνησης του κ. Λουκασένκο. Καλωσορίζω κι εγώ τον κ. Milinkevich και συντάσσομαι με τους συναδέλφους μου για την υποστήριξη της αντιπολίτευσης της Λευκορωσίας.
<SPEAKER ID="164" LANGUAGE="" NAME="Janusz Onyszkiewicz (ALDE ). –" AFFILIATION="(PL) ">
<P>
Το 2004 η Λευκορωσία είχε 10% λιγότερες εξαγωγές προς την Ευρωπαϊκή Ένωση από ό,τι προς τη Ρωσία, αλλά πέρυσι εξήγαγε ήδη 12% περισσότερο προς την Ένωση από ό,τι προς τη Ρωσία. Είναι σαφές ότι η Ευρωπαϊκή Ένωση καθίσταται όλο και σημαντικότερος παράγοντας στη λευκορωσική οικονομία. Υπάρχουν συνεπώς βάσιμοι λόγοι για να πιστεύουμε ότι μπορούμε να επηρεάσουμε πραγματικά τα γεγονότα στη Λευκορωσία.
<P>
Ο κ. Klich ανέφερε ήδη συγκεκριμένους τρόπους με τους οποίους θα μπορούσαμε να ασκήσουμε την επιρροή μας. Θα ήθελα μόνο να κάνω μία παρατήρηση. Ο κ. Λουκασένκο έλαβε μέτρα ώστε να καταστήσει δύσκολη τη μετάβαση των Λευκορώσων εκτός της χώρας. Επιβλήθηκαν πρόσθετα τέλη. Δεν είναι εύκολο για τους νέους να ταξιδέψουν στο εξωτερικό και τίθενται εμπόδια ακόμα και στη μετάβαση σε άλλη χώρα για άτομα που επιθυμούν να λάβουν υγειονομική περίθαλψη αλλού. Ως απάντηση, πρέπει να κάνουμε περισσότερα πέρα από τη διευκόλυνση και αναφέρομαι στα κριτήρια για τη χορήγηση θεωρήσεων. Πρέπει να προχωρήσουμε πολύ περισσότερο. Θα πρέπει να μειώσουμε το κατώτατο όριο των οικονομικών πόρων και το κόστος των θεωρήσεων. Θα μπορούσαμε ακόμα και να προχωρήσουμε στην εισαγωγή δωρεάν θεωρήσεων. Εν κατακλείδι, θα ήθελα να τονίσω την ανάγκη να αλλάξουμε την προσέγγισή μας. Όσον αφορά την οικονομική υποστήριξη προς τη Λευκορωσία, θα πρέπει να αρθούν πολλοί φραγμοί. Απευθύνω έκκληση στην κ. Ferrero-Waldner να μας διαφωτίσει σχετικά με τον χαρακτήρα των επίσημων φραγμών που μας εμποδίζουν να δράσουμε ευέλικτα, αν πράγματι υπάρχουν αυτοί οι φραγμοί. Το Σώμα θα βοηθήσει. Σας αφήνω με ένα γνωμικό, κυρίες και κύριοι. Όπως λένε οι Άγγλοι και οι Αμερικάνοι, θα πρέπει να βάλουμε τα λεφτά μας εκεί που είναι το στόμα μας. 
<SPEAKER ID="165" LANGUAGE="EN" NAME="Vytautas Landsbergis (PPE-DE ). –" AFFILIATION="">
<P>
   Κύριε Πρόεδρε, δεδομένου ότι οι εκλογές σημαίνουν παρουσίαση εναλλακτικών λύσεων, την αναγνώρισή τους και κατόπιν μια σοβαρή επιλογή –ο υποψήφιος που θεωρείται καλύτερος εκλέγεται– δεν έχουν σχέση με τις δικτατορίες. Η διαδικασία της ψηφοφορίας σε συνθήκες που καταργούν de facto οποιαδήποτε ελεύθερη επιλογή δεν θα πρέπει να ονομάζεται εκλογές. Αυτό που συνέβη πρόσφατα στη Λευκορωσία ήταν μια απλή ψηφοφορία, η οποία, μαζί με την καταμέτρηση των ψήφων, βρισκόταν στα χέρια της κυβέρνησης του αιώνιου προέδρου της χώρας. Δεν έλαβε δημοκρατική νομιμότητα. Ποιος είναι ο κ. Λουκασένκο σήμερα; Φαίνεται ολοένα και περισσότερο ως κυβερνήτης διορισμένος από τον ηγέτη όλης της Ρωσίας για να περάσει για άλλη μία φορά τη γνωστή ανέντιμη διαδικασία της εκλογικής νοθείας και να συνεχίσει αμέσως τις εμπειρίες του.
<P>
Αν δεν θέλουμε να εξαφανιστεί ο κ. Milinkevich για πάντα, όπως συνέβη με τους ηγέτες της αντιπολίτευσης στη Λευκορωσία πριν από πολλά χρόνια και όπως συμβαίνει καθημερινά στην Τσετσενία, το ψήφισμα για τη Λευκορωσία δείχνει τον σωστό δρόμο, ο οποίος είναι να ζητηθεί καταρχάς από τον ΟΗΕ να συγκροτήσει μια διεθνή επιτροπή που θα ερευνήσει τα προηγούμενα εγκλήματα του τρομοκρατικού καθεστώτος στη Λευκορωσία, ώστε να προληφθούν σήμερα νέα. Ο Vincuk Viacorka παρίσταται σήμερα εδώ, καθώς αποφυλακίστηκε προσωρινά. Κανείς, όμως, δεν γνωρίζει τι μπορεί να συμβεί εκεί ανά πάσα στιγμή. 
<SPEAKER ID="166" LANGUAGE="MT" NAME="Joseph Muscat (PSE )." AFFILIATION="">
<P>
   –  Το έργο μας στο άμεσο μέλλον πρέπει να χαρακτηριστεί κυρίως από υπομονή και επιμονή. Το καθεστώς του Μινσκ ελπίζει ότι, με τον καιρό, η ιστορία της Λευκορωσίας θα χάσει τη σημασία της στα διεθνή μέσα ενημέρωσης. Ελπίζουν ότι οι Ευρωπαίοι θα ξεχάσουν τις αγωνίες αυτού του λαού, των αδελφών μας. Αυτό δεν πρέπει να συμβεί και εμείς, ως Ευρωπαϊκό Κοινοβούλιο, έχουμε καθήκον να διατηρήσουμε ζωντανή τη μνήμη αυτών των γεγονότων και να γίνουμε η συνείδηση που δρα υπενθυμιστικά ακόμα και στα άλλα ευρωπαϊκά θεσμικά όργανα ώστε να μην ξεχάσει κανείς την κραυγή αυτών των ανθρώπων. Όπως είπα στην τελευταία περίοδο συνόδου, χαίρομαι που βλέπω ότι δίνεται προσοχή στην έκκλησή μου ότι θα πρέπει να φροντίσουμε τους φοιτητές που αποβλήθηκαν από τα πανεπιστήμιά τους επειδή έλαβαν μέρος στις διαδηλώσεις και θα πρέπει να παράσχουμε την εκπαίδευσή τους στη χώρα μας. Επιπλέον, θα πρέπει να προχωρήσουμε περαιτέρω. Χαίρομαι επίσης που έγινε δεκτή η πρόταση για το πάγωμα των περιουσιακών στοιχείων. Αυτή είναι μία από τις προτάσεις που υπέβαλε η αντιπροσωπεία για τις σχέσεις με τη Λευκορωσία πριν από πολύ καιρό και είμαι βέβαιος ότι μια εξέταση του σχεδίου δράσης που καταθέσαμε πριν από έναν και πλέον χρόνο θα φέρει στο φως περισσότερες προτάσεις. Κύριε Milinkevich, δεν θα επιτρέψουμε ποτέ να εξαφανιστείτε. 
<SPEAKER ID="167" LANGUAGE="HU" NAME="Árpád Duka-Zólyomi (PPE-DE ). –" AFFILIATION="">
<P>
Πρέπει επίσης να αυξηθεί η διεθνής πίεση. Ως προς αυτό το θέμα, το δελτίο τύπου του ΝΑΤΟ της 31ης Μαρτίου χρήζει προσοχής. Όχι μόνο κ. Λουκασένκο, αλλά και όλοι οι εκπρόσωποι της κυβέρνησής του, πρέπει να απομονωθούν στον μεγαλύτερο δυνατό βαθμό. Οι όροι των διαφόρων επιχορηγήσεων πρέπει να καταστούν ρητοί και να ελέγχονται αυστηρά και πρέπει να αποφεύγουμε να γινόμαστε, ακόμα και εκούσια, μέτοχοι ή υποστηρικτές της επιτυχίας και της εδραίωσης του καθεστώτος Λουκασένκο.
<P>
Μία από τις προτεραιότητές μας είναι να παράσχουμε στις λευκορωσικές δημοκρατικές δυνάμεις υπό την ηγεσία του κ. Alexander Milinkevich, καθώς και στις οργανώσεις των πολιτών, όχι μόνο ηθική υποστήριξη, αλλά και συνειδητή, συγκεκριμένη χρηματοδοτική βοήθεια. Κατά βάση, το λευκορωσικό έθνος είναι αυτό που πρέπει να αφυπνιστεί και να ενημερωθεί –από την τηλεόραση, το ραδιόφωνο, το Διαδίκτυο και από άλλα μέσα– για το γεγονός ότι αυτό δεν είναι το πρόσωπο μιας πραγματικής δημοκρατίας, ενός κράτους που βασίζεται στο κράτος δικαίου. Η πρόσκληση δύο εκπροσώπων της λευκορωσικής αντιπολίτευσης, του κ. Alexander Milinkevich και του κ. Vincuk Viachorka, οι οποίοι φυλακίστηκαν, ήταν άριστη πρωτοβουλία. Ας μάθει το δικτατορικό καθεστώς ότι όλοι υποστηρίζουμε πλήρως τους δύο προσκεκλημένους μας. Ελπίζω ότι όλοι θα υποστηρίξετε την πρόταση ψηφίσματος που έχουμε ενώπιόν μας. 
<SPEAKER ID="168" LANGUAGE="LT" NAME="Aloyzas Sakalas (PSE ). –" AFFILIATION="">
<P>
   Υποστηρίζω τη θέση του κ. Winkler και της κ. Wallner και θα ήθελα, από την πλευρά μου, να τονίσω τέσσερα σημεία. Πρώτον, δεδομένου ότι οι εκλογές στη Λευκορωσία ήταν άδικες, νομικά ο Λουκασένκο δεν είναι ο Πρόεδρος και δεν μπορεί να φέρει αυτόν τον τίτλο σε κανένα έγγραφο του Ευρωπαϊκού Κοινοβουλίου. Ο Λουκασένκο δεν θα πρέπει να αποκαλείται Πρόεδρος ούτε σε αυτή την Αίθουσα. Δεύτερον, προκειμένου να καταπολεμηθεί η πολιτική κατήχηση προς τον λευκορωσικό λαό από τα μέσα ενημέρωσης, τα οποία ελέγχονται από τον Λουκασένκο, πρέπει να μεταδίδονται συνεχώς τηλεοπτικά προγράμματα από τη Λιθουανία, την Πολωνία, ακόμα και από την Ουκρανία σε όλη την επικράτεια της Λευκορωσίας και όχι μόνο σε ένα μέρος της. Η τηλεόραση είναι εκείνη που ασκεί μεγαλύτερη επίδραση στη συνείδηση του λαού και όχι το ραδιόφωνο. Τρίτον, πρέπει να χρησιμοποιήσουμε κάθε δυνατό μέσο για να ενισχυθεί η ενωμένη λευκορωσική αντιπολίτευση. Και τέταρτον, πρέπει να υπενθυμίζουμε συνεχώς στον ρώσο Πρόεδρο Πούτιν ότι ένας από τους λόγους για τους οποίους δεν έχει καταρρεύσει ακόμα το λευκορωσικό καθεστώς είναι ότι υποστηρίζεται από τη Ρωσία και ότι η Ρωσία είναι υπεύθυνη γι’ αυτό. 
<SPEAKER ID="169" LANGUAGE="" NAME="Barbara Kudrycka (PPE-DE ). –" AFFILIATION="(PL) ">
<P>
   Κύριε Πρόεδρε, πριν από 10 χρόνια εκδόθηκε μια ωραία ιστορία του λευκορώσου συγγραφέα Vasil Bykov. Είχε τίτλο Σε αυτό το έργο ο συγγραφέας περιγράφει –συμβολικά, ασφαλώς– το πώς η Λευκορωσία ταυτίζεται με τον ευρωπαϊκό πολιτισμό, υιοθετώντας ένα παρόμοιο σύστημα αξιών και απορρίπτοντας, κατά συνέπεια, ιδεολογίες που βασίζονται στο μίσος.
<P>
Στην πλατεία Οκτώβρη, ο λευκορωσικός λαός απέδειξε ότι αναγνώρισε την κυβερνητική προπαγάνδα που διαδίδει ψεύδη και υποστηρίζει αναλήθειες για τη φύση της Ευρώπης. Για δυο μέρες, αυτή η πλατεία έγινε προπύργιο της δημοκρατίας από το οποίο απευθύνθηκαν εκκλήσεις προς τον λαό της Λευκορωσίας που τον παρότρυναν να διεκδικήσει την εθνική του ταυτότητα. Στις προσπάθειές της να αναζωπυρώσει την εθνική ταυτότητα, η αντιπολίτευση βοηθήθηκε από το δημιουργικό ταλέντο διακεκριμένων προσωπικοτήτων του πολιτισμού και της λογοτεχνίας της Λευκορωσίας. Θα μπορούσα να αναφέρω τους Vasil Bykov, Uladzimir Arlov και Slawomir Adamowicz. Ακόμα και νέοι άνθρωποι που ασχολούνται με τη σύγχρονη ποπ κουλτούρα πρόσφεραν την υποστήριξή τους. Είναι, συνεπώς, χρέος μας να καταρρίψουμε τον μύθο που επικρατεί γενικά στην Ευρώπη, σύμφωνα με τον οποίο οι Λευκορώσοι ρωσοποιήθηκαν σε τέτοιον βαθμό ώστε δεν ενδιαφέρονται να ανακτήσουν τη ξεχωριστή τους ταυτότητα που στηρίζεται στον δικό τους ιδιαίτερο πολιτισμό, στη δική τους γλώσσα και τα εθνικά σύμβολα.
<P>
Τι συγκεκριμένη βοήθεια μπορεί να παράσχει η Ευρωπαϊκή Ένωση γι’ αυτόν τον σκοπό; Τα 2 εκατ. ευρώ που κατένειμε η Επιτροπή στα ελεύθερα μέσα ενημέρωσης δεν είναι παρά μια σταγόνα στον ωκεανό. Δεν μπορούν να συγκριθούν με τα 60 εκατ. δολάρια που αφιέρωσε μόνο αυτό το έτος ο Πρόεδρος Λουκασένκο στην ευρεία προπαγάνδα, στην πολιτική κατήχηση και στα κυβερνητικά μέσα ενημέρωσης.
<SPEAKER ID="170" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Ο κ. Klich και άλλοι ανέφεραν το θέμα άσκησης επιρροής στη Ρωσία. Επιτρέψτε μου να υπενθυμίσω ότι στη δήλωση που συνοδεύει τα συμπεράσματα του Ευρωπαϊκού Συμβουλίου αναφέρεται ήδη κατηγορηματικά ότι πρέπει να αναζητήσουμε τρόπους για να συμπεριλάβουμε στη συζήτηση αυτήν τους διεθνείς εταίρους μας και ιδίως τους άλλους γείτονες της Λευκορωσίας. Δεν υπάρχει καμία αμφιβολία ότι το θέμα αυτό θα θιγεί, φυσικά, και απέναντι στη Ρωσία που είναι ένας σημαντικός γείτονας της Λευκορωσίας. Μπορείτε να είστε βέβαιοι ότι το Συμβούλιο δεν θα αποσιωπήσει αυτό το ζήτημα – πρόσφατα έγινε μία συζήτηση για τα ανθρώπινα δικαιώματα και θα υπάρξουν κι άλλες τέτοιες ευκαιρίες. Τέθηκε το πολύ ρητορικό –ελπίζω– ερώτημα αν φοβόμαστε. Το μόνο που μπορώ να πω είναι: όχι, δεν φοβόμαστε. Ξέρουμε πολύ καλά ποιες είναι οι αξίες μας και τις υπερασπιζόμαστε με την απαιτούμενη αποφασιστικότητα.
<P>
Η διαφορά μεταξύ της απαγόρευσης θεώρησης που υπήρχε ήδη πριν από τις εκλογές και της σημερινής κατάστασης είναι πως οι προηγούμενες περιπτώσεις συμπεριλάμβαναν μόνο υπαλλήλους, ενώ τώρα θα κάνουμε ακριβώς αυτό που ζήτησαν πολλοί από εσάς: θέλουμε να πλήξουμε τους πολιτικούς που είναι υπεύθυνοι. Τέθηκε το ερώτημα τι θα κάνουμε την ερχόμενη εβδομάδα, στις 10 Απριλίου. Για να είμαστε εντελώς συγκεκριμένοι, το Συμβούλιο θα εγκρίνει έναν τέτοιο κατάλογο και μετά, τίποτα δεν θα εμποδίζει πια την εφαρμογή της απαγόρευσης.
<P>
Το Συμβούλιο θα ασχοληθεί και με ενδεχόμενες περαιτέρω κυρώσεις και μέτρα και εδώ πρέπει πραγματικά να δείξουμε μεγάλη προσοχή προκειμένου να μην λάβουμε μέτρα που τελικά θα έχουν το ακριβώς αντίθετο αποτέλεσμα από αυτό που θέλουμε. Το θέμα είναι να μην θέσουμε άσκοπα ανθρώπους σε κίνδυνο με τα μέτρα αυτά. Θέλουμε να τους προστατεύσουμε, και τον κ. Milinkewich, και να δώσουμε ένα σαφές μήνυμα ότι είμαστε αλληλέγγυοι με τον πληθυσμό και με τους ανθρώπους που κάνουν χρήση των δικαιωμάτων τους.
<SPEAKER ID="171" LANGUAGE="EN" NAME="Benita Ferrero-Waldner," AFFILIATION="Μέλος της Επιτροπής">
<P>
Όσον αφορά τη Λευκορωσία, παρέχουμε υποστήριξη σε ΜΚΟ αναγνωρισμένες εκτός Λευκορωσίας για δραστηριότητες που ευνοούν τη Λευκορωσία μέσω της Ευρωπαϊκής Πρωτοβουλίας για τη Δημοκρατία και τα Δικαιώματα του Ανθρώπου, και αυτό δεν είναι φυσικό διότι, σύμφωνα με τους κανόνες μας, κανονικά μπορούμε να συνεργαστούμε μόνο με ΜΚΟ εντός της χώρας, γι’ αυτό προσπαθήσαμε να βρούμε μια ευέλικτη λύση. Αυτή η ευελιξία θα συνεχιστεί τα προσεχή έτη. Σύντομα θα διατεθεί ένα επιπλέον ποσό ύψους 420 000 ευρώ στις ΜΚΟ που βρίσκονται εκτός Λευκορωσίας στο πλαίσιο του ίδιου μέσου, και υπάρχουν επίσης προσκλήσεις για υποβολή προτάσεων.
<P>
Αναφέρθηκε το σχέδιο που αφορά τα μέσα ενημέρωσης. Ήταν πολύ σημαντική η έναρξη με το σχέδιο για τα μέσα ενημέρωσης που χρηματοδοτήσαμε. Χρηματοδοτήσαμε πέντε κατηγορίες μέσων μαζικής ενημέρωσης: τηλεόραση, ραδιόφωνο, Διαδίκτυο, υποστήριξη για τον ανεξάρτητο έντυπο Τύπο και κατάρτιση για δημοσιογράφους τους προσεχείς 24 μήνες. Θα πρέπει να συνεχίσουμε με αυτό. Οι καθημερινές ραδιοφωνικές μεταδόσεις και τα εβδομαδιαία τηλεοπτικά προγράμματα για τη Λευκορωσία ξεκίνησαν τον Φεβρουάριο και αμέσως –θα έλεγα, δύο εβδομάδες μετά την υπογραφή της σύμβασης– προσπαθήσαμε να κάνουμε ό,τι ήταν δυνατό για να ενημερωθεί ο πληθυσμός της Λευκορωσίας για αυτό. Τόσο το ραδιόφωνο όσο και η τηλεόραση θα συνεχίσουν να παρέχουν ανεξάρτητη, αξιόπιστη και –ελπίζουμε– πολύ ισορροπημένη πληροφόρηση για τη Λευκορωσία, καθώς και για την ΕΕ, για την πολυμορφία των 25 κρατών μελών της και για τις σχέσεις μας με τη Λευκορωσία. Εμείς, ως Επιτροπή, θα συνεχίσουμε να αναπτύσσουμε συνέργιες με άλλους χορηγούς βοήθειας στο πλαίσιο αυτού του σχεδίου, και τα ραδιοφωνικά προγράμματα μεταδίδονται τώρα από διάφορους τεχνικούς παρόχους, τόσο στα FM όσο και στα μεσαία κύματα –γνωρίζω ότι αυτό είναι άλλο ένα θέμα που προκαλεί ανησυχία– και μέσω του Διαδικτύου, στο οποίο περιλαμβάνονται και επιλογές φόρτωσης.
<P>
Αυτό απαιτεί επίσης χρηματοδοτικές προσπάθειες, τις οποίες είμαστε έτοιμοι να μελετήσουμε. Έχουμε τα προγράμματα Tempus και Erasmus και, σε συνδυασμό με τις προσπάθειες των κρατών μελών, νομίζω ότι μπορούμε να κάνουμε πολλά.
<P>
Τέλος, σχετικά με τη Ρωσία, όπως είπε ήδη ο κ. Winkler, η Ρωσία αποτελεί πάντα ένα θέμα στον πολιτικό διάλογο, διότι μιλούμε για τους κοινούς μας γείτονες. Σε αυτούς περιλαμβάνονται ο Νότιος Καύκασος, η Ουκρανία, η Μολδαβία και η Λευκορωσία. Ο Πρόεδρος Barroso μίλησε με σθένος στις 17 Μαρτίου και υπενθύμισε στον Πρόεδρο Πούτιν τη γνωστή θέση μας για τον εκδημοκρατισμό, αλλά επίσης προειδοποίησε ότι δεν θα δεχόμασταν βία κατά την ημέρα διεξαγωγής των εκλογών. Δεν υπήρξε αιματοχυσία κατά την ημέρα διεξαγωγής των εκλογών, αλλά η Ρωσία πρέπει να πειστεί ότι άλλοι ηγέτες, εκτός του Προέδρου Λουκασένκο, δεν θα απειλούσαν την ειδική σχέση με τη Λευκορωσία. Να είστε βέβαιοι ότι θα προσπαθήσουμε να συνεχίσουμε να εργαζόμαστε για εσάς και με εσάς σχετικά με αυτό το θέμα. 
<SPEAKER ID="172" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142 του Κανονισμού)">
<P>
   Έλαβα έξι προτάσεις ψηφίσματος(1) που κατατέθηκαν σύμφωνα με το άρθρο 103, παράγραφος 2, του Κανονισμού.
<P>
Η ψηφοφορία θα διεξαχθεί την Πέμπτη, στις 12.00.
<SPEAKER ID="173" LANGUAGE="PL" NAME="Filip Andrzej Kaczmarek (PPE-DE ). –" AFFILIATION="">
<P>
Ο κ. Milinkevich είπε ότι η δικτατορία δεν θα διαρκέσει πολύ και ότι η αλλαγή πλησιάζει. Ελπίζω ειλικρινά να αποδειχθεί ότι έχει δίκιο, για χάρη του λευκορωσικού έθνους και για όλη την Ευρώπη. Ας ελπίσουμε ότι όσοι αγωνίζονται για την ελευθερία θα αντλήσουν δύναμη από την αισιοδοξία τους και θα επιτύχουν την ανατροπή του τυράννου. 
<SPEAKER ID="174" LANGUAGE="" NAME="" AFFILIATION="Αντιπροέδρου">
<SPEAKER ID="175" LANGUAGE="" NAME="Πρόεδρος." AFFILIATION="">
<SPEAKER ID="176" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Οι κοινοβουλευτικές εκλογές που έγιναν στην Ουκρανία στις 26 Μαρτίου βρίσκονται στην άλλη άκρη του δημοκρατικού φάσματος από εκείνες που έγιναν στη Λευκορωσία. Αν εξαιρέσουμε κάποια τεχνικά προβλήματα και ελλείψεις, ήταν ελεύθερες και δίκαιες και έδωσαν στο εκλογικό σώμα της Ουκρανίας την ευκαιρία να ψηφίσει χωρίς εμπόδια, αφού είχε ενημερωθεί καλά μέσω μιας ενεργού, ανοιχτής και δίκαιας προεκλογικής εκστρατείας υπό την παρατήρηση ενός ελεύθερου Τύπου. Οι διεθνείς παρατηρητές συμφώνησαν σε αυτό.
<SPEAKER ID="177" LANGUAGE="DE" NAME="Benita Ferrero-Waldner," AFFILIATION="Μέλος της Επιτροπής">
<P>
   Κύριε Πρόεδρε, εγώ θα είμαι ακόμα πιο σύντομη, γιατί τα είπε ήδη όλα ο Προεδρεύων του Συμβουλίου. Οι εκλογές ήταν πραγματικά ελεύθερες και δίκαιες και μπορούμε στ’ αλήθεια να είμαστε χαρούμενοι γι’ αυτό. Ο πρόεδρος Yushchenko έθεσε ο ίδιος αυτόν τον στόχο και ασφαλώς τον πέτυχε.
<SPEAKER ID="178" LANGUAGE="EN" NAME="Charles Tannock," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, είχα το προνόμιο να είμαι παρατηρητής των ουκρανικών κοινοβουλευτικών εκλογών της 26ης Μαρτίου εξ ονόματος αυτού του Σώματος και της αντιπροσωπείας της πολιτικής μου ομάδας, της Ομάδας ΕΛΚ-ΕΔ. Αυτές οι εκλογές, κατά την άποψη όλων μας, διεξήχθησαν εκείνη την ημέρα με παραδειγματικό τρόπο. Εγώ προσωπικά, σχημάτισα την άποψη ότι με πολλούς τρόπους οι εκλογές ήταν ανώτερες σε σχεδιασμό από αυτές που διεξάγονται στη χώρα μου, στο Ηνωμένο Βασίλειο.
<P>
Πάντα υποστήριζα την Ουκρανία ως μια σύγχρονη ευρωπαϊκή χώρα που δικαιούται, τη δέουσα στιγμή, σύμφωνα με το άρθρο 49 της Συνθήκης, να υποβάλει αίτηση για προσχώρηση στην ΕΕ. Αυτή η στιγμή είναι ακόμα αρκετά μακριά, δεδομένης της κόπωσης που προέκυψε λόγω της διεύρυνσης και του φόβου ορισμένων κρατών μελών ότι θα προσβάλουν τη Ρωσία. Αυτό δεν αντιπροσωπεύει τις απόψεις ούτε της Ομάδας μου ούτε του Κοινοβουλίου.
<SPEAKER ID="179" LANGUAGE="PL" NAME="Marek Maciej Siwiec," AFFILIATION="εξ ονόματος της Ομάδας PSE">
<P>
   . Κύριε Πρόεδρε «μαζί είμαστε πολλοί, δεν θα ηττηθούμε» – αυτό ήταν το σύνθημα με το οποίο οι πολίτες της Ουκρανίας κέρδισαν την ελευθερία τους πριν από 18 μήνες στην Πλατεία Ανεξαρτησίας. Κέρδισαν τη μάχη τους για μια καλύτερη χώρα. Στις 26 Μαρτίου, αυτοί οι ίδιοι πολίτες, σε αυτή την ίδια χώρα, 18 μήνες μεγαλύτεροι και σοφότεροι έθεσαν στον εαυτό τους το ερώτημα του πώς θα κερδίσουν την ειρήνη. Το 70% των Ουκρανών προσήλθε στις κάλπες με τη βεβαιότητα ότι καμία από τις ψήφους δεν θα νοθευτεί και δεν θα πάει χαμένη. Αυτή ήταν η αρχή της μάχης τους για την ειρήνη.
<P>
Όσον αφορά την πολιτική κατάσταση στην Ουκρανία μετά τις εκλογές, μόνο πέντε ομάδες εκπροσωπούνται στο Κοινοβούλιο. Έγινε μια ανηλεής εκκαθάριση των μικρών και αδύναμων κομμάτων που είναι προσκολλημένα αποκλειστικά στους ηγέτες τους. Κέρδισε ο κ. Yanukovych και το Κόμμα των Περιφερειών, αλλά δεν διατυμπανίζουν τη νίκη τους. Ο Πορτοκαλί Συνασπισμός υπό την ηγεσία της κ. Tymoshenko, του κ. Moroz και του κ. Yekhanurov κέρδισε πάνω από τις μισές έδρες στο Ανώτατο Συμβούλιο και θα φέρει μεγάλη ευθύνη για τα παλιά και τα μελλοντικά γεγονότα στην Ουκρανία. Ο γεωγραφικός και πολιτικός διχασμός σε αυτή τη χώρα έχει μεγαλώσει, αν και υπάρχουν μικρές διαφορές ανάμεσα στα προγράμματα των διαφόρων κομμάτων.
<P>
Τι θα γίνει στο μέλλον; Η Ουκρανία χρειάζεται έναν ισχυρό συνασπισμό και μια σταθερή κυβέρνηση. Ελπίζεται ότι οποιοσδήποτε μελλοντικός συνασπισμός και νέα ουκρανική κυβέρνηση δεν θα βασιστούν στις ιστορικές μνήμες των γεγονότων στην Πλατεία Ανεξαρτησίας, αλλά σε ένα γενναίο μεταρρυθμιστικό πρόγραμμα. Ο Πρόεδρος Yushchenko έχει να διαδραματίσει ιδιαίτερο ρόλο και καθήκον. Εκτός από τη διατήρηση ενός ενωμένου Πορτοκαλί Συνασπισμού, πρέπει να φέρει τους Ουκρανούς κοντά για να αντιμετωπιστούν τα πιο επείγοντα θέματα, δηλαδή ένα εθνικό πρόγραμμα μεταρρυθμίσεων. Αυτό το πρόγραμμα δεν μπορεί να επιτευχθεί με την επιβολή της βούλησης της πλειοψηφίας στη βούληση της μειοψηφίας. Ο μόνος δρόμος προς την πρόοδο είναι να επιτευχθεί μια συμφωνία με αυτή τη μειονότητα. Οι ηγέτες της Ουκρανίας πρέπει να μάθουν να συμβιβάζονται και να συνειδητοποιήσουν τι σημαίνει συνύπαρξη. Πρέπει να καταλάβουν επίσης ότι αυτό επιβάλλεται προκειμένου να επιτευχθεί συμφωνία σε ορισμένα ζητήματα, παρά τις διαφορές τους.
<SPEAKER ID="180" LANGUAGE="LT" NAME="Šarūnas Birutis," AFFILIATION="εξ ονόματος της Ομάδας ALDE.">
<SPEAKER ID="181" LANGUAGE="DE" NAME="Rebecca Harms," AFFILIATION="εξ ονόματος της Ομάδας Verts/ALE">
<P>
Το συμπέρασμα που έβγαλα από αυτήν την εμπειρία είναι ότι η Ευρώπη μπορεί να επωφεληθεί πάρα πολύ από αυτήν τη διαδικασία στην Ουκρανία. Δεν μπορούμε να διατηρήσουμε αυτήν την στάση του που έχει εισχωρήσει στη σχέση Ευρωπαϊκής Ένωσης-Ουκρανίας ένα μόλις χρόνο μετά την Πορτοκαλί Επανάσταση. Έχω την εντύπωση –που εν μέρει βασίζεται στον συγκινητικό λόγο του συγγραφέα Yuri Andrukhovych στη Λειψία– πως υπάρχει κίνδυνος το Κίεβο να πάψει να ελπίζει στην Ευρώπη. Δεν πρέπει να επιτρέψουμε να συμβεί αυτό. Ως εκ τούτου, θα ήθελα να πω στην κ. Ferrero-Waldner και στο Συμβούλιο: πρέπει να είστε πιο ακριβείς και πιο φιλόδοξοι ως προς τις προσφορές σας προς την Ουκρανία. Δεν πρέπει να αφήσετε να παραμείνει σε ισχύ η δήλωση του πρώην αρμόδιου για τη διεύρυνση Επιτρόπου κ. Verheugen ότι ακόμα και σε 20 χρόνια δεν θα υπάρχει θέση για την Ουκρανία στην Ευρωπαϊκή Ένωση. Τέτοιες δογματικές δημόσιες δηλώσεις δεν θα έπρεπε να κάνει κανένας από όσους έχουν υπεύθυνη θέση στην Ευρωπαϊκή Ένωση. 
<SPEAKER ID="182" LANGUAGE="" NAME="Michał Tomasz Kamiński," AFFILIATION="εξ ονόματος της Ομάδας UEN">
<P>
Είναι δύσκολο να βρεθεί πιο ευχάριστο, πειστικό και ενθαρρυντικό παράδειγμα επιτυχίας της δημοκρατίας στη σύντομη ιστορία της νέας εποχής της Ευρώπης. Συγκεκριμένα, το 70% των Ουκρανών που άσκησαν το εκλογικό τους δικαίωμα, ένα δικαίωμα υπό διεκδίκηση και απειλή σε όλη τη χώρα μόλις πριν από 18 μήνες, μας έδειξε τη σημασία της δημοκρατίας. Στην Ευρωπαϊκή Ένωση συνηθίζουμε να αντιμετωπίζουμε τη δημοκρατία ως κάτι αρκετά συνηθισμένο που δεν χρειάζεται να αναπτυχθεί.
<P>
Θα ήθελα να πω ότι πιστεύω πως είναι απολύτως αρμόζον για τους ομιλητές που λαμβάνουν τον λόγο σε αυτή τη συζήτηση να μην σχολιάζουν το αποτέλεσμα των εκλογών στην Ουκρανία και το αποτέλεσμα της ψηφοφορίας του ουκρανικού έθνους. Όταν οι βουλευτές αυτού του Σώματος συμμετείχαν στις εκλογές πριν από 18 μήνες, δεν το έκαναν για να στηρίξουν συγκεκριμένους υποψηφίους. Στηρίζαμε τους πολίτες της Ουκρανίας καθώς ασκούσαν το δικαίωμά τους να εκφράζουν τη βούλησή τους ελεύθερα. Αυτό το δικαίωμα έγινε σεβαστό στις τελευταίες εκλογές και ο λαός της Ουκρανίας πήγε στις κάλπες. Τώρα χρειάζονται την υποστήριξή μας καθώς ξεκινούν το ταξίδι τους προς την Ευρωπαϊκή Ένωση. 
<SPEAKER ID="183" LANGUAGE="" NAME="Jerzy Buzek (PPE-DE ). –" AFFILIATION="(PL) ">
<SPEAKER ID="184" LANGUAGE="NL" NAME="Thijs Berman (PSE ). –" AFFILIATION="">
<P>
   Κύριε Πρόεδρε, πριν από 15 μήνες, η Ουκρανία αγωνιζόταν για δημοκρατία, ενώ αυτή τη φορά συμμετείχε σε μια δημοκρατική μάχη και υπάρχει τεράστια διαφορά σε αυτό. Αποτελεί ένα βήμα προόδου που αξίζει τον θαυμασμό και τον σεβασμό μας. Η Ευρωπαϊκή Ένωση διαδραματίζει βασικό ρόλο σε αυτό. Αυτό ακριβώς κάνει η αντιπροσωπεία της Επιτροπής στο Κίεβο και, τολμώ να προσθέσω, με επιδέξιο τρόπο. Αυτή η συγκεκριμένη βοήθεια από την Επιτροπή και τα κράτη μέλη πρέπει τώρα να ενισχυθεί σε διμερές επίπεδο. Αυτοί οι δεσμοί πρέπει να ενισχυθούν με φιλόδοξο τρόπο. Υπάρχει κάποια υποστήριξη γι’ αυτό, αλλά δεν είναι αρκετή.
<SPEAKER ID="185" LANGUAGE="PL" NAME="Grażyna Staniszewska (ALDE ). –" AFFILIATION=" ">
<P>
Το ερώτημα που προκύπτει τώρα είναι: τι έπεται; Τι περισσότερο μπορούμε να κάνουμε για να βοηθήσουμε την Ουκρανία; Ο κ. Winkler μόλις μας διαβεβαίωσε ότι υπάρχει η βούληση να γίνει αυτό. Πιστεύω πως η Ένωση πρέπει να πει με σαφήνεια ότι η Ουκρανία δικαιούται να προσχωρήσει σε αυτή. Είναι ώρα να κάνει μια παρόμοια δήλωση, αν και είναι σαφές ότι η Ένωση θα πρέπει να θέσει δύσκολα και απαιτητικά κριτήρια και είναι αναμενόμενο ότι θα περάσει καιρός μέχρι να καταφέρει η Ουκρανία να συμμορφωθεί με αυτά. Εντούτοις, αυτή η δήλωση πρέπει να γίνει, διότι μόνο μια προσφορά αυτού του είδους θα είναι αρκετή για να ωθήσει τις εσωτερικές δυνάμεις στη δράση για την ανάπτυξη της δημοκρατίας και της οικονομίας της ελεύθερης αγοράς. 
<SPEAKER ID="186" LANGUAGE="LV" NAME="Inese Vaidere (UEN ). –" AFFILIATION="">
<SPEAKER ID="187" LANGUAGE="LT" NAME="Laima Liucija Andrikienė (PPE-DE ). –" AFFILIATION="">
<P>
   Με μεγάλη χαρά συγχαίρω την Ουκρανία για το γεγονός ότι οι εκλογές που διεξήχθησαν στις 26 Μαρτίου ήταν δημοκρατικές, ελεύθερες, δίκαιες και πληρούσαν τις διεθνείς δημοκρατικές προδιαγραφές. Αυτό και μόνο αποτελεί μεγάλη νίκη για τους πολίτες της Ουκρανίας, καθώς δημιουργούν μια πολιτική κοινωνία, ειδικά αν θυμηθεί κανείς τα γεγονότα του Δεκεμβρίου του 2004, τα οποία προκάλεσαν μεγάλη ανησυχία και κατέληξαν στις δημοκρατικές προεδρικές εκλογές, καθώς και το γεγονός ότι τα τελευταία δύο χρόνια, η Ουκρανία πέτυχε καλά αποτελέσματα στην εφαρμογή των δημοκρατικών μεταρρυθμίσεων. Τώρα μπορούμε μόνο να ελπίζουμε ότι ο συνασπισμός, τον οποίο εμπιστεύθηκε η πλειοψηφία των πολιτών κατά τη διάρκεια των εκλογών, θα καταφέρει να επιτύχει συμφωνία και να σχηματίσει κυβέρνηση συνασπισμού προκειμένου να συνεχιστούν οι δημοκρατικές μεταρρυθμίσεις και οι μεταρρυθμίσεις της αγοράς που ήδη ξεκίνησαν και θα εδραιώσουν τη δημοκρατία.
<P>
Λίγο μετά τις εκλογές, ο Χαβιέ Σολάνα δήλωσε ότι η ΕΕ προτίθεται να ενεργοποιήσει τη συνεργασία με την Ουκρανία, να υποστηρίξει τις πολιτικές και οικονομικές μεταρρυθμίσεις, οι οποίες θα διασφαλίσουν το κράτος δικαίου, και να εδραιώσει τις αρχές της οικονομίας της αγοράς στη χώρα, και θα ήθελα να προσθέσω επίσης να υποστηρίξει έναν πιο αποτελεσματικό αγώνα κατά της διαφθοράς και της σκιώδους οικονομίας. Η ΕΕ, όπως και οι ΗΠΑ, υποστηρίζει και θα συνεχίσει να υποστηρίζει τον στόχο της Ουκρανίας να γίνει μέλος του ΠΟΕ και προσπαθεί να επιταχύνει την ένταξη της χώρας σε αυτόν τον οργανισμό. Η Ουκρανία πρέπει επίσης να φέρει εις πέρας τη δική της αποστολή στην περιοχή. Με αυτό εννοώ τη λύση του προβλήματος Μολδαβίας-Υπερδνειστερίας και σε αυτό το έργο η Ουκρανία αξίζει τη στήριξη της Ευρωπαϊκής Ένωσης. Σύμφωνα με τα αποτελέσματα μιας κοινωνιολογικής έρευνας που διεξήχθη τον περασμένο μήνα στην Ουκρανία, το 42,9% των Ουκρανών υποστηρίζει την προσχώρηση της χώρας στην ΕΕ, ενώ ο Πρόεδρος Μπους των ΗΠΑ δήλωσε ότι «οι ΗΠΑ είναι διατεθειμένες να υποστηρίξουν την Ουκρανία κατά τη διάρκεια της ενσωμάτωσής της στην ΕΕ και στο ΝΑΤΟ». Και πώς θα ανταποκριθεί η ίδια η Ευρωπαϊκή Ένωση σε αυτό; Πώς θα ανταποκριθούμε στις προσδοκίες του ουκρανικού λαού και των εκλεγμένων αντιπροσώπων του; Είμαστε έτοιμοι, ως Ευρωπαϊκό Κοινοβούλιο, να διεξαγάγουμε μια εποικοδομητική συζήτηση για την ευρωπαϊκή ενσωμάτωση ή απλά την ευρωπαϊκή προοπτική της Ουκρανίας; Πιστεύω ότι για άλλη μία φορά το μέλλον θα εξαρτηθεί από την πολιτική βούληση και την αποφασιστικότητα των ουκρανών πολιτών, από τις προσπάθειές τους, καθώς, όπως και αν το δει κανείς, η Ουκρανία είναι στην Ευρώπη. Το άρθρο 49 της Συνθήκης για την Ευρωπαϊκή Ένωση αναφέρει ότι κάθε ευρωπαϊκό κράτος μπορεί να ζητήσει να γίνει μέλος της ΕΕ. 
<SPEAKER ID="188" LANGUAGE="DE" NAME="Hans Winkler," AFFILIATION="Προεδρεύων του Συμβουλίου.">
<P>
 Κύριε Tannock, είμαι βαθύτατα εντυπωσιασμένος από την αναφορά σας για τις εκλογές. Δεν θα έφτανα στο σημείο να συγκρίνω τον εκλογικό νόμο της Ουκρανίας με τον νόμο των χωρών μας, καθώς κάθε χώρα έχει διαφορετικούς εκλογικούς νόμους, αλλά το σημαντικό είναι ότι οι εκλογές στην Ουκρανία ήταν πράγματι δίκαιες και δημοκρατικές, και πιστεύω ότι αυτό είναι πολύ σημαντικό. 
<P>
Ο κ. Kaminski έχει δίκιο λέγοντας ότι δεν είναι δικό μας θέμα να αξιολογήσουμε τις εκλογές και τα κόμματα. Ωστόσο, μπορούμε να σημειώσουμε με ικανοποίηση ότι κέρδισαν τις εκλογές και διαθέτουν την πλειοψηφία εκείνοι που είναι υπέρ μίας στενότερης σχέσης με την Ευρωπαϊκή Ένωση. Γι’ αυτό, πρέπει να τους απλώσουμε το χέρι. 
<SPEAKER ID="189" LANGUAGE="DE" NAME="Benita Ferrero-Waldner," AFFILIATION="Μέλος της Επιτροπής">
<P>
   Κύριε Πρόεδρε, και εγώ θα είμαι σύντομη στα σχόλιά μου. Θα ήθελα πρώτα να σας διαβεβαιώσω ότι ασφαλώς δεν θα το αφήσουμε αυτό να γίνει ζήτημα ρουτίνας. Λυπάμαι που η κ. Harms έχει φύγει γιατί ήθελα να της το έλεγα αυτό και προσωπικά. Αυτό θα γίνει με τη χρησιμοποίηση αυτής ακριβώς της δυνατότητας για μία πιο βαθιά και δυνατή συμφωνία. Όταν βλέπει κανείς ποια πράγματα περιλαμβάνει –πέρα από έναν ενισχυμένο πολιτικό διάλογο– διαπιστώνει πως πρόκειται κυρίως για συνεργασία σε νομικά ζητήματα και στους ιδιαίτερα σημαντικούς τομείς της δικαιοσύνης και των εσωτερικών σχέσεων.
<SPEAKER ID="190" LANGUAGE="" NAME="Πρόεδρος." AFFILIATION="">
<P>
   Στο τέλος της συζήτησης κατατέθηκαν βάσει του άρθρου 103 παράγραφος 2 του Κανονισμού έξι προτάσεις ψηφίσματος(1).
<P>
Η ψηφοφορία θα διεξαχθεί αύριο στις 12.00. 
<SPEAKER ID="191" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τώρα τη δήλωση του Συμβουλίου και της Επιτροπής για τα μέτρα για τη βελτίωση της οδικής ασφάλειας (SAFETY) και μέτρα ασφάλειας στον τομέα των μεταφορών, περιλαμβανομένης της χρηματοδότησής τους (SECURITY). 
<SPEAKER ID="192" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<P>
Αυτό οδήγησε την Προεδρία να συγκαλέσει την άτυπη σύνοδο στο Bregenz της Αυστρίας στις 2 και 3 Μαΐου, με σκοπό να αφιερωθούν δύο ολόκληρες μέρες, σε ευρωπαϊκό επίπεδο, στο θέμα της οδικής ασφάλειας, αποκλείοντας οποιοδήποτε άλλο θέμα. Στη διάρκεια αυτής της συνόδου, και κατά τη διάρκεια πολλών διμερών συζητήσεων, κατορθώσαμε να δικαιώσουμε το σύνθημα της αυστριακής Προεδρίας: «Διέλευση των συνόρων με οδική ασφάλεια – Δημιουργία ενός διευρωπαϊκού πολιτισμού οδικής ασφάλειας».
<P>
Είμαι, συνεπώς, ιδιαίτερα ευγνώμων προς την Επιτροπή για την παρουσίαση του ενδιάμεσου απολογισμού του Ευρωπαϊκού Προγράμματος Δράσης για την οδική ασφάλεια, το οποίο συζητήθηκε κατά τη διάρκεια της άτυπης συνόδου των Υπουργών Μεταφορών στις 2 και 3 Μαρτίου, την οποία ήδη ανέφερα, και πιο πρόσφατα στο Συμβούλιο των Υπουργών Μεταφορών στις 27 Μαρτίου στις Βρυξέλλες. Σε αυτό το σημείο θα ήθελα να κάνω μια προκαταβολική ανακοίνωση σχετικά με το ότι η αυστριακή Προεδρία θα επιδιώξει επίσης την έγκριση τελικών συμπερασμάτων για την οδική ασφάλεια στο επίσημο Συμβούλιο Υπουργών στο Λουξεμβούργο, στις 9 Ιουνίου. 
<P>
Το Ευρωπαϊκό Πρόγραμμα Δράσης για την οδική ασφάλεια, το οποίο χρονολογείται από το 2003 και αποσκοπεί στη μείωση κατά το ήμισυ του αριθμού των θυμάτων σε τροχαία ατυχήματα στην Ευρωπαϊκή Ένωση από σήμερα έως το 2010, ορίζει στόχους όσον αφορά την οδική ασφάλεια σε ευρωπαϊκό επίπεδο για την περίοδο 2003-2010 και περιλαμβάνει 60 μέτρα που θα εφαρμοστούν σε ολόκληρη την ΕΕ, τα περισσότερα εκ των οποίων είναι νομοθετικού χαρακτήρα. Αυτό αποτελεί μια συνεπή επανάληψη της προτεραιότητας στην οδική ασφάλεια, η οποία είχει ήδη θεσπιστεί στη Λευκή Βίβλο για τις Μεταφορές του 2001.
<P>
Θεμέλιο όλων αυτών των προσπαθειών προς την κατεύθυνση της οδικής ασφάλειας είναι η αποφασιστικότητα ότι στο μέλλον κανένας πολίτης της ΕΕ δεν πρέπει να σκοτώνεται ή να τραυματίζεται σοβαρά σε τροχαία ατυχήματα. Απαιτούνται ακόμη πολλές κοινές προσπάθειες για την επίτευξη αυτού του στόχου. Κατέστη ιδιαίτερα σαφές από τον ενδιάμεσο απολογισμό του Ευρωπαϊκού Προγράμματος Δράσης για την Οδική Ασφάλεια, τον οποίο παρουσίασε ο Αντιπρόεδρος Barrot στη σύνοδο που προανέφερα, ότι η Ευρώπη μπορεί μεν να βρίσκεται στον σωστό δρόμο, αλλά προχωρά ακόμη με πολύ μικρή ταχύτητα.
<P>
Επιτρέψτε μου να αναφέρω μόνο δύο-τρία εντυπωσιακά νούμερα, τα οποία ήδη ο κ. Barrot μας παρουσίασε. Ο στόχος του να έχουμε περίπου 25 000 θύματα από τροχαία το 2010, παρόλο που εξακολουθεί να είναι ένα θλιβερό νούμερο, θα μπορούσε να επιτευχθεί εύκολα αν είχαμε ήδη σημειώσει μεγαλύτερη πρόοδο. Αν θέλαμε να κάνουμε υπολογισμούς βάσει των όσων έχουμε επιτύχει μέχρι σήμερα, θα καταλήγαμε με έναν αριθμό 32 500 νεκρών. Πρέπει να εντείνουμε όλες τις προσπάθειές μας προκειμένου να επιτύχουμε όσο το δυνατόν περισσότερο τον φιλόδοξο στόχο που έχουμε θέσει.
<P>
Μια επιτυχημένη πολιτική μεταφορών στηρίζεται σε τρεις βασικούς πυλώνες – τα άτομα, τα οχήματα και τις υποδομές και, στη διάρκεια της συνόδου που προανέφερα, μπορέσαμε να συζητήσουμε λεπτομερώς και τα τρία. Αυτό που προκαλεί ανησυχία –και αυτό είναι κάτι που θέλω να τονίσω ιδιαίτερα σήμερα– είναι η τάση που παρατηρείται όσον αφορά τον αριθμό αυτών που σκοτώνονται με μοτοσικλέτες και μοτοποδήλατα. Αυτοί αποτελούν τη μόνη κατηγορία χρηστών δρόμων μεταξύ των οποίων ο αριθμός των θανάτων αυξάνεται αντί να μειώνεται. Αν αυτή η τάση δεν ανακοπεί, το 2010, ο αριθμός των ανθρώπων που πεθαίνουν στους ευρωπαϊκούς δρόμους θα έχει μειωθεί στο ήμισυ, αλλά ο ένας στους τρεις θα είναι μοτοσικλετιστής, ενώ σήμερα η αναλογία αυτή είναι ένας στους έξι.
<P>
Περνώντας στις υποδομές, η Ευρώπη πρέπει να γνωρίζει την ευθύνη που έχει όσον αφορά τη διάθεση των κατάλληλων μέσων στους φορείς εκμετάλλευσης των υποδομών, διότι μόνο αν το κάνει θα καταφέρουμε να ελαχιστοποιήσουμε τον κίνδυνο για εκείνους που ταξιδεύουν στα ευρωπαϊκά οδικά δίκτυά μας. Όσον αφορά τα οχήματα, πρέπει να τονίσουμε ότι η σύγχρονη τεχνολογία ηλεκτρονικής ασφάλειας (e-safety) μπορεί να συμβάλει σημαντικά στη βελτίωση της οδικής ασφάλειας. Η τεχνολογία ηλεκτρονικής ασφάλειας έχει ως στόχο να διασφαλίσει έναν έξυπνο σύνδεσμο μεταξύ του ανθρώπου και της μηχανής και να απαλλάξει τους οδηγούς από κάποιες κινήσεις ρουτίνας.
<P>
Ένα από τα σημεία στα οποία επικεντρώθηκε το άτυπο Συμβούλιο στο Bregenz της Αυστρίας ήταν το θέμα της ευαισθητοποίησης του κοινού. Εκεί, είχαμε μια πολύ σύντομη και συμπυκνωμένη ευκαιρία να μελετήσουμε και να συγκρίνουμε τις δραστηριότητες των ευρωπαίων συναδέλφων μας για την αύξηση της ευαισθητοποίησης του κοινού. Η αξιολόγηση των διαφόρων δραστηριοτήτων των εκστρατειών ενημέρωσης έδειξε ότι όταν είναι στοχοθετημένες, μπορούν πράγματι να επιτύχουν πολλά. Και εμείς στην Αυστρία έχουμε κάνει πολλά ως προς αυτό τα τελευταία χρόνια: αφυπνίσαμε τους ανθρώπους, σκεφτήκαμε ή τους κάναμε να σκεφτούν και –το τελευταίο και πιο σημαντικό– τους κάναμε να αλλάξουν συμπεριφορά προς την κατεύθυνση της μεγαλύτερης οδικής ασφάλειας και λιγότερων θυμάτων στον δρόμο, λιγότερων τραυματισμών, σοβαρών και μη, στα τροχαία ατυχήματα.
<P>
Η πρόθεση της Επιτροπής να καθιερώσει και μία Ευρωπαϊκή Ημέρα Οδικής Ασφάλειας είναι επίσης απόλυτα σύμφωνη με τους κοινούς μας στόχους για βελτίωση της οδικής ασφάλειας. Είμαι βέβαιος ότι μία τέτοιου είδους πρωτοβουλία θα βοηθήσει επίσης στη δημιουργία μεγαλύτερης συνειδητοποίησης του κοινού σε ολόκληρη την Ευρώπη. Στο σημείο αυτό ευχαριστώ ιδιαίτερα τον Αντιπρόεδρο και τον Επίτροπο Jacques Barrot για τον ιδιαίτερο ζήλο που επέδειξαν.
<P>
Από το 2001 έγιναν σημαντικές προσπάθειες για να γίνουν πιο ασφαλείς οι δρόμοι της Ευρώπης. Λήφθηκαν ορισμένα νομοθετικά μέτρα τόσο στον τεχνικό όσο και στον ρυθμιστικό τομέα, όπως για παράδειγμα διατάξεις που αφορούν τις ζώνες ασφαλείας, τον ψηφιακό ταχογράφο, τους χρόνους οδήγησης και ανάπαυσης, την άδεια οδήγησης ή διατάξεις που αφορούν τους επαγγελματίες οδηγούς φορτηγών. Εδώ πρέπει να αναφερθούν επίσης πρωτοβουλίες όπως το CARS 21 ή ο Ευρωπαϊκός Χάρτης για την Οδική Ασφάλεια, που δημιουργούν επίγνωση στις ευρωπαϊκές τοπικές αρχές, τις περιφέρειες, τις επιχειρήσεις, τους συνδέσμους κλπ. Οι δραστηριότητες και πρωτοβουλίες του Αντιπρόεδρου Barrot, στις οποίες συμπεριλαμβάνονται οι προτάσεις που έχουν ήδη εξαγγελθεί για τα ημερήσια φώτα πορείας, τα κάτοπτρα οδήγησης τυφλής γωνίας και για τον τομέα των υποδομών, θα μας βοηθήσουν να κάνουμε πιο ασφαλείς τους δρόμους μας σε ευρωπαϊκό επίπεδο.
<SPEAKER ID="193" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
   Κύριε Πρόεδρε, κύριε Gorbach, κυρίες και κύριοι βουλευτές, η συζήτηση στην ημερήσια διάταξη αφορά δύο θέματα: την οδική ασφάλεια και τα μέτρα ασφάλειας στον τομέα των μεταφορών.
<P>
Θέλω να επικροτήσω την εξαιρετική παρέμβαση του κ. Gorbach και να τον ευχαριστήσω απευθείας για την προσωπική του δέσμευση στην υπηρεσία αυτής της μεγάλης υπόθεσης, της οδικής ασφάλειας. Ευχαριστώ, κύριε Gorbach, που θέσατε στο επίκεντρο των προτεραιοτήτων της αυστριακής Προεδρίας αυτό το μείζον πρόβλημα της οδικής ασφάλειας.
<P>
Όπως υποχρεώθηκα να πράξω όταν παρουσίασα την αξιολόγησή μας, μετά την παρέλευση πενταετίας, για το πρόγραμμα που θέσπισε η Ευρωπαϊκή Ένωση το 2002, οφείλουμε να διαπιστώσουμε ότι οι χώρες που απαρτίζουν σήμερα την Ευρωπαϊκή Ένωση είχαν 50 000 νεκρούς στους δρόμους το 2001. Ο κοινός στόχος που προτάθηκε το 2001 και επικαιροποιήθηκε σήμερα είναι να μην υπερβούμε τους 25 000 νεκρούς το 2010. Να γλιτώσουν 25 000 ζωές!
<P>
Πού βρισκόμαστε τώρα σε σχέση με αυτό το ζήτημα; Το 2005, καταγράψαμε 41 600 θανάτους. Αυτό αντιστοιχεί σε μείωση της τάξης του 17,5% σε μια τετραετία. Σημειώθηκε αισθητή πρόοδος ιδίως σε ορισμένα κράτη, δεν αρκεί όμως. Όπως είπατε, κύριε Gorbach, ο αριθμός των νεκρών στην Ένωση κινδυνεύει να αυξηθεί σε 32 500 το 2010 αν δεν μεριμνήσουμε να δώσουμε μια νέα ώθηση σε αυτή την πολιτική οδικής ασφάλειας. Απαιτούνται αυξημένες προσπάθειες και πρέπει να αμβλύνουμε τις διαφορές μεταξύ των κρατών μελών.
<P>
Πέραν αυτού του απολογισμού και πέραν της προόδου που σημειώθηκε στη διάρκεια αυτής της Προεδρίας, η Επιτροπή θα υποβάλει, το 2006, νέες πρωτοβουλίες, οι οποίες θα συμπεριληφθούν στο σχέδιο δράσης που θα προτείνω στην αναθεωρημένη Λευκή Βίβλο.
<P>
Τέλος, όπως είπατε, κύριε Gorbach, θα καλύψουμε ένα κενό στην ισχύουσα νομοθεσία όσον αφορά τα υφιστάμενα κάτοπτρα τυφλής γωνίας των βαρέων οχημάτων μεταφοράς. Επιχειρούμε επίσης να προωθήσουμε την ιδέα τρίτων «ημερήσιων» φώτων πορείας. Ορισμένα κράτη μέλη επιθυμούν πλέον να ζητείται αυτός ο πρόσθετος εξοπλισμός για τα αυτοκίνητα. Θα εξετάσουμε τώρα με τον συνάδελφό μου, κ. Verheugen, τον τρόπο αντιμετώπισης αυτού του ζητήματος και τη συνέχεια που θα δώσουμε στις προτάσεις της Ομάδας CARS 21, η οποία απαρίθμησε ολόκληρη σειρά εξαρτημάτων εξοπλισμού ασφαλείας που δύνανται να είναι λίαν ευεργετικά για τα οχήματα, τα οποία κυκλοφορούν στους δρόμους της Ευρώπης.
<P>
Για να ολοκληρώσω αυτό το πρώτο σημείο, θέλω να επιβεβαιώσω ότι η αξιολόγηση της προόδου που σημειώνεται στον τομέα της οδικής ασφάλειας θα είναι ετήσια. Ο κ. Gorbach πρότεινε επίσης την ιδέα μιας Ευρωπαϊκής Ημέρας για την Οδική Ασφάλεια, καθώς και την έναρξη ενημερωτικών εκστρατειών ευαισθητοποίησης και κάθε είδους εκδηλώσεων που θα πρέπει να διεξαχθούν σε ευρωπαϊκή κλίμακα. Για όλα αυτά, μπορώ να διαβεβαιώσω το Ευρωπαϊκό Κοινοβούλιο ότι εργαζόμαστε σε συμφωνία με την Προεδρία.
<P>
Επί του παρόντος, αν μου επιτρέπετε, θέλω να προσεγγίσω το ζήτημα της ασφάλειας των μέσων μεταφοράς, συμπεριλαμβανομένου του δύσκολου ζητήματος της χρηματοδότησής τους. Γνωρίζω ότι αυτό το ερώτημα απασχολεί το Ευρωπαϊκό Κοινοβούλιο, το Συμβούλιο και την Επιτροπή. Μετά τα γεγονότα της 11ης Σεπτεμβρίου 2001, η Επιτροπή πρότεινε έναν κανονισμό-πλαίσιο, με στόχο τη θέσπιση κοινών κανόνων στον τομέα της ασφάλειας της πολιτικής αεροπορίας. Η στήριξη του Ευρωπαϊκού Κοινοβουλίου, όπως και του Συμβουλίου, ήταν ουσιαστικές για την αίσια ολοκλήρωση αυτής της νομοθετικής διαδικασίας. Αυτός ο κανονισμός συνοδεύτηκε και από μια διοργανική δήλωση, στην οποία τα τρία θεσμικά μας όργανα επαναβεβαίωσαν την αποφασιστικότητά τους να ενισχύσουν την ποιότητα των συστημάτων ασφαλείας της αεροπορίας στην Κοινότητα. Επιπλέον, φάνηκε αναγκαίο να αποφευχθεί κάθε είδους στρέβλωση του εσωτερικού και εξωτερικού ανταγωνισμού.
<P>
Τέλος, τα τρία θεσμικά όργανα σημείωσαν την πρόθεση που εξεδήλωσε η Επιτροπή να αναθέσει μια μελέτη αναφορικά με την κατανομή της χρηματοδότησης της ασφάλειας ανάμεσα στις δημόσιες αρχές και τους φορείς εκμετάλλευσης. Η Επιτροπή δεσμεύτηκε να υποβάλει στο Ευρωπαϊκό Κοινοβούλιο και στο Συμβούλιο τα αποτελέσματα και τις προτάσεις στις οποίες θα κατέληγε αυτή η μελέτη. Παρόμοια στάση τηρήθηκε κατά την έγκριση, το 2004, του κανονισμού που αφορά τη βελτίωση της ασφάλειας των πλοίων και των λιμενικών εγκαταστάσεων. Αναγνωρίστηκε ότι η αποτελεσματική και ομοιόμορφη εφαρμογή των μέτρων ασφαλείας εγείρει σημαντικά ζητήματα που ανέκαθεν συνδέονταν με τη χρηματοδότηση. Εν προκειμένω, η Επιτροπή όφειλε επίσης να αναλάβει μια μελέτη για τη διαβίβαση πληροφοριών προς το Ευρωπαϊκό Κοινοβούλιο και να εξετάσεις τις όποιες προτάσεις ενδέχεται να υποβάλει το ΕΚ.
<P>
Η Επιτροπή δημιούργησε, ήδη από το 2004, ένα σύστημα επιθεώρησης που συνέβαλε αποφασιστικά στην ενίσχυση της αεροπορικής ασφάλειας. Μέχρι σήμερα, η Επιτροπή προέβη σε εξήντα εννιά επιθεωρήσεις σε όλα τα κράτη μέλη. Υπό το πρίσμα αυτών των επιθεωρήσεων, η Επιτροπή πρότεινε στα τέλη του 2005 την αναθεώρηση του κανονισμού 2320/2002, η οποία συζητείται αυτόν τον καιρό στην Επιτροπή Μεταφορών και Τουρισμού και για την οποία, κύριε Costa, είστε ο εισηγητής. Με αυτή την πρόταση αναθεώρησης, η Επιτροπή παρουσίασε την πρώτη ετήσια έκθεση εφαρμογής του κανονισμού που ισχύει επί του παρόντος, καθώς και τα βασικά αποτελέσματα των επιθεωρήσεων.
<P>
Εξάλλου, θέλω να υπογραμμίσω ότι η κανονιστική επιτροπή που δημιουργήθηκε με τον κανονισμό-πλαίσιο του 2002 επιτέλεσε αξιοσημείωτο έργο και επέτρεψε την έγκριση οκτώ εκτελεστικών κανονισμών. Η Επιτροπή άρχισε επίσης να εκπονεί δύο μελέτες καθοριστικής σημασίας, οι οποίες επιβεβαίωσαν τη σημασία του ζητήματος της χρηματοδότησης.
<P>
Σε ό,τι αφορά την αεροπορία, η μελέτη περατώθηκε ήδη το 2004. Τα αποτελέσματα δημοσιεύτηκαν στον δικτυακό τόπο της Επιτροπής. Η μελέτη για τη χρηματοδότηση της ασφάλειας της ναυτιλίας ολοκληρώνεται προσεχώς. Μόλις τα αποτελέσματα είναι διαθέσιμα, θα σας υποβληθούν.
<P>
Όσον αφορά την ασφάλεια της πολιτικής αεροπορίας, η πραγματοποιούμενη μελέτη καταδεικνύει ότι οι δαπάνες που πραγματοποιήθηκαν εντός της Ένωσης, η οποία τότε αποτελούνταν από δεκαπέντε κράτη μέλη, κυμαίνονταν το 2002 μεταξύ 2,5 και 3,6 δισεκατομμυρίων ευρώ. Μπορούμε να θεωρήσουμε αυτό το ποσό σημαντικό, υπογραμμίζοντας όμως παράλληλα ότι, για τις διακοινοτικές μεταφορές, το άθροισμα των τελών και φόρων αερολιμένα και ασφάλειας αντιπροσώπευαν 1% με 2% της μέσης τιμής των αεροπορικών εισιτηρίων.
<P>
Όσον αφορά την ασφάλεια της ναυτιλίας, τα προκαταρκτικά αποτελέσματα της μελέτης επιβεβαιώνουν επίσης ότι τα κόστη είναι αξιοσημείωτα, έστω κι αν οι δαπάνες στο ναυτιλιακό τομέα είναι πιο περιορισμένες σε σύγκριση με τα συνολικά κόστη. Η Ευρωπαϊκή Ένωση αριθμεί περισσότερους από 1 200 λιμένες και περίπου 3 700 λιμενικές εγκαταστάσεις, στις οποίες ο μέσος όρος των επενδύσεων για την ασφάλεια ανέρχεται, σύμφωνα με αυτή τη μελέτη, σε άνω των 400 000 ευρώ, με τρέχοντα έξοδα άνω των 200 000 ευρώ ετησίως. Όσον αφορά την ασφάλεια των πλοίων, ο μέσος όρος επένδυσης είναι 100 000 ευρώ, τα δε έξοδα εκμετάλλευσης είναι περίπου 25 000 ευρώ ετησίως.
<SPEAKER ID="194" LANGUAGE="DE" NAME="Georg Jarzembowski," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, συμφωνώ με το ερώτημά σας και θα έπρεπε να συζητήσουμε στο προεδρείο πώς μπορούμε να καταλήξουμε σε μια λογική διαδικασία σεβόμενοι όλα τα συνταγματικά δικαιώματα των θεσμικών οργάνων. Δεν γίνεται να μιλούν συνολικά το Συμβούλιο και η Επιτροπή για 25 λεπτά σε μια συζήτηση με προβλεπόμενη διάρκεια μισής ώρας. Πότε λοιπόν θα συζητήσουν μαζί μας; Αν αυτά τα δύο θεσμικά όργανα θέλουν να συζητήσουν μεταξύ τους, ασφαλώς μπορούν να το κάνουν στο Συμβούλιο.
<P>
Ωστόσο, θέλω να επιστρέψω στον πυρήνα του θέματος, που δεν είναι η οδική ασφάλεια. Σας ευχαριστώ γι’ αυτό που είπατε, κύριε αντικαγκελάριε, και συμφωνώ μαζί σας. Ο πυρήνας του θέματος είναι το απλό ερώτημα πώς μπορούμε να χρηματοδοτήσουμε μέτρα ασφαλείας για τις αερομεταφορές. Το πρόβλημα αυτό τέθηκε με την έκθεση Costa και είναι πια καιρός να το συζητήσουμε. Επιτρέψτε μου να σας υπενθυμίσω ότι το 2002 συμφωνήσαμε ως Ευρωπαϊκό Κοινοβούλιο πως οι δαπάνες για τα μέτρα ασφαλείας στον τομέα των αερομεταφορών, τα οποία προέκυψαν εξαιτίας της τρομοκρατίας, πρέπει να καλύπτονται από τα κράτη μέλη. Η αντιμετώπιση της τρομοκρατίας είναι δημόσιο καθήκον και, ως εκ τούτου, και η χρηματοδότησή της είναι επίσης δημόσιο καθήκον. Ύστερα, επειδή δεν μπορούσαμε να συμφωνήσουμε, στη νομοθετική διαδικασία για τον βασικό κανονισμό το 2002 συμβιβαστήκαμε τουλάχιστον με μία διοργανική συμφωνία βάσει της οποίας η Επιτροπή πρέπει να υποβάλει μία πρόταση για τη δημόσια χρηματοδότηση τέτοιων μέτρων ασφαλείας για τον τομέα των αερομεταφορών.
<P>
Κύριε Προεδρεύων του Συμβουλίου, θέλω επίσης να κάνετε μία σαφή δήλωση για το εξής: εφόσον συμφωνούμε ότι τα πρόσθετα μέτρα μετά το 2001 ήταν μέτρα για την αντιμετώπιση της τρομοκρατίας, πιστεύετε και ότι τα μέτρα αυτά θα πρέπει να χρηματοδοτούνται από το κράτος; Ναι ή όχι; Εμείς πιστεύουμε ότι έτσι πρέπει. 
<SPEAKER ID="195" LANGUAGE="NL" NAME="Saïd El Khadraoui," AFFILIATION="εξ ονόματος της Ομάδας PSE">
<P>
   . Κύριε Πρόεδρε, συμμεριζόμενος την άποψη του κ. Jarzembowski, πιστεύω ότι το θέμα της οδικής ασφάλειας αξίζει να συζητηθεί μόνο του και ότι θα θέλαμε να το αναπτύξουμε σε μια άλλη περίσταση.
<P>
Θα ήθελα να περιοριστώ στο θέμα της χρηματοδότησης της ασφάλειας. Από τις επιθέσεις της 11ης Σεπτεμβρίου κι έπειτα, η ασφάλεια στον τομέα των μεταφορών αποτελεί σημαντικό θέμα ανησυχίας τόσο για την Ευρώπη όσο και για όλους, και εύλογα. Ο λιμενικός τομέας έχει εξεταστεί, η ευρωπαϊκή νομοθεσία άλλαξε ολοσχερώς την ασφάλεια στα αεροδρόμια και χαίρομαι που βλέπω ότι ακολουθούν και άλλα μέτρα.
<P>
Αν θέλουμε, ωστόσο, να υιοθετήσουμε μια υγιή πολιτική ασφάλειας, δεν θα πρέπει να καταρτίζουμε μόνο κοινές κατευθυντήριες γραμμές ασφαλείας, οι οποίες είναι περιττό να ειπωθεί ότι θα πρέπει να εφαρμόζονται παντού με τον ίδιο τρόπο, αλλά πρέπει επίσης να είμαστε σαφείς και ως προς το ποιος πληρώνει για όλα αυτά. Ως εκ τούτου, χρειαζόμαστε γι’ αυτό κοινούς ευρωπαϊκούς κανόνες, καθώς και ένα ισότιμο πλαίσιο. Δεν μπορεί να επικρατεί μια κατάσταση στην οποία σε ένα κράτος μέλος όλες οι δαπάνες μετακυλίονται στους επιβάτες, ενώ σε άλλο κράτος μέλος τις περισσότερες δαπάνες τις επωμίζεται το κράτος. Ένας κανονισμός σε αυτό το πλαίσιο είναι απόλυτα επιτακτικός, διότι οι δαπάνες που συνοδεύουν τα νέα μέτρα ασφάλειας συνεχίζουν να διογκώνονται. Συνεπώς, από το 2001, το αεροδρόμιο των Βρυξελλών διπλασίασε το συμπλήρωμα ασφάλειάς του, το οποίο χρεώνει στους επιβάτες του. Αρχίσαμε επίσης τώρα να καταρτίζουμε νέα νομοθεσία.
<P>
Όπως αναφέρθηκε ήδη, ωστόσο, για το ίδιο ακριβώς θέμα είχε καταρτιστεί μια διοργανική δήλωση ήδη από το 2002. Αυτή η δήλωση συνοδευόταν από τη δέσμευση ότι σύντομα θα κατατίθετο μια λύση για το πρόβλημα της χρηματοδότησης. Η Επιτροπή δεσμεύτηκε να υποβάλει μια ανακοίνωση σχετικά με μια στρατηγική για την αντιμετώπιση αυτού του προβλήματος μέχρι τα τέλη του 2005. Ακόμα περιμένουμε αυτή την ανακοίνωση. Πριν από λίγο καιρό, υπήρχε η φήμη ότι θα την είχαμε στα χέρια μας μέχρι τα τέλη Απριλίου, κάτι που αποδείχθηκε ανακριβές. Θα ήθελα να ρωτήσω τον Επίτροπο πότε μπορούμε να περιμένουμε αυτή την ανακοίνωση.
<P>
Είναι αλήθεια ότι, υπό αυτές τις συνθήκες, είναι δύσκολο για εμάς, ως συν-νομοθέτες, να κάνουμε τη δουλειά μας σωστά. Μπορεί να συζητάμε σχετικά με την αλλαγή του κανονισμού 2320, αλλά δεν έχουμε ιδέα για το πού πάμε όσον αφορά ένα σημαντικό μέρος του φακέλου. Δέχομαι ότι είναι δύσκολο, κύριε Επίτροπε, αλλά θα πρέπει να υποβάλετε μια σειρά ιδεών το συντομότερο δυνατόν, δίνοντάς μας τη δυνατότητα να διεξαγάγουμε μια εκτενή συζήτηση. 
<SPEAKER ID="196" LANGUAGE="IT" NAME="Paolo Costa," AFFILIATION="εξ ονόματος της Ομάδας ALDE">
<P>
Πρόκειται για δύο πολύ σημαντικά θέματα που δεν είναι εύκολο να αντιμετωπίσουμε από κοινού. Πρέπει, ωστόσο, να παραδεχθώ ότι, χάρη στη συμβολή του Κοινοβουλίου, στον τομέα της ασφάλειας, υπό την έννοια του «safety», συντελέσθηκαν σημαντικά βήματα προόδου όσον αφορά τον χρόνο και τις άδειες οδήγησης.
<P>
Όσον αφορά τον τομέα του και τη χρηματοδότησή του –η οποία αποτελεί ένα πρόβλημα που με αφορά άμεσα ως εισηγητή αυτού του μέτρου– θα ήθελα να θέσω το εξής ερώτημα: μπορούμε να τροποποιήσουμε τον κανονισμό για τα πρότυπα ασφαλείας, χωρίς να απαντήσουμε στην ερώτηση που μας απευθύνουν οι συμπολίτες μας σχετικά με το ποιος πληρώνει την τροποποίηση αυτή; Πιστεύω πως αυτό είναι το καίριο σημείο. Είναι λίγο δύσκολο να απαντήσουμε καταφατικά, καθώς στην πορεία αντιληφθήκαμε πως η ασφάλεια είναι μία και όχι 25 διαφορετικές και κάθε κράτος μέλος δεν μπορεί να ορίζει τη δική του ασφάλεια.
<SPEAKER ID="197" LANGUAGE="" NAME="" AFFILIATION="Αντιπροέδρου">
<SPEAKER ID="198" LANGUAGE="DE" NAME="Eva Lichtenberger," AFFILIATION="εξ ονόματος της Ομάδας Verts/ALE">
<P>
   Κυρία Πρόεδρε, κυρίες και κύριοι, η σημερινή συζήτηση ανάγεται σε μία πολύ σοβαρή ερώτηση της Επιτροπής Μεταφορών και Τουρισμού σχετικά με τη χρηματοδότηση των σημερινών και μελλοντικών μέτρων στον τομέα της ασφάλειας. Γι’ αυτό θέλω να μιλήσω. Για την ασφάλεια των μεταφορών μπορούσαμε να συζητήσουμε και επ’ ευκαιρία της έκθεσης Titley.
<SPEAKER ID="199" LANGUAGE="DE" NAME="Reinhard Rack (PPE-DE ). –" AFFILIATION="">
<SPEAKER ID="200" LANGUAGE="DE" NAME="Jörg Leichtfried (PSE ). –" AFFILIATION="">
<P>
   Κυρία Πρόεδρε, κύριε Αντικαγκελάριε, κύριε Αντιπρόεδρε της Επιτροπής, τώρα μάλλον μπερδεύτηκα. Η κ. Lichtenberger είπε ήδη ότι το σημερινό θέμα έπρεπε να είναι –όπως ήθελε και η Επιτροπή Μεταφορών και Τουρισμού– η ασφάλεια των μεταφορών και όλα τα σχετικά. Τώρα ακούω τον αντικαγκελάριο, που δεν λέει ούτε λέξη για την ασφάλεια των μεταφορών. Κατά τη γνώμη μου, αυτός δεν είναι τρόπος αντιμετώπισης του Σώματος. Τουλάχιστον ένα μέρος της ομιλίας σας έπρεπε να αναφέρεται σε αυτό το θέμα. Στο κάτω-κάτω, αυτό ήθελε το Κοινοβούλιο. Δεν καταλαβαίνω γιατί δεν έγινε αυτό, διότι δεν πιστεύω ότι για εσάς πέρασε απαρατήρητη η 11η Σεπτεμβρίου. Η μόνη εξήγηση είναι ίσως ότι το Συμβούλιο δεν ενδιαφέρεται γι’ αυτό το θέμα, όμως αυτή θα ήταν μια λανθασμένη προσέγγιση.
<SPEAKER ID="201" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<P>
   Κυρία Πρόεδρε, κυρίες και κύριοι, θα κάνω ό,τι μπορώ για να είμαι σύντομος. Η αυστριακή Προεδρία σκοπεύει να ασχοληθεί με το θέμα της χρηματοδότησης των μέτρων ασφαλείας στην επόμενη ομάδα εργασίας του Συμβουλίου που θα λάβει χώρα αύριο, 6 Απριλίου, και να συζητήσει ειδικότερα το πώς θα προχωρήσει αυτός ο φάκελος, ιδίως επειδή η Επιτροπή ανακοίνωσε τώρα ότι δεν θα παρουσιάσει τη μελέτη της για το θέμα αυτό πριν από το τέλος του 2006. Οπωσδήποτε, η στενή επαφή μεταξύ της προεδρίας του Συμβουλίου, της Επιτροπής και του Κοινοβουλίου είναι ουσιαστική για το συγκεκριμένο ζήτημα, ιδίως επειδή θέλουμε να επιτύχουμε γρήγορα συμφωνία με το Κοινοβούλιο. Ευχαρίστως θα συζητήσω αναλυτικά την άποψη της Προεδρίας για όλα τα θέματα χρηματοδότησης, όμως σήμερα δεν έχουμε χρόνο γι’ αυτό. Προσπάθησα να αναφερθώ στην οδική ασφάλεια, στην οποία επικεντρώθηκε το Συμβούλιο τις τελευταίες εβδομάδες και μήνες, και μάλιστα σε στενή επαφή με την Επιτροπή που επικεντρώθηκε περισσότερο στη χρηματοδότηση της ασφάλειας, π.χ. στον τομέα των αερομεταφορών.
<P>
Η δυσκολία του θέματος της χρηματοδότησης φαίνεται από το γεγονός ότι υπάρχουν διαφορετικές απόψεις στο Ευρωπαϊκό Κοινοβούλιο, όπως δείχνει η έκθεση Costa, αλλά και όσα είπατε, κύριε Jarzembowski. Φυσικά, γνωρίζω το ίδιο καλά με εσάς ότι χρειαζόμαστε σαφείς κανόνες, έστω και μόνο για να έχουμε δίκαιους όρους ανταγωνισμού και για λόγους διαφάνειας. Επίσης, πιστεύω ότι στην πραγματικότητα πρόκειται για την καταπολέμηση της τρομοκρατίας και ότι αυτό πρέπει να είναι εθνικό καθήκον, γιατί αν το μεταβιβάσουμε στις αεροπορικές εταιρίες, η ευθύνη θα καταλήξει και πάλι στους επιβάτες και δεν πιστεύω ότι αυτό είναι σωστό. Οι επιβάτες έχουν δικαίωμα σε επαρκή προστασία από απειλές, με τη μια ή την άλλη μορφή. Γι’ αυτό, σαφής θέση μου είναι πως όλα αυτά αποτελούν εθνικό καθήκον και πρέπει να το αντιμετωπίσουμε. 
<SPEAKER ID="202" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
   Κυρία Πρόεδρε, κύριε Gorbach, κυρίες και κύριοι βουλευτές, σε αντίθεση με όσα είπε ένας από σας, έχω πλήρη επίγνωση της σημασίας τόσο της οδικής ασφάλειας όσο και των προβλημάτων ασφάλειας. Εργαζόμαστε επ’ αυτού και άκουσα με πολλή προσοχή τις διάφορες παρεμβάσεις σας.
<P>
Θέλω να υπενθυμίσω ότι, στην ανακοίνωσή της σχετικά με τις συνέπειες των επιθέσεων της 11ης Σεπτεμβρίου στον κλάδο των αερομεταφορών, η Επιτροπή υπογράμμισε ήδη ότι δημόσια αρχή πρέπει να αναλάβει την ευθύνη της ενίσχυσης ορισμένων μέτρων ασφαλείας που λαμβάνονται από τις κρατικές αρχές μετά τις επιθέσεις οι οποίες στρέφονταν κατά ολόκληρης της κοινωνίας και όχι μόνο κατά των παραγόντων που εμπλέκονται στις μεταφορές. Συντάσσομαι με την άποψη του κ. Costa σε σχέση με αυτή τη διάκριση, που πιθανότατα θα είναι μία από τις κατευθυντήριες αρχές της διαμόρφωσης μελλοντικής θέσης των ευρωπαϊκών θεσμικών οργάνων.
<P>
Σημείωσα με προσοχή την ανυπομονησία σας, κύριε Jarzembowski, κύριε El Khadhraoui και κυρία Lichtenberger. Θέλω να διευκρινίσω ότι η Επιτροπή, εν αναμονή των οριστικών αποτελεσμάτων της μελέτης για την ασφάλεια της ναυτιλίας, προετοιμάζει μια έκθεση πριν το καλοκαίρι, που θα ανταποκρίνεται στη διοργανική δήλωση για τον κανονισμό σχετικά με την εφαρμογή κοινών κανόνων στον τομέα της ασφάλειας της πολιτικής αεροπορίας, καθώς και στον κανονισμό για τη βελτίωση της ασφάλειας των πλοίων και των λιμενικών εγκαταστάσεων. Σας επιβεβαιώνω, λοιπόν, ότι θα έχουμε ετοιμάσει αυτή την έκθεση μέχρι τις αρχές του καλοκαιριού.
<SPEAKER ID="203" LANGUAGE="" NAME="Πρόεδρος." AFFILIATION="">
<SPEAKER ID="204" LANGUAGE="" NAME="Πρόεδρος." AFFILIATION="Πρώτο μέρος">
<P>
   Ακολουθεί η Ώρα των Ερωτήσεων προς το Συμβούλιο (B6-0017/2006).
<P>
Από αναλύσεις και εκθέσεις πολυάριθμων οργανώσεων υπεράσπισης των ανθρωπίνων δικαιωμάτων προκύπτει ότι η καταδίωξη χριστιανών εφαρμόζεται ευρέως και σε μεγάλη κλίμακα από το 2001. Αυτό αφορά κυρίως τις επαρχίες Zhejiang, Jiangsu και Hebei. Από τον αριθμό των χριστιανών στην Κίνα, που ανέρχεται σε 70 περίπου εκατομμύρια, προκύπτει σαφώς πόσο σοβαρό και μεγάλο είναι το πρόβλημα. Η ανοχή για παρόμοια συμπεριφορά εκ μέρους των κινεζικών αρχών ή η αδιαφορία απέναντι στα δεινά και την αδικία που υφίστανται άνθρωποι λόγω της θρησκείας τους είναι απαράδεκτη στον 21ο αιώνα.
<SPEAKER ID="205" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κυρία Πρόεδρε, θα ήθελα καταρχάς να πω απαντώντας στην ερώτηση του κ. Sonik ότι το Συμβούλιο συμμερίζεται απόλυτα τις ανησυχίες του αξιότιμου βουλευτή. Αυτός είναι και ο λόγος για τον οποίο το Συμβούλιο επεσήμανε πριν από μερικά χρόνια έναν αριθμό καίριων τομέων, στους οποίους η Ευρωπαϊκή Ένωση επιδιώκει να σημειώσει πρόοδο στο πλαίσιο της διαδικασίας του διαλόγου.
<P>
Εδώ συμπεριλαμβάνεται ιδίως η ανεμπόδιστη άσκηση –ιδιωτικά και δημόσια– της θρησκευτικής ελευθερίας και της ελευθερίας της πίστης, καθώς και ο σεβασμός των πολιτισμικών δικαιωμάτων και της θρησκευτικής ελευθερίας στο Θιβέτ και το Xinjiang. Ως εκ τούτου, στην ημερήσια διάταξη των συναντήσεων ΕΕ-Κίνας δόθηκε σαφής έμφαση στην θρησκευτική ελευθερία, όχι μόνο σε συναντήσεις διαλόγου αλλά και σε υψηλότερα επίπεδα.
<P>
Σύμφωνα με αυτό το συμπέρασμα του Συμβουλίου, η Ευρωπαϊκή Ένωση έχει εγείρει επανειλημμένα όχι μόνο το θέμα της καταδίωξης των χριστιανών, του περιορισμού των εκκλησιών σε σπίτια και της διανομής της Βίβλου στις φυλακές, αλλά και της καταδίωξης των βουδιστών, των μουσουλμάνων και μελών της κίνησης Falun Gong, που είναι ένα θέμα το οποίο θίγει η ΕΕ με πολλές ευκαιρίες. Επίσης, διασαφηνίσαμε ότι κατά τη γνώμη μας, οι πρακτικές αυτές αποτελούν παραβίαση των διεθνών υποχρεώσεων της Κίνας.
<P>
Πρόσφατα συζητήθηκε αναλυτικά η θρησκευτική ελευθερία στον διάλογο που πραγματοποιήθηκε τον Σεπτέμβριο του 2004 και τον Οκτώβριο του 2005 και η τρόικα της ΕΕ επισκέφθηκε στο πλαίσιο του διαλόγου το Θιβέτ και το Xinjang. Η ΕΕ απηύθυνε τακτικά εκκλήσεις στην Κίνα να συμμορφωθεί με τις συστάσεις του ειδικού εισηγητή και των επιτροπών του ΟΗΕ για την θρησκευτική ελευθερία και την ελευθερία πίστης. Επίσης, αναφερόταν διαρκώς σε συγκεκριμένες περιπτώσεις και απηύθυνε έκκληση στις κινεζικές αρχές να εξετάσουν αναφορές βασανισμών και να παράσχουν πληροφορίες για καταδίκες. Το αποτέλεσμα αυτών των συνομιλιών ήταν μέχρι τώρα ότι η ΕΕ επικρότησε βέβαια την ευκαιρία διεξαγωγής αναλυτικών συνομιλιών με σχετικούς υπουργούς, υπηρεσίες κλπ., όμως πολλές από τις ανησυχίες της για περιορισμούς της θρησκευτικής ελευθερίας στην Κίνα επιβεβαιώθηκαν.
<P>
Το 2005, η Κίνα απηύθυνε επίσημη πρόσκληση στον ειδικό εισηγητή του ΟΗΕ για την θρησκευτική ελευθερία και την ελευθερία πίστης και η ΕΕ περιμένει ανυπόμονα την επιβεβαίωση μίας ημερομηνίας για την εν λόγω επίσκεψη. Πρέπει να πούμε ότι αυτή καθαυτή η πρόσκληση είναι ένα μεγάλο βήμα προόδου. Η Ευρωπαϊκή Ένωση θα συνεχίσει να ασκεί πίεση σε όλα τα επίπεδα για μια αυθεντική θρησκευτική ελευθερία και ελευθερία πίστης στην Κίνα, μεταξύ άλλων και στο πλαίσιο της διαδικασίας επικύρωσης και εφαρμογής του διεθνούς συμφώνου για τα αστικά και πολιτικά δικαιώματα. 
<SPEAKER ID="206" LANGUAGE="PL" NAME="Filip Andrzej Kaczmarek (PPE-DE )," AFFILIATION="αναπληρωτής συντάκτης">
<P>
   Σας ευχαριστώ πολύ για τη χρήσιμη απάντηση. Ωστόσο, ο κ. Sonik ήθελε επίσης να μάθει αν το Συμβούλιο ικανοποιήθηκε με την απάντηση της κινεζικής πλευράς. Εξάλλου, αυτό δεν είναι ένα νέο πρόβλημα. Είναι καλό το γεγονός ότι βρίσκεται στην ατζέντα των συνόδων της τρόικα και των συναντήσεων υψηλού επιπέδου, αλλά ο κ. Sonik ήλπιζε προφανώς ότι θα μπορούσε να ασκηθεί εντονότερη πίεση στην κινεζική πλευρά προκειμένου να διασφαλιστεί η εφαρμογή αυτών των διατάξεων. 
<SPEAKER ID="207" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<SPEAKER ID="208" LANGUAGE="PT" NAME="Paulo Casaca (PSE )." AFFILIATION="">
<P>
   – Άκουσα πολύ προσεκτικά την απάντηση του κ. Winkler, αλλά εξ όσων ανέφερε υπάρχει κάτι στο οποίο θα ήθελα να εστιάσω, δηλαδή στο γεγονός ότι αυτή η δίωξη δεν ασκείται μόνο κατά των Καθολικών αλλά και κατά άλλων θρησκειών.
<P>
Θα ήθελα να ρωτήσω αν γνωρίζει το Συμβούλιο την αναφορά του Falun Gong, σύμφωνα με την οποία υπάρχει ένα στρατόπεδο θανάτου στην περιοχή Sujiatun της επαρχίας Liaoning, όπου σφαγιάζονται οι κρατούμενοι οπαδοί του Falun Gong, και αν το Συμβούλιο προτίθεται να ερευνήσει αυτή την αναφορά σοβαρών παραβιάσεων των ανθρωπίνων δικαιωμάτων στην Κίνα. 
<SPEAKER ID="209" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Ποτέ δεν είπα –γιατί θα ήταν λάθος– ότι οι προσπάθειές μας αφορούν μόνο τους καθολικούς ή μόνο τους χριστιανούς. Η θρησκευτική ελευθερία είναι ανθρώπινο δικαίωμα που αφορά όλες τις θρησκείες που κινούνται μέσα στα πλαίσια της δημοκρατίας. Το Falun Gong είναι μία ειδική περίπτωση, ειδικά επειδή γνωρίζουμε, όπως αναφέρατε, ότι χρησιμοποιείται ο εξευτελισμός και τα βασανιστήρια. Φυσικά, το παρακολουθούμε με μεγάλη ανησυχία και το θίγουμε επανειλημμένα.
<P>
Αναφερθήκατε στα στρατόπεδα αναμόρφωσης. Το έχουμε θίξει και αυτό, όχι μόνο σε συνάρτηση με τη θρησκευτική ελευθερία, αλλά γενικά. Η κινεζική πλευρά γνώριζε εδώ και πολλά χρόνια ότι τα εν λόγω στρατόπεδα ενοχλούν την Ευρωπαϊκή Ένωση γιατί ασφαλώς δεν ανταποκρίνονται στις συνήθεις διεθνείς προδιαγραφές για τα ανθρώπινα δικαιώματα. Ως εκ τούτου, μπορείτε να είστε βέβαιος, κύριε βουλευτή, ότι επιδιώκουμε να σταματήσει και η καταπίεση της πίστης Falun Gong και των οπαδών της. 
<SPEAKER ID="210" LANGUAGE="EN" NAME="James Hugh Allister (NI ). –" AFFILIATION="">
<SPEAKER ID="211" LANGUAGE="EN" NAME="Hans Winkler" AFFILIATION="Προεδρεύων του Συμβουλίου">
<SPEAKER ID="212" LANGUAGE="" NAME="Πρόεδρος." AFFILIATION="">
<P>
Η Ελλάδα συγκλονίζεται από σκάνδαλο υποκλοπών κινητής τηλεφωνίας. Από καταθέσεις στην ερευνητική κοινοβουλευτική επιτροπή, προέκυψε ότι η εταιρεία Ericsson, που παρείχε στη Vodafone το λογισμικό λειτουργίας της, είχε εγκαταστήσει μαζί με αυτό μη ενεργοποιημένο λογισμικό συνακρόασης, που παρέχεται ενδεχομένως και από άλλες ανταγωνίστριές εταιρείες, σε εταιρείες-πελάτες σε όλη την Ευρώπη. Το λογισμικό με το οποίο γίνονταν οι υποκλοπές ενεργοποιούσε το εγκατεστημένο λογισμικό συνακρόασης και θα μπορούσε να εγκατασταθεί σε οποιαδήποτε άλλη εταιρεία στην Ευρώπη διέθετε το ίδιο λογισμικό λειτουργίας.
<SPEAKER ID="213" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Κυρία Πρόεδρε, θα μπορούσα να πω τώρα κάτι για τη νομική κατάσταση. Υποθέτω ότι ο κ. βουλευτής γνωρίζει πολύ καλά τη νομική κατάσταση και γι’ αυτό θα προτιμούσα να μην απαριθμήσω όλες τις οδηγίες, αλλά να αναφέρω μόνο μερικές, όπως την οδηγία 95/46 για την προστασία των δεδομένων και μερικές ακόμα, όπως αυτήν που απαιτεί από τους φορείς εκμετάλλευσης ηλεκτρονικών υπηρεσιών επικοινωνίας για το κοινό να εγγυώνται μέσω της λήψης των κατάλληλων τεχνικών και οργανωτικών μέτρων ότι οι υπηρεσίες τους είναι ασφαλείς. Υπάρχει επίσης πλήθος άλλων κοινοτικών διατάξεων. Όταν δεν τηρούνται αυτές οι κοινοτικές διατάξεις, τότε η Επιτροπή δεν έχει μόνο δικαίωμα, αλλά και καθήκον να δρομολογήσει τα κατάλληλα μέτρα, και το κάνει αυτό. 
<SPEAKER ID="214" LANGUAGE="" NAME="Δημήτριος Παπαδημούλης (GUE/NGL )," AFFILIATION="Συντάκτης">
<SPEAKER ID="215" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<SPEAKER ID="216" LANGUAGE="LT" NAME="Justas Vincas Paleckis (PSE ). –" AFFILIATION="">
<SPEAKER ID="217" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<SPEAKER ID="218" LANGUAGE="DE" NAME="Richard Seeber (PPE-DE ). –" AFFILIATION="">
<P>
   Συμμερίζομαι την πίστη σας στο κράτος δικαίου, κύριε Winkler. Ωστόσο, είμαι βέβαιος ότι θυμόσαστε ακόμα το δυσάρεστο σκάνδαλο παρακολουθήσεων στο κτίριο Justus Lipsius, όπου παρακολουθούνταν τα γραφεία διαφόρων αντιπροσωπειών και ιδίως μερικά γραφεία της σημερινής προεδρίας του Συμβουλίου. Όταν αποκαλύφθηκε η προέλευση της παρακολούθησης, το όλο θέμα ξεχάστηκε.
<SPEAKER ID="219" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<SPEAKER ID="220" LANGUAGE="" NAME="Πρόεδρος." AFFILIATION="">
<P>
Σε πρόσφατη συνέντευξή του στο αυστριακό περιοδικό «Προφίλ» ο Πρωθυπουργός της Τουρκίας κ. Ερντογάν επαναβεβαίωσε την άρνηση της κυβέρνησής του να επικυρώσει το πρόσθετο πρωτόκολλο της τελωνειακής ένωσης, συνδέοντας το θέμα αυτό, για μια ακόμη φορά, με την υιοθέτηση του κανονισμού για το εμπόριο με την τουρκοκυπριακή κοινότητα. Συγχρόνως, η εφημερίδα «Χουριέτ» αποκάλυψε το νέο δόγμα εθνικής ασφαλείας, που υιοθέτησε το Υπουργικό Συμβούλιο της Τουρκίας, μετά την έγκρισή του από το Συμβούλιο Εθνικής Ασφαλείας. Σύμφωνα με την έγκυρη εφημερίδα η τουρκική πολιτική ηγεσία αποδέχεται, πλέον, ως «αιτία πολέμου» την άσκηση του αναγνωρισμένου από το διεθνές δίκαιο δικαιώματος της Ελλάδας για την επέκταση των χωρικών υδάτων στο Αιγαίο στα 12 μίλια, ενώ συνεχίζει να αντιδρά αρνητικά στην επανέναρξη της λειτουργίας της Θεολογικής Σχολής της Χάλκης.
<SPEAKER ID="221" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κυρία Πρόεδρε, καταρχάς μπορώ να πω απαντώντας στην ερώτηση του κ. Μπεγλίτη ότι ασφαλώς το Συμβούλιο γνωρίζει πολύ καλά τα θέματα που θίγει ο κ. βουλευτής. Η επικύρωση και η μετέπειτα εφαρμογή του πρωτοκόλλου για την προσαρμογή της συμφωνίας της Άγκυρας προκειμένου να ληφθεί υπόψη η ένταξη των δέκα νέων κρατών μελών της ΕΕ έχει επίσης προτεραιότητα, και μάλιστα άμεση, για την αναθεωρημένη εταιρική σχέση για την προσχώρηση που εγκρίθηκε τον Ιανουάριο του 2006.
<P>
Επιπροσθέτως, η Ευρωπαϊκή Κοινότητα και τα κράτη μέλη της επεσήμαναν στη δήλωσή τους στις 21 Σεπτεμβρίου 2005 ότι η Ένωση θα παρακολουθεί αν εφαρμόζεται το πρόσθετο πρωτόκολλο σε όλα τα κράτη μέλη της ΕΕ χωρίς περιορισμό και χωρίς διάκριση και θα προβεί σε αξιολόγηση του ζητήματος το 2006. Όπως γνωρίζετε, η εφαρμογή του πρωτοκόλλου συνιστά προϋπόθεση για την έναρξη διαπραγματεύσεων για τα σχετικά κεφάλαια. Αν το πρωτόκολλο δεν εφαρμοστεί πλήρως, αυτό αναμφίβολα θα είναι αρνητικό για την όλη πρόοδο των διαπραγματεύσεων. Το Συμβούλιο θα εξετάσει την πρόοδο που θα σημειωθεί στα θέματα αυτά κατά το τρέχον έτος.
<P>
Τώρα όσον αφορά τις ανεπίλυτες αντιπαραθέσεις για τα σύνορα, σας παραπέμπω στα ανάλογα συμπεράσματα που ενέκρινε το Ευρωπαϊκό Συμβούλιο στη συνεδρίασή του στο Ελσίνκι το 1999 και στη συνεδρίασή του στις Βρυξέλλες τον Δεκέμβριο του 2004. Φυσικά, δεν μπορεί να υπάρξει αμφιβολία ότι αν η Τουρκία θέλει την ένταξη, πρέπει να μοιράζεται τις αξίες και τους στόχους της Ευρωπαϊκής Ένωσης όπως είναι διατυπωμένοι στις Συνθήκες. Πρέπει να δείξει αναμφισβήτητη δέσμευση ως προς τις σχέσεις καλής γειτονίας και να ρυθμίσει τις ανεπίλυτες διαφορές ως προς τα σύνορα σύμφωνα με την αρχή του ειρηνικού διακανονισμού διαφορών που περιλαμβάνεται στον χάρτη των Ηνωμένων Εθνών.
<P>
Έτσι, το Συμβούλιο μπορεί να διαβεβαιώσει τον κ. βουλευτή ότι συνεχίζουμε να παρακολουθούμε αυτά τα ζητήματα στο πλαίσιο της μεταρρυθμιστικής διαδικασίας που είναι εν εξελίξει στην Τουρκία και θα λάβουμε εδώ πλήρως υπόψη τα συμπεράσματα του Ευρωπαϊκού Συμβουλίου του Δεκεμβρίου 2004, το διαπραγματευτικό πλαίσιο για την Τουρκία και την αναθεωρημένη εταιρική σχέση προσχώρησης. Φυσικά, το κατά πόσον θα σημειωθεί πρόοδος ως προς τις διαπραγματεύσεις και ως προς την τήρηση των συμβατικών υποχρεώσεων εκ μέρους της Τουρκίας θα έχει αντίκτυπο στη διαπραγματευτική διαδικασία.
<SPEAKER ID="222" LANGUAGE="" NAME="Παναγιώτης Μπεγλίτης (PSE )," AFFILIATION="Συντάκτης">
<SPEAKER ID="223" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<SPEAKER ID="224" LANGUAGE="" NAME="Ρόδη Κράτσα-Τσαγκαροπούλου (PPE-DE ). –" AFFILIATION="">
<SPEAKER ID="225" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<SPEAKER ID="226" LANGUAGE="" NAME="Πρόεδρος." AFFILIATION="">
<P>
Στις 20 Μαρτίου στο Στρατοδικείο του Λιβάνου, άρχισε η απαγγελία του κατηγορητηρίου του εισαγγελέα κατά του Δρος Μουχάμαντ Μουγκράμπι, λόγω των δηλώσεων του δικηγόρου και αγωνιστή για την προάσπιση των Ανθρωπίνων Δικαιωμάτων ενώπιον του Ευρωπαϊκού Κοινοβουλίου, στις 4 Νοεμβρίου 2003.
<SPEAKER ID="227" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κυρία Πρόεδρε, απαντώντας στην ερώτηση αυτή μπορώ να πω καταρχάς ότι η περίπτωση του Μουχάμαντ Μουγκράμπι δεν συζητήθηκε κατά τη συνάντηση των Υπουργών Εξωτερικών με τον πρωθυπουργό του Λιβάνου Fuad Siniora που έγινε στο πλαίσιο της συνεδρίασης του Συμβουλίου στις 20 Μαρτίου. Ήμουν ο ίδιος παρών στη συζήτηση αυτήν.
<P>
Η επίσκεψη του κ. Siniora στις Βρυξέλλες, που ήταν πολύ σύντομη, ήταν μια ευκαιρία για να υπογραμμιστεί ότι η Ευρωπαϊκή Ένωση τάσσεται υπέρ της ανεξαρτησίας, της κυριαρχίας και της δημοκρατίας του Λιβάνου σε μία σημαντική στιγμή για την ιστορία της εν λόγω χώρας. Αυτή η συζήτηση, στην οποία παρευρέθηκαν όλοι οι Υπουργοί Εξωτερικών, δεν ήταν η κατάλληλη ευκαιρία για να αναφερθεί η περίπτωση του Δρα Μουγκράμπι.
<P>
Αυτό δεν σημαίνει όμως ότι το Συμβούλιο δεν παρακολουθεί με προσοχή την περίπτωση του Δρα Μουγκράμπι. Την έχει ήδη θίξει με διάφορες ευκαιρίες απέναντι στην κυβέρνηση του Λιβάνου, μία από τις οποίες ήταν ένα διάβημα προς τις λιβανικές αρχές στις 22 Δεκεμβρίου όπου διατυπώθηκαν οι ανησυχίες της Ευρωπαϊκής Ένωσης για τις κατηγορίες κατά του Δρα Μουγκράμπι.
<SPEAKER ID="228" LANGUAGE="PT" NAME="Paulo Casaca (PSE )," AFFILIATION="συντάκτης.">
<SPEAKER ID="229" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Αναφέρατε τη συμφωνία σύνδεσης που τέθηκε σε ισχύ την 1η Απριλίου. Αυτό σημαίνει πως τώρα έχουμε ένα νέο, πρόσθετο μέσον για να αναπτύξουμε και να εντατικοποιήσουμε τον διάλογο με την κυβέρνηση του Λιβάνου για τα ανθρώπινα δικαιώματα. 
<SPEAKER ID="230" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<P>
   Θα ήθελα πραγματικά να συγχαρώ το συνάδελφο, κύριο Casaca για την ερώτησή του, αλλά ήθελα να προσθέσω σε αυτό ότι τον τελευταίο χρόνο πολλοί διακεκριμένοι δημοσιογράφοι, πολλοί διακεκριμένοι διανοούμενοι, αγωνιστές της Αριστεράς στο Λίβανο, έχουν δολοφονηθεί.
<SPEAKER ID="231" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<SPEAKER ID="232" LANGUAGE="" NAME="Πρόεδρος." AFFILIATION="Δεύτερο μέρος">
<P>
Περισσότεροι από 400 διανοούμενοι, περιλαμβανομένων και 7 κατόχων βραβείου Νόμπελ, θέτουν, με επιστολή τους προς την κυβέρνηση των ΗΠΑ, το ζήτημα των μαζικών και συστηματικών παραβιάσεων των ανθρωπίνων δικαιωμάτων που πραγματοποιούνται στο όνομα του «πολέμου κατά της τρομοκρατίας» και ειδικότερα ζητούν να κλείσει η βάση του Γκουαντάναμο και των άλλων κέντρων αυθαίρετης κράτησης και να παύσουν οι απαγωγές και τα βασανιστήρια με την συνενοχή κυβερνήσεων κρατών μελών της ΕΕ και άλλων που επέτρεψαν τη λειτουργία μυστικών φυλακών και την πραγματοποίηση πτήσεων της CIA.
<SPEAKER ID="233" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κυρία Πρόεδρε, επιτρέψτε μου να αρχίσω –επειδή αυτό είναι κάτι που με ενδιαφέρει πολύ προσωπικά– λέγοντας ότι το Συμβούλιο τάσσεται ακατάπαυστα υπέρ της χωρίς όρους τήρησης όλων των διεθνών προδιαγραφών σχετικά με τα ανθρώπινα δικαιώματα και το ανθρωπιστικό διεθνές δίκαιο στο πλαίσιο –ειδικά στο πλαίσιο– της καταπολέμησης της τρομοκρατίας. Το Συμβούλιο το εξέφρασε αυτό και σε πράξεις και προγράμματα νομοθετικού περιεχομένου, όπως για παράδειγμα στην απόφαση πλαίσιο της 13ης Ιουνίου 2002 για την καταπολέμηση της τρομοκρατίας και στην κοινοτική στρατηγική καταπολέμησης της τρομοκρατίας της 1ης Δεκεμβρίου 2005.
<P>
Οι Υπουργοί Εξωτερικών συζήτησαν το θέμα του στρατοπέδου του Γκουαντάναμο στο πλαίσιο του δείπνου τους επ’ ευκαιρία του Ευρωπαϊκού Συμβουλίου που πραγματοποιήθηκε στις 22 και 23 Μαρτίου στις Βρυξέλλες και επεσήμαναν μεταξύ άλλων ότι το Γκουαντάναμο εξακολουθεί να είναι πηγή σοβαρής ανησυχίας. Παρατήρησαν ότι οι αρχηγοί των κυβερνήσεων ορισμένων στενών συμμάχων των ΗΠΑ ζήτησαν να κλείσει το Γκουαντάναμο και ότι αυτές οι εκκλήσεις ήταν σωστές και έγιναν στη σωστή ώρα. Επίσης, μερικοί υπουργοί της ΕΕ υπογράμμισαν ότι είχαν ήδη εκφράσει τις ανησυχίες τους σε συναντήσεις με την Υπουργό Εξωτερικών των ΗΠΑ στις Βρυξέλλες. Θα ήθελα ακόμα να υπογραμμίσω ότι η πρόεδρος του Συμβουλίου και Υπουργός Εξωτερικών κ. Plassnik δήλωσε δημόσια στις 22 Μαρτίου ότι κράτη μέλη της ΕΕ και σύμμαχοι των ΗΠΑ έχουν ήδη ζητήσει αρκετές φορές να κλείσει το Γκουαντάναμο και συνέχισε λέγοντας: «Οι εκκλήσεις αυτές ήταν καλές και σημαντικές, δεν ήταν όμως αρκετές.»
<SPEAKER ID="234" LANGUAGE="" NAME="Αθανάσιος Παφίλης (GUE/NGL )," AFFILIATION="Αναπληρωτής συντάκτης">
<SPEAKER ID="235" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Ακόμα, υποστηρίξαμε ως Συμβούλιο της Ευρωπαϊκής Ένωσης τις προσπάθειες του ειδικού εισηγητή του ΟΗΕ για τα βασανιστήρια, κ. Novak, για την πρόληψη των αυθαίρετων συλλήψεων και της απάνθρωπης μεταχείρισης. Ασφαλώς θίγουμε το θέμα αυτό στους εκπροσώπους των ΗΠΑ, στους οποίους περιλαμβάνεται καταρχάς ο πρόεδρος, και στην Υπουργό Εξωτερικών. Ασφαλώς και δεν είναι αλήθεια πως προσπαθούμε να το αγνοήσουμε. 
<SPEAKER ID="236" LANGUAGE="EN" NAME="Elizabeth Lynne (ALDE ). –" AFFILIATION="">
<SPEAKER ID="237" LANGUAGE="EN" NAME="Hans Winkler" AFFILIATION="Προεδρεύων του Συμβουλίου">
<SPEAKER ID="238" LANGUAGE="EN" NAME="Piia-Noora Kauppi (PPE-DE ). –" AFFILIATION="">
<SPEAKER ID="239" LANGUAGE="EN" NAME="Hans Winkler" AFFILIATION="Προεδρεύων του Συμβουλίου">
<SPEAKER ID="240" LANGUAGE="" NAME="Πρόεδρος." AFFILIATION="">
<P>
Λαμβάνοντας υπόψη την απόφαση του Ευρωπαϊκού Δικαστηρίου περί αποζημίωσης επιβατών αεροπορικών εταιριών (10 Ιανουαρίου 2006), τι μέτρα προτίθεται να λάβει το Συμβούλιο για να εξασφαλίσει ότι παρέχονται όντως στους καταναλωτές η προστασία και τα δικαιώματα στα οποία αποσκοπεί η εν λόγω νομοθεσία;
<SPEAKER ID="241" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<P>
   Κυρία Πρόεδρε, ως προς αυτές τις ερωτήσεις, ιδίως όμως ως προς την ερώτηση του κ. Evans, το Συμβούλιο μπορεί να επιβεβαιώσει ότι έλαβε γνώση της απόφασης του Ευρωπαϊκού Δικαστηρίου της 10ης Ιανουαρίου 2006 για την υπόθεση «Διεθνής Ένωση Αερομεταφορών, Ευρωπαϊκή Ένωση Αεροπορικών Εταιρειών Χαμηλού Ναύλου κατά Υπουργείου Μεταφορών». Το Συμβούλιο επιδοκιμάζει το γεγονός ότι το Δικαστήριο διαπίστωσε πως από την εξέταση των υποθέσεων που παρέπεμψαν τα εθνικά δικαστήρια για προδικαστική απόφαση δεν προέκυψε κανένας παράγοντας που θα μπορούσε να προσβάλει την εγκυρότητα των άρθρων 5, 6 και 7 του κανονισμού (EΚ) αριθ. 261/2004 του Ευρωπαϊκού Κοινοβουλίου και του Συμβουλίου που θεσπίζει κοινούς κανόνες για την αποζημίωση και τη συνδρομή επιβατών σε περίπτωση άρνησης επιβίβασης και ακύρωσης ή μεγάλης καθυστέρησης πτήσεων και να ακυρώνει τον κανονισμό (EΟΚ) αριθ. 295/91.
<P>
Επιτρέψτε μου επίσης να υπογραμμίσω ότι ο κανονισμός (EΚ) αριθ. 261/2004 του Ευρωπαϊκού Κοινοβουλίου και του Συμβουλίου παραχωρεί στους επιβάτες ορισμένα δικαιώματα σε περίπτωση άρνησης επιβίβασης, ακύρωσης ή καθυστέρησης πτήσεων. Το άρθρο 16 του κανονισμού («Παραβιάσεις») υπαγορεύει ότι κάθε κράτος μέλος πρέπει να ορίζει ένα όργανο που θα είναι υπεύθυνο για την εφαρμογή του κανονισμού στην επικράτειά του. Εφόσον χρειαστεί, το εν λόγω όργανο λαμβάνει τα αναγκαία μέτρα για να εξασφαλίσει τον σεβασμό των δικαιωμάτων των επιβατών.
<P>
Επίσης, ορίζει ότι οι επιβάτες μπορούν να καταθέτουν προσφυγή σε ένα τέτοιο όργανο για υποτιθέμενη παραβίαση του κανονισμού και τέλος, το άρθρο 16 παράγραφος 3 προβλέπει ότι οι κυρώσεις που έχουν θεσπίσει τα κράτη μέλη για παραβιάσεις του κανονισμού πρέπει να είναι αποτελεσματικές, εύλογες και αποτρεπτικές.
<P>
Επιπλέον, βάσει του άρθρου 211 της Συνθήκης ΕΚ είναι καθήκον της Επιτροπής να φροντίζει ώστε να εφαρμόζονται πραγματικά οι διατάξεις του κανονισμού. Το Συμβούλιο παρακολουθεί προσεκτικά την εφαρμογή του κανονισμού. Ειδικότερα, θα εξετάσει με προσοχή την έκθεση για τη λειτουργία και τα αποτελέσματα του κανονισμού την οποία πρέπει να υποβάλει βάσει του άρθρου 17 η Επιτροπή μέχρι την 1η Ιανουαρίου 2007.
<P>
Ειδικά σε συνάρτηση με την ερώτηση του κ. Ryan, το Συμβούλιο θα ήθελε να υπογραμμίσει ότι το 2004 εξέδωσε τον παραπάνω κανονισμό για τη συνδρομή προς τους επιβάτες σε περίπτωση άρνησης επιβίβασης μαζί με το Ευρωπαϊκό Κοινοβούλιο στο πλαίσιο της διαδικασίας συναπόφασης.
<SPEAKER ID="242" LANGUAGE="EN" NAME="Robert Evans (PSE )," AFFILIATION="συντάκτης.">
<SPEAKER ID="243" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<SPEAKER ID="244" LANGUAGE="DE" NAME="Paul Rübig (PPE-DE ). –" AFFILIATION="">
<SPEAKER ID="245" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<SPEAKER ID="246" LANGUAGE="DE" NAME="Reinhard Rack (PPE-DE ). –" AFFILIATION="">
<P>
   Κύριε Προεδρεύων του Συμβουλίου, θα ήθελα κι εγώ, όπως και ο κ. Rübig, να επιστήσω την προσοχή σε κάτι που συμβαίνει σχεδόν καθημερινά σε όλους μας. Σε ένα μεγάλο ευρωπαϊκό αεροδρόμιο, στην Φρανκφούρτη, δίδεται εφόσον ζητηθεί ένα φυλλάδιο που ερμηνεύει τον κανονισμό του Συμβουλίου και του Ευρωπαϊκού Κοινοβουλίου. Αν διαβάσει κανείς προσεκτικά το κείμενο αυτό, που είναι περίπου 10-15 σελίδες Α4 γεμάτες κατά τα δύο τρίτα, ανακαλύπτει ότι ο επιβάτης δεν έχει δικαιώματα.
<SPEAKER ID="247" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<SPEAKER ID="248" LANGUAGE="EN" NAME="Elizabeth Lynne (ALDE ). –" AFFILIATION="">
<P>
   Χαίρομαι που ο προηγούμενος ομιλητής έλαβε πληροφόρηση. Όταν ακυρώθηκε η πτήση μου με την Air France το βράδυ της Κυριακής στο αεροδρόμιο του Gatwick, δεν μας δόθηκε καμία οδηγία, κανένα απολύτως δικαίωμα. Καταλαβαίνω ότι πρόκειται για ένα θέμα που αφορά τα κράτη μέλη, αλλά μπορείτε παρακαλώ να χρησιμοποιήσετε τις καλές υπηρεσίες σας και να προσπαθήσετε να ζητήσετε από τα κράτη μέλη να διασφαλίσουν τη συμμόρφωση με τη νομοθεσία; Επί του παρόντος, η νομοθεσία δεν τηρείται. Αν οι επιβάτες δεν λαμβάνουν καμία πληροφόρηση για αποζημίωση, τι μπορούν να κάνουν; 
<SPEAKER ID="249" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<SPEAKER ID="250" LANGUAGE="" NAME="Πρόεδρος." AFFILIATION="">
<P>
Η πολιτική συμφωνία που επετεύχθη το Δεκέμβριο του 2005 στο Συμβούλιο Κορυφής αναφορικά με τις δημοσιονομικές προοπτικές 2007-2013 περιόρισε από 20 δισ. ευρώ που είχε προτείνει αρχικά η Ευρωπαϊκή Επιτροπή σε 7 δισ. ευρώ τις προβλέψεις για τη χρηματοδότηση των Διευρωπαϊκών Δικτύων Μεταφορών.
<P>
Δεδομένης της σημασίας των Διευρωπαϊκών Δικτύων για τη στρατηγική της Λισαβόνας και τη λειτουργία της εσωτερικής αγοράς, πιστεύει το Συμβούλιο ότι με το ποσό των 7 δισ. ευρώ είναι δυνατόν να υλοποιηθούν τα τριάντα σχέδια προτεραιότητας που έχουν προβλεφθεί για το προσεχές μέλλον; Συμμερίζεται την άποψη ότι αυτή η σημαντική περικοπή κατά δύο τρίτα των αρχικών προβλέψεων θα λειτουργήσει ανασταλτικά για τον ευρύτερο τομέα των μεταφορών, με δεδομένο μάλιστα ότι ήδη κάποια από τα σχέδια αυτά παρουσιάζουν προβλήματα στην υλοποίησή τους, και πώς σκέφτεται να αντιμετωπίσει το εν λόγω θέμα το τρέχον εξάμηνο; Σκοπεύει να κατευθυνθεί στη λύση της αναθεώρησης ή και αναστολής κάποιων προγραμμάτων προτεραιότητας;
<P>
Πώς κρίνει η Προεδρία του Συμβουλίου τις πιθανότητες ανάπτυξης και το χρονοδιάγραμμα για τη σύνδεση με σιδηρόδρομο υψηλής ταχύτητας «Συγκοινωνιακός άξονας για την Ευρώπη», που θα ενώνει το Παρίσι μέσω Στρασβούργου με τη Βουδαπέστη, συμπεριλαμβανομένης της πιο σημαντικής διακλάδωσης της γραμμής από το Μόναχο μέσω της βασικής σήραγγας του Brenner προς τη Ρώμη, και ειδικότερα όσον αφορά το γερμανικό και αυστριακό τμήμα των δύο αυτών γραμμών;
<P>
Η υλοποίηση των στόχων της Στρατηγικής της Λισαβόνας δεν είναι εφικτή χωρίς αποτελεσματικά ευρωπαϊκά δίκτυα μεταφορών. Η διάσκεψη κορυφής στο Έσσεν το 1994, και αργότερα οι αποφάσεις της Επιτροπής 1692/96/ΕΚ(1) και 884/2004/ΕΚ(2), καθώς και η έκθεση που εκπονήθηκε από την ομάδα υψηλού επιπέδου υπό την προεδρία του κ. Karel Van Miert καθόρισαν κοινοτικές κατευθυντήριες γραμμές για τα ΔΔΜ και προσδιόρισαν 30 σχέδια προτεραιότητας.
<P>
Ιδιαίτερα ανησυχητικό είναι το γεγονός ότι στην πρόταση της Επιτροπής σχετικά με το διορισμό συντονιστών για 6 από τα 30 επιλεγμένα σχέδια διευρωπαϊκών δικτύων μεταφορών δεν συμπεριλαμβάνεται το σχέδιο αριθ. 23 που συνδέει τις πόλεις Γντάνσκ-Βαρσοβία-Μπρνό/Μπρατισλάβα-Βιέννη, και το οποίο έχει στρατηγική σημασία για την κοινωνικό-οικονομική ανάπτυξη της Κεντρικής Ευρώπης.
<SPEAKER ID="251" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<P>
Σε περίπτωση σημαντικής καθυστέρησης στην εκτέλεση ενός έργου κοινού ενδιαφέροντος, η Επιτροπή μπορεί βάσει της απόφασης αριθ. 1692/96/EΚ του Ευρωπαϊκού Κοινοβουλίου και του Συμβουλίου για κοινοτικές κατευθυντήριες γραμμές για την ανάπτυξη του διευρωπαϊκού δικτύου μεταφορών, μετά από διαβουλεύσεις με τα εμπλεκόμενα κράτη μέλη, να θεσπίσει τα κατάλληλα μέτρα λαμβάνοντας δεόντως υπόψη την κατανομή αρμοδιοτήτων. Αναφορικά με την επανεξέταση του καταλόγου των έργων προτεραιότητας που περιλαμβάνεται στην απόφαση, η Επιτροπή μπορεί βάσει του δικαιώματος πρωτοβουλίας της να υποβάλει προτάσεις νομοθετικού περιεχομένου στο πλαίσιο της έκθεσης για την εφαρμογή των κατευθυντηρίων γραμμών που οφείλει να υποβάλλει κάθε δύο χρόνια.
<P>
Σχετικά με το ζήτημα της χρηματοδότησης για τη γραμμή του προϋπολογισμού για τα ΔΔΜ στις δημοσιονομικές προοπτικές για το διάστημα 2007-2013, θα ήθελα να πω γενικά ότι αναφορικά με τη χρηματοδότηση έργων ΔΔΜ από πόρους για τα διευρωπαϊκά δίκτυα κατά την περίοδο αυτήν, τάχθηκα ήδη –όταν εμφανίστηκα στην κοινοβουλευτική Επιτροπή Μεταφορών και Τουρισμού στις 25 Ιανουαρίου ως εκπρόσωπος της Προεδρίας– υπέρ της περαιτέρω αύξησης των πόρων για τα διευρωπαϊκά δίκτυα στις δημοσιονομικές προοπτικές, αν αυτό είναι δυνατόν, και ως εκ τούτου επεσήμανα επίσης στους φορείς λήψης αποφάσεων και τους διαπραγματευτές τη σημασία και τον επείγοντα χαρακτήρα του θέματος υπογραμμίζοντας ότι δεν είναι δυνατόν να αγνοήσουμε την κινητικότητα και την αειφορία –για τις οποίες η επέκταση των διευρωπαϊκών δικτύων αποτελεί ουσιαστική προϋπόθεση– όταν εξαγγέλλουμε στρατηγικές για την ανάπτυξη και τη δημιουργία θέσεων εργασίας σε ευρωπαϊκό επίπεδο. Σημείωσα με ευχαρίστηση ότι επιτεύχθηκε συμβιβασμός στον χθεσινό τριμερή διάλογο. Μπορούμε να ελπίζουμε ότι αν χρησιμοποιήσουμε κάθε δυνατό περιθώριο, θα μπορέσουμε τουλάχιστον να περιορίσουμε την μείωση των πόρων των ΔΔΜ για το διάστημα 2007-2013. Ως πρόεδρος του Συμβουλίου Μεταφορών, Τηλεπικοινωνιών και Ενέργειας υπογράμμιζα ανέκαθεν τη σημασία της υλοποίησης των έργων προτεραιότητας των ΔΕΔ και όπως ήδη ανέφερα, το επεσήμανα αυτό επίσης στις υπεύθυνες πλευρές στις διαπραγματεύσεις και άσκησα πίεση όπου αυτό ήταν δυνατό και χρήσιμο.
<SPEAKER ID="252" LANGUAGE="" NAME="Ρόδη Κράτσα-Τσαγκαροπούλου (PPE-DE )," AFFILIATION="Συντάκτρια">
<P>
Αλλά το ερώτημά μου είναι σαφές: δεδομένης της ανάγκης για την ανάπτυξη των διευρωπαϊκών δικτύων και για την ολοκλήρωση της ενιαίας αγοράς για την κινητικότητα, και όλα αυτά που αναφέρατε, με τα 7 δισ. ευρώ είναι δυνατόν να πετύχουμε αυτούς τους στόχους;
<P>
Και επίσης, στο ποσόν το οποίο αυξήθηκε, γύρω στα 500 εκατ. ευρώ, ποιο ποσοστό αντιστοιχεί στην ενέργεια και ποιο στις μεταφορές; 
<SPEAKER ID="253" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<P>
   Για τις μεταφορές προβλέπονται συνολικά 7,3 δισ. ευρώ. Πολύ σωστά αναφέρει η κ. βουλευτής ότι για να υλοποιηθούν τα διευρωπαϊκά δίκτυα που έχουν προτεραιότητα, πρέπει επίσης να εφαρμόσουμε καινοτόμα πρότυπα χρηματοδότησης κι όχι απλά να σκεφτόμαστε να το κάνουμε. Σκέφτομαι εδώ τη συμμετοχή ιδιωτών χρηματοδοτών και επενδυτών. Δεν υπάρχει άλλος τρόπος. Επιπροσθέτως, δεν υπάρχει αμφιβολία ότι θα πρέπει να θέσουμε προτεραιότητες και μετά από μερικά χρόνια θα μπορούμε να διαπιστώσουμε ότι τα έργα που θα είναι πιο γρήγορα έτοιμα για κατασκευή, θα έχουν προφανώς τις καλύτερες πιθανότητες να υλοποιηθούν. Γι’ αυτό, το κυριότερο καθήκον των αντίστοιχων υπευθύνων στο Συμβούλιο θα είναι να εξασφαλίσουν πως αυτά τα διευρωπαϊκά δίκτυα με προτεραιότητα που θεωρήθηκαν σημαντικά για την απασχόληση και την οικονομική ανάπτυξη θα τύχουν της απαραίτητης σχετικής έγκρισης και θα μπορεί έτσι να αρχίσει η κατασκευή τους. 
<SPEAKER ID="254" LANGUAGE="DE" NAME="Bernd Posselt (PPE-DE )," AFFILIATION="συντάκτης">
<SPEAKER ID="255" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<P>
   Απαντώντας στην ερώτηση του κ. Posselt θα ήθελα να πω ότι η προεδρία του Συμβουλίου θεωρεί πως η επέκταση των δύο σιδηροδρομικών αξόνων –του άξονα 17: Παρίσι-Στρασβούργο-Στουτγάρδη-Βιέννη-Μπρατισλάβα και του άξονα 1: Βερολίνο-Μόναχο- Βερόνα-Παλέρμο– είναι σημαντική για την αποσυμφόρηση των δρόμων, ιδίως από τα βαρέα φορτηγά οχήματα.
<P>
Εφόσον ο αξιότιμος βουλευτής ρώτησε ειδικά για τα χρονοδιαγράμματα, μπορώ να πω ότι η κατασκευή των δύο αξόνων αναμένεται να ολοκληρωθεί το 2015. Ωστόσο, η τελική απόφαση για αυτά τα μεγάλης κλίμακας διασυνοριακά έργα και η γρήγορη υλοποίησή τους εξαρτάται, φυσικά, από τις δημοσιονομικές προοπτικές της περιόδου 2007-2013 και εν μέρει –όπως ήδη ανέφερα– από την ανάγκη ανεύρεσης ιδιωτικών πόρων.
<P>
Όταν θα επιτευχθεί συμφωνία για τον απαραίτητο προϋπολογισμό, για την ολοκλήρωση αυτών των φιλόδοξων σχεδίων θα χρειαστεί ένα μακρόπνοο σχέδιο εκτέλεσης. Τελειώνοντας θα ήθελα να υπογραμμίσω ότι εγώ προσωπικά είμαι βαθύτατα πεπεισμένος ότι ειδικά η διαδρομή Βορρά-Νότου του άξονα 1: Βερολίνο-Μόναχο-Βερόνα-Παλέρμο θα εγκαινιαστεί μέχρι το τέλος του χρόνου και θα μπορέσουμε να ξεκινήσουμε. Εγκαινίασα ο ίδιος το κεντρικό τμήμα του έργου, τη βασική σήραγγα του Μπρένερ, και τα τελευταία τριάμισι χρόνια έκανα μαζί με τον συνάδελφό μου υπουργό Lunardi τα πάντα για να φέρουμε το έργο αυτό εκεί που βρίσκεται σήμερα. Πιστεύω ότι χρειάζονται και επιβάλλονται κοινές προσπάθειες γι’ αυτούς τους δύο σημαντικούς άξονες. 
<SPEAKER ID="256" LANGUAGE="PL" NAME="Stanisław Jałowiecki (PPE-DE )," AFFILIATION="συντάκτης">
<SPEAKER ID="257" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<P>
   Θα συζητήσω ευχαρίστως και την προφορική ερώτηση H-0237/06 του κ. Jałowiecki. Όπως αναμφίβολα γνωρίζει ο κ. βουλευτής, το Κοινοβούλιο και το Συμβούλιο ενέκριναν την απόφαση για κοινοτικές κατευθυντήριες γραμμές για την ανάπτυξη του διευρωπαϊκού δικτύου μεταφορών, όπου θεωρείται δεδομένο ότι οι εργασίες για τον σιδηροδρομικό άξονα 23 –δηλαδή Γντανσκ-Βαρσοβία-Μπρνό/Μπρατισλάβα-Βιέννη– θα ολοκληρωθούν στο διάστημα 2010-2015. Η προεδρία του Συμβουλίου είναι της γνώμης ότι αυτός ο σιδηροδρομικός άξονας έχει τεράστια σημασία, καθώς συμβάλλει στην ίδρυση εμπορικών επιχειρήσεων κατά μήκος του άξονα και προωθεί τη μετάβαση σε εναλλακτικούς τρόπους μεταφορών μεγάλων αποστάσεων, ενώ θα πρέπει να λαμβάνει επίσης υπόψη τις ανάγκες που έχουν ως προς την κινητικότητα όσοι κάνουν ταξίδια στην περιφέρεια.
<P>
Πέρσι τον Ιούλιο –δηλαδή το 2005– διορίστηκαν έξι ευρωπαίοι συντονιστές για να προωθήσουν την υλοποίηση πέντε αξόνων μεταφορών με προτεραιότητα και την καθιέρωση του ευρωπαϊκού συστήματος διαχείρισης σιδηροδρομικών μεταφορών. Ο σιδηροδρομικός άξονας 23 δεν ανήκει σε αυτά τα αρχικά έργα προτεραιότητας, σε αυτό το στάδιο όμως η Προεδρία δεν μπορεί να προεξοφλήσει ποιοι άξονες μεταφορών θα χαρακτηριστούν μελλοντικά ως έργα προτεραιότητας και εάν θα χρησιμοποιηθεί μια δεύτερη ομάδα ευρωπαίων συντονιστών. Σας ζητώ συγγνώμη γι’ αυτό.
<P>
Τα μεταφορικά έργα του σιδηροδρομικού άξονα 23 αποτελούν μέρος των εθνικών προγραμμάτων μεταρρυθμίσεων της Τσεχικής Δημοκρατίας, της Πολωνίας και της Σλοβακίας. Έχουν ήδη διεξαχθεί προκαταρκτικές οικονομικές μελέτες και έχουν αρχίσει οι αρχιτεκτονικές μελέτες και οι αξιολογήσεις των επιπτώσεων στο περιβάλλον. Θα ήθελα να προσθέσω ότι στην Αυστρία σχεδιάζονται επενδύσεις μεγάλης κλίμακας στο τμήμα Βιέννης-Βενετίας που αναφέρθηκε ήδη στην εν λόγω ερώτηση.
<P>
Θα ήθελα επίσης να επαναλάβω ότι, όπως αναφέρθηκε ήδη αρκετές φορές σήμερα, η τελική απόφαση για τον σιδηροδρομικό άξονα 23 εξαρτάται και από τη συμφωνία για τις δημοσιονομικές προοπτικές 2007-2013 και την κινητοποίηση ιδιωτικών κεφαλαίων. 
<SPEAKER ID="258" LANGUAGE="DE" NAME="Paul Rübig (PPE-DE ). –" AFFILIATION="">
<SPEAKER ID="259" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<P>
   Κύριε Rübig, θεωρώ καλή την ιδέα ο αρμόδιος συντονιστής –που πρέπει φυσικά να είναι καλά ενημερωμένος– να είναι υπόλογος και να αναφέρεται και σε αυτό το Σώμα, στους αρμόδιους και ενδιαφερόμενους βουλευτές. Με χαρά μου θα υιοθετήσω και θα μεταφέρω αυτήν την πρόταση. 
<SPEAKER ID="260" LANGUAGE="EN" NAME="Piia-Noora Kauppi (PPE-DE ). –" AFFILIATION="">
<SPEAKER ID="261" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<P>
   Είναι όπως ακριβώς είπα. Υπάρχουν συνολικά τριάντα έργα ΔΔΜ προτεραιότητα που είναι ταξινομημένα ανάλογα, και για τα έξι σημαντικότερα έχουν διοριστεί συντονιστές. Θα διαπιστώσουμε, ωστόσο, στην πράξη διάφορες καθυστερήσεις εδώ κι εκεί και μετά θα πρέπει να αναθεωρηθεί η σειρά των έργων. Γι’ αυτό υπογράμμισα ότι το σύστημα κατάταξης είναι καλό και σημαντικό. Η Ομάδα Υψηλού Επιπέδου υπό τον κ. van Miert έκανε εξαιρετική δουλειά στο θέμα αυτό.
<SPEAKER ID="262" LANGUAGE="DE" NAME="Othmar Karas (PPE-DE ). –" AFFILIATION="">
<P>
   Ευχαριστώ πολύ τον Αντικαγκελάριο που ανέφερε πρώτο το ζήτημα των δημοσιονομικών προοπτικών. Πραγματικά, συμφωνήσαμε απόψε να δώσουμε 500 εκατ. ευρώ επιπλέον ως άμεση χρηματοδότηση για τα έργα ΔΔΜ και 500 ακόμα εκατομμύρια για να λάβουμε δάνεια από την ΕΤΕ. Ως εκ τούτου, κατέληξε στα 7,3 δισ..
<SPEAKER ID="263" LANGUAGE="DE" NAME="Hubert Gorbach," AFFILIATION="Προεδρεύων του Συμβουλίου">
<P>
   Κύριε Karas, θα το κάνω με μεγάλη μου χαρά. Η κατάσταση σχετικά με τη βασική σήραγγα του Μπρένερ, που είναι το κεντρικό σημείο της διαδρομής Βερολίνου-Παλέρμου, είναι η εξής: η Επιτροπή υποσχέθηκε να συγχρηματοδοτήσει κατά 50% τη βοηθητική σήραγγα – είναι ένα μεγάλο ποσόν. Η επένδυση για την εν λόγω βοηθητική σήραγγα ανέρχεται σε περίπου 450 εκατ. ευρώ. Βρισκόμαστε τώρα στη δεύτερη φάση, στο προκαταρκτικό στάδιο, και φέτος το καλοκαίρι θα αρχίσουμε τη διάνοιξη αυτής της βοηθητικής σήραγγας και θα κάνουμε ό,τι μπορούμε για να υλοποιήσουμε σε δυόμισι με τρία χρόνια το πολύ την τρίτη φάση –την καθαυτό φάση κατασκευής της βασικής σήραγγας του Μπρένερ– προκειμένου να εξασφαλιστεί η ολοκλήρωσή της μέχρι το 2015 το αργότερο, όπως προβλέπεται στη διεθνή συνθήκη μεταξύ Ιταλίας και Αυστρίας. Όπως ανέκαθεν έλεγα, αν επιδιώκουμε με φιλοδοξία αυτούς τους σκοπούς, ασφαλώς είναι δυνατόν να γλιτώσουμε δύο χρόνια, έτσι ώστε στην καλύτερη δυνατή περίπτωση να είναι δυνατόν να ολοκληρωθεί το κεντρικό τμήμα αυτού του άξονα –η βασική σήραγγα του Μπρένερ– το 2013.
<P>
Θα ήθελα, όμως, να υπογραμμίσω εδώ επίσης ότι αν οι εμπλεκόμενες χώρες συμφωνούν και αν η Επιτροπή τους παράσχει τη μέγιστη δυνατή υποστήριξη –όπως μόλις έκανε ο αντιπρόεδρος Barrot που ενημερώθηκε και επί τόπου για την κατάσταση– θα προχωρήσουμε ανάλογα. Στηρίζομαι επίσης πολύ στην Επιτροπή και την ΕΕ σχετικά με την υπόλοιπη συγχρηματοδότηση. 
<SPEAKER ID="264" LANGUAGE="" NAME="Μανώλης Μαυρομμάτης (PPE-DE ). –" AFFILIATION="">
<SPEAKER ID="265" LANGUAGE="EN" NAME="Gay Mitchell (PPE-DE ). –" AFFILIATION="">
<P>
   Κυρία Πρόεδρε, επί διαδικαστικού θέματος, κάθε μήνα βρίσκομαι εκτός της Ώρας των Ερωτήσεων, αν και η ερώτησή μου περιλαμβάνεται στις πρώτες 12 ή 13 ερωτήσεις. Το ότι απαντώνται τρεις ερωτήσεις μαζί και διεκπεραιώνονται μόνο δέκα ερωτήσεις θα πρέπει να προβληματίσει το Σώμα. Κάτι πρέπει να γίνει για αυτό. Με στέλνουν εδώ οι πολίτες για να απευθύνω ερωτήσεις. Είμαστε 700 εδώ. Η διεκπεραίωση τόσο λίγων ερωτήσεων προκαλεί πραγματικά σοβαρό προβληματισμό για το Σώμα και το σύστημα. Θα ήθελα να μεταφερθεί αυτό στο Προεδρείο, διότι κάτι πρέπει να γίνει για αυτό το θέμα. 
<SPEAKER ID="266" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 20.05 και επαναλαμβάνεται στις 21.00)">
<SPEAKER ID="267" LANGUAGE="" NAME="" AFFILIATION="Αντιπροέδρου">
<SPEAKER ID="268" LANGUAGE="" NAME="Πρόεδρος. –" AFFILIATION="">
<SPEAKER ID="269" LANGUAGE="EN" NAME="Mariann Fischer Boel," AFFILIATION="Μέλος της Επιτροπής.">
<P>
Εντούτοις, η έλλειψη εργαζομένων στον τομέα της υγείας στα πλούσια κράτη δεν πλησιάζει καν τις σοβαρές ελλείψεις που υπάρχουν σε πολλά μέρη της Αφρικής, όπου η έλλειψη ιατρικού προσωπικού μπορεί συχνά να σημαίνει τη διαφορά ανάμεσα στη ζωή και στον θάνατο. Με λιγότερο από έναν εργαζόμενο στον τομέα της υγείας ανά 1 000 άτομα στην Αφρική, σε σύγκριση με τους πάνω από 10 εργαζομένους στον τομέα της υγείας ανά 1 000 άτομα στην Ευρώπη, δεν προκαλεί καμία έκπληξη το γεγονός ότι συνεχίζεται το συγκλονιστικό και απαράδεκτο τίμημα θανάτου των παιδιών και των μητέρων τους. Πάνω από ένα στα πέντε παιδιά πεθαίνουν πριν συμπληρώσουν τα πέντε έτη και πάνω από μία στις εκατό μητέρες πεθαίνουν λόγω επιπλοκών της εγκυμοσύνης σε πολλές αφρικανικές χώρες. Η πρόοδος προς την επίτευξη των Αναπτυξιακών Στόχων της Χιλιετίας στην Αφρική είναι απαράδεκτα αργή, ενώ σε ορισμένες χώρες υπάρχει αναστροφή της προόδου ως συνέπεια του ιού HIV/AIDS. Το βάρος της φροντίδας των ασθενών πέφτει στις οικογένειες και τις κοινότητες που έχουν ελάχιστους πόρους για να επωμιστούν αυτό το σημαντικό βάρος.
<P>
Η Παγκόσμια Έκθεση Υγείας για το 2006 εστιάζει τη διεθνή προσοχή στην έλλειψη εργαζομένων στον τομέα της υγείας, και αυτό είναι πολύ θετικό. Εφιστά την προσοχή σε μια κρίση που εξελίσσεται εδώ και πολλά χρόνια, αλλά τώρα αποτελεί ίσως το πιο σημαντικό εμπόδιο στην πρόοδο προς τους Αναπτυξιακούς Στόχους της Χιλιετίας που σχετίζονται με την υγεία – τη μείωση της μητρικής και παιδικής θνησιμότητας και τον έλεγχο των μεταδιδόμενων ασθενειών όπως το HIV/AIDS, η φυματίωση και η ελονοσία. Χωρίς ιατρούς, νοσοκόμους, φαρμακοποιούς και άλλους εργαζομένους στον τομέα της υγείας, θα είναι αδύνατον να βελτιωθεί η υγειονομική περίθαλψη ή να εκπληρώσουμε τις δεσμεύσεις μας για αύξηση της πρόσβασης σε βασικές υπηρεσίες.
<P>
Οι αιτίες αυτής της κρίσης είναι σύνθετες. Παρατηρείται μια χρόνια ελλιπής επένδυση στις υπηρεσίες υγείας στις αναπτυσσόμενες χώρες εδώ και πολλά χρόνια, συμπεριλαμβανομένης της ελλιπούς επένδυσης στην κατάρτιση των εργαζομένων στον τομέα της υγείας. Πολλές χώρες στην Αφρική προσπαθούν ακόμα να λειτουργήσουν τις υπηρεσίες υγείας τους με κατά κεφαλή προϋπολογισμό μικρότερο από 10 ευρώ – αυτό το ποσό είναι πολύ χαμηλότερο από το ελάχιστο των 30 ευρώ που αναγνωρίζεται ως απαραίτητο για την παροχή βασικών υπηρεσιών.
<SPEAKER ID="270" LANGUAGE="EN" NAME="John Bowis," AFFILIATION="εξ ονόματος της Ομάδας PPE-DE">
<P>
Στην Ευρώπη έχουμε τρεις ιατρούς ανά 1 000 άτομα και, όπως ήδη ανέφερε η Επίτροπος, εξακολουθούμε να έχουμε έλλειψη υγειονομικού προσωπικού. Στην Αφρική έχουν λιγότερο από πέντε ιατρούς ανά 100 000 άτομα. Στην Ευρώπη είναι δικό μας λάθος και στην Αφρική πολύ συχνά είναι επίσης δικό μας λάθος. Και γιατί είναι δικό μας λάθος; Διότι οι αναπτυγμένες χώρες αντλούν 63 000 ιατρούς και νοσοκόμους ετησίως από τις αναπτυσσόμενες χώρες και επιστρέφουν μόλις 1 300 σε αυτές τις χώρες. Πρόκειται για μια αντιδεοντολογική, ανήθικη ισορροπία. Στην Ευρώπη πρέπει να κάνουμε περισσότερα για την πρόσληψη και τη διατήρηση υγειονομικού προσωπικού μέσω της κατάρτισης, μέσω των μισθών, μέσω των συνθηκών εργασίας, μέσω ερευνητικών εγκαταστάσεων και ούτω καθεξής, αλλά στις αναπτυσσόμενες χώρες πρέπει να κάνουμε πολλά περισσότερα και, πάνω από όλα, πρέπει να σταματήσουμε αυτήν την αρπαγή των ικανοτήτων τους.
<P>
Η νοτίως της Σαχάρας Αφρική έχει περίπου 750 000 εργαζομένους στον τομέα της υγείας για 682 εκατομμύρια άτομα. Η Ευρώπη έχει 15 φορές υψηλότερο ποσοστό. Η νοτίως της Σαχάρας Αφρική έχει έλλειψη ενός εκατομμυρίου εργαζομένων στον τομέα της υγείας. Η Γκάνα έχει μόνο 1 500 ιατρούς για τα 20 εκατομμύρια κατοίκους της. Τα δύο τρίτα των νέων ιατρών σε αυτήν τη χώρα εγκαταλείπουν τη χώρα μέσα σε διάστημα τριών ετών από την αποφοίτησή τους, ενώ η Αφρική φέρει το 25% του παγκόσμιου βάρους υγείας και ασθενειών και έχει μόλις το 0,6% του παγκόσμιου υγειονομικού προσωπικού.
<P>
Στη χώρα μου, το Ηνωμένο Βασίλειο, τα δύο τρίτα των νέων ιατρών και το 40% των νέων νοσηλευτών προέρχονται από το εξωτερικό. Αυτό είναι κάτι για το οποίο πρέπει να ντρεπόμαστε και πρέπει να δείξουμε ότι αναγνωρίζουμε την ενοχή μας σταματώντας αυτήν την αρπαγή προσωπικού και διασφαλίζοντας ότι μπορούμε να διατηρήσουμε, με τον λαό της Αφρικής, τις υπηρεσίες υγείας και το υγειονομικό προσωπικό που χρειάζονται τόσο απεγνωσμένα. 
<SPEAKER ID="271" LANGUAGE="NL" NAME="Margrietus van den Berg" AFFILIATION="εξ ονόματος της Ομάδας PSE.">
<P>
   , Κύριε Πρόεδρε, κυρία Επίτροπε, όσον αφορά την Παγκόσμια Ημέρα Υγείας, χαίρομαι όταν σκέφτομαι την ευρωπαϊκή συνδρομή προς την επίτευξη των Στόχων της Χιλιετίας. Τρεις από αυτούς τους οκτώ στόχους αφορούν την υγειονομική περίθαλψη, την καταπολέμηση ασθενειών όπως το AIDS και η ελονοσία, τη μείωση της παιδικής θνησιμότητας και της θνησιμότητας των μητέρων κατά την κύηση ή τον τοκετό. Ο κόσμος, ειδικά η Αφρική, εξακολουθεί να παρουσιάζει θεαματική υστέρηση. Κάθε χρόνο, σε ολόκληρο τον κόσμο, πάνω από ένα εκατομμύριο παιδιά πεθαίνουν από ελονοσία, έξι εκατομμύρια παιδιά κάτω των πέντε ετών πεθαίνουν από έλλειψη τροφής ή από ποιοτικά μη ισορροπημένη διατροφή και δύο έως τρία εκατομμύρια παιδιά πεθαίνουν από ασθένειες που θα μπορούσαν να έχουν προληφθεί με εμβολιασμό. Το 2005, μία γυναίκα πέθαινε κάθε λεπτό από επιπλοκές κατά την κύηση ή τον τοκετό.
<P>
Από καιρό σε καιρό, η Επιτροπή και τα κράτη μέλη δεσμεύονται να δώσουν υψηλή προτεραιότητα στην υγειονομική περίθαλψη στις αναπτυσσόμενες χώρες. Παρ’ όλες αυτές τις ωραίες δεσμεύσεις, δεν καταφέρνουν να τις υλοποιήσουν και να τις ενσωματώσουν στο ετήσιο σχέδιο δαπανών. Ούτε καν το 5% του προϋπολογισμού της ΕΕ για την αναπτυξιακή συνεργασία δεν δαπανάται ετησίως για τη βασική υγειονομική περίθαλψη, γεγονός που έρχεται σε πλήρη αντίθεση με τη δέσμευση και την επιθυμία αυτού του Σώματος να δαπανάται το 20% του προϋπολογισμού ενίσχυσης της ΕΕ στη βασική εκπαίδευση και στη βασική υγειονομική περίθαλψη. Υλοποιήστε τις δεσμεύσεις σας.
<P>
Επίσης, όταν παρέχουμε δημοσιονομική στήριξη, πρέπει να είμαστε πιο αυστηροί όσον αφορά τα κριτήρια δαπανών. Δεν θα πρέπει να παρέχεται δημοσιονομική στήριξη σε εκείνες τις χώρες που δεν δικαιούνται στήριξης λόγω κακής διακυβέρνησης. Όταν παρέχεται δημοσιονομική στήριξη, πρέπει να εστιάζει σε συγκεκριμένους τομείς, με άλλα λόγια, να αφορά ρητά την υγειονομική περίθαλψη ή την εκπαίδευση. Πρέπει επίσης να διασαφηνιστεί πλήρως αν τα χρήματα δαπανήθηκαν όντως στην υγειονομική περίθαλψη, για ποιους σκοπούς δαπανήθηκαν και ποια είναι τα αποτελέσματα, όπου ένα συγκεκριμένο ποσοστό αντιστοιχεί σε δαπάνες εποπτείας από μια πολιτική ομάδα επιτήρησης. Το οφείλουμε αυτό στον ευρωπαίο φορολογούμενο, αλλά και στους πολίτες και στα κοινοβούλια των δικαιούχων χωρών. Οι δαπάνες, μάλιστα, δεν θα πρέπει να γίνονται μόνο μέσω ευρωπαϊκών προγραμμάτων, αλλά μπορούν συχνά να πραγματοποιούνται πιο αποτελεσματικά μέσω της συνεργασίας με οργανισμούς όπως η Παγκόσμια Οργάνωση Υγείας, το UNAIDS (Κοινό πρόγραμμα των Ηνωμένων ΕΘνών για τον ιό HIV/AIDS), το UNFPA (Ταμείο των Ηνωμένων Εθνών για τη Δημογραφία) και μέσω παγκόσμιων πρωτοβουλιών όπως το Παγκόσμιο Ταμείο.
<P>
Η Ευρώπη θα πρέπει να εγγυηθεί τη χρηματοδότηση έργων για τη σεξουαλική και αναπαραγωγική υγειονομική περίθαλψη, τα οποία, λόγω της πολιτικής του Προέδρου των ΗΠΑ να μπλοκάρει τους πόρους για τα έργα αυτά, έχουν έλλειψη πόρων. Αυτό έρχεται σε απόλυτη αντίθεση με τα 12 δισ. που επενδύουν οι ΗΠΑ σε μια παράλογη εκστρατεία που προωθεί την αποχή από το σεξ πριν από τον γάμο και την αφοσίωση στον σύντροφο. Το Κογκρέσο των ΗΠΑ αποφάσισε σήμερα ότι αυτή η εκστρατεία προκαλεί σύγχυση και εμποδίζει την αποτελεσματικότητα των υφιστάμενων εκστρατειών. Πολλές γυναίκες και κορίτσια πέθαναν ως αποτέλεσμα αυτής της εξωφρενικής πολιτικής. Εμείς στην Ευρώπη δεν μπορούμε, και δεν θα πρέπει, να το ανεχθούμε αυτό. Ελπίζω ότι οι συνάδελφοι βουλευτές των άλλων κομμάτων αυτού του Σώματος δεν θα συνταχθούν με τον κ. Μπους, αλλά με τα εκατομμύρια των γυναικών και κοριτσιών.
<P>
Τέλος, σε πολλές χώρες, η διαφθορά και η κακή διακυβέρνηση εμποδίζουν ένα μεγάλο μέρος των χρημάτων που δαπανώνται για την υγειονομική περίθαλψη να καταλήξουν στους φτωχότερους των φτωχών. Μελέτες κατέδειξαν ότι σε μια χώρα όπως το Τσαντ, μόνο το 1% των κυβερνητικών πόρων που δαπανώνται στην υγειονομική περίθαλψη φτάνουν πραγματικά στον προορισμό τους.
<SPEAKER ID="272" LANGUAGE="EN" NAME="Fiona Hall," AFFILIATION="εξ ονόματος της Ομάδας ALDE.">
<P>
Πρέπει να εξετάσουμε αυστηρά τις δαπάνες της Επιτροπής για την υγεία και να ερευνήσουμε γιατί προβλέπεται για τον τομέα της υγείας ένα χαμηλό ποσοστό του προϋπολογισμού του ΕΤΑ, όπως μόλις επεσήμανε ο κ. van den Berg. Αυτό δε παρά το γεγονός ότι το Κοινοβούλιο ζήτησε να προορίζεται το ένα πέμπτο των συνολικών αναπτυξιακών πόρων για τη βασική υγειονομική περίθαλψη και τη βασική εκπαίδευση.
<P>
Θέλω να στραφώ στο θέμα των εργαζομένων στον τομέα της υγείας. Δεν πρόκειται μόνο για ζήτημα ανεπαρκούς χρηματοδότησης· είναι ένας τομέας όπου τα ευρωπαϊκά κράτη μέλη υπονομεύουν δραστικά τις υπηρεσίες υγείας των αναπτυσσόμενων χωρών προσελκύοντας το καταρτισμένο ιατρικό προσωπικό τους. Τα κράτη μέλη μπορεί να υπέγραψαν δεσμεύσεις ότι δεν θα προσλαμβάνουν ενεργά εργαζομένους υγείας από τα φτωχότερα κράτη, αλλά στην πράξη βρίσκουν τρόπους να παρακάμψουν τις δεσμεύσεις τους. Για παράδειγμα, το ΗΒ έχει τον κώδικα προσλήψεων εργαζομένων υγείας της Εθνικής Υπηρεσίας Υγείας, αλλά ισχύει μόνο για τους εργαζόμενους που προσλαμβάνονται απευθείας από την Εθνική Υπηρεσία Υγείας. Ο κώδικας δεν ισχύει για τους νοσοκόμους που προσλαμβάνονται από ιδιωτικούς φορείς. Συχνά οι θέσεις εργασίας των φορέων απαιτούν ελάχιστα προσόντα, συνεπώς αυτοί οι νοσοκόμοι δεν έχουν καν το πλεονέκτημα να αποκτήσουν εξειδικευμένα προσόντα για όσον καιρό εργάζονται στην Ευρώπη. Το αποτέλεσμα είναι καταστροφικό. Στη Σουαζιλάνδη υπάρχουν περίπου 3 000 νοσοκόμοι και η Σουαζιλάνδη καταρτίζει περίπου 100 νοσοκόμους ετησίως. Ωστόσο, έως 80 νοσοκόμοι ετησίως φεύγουν μόνο για το ΗΒ. Και αυτό προστίθεται στον τεράστιο αριθμό νοσοκόμων από τη Σουαζιλάνδη που πεθαίνουν από AIDS: 300 πέθαναν από AIDS το 2003-2004.
<SPEAKER ID="273" LANGUAGE="FR" NAME="Marie-Hélène Aubert," AFFILIATION="εξ ονόματος της Ομάδaς Verts/ALE">
<P>
Πρέπει, πάντως, να υπενθυμίσουμε ότι αυτό το πρόβλημα που καταγγέλλουμε σήμερα δεν είναι ένα πρόσθετο χτύπημα κακοτυχίας, που οφείλεται στη μοίρα. Αυτή η μεγάλη έλλειψη υγειονομικού προσωπικού είναι πράγματι η συνέπεια, κυρίως, των λεγόμενων προγραμμάτων «διαρθρωτικής πολιτικής», που εφαρμόζουν με ωμό τρόπο οι διεθνείς χρηματοπιστωτικοί οργανισμοί και που οδήγησαν στην κατάρρευση των δημόσιων υγειονομικών και εκπαιδευτικών υπηρεσιών σε πολλές χώρες. Υπάρχει, λοιπόν, «κάμποση» υποκρισία όταν διατρανώνουμε το 2006 μια εκπεφρασμένη βούληση ενίσχυσης του υγειονομικού προσωπικού στα επόμενα χρόνια, ενώ οι μακροοικονομικές δημοσιονομικές πολιτικές που εφαρμόζονται αλλού δυσχέραναν αυτούς τους ανθρώπινους πόρους για πάνω από μια δεκαετία. Ωστόσο, χαιρόμαστε που συνειδητοποιείται, έστω και καθυστερημένα, η αδήριτη ανάγκη επενδύσεων στο ανθρώπινο δυναμικό, χωρίς το οποίο καμία αναπτυξιακή πολιτική, όσο θετικό αντίκτυπο κι αν έχει, δεν μπορεί να υλοποιηθεί.
<P>
Αυτός είναι ο λόγος για τον οποίον η δράση της Ευρωπαϊκής Ένωσης σε αυτόν τον τομέα πρέπει να προσανατολιστεί κατά την άποψή μας σε τρεις κατευθύνσεις. Αφενός, όπως ήδη ειπώθηκε, στο ποσοστό που προορίζεται για τα θέματα της υγείας στο πλαίσιο της δημόσιας αναπτυξιακής βοήθειας, που σήμερα ανέρχεται σε περίπου 5%. Είναι κραυγαλέα ανεπαρκές και, επιπλέον, οι προοπτικές δεν είναι και τόσο ενθαρρυντικές, ενώ θα έπρεπε να αφιερώνεται τουλάχιστον 20%, κυρίως για να αναλάβουμε μισθολογικά κόστη για την κατάρτιση και τα κάθε είδους ζητήματα, για τα οποία ήδη μιλήσαμε. Δεύτερον, στο να τεθεί ένα τέρμα στα μέτρα δημοσιονομικού περιορισμού, που επιβάλλονται από τα διεθνή χρηματοπιστωτικά όργανα. Εν προκειμένω, η Ευρωπαϊκή Ένωση πρέπει να ασκήσει την επιρροή της, κυρίως όσον αφορά το ανώτατο όριο των μισθών και τις προσλήψεις στον δημόσιο τομέα. Τέλος, σε έναν κώδικα δεοντολογίας που θα επιτρέψει την καταπολέμηση του σκανδάλου που συνιστούν, στον Βορρά, οι προσλήψεις δύο ταχυτήτων από πλευράς σχέσης εργασίας και αμοιβών. Πρέπει να καταπολεμήσουμε αυτού του είδους τις προσλήψεις που εφαρμόζονται σε πολλές από τις χώρες μας και να θέσουμε τέλος στην αρχή της χώρας προέλευσης.
<SPEAKER ID="274" LANGUAGE="PT" NAME="Ilda Figueiredo," AFFILIATION="εξ ονόματος της Ομάδας GUE/NGL.">
<P>
Οι Αναπτυξιακοί Στόχοι της Χιλιετίας του ΟΗΕ περιλαμβάνουν τη μείωση κατά δύο τρίτα του ποσοστού θνησιμότητας σε παιδιά κάτω των πέντε ετών, τη μείωση κατά τρία τέταρτα του ποσοστού μητρικής θνησιμότητας, την ανάσχεση και τη μείωση της εξάπλωσης του AIDS και την ανάσχεση και τη μείωση των κρουσμάτων της ελονοσίας και άλλων σοβαρών ασθενειών. Ήρθε η ώρα να εμποδίσουμε τους θανάτους πολλών εκατομμυρίων παιδιών και μητέρων που οφείλονται στην έλλειψη βασικής υγειονομικής περίθαλψης, υγείας της μητέρας και του παιδιού, σεξουαλικής και αναπαραγωγής υγείας, νερού και συνθηκών υγιεινής, και εκπαίδευσης, συμπεριλαμβανομένης της εκπαίδευσης στον τομέα της υγείας.
<SPEAKER ID="275" LANGUAGE="EN" NAME="Kathy Sinnott" AFFILIATION="εξ ονόματος της Ομάδας IND/DEM.">
<P>
Αυτό με οδηγεί στο τελευταίο σχόλιό μου. Θα ήθελα να ρωτήσω τι αρμοδιότητα πιστεύουν οι βουλευτές ότι έχουμε να καταδικάζουμε ένα άλλο κυρίαρχο έθνος διότι η χώρα του αρνείται να χρηματοδοτήσει σχέδια με τα οποία διαφωνεί. Αναφέρομαι στην πολιτική ΗΠΑ-Πόλης του Μεξικού που απαιτεί να συμφωνήσουν οι ΜΚΟ, ως προϋπόθεση για τη λήψη πόρων από τις ΗΠΑ, ότι ούτε θα εκτελούν ούτε θα προωθούν την άμβλωση ως μέθοδο οικογενειακού προγραμματισμού σε άλλες χώρες. Καταδικάζοντας τον τρόπο με τον οποίο οι ΗΠΑ δαπανούν την εξωτερική τους βοήθεια, η τροπολογία 5 λαμβάνει ως δεδομένη μια εντολή που αυτό το Σώμα και αυτή η Ένωση απλώς δεν έχουν. 
<SPEAKER ID="276" LANGUAGE="SK" NAME="Irena Belohorská (NI )." AFFILIATION="">
<P>
   Κάθε χρόνο στις 7 Απριλίου γιορτάζουμε την Παγκόσμια Ημέρα Υγείας. Φέτος, είναι αφιερωμένη στους εργαζομένους στον τομέα της υγείας, οι οποίοι θα αποτελέσουν το επίκεντρο των εορτασμών για την προσεχή δεκαετία. Αν και τα προβλήματα του κόσμου περιλαμβάνουν μια έλλειψη ιατρικού προσωπικού στις αναπτυσσόμενες χώρες, καθώς και την ελονοσία και τον ιό HIV, εμείς στην ΕΕ αντιμετωπίζουμε επίσης σοβαρά προβλήματα στον τομέα της υγειονομικής περίθαλψης, ειδικά στο νέο τμήμα της Ευρωπαϊκής Ένωσης.
<P>
Δυστυχώς, ενώ εμείς τιμούμε την Παγκόσμια Ημέρα Υγείας, ανακοινώθηκε μια απεργία σε ένα από τα μεγαλύτερα νοσοκομεία της Σλοβακίας, ενώ και άλλα νοσοκομεία δηλώνουν ένα ένα ότι θα συμμετάσχουν στην απεργία. Κίνητρο για αυτή την απεργία αποτελούν οι ανυπόφορες συνθήκες εργασίας, τις οποίες υφίστανται οι ιατροί και οι νοσοκόμοι μας. Ένας ιατρός στη Σλοβακία πληρώνεται από 350 έως 500 ευρώ τον μήνα, ενώ ένας νοσοκόμος παίρνει μισθό από 250 έως 300 ευρώ. Υπό αυτές τις συνθήκες, προκαλεί έκπληξη μάλλον το γεγονός ότι το προσωπικό μας με υψηλή κατάρτιση είναι διατεθειμένο να παραμείνει στην πατρίδα του. Αμείβονται με 2 ευρώ την ώρα για τη νυχτερινή βάρδια, γεγονός που είναι πραγματικά επαίσχυντο. Πρέπει λοιπόν να φροντίσουμε να αμείβονται επαρκώς αυτοί οι εργαζόμενοι. 
<SPEAKER ID="277" LANGUAGE="ES" NAME="Cristina Gutiérrez-Cortines (PPE-DE ). –" AFFILIATION="">
<P>
Επίσης, υπάρχει ένα θέμα που με απασχολεί ιδιαίτερα, διότι το γνωρίζω από πρώτο χέρι: οι δυσκολίες στη διανομή των φαρμάκων και η διαφθορά που υπάρχει στη διανομή τους. Γνωρίζουμε τις δυσκολίες που αντιμετωπίζουν τα νοσοκομεία της περιοχής, στο Καμερούν και σε άλλες χώρες, στην άσκηση του έργου τους και στην πρόσβαση στα φάρμακα, και ότι συχνά οι άνθρωποι που διανέμουν φάρμακα για την καταπολέμηση του AIDS, τα οποία αποστέλλονται δωρεάν, προσθέτουν ένα επιπλέον κόστος σε αυτά.
<SPEAKER ID="278" LANGUAGE="EN" NAME="Glenys Kinnock (PSE ). –" AFFILIATION="">
<P>
   Κύριε Πρόεδρε, είναι ενδιαφέρον στατιστικό στοιχείο ότι υπάρχουν περισσότεροι νοσοκόμοι από το Μαλάουι που ζουν στο Μάντσεστερ, στο Ηνωμένο Βασίλειο, από όσους ζουν στο Μαλάουι και ότι υπάρχουν περισσότεροι ιατροί από την Αιθιοπία που ζουν στο Σικάγο από όσους ζουν στην Αιθιοπία. Υπολογίζεται ότι υπάρχει παγκόσμια έλλειψη 820 000 ιατρών, νοσοκόμων και άλλων εργαζομένων στον τομέα της υγείας. Είναι προφανές ότι οι ανθρώπινοι πόροι αποτελούν κεντρικό κομμάτι όλων των συστημάτων υγειονομικής περίθαλψης, αλλά η αλήθεια είναι ότι η πρόσληψη επαγγελματιών υγείας και η μάστιγα του HIV/AIDS συνεχίζουν να παρατείνουν την κρίση που πλήττει ήδη τα πολύ ευάλωτα συστήματα υγειονομικής περίθαλψης στις αναπτυσσόμενες χώρες.
<P>
Πολλοί εγκαταλείπουν τις αναπτυσσόμενες χώρες –όπως είπατε, κυρία Επίτροπε– διότι στις αναπτυσσόμενες χώρες παίρνουν χαμηλούς μισθούς, έχουν κακές συνθήκες εργασίας, μικρή προοπτική εξέλιξης και έλλειψη κατάρτισης. Επιπλέον, έχουν την πίεση της περίθαλψης μεγάλου αριθμού ασθενών με HIV/AIDS και άλλες πολύ δύσκολες ασθένειες.
<P>
Αυτή η διαρροή εγκεφάλων αποτελεί το σοβαρότερο εμπόδιο για την παροχή ποιοτικής περίθαλψης στην Αφρική. Οι χώρες χάνουν τους πιο ικανούς και έμπειρους νοσοκόμους τους. Πέρσι, η Κένυα έχασε 3 000 πτυχιούχους νοσοκόμους, οι οποίοι πήγαν σε άλλες χώρες, κυρίως στις Ηνωμένες Πολιτείες και στο Ηνωμένο Βασίλειο. Υπάρχει μια καθαρή εκροή ικανοτήτων από την Αφρική, καθώς τα άτομα αποφασίζουν να μεταναστεύσουν όπου μπορούν να κερδίσουν χρήματα και να εξελίξουν την καριέρα τους. Πολλές γυναίκες που γνώρισα στο Ηνωμένο Βασίλειο και εργάζονται σε κέντρα φροντίδας ηλικιωμένων κλπ., το κάνουν διότι θέλουν να κερδίσουν χρήματα και να τα στείλουν για τη φροντίδα των παιδιών τους στις χώρες καταγωγής τους. Μια συνέπεια αυτού είναι ότι οι χώρες που υφίστανται απώλειες δεν θα έχουν το περιθώριο ικανοτήτων που χρειάζονται για να εκπαιδεύσουν τους νέους τους και να αναπτύξουν τις οικονομίες τους. Εμείς, στην Ευρωπαϊκή Ένωση, πρέπει να βρούμε τρόπους να αποζημιώσουμε αυτές τις χώρες που χάνουν τις ικανότητες που τόσο χρειάζονται.
<P>
Χαιρετίζω την άμεση προσοχή της Επιτροπής σε αυτήν την κρίση. Ελπίζουμε ότι θα δούμε στρατηγικές –και αυτό είναι το επόμενο βήμα– που θα αντιμετωπίσουν τη ρίζα του προβλήματος για το οποίο μιλάμε σήμερα το απόγευμα. Το πρόβλημα είναι ότι, παρά το τρομερό βάρος ασθενειών εκεί, η Αφρική διαθέτει μόνο το 0,6% του παγκόσμιου καταγεγραμμένου υγειονομικού προσωπικού. Πώς μπορεί αυτό να είναι αποδεκτό όταν οι υγειονομικές πιέσεις και οι πιέσεις των ασθενειών είναι τόσο μεγάλες εκεί;
<P>
Με ανησυχεί η πρόσφατη πρόταση του Επιτρόπου Frattini για την προώθηση της απασχόλησης μεταναστών με ανώτατη εκπαίδευση, συμπεριλαμβανομένης της δημιουργίας «πράσινης κάρτας» για ερευνητές, μηχανικούς και ιατρούς. Το Κοινοβούλιο πρέπει να ζητήσει να τεθεί τέλος στην πρόσληψη υγειονομικού προσωπικού. Ζητεί ορθώς από την Ευρωπαϊκή Ένωση να πιέσει για έναν παγκόσμιο κώδικα δεοντολογίας σχετικά με την ηθική των προσλήψεων. Κυρία Επίτροπε, θα συμφωνούσατε με την άποψη ότι αυτό είναι κάτι που πρέπει να κάνει η Επιτροπή προκειμένου να προσπαθήσει να αντιμετωπίσει αυτήν την κρίση, για την οποία διεξάγεται η σημερινή συζήτηση;
<SPEAKER ID="279" LANGUAGE="EN" NAME="Μάριος Ματσάκης (ALDE ). –" AFFILIATION="">
<P>
Εντούτοις, η κατάσταση στον αναπτυσσόμενο κόσμο όσον αφορά την υγεία είναι, δυστυχώς, απολύτως και αισχρώς διαφορετική. Εκεί, η καλή υγεία είναι μάλλον η εξαίρεση παρά ο κανόνας. Επιτρέψτε μου να σας αναφέρω ορισμένα στοιχεία ως απόδειξη. Ένας δείκτης που μπορεί να χρησιμοποιηθεί για να αξιολογηθεί η παροχή υγειονομικής περίθαλψης σε μια χώρα είναι, όπως ήδη αναφέρθηκε, το ποσοστό βρεφικής θνησιμότητας. Αυτό αποτελεί μέτρο του αριθμού των βρεφών που πεθαίνουν ανά 1 000 γεννήσεις ζωντανών βρεφών. Το ποσοστό βρεφικής θνησιμότητας σε μια χώρα όπως η Σουηδία, η Γερμανία ή η Γαλλία –για την ακρίβεια, στα περισσότερα κράτη της ΕΕ– είναι περίπου πέντε θάνατοι ανά 1 000 γεννήσεις. Ο αντίστοιχος αριθμός σε χώρες όπως η Μοζαμβίκη, η Σιέρα Λεόνε και η Λιβερία είναι περίπου 140 θάνατοι ανά 1 000 γεννήσεις και στην Αγκόλα περίπου 200 θάνατοι ανά 1 000 γεννήσεις. Με άλλα λόγια, η πιθανότητα που έχει ένα βρέφος να πεθάνει στην Αγκόλα είναι περίπου 4 000% μεγαλύτερη από ό,τι σε μια χώρα της ΕΕ. Ένα πρόωρο ή άρρωστο μωρό στην Αγκόλα έχει σχεδόν μηδαμινές πιθανότητες επιβίωσης.
<SPEAKER ID="280" LANGUAGE="DE" NAME="Hiltrud Breyer (Verts/ALE ). –" AFFILIATION="">
<P>
Επίσης, η Επιτροπή δεν μίλησε για το θέμα των αντιπαραθέσεων για την άδεια ευρεσιτεχνίας φαρμάκων για το AIDS στην Αφρική. Η ΕΕ θα έπρεπε να έχει υψώσει τη φωνή της για να καταδικάσει τους γίγαντες της φαρμακοβιομηχανίας που παρακολουθούν τους ανθρώπους να πεθαίνουν βασανιστικά εξαιτίας των διπλωμάτων ευρεσιτεχνίας.
<SPEAKER ID="281" LANGUAGE="DE" NAME="Gabriele Zimmer (GUE/NGL ). –" AFFILIATION="Working together for health">
<P>
   Κύριε Πρόεδρε, κυρία Επίτροπε, το «» θα ήταν ένα πολύ ωραίο σύνθημα για την Παγκόσμια Ημέρα Υγείας με την προϋπόθεση ότι θα το έπαιρναν στα σοβαρά όλοι εκείνοι που εκφωνούν λόγους, δίνουν δελτία τύπου ή στέλνουν μηνύματα επ’ ευκαιρία της 7ης Απριλίου. Ως προς αυτό θα ήθελα να υποστηρίξω όσα είπε η προηγούμενη ομιλήτρια.
<P>
Αυτό ισχύει ακόμα περισσότερο όσον αφορά τους εργαζομένους στον τομέα της υγείας, στους οποίους είναι αφιερωμένη η Παγκόσμια Ημέρα Υγείας του 2007. Έτσι, κατά τη γνώμη μου, το Κοινοβούλιο πρέπει επίσης να αντιμετωπίσει το πρόβλημα ότι το σύνθημα «Συνεργασία για την υγεία» και η βελτίωση των συνθηκών εργασίας των απασχολουμένων στον υγειονομικό τομέα στην ΕΕ δεν λαμβάνονται πραγματικά σοβαρά υπόψη. Το αντίθετο.
<P>
Η δεύτερη παρατήρησή μου είναι ότι παρά τη διεύρυνση της ΕΕ και τον πολλαπλασιασμό των υγειονομικών προβλημάτων, στον προϋπολογισμό που ενέκρινε το Ευρωπαϊκό Συμβούλιο τον Δεκέμβριο του 2005 έγινε μείωση των κονδυλίων για την υγεία και την προστασία του καταναλωτή συγκριτικά με την τρέχουσα περίοδο.
<P>
Για τον λόγο αυτόν προτείνω να γίνει δημόσια διαβούλευση με τους εργαζομένους στον τομέα της υγείας και να τους τεθούν τα ακόλουθα ερωτήματα: κατά τη γνώμη σας, ποια είναι η συνηθέστερη αιτία ασθενειών ή η πιο βλαβερή για τη δημόσια υγεία; Ποιο είναι για εσάς το μεγαλύτερο εμπόδιο προκειμένου να αξιοποιήσετε στον μέγιστο βαθμό τις γνώσεις σας προς όφελος της δημόσιας υγείας; Κατά τη γνώμη σας, τι θα πρέπει να αλλάξει στο πολιτικό πλαίσιο για να έχετε τη δυνατότητα να εργαστείτε καλύτερα και να βελτιώσετε τη δημόσια υγεία; Τι πρέπει να κάνει κατά την άποψή σας η ΕΕ για να αυξήσει τη συμβολή της στην παγκόσμια υγεία, στην εξάλειψη του HIV/AIDS και των επιδημιών και στην καταπολέμηση των συνεπειών που έχουν για την υγεία η πείνα, η έλλειψη πόσιμου νερού και η υποβάθμιση του περιβάλλοντος; 
<SPEAKER ID="282" LANGUAGE="" NAME="Urszula Krupa (IND/DEM ). –" AFFILIATION="(PL) ">
<SPEAKER ID="283" LANGUAGE="" NAME="Jan Tadeusz Masiel (NI ). –" AFFILIATION="(PL) ">
<P>
   Κύριε Πρόεδρε, όπως ακούσαμε σήμερα, οι ευρωπαϊκές υπηρεσίες υγείας βρίσκονται σε μη ικανοποιητικό επίπεδο, αλλά τα πράγματα είναι πολύ χειρότερα στην Αφρική. Ένα από τα βασικά θέματα που πρέπει να συζητηθεί σχετικά με την Αφρική είναι η διασφάλιση ότι τα θύματα του AIDS θα επωφελούνται από τα γενόσημα φάρμακα. Αυτά τα φάρμακα είναι ασφαλώς πολύ φθηνότερα, αλλά εξακολουθούν να είναι υπερβολικά ακριβά για τους Αφρικανούς.
<P>
Ο κ. Bowis έθεσε ένα άλλο σημαντικό θέμα σχετικά με την Αφρική, δηλαδή την ενθάρρυνση των ατόμων που εκπαιδεύονται στην Ευρώπη να επιστρέψουν στις πατρίδες τους όπου οι υπηρεσίες τους είναι απαραίτητες. Αυτό που πρέπει να γίνει στην Ευρώπη είναι να αυξηθεί η κινητικότητα τόσο των ασθενών όσο και των ιατρικών υπηρεσιών. Στην Πολωνία, για παράδειγμα, είναι δύσκολο για τους νοσοκόμους να βρουν δουλειά με μισθό πάνω από 250 ευρώ το μήνα, ενώ στο Βέλγιο κλείνουν πτέρυγες νοσοκομείων λόγω της έλλειψης νοσοκόμων.
<SPEAKER ID="284" LANGUAGE="FR" NAME="Françoise Grossetête (PPE-DE ). –" AFFILIATION="">
<P>
Δεύτερον, είδαμε να αναπτύσσονται εδώ και μερικές δεκαετίες σοβαρές πανδημίες στον κόσμο. Οι αναπτυσσόμενες χώρες είναι οι πλέον ευάλωτες, αφού δεν διαθέτουν ούτε μέσα ενημέρωσης και ευαισθητοποίησης, ούτε επαρκείς θεραπείες για την αντιμετώπιση ασθενειών όπως το AIDS, η ελονοσία, η φυματίωση. Αυτό οφείλεται ξεκάθαρα στην έλλειψη προσωπικού.
<SPEAKER ID="285" LANGUAGE="DE" NAME="Karin Scheele (PSE ). –" AFFILIATION="">
<P>
   Κύριε Πρόεδρε, μεθαύριο, στις 7 Απριλίου, είναι η Παγκόσμια Ημέρα Υγείας που φέτος είναι αφιερωμένη στους εργαζόμενους στον τομέα της υγείας. Είναι μια καλή ευκαιρία για να ζητήσουμε δίκαιες και καλές συνθήκες εργασίας για τους εν λόγω εργαζομένους και να επιστήσουμε την προσοχή στη σημερινή έλλειψή τους.
<P>
Ελπίζω ότι αύριο θα λάβει πλειοψηφία η τροπολογία 6 προκειμένου να έχουμε μια περιεκτική ανάλυση για την έλλειψη υγειονομικού προσωπικού στις διάφορες χώρες του πλανήτη. Επίσης, οι υγειονομικές υπηρεσίες στις αναπτυσσόμενες χώρες ζημιώθηκαν από τις δραστικές περικοπές του προϋπολογισμού για τον κοινωνικό τομέα που απορρέουν από μακροοικονομικές μεταρρυθμίσεις όπως τα προγράμματα διαρθρωτικής προσαρμογής. Τα διεθνή χρηματοπιστωτικά ιδρύματα πρέπει να αναθεωρήσουν πολιτικές όπως τη διαρκή έμφαση στην ιδιωτικοποίηση δραστηριοτήτων του δημόσιου τομέα στις αναπτυσσόμενες χώρες.
<P>
Η τροπολογία 7 αποκαλύπτει άλλο ένα καίριο αίτιο για την έλλειψη υγειονομικού προσωπικού και για τις ανεπαρκείς δαπάνες των αναπτυσσομένων χωρών για την υγεία, ιδίως στις αφρικανικές χώρες. Ασφαλώς δεν θέλω να υποτιμήσω τα αίτια που αναφέρθηκαν, όπως η διαφθορά ή η έλλειψη πολιτικής βούλησης, ωστόσο είναι επίσης αλήθεια ότι το εξωτερικό χρέος αυτών των χωρών περιορίζει σημαντικά τις δυνατότητές τους να δαπανήσουν αρκετά για τον κοινωνικό τομέα και τον τομέα της υγείας.
<P>
Τρεις από τους οκτώ αναπτυξιακούς στόχους της Χιλιετίας σχετίζονται με την υγεία: η μείωση της παιδικής θνησιμότητας, η βελτίωση της υγείας των μητέρων και η αντιμετώπιση του HIV/AIDS. Η διεθνής κοινότητα, της ΕΕ συμπεριλαμβανομένης, πρέπει να διασφαλίσει ότι θα είναι διαθέσιμοι αρκετοί πόροι για την αντιμετώπιση του HIV/AIDS. Γνωρίζουμε ότι εκπληρώθηκαν μόνο μερικές από τις οικονομικές υποσχέσεις που δόθηκαν στη διεθνή διάσκεψη για τον πληθυσμό και την ανάπτυξη που έγινε στο Κάιρο. Επίσης, γνωρίζουμε ότι οι διαστάσεις της πανδημίας του HIV/AIDS είναι πολύ μεγαλύτερες από ό,τι υπέθεταν τότε.
<P>
Είναι σημαντικό να προσφέρουμε επαρκείς πόρους για την προώθηση της αναπαραγωγικής υγείας και αυτός είναι ο λόγος που απευθύνω έκκληση για υποστήριξη της τροπολογίας 5 από την πλειοψηφία του Σώματος. Επίσης, η κ. Hall επεσήμανε ήδη πώς οι επενδύσεις ορισμένων αφρικανικών χωρών εξουδετερώνονται από αυτήν την πανδημία του HIV/AIDS. 
<SPEAKER ID="286" LANGUAGE="EN" NAME="Nicholson of Winterbourne (ALDE ). –" AFFILIATION="">
<P>
Αυτά τα προβλήματα είναι εξωφρενικά στο πλαίσιο της παγκόσμιας υγείας στον 21ο αιώνα. Εντούτοις, υπάρχουν νέες προκλήσεις στην υγεία που συνδέονται με την ταχεία παγκοσμιοποίηση των αγορών, όπως ο ιός SARS και η γρίπη των πτηνών. Σε πολλές χώρες, ο ιός HIV/AIDS έχει ήδη αρχίσει να καταστρέφει τη μέτρια πρόοδο που σημειώθηκε από τη δεκαετία του 1980 και σήμερα απειλεί την επιβίωση ολόκληρων κοινωνιών.
<P>
Το σαφές μήνυμα που προέκυψε από το 2005 και τους Αναπτυξιακούς Στόχους της Χιλιετίας είναι αυτό των συστημάτων υγειονομικής περίθαλψης. Θα αρχίσουμε να σημειώνουμε πραγματική πρόοδο μόνο όταν αντιμετωπίσουμε με σοβαρότητα τα συστήματα υγειονομικής περίθαλψης. Χωρίς την ύπαρξη των βασικών συστημικών δυνατοτήτων σε όλες τις χώρες, δεν θα είναι δυνατή η πραγματοποίηση αυτού που έχει ήδη συμφωνηθεί σε πολιτικό επίπεδο: ενίσχυση της πρόληψης ασθενειών και ελεγχόμενα προγράμματα για τη μείωση της παιδικής και της μητρικής θνησιμότητας και μείωση του ιού HIV/AIDS, της φυματίωσης και της ελονοσίας.
<SPEAKER ID="287" LANGUAGE="HU" NAME="Péter Olajos (PPE-DE ). –" AFFILIATION="">
<SPEAKER ID="288" LANGUAGE="" NAME="Αντώνιος Τρακατέλλης (PPE-DE ). –" AFFILIATION="">
<SPEAKER ID="289" LANGUAGE="DE" NAME="Thomas Ulmer (PPE-DE ). –" AFFILIATION="">
<P>
   Κύριε Πρόεδρε, κυρία Επίτροπε, κυρίες και κύριοι, φέτος η Παγκόσμια Ημέρα Υγείας είναι αφιερωμένη στους εργαζομένους στον υγειονομικό τομέα. Σε ολόκληρο τον κόσμο υπάρχουν 35 εκατομμύρια εργαζόμενοι, εκ των οποίων περίπου 4 εκατομμύρια βρίσκονται στη Γερμανία και πάνω από 12 εκατομμύρια βρίσκονται στην ΕΕ. Αυτοί οι αριθμοί αρκούν για να φανεί ότι το νότιο τμήμα του πλανήτη μας δεν διαθέτει επαρκή αριθμό τέτοιου προσωπικού. Υπάρχει σαφής διαφορά μεταξύ του ανεπτυγμένου και του αναπτυσσόμενου κόσμου ως προς τις δυνατότητες του πληθυσμού για υγειονομική περίθαλψη. Βραχυπρόθεσμα θα ήταν απόλυτα εύλογο να προσφέρουμε διπλάσια ή πολλαπλάσια οικονομική ενίσχυση ως βοήθεια για έκτακτη ανάγκη. Ωστόσο, αυτό που είναι απαραίτητο είναι η αύξηση των ανθρώπινων πόρων, τόσο στην Ευρώπη όσο και στον αναπτυσσόμενο κόσμο.
<SPEAKER ID="290" LANGUAGE="FI" NAME="Eija-Riitta Korhola (PPE-DE ). –" AFFILIATION="">
<P>
Με την απειλή των πανδημιών, οι αναπτυσσόμενες χώρες βρίσκονται σε ιδιαίτερα δύσκολη κατάσταση, καθώς η ελονοσία και ο ιός HIV ήδη προκαλούν ανείπωτη καταστροφή. Συμφωνώ απόλυτα με τις εκκλήσεις στο ψήφισμα για βελτίωση της εστίασης στην αναπτυξιακή συνεργασία ώστε να χρησιμοποιηθεί για την ανθρώπινη και κοινωνική ανάπτυξη. 
<SPEAKER ID="291" LANGUAGE="HU" NAME="Lívia Járóka (PPE-DE ). –" AFFILIATION="">
<P>
   Με την ευκαιρία της Παγκόσμιας Ημέρας Υγείας, επιτρέψτε μου να επιστήσω την προσοχή σας σε μια άλλη σημαντική ημέρα, στη Διεθνή Ημέρα των Ρόμα, η οποία εορτάζεται στις 8 Απριλίου. Θα ήθελα να μιλήσω για τους Ρόμα.
<P>
Γιορτάζουμε τη Διεθνή Ημέρα των Ρόμα στις 8 Απριλίου σε όλο τον κόσμο και σε αυτό το πλαίσιο εγκρίναμε ένα ψήφισμα στο Ευρωπαϊκό Κοινοβούλιο πέρσι, στο οποίο εφιστούσαμε προσοχή στην ανησυχητική κατάσταση της υγείας των Ρόμα. Στον ένα χρόνο που πέρασε, ούτε η Ευρωπαϊκή Επιτροπή ούτε οι κυβερνήσεις των κρατών μελών έλαβαν διορθωτικά μέτρα στον τομέα της δημόσιας υγείας ή προκειμένου να εξαλειφθεί η ανεργία που πλήττει τους Ρόμα ή ο αποκλεισμός τους από τους τομείς της οικονομίας, της στέγασης και της εκπαίδευσης. Ζητούμε από την Ευρωπαϊκή Επιτροπή να εκδώσει μια Πράσινη Βίβλο όσο το δυνατόν συντομότερα σχετικά με την αφόρητη κατάσταση των Ρόμα, προκειμένου να εξαλειφθεί ο αποκλεισμός τους από τη δημόσια υγεία και να διασφαλιστεί ότι οι υπηρεσίες υγείας εξαιρετικά κακής ποιότητας που τους παρέχονται θα συμμορφωθούν με τα ευρωπαϊκά πρότυπα. 
<SPEAKER ID="292" LANGUAGE="EN" NAME="Mairead McGuinness (PPE-DE ). –" AFFILIATION="">
<SPEAKER ID="293" LANGUAGE="EN" NAME="Mariann Fischer Boel," AFFILIATION="Μέλος της Επιτροπής.">
<P>
Η απάντηση στην κρίση των ανθρωπίνων πόρων αντανακλά την αρχή που προσδιορίζεται στην «Ευρωπαϊκή Συναίνεση για την Ανάπτυξη» Η δέσμευση των κρατών μελών να αυξήσουν τα συνολικά επίπεδα αναπτυξιακής βοήθειας, πλησιάζοντας τον στόχο του 0,7% του ΑΕΕ ως ΕΑΒ, είναι αυτή που θα παράσχει τον αυξανόμενο προϋπολογισμό για ραγδαία πρόοδο. Αλλά οι συντονισμένες προσπάθειες της Ευρωπαϊκής Κοινότητας είναι αυτές που θα διασφαλίσουν ότι οι αυξημένοι πόροι θα δαπανώνται πιο αποτελεσματικά, προωθώντας τη συντονισμένη, συνεκτική υποστήριξη για κρατικά και αναπτυγμένα σχέδια.
<P>
Στη σύνοδο του Παρισιού για την αποτελεσματικότητα της βοήθειας, η Ευρωπαϊκή Ένωση ανέλαβε τη δέσμευση να αυξήσει το ποσοστό βοήθειας που παρέχει ως δημοσιονομική στήριξη. Αυτή η δέσμευση περιλαμβάνει τη δυνατότητα αύξησης της χρηματοδότησης τόσο για τη γενική όσο και για την τομεακή δημοσιονομική στήριξη, συμπληρωμένη, αν χρειάζεται, με χρηματοδότηση σχεδίων. Κατά συνέπεια, οι αντιπροσωπείες που λαμβάνουν αποφάσεις προγραμματισμού για το 10ο ΕΤΑ έχουν μια επιλογή μέσων βοήθειας με τα οποία θα ανταποκριθούν στις εθνικά καθορισμένες προτεραιότητες. Υπάρχει σημαντικό πεδίο δράσης, ώστε η εθνική λήψη αποφάσεων και οι διαδικασίες κρατικού προγραμματισμού να εστιάσουν στην αυξημένη προσπάθεια στον υγειονομικό ή κοινωνικό τομέα μέσω τομεακής δημοσιονομικής στήριξης, αν αυτή τεθεί σε προτεραιότητα σε επίπεδο χώρας.
<P>
Η διαφθορά αποτελεί, βέβαια, ένα πρόβλημα για την ανάπτυξη και βλάπτει ιδιαίτερα την παροχή βασικών κοινωνικών υπηρεσιών, όπως η υγεία. Όπως γνωρίζετε, συμφωνήσαμε για την ανάγκη να αντιμετωπιστεί αυτό το πρόβλημα μέσω μιας σειράς μέτρων. Αύριο θα έχουμε αρκετό χρόνο για μια πιο διεξοδική συζήτηση, όταν θα συζητήσουμε την άριστη έκθεση του κ. van den Berg για το θέμα.
<P>
Πολλοί βουλευτές ανέφεραν το ζήτημα της αναλογίας των αναπτυξιακών πόρων που κατανέμονται στην ανθρώπινη και την κοινωνική ανάπτυξη. Το μεγαλύτερο μέρος της χρηματοδότησης της Επιτροπής κατανέμεται μέσω κρατικού προγραμματισμού. Επί του παρόντος, πάνω από το 20% του προϋπολογισμού της Επιτροπής για την ανάπτυξη κατανέμεται στην κοινωνική υποδομή. Επιπλέον, η γενική χρηματοδότηση της δημοσιονομικής στήριξης περιλαμβάνει σύνδεση με την πρόοδο, η οποία μετράται βάσει δεικτών υγείας και αποτελεί, συνεπώς, έναν μηχανισμό για την υποστήριξη και την ενίσχυση του καθορισμού προτεραιοτήτων των Αναπτυξιακών Στόχων της Χιλιετίας σε επίπεδο χωρών.
<SPEAKER ID="294" LANGUAGE="" NAME="Πρόεδρος. –" AFFILIATION="">
<P>
   Έλαβα, σύμφωνα με το άρθρο 103, παράγραφος 2 του Κανονισμού έξι προτάσεις ψηφίσματος(1) για την ολοκλήρωση αυτής της συζήτησης.
<P>
Η ψηφοφορία θα διεξαχθεί αύριο, Πέμπτη, στις 12.00. 
<SPEAKER ID="295" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει την πρόταση κανονισμού του Συμβουλίου, που τροποποιεί τους κανονισμούς (ΕΟΚ) αριθ. 2771/75 και (ΕΟΚ) αριθ. 2777/75, σχετικά με την εφαρμογή έκτακτων μέτρων στήριξης της αγοράς(τομέας πτηνοτροφίας) (COM(2006)0153 - C6-0111/2006 - 2006/0055(CNS)). 
<SPEAKER ID="296" LANGUAGE="EN" NAME="Mariann Fischer Boel," AFFILIATION="Μέλος της Επιτροπής.">
<P>
Εμείς –και συγκεκριμένα ο τομέας της πτηνοτροφίας– αντιμετωπίζουμε μια πραγματική κατάσταση κρίσης, η οποία απαιτεί ταχεία αντίδραση. Γι’ αυτό είμαστε εδώ απόψε. Θα ήθελα λοιπόν, καταρχάς, να ευχαριστήσω το Ευρωπαϊκό Κοινοβούλιο που δέχθηκε το αίτημα της Επιτροπής για κατεπείγουσα διαδικασία. Είμαι ιδιαίτερα ευγνώμων στον πρόεδρο της Επιτροπής Γεωργίας και Ανάπτυξης της Υπαίθρου, Joseph Daul, καθώς και στην υπόλοιπη επιτροπή για την ταχεία συνδρομή τους και τη γνωμοδότηση σχετικά με την πρόταση της Επιτροπής. Αυτή είναι σαφής απόδειξη ότι όταν υπάρχει ανάγκη να δράσουμε γρήγορα, μπορούμε να το κάνουμε.
<P>
Το τρέχον πεδίο εφαρμογής της ΚΟΑ μας, ωστόσο, δεν επιτρέπει στην Επιτροπή να δράσει ανταποκρινόμενη σε μια κρίση που πυροδοτείται από έλλειψη εμπιστοσύνης των καταναλωτών. Και αυτή ακριβώς είναι η κατάσταση στην οποία βρισκόμαστε σήμερα. Ως εκ τούτου, το ισχύον νομικό πλαίσιο πρέπει να αλλάξει, προκειμένου να προβλέπει τη νομική βάση για νέα μέτρα στήριξης της αγοράς για τον τομέα. Προτείνουμε, συνεπώς, την επέκταση της ισχύουσας έκτακτης στήριξης της αγοράς όπως ορίζεται στο άρθρο 14 της ΚΟΑ, ώστε να περιλαμβάνει μέτρα στήριξης σε περιπτώσεις πρόκλησης σοβαρών διαταραχών στην αγορά λόγω της αντίδρασης των καταναλωτών σε κινδύνους για τη δημόσια υγεία ή για την υγεία των ζώων. Η πρότασή μας συνεπάγεται επίσης την από κοινού οικονομική επιβάρυνση των κρατών μελών και του κοινοτικού προϋπολογισμού και αυτό θα καθιερωθεί μόνο κατόπιν αιτήματος από τα κράτη μέλη.
<SPEAKER ID="297" LANGUAGE="EN" NAME="Neil Parish," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, απόψε μιλάμε για έκτακτα μέτρα στήριξης της αγοράς για μια πολύ επιτυχημένη βιομηχανία στην ΕΕ. Έχουμε περίπου πέντε δισεκατομμύρια κοτόπουλα στην ΕΕ. Πρόκειται για μια βιομηχανία που δεν επιδοτείται από την κοινή γεωργική πολιτική. Αντιμετωπίζουμε, όπως είπε η Επίτροπος, τη μείωση της εμπιστοσύνης των καταναλωτών στο κρέας των πουλερικών. Σε ορισμένα κράτη μέλη είδαμε ότι η κατανάλωση μειώθηκε έως και 70%. Δεν υπάρχει αμφιβολία ότι πρέπει να τονίσουμε το πόσο ασφαλές είναι το κρέας των πουλερικών, ειδικά όταν μαγειρεύεται σωστά. Στην ΕΕ καταρτίσαμε πολύ καλά μέτρα που θα συμβάλουν στην εξάλειψη της ασθένειας όταν φτάσει στην Ευρώπη. Σε τελική ανάλυση, πρέπει να μειώσουμε την παραγωγή και να διευθετήσουμε τη ζήτηση για κρέας πουλερικών.
<P>
Δεν υφίσταται ζημιά μόνο ο πτηνοτροφικός τομέας, αλλά και ο τομέας των δημητριακών, διότι πέντε δισεκατομμύρια κοτόπουλα τρώνε πολύ σιτάρι. Σε τελική ανάλυση, συμφωνώ μαζί σας, κυρία Επίτροπε, ότι το 50% συγχρηματοδότησης μεταξύ κρατών μελών και Επιτροπής πρέπει να είναι η κατάλληλη λύση. Πιστεύω ότι αυτή θα είναι η κατάλληλη λύση για πολλά αγροτικά θέματα στο μέλλον. 
<SPEAKER ID="298" LANGUAGE="" NAME="Κατερίνα Μπατζελή," AFFILIATION="εξ ονόματος της Ομάδας PSE">
<P>
Οι μέχρι σήμερα επιπτώσεις στην Ευρώπη είναι η μείωση της κατανάλωσης πουλερικών και αυγών κατά 35% με σημαντικές αποκλίσεις από κράτος μέλος σε κράτος μέλος. Στην Ελλάδα, η κατανάλωση μειώθηκε κατά 65% τους τελευταίους δέκα μήνες, ενώ έχουν συγκεντρωθεί αποθέματα ύψους 20 000 τόνων, όταν στη Γαλλία, τη μεγαλύτερη χώρα παραγωγής πουλερικών, τα αποθέματα φθάνουν τους 25 000 τόνους.
<P>
Τα μέτρα παρέμβασης από την Επιτροπή και τις εθνικές κυβερνήσεις πρέπει να είναι άμεσα και η κρίση αγοράς να αντιμετωπισθεί με τα πιο αποτελεσματικά οικονομικά και κοινωνικά μέτρα για τις πτηνοτροφικές εκμεταλλεύσεις αλλά και τα εκκολαπτήρια. Τα αποτελέσματα της κρίσης των πτηνών, όπως είπε και ο συνάδελφος, κύριος Parish, είναι σημαντικά και για τον τομέα των δημητριακών. Γι’ αυτόν τον λόγο, πέραν της τροποποίησης του άρθρου 14 των κανονισμών σχετικά με το καθεστώς λειτουργίας της αγοράς πουλερικών και αυγών, προτείνουμε:
<P>
- πρώτον, τη χρηματοδότηση κατά 50% των έκτακτων μέτρων που συνδέονται άμεσα με υγειονομικά και κτηνιατρικά μέτρα,
<P>
- δεύτερον, τη χρηματοδότηση από κοινοτικούς πόρους κατά 100% στις περιπτώσεις που η πτώση της κατανάλωσης οφείλεται σε κλονισμό της εμπιστοσύνης των καταναλωτών,
<P>
Να τονίσω κυρίως την επισήμανση της Επιτρόπου ότι έπρεπε και πρέπει, σε εθνικό επίπεδο, να δοθούν και οι επιτρεπόμενες κρατικές ενισχύσεις για τους παραγωγούς οικόσιτων πουλερικών αλλά και για τις πτηνοτροφικές επιχειρήσεις ως μικρομεσαίες επιχειρήσεις. Οι ενισχύσεις, κοινοτικές και εθνικές, θα πρέπει να δοθούν άμεσα. Ήδη έχουν αργήσει, με αποτέλεσμα να κινδυνεύουν με κλείσιμο πολλές επιχειρήσεις. Τα κοινωνικά προβλήματα στην Ελλάδα θα είναι πολλά, εφόσον απασχολούνται 15 000 άτομα.
<SPEAKER ID="299" LANGUAGE="PT" NAME="Ilda Figueiredo," AFFILIATION="εξ ονόματος της Ομάδας GUE/NGL.">
<P>
Οι πτηνοτρόφοι λοιπόν διέρχονται χαλεπούς καιρούς. Υπάρχουν χώρες στις οποίες η παραγωγή πουλερικών και αβγών υπέστη τεράστιο πλήγμα, αν και δεν υπήρξαν κρούσματα γρίπης των πτηνών. Είναι, συνεπώς, ουσιαστικό να παρασχεθεί στήριξη στους παραγωγούς και η κοινοτική χρηματοδότηση για τα μέτρα αποζημίωσης της αγοράς να καθοριστεί στο 100%, όπως έγινε και στην περίπτωση της πανώλης των χοίρων και της ΣΕΒ.
<SPEAKER ID="300" LANGUAGE="EN" NAME="Jeffrey Titford" AFFILIATION="εξ ονόματος της Ομάδας IND/DEM.">
<P>
Παρά ταύτα, στη Βρετανία δημοσιεύονται μακάβριοι τίτλοι για 320 000 πιθανούς θανάτους και για πτώματα που θάβονται σε μαζικούς τάφους. Σήμερα μάλιστα, ξεκίνησε στην κομητεία του Norfolk μια δοκιμαστική άσκηση πλήρους κλίμακας για τη γρίπη των πτηνών, στην οποία συμμετέχουν πολλές εκατοντάδες άτομα, με τον δραματικό τίτλο «Επιχείρηση Hawthorn». Ο θεατρικός τρόπος με τον οποίο αντιμετωπίζεται το θέμα δημιουργεί μια ατμόσφαιρα υστερίας, και η ΕΕ διαδραμάτισε τον ρόλο της σε αυτό διεξάγοντας καλά διαφημισμένες, διεθνείς διασκέψεις κορυφής για να συζητήσει την κρίση της γρίπης των πτηνών. Τώρα θέλει να προβλέψει 5 εκατ. ευρώ για τα προσεχή πέντε χρόνια για έκτακτα μέτρα στήριξης της αγοράς, προκειμένου να αντιμετωπίσει την υποτιθέμενη κρίση. Υπάρχει ακόμα και μια αόριστη δέσμευση για περισσότερους πόρους το 2011.
<SPEAKER ID="301" LANGUAGE="" NAME="Janusz Wojciechowski," AFFILIATION="εξ ονόματος της Ομάδας UEN">
<SPEAKER ID="302" LANGUAGE="FR" NAME="Joseph Daul (PPE-DE ). –" AFFILIATION="">
<SPEAKER ID="303" LANGUAGE="ES" NAME="Rosa Miguélez Ramos (PSE ). –" AFFILIATION="">
<P>
   Κύριε Πρόεδρε, παρατηρούσα τον κ. Daul, ο οποίος μίλησε πολύ καλά και σε σύντομο χρονικό διάστημα· μακάρι να μπορούσα να κάνω το ίδιο.
<P>
Όπως επισημάνατε, ωστόσο, κυρία Fischer Boel, αυτή η κρίση δεν οφείλεται επί του παρόντος στο ξέσπασμα μιας επιδημίας, η οποία δεν έχει εμφανιστεί στην πλειονότητα των κρατών μελών, και προς το παρόν δεν υπάρχουν περιορισμοί στη διακίνηση των πουλερικών στο εσωτερικό της Ένωσης, αλλά αντίθετα, όπως επισημάνατε πολύ σωστά, οφείλεται στην απώλεια της εμπιστοσύνης των καταναλωτών και στην επακόλουθη μείωση της ζήτησης.
<P>
Από αυτή την άποψη, κυρία Επίτροπε, βρισκόμαστε ενώπιον μιας σύνθετης κατάστασης που έχει μόλις ξεκινήσει, αλλά η οποία μοιάζει πολύ με τις δύο κρίσεις της αγοράς των βοοειδών μετά το ξέσπασμα της σπογγώδους εγκεφαλοπάθειας. Και στις δύο περιπτώσεις, κυρία Επίτροπε, ελήφθησαν μέτρα στήριξης της αγοράς σε κοινοτικό επίπεδο και χρηματοδοτήθηκαν κατά 100%. Η Ομάδα μου κατέθεσε λοιπόν δύο τροπολογίες στην πρόταση της Επιτροπής σχετικά με αυτό το θέμα.
<P>
Δεχόμαστε τη συγχρηματοδότηση των μέτρων υγείας κατά 50%, αλλά ζητάμε τα μέτρα στήριξης της αγοράς στο πλαίσιο της κρίσης που προκλήθηκε από την απώλεια της εμπιστοσύνης των καταναλωτών να είναι κοινοτικού χαρακτήρα και επομένως να χρηματοδοτηθούν κατά 100% από τον ευρωπαϊκό προϋπολογισμό.
<SPEAKER ID="304" LANGUAGE="" NAME="Zdzisław Zbigniew Podkański (UEN ). –" AFFILIATION="(PL) ">
<P>
Η σημασία των πουλερικών ως μέρος του τομέα τροφίμων δεν πρέπει να υποτιμηθεί. Είναι ουσιαστική η εισαγωγή έκτακτων μέτρων. Το μόνο που μένει να αποφασιστεί είναι το πεδίο εφαρμογής της ενίσχυσης και το ύψος των πόρων. Ο τρόπος διέφερε μέχρι σήμερα. Η Κοινότητα έχει καλύψει διάφορα ποσοστά ζημιών που υπέστησαν τα κράτη μέλη, συνήθως από 50% έως 100%.
<P>
Ο ανά χείρας κανονισμός σήμερα προβλέπει επίσης σημαντική στήριξη στον πτηνοτροφικό κλάδο. Άτυπες συζητήσεις υποδεικνύουν ότι η πρόταση για κοινοτική επιστροφή του 50% των δαπανών που επωμίστηκαν τα κράτη μέλη υποστηρίζεται σθεναρά. Δυστυχώς, ωστόσο, ισότητα δεν σημαίνει πάντα δικαιοσύνη, ειδικά καθώς τα παλαιά κράτη μέλη λαμβάνουν 100% άμεσες ενισχύσεις για τη γεωργία ενώ τα νέα κράτη μέλη λαμβάνουν μόλις 30%. Γι’ αυτό πιστεύω ότι θα πρέπει να υιοθετηθεί μια αρχή βάσει της οποίας τα κράτη μέλη που λαμβάνουν το 100% των πληρωμών ανά γεωργική εκμετάλλευση να λαμβάνουν ένα 50% επιστροφή των δαπανών που προκύπτουν και οι χώρες που δεν λαμβάνουν πλήρεις ενισχύσεις και χρηματοδοτούν τη γεωργία από τους δικούς τους προϋπολογισμούς θα πρέπει να λαμβάνουν τουλάχιστον ένα 75%.
<SPEAKER ID="305" LANGUAGE="" NAME="Czesław Adam Siekierski (PPE-DE ). –" AFFILIATION="(PL) ">
<SPEAKER ID="306" LANGUAGE="FR" NAME="Stéphane Le Foll (PSE ). –" AFFILIATION="">
<P>
Θα ήθελα επίσης να προσθέσω δυο λόγια σε σχέση με τα μέτρα που πρέπει να ληφθούν, ιδίως εκείνα που αφορούν τη διαχείριση των αγορών. Σε αυτό το θέμα και όπως ειπώθηκε από την Ομάδα μου προ ολίγου, εύχομαι να δοθεί προτεραιότητα στην ευρωπαϊκή χρηματοδότηση σε ποσοστό 100% έναντι της συγχρηματοδότησης.
<SPEAKER ID="307" LANGUAGE="EN" NAME="Mairead McGuinness (PPE-DE ). –" AFFILIATION="">
<P>
Στην Ιρλανδία δεν είχαμε κανένα κρούσμα ή αναφορά άγριων ή άλλων πτηνών με γρίπη των πτηνών, αλλά διαπιστώσαμε μια πτώση της κατανάλωσης έως και 20%. Η Ευρώπη κατηγορήθηκε ότι έκανε την τρίχα τριχιά, αλλά η αλήθεια είναι ότι βρισκόμαστε σε πολύ δύσκολη θέση.
<SPEAKER ID="308" LANGUAGE="" NAME="Bogdan Golik (PSE ). –" AFFILIATION="(PL) ">
<P>
Αν και η Ευρώπη προετοιμαζόταν για τη γρίπη των πτηνών εδώ και πολύ καιρό, δεν καταφέραμε να σταματήσουμε τη διάδοση του πανικού. Στην αρχή, επλήγησαν μόνο τα άγρια πτηνά και όταν επιβεβαιώθηκαν τα πρώτα κρούσματα μόλυνσης σε οικόσιτα πτηνά, η ζήτηση για πουλερικά μειώθηκε ραγδαία. Σε ορισμένες χώρες μειώθηκε έως και κατά 70%. Οι πωλήσεις και οι εξαγωγές μειώθηκαν και ορισμένες χώρες επέβαλαν περιορισμούς εισαγωγής απαγορεύοντας τις εισαγωγές κοινοτικών πουλερικών. Αυτός ο γενικός πανικός ενισχύεται από τα μέσα ενημέρωσης, τα οποία συχνά δεν παρέχουν αξιόπιστες πληροφορίες. Αντί να ενημερώνουν και να καθησυχάζουν το κοινό, απλά επιδεινώνουν την κατάσταση.
<P>
Χαιρετίζω το γεγονός ότι η Επιτροπή πρότεινε έκτακτα μέτρα στήριξης της αγοράς για τον πτηνοτροφικό τομέα προκειμένου να αντιμετωπιστεί η απώλεια της εμπιστοσύνης των καταναλωτών σε αυτόν τον τομέα. Παρά ταύτα, η πρόταση για συγχρηματοδότηση του 50% των δαπανών μπορεί να έχει αρνητική επίπτωση στον ανταγωνισμό εντός της Ευρωπαϊκής Ένωσης και να αποτελέσει ένα βήμα προς την επανεθνικοποίηση της κοινής γεωργικής πολιτικής. Δεν πρέπει επίσης να ξεχνούμε ότι οι ασθένειες δεν γνωρίζουν σύνορα, πράγμα που σημαίνει ότι ένα σφοδρό ξέσπασμα της γρίπης των πτηνών μπορεί εύκολα να μεταδοθεί από χώρα σε χώρα και να γίνει πρόβλημα για όλη την Κοινότητα και όχι για μια μεμονωμένη χώρα.
<P>
Σε αυτές τις συνθήκες θα πρέπει να διασφαλιστεί στήριξη εκατό τοις εκατό. Αυτός είναι ο μόνος τρόπος να κερδίσουμε αυτή τη μάχη. Η μερική χρηματοδότηση δεν θα καταφέρει τίποτα. Απαιτείται αποφασιστική δράση σε κοινοτικό επίπεδο. Υπενθυμίζεται στο Σώμα ότι στην περίπτωση της ΣΕΒ διατέθηκε χρηματοδότηση σε ποσοστό 100%. Γιατί δεν υπόσχεται η Επιτροπή ίδιους όρους και στην περίπτωση της γρίπης των πτηνών;
<SPEAKER ID="309" LANGUAGE="ES" NAME="María Esther Herranz García (PPE-DE ). –" AFFILIATION="">
<P>
Πιστεύουμε ότι πρέπει να διαχωρίσουμε τα κτηνιατρικά μέτρα από τα μέτρα στήριξης της αγοράς. Προτείνετε ένα μέτρο στήριξης της αγοράς που, για πρώτη φορά, αποφασίζετε ότι πρέπει να συγχρηματοδοτηθεί. Λοιπόν, ως προς αυτό το θέμα δεν μπορώ να σας συγχαρώ: πιστεύω ότι το 50% είναι ανεπαρκές.
<P>
Το 1997, στην περίπτωση της ΣΕΒ, θα θυμάστε ότι πληρώθηκε το 100%. Το ίδιο συνέβη στην περίπτωση του αφθώδους πυρετού. Αυτό επομένως είναι το πρώτο παράδειγμα συγχρηματοδότησης μέτρων αγοράς το οποίο, όπως είπε ο συνάδελφός μου, θα μπορούσε να επιφέρει ανισορροπίες στην αγορά, στρεβλώσεις του ανταγωνισμού, μια συγκαλυμμένη επανεθνικοποίηση της κοινής γεωργικής πολιτικής, και αυτό θα μπορούσε να οδηγήσει σε πολύ δυσάρεστα αποτελέσματα για όλους, συμπεριλαμβανομένων των σκεπτικιστών σχετικά με την κοινή γεωργική πολιτική, διότι η επανεθνικοποίηση θα οδηγούσε σε πολύ μεγαλύτερο προστατευτισμό σε σύγκριση με τον ήδη υπερβολικό προστατευτισμό που πιστεύουν ότι υπάρχει. Εκτιμώ ότι οι σκεπτικιστές σχετικά με την κοινή γεωργική πολιτική πρέπει να το σκεφτούν αυτό.
<P>
Θα εξαρτηθεί από τις κυβερνήσεις αν θα ζητηθεί ή όχι αυτή η επιδότηση. Αν είναι το 50%, σε πολλές περιπτώσεις ορισμένες κυβερνήσεις θα αργούσαν πολύ να το κάνουν.
<SPEAKER ID="310" LANGUAGE="FR" NAME="Marc Tarabella (PSE ). –" AFFILIATION="">
<P>
   Κύριε Πρόεδρε, κυρία Επίτροπε, κυρίες και κύριοι συνάδελφοι, η απώλεια των εσόδων των φορέων εκμετάλλευσης του πτηνοτροφικού τομέα, που συνδέεται με την απώλεια της εμπιστοσύνης των καταναλωτών, δύναται να αγγίξει από 50 έως 60%.
<P>
Τέλος, όταν αναφερόμαστε σε διάφορες παλαιότερες κρίσεις, οι οποίες έπληξαν σοβαρά τον γεωργικό κόσμο, όπως η κρίση της σπογγώδους εγκεφαλοπάθειας των βοοειδών το 1997 και της διοξίνης το 1999, αναγνωρίζοντας παράλληλα ότι αυτά τα προβλήματα είναι τελείως διαφορετικά από εκείνα που προκαλεί η γρίπη των πουλερικών, μήπως θα ήταν καλό να δημιουργηθεί μια ειδική επιτροπή, αυτή τη φορά προληπτικά, επιφορτισμένη με την ανίχνευση των αιτιών των κρίσεων, προκειμένου να τις προλαμβάνουμε αντί να επιχειρούμε να τις υπερβούμε; 
<SPEAKER ID="311" LANGUAGE="NL" NAME="Albert Jan Maat (PPE-DE ). –" AFFILIATION="">
<P>
   Κύριε Πρόεδρε, θα ήθελα να συμφωνήσω με όσα είπε ο κ. Daul, ο πρόεδρος της Επιτροπής Γεωργίας και Ανάπτυξης της Υπαίθρου, και να συγχαρώ θερμά την Επίτροπο για την ταχύτητα με την οποία υπέβαλε όχι μόνο ένα σχέδιο δράσης, αλλά και ανορθόδοξες προτάσεις για την αντιμετώπιση του προβλήματος που πλήττει επί του παρόντος τον πτηνοτροφικό τομέα. Κατάλαβε πολύ καλά ότι η Ευρώπη πρέπει να άρει όλα τα εμπόδια προκειμένου να αντιμετωπιστεί αυτή η κρίση. Πράγματι, η διάδοση της γρίπης των πτηνών από αποδημητικά πτηνά και η απειλή του ιού για τους ανθρώπους δείχνουν ότι η κοινωνία έχει κάθε λόγο να σταματήσει την πορεία αυτής της νόσου και να διασφαλίσει ότι δεν θα καταστραφεί ο πτηνοτροφικός τομέας.
<P>
Όσον αφορά την ίδια την πρόταση, θα ήθελα να πω ότι μέχρι στιγμής, τα μέτρα της αγοράς πάντα λαμβάνονταν, και χρηματοδοτούνταν, από την Ευρωπαϊκή Επιτροπή, και αυτό ήταν εύλογο διότι με αυτό τον τρόπο επιτυγχάναμε ενίσχυση της κοινής αγοράς και πρόληψη της στρέβλωσης του ανταγωνισμού. Η Επιτροπή προτείνει τώρα συγχρηματοδότηση σε ύψος έως 50%. Πρέπει να πω, και εξ ονόματος του κόμματός μου, του CDA, ότι η Επιτροπή σε αυτό το θέμα, δεδομένου του περιορισμένου χρηματοδοτικού πεδίου της, επέλεξε ίσως την καλύτερη λύση αποφασίζοντας τη συγχρηματοδότηση. Παρά ταύτα, θα ήθελα να ζητήσω από την Επιτροπή να αναλάβει σταθερές δεσμεύσεις για την αποφυγή της στρέβλωσης του ανταγωνισμού μεταξύ των κρατών μελών. Το CDA θα ήθελε επίσης ο κανονισμός αυτός να βοηθήσει τις χώρες που χρησιμοποιούν τον εμβολιασμό και υφίστανται ζημίες της αγοράς λόγω αυτού να μετριάσουν τις συνέπειες και η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών έχει καταθέσει μια τροπολογία γι’ αυτό το θέμα, την οποία ελπίζω ότι το Σώμα θα στηρίξει ομόφωνα. 
<SPEAKER ID="312" LANGUAGE="NL" NAME="Thijs Berman (PSE ). –" AFFILIATION="">
<SPEAKER ID="313" LANGUAGE="HU" NAME="Csaba Sándor Tabajdi (PSE ). –" AFFILIATION="">
<P>
Η κατανάλωση πουλερικών μειώθηκε κατά 30% στην Ευρωπαϊκή Ένωση, αλλά στην Ουγγαρία μειώθηκε μόνο κατά 15%, διότι η κυβέρνηση έλαβε αυστηρά μέτρα για να κερδίσει την εμπιστοσύνη των καταναλωτών. Συμφωνώ πλήρως με την πρόταση της Επιτροπής. Η Επιτροπή δέχθηκε ένα άριστο σχέδιο για τα μέτρα στήριξης της αγοράς.
<P>
Εκτιμώ ότι η προώθηση και η ανάκτηση της εμπιστοσύνης των καταναλωτών που αναφέρθηκε από πολλούς βουλευτές του Κοινοβουλίου, συμπεριλαμβανομένου του προέδρου της Επιτροπής Γεωργίας και Ανάπτυξης της Υπαίθρου, κ. Daul, είναι εξίσου σημαντική. Ως εκ τούτου, υποστηρίζω πλήρως την έκθεση και συμφωνώ ότι πρέπει να βοηθήσουμε τους ευρωπαίους πτηνοτρόφους. Συμφωνώ επίσης με το θέμα της συγχρηματοδότησης, διότι εμείς, τα νέα κράτη μέλη, έχουμε ήδη την εμπειρία της συγχρηματοδότησης: συγχρηματοδοτούμε τις άμεσες πληρωμές σε ποσοστό 30% ετησίως και πιστεύω ότι είναι δίκαιο να εφαρμοστεί η συγχρηματοδότηση και σε αυτό το θέμα.
<P>
Συνεπώς, υποστηρίζω πλήρως τις προσπάθειες της κ. Fischer Boel και θα ήθελα να εκφράσω τις ευχαριστίες μου και πάλι, εξ ονόματος των ευρωπαίων και των ούγγρων πτηνοτρόφων. 
<SPEAKER ID="314" LANGUAGE="EN" NAME="Mariann Fischer Boel," AFFILIATION="Μέλος της Επιτροπής.">
<P>
   Κύριε Πρόεδρε, θέλω να ξεκινήσω ευχαριστώντας σας θερμά για την πολύ ευρεία υποστήριξη που είχαμε για αυτήν την αλλαγή στην ΚΟΑ. Θα κάνω τώρα ορισμένα σχόλια για τις 23 τροπολογίες. Στις τροπολογίες 1, 2 και 22 ζητάτε την εισαγωγή ενός καταλόγου των διαφόρων μέτρων στήριξης στον κανονισμό του Συμβουλίου. Όπως είπα προηγουμένως, είναι σημαντικό να δοθεί ευελιξία στα κράτη μέλη. Θα πρέπει να αποφασίσουν μόνα τους ποια μέσα θέλουν να χρησιμοποιήσουν. Δεν θέλω να τα δεσμεύσω, αλλά ανέφερα σαφώς ότι είναι σημαντικό να προσπαθήσουμε να αντιμετωπίσουμε τα προβλήματα κινούμενοι αντίθετα προς το ρεύμα. Αφήνω, όμως, την τελική απόφαση στα κράτη μέλη. Ορισμένα από τα μέτρα που αναφέρονται στις τροπολογίες σας πηγαίνουν προς την ίδια κατεύθυνση. Ωστόσο, θα ήθελα απλώς να αναφέρω ένα από αυτά σχετικά με τη χρηματοδότηση μιας ενημερωτικής εκστρατείας: αυτό στην πραγματικότητα ανήκει σε ένα τελείως διαφορετικό νομικό πλαίσιο. Ως εκ τούτου, πιστεύω ότι κάποια από τα προτεινόμενα μέτρα πρέπει να εξεταστούν περαιτέρω.
<P>
Ορισμένοι αναφέρατε τη συγχρηματοδότηση, η οποία προτείνεται σε 11 από τις τροπολογίες σας. Είχαμε τη δυνατότητα να συζητήσουμε αυτό το θέμα πολλές φορές, όταν τροποποιήσαμε τον κανονισμό μας για τα έκτακτα μέτρα στήριξης της αγοράς. Η Επιτροπή εκτιμά ότι η συγχρηματοδότηση των μέτρων στήριξης της αγοράς είναι ένας σημαντικός τρόπος να διασφαλιστεί ότι τα κράτη μέλη θα αναλάβουν το μερίδιο της ευθύνης τους για την αντιμετώπιση των διαφόρων κρίσεων που αφορούν θέματα υγείας. Χρησιμοποιούμε αυτό το είδος συγχρηματοδότησης σε σχέση με τα κτηνιατρικά μέτρα μας και έχουμε πάνω από δέκα χρόνια εμπειρία στη συγχρηματοδότηση συναφών έκτακτων μέτρων υποστήριξης της αγοράς. Δεν είναι ώρα να αλλάξουμε αυτήν τη στρατηγική και, συνεπώς, δεν είμαι σε θέση να δεχθώ αυτές τις τροπολογίες.
<P>
Σχετικά με την ενημερωτική εκστρατεία που ζητάτε στις τροπολογίες 1, 2, 16, 17 και 22, δεν αποτελεί το είδος του μέτρου που ταιριάζει σε αυτήν την πρόταση. Ωστόσο, υπάρχει ένας κανονισμός του Συμβουλίου σχετικά με την εσωτερική προώθηση για τα ευρωπαϊκά γεωργικά προϊόντα, και ζήτησα από τις υπηρεσίες μου να ετοιμάσουν μια τροπολογία στον ισχύοντα κανονισμό της Επιτροπής ώστε, , η γενική προώθηση του κρέατος πουλερικών να είναι επιλέξιμη για ευρωπαϊκή χρηματοδότηση. Θα ήταν σπατάλη χρημάτων η έναρξη μιας εκστρατείας προώθησης σε αυτό το στάδιο, αλλά σας διαβεβαιώνω ότι, όταν έλθει η κατάλληλη στιγμή, τότε όλες οι νομικές πτυχές θα τακτοποιηθούν ώστε να μπορέσουμε να δράσουμε αμέσως.
<P>
Σχετικά με τις τροπολογίες 8, 9 και 23, δεν θεωρώ ότι είναι απαραίτητο να αποκλειστούν κάποια μέτρα για λόγους καλής διαβίωσης των ζώων. Η σφαγή των ζώων δεν αποτελεί προτεραιότητα στα προτεινόμενα μέτρα, και η Επιτροπή θα προτείνει δράση σύμφωνη με τις διάφορες προδιαγραφές καλής διαβίωσης των ζώων. Ούτε την τροπολογία 7 για τις επιστροφές κατά την εξαγωγή μπορώ να υποστηρίξω. Η Επιτροπή χρησιμοποιεί το μέσο επιστροφής κατά την εξαγωγή με συνετό τρόπο, λαμβάνοντας υπόψη τις διάφορες ευθύνες μας στο πλαίσιο των διεθνών μας δεσμεύσεων σχετικά με αυτό το μέσο.
<P>
Σχετικά με τον εμβολιασμό, τα κράτη μέλη που θα αποφασίσουν για μια πολιτική εμβολιασμού θα πρέπει να εξετάσουν προσεκτικά τις πιθανές συνέπειες που μπορεί να έχει αυτό το μέτρο στο διεθνές τους εμπόριο. Τα εμπορικά προβλήματα που δημιουργούνται από τον εμβολιασμό δεν μπορούν, κατά τη γνώμη μου, να δικαιολογήσουν τη χρήση έκτακτων μέτρων στήριξης της αγοράς με βάση το νέο άρθρο 14.
<P>
Επιτρέψτε μου να στραφώ στο άρθρο 14 στο ισχύον νομοθετικό κείμενο του Συμβουλίου, το οποίο αποτέλεσε το αντικείμενο μιας ερώτησης: τα κράτη μέλη διασφαλίζουν ότι, όπου οι παραγωγοί συνεισφέρουν στις δαπάνες των κρατών μελών, αυτό δεν στρεβλώνει τον ανταγωνισμό μεταξύ παραγωγών στα διάφορα κράτη μέλη. Θα ήθελα απλώς να υπογραμμίσω ότι αυτή ήταν η διατύπωση που αναφέρθηκε στη συζήτηση που διεξαγάγαμε το περασμένο έτος για τη συγχρηματοδότηση.
<SPEAKER ID="315" LANGUAGE="" NAME="Πρόεδρος. –" AFFILIATION="">
<P>
Η ψηφοφορία θα διεξαχθεί αύριο, Πέμπτη, στις 12.00. 
<SPEAKER ID="316" LANGUAGE="" NAME="" AFFILIATION="(Η συνεδρίαση λήγει στις 23.20)">

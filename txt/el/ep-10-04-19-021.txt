<CHAPTER ID="021">
Europeana - τα επόμενα βήματα (συνοπτική παρουσίαση)
<SPEAKER ID="179" NAME="Πρόεδρος">
" ημερήσια διάταξη προβλέπει τη σύντομη παρουσίαση της έκθεσης της Helga Trüpel, εξ ονόματος της Επιτροπής Πολιτισμού και Παιδείας, σχετικά με την Europeana - τα επόμενα βήματα -.
<SPEAKER ID="180" NAME="Helga Trüpel" LANGUAGE="DE">
Κύριε Πρόεδρε, κυρία Kroes, η Europeana θα είναι το μεγαλύτερο ψηφιακό πολιτιστικό σχέδιο της Ευρωπαϊκής Ένωσης. Τι σημαίνει Europeana; Πρόκειται για μία ψηφιακή βιβλιοθήκη, ένα ψηφιακό μουσείο και ένα ψηφιακό αρχείο της ευρωπαϊκής πολιτιστικής μας κληρονομιάς. Πρόθεση είναι να δοθεί σε όλους τους πολίτες πρόσβαση σε αυτούς τους ψηφιακούς πόρους, όχι μόνο εντός της Ευρωπαϊκής Ένωσης, αλλά σε ολόκληρο τον κόσμο. Το σχέδιο Europeana ξεκίνησε τον Νοέμβριο του 2008 και στη δημιουργία του συνεισέφεραν 1.000 πολιτιστικά ιδρύματα. Διατηρεί συνεργασία με 150 οργανώσεις. Μέχρι στιγμής, έχουν ψηφιοποιηθεί περίπου 6 εκατομμύρια έργα της ευρωπαϊκής μας πολιτιστικής κληρονομιάς. Τα ψηφιοποιημένα έργα αναμένεται να φθάσουν τα 10 εκατομμύρια έως τον Ιούνιο του 2010, ενώ έως το 2015, προβλέπεται ότι θα αγγίξουν τον αριθμό των 15 εκατομμυρίων.
<P>
Όπως βλέπετε, πρόκειται για ένα πολύ φιλόδοξο εγχείρημα που είναι πολύ σημαντικό για την Ευρωπαϊκή Ένωση. Μέχρι σήμερα χρηματοδοτήθηκε από το πρόγραμμα eContentplus και από τα κράτη μέλη. Ωστόσο, ο ρυθμός της ψηφιοποίησης παρουσιάζει προς το παρόν μεγάλες αποκλίσεις στα επιμέρους κράτη μέλη. " Γαλλία προηγείται με ποσοστό μεγαλύτερο του 40%, η Γερμανία φθάνει περίπου στο 16%, αλλά πολλά άλλα κράτη μέλη υπολείπονται σημαντικά, και σας υπενθυμίζω ότι αυτό υποτίθεται ότι θα είναι η κοινή εμβληματική πρωτοβουλία της ευρωπαϊκής μας ψηφιακής πολιτικής για τον πολιτισμό.
<P>
Είναι ιδιαίτερα σημαντικό να καταλάβουμε ότι είναι ένα δημόσιο πολιτιστικό ίδρυμα και ότι για ευνόητους λόγους, σκοπός είναι να αποτελέσει ισχυρό ανταγωνισμό για τον νομικό διακανονισμό του Google Book Search, διότι δεν θέλουμε να εμπιστευτούμε έτσι απλά την ευρωπαϊκή μας κληρονομιά σε ένα μονοπώλιο. Θέλουμε έναν δημόσιο πόρο, κατά τη βέλτιστη ευρωπαϊκή έννοια, για την ευρωπαϊκή πολιτιστική μας κληρονομιά. Επίσης, θέλουμε να διατηρήσουμε δημόσια επιρροή, διότι αυτό σημαίνει ότι και οι πολίτες της Ευρώπης μπορούν να έχουν αληθινή πολιτική επιρροή.
<P>
Δεν υπάρχει πρόβλημα σχετικά με τα έργα που δεν υπόκεινται πια σε δικαιώματα δημιουργού ή αποτελούν υλικό κοινής χρήσης. Το θέμα είναι πολύ πιο σύνθετο όταν πρόκειται για ορφανά έργα, δηλαδή έργα που δεν έχουν απαλλαγεί από τα δικαιώματα πνευματικής ιδιοκτησίας, αλλά είναι πολύ δύσκολο να βρεθούν οι νόμιμοι δικαιούχοι. Και πάλι, τα πράγματα διαφοροποιούνται όταν πρόκειται για έργα που προστατεύονται από δικαιώματα δημιουργού. Αν αναμένεται η Europeana να περιλαμβάνει κάποτε και έργα που προστατεύονται από δικαιώματα δημιουργού, θα πρέπει να υπάρχει κάποιο αντίτιμο για την τηλεφόρτωση από ιδιώτες, διότι, διαφορετικά, θα καταστρέψουμε την πολιτισμική προστιθέμενη αξία μας στις πολιτιστικές αγορές.
<P>
Ως εκ τούτου, αυτό που θέλω να επιτύχω από πολιτική άποψη είναι καταρχάς ταχεία και αποτελεσματική ψηφιοποίηση, διατηρώντας ταυτόχρονα τα πνευματικά δικαιώματα, διότι αυτός είναι ο μόνος τρόπος για να μπορέσουμε να διατηρήσουμε την πολιτισμική πολυμορφία της Ευρωπαϊκής Ένωσης. Χρειαζόμαστε, συνεπώς, συναινετικές λύσεις για τα ορφανά έργα και πολύ συστηματική αναζήτηση για την ανεύρεση των νόμιμων κατόχων των πνευματικών δικαιωμάτων. Από πολιτική σκοπιά, και κατά τη δική μου άποψη, το απολύτως καίριο ζήτημα τώρα που συζητούμε τη στρατηγική μετά τη Λισαβόνα, ήτοι τη στρατηγική ΕΕ 2020, και που το ζητούμενο είναι ο εκσυγχρονισμός της οικονομίας μας, η ανάπτυξη της ψηφιακής κοινωνίας, της κοινωνίας που βασίζεται στη γνώση και της πολιτισμικής πολυμορφίας, είναι ότι η Europeana πρέπει να χρηματοδοτηθεί επίσης εν μέρει από αυτό το πρόγραμμα για την ΕΕ το 2020, φυσικά με τη συμμετοχή των κρατών μελών. Πρέπει να είναι ένα κοινό ευρωπαϊκό σχέδιο. Επομένως, χρειαζόμαστε και μία εκστρατεία "join Europeana" (εκστρατεία συμμετοχής στην Europeana) προς ανεύρεση, όπως ελπίζω, περισσότερων ιδιωτών χορηγών. Πρέπει ωστόσο να διασαφηνίσουμε ότι πρέπει να καταστήσουμε ευρύτερα γνωστή την ύπαρξη αυτού του πόρου στους πολίτες μας, ιδίως δε στους νέους. Πολλοί άνθρωποι δεν γνωρίζουν καν ακόμα ότι υπάρχει. Αυτό είναι το μεγάλο καθήκον που πρέπει τώρα να αντιμετωπίσουμε μαζί.
<SPEAKER ID="181" NAME="Piotr Borys" AFFILIATION="PPE">
(PL) Κύριε Πρόεδρε, η Europeana είναι ένα εγχείρημα κρίσιμης σημασίας που μπορεί να καταστήσει την πολιτιστική κληρονομιά της Ευρώπης διαθέσιμη σε ολόκληρο τον κόσμο. Όπως όλοι γνωρίζουμε, δεν είναι μόνο μία βιβλιοθήκη, διότι αποτελεί και εικονικό μουσείο και αρχείο. Θα ήθελα να μπορούσε να πει έκαστος εξ ημών στην παρούσα Αίθουσα ότι τα έργα μεγάλων εθνικών δημιουργών, όπως στη δική μου περίπτωση ο Chopin, η Marie Curie το γένος Skłodowska ή Słowacki, θα μπορούσαν να διατεθούν στο Διαδίκτυο. Θα ήθελα να αναφέρω τρεις κεντρικούς παράγοντες. Πρώτον, στην περίπτωση της Europeana δεν μπορούμε να επιτρέψουμε εκπτώσεις ως προς την ποιότητα. Αυτό είναι κάτι που πρέπει να το προσέξουμε κατά την υλοποίηση αυτού του σχεδίου. Δεύτερον, χρειάζεται λύση για το θέμα των πνευματικών δικαιωμάτων των ορφανών και των εξαντλημένων έργων. Τρίτον, θέλω να απευθύνω μία παράκληση στην κ. Kroes: να επισπεύσει την ψηφιοποίηση στα κράτη μέλη, αν θέλουμε να είμαστε υπερήφανοι στο μέλλον για αυτό το μεγάλο εμβληματικό εγχείρημα.
<P>
Θα ήθελα να ευχαριστήσω την κ. Trüpel για την εξαίρετη έκθεσή της.
<SPEAKER ID="182" NAME="Ioan Enciu" AFFILIATION="S&amp;D">
(RO) Ως συντάκτης γνωμοδότησης της Επιτροπής Βιομηχανίας, Έρευνας και Ενέργειας για την έκθεση "σχετικά με την Europeana - τα επόμενα βήματα", επικροτώ την περάτωση αυτής της έκθεσης, και ελπίζω ότι οι συστάσεις της θα εγκριθούν από την Επιτροπή. Κατά τις μέχρι τώρα συζητήσεις για το θέμα αυτό, συζητήθηκε μεγάλη ομάδα θεμάτων, όπως η δομή της τεχνολογίας των πληροφοριών, η διαχείριση του ιστοτόπου Europeana, η ελεύθερη πρόσβαση στις πληροφορίες της βιβλιοθήκης, η ανάγκη τυποποίησης της διαδικασίας ψηφιοποίησης και το πρόβλημα της κάλυψης του ιστοτόπου από τα μέσα ενημέρωσης. Ορισμένα από τα θέματα αυτά περιλαμβάνονται στην έκθεση. Αυτό με κάνει να ελπίζω ότι καταφέραμε να επιτύχουμε μία έκθεση που εξαντλεί το θέμα.
<P>
Ωστόσο, ελπίζω ότι στο μέλλον θα συνεχιστεί η συζήτηση για ορισμένες πτυχές όπως η διαχείριση του δικτυακού τόπου, οι μέθοδοι χρηματοδότησης και, πρωτίστως, η οργάνωση του δικτυακού τόπου με τη μορφή ενιαίας βάσης δεδομένων, και όχι με τη μορφή διαδικτυακής πύλης. Ελπίζω ότι οι συστάσεις του Ευρωπαϊκού Κοινοβουλίου μαζί με τους προβληματισμούς της Επιτροπής για τα προαναφερθέντα θέματα θα μετασχηματιστούν σε ένα επιτυχές σχέδιο. " Europeana μπορεί να αποτελέσει επιτυχές σχέδιο για την Ευρωπαϊκή Ένωση, αν βασίζεται στις αξίες και τα ιδανικά της ΕΕ και προσφέρει το εστιακό σημείο για την ευρωπαϊκή πολιτιστική ενημέρωση.
<SPEAKER ID="183" NAME="Hannu Takkula" AFFILIATION="ALDE">
(FI) Κύριε Πρόεδρε, καταρχάς θα ήθελα να ευχαριστήσω την κ. Trüpel για την εξαίρετη έκθεσή της. Τη γνωρίζω καλά από την επιτροπή εδώ και πέντε χρόνια και ξέρω πως ό,τι κάνει, το κάνει με πραγματική φροντίδα και επαγγελματισμό, και αυτή η έκθεση αποτελεί ενδεικτικό παράδειγμα.
<P>
Πρόκειται για ένα άλλο είδος εγχειρήματος που χρειαζόμαστε στην Ευρώπη, διότι η Ευρωπαϊκή Ένωση θεωρείται μία κοινότητα αξιών, αλλά είναι και μία δυνατή πολιτιστική κοινότητα. Έχουμε 27 διαφορετικά κράτη μέλη με εξαιρετικά πλούσιο και ποικίλο πολιτισμό.
<P>
Αν μπορούμε, σε μία εποχή κατά την οποία οι λεωφόροι της πληροφορίας αυξάνονται αριθμητικά, να κάνουμε πιο εύκολη την πρόσβαση των ανθρώπων στις πληροφορίες, αυτό είναι το είδος του ευρωπαϊκού πλούτου στο οποίο αξίζει να επενδύσουμε και για το οποίο αξίζει να αναζητήσουμε πόρους. Κατ' αυτόν τον τρόπο όλες οι μικρές χώρες θα έχουν και αυτές την ευκαιρία να προωθήσουν τους δικούς τους, μοναδικούς και ιδιαίτερους πολιτισμούς. Από τη στιγμή που η ευρυζωνικότητα θα υπάρχει παντού χάρη στο έργο της Επιτροπής και των κρατών μελών, θα υλοποιηθεί και η αρχή της ισότητας στην παροχή πολιτισμικών υπηρεσιών, στις ηλεκτρονικές βιβλιοθήκες, μουσεία και αρχεία.
<SPEAKER ID="184" NAME="Marek Henryk Migalski" AFFILIATION="ECR">
(PL) " πολιτική μου ομάδα και εγώ προσωπικά δεν τασσόμαστε ιδιαίτερα υπέρ των εκτεταμένων προγραμμάτων και οργανισμών ή της δημιουργίας οντοτήτων που υπερβαίνουν τις ανάγκες μας. " Europeana, όμως, δεν αποτελεί τέτοια οντότητα. Πρόκειται πραγματικά για κάτι πολύ σημαντικό, ειδικά διότι ζούμε σε μία εποχή οπτικού και όχι γραπτού πολιτισμού. Αυτό σημαίνει, όπως κατέδειξε ο Neil Postman στο υπέροχο βιβλίο του Διασκέδαση μέχρι θανάτου, ότι ο οπτικός πολιτισμός απαξιώνει τον δημόσιο διάλογο και μας κάνει φτωχότερους ως πολίτες. Αυτό με τη σειρά του σημαίνει πως εάν ένα σχέδιο περιέχει μία δυνατότητα βελτίωσης της συνήθειας του διαβάσματος, παρέχει και δυνατότητα βελτίωσης του μυαλού του πολίτη και, με τον τρόπο αυτόν, η Ευρωπαϊκή Ένωση θα μπορούσε να συμβάλει στην ενίσχυση της ποιότητας της παιδείας των πολιτών της και του τρόπου που λειτουργούν, πράγμα που θα σημαίνει ότι, στα κράτη μέλη, αυτοί οι πολίτες θα είναι πιο ενεργοί και συνετοί, και, επομένως, θα είναι και καλύτεροι πολίτες.
<SPEAKER ID="185" NAME="Γεώργιος Παπανικολάου" AFFILIATION="PPE">
Κύριε Πρόεδρε, κύριες και κύριοι συνάδελφοι συζητάμε για μια πρωτοβουλία που μπορεί να αποδειχθεί πραγματικός θησαυρός για την Ευρώπη· και σ' αυτό το σημείο θέλω να ευχαριστήσω για μια άλλη μια φορά την εισηγήτρια την κ. Trüpel για την εξαιρετική έκθεση που έχει υποβάλει.
<P>
Αναφερόμαστε σε μια ηλεκτρονική πολιτιστική παρακαταθήκη των ευρωπαϊκών κρατών η οποία θα επιτρέπει την πρόσβαση σε πρωτογενή πολιτιστικά στοιχεία και θέλω να υπογραμμίσω στο σημείο αυτό ότι η επιτυχία της Europeana εξαρτάται από τη μορφή που τελικά επιθυμούμε να της προσδώσουμε, και εννοώ ότι δεν θέλουμε μια Europeana αντίγραφο ηλεκτρονικών πλατφορμών που υφίστανται σήμερα, όπως το google ή το wikipedia.
<P>
Θέλουμε μια σοβαρή και αξιόπιστη πηγή της οποίας τα στοιχεία θα έχουν επιστημονική σημασία και χρησιμότητα. Μια πηγή όπου τα πνευματικά δικαιώματα θα προστατεύονται και η σοβαρότητα των περιεχομένων θα διασφαλίζεται. Αυτό νομίζω ότι εξασφαλίζεται με τις τροπολογίες που έχουν κατατεθεί και τη συζήτηση που έχουμε πραγματοποιήσει σχετικά στην Επιτροπή CULT. Εκείνο βεβαίως που δεν μπορεί να εξασφαλιστεί τελικά είναι το ενδιαφέρον των κρατών να αξιοποιήσουν αυτό το εργαλείο για την προβολή του πολιτισμού τους.
<P>
Και εδώ οφείλουμε όλοι να αναπτύξουμε τον ρόλο μας, να εξηγήσουμε πόσο σημαντικό είναι αυτό το έργο στις εθνικές μας κυβερνήσεις και στους πολίτες των κρατών μελών, προκειμένου αυτό το έργο να έχει απήχηση και να μπορούμε μεσοπρόθεσμα να το αξιοποιούμε όλοι με τον καλύτερο δυνατό τρόπο.
<SPEAKER ID="186" NAME="Petra Kammerevert" AFFILIATION="S&amp;D">
(DE) Κύριε Πρόεδρε, κυρίες και κύριοι, καταρχάς θα ήθελα να ευχαριστήσω και πάλι θερμά την κ. Trüpel για την πραγματικά εξαίρετη έκθεση που συζητάμε σήμερα.
<P>
Πιστεύω ότι αυτό είναι ένα θαυμάσιο σχέδιο που θα καταστήσει την πολύμορφη πολιτιστική κληρονομιά της Ευρώπης διαθέσιμη στους ανθρώπους της Ευρώπης και ολόκληρου του κόσμου, υπό τη μορφή ψηφιακής επιγραμμικής βιβλιοθήκης. Ωστόσο, για να επιτύχει το εγχείρημα αυτό, απαιτούνται ακόμα περαιτέρω κοινές προσπάθειες από μέρους μας. Σημαντική προϋπόθεση αποτελεί, κατά την άποψη της ομάδας μου, η ελεύθερη -και αυτό σημαίνει επίσης δωρεάν, στο μέτρο του δυνατού- πρόσβαση στην πολιτιστική μας κληρονομιά μέσω της Europeana.
<P>
Στις κοινές συζητήσεις επιτύχαμε έναν καλό συμβιβασμό που προστατεύει μεν τα συμφέροντα των συγγραφέων προστατευόμενων έργων, αλλά, ταυτόχρονα, προσφέρει την αναγκαία ελεύθερη πρόσβαση, και θα ήθελα πολύ να το λάβει αυτό υπόψη η Επιτροπή και να υιοθετήσει στο μέλλον αυτές τις προτάσεις.
<P>
Μία άλλη προϋπόθεση είναι να συνειδητοποιήσουν τα κράτη μέλη προοδευτικά την ευθύνη τους. Για τη δική μου χώρα, αυτό σημαίνει πως είναι απαράδεκτο να είναι διαθέσιμος ο Γκαίτε στα πολωνικά και τα γαλλικά, όχι όμως και στο γερμανικό πρωτότυπο. Πρέπει εν προκειμένω να απευθύνουμε από κοινού εντονότερη έκκληση προς τα κράτη μέλη να προσφέρουν άλλη μια φορά τους απαραίτητους οικονομικούς πόρους ώστε να στεφθεί πραγματικά με επιτυχία η Europeana και σε αυτό το επίπεδο.
<SPEAKER ID="187" NAME="Silvia-Adriana Ţicău" AFFILIATION="S&amp;D">
(RO) Έχοντας κατά νου τα οφέλη για τους πολίτες της Ευρωπαϊκής Ένωσης από την πρόσβαση στην Europeana, πιστεύω ότι το υπάρχον ψηφιακό περιεχόμενο πρέπει να διατεθεί σε όλες τις επίσημες γλώσσες της Ευρωπαϊκής Ένωσης. Επίσης, πιστεύω ότι έχει εξαιρετική σημασία να προσφέρουμε στα άτομα με αναπηρία πρόσβαση στο ψηφιακό περιεχόμενο της Europeana. Σε συνάρτηση με αυτό, δεν απαιτείται μόνο κατάλληλη μορφή, αλλά και πρόσβαση προσαρμοσμένη στις ανάγκες τους.
<P>
Συνιστούμε να ζητήσει η Ευρωπαϊκή Επιτροπή από τους παρόχους ψηφιακών περιεχομένων να πιστοποιούν την ασφάλεια των ιστοτόπων που συνδέονται με την Europeana. Τέλος, πιστεύω ότι είναι σημαντικό να προσφέρουμε ένα βιώσιμο σύστημα όσον αφορά τη χρηματοδότηση και την ανάπτυξη του σχεδίου Europeana. Κυρία Επίτροπε, σας παρακαλώ να μας πείτε και εσείς λίγα λόγια για την αναθεώρηση της οδηγίας σχετικά με την εναρμόνιση ορισμένων πτυχών του δικαιώματος του δημιουργού και συγγενικών δικαιωμάτων στην κοινωνία της πληροφορίας.
<SPEAKER ID="188" NAME="Neelie Kroes">
Αντιπρόεδρος της Επιτροπής. - (EN) Κύριε Πρόεδρε, αξιότιμοι βουλευτές και, φυσικά, απευθύνομαι ειδικά σε εσάς, κυρία Trüpel, είμαστε καταγοητευμένοι από την έκθεσή σας. Την επικροτούμε. Πιστεύω ότι πράγματι η "Europeana - τα επόμενα βήματα" είναι μόνο η αρχή μίας περιπέτειας γεμάτης προκλήσεις και, παρενθετικά, αναδεικνύει την ισχυρή πολιτική υποστήριξη της περαιτέρω ανάπτυξης της Europeana ως σημείου κοινής πρόσβασης στην πλούσια και ποικίλη πολιτιστική κληρονομιά στην ψηφιακή εποχή.
<P>
Συνεπώς, θα ήθελα να ευχαριστήσω την εισηγήτρια κ. Trüpel για την εργασία της και να τη συγχαρώ για τον χαρακτηρισμό, δεδομένου ότι ο χαρακτηρισμός αυτός καθαυτόν είναι ήδη μοναδικός: "Europeana" - δεν χρειάζονται διευκρινίσεις περί τίνος ακριβώς πρόκειται.
<P>
" Επιτροπή είναι επίσης σε θέση να υποστηρίξει την εναλλακτική πρόταση ψηφίσματος που, όπως πληροφορήθηκα, έχει την υποστήριξη των κύριων πολιτικών του Σώματος.
<P>
Είναι ένα φιλόδοξο εγχείρημα και, επαναλαμβάνω, αποτελεί μόνο την αρχή. Στόχος είναι να καταστήσει διαθέσιμα στο διαδίκτυο ψηφιοποιημένα βιβλία, εφημερίδες, χάρτες, μουσειακά αντικείμενα, οπτικοακουστικό υλικό και αρχεία ήχου από ολόκληρη την Ευρώπη. Αυτό είναι ουσιαστικό για να εξασφαλιστεί η πρόσβαση στον πολιτισμό στην ψηφιακή εποχή. Δεν είναι μόνο αυτό που είπε ο κ. Migalski: κάτι που μας κάνει καλύτερους πολίτες. Δεν έχουμε, λοιπόν, παρά να περιμένουμε τα αποτελέσματα· εν πάση περιπτώσει, πάντως, μας δίνει μία ευκαιρία να αισθανθούμε ευτυχείς, διότι στις περισσότερες περιπτώσεις, το να απολαμβάνει κανείς τον πολιτισμό σημαίνει τρόπον τινά να απολαμβάνει την ευτυχία.
<P>
" έκθεση του Κοινοβουλίου υπογραμμίζει δικαιολογημένα ότι υπάρχει και μία οικονομική συνιστώσα. Από την ψηφιοποίηση και την επιγραμμική πρόσβαση στην πολιτιστική μας κληρονομιά θα ωφεληθούν διάφοροι τομείς δραστηριοτήτων: ας σκεφτούμε την παιδεία, την έρευνα, τον τουρισμό και τα μέσα ενημέρωσης.
<P>
Ο ιστότοπος Europeana είναι αποτέλεσμα πρωτοφανούς συνεργασίας μεταξύ ευρωπαϊκών βιβλιοθηκών, αρχείων και μουσείων. Επί του παρόντος, όπως σωστά ανέφερε η κ. Trüpel, προσφέρει άμεση πρόσβαση σε 7 εκατομμύρια ψηφιοποιημένα αντικείμενα. Επαναλαμβάνω ότι αυτό είναι μόνο η αρχή: εμπρός λοιπόν! Μπορούν και πρέπει να γίνουν περισσότερα. " έκθεση του Κοινοβουλίου δίνει έμφαση σε διάφορους τομείς της Europeana και των σχετικών πολιτικών όπου πρέπει να σημειωθεί πρόοδος τα επόμενα χρόνια.
<P>
" ανάπτυξη του ιστοτόπου εξαρτάται πρωτίστως από την προσφορά των κρατών μελών, που πρέπει να κάνουν περισσότερα για να ψηφιοποιήσουν την πολιτιστική τους κληρονομιά και να διαθέσουν όλα τα ψηφιοποιημένα αντικείμενα μέσω της Europeana. Με χαροποιεί το γεγονός ότι το Κοινοβούλιο συντάσσεται με την Επιτροπή και ζητεί από τα κράτη μέλη να προχωρήσουν γοργά εν προκειμένω. Όσο γρηγορότερα, τόσο το καλύτερο.
<P>
Το Κοινοβούλιο υπογραμμίζει ότι η Europeana δεν πρέπει να παρέχει πρόσβαση μόνο σε έργα κοινής χρήσης, αλλά θα πρέπει να περιλαμβάνει και υλικό που προστατεύεται από δικαιώματα δημιουργού. Είναι πραγματικά επιτακτική η ανάγκη -και αυτή είναι η απάντησή μου στην κ. Ţicău- να ανευρεθούν εφαρμόσιμες λύσεις για τη διάθεση εξαντλημένων έργων στο Διαδίκτυο, να αντιμετωπιστεί το θέμα των ορφανών έργων (έργων των οποίων είναι αδύνατο να εντοπιστεί ο κάτοχος δικαιωμάτων). Αν δεν γίνει αυτό, υπάρχει κίνδυνος να υπολείπεται η Ευρώπη σε μερικά χρόνια, ιδίως συγκριτικά με τις "ΠΑ.
<P>
Αυτό το διάστημα η Επιτροπή διεξάγει εκτίμηση επιπτώσεων για μία πιθανή νομική λύση για τα ορφανά έργα σε ευρωπαϊκό επίπεδο και συζητάμε τι μπορεί να γίνει, αν όμως δεν σας πειράζει, θα επανέλθω σε αυτό όταν θα μιλήσουμε για την ψηφιακή ατζέντα, διότι αυτό είναι ένα από τα θέματα που θα πρέπει να θίξουμε.
<P>
Εντός του έτους θα δρομολογηθεί μία βελτιωμένη έκδοση της Europeana, και τότε αναμένεται να προσφέρει πρόσβαση σε περισσότερα από 10 εκατομμύρια ψηφιοποιημένα αντικείμενα. Τα επόμενα χρόνια ο ιστότοπος θα αναπτυχθεί περαιτέρω. Το Κοινοβούλιο υπογραμμίζει δικαιολογημένα ότι για την επιτυχία της Europeana είναι απολύτως απαραίτητο να αυξηθεί η ενημέρωση για τον ιστότοπο τόσο μεταξύ πολιτιστικών οργανισμών που θα μπορούσαν να συνεισφέρουν τα ψηφιοποιημένα περιεχόμενά τους όσο και μεταξύ των πολιτών. Ιδιαίτερη προσοχή θα πρέπει να δοθεί στους νέους ανθρώπους, όπως σωστά αναφέρατε, οι οποίοι αντιπροσωπεύουν εξαιρετικά σημαντικό τμήμα του πληθυσμού μας, και θα μπορούσαν να προσεγγιστούν μέσω των σχολείων.
<P>
" Επιτροπή δεσμεύεται πλήρως να συνεχίσει το έργο της ανάπτυξης της Europeana και τις σχετικές πολιτικές και αυτό θα αποτελέσει κεντρικό τομέα εργασίας στην ευρωπαϊκή ψηφιακή ατζέντα. Οπωσδήποτε, αξίζει να αγωνιστούμε για αυτό.
<SPEAKER ID="189" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σε δύο εβδομάδες. κατά την προσεχή περίοδο συνόδου στις Βρυξέλλες.
<P>
Γραπτές δηλώσεις (άρθρο 149 του Κανονισμού)
<SPEAKER ID="190" NAME="Lidia Joanna Geringer de Oedenberg  " LANGUAGE="PL">
" ευρωπαϊκή ψηφιακή βιβλιοθήκη Europeana αντιμετωπίζει σήμερα πολλές προκλήσεις. " επιτυχία αυτού του πανευρωπαϊκού εγχειρήματος δεν είναι ακόμα καθόλου εξασφαλισμένη. Πρώτον, επειδή μέχρι τώρα η Europeana περιελάμβανε κυρίως έργα προερχόμενα από λίγες μόνο από τις πιο δραστήριες χώρες. Δεύτερον, δεν πρόκειται για σύγχρονα έργα που θα μπορούσαν να προσελκύσουν το μεγαλύτερο ενδιαφέρον, αλλά για παλαιότερα έργα που αποτελούν υλικό κοινής χρήσης. Θα ήθελα να επιστήσω την προσοχή ιδίως σε μία πτυχή του σχεδίου Europeana που κατά τη γνώμη μου είναι κρίσιμης σημασίας για την επιτυχία του: τη χρηματοδότηση. " διαδικασία της επέκτασης ψηφιακών συλλογών είναι πολύ δαπανηρή και θα απαιτήσει πολλά χρόνια ακόμα. Στο μεταξύ οι οικονομικοί πόροι για την Europeana είναι εξασφαλισμένοι μόνο μέχρι το 2013, στο πλαίσιο ενός σχεδίου που χρηματοδοτείται εν μέρει από την Ευρωπαϊκή Επιτροπή και τα κράτη μέλη, καθώς και από ιδιώτες χορηγούς. Θεωρώ ουσιαστική την εξασφάλιση σταθερών πηγών χρηματοδότησης στο πλαίσιο των νέων δημοσιονομικών προοπτικών για το 2014-2020. Ευρωπαϊκοί πόροι με τη μορφή επιχορηγήσεων προς επιμέρους πολιτιστικούς οργανισμούς κρατών μελών θα πρέπει να τους ενθαρρύνουν να φανούν πιο αποτελεσματικοί ως προς την ψηφιοποίηση συλλογών. Ταυτόχρονα πρέπει να θεσπιστούν υποχρεωτικοί στόχοι ψηφιοποίησης που τα κράτη μέλη θα πρέπει να επιτύχουν μέσα σε καθορισμένο χρονικό διάστημα. Μόνο η συνεπής εφαρμογή μιας προσέγγισης "καρότου και μαστίγιου" θα εξασφαλίσει ότι η Europeana θα γίνει μια ελκυστική πύλη με μεγάλο ενδιαφέρον για τους αναγνώστες και τους ερευνητές και όχι μια ψηφιακή σοφίτα που θα χρησιμοποιείται για τη νοσταλγική αποθήκευση παλιών άχρηστων αντικειμένων.
<SPEAKER ID="191" NAME="Iosif Matula  " LANGUAGE="RO">
Πρόθεσή μας είναι να αποτελέσει η Europeana ένα εκ βάθρων νέο εγχείρημα, αφιερωμένο στις ευρωπαϊκές πολιτισμικές αξίες, και όχι μία εναλλακτική λύση για το πρόγραμμα ψηφιοποίησης βιβλίων της Google. " Europeana, που αποτελεί ταυτόχρονα βιβλιοθήκη, μουσείο και ψηφιακό αρχείο, πρέπει να προάγει την ενιαία ευρωπαϊκή κληρονομιά, να προσφέρει αξιόπιστη πηγή πληροφόρησης και να δίνει στα κράτη μέλη τη δυνατότητα να προσθέτουν περιεχόμενα με επίσημο και δομημένο τρόπο.
<P>
" Europeana δεν πρέπει να γίνει μία δικτυακή πύλη σαν τη Wikipedia, όπου ο καθένας μπορεί να εισαγάγει κείμενα χωρίς προηγούμενη επαλήθευση. Είναι φανερό ότι αυτή η πρακτική προξενεί πολλά λάθη ως προς το περιεχόμενο που αναρτάται στην εν λόγω πύλη. Σε σχέση με αυτό, θα μπορούσαμε να δημιουργήσουμε ένα ειδικό τμήμα στον συγκεκριμένο ιστότοπο, όπου οι χρήστες θα μπορούν να συζητούν μεταξύ τους χωρίς να τους παρέχεται η δυνατότητα τροποποίησης του πολιτιστικού περιεχομένου που αναρτάται στον ιστότοπο.
<P>
Είναι σημαντικό να εστιάσουμε την προσοχή μας στην γραφιστική παρουσία του ιστότοπου της Europeana, βελτιώνοντας την εικόνα της και κάνοντάς την προσβάσιμη, διότι ο σημερινός σχεδιασμός της δεν είναι πολύ φιλικός για τον χρήστη και μπορεί να συντελέσει σε απώλεια του ενδιαφέροντος του κοινού. Βάσει των ανωτέρω σκέψεων, υποστηρίζω την πρόταση ψηφίσματος που υπέβαλε η Ομάδα του Ευρωπαϊκού Λαϊκού Κόμματος (Χριστιανοδημοκράτες) ως εναλλακτική λύση στην υφιστάμενη επιλογή που παρουσιάζεται στην έκθεση, ούτως ώστε να μπορέσουμε να συμβάλουμε στη δημιουργία μίας αξιόλογης δικτυακής πύλης που θα είναι σημαντική από την άποψη των πληροφοριών που θα βρίσκει εκεί το κοινό.
<SPEAKER ID="192" NAME="Emil Stoyanov  " LANGUAGE="BG">
Κυρίες και κύριοι, σήμερα ένα από τα βασικά μας καθήκοντα ως πολιτικών και ως πολιτών είναι να διατηρήσουμε την ευρωπαϊκή πολιτιστική μας κληρονομιά για τις μελλοντικές γενιές. " Europeana είναι ένα από τα κορυφαία σχέδια στον τομέα αυτόν, που μας βοηθά να επιταχύνουμε τις διαδικασίες ψηφιοποίησης πολιτιστικής κληρονομιάς σε καθένα από τα κράτη μέλη. Ωστόσο, πρέπει ακόμα να ξεπεραστούν ορισμένα πολιτιστικά και νομικά προβλήματα που σχετίζονται με τη μαζική ψηφιοποίηση βιβλίων, συμπεριλαμβανομένης της ψηφιοποίησης που διεξάγεται αυτό το διάστημα σε ευρωπαϊκές βιβλιοθήκες. Τα πνευματικά δικαιώματα και η νομοθεσία που τα διέπει στα κράτη μέλη συνιστούν μια από τις μεγαλύτερες προκλήσεις που αντιμετωπίζει η Europeana. Ο ανταγωνισμός με την Google αναδεικνύει επίσης πολλά θέματα που θα πρέπει να επιλυθούν. Ως προς αυτό, πρέπει να βρεθούν όλοι οι ενδεχόμενοι πόροι για την υποστήριξη εθνικών βιβλιοθηκών, μουσείων και αρχείων, προκειμένου το εγχείρημα να αποτελεί πράγματι γνήσια αντανάκλαση του πλούτου και της ποικιλομορφίας της ευρωπαϊκής πολιτιστικής κληρονομιάς. Κατά τις συζητήσεις στην Επιτροπή Πολιτισμού και Παιδείας, πρότεινα το Ευρωπαϊκό Κοινοβούλιο να δύναται να ασκεί κάποιον έλεγχο επί του εγχειρήματος αυτού, κατανοώ όμως ότι αυτό δεν είναι δυνατό βάσει των σημερινών κανόνων. Παρ' όλα αυτά θέλω να μπορεί κάποτε το Ευρωπαϊκό Κοινοβούλιο, ως μοναδικό θεσμικό όργανο της ΕΕ του οποίου τα μέλη εκλέγονται άμεσα, να ασκεί έλεγχο στις ευρωπαϊκές πρωτοβουλίες. Σας ευχαριστώ για την προσοχή σας.

<CHAPTER ID="014">
Διάταξη των εργασιών
<SPEAKER ID="021" NAME="Πρόεδρος">
Σας ενημερώνω ότι, σύμφωνα με το άρθρο 68 του Κανονισμού, την Τρίτη 25 Σεπτεμβρίου ο Πρόεδρος του Συμβουλίου και εγώ πρόκειται να υπογράψουμε τέσσερεις νομοθετικές πράξεις που εγκρίθηκαν με διαδικασία συναπόφασης. Οι τίτλοι τους περιλαμβάνονται στα συνοπτικά πρακτικά της σημερινής συνεδρίασης.
<P>
Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίαση της Πέμπτης 20 Σεπτεμβρίου 2007, σύμφωνα με τα άρθρα 130 και 131 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις:
<P>
Δευτέρα:
<P>
Δεν υπάρχουν τροποποιήσεις.
<P>
Τρίτη:
<P>
" Σοσιαλιστική Ομάδα στο ΕΚ ζητεί να μεταφερθεί η συζήτηση επί της έκθεσης του κ. Zatloukal σχετικά με την αποδοτικότητα και την ισότητα στο πλαίσιο των ευρωπαϊκών συστημάτων εκπαίδευσης και κατάρτισης από την Τρίτη το βράδυ για την Τετάρτη το βράδυ και να συζητηθεί μετά την έκθεση της κ. Descamps.
<SPEAKER ID="022" NAME="Hannes Swoboda" AFFILIATION="PSE">
(DE) Κύριε Πρόεδρε, θα είμαι πολύ σύντομος. Λόγω της συγκέντρωσης πολλών εκθέσεων και της αναβολής της έκθεσης Saryusz-Wolski από τη Δευτέρα για την Τρίτη, θα απομείνει πολύ λίγος χρόνος για συζήτηση την Τρίτη το βράδυ. Σε συμφωνία με τον εισηγητή, θα προτιμούσαμε, ως εκ τούτου, την αναβολή της συζήτησης επί της έκθεσης αυτής για την Τετάρτη. Αυτός είναι ο μοναδικός λόγος.
<SPEAKER ID="023" NAME="Πρόεδρος">
- Σας ευχαριστώ πολύ, αυτός ασφαλώς ήταν ο λόγος της προτεινόμενης τροποποίησης.
<P>
(Το Σώμα εγκρίνει την αίτηση)
<P>
" έκθεση του κ. Zatloukal μεταφέρεται στη βραδινή συνεδρίασης της Τετάρτης.
<P>
Τετάρτη:
<P>
" Ομάδα των Πρασίνων/Ευρωπαϊκή Ελεύθερη Συμμαχία, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών και η Ομάδα της Συμμαχίας Φιλελευθέρων και Δημοκρατών για την Ευρώπη ζητούν να εγγραφούν στην απογευματινή ημερήσια διάταξη της Τετάρτης οι δηλώσεις του Συμβουλίου και της Επιτροπής σχετικά με την κατάσταση στη Μιανμάρ/Βιρμανία και να ακολουθήσει κατάθεση προτάσεων ψηφίσματος.
<SPEAKER ID="024" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι, αυτό το Σώμα, όπως πολύ ορθώς είπατε, έχει ήδη εκφράσει τη γνώμη του σε πολλές περιστάσεις για την κατάσταση στη Βιρμανία, αυτό όμως που συμβαίνει σήμερα δεν συνέβαινε το 1988. Χιλιάδες άνθρωποι, μοναχοί, διαδηλώνουν και δεν χωρεί αμφιβολία ότι εξελίσσονται γεγονότα.
<P>
Μέχρι τώρα, τα θεσμικά όργανα της Κοινότητας, η Επιτροπή και το Συμβούλιο, δεν είπαν τίποτα. Υπήρξαν λίγες αντιδράσεις από το τάδε ή το δείνα κράτος μέλος. Κατά τη γνώμη μας, επομένως, η Τετάρτη θα αποτελέσει μια έξοχη ευκαιρία για μια δήλωση από το Συμβούλιο και την Επιτροπή και για μια σειρά ομιλητών από τις πολιτικές ομάδες, για να εκφράσουμε, αν μη τι άλλο, την υποστήριξή μας για τις νέες αυτές εξελίξεις στη Βιρμανία.
<P>
Δεν μπορούμε να παραμένουμε σιωπηλοί αυτήν τη στιγμή και είναι χρέος μας να επιστήσουμε δημοσίως την προσοχή σε αυτήν τη χώρα, διότι έχουμε την ευκαιρία να το πράξουμε. Επομένως, ελπίζω πραγματικά ότι η Ολομέλεια θα υποστηρίξει τις τρεις ομάδες που υποβάλλουν αυτήν την πρόταση.
<SPEAKER ID="026" NAME="Annemie Neyts-Uyttebroeck" AFFILIATION="ALDE">
(NL) Κύριε Πρόεδρε, κυρίες και κύριοι, αν υπήρχε κατάλληλη στιγμή για μια ανακοίνωση από την Επιτροπή και το Συμβούλιο που θα εφιστά την προσοχή στην κατάσταση σε μια συγκεκριμένη χώρα, αυτή η στιγμή είναι τώρα. Μια σύντομη συζήτηση για τη Βιρμανία θα μας δώσει την ευκαιρία να εκφράσουμε την αλληλεγγύη μας για τα γεγονότα των τελευταίων ημερών εκεί και είναι εξαιρετικά σημαντικό να το πράξουμε. Υπάρχουν αρκετοί από εμάς, που ανησυχούν ιδιαίτερα για την κατάσταση στη Μιανμάρ, για τους Βιρμανούς εν γένει, και για την κ. Aung San Suu Kyi, ώστε να δοθεί χρόνος γι' αυτήν τη συζήτηση στη διάρκεια της τρέχουσας περιόδου συνόδου του Ευρωπαϊκού Κοινοβουλίου - δεν χρειάζεται να τραβήξει σε μάκρος.
<SPEAKER ID="028" NAME="Hannes Swoboda" AFFILIATION="PSE">
(DE) Κύριε Πρόεδρε, φυσικά και συζητήσαμε διεξοδικά αυτήν την ιδέα και στο πλαίσιο της ομάδας μας. Θεωρούμε ότι αυτήν τη στιγμή, όπου συντελούνται διαδηλώσεις στην περιοχή, ίσως να μην είναι σωστό -και θα το πω κάπως λαϊκά- να χώσουμε και εμείς την ουρά μας εκφέροντας τη γνώμη μας. " άποψή μας ως προς αυτό είναι αρκετά σαφής.
<P>
Αν, όμως, αυτή είναι η επιθυμία του Σώματος και εφόσον επίσης διευκρινιστεί ότι τασσόμαστε φυσικά στο πλευρό των διαδηλωτών, όπως έχουμε επανειλημμένα πει, τότε θα μπορούσαμε να ενδώσουμε στον συμβιβασμό υπέρ της διεξαγωγής συζήτησης, όπως προτάθηκε, αλλά χωρίς την υποβολή ψηφίσματος τη δεδομένη στιγμή, γεγονός το οποίο δεν αποκλείει τη δυνατότητα να εγκρίνουμε ψήφισμα την επόμενη φορά, όταν θα έχουν ξεκαθαρίσει τα πράγματα. Μια θερμή παράκληση, όμως: μήπως θα μπορούσαμε να ψηφίσουμε χωριστά για τη διεξαγωγή συζήτησης και για την υποβολή ψηφίσματος;
<SPEAKER ID="029" NAME="Πρόεδρος">
Σας ευχαριστώ πολύ, κύριε Swoboda! Αυτό ακριβώς ήθελα να προτείνω. Πρώτα θα ψηφίσουμε για τη διεξαγωγή συζήτησης. Εάν εγκριθεί, θα περάσουμε τότε στο ερώτημα της υποβολής ψηφίσματος. Αυτή είναι μία λογική και συνεπής διαδικασία. Μπορούμε να ακολουθήσουμε αυτήν τη διαδικασία;
<P>
(Το Σώμα εγκρίνει την πρόταση)
<SPEAKER ID="030" NAME="Martin Schulz" AFFILIATION="PSE">
(DE) Κύριε Πρόεδρε, δεν γνωρίζαμε ότι η Ομάδα των Φιλελευθέρων ήθελε ενδεχομένως ψήφισμα και ότι, στην περίπτωση αυτή, δεν θα υποβαλλόταν πριν από την επόμενη περίοδο συνόδου. Αυτή είναι μία νέα κατάσταση την οποία μπορούμε όλοι μας να δεχτούμε. Γι' αυτό, η πρόταση της Ομάδας των Φιλελευθέρων που θέλετε να θέσετε τώρα σε ψηφοφορία είναι, αν κατάλαβα καλά, η εξής: αν οι ομάδες συμφωνήσουν να εκπονήσουν ψήφισμα, αυτό θα υποβληθεί κατά την επόμενη περίοδο συνόδου. Αυτό δεν σημαίνει ακριβώς ότι έχουμε ήδη καταλήξει σε συμφωνία· σημαίνει όμως ότι, αν συμφωνήσουμε μεταξύ μας, το ψήφισμα θα υποβληθεί κατά την επόμενη περίοδο συνόδου. Αυτό μας ικανοποιεί όλους.
<SPEAKER ID="031" NAME="Πρόεδρος">
Πρώτα πρέπει να αποφασίσουμε εάν θέλουμε ψήφισμα και στη συνέχεια, εάν όντως ισχύει κάτι τέτοιο, πότε θα το εγκρίνουμε.
<SPEAKER ID="032" NAME="Daniel Cohn-Bendit" AFFILIATION="Verts/ALE">
(DE) Κύριε Πρόεδρε, επί της διαδικασίας: αφού πρόκειται για ένα νέο θέμα, δεν μπορούμε να πούμε ούτε ναι ούτε όχι. Πρέπει να το συζητήσουμε και όχι απλά να δεχτούμε ότι, μόνο και μόνο επειδή είναι Σοσιαλδημοκράτες, οι συνάδελφοί μας μίλησαν εξ ονόματος όλων μας και μπορούν να αποφασίσουν τι είναι λογικό να κάνουμε. Θέλουμε να φέρουμε ένα αντεπιχείρημα που είναι ίσως ακόμα πιο λογικό.
<SPEAKER ID="033" NAME="Πρόεδρος">
Προτείνω να ψηφίσουμε πρώτα για το αν θέλουμε ψήφισμα. Αν η ψήφος σας είναι θετική, θα αποφασίσουμε στη συνέχεια αν το ψήφισμα θα υποβληθεί αυτήν την εβδομάδα ή κατά την περίοδο συνόδου του Οκτωβρίου.
<SPEAKER ID="034" NAME="Hartmut Nassauer" AFFILIATION="PPE-DE">
(DE) Κύριε Πρόεδρε, φυσικά και χρειαζόμαστε ψήφισμα του Ευρωπαϊκού Κοινοβουλίου για το θέμα αυτό. Έχουμε συντάξει ψηφίσματα -ορισμένα από αυτά εκτενή- σε πολλές άλλες περιπτώσεις που ίσως να μην ήταν πάντα εξίσου επείγουσες. Εδώ υπάρχει μια πολύ συγκεκριμένη αφορμή, μια πολύ σημαντική μεταβολή στην κατάσταση αυτής της χώρας, που την παρακολουθούμε εδώ και καιρό.
<P>
Όπως έχει ήδη υπογραμμιστεί, η αρχηγός της αντιπολίτευσης, που τελεί επί σειρά ετών υπό κατ' οίκον περιορισμό, έχει τιμηθεί με το δικό μας βραβείο Ζαχάρωφ, το οποίο εντούτοις δεν έχει ακόμη λάβει. Γι' αυτό πρέπει να αντιδράσουμε με ψήφισμα σε αυτές τις νέες εξελίξεις. Όμως δεν χρειάζεται να γίνει κατ' ανάγκην αυτήν την Τετάρτη. Θα διεξαγάγουμε τη συζήτηση την Τετάρτη και εγώ θα πρότεινα να εγκρίνουμε το ψήφισμα στην επόμενη συνεδρίαση.
<SPEAKER ID="035" NAME="Πρόεδρος">
Θα ψηφίσουμε τώρα για το αν θέλουμε ψήφισμα και στη συνέχεια θα διεξαγάγουμε δεύτερη ψηφοφορία σχετικά με το πότε θα το εγκρίνουμε.
<P>
(Το Σώμα εγκρίνει την υποβολή ψηφίσματος)
<SPEAKER ID="036" NAME="Daniel Cohn-Bendit" AFFILIATION="Verts/ALE">
(DE) Κύριε Πρόεδρε, θα ήθελα να μιλήσω για τον λόγο για τον οποίο θα πρέπει να αποφασίσουμε τώρα υπέρ του ψηφίσματος.
<P>
Κατά βάθος δεν καταλαβαίνω αυτήν τη συζήτηση. Όλοι χειροκρότησαν τον Πρόεδρο όταν πήρε μία σαφή θέση. Όσα είπε ο Πρόεδρος μπορούν ασφαλώς να συμπεριληφθούν σε ένα ψήφισμα που θα μπορούσε να εγκρίνει το Σώμα ήδη από αυτήν την Πέμπτη. Γιατί είναι τόσο δύσκολο να καταδικάσουμε αυτά που συμβαίνουν τώρα στη Βιρμανία; Πού είναι το πρόβλημα; Ποιος χρειάζεται 10 ή 20 ημέρες για να δηλώσει: είμαστε στο πλευρό όσων αγωνίζονται για την ελευθερία στη Βιρμανία, τελεία και παύλα! Δέκα γραμμές είναι όλο και όλο! Αν δεν μπορούν οι Σοσιαλδημοκράτες ή η Ομάδα ΕΛΚ-ΕΔ, θα το διατυπώσουμε εμείς για λογαριασμό τους.
<SPEAKER ID="037" NAME="Πρόεδρος">
Έχουμε ήδη αποφασίσει υπέρ του ψηφίσματος. Θέλετε να το συντάξουμε αυτήν την εβδομάδα;
<P>
(Το Σώμα εγκρίνει την αίτηση)
<P>
Προτείνω η Ώρα των Ερωτήσεων να μην αρχίσει στις 17.30 αλλά στις 18.00, προκειμένου να έχουμε περισσότερο χρόνο για τη συζήτηση, και παράλληλα να εκχωρηθεί η συνήθης μιάμιση ώρα στην Ώρα των Ερωτήσεων, δηλαδή από τις 18.00 έως τις 19.30.
<P>
(Το Σώμα εγκρίνει την πρόταση)
<P>
Πέμπτη:
<P>
Δεν υπάρχουν τροποποιήσεις.
<P>
Συνεδρίαση της 10ης και 11ης Οκτωβρίου
<P>
Τετάρτη:
<P>
" Ομάδα των Σοσιαλδημοκρατών ζητεί να αναβληθεί για την περίοδο συνόδου του Οκτωβρίου στο Στρασβούργο η κοινή συζήτηση επί των εκθέσεων της κ. Bowles και της κ. van den Burg σχετικά με τις κοινοτικές στατιστικές.
<SPEAKER ID="038" NAME="Hannes Swoboda" AFFILIATION="PSE">
(DE) Κύριε Πρόεδρε, οι λόγοι για τους οποίους ζητούμε την αναβολή είναι οι εξής: πρέπει να είναι δυνατόν να επιτύχουμε συμφωνία με το Συμβούλιο ήδη από την πρώτη ανάγνωση. Αν, όμως, διεξαχθεί η συζήτηση στις 10 Οκτωβρίου, ίσως κάτι τέτοιο να αποδειχθεί αδύνατον. Γι' αυτό θα πρέπει να δοθεί η αναβολή. Πιστεύω ότι η εισηγήτρια συμφωνεί επίσης με αυτήν την πρόταση.
<SPEAKER ID="039" NAME="Πρόεδρος">
Θέτω σε ψηφοφορία την πρόταση αναβολής για την περίοδο συνόδου του Οκτωβρίου.
<P>
(Το Σώμα εγκρίνει την πρόταση)
<P>
Πέμπτη:
<P>
Δεν υπάρχουν τροποποιήσεις.
<P>
(Εγκρίνεται η διάταξη των εργασιών¹)

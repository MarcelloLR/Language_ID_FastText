<CHAPTER ID="007">
Ανακοίνωση της Προεδρίας
<SPEAKER ID="045" NAME="Πρόεδρος">
Κυρίες και κύριοι, η Διάσκεψη των Προέδρων μού ζήτησε να προβώ σε μια δήλωση αναφορικά με το θέμα αυτό και μπορώ να πω, σχεδόν κατηγορηματικά, ότι δεν πρόκειται να γίνει καμία συζήτηση σχετικά με το εν λόγω θέμα. Καμία ομιλία δεν θα γίνει δεκτή.
<P>
" Διάσκεψη των Προέδρων μού ανέθεσε να σας παράσχω το κείμενο ενός δελτίου τύπου, το οποίο εξέδωσε χθες ο Πρόεδρος του Κοινοβουλίου, και να κάνω ένα συμπληρωματικό σχόλιο σε σχέση με την εν λόγω δήλωση.
<P>
" Διάσκεψη των Προέδρων ενέκρινε με πολύ μεγάλη πλειοψηφία το περιεχόμενο ενός δελτίου τύπου, το οποίο εξέδωσε χθες ο Πρόεδρος του Ευρωπαϊκού Κοινοβουλίου σχετικά με το θέμα της εντολής του κ. Bronisław Geremek. Το χθεσινό δελτίο τύπου έχει ως εξής:
<P>
"Το Ευρωπαϊκό Κοινοβούλιο δεν έχει λάβει ακόμη καμία ανακοίνωση από τις πολωνικές αρχές σχετικά με την εντολή του κ. Geremek: ο Bronisław Geremek είναι ένας πολιτικός υψηλού κύρους που πάντοτε υποστήριζε τη δημοκρατία στη χώρα του και την ευρωπαϊκή ολοκλήρωση. Θα εξετάσουμε όλες τις νομικές οδούς, ώστε να διασφαλίσουμε ότι ο κ. Bronisław Geremek θα μπορεί να συνεχίσει το έργο του."
<P>
(Ζωηρά χειροκροτήματα)
<P>
" χθεσινή μου δήλωση συνεχίζει ως εξής: "Σύμφωνα με τις πληροφορίες μας, το Συνταγματικό Δικαστήριο της Πολωνίας εξετάζει επί του παρόντος και τον αμφισβητούμενο νόμο, στον οποίο στηρίζεται η ανάκληση της εντολής του κ. Geremek. " απόφαση του δικαστηρίου αναμένεται την επόμενη εβδομάδα. Ανέθεσα στη νομική υπηρεσία του Ευρωπαϊκού Κοινοβουλίου να εξετάσει την ακριβή νομική βάση. Το θέμα αυτό θα συζητηθεί και αύριο από τη Διάσκεψη των Προέδρων."
<P>
Κυρίες και κύριοι, αυτά μόλις συνέβησαν και η Διάσκεψη των Προέδρων εκφράζει στον συνάδελφό μας κ. Bronisław Geremek τη συμπάθεια και την αλληλεγγύη της.
<P>
(Ζωηρά χειροκροτήματα)

<CHAPTER ID="005-18">
18. Απαλλαγή 2006: Ευρωπαϊκό Ίδρυμα για τη Βελτίωση των Συνθηκών Διαβίωσης και Εργασίας (
<P>
- Πριν από την ψηφοφορία:
<SPEAKER ID="121" NAME="Herbert Bösch  " AFFILIATION="PSE">
Πρόεδρος της Επιτροπής Ελέγχου των Προϋπολογισμών. - (DE) Κύριε Πρόεδρε, θέλω να επισημάνω στο Σώμα ότι οι αποφάσεις για την απαλλαγή των οργανισμών θα εγκριθούν χωρίς αιτιολογικές εκθέσεις. Ως Πρόεδρος, διέγραψα την αιτιολογική έκθεση, σύμφωνα με το άρθρο 48 του Κανονισμού μας, διότι η αιτιολογική έκθεση του εισηγητή δεν είχε καμία σχέση με το κείμενο που εξετάστηκε στην επιτροπή. Απλά σας ενημερώνω.
<SPEAKER ID="122" NAME="Hans-Peter Martin">
εισηγητής. - (DE) Κύριε Πρόεδρε, δεν θα σας το είχα κάνει αυτό αν δεν είχε μιλήσει ο κ. Herbert Bösch. Πολύ απλά δεν είναι αλήθεια. Μπορείτε να το διαβάσετε και μόνος σας στα σχετικά ψηφίσματα: αρχικά, προτάθηκε να λογοκριθεί μόνο ένα μικρό κομμάτι. Εναντιώθηκα, βάσει ακριβώς του Κανονισμού, ενώ ο κ. Bösch -εντελώς αυθαίρετα και λανθασμένα πιστεύω- διέγραψε όλη την αιτιολογική έκθεση, η οποία αφορούσε σημεία κριτικής τα οποία, παρεμπιπτόντως, έχουν εκφραστεί με τα ίδια ακριβώς λόγια από την Ομάδα του δημοσίως. Αυτά είναι διπλά μέτρα και σταθμά, όταν μπορεί κάποιος να λέει ότι είναι αποδεκτό, αλλά δεν επιτρέπεται να το λέει κάποιος άλλος.

<CHAPTER ID="014-02">
2. Νικαράγουα (ψηφοφορία) 
<P>
- Πριν από την ψηφοφορία
<SPEAKER ID="315" NAME="Manuel Medina Ortega" LANGUAGE="ES">
Υποβλήθηκαν μερικά αιτήματα εξ ονόματος της Σοσιαλιστικής Ομάδας στο Ευρωπαϊκό Κοινοβούλιο για ψηφοφορία κατά τμήματα επί των παραγράφων 1 και 4, καθώς και μερικές προτάσεις για προφορικές τροπολογίες, ειδικότερα στην παράγραφο 2, στην αιτιολογική σκέψη Α και στην αιτιολογική σκέψη ΣΤ. Είμαι βέβαιος ότι η Πρόεδρος είναι ενήμερη, αλλά εάν δεν είναι μπορώ να της παράσχω εξηγήσεις.
<SPEAKER ID="317" NAME="Manuel Medina Ortega" LANGUAGE="ES">
Στην παράγραφο 2, θα θέλαμε να συμπεριλάβουμε μια προφορική τροπολογία η οποία θα προσδιορίζει τους δήμους στους οποίους συμβαίνουν τα προβλήματα, οι οποίοι είναι οι δήμοι της León και της Μανάγκουα: το κείμενο θα αναφέρει "δήμους (León και Μανάγκουα)".
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της αιτιολογικής σκέψης Α
<SPEAKER ID="319" NAME="Manuel Medina Ortega" LANGUAGE="ES">
Όσον αφορά το κείμενο της αιτιολογικής σκέψης Α, η Σοσιαλιστική Ομάδα στο Ευρωπαϊκό Κοινοβούλιο προτείνει μια προφορική τροπολογία ώστε να χρησιμοποιηθεί η λέξη "ισχυρισμός", στον ενικό αριθμό, αντί της λέξης "ισχυρισμοί" στον πληθυντικό αριθμό.
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της αιτιολογικής σκέψης ΣΤ
<SPEAKER ID="321" NAME="Manuel Medina Ortega" LANGUAGE="ES">
Στην αιτιολογική σκέψη ΣΤ, αντί των λέξεων "ποινικές έρευνες" προτείνουμε τις λέξεις "δικαστικές έρευνες"· με άλλα λόγια, προτείνουμε την αντικατάσταση της λέξης "ποινικές" με τη λέξη "δικαστικές".

<CHAPTER ID="004">
Απόφαση κατεπείγοντος
<SPEAKER ID="009" NAME="Paolo De Castro" LANGUAGE="IT">
Κύριε Πρόεδρε, κυρία Επίτροπε, κυρίες και κύριοι, βρισκόμαστε πάλι εδώ για να συζητήσουμε την κρίση στον γαλακτοκομικό τομέα.
<P>
Ο δραματικός χαρακτήρας αυτής της κρίσης εξακολουθεί να μας ανησυχεί, ακριβώς διότι οι ευρωπαίοι αγρότες εξακολουθούν να εκφράζουν τις δοκιμασίες που υφίστανται και να διατυπώνουν τους φόβους τους για το μέλλον. Το Κοινοβούλιο έχει ήδη εκφράσει τις απόψεις του επί του θέματος αυτού, τόσο με την έγκριση ενός ψηφίσματος που περιέχει τις προτάσεις μας όσο και με την έγκριση της πρότασης της Επιτροπής για την επέκταση της περιόδου παρέμβασης για το γάλα σε σκόνη και για το βούτυρο, στην οποία προσθέσαμε το αίτημα περί της ιδιωτικής αποθεματοποίησης για το τυρί. Είχαμε επισημάνει τότε ότι τα μέτρα που πρότεινε η Επιτροπή δεν ήταν αρκούντως ικανοποιητικά.
<P>
Τώρα πρέπει να αποφασίσουμε εάν θα επιτρέψουμε ή όχι να κινηθεί η διαδικασία κατεπείγοντος για την επέκταση του άρθρου 186 του ενιαίου κανονισμού ΚΟΑ στον γαλακτοκομικό τομέα, ήτοι τη δυνατότητα της Επιτροπής να αποφασίζει, σε περίπτωση κρίσης της αγοράς, την εφαρμογή μέτρων εκτάκτου ανάγκης παρακάμπτοντας την τυπική διαδικασία στο Κοινοβούλιο. Εχθές το απόγευμα διεξήχθη έκτακτη συνεδρίαση της Επιτροπής Γεωργίας και Ανάπτυξης της Υπαίθρου για τη συζήτηση αυτού του θέματος, παρουσία της κ. Fischer Boel.
<P>
Καταρχάς εγώ, και η Επιτροπή της οποίας έχω την τιμή να προεδρεύω, θα θέλαμε να ευχαριστήσουμε την Επίτροπο που μετέβη εδώ, στο Κοινοβούλιο, αμέσως μετά τη λήξη της συνεδρίασης του Συμβουλίου Γεωργίας που πραγματοποιήθηκε στο Λουξεμβούργο. " χειρονομία αυτή ήταν ένδειξη ιδιαίτερης προσήλωσης, την οποία και εκτιμήσαμε.
<P>
Εχθές το απόγευμα, η συζήτηση ήταν πολύ ζωηρή, δεδομένου ότι ο κύριος Πρόεδρος και οι συνάδελφοι βουλευτές μας άσκησαν έντονη κριτική. Επισημάνθηκε πρωτίστως ότι η Επιτροπή καθυστέρησε πολύ να αναλάβει δράση και δεν συνέλαβε επαρκώς τη σοβαρότητα της εξελισσόμενης κρίσης.
<P>
Στη συνέχεια προβλήθηκε η αντίρρηση ότι το άρθρο 186 στερεί από το Κοινοβούλιο τα προνόμιά του ως προς τη λήψη αποφάσεων, δίνοντας έτσι λευκή επιταγή στην Επιτροπή. Αναφέρθηκε επίσης ότι η Επιτροπή θα έπρεπε να είχε διαθέσει περισσότερους πόρους για την αντιμετώπιση της εν λόγω κρίσης. Πρόκειται για εύλογες ανησυχίες τις οποίες εν μέρει συμμεριζόμαστε.
<P>
Ωστόσο, οφείλω, κύριε Πρόεδρε, να παραδεχτώ ότι η Επιτροπή κατέβαλε σημαντικές προσπάθειες και σημείωσε πρόοδο, αποδεικνύοντας ότι λαμβάνει σοβαρά υπόψη την άποψη και τις επιθυμίες του Κοινοβουλίου. Διευκρίνισε τον τρόπο με τον οποίο σκοπεύει να αξιοποιήσει ένα κονδύλι ύψους 280 εκατομμυρίων ευρώ -για το οποίο, θα ήθελα να σας υπενθυμίσω, θα ψηφίσουμε την ερχόμενη Πέμπτη στο πλαίσιο της έγκρισης του προϋπολογισμού για το 2010- και προσδιόρισε ορισμένα από τα μέτρα που θα εφαρμόσει, όπως η ιδιωτική αποθεματοποίηση για το τυρί και η αύξηση των οροφών για τις ενισχύσεις ήσσονος σημασίας (de minimis) από 7 500 ευρώ σε 15 000 ευρώ, όπως ζητήσαμε στο ψήφισμά μας, το οποίο εγκρίθηκε τον Σεπτέμβριο.
<P>
Μολονότι γνωρίζω πολύ καλά ότι όλα αυτά εξακολουθούν να μην είναι αρκούντως ικανοποιητικά, εντούτοις θεωρώ, κύριε Πρόεδρε, ότι σήμερα θα πρέπει να υπερψηφίσουμε τη διαδικασία κατεπείγοντος. Οι ευρωπαίοι αγρότες προσδοκούν άμεσες απαντήσεις και έχει ήδη σπαταληθεί πολύς χρόνος.
<P>
Σήμερα πρέπει να αναλάβουμε την ευθύνη να επισπεύσουμε τα πράγματα, ώστε να αντιμετωπίσουμε κατά μέτωπο την κρίση. Ας επιδείξουμε, κυρίες και κύριοι, την ίδια υπευθυνότητα που χαρακτηρίζει την προετοιμασία μας για την έναρξη ισχύος της Συνθήκης της Λισαβόνας, μέσω της διαδικασίας συναπόφασης επί των γεωργικών θεμάτων.
<SPEAKER ID="010" NAME="Martin Häusling" AFFILIATION="Verts/ALE">
(DE) Κύριε Πρόεδρε, κυρίες και κύριοι, τασσόμαστε κατά της διαδικασίας κατεπείγοντος, όχι επειδή δεν θεωρούμε ότι είναι επιτακτική η ανάγκη λήψης μέτρων, αλλά επειδή πιστεύουμε ότι η Επιτροπή δεν εφαρμόζει τα σωστά μέτρα και δεν έχει την πρόθεση ούτε την ικανότητα να διευθετήσει την υφιστάμενη κρίση στον τομέα των γαλακτοκομικών προϊόντων.
<P>
" Επιτροπή δεν αποτελεί μέρος της λύσης του προβλήματος, αλλά συνιστά ουσιαστικά το πρόβλημα αυτό καθεαυτό. Ως εκ τούτου, πρέπει να επισημάνουμε ότι η ίδια η Επιτροπή έχει προκαλέσει εν μέρει τα προβλήματα, αυξάνοντας την ποσότητα του γάλακτος. Αρνούνταν να αντιδράσει επί μήνες, ενώ η κρίση συνεχιζόταν. " Επίτροπος μας δήλωσε πριν μόλις από τέσσερις εβδομάδες περίπου, ότι δεν υπήρχαν προβλήματα, ότι η αγορά θα βελτιωνόταν και ότι έπρεπε να κάνουμε υπομονή. Αυτή ακριβώς είναι η Επιτροπή στην οποία εμπιστευόμαστε τις εξουσίες μας, και αυτή ακριβώς είναι η Επιτροπή από την οποία περιμένουμε βοήθεια. Όχι, δεν νομίζω ότι αυτός είναι ο σωστός τρόπος για να προχωρήσουμε.
<P>
Ακόμα και εχθές, η Επιτροπή δεν ήταν σε θέση να μας πει πού θα διατεθούν οι συμπληρωματικοί πόροι. " Επιτροπή κάνει λόγο για αναδιάρθρωση. Κατά τα τελευταία έτη, η μοναδική αναδιάρθρωση που εννοούσε ήταν η συνεχής μείωση του αριθμού των παραγωγών γαλακτοκομικών προϊόντων. " Επιτροπή παρέλειψε επίσης να αναφέρει πώς προτίθεται να ενισχύσει την προώθηση των ενώσεων παραγωγών. Όχι, αυτή θέλει να συνεχίσει να καταβάλλει επιστροφές κατά την εξαγωγή. Απάντηση δεν λάβαμε ούτε για τον τρόπο με τον οποίο θα ενδυναμώσουμε τη θέση των παραγωγών στον αγώνα τους έναντι των υπεραγορών. " Επιτροπή ούτε εχθές ήταν σε θέση να προτείνει οιαδήποτε λύση επί αυτού του θέματος. Υπό το φως όλων αυτών, πολύ αμφιβάλουμε ότι η Επιτροπή εργάζεται ολόθυμα για τη διευθέτηση της παρούσας κρίσης. Υπογράφουμε λευκή επιταγή χωρίς να γνωρίζουμε τι πράττει η Επιτροπή, πώς το πράττει και με ποιον τρόπο προτίθεται να το πράξει.
<P>
Ωστόσο, ένα άλλο ζήτημα ήταν ο κύριος λόγος που υπαγόρευσε την απόφασή μας να καταψηφίσουμε αυτήν τη διαδικασία. Εμείς, το Κοινοβούλιο, αγωνιστήκαμε επί μακρόν για την απόκτηση περισσότερων δικαιωμάτων - ιδίως στον τομέα της γεωργίας. Τώρα, όμως, που βρισκόμαστε στην κρίσιμη καμπή της κύρωσης της Συνθήκης της Λισαβόνας, το πρώτο πράγμα που κάνουμε είναι να παραχωρήσουμε πάλι αυτά τα δικαιώματα! Είναι τελείως ανεπίτρεπτο να συμβεί αυτό. Ως νέος βουλευτής του παρόντος Σώματος, κάτι τέτοιο με ξαφνιάζει και μου φαίνεται κάπως περίεργο. Πρέπει να ασκούμε τα δικαιώματά μας, πρέπει να διεξάγουμε συζητήσεις σε αυτό το Κοινοβούλιο, και πρέπει να κρατάμε γερά τα ηνία. Έχουμε και εμείς ευθύνες εδώ, και το αναγνωρίζω με χαρά. Δεν πρέπει, όμως, να αποποιηθούμε οιασδήποτε ευθύνης. Αντιθέτως, μάλιστα, η αποστολή μας, ως κοινοβουλευτικών αντιπροσώπων, είναι η ανάληψη ευθύνης. Οφείλουμε να παράσχουμε στους παραγωγούς γαλακτοκομικών προϊόντων σοβαρή και μακροπρόθεσμη βοήθεια.
<P>
(Χειροκροτήματα)
<SPEAKER ID="011" NAME="Albert Deß" AFFILIATION="PPE">
(DE) Κύριε Πρόεδρε, κυρίες και κύριοι, η αίτηση προσφυγής στη διαδικασία κατεπείγοντος που υποβλήθηκε από την Επιτροπή ασφαλώς δεν είναι άριστη. Μπορώ εν μέρει να συμφωνήσω με τα λεγόμενα του προηγούμενου ομιλητή. Παρόλα αυτά, η απόρριψη αυτής της αίτησης προσφυγής στη διαδικασία κατεπείγοντος την παρούσα στιγμή θα έστελνε απολύτως εσφαλμένα μηνύματα στους παραγωγούς γαλακτοκομικών προϊόντων, οι οποίοι αναμένουν τουλάχιστον τις πρώτες απαντήσεις. Αυτός είναι ο λόγος για τον οποίο στηρίζω την εν λόγω αίτηση κατεπείγοντος.
<P>
Κατά τη διάρκεια της διαδικασίας αυτής θα έχουμε τη δυνατότητα να βελτιώσουμε το ψήφισμα μέσω τροπολογιών και, όπως πρότεινε ο κ. Häusling, να εκχωρήσουμε εξουσίες. Είναι απολύτως αληθές ότι είναι εφικτό να τεθεί χρονικό όριο επί των εν λόγω εξουσιών, ώστε να παραχωρήσουμε στην Επιτροπή εξουσία μόνο για δύο έτη, έως ότου αποφανθούμε εκ νέου επί του συγκεκριμένου ζητήματος. Κατά συνέπεια, θα ήθελα να ζητήσω την υποστήριξή σας ώστε να περιληφθεί αυτή η αίτηση προσφυγής στη διαδικασία κατεπείγοντος στην ημερήσια διάταξη.
<P>
(Χειροκροτήματα)

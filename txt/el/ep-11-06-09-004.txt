<CHAPTER ID="004">
Παραπλανητικές πρακτικές των εταιρειών έκδοσης καταλόγων επιχειρήσεων (συζήτηση) 
<SPEAKER ID="032" NAME="Πρόεδρος">
Το επόμενο σημείο της ημερήσιας διάταξης είναι η συζήτηση της προφορικής ερώτησης προς την Επιτροπή σχετικά με τις παραπλανητικές πρακτικές των εταιρειών έκδοσης καταλόγων επιχειρήσεων, των βουλευτών Erminia Mazzoni και Malcolm Harbour, εξ ονόματος της Επιτροπής Εσωτερικής Αγοράς και Προστασίας των Καταναλωτών (Ο-000087/2011 - Β7-0315/2011)
<SPEAKER ID="033" NAME="Simon Busuttil">
αναπληρωτής συντάκτης. - (EN) Κυρία Πρόεδρε, πριν από δυόμισι χρόνια, παρουσίασα εδώ στην Ολομέλεια έκθεση για τις παραπλανητικές πρακτικές των εταιρειών έκδοσης καταλόγων επιχειρήσεων. Το μήνυμα που έδωσε το Σώμα ήταν σαφές: ότι υπάρχει σοβαρό πρόβλημα με τις παραπλανητικές πρακτικές των εταιρειών έκδοσης καταλόγων επιχειρήσεων, ότι δεκάδες χιλιάδες μικρών επιχειρήσεων, εθελοντικών οργανώσεων, ακόμα και φιλανθρωπικών οργανώσεων, πέφτουν θύματα αυτών των παραπλανητικών πρακτικών και ότι χρειαζόμαστε μια συντονισμένη προσέγγιση για να σταματήσουμε μια για πάντα αυτές τις παραπλανητικές πρακτικές.
<P>
Δυστυχώς, δυόμισι χρόνια αργότερα, επανερχόμαστε εδώ στην Ολομέλεια για να συζητήσουμε το ίδιο θέμα, επειδή σημειώθηκε σοβαρό έλλειμμα δράσης για την αντιμετώπιση του προβλήματος των παραπλανητικών καταλόγων επιχειρήσεων. Αυτό είναι απαράδεκτο.
<P>
Επιτρέψτε μου να υπενθυμίσω στους συναδέλφους για ποιο πράγμα μιλάμε εδώ. Βασικά, αυτό που συμβαίνει είναι ότι μια επιχείρηση παραπλανητικών καταλόγων επιχειρήσεων στέλνει ένα έντυπο, που φαίνεται απλά να ζητεί από τους ανθρώπους να ενημερώσουν τις λεπτομέρειες των προσωπικών ή επαγγελματικών τους στοιχείων για μια, κατά τα φαινόμενα, δωρεάν καταχώρηση, δωρεάν συμπερίληψη στον επαγγελματικό κατάλογο. Με μια πρώτη ματιά, δεν παρατηρεί κανείς καμία δαπάνη, καμία πληρωμή που θα μπορούσε να προκύψει από τη συμπλήρωση αυτού του εντύπου. Μετά όμως από την υποβολή του, τα θύματα λαμβάνουν μια επιστολή που ζητεί την καταβολή 1.000 ευρώ ετησίως για τρία συναπτά έτη. Αν δεν πληρώσουν, οι εν λόγω εταιρείες καταφεύγουν σε τακτικές που, κατά βάση, συνιστούν εκφοβισμό: ενοχλητικά τηλεφωνήματα, απειλές για νομικές ενέργειες και κυνήγι από εισπράκτορες χρεών.
<P>
Το πιο ανησυχητικό είναι ότι τέτοιες παράνομες πρακτικές χρησιμοποιούνται κάτω από τη μύτη των αρχών σε διάφορα κράτη μέλη, οι οποίες γνωρίζουν καλά αυτές τις πρακτικές, αλλά δεν έχουν κάνει απολύτως τίποτα για να τις σταματήσουν. Οι European City Guide, Construct Data, TEMDI, EU Business Services, World Business Directory, Expo Guide και DAD εξακολουθούν να λειτουργούν αδιάπτωτα. " Επιτροπή δήλωσε ήδη ότι τέτοιες παραπλανητικές πρακτικές αντιβαίνουν στο δίκαιο της ΕΕ, αλλά δεν έκανε αρκετά για να τις σταματήσει. Για αυτόν τον λόγο είμαστε εδώ σήμερα.
<SPEAKER ID="034" NAME="Eija-Riitta Korhola">
αναπληρώτρια συντάκτρια. - (EN) Κυρία Πρόεδρε, ο όγκος των καταγγελιών για παραπλανητικές πρακτικές των εταιρειών έκδοσης καταλόγων επιχειρήσεων δείχνει ότι αυτό συνιστά ένα σοβαρό πρόβλημα για τις ΜΜΕ. Οι αναξιόπιστες εταιρείες έκδοσης καταλόγων επιχειρήσεων προκαλούν οικονομική ζημία και παρενοχλούν επίσης μικρές επιχειρήσεις. Στην περίοδο από το 2003 ως τα μέσα του 2008, τεκμηριώθηκαν σχεδόν 14.000 καταγγελίες και έρευνες. Εξακολουθούν να λαμβάνονται εκατοντάδες επιστολών με καταγγελίες από νέα θύματα.
<P>
Οι δυσκολίες που ενέχει η ανίχνευση των δραστηριοτήτων αυτού του είδους υπονομεύει την ίδια τη λειτουργία της εσωτερικής αγοράς. Οι παραπλανητικές πρακτικές είναι παράνομες δυνάμει της οδηγίας για την παραπλανητική και τη συγκριτική διαφήμιση και της οδηγίας για τις αθέμιτες εμπορικές πρακτικές.
<P>
Όμως, δεν υπάρχουν αποτελεσματικά νομικά μέσα προσφυγής και μέσα επιβολής της νομοθεσίας. " Επιτροπή Εσωτερικής Αγοράς και Προστασίας των Καταναλωτών, ως αρμόδια για τη νομοθεσία επιτροπή, έθεσε πρόσφατα αυτό το θέμα στις ολλανδικές αρχές, εφιστώντας την προσοχή τους σε παραπλανητικές πρακτικές μιας εταιρείας έκδοσης καταλόγων επιχειρήσεων που είναι εγκατεστημένη στις Κάτω Χώρες.
<P>
" απάντηση των ολλανδικών αρχών δείχνει ξεκάθαρα ότι τα κράτη μέλη ανησυχούν κυρίως για ό,τι συμβαίνει στη δική τους επικράτεια. Θεωρώ ότι, δεδομένης της διασυνοριακής φύσης του προβλήματος, η μεγαλύτερη συνεργασία μεταξύ των κρατών μελών για την επιβολή της νομοθεσίας θα ήταν επίσης απόλυτα κρίσιμη για να σταματήσουν οι παραπλανητικές πρακτικές.
<P>
" Επιτροπή θα πρέπει να αναλάβει και η ίδια πιο ενεργό ρόλο συνεργαζόμενη με τα κράτη μέλη για τη διασυνοριακή επιβολή της νομοθεσίας, με τη χρησιμοποίηση υφισταμένων πανευρωπαϊκών δικτύων για τη διευκόλυνση της συνεργασίας μεταξύ των κρατών μελών. Θα πρέπει να δοθεί μεγαλύτερη έμφαση σε αποτελεσματικές και αποτρεπτικές κυρώσεις ενάντια σε τέτοιες παραπλανητικές πρακτικές σε όλα τα κράτη μέλη, που θα είχαν ως αποτέλεσμα να κλείσουν τέτοιου είδους εταιρείες έκδοσης καταλόγων επιχειρήσεων και θα καθιστούσαν δυνατή την επιβολή ποινών στους ιδιοκτήτες τους.
<P>
Θα πρέπει να επιδιωχθεί η διεύρυνση του πεδίου εφαρμογής της οδηγίας για τις αθέμιτες εμπορικές πρακτικές, προκειμένου να περιλάβει όλες τις εμπορικές πρακτικές σε μια σχέση επιχείρησης-καταναλωτή, με στόχο την προστασία είτε των καταναλωτών είτε των ανταγωνιστών. Με τον τρόπο αυτόν, θα καλυπτόταν οι περισσότερες, αν όχι όλες, οι αθέμιτες εμπορικές πρακτικές μεταξύ επιχειρήσεων στον τομέα λιανικής και θα διέπονταν από το ίδιο σύνολο κανόνων με τις αθέμιτες εμπορικές πρακτικές των επιχειρήσεων προς τους καταναλωτές, με τις οποίες γενικά επικαλύπτονται.
<P>
Επίσης, είναι σημαντικό να βοηθήσουμε τις επιχειρήσεις να καταπολεμήσουν την απάτη με τη βελτίωση της πρόσβασης σε πληροφορίες και την ευαισθητοποίηση μέσω της βελτίωσης των μηχανισμών προσφυγής. Θα ήθελα να ρωτήσω τον Επίτροπο: ποια είναι τα μείζονα εμπόδια για μεγαλύτερη συμμετοχή των εθνικών αρχών στη διασυνοριακή συνεργασία για την επιβολή και ποια μέτρα προβλέπει η Επιτροπή για την καταπολέμηση των αναξιόπιστων εταιρειών έκδοσης καταλόγων επιχειρήσεων;
<SPEAKER ID="035" NAME="Günther Oettinger" LANGUAGE="DE">
Κυρία Πρόεδρε, αξιότιμοι βουλευτές, η Επιτροπή συμμερίζεται τις ανησυχίες και τις επιφυλάξεις του Ευρωπαϊκού Κοινοβουλίου και την κριτική του ανάλυση για το ζήτημα αυτό. Οι παραπλανητικές πρακτικές των καταλόγων επιχειρήσεων προκαλούν προβλήματα σε πολλές εταιρείες. Πριν από τρία χρόνια, αναθέσαμε τη διεξαγωγή έρευνας και λάβαμε χιλιάδες καταγγελίες. Δεν μπορούμε παρά να υποθέσουμε πως αυτό είναι απλά η κορυφή του παγόβουνου, πράγμα που σημαίνει ότι ο αριθμός επιχειρήσεων που πιστεύουν ότι εξαπατήθηκαν θα μπορούσε να είναι πολύ μεγαλύτερος.
<P>
" κ. Reding, η Επίτροπος που είναι υπεύθυνη για τη δικαιοσύνη, τα θεμελιώδη δικαιώματα και την ιθαγένεια, συγκεντρώνει επί του παρόντος στοιχεία για να διαπιστωθεί το μέγεθος του προβλήματος. Θέλω να υπογραμμίσω το γεγονός ότι τέτοιου είδους πρακτικές απαγορεύονται ήδη δυνάμει της οδηγίας 2006/114/ΕΚ για την παραπλανητική και συγκριτική διαφήμιση και της νομοθεσίας κατά της απάτης στα διάφορα κράτη μέλη. Ωστόσο, ορισμένες από αυτές τις παραπλανητικές πρακτικές ασκούνται σε διασυνοριακό επίπεδο και χρησιμοποιούνται σε συναλλαγές μεταξύ διαφόρων επιχειρήσεων και, έτσι όπως είναι σήμερα τα πράγματα, είναι δύσκολη η δίωξη των δραστών.
<P>
Προκειμένου να αντιμετωπιστεί και να λυθεί το πρόβλημα αυτό, η κ. Reding σχεδιάζει να εκδώσει ανακοίνωση μέχρι το τέλος του έτους, η οποία θα ενημερώνει για την κατάσταση ως προς την εφαρμογή της υφιστάμενης οδηγίας για την παραπλανητική και συγκριτική διαφήμιση και για τις σημερινές δυνατότητες αναθεώρησής της και η οποία θα περιλαμβάνει αξιολόγηση της κατάστασης. Εξετάζει τη βελτίωση του περιεχομένου και την εξέταση των συμπερασμάτων που πρέπει να συναχθούν από τις παραπλανητικές πρακτικές. Επίσης, επικεντρώνεται στον τρόπο με τον οποίο μπορεί να βελτιωθεί η συνεργασία μεταξύ των εθνικών αρχών για τη δίωξη των διασυνοριακών υποθέσεων.
<P>
Επίσης, προτίθεται να προτείνει να ευαισθητοποιηθούν περισσότερο οι πολίτες και οι επιχειρήσεις για το διογκούμενο πρόβλημα των παραπλανητικών καταλόγων επιχειρήσεων και να υπογραμμίσει την ανάγκη μεγαλύτερης δραστηριότητας δημοσίων σχέσεων στον εν λόγω τομέα. " οδηγία του 2006 έχει μεταφερθεί από όλα τα κράτη μέλη. Παρ' όλα αυτά, η Επιτροπή ζήτησε από τα κράτη μέλη να μας ενημερώσουν για την εφαρμογή και τα μέτρα που έλαβαν και να υποβάλουν έκθεση κατάστασης το συντομότερο δυνατό, πριν από την έκδοση της προγραμματισμένης ανακοίνωσης. " διαδικασία αυτή υποστηρίχθηκε από μια διάσκεψη που διοργανώθηκε στα τέλη Μαΐου από την Επιτροπή και στην οποία συμμετείχαν εθνικές αρχές, ομάδες συμφερόντων και ανεξάρτητοι εμπειρογνώμονες. " διάσκεψη εστιάστηκε στις παραπλανητικές πρακτικές των εταιρειών έκδοσης καταλόγων επιχειρήσεων και, ιδίως, στις διασυνοριακές δραστηριότητες.
<P>
Στη διάρκεια της συζήτησης, κατέστη σαφές ότι απαιτείται καλύτερη και συστηματικότερη συνεργασία μεταξύ των αρχών στα κράτη μέλη και αυτό θα ενσωματωθεί στην ανακοίνωση που θα εκδώσει η κ. Reding στο τέλος του χρόνου. Μπορώ να σας διαβεβαιώσω ότι θεωρούμε το θέμα τόσο επείγον όσο και εσείς. Αυτός είναι ο λόγος για τον οποίο θέλουμε να κάνουμε το επόμενο βήμα το συντομότερο δυνατό. Ωστόσο, για τυπικούς λόγους, πρέπει να εξασφαλίσουμε τη δέουσα συμμετοχή των επιχειρήσεων που πλήττονται και, ως εκ τούτου, χρειαζόμαστε τον χρόνο για να το κάνουμε αυτό. Βάσει των αποτελεσμάτων της διαδικασίας διαβούλευσης και μετά από εξέταση όλων των επιχειρημάτων, η Επιτροπή προτίθεται να λάβει περαιτέρω διορθωτικά μέτρα για την πρόληψη παραπλανητικών και παράνομων διασυνοριακών πρακτικών. Σας ευχαριστώ πολύ για την ευρεία στήριξή σας στο ζήτημα αυτό.
<SPEAKER ID="036" NAME="Γεώργιος Παπανικολάου">
εξ ονόματος της Ομάδας PPE. - Κύριε Επίτροπε, πράγματι δεν μπορεί κανείς να διαφωνήσει με όσα είπατε. Εγώ θα περιγράψω την ταλαιπωρία που υπέστη έλληνας συμπολίτης μου, ο οποίος μου κατήγγειλε μια αντίστοιχη περιπέτεια που είχε από μια τέτοια παραπλανητική διαφήμιση. Μου παρέδωσε μάλιστα και όλα τα σχετικά έγγραφα. Στο πάνω μέρος του εγγράφου, λοιπόν, που αποστέλλει η εταιρεία που παραπλανεί αναγράφεται ότι η ενημέρωση είναι free of charge. Ο συμπολίτης μας βλέποντας προφανώς μετά ότι πρέπει να συμπληρώσει ορισμένα στοιχεία, συμπληρώνει τα στοιχεία και αποστέλλει αυτήν την επιστολή. Με πολύ μικρά γραμματάκια στο κάτω μέρος του εγγράφου αναγράφεται πως πρέπει να πληρώνει, όπως είπε και ο κ. Busuttil προηγουμένως, 1.000 ευρώ τον χρόνο. Στη συνέχεια και αφού περνά χρόνος αποστέλλει το νομικό δήθεν τμήμα της εταιρείας επιστολές -έχω εδώ και τις επιστολές- με τις οποίες ζητά από τον συμπολίτη μου να καταβάλει € 3.529, 38 διότι υπάρχουν και οι τόκοι και η αμοιβή της νομικής συμπαράστασης της εταιρείας.
<P>
Κύριε Επίτροπε, είναι δεδομένο ότι υπάρχει νομοθετικό πλαίσιο. Δεν ξέρουμε, όμως, κατά πόσον αυτές οι οδηγίες εφαρμόζονται και έχουν ενσωματωθεί επαρκώς από τα κράτη μέλη. Το πρόγραμμα της Στοκχόλμης αναγράφει ότι πρέπει να αντιμετωπίσουμε άμεσα τα θέματα αυτά. Είμαστε δίπλα στους συμπολίτες μας, είμαστε κοντά και στα καθημερινά τους προβλήματα. Πρέπει οι συμπολίτες μας να καταλάβουν ότι δεν είμαστε κάπου μακριά, δεν ασχολούμαστε μόνο με τα μεγάλα ευρωπαϊκά θέματα. Είμαστε κοντά τους στην καθημερινή τους ζωή. Πρέπει να λύσουμε άμεσα το θέμα αυτό.
<SPEAKER ID="037" NAME="Monika Flašíková Beňová">
εξ ονόματος της Ομάδας S&D. - (SK) Κυρία Πρόεδρε, είναι πρωτίστως σαφές ότι οι εν λόγω εταιρείες δεν είναι μόνο παραπλανητικές, αλλά διαπράττουν απάτη.
<P>
" επιχειρηματικότητα έχει νόημα εφόσον συνεισφέρει στην κοινωνία ως σύνολο, αν όμως κάποιος έχει μια ψευδοεπιχείρηση με σκοπό να προσελκύσει άλλους, έντιμους εμπόρους και επιχειρήσεις σε έναν κατάλογο μόνο και μόνο για δικό του πλουτισμό και χρησιμοποιεί τεχνάσματα για να το επιτύχει, αυτό είναι κυριολεκτικά απάτη, όσο και αν διαμαρτύρονται ότι δεν κάνουν τίποτα παράνομο. Ούτε πρέπει να ξεχνάμε το γεγονός ότι αυτές οι πρακτικές των εταιρειών καταλόγων είναι σαφώς εκτός νόμου σύμφωνα με την οδηγία για την παραπλανητική και συγκριτική διαφήμιση.
<P>
Παρ' όλα αυτά, δεν χρειάζεται να θεσπιστεί νέα νομοθεσία. Αντίθετα, θα έπρεπε να επικεντρωθούμε στην εφαρμογή της νομοθεσίας στην πράξη όσο πιο γρήγορα και αποτελεσματικά είναι δυνατό. Το πρόβλημα είναι ότι αυτές οι εταιρείες συχνά στοχεύουν σε επιχειρήσεις σε άλλο κράτος μέλος της ΕΕ, και αυτές οι συχνά μικρές οικογενειακές επιχειρήσεις είτε δεν διαθέτουν τη γνώση ή την ικανότητα να καταφύγουν σε νομική υπεράσπιση είτε πιστεύουν ότι αυτό θα τους κοστίσει πολλά χρήματα και προσπάθεια. Έχω μόνο μία συμπληρωματική ερώτηση: θεωρεί η Επιτροπή ότι υπάρχει περιθώριο για μια δημόσια εκστρατεία για να κατονομαστούν οι εμπλεκόμενες μεμονωμένες εταιρείες και να κληθούν οι έντιμες επιχειρήσεις να μην έχουν σχέση μαζί τους;
<SPEAKER ID="038" NAME="Marian Harkin">
εξ ονόματος της Ομάδας ALDE. - (EN) Κυρία Πρόεδρε, θέλω να πω στον Επίτροπο ότι τα τελευταία χρόνια συνάντησα πολλούς ιρλανδούς πολίτες που υπήρξαν θύματα παραπλανητικών πρακτικών εταιρειών έκδοσης καταλόγων επιχειρήσεων.
<P>
Για παράδειγμα, γνώρισα τη γραμματέα ενός σχολείου που πλήρωσε περισσότερα από 2.000 ευρώ γιατί το σχολείο δεν είχε τη δυνατότητα να τα πληρώσει και εκείνη αισθανόταν υπεύθυνη γιατί είχε υπογράψει το έντυπο. Αισθανόταν επίσης πολύ ανόητη. Νόμιζε πως κανένας άλλος δεν θα μπορούσε να είναι τόσο ανόητος ώστε να κάνει αυτό που είχε κάνει η ίδια, μη καταλαβαίνοντας, φυσικά, πως αυτό συμβαίνει διαρκώς σε κάποιους ανθρώπους.
<P>
Συνάντησα μια ηλικιωμένη κυρία, σύζυγο οδηγού ταξί. Είχε λάβει ένα έντυπο που είχε κάποια λάθη. Νόμιζε ότι απλώς θα διόρθωνε τα λάθη, έστειλε πίσω το έντυπο και, στη συνέχεια, λάμβανε για δύο χρόνια απειλητικές επιστολές. Είχε τρομοκρατηθεί τόσο πολύ από αυτές τις επιστολές ώστε φοβόταν να τις ανοίξει όταν έφθαναν στην πόρτα της. Δεν μπορούσα να της πω να μην πληρώσει τα χρήματα. Το μόνο που μπορούσα να πω είναι ότι αν ήμουν στη θέση της, δεν θα τα πλήρωνα. Αυτή ήταν η καλύτερη συμβουλή που μπορούσα να της δώσω.
<P>
Υπάρχουν πολλά άλλα παραδείγματα, που ξέρω ότι τα έχετε ακούσει. " αλήθεια είναι πως οι πολίτες περιμένουν να προστατεύονται από την ευρωπαϊκή νομοθεσία και δεν μπορούν να καταλάβουν γιατί η ευρωπαϊκή νομοθεσία δεν τους προστατεύει εν προκειμένω. Εδώ υπάρχει μια ασάφεια. Όπως είπα, λέω στους πολίτες ότι πιστεύω πως προστατεύονται, αλλά δεν μπορώ να το εγγυηθώ. Γνωρίζω, για παράδειγμα, ότι μία από αυτές τις εταιρείες καταδικάστηκε σε μία περιφέρεια της Ισπανίας και το μόνο που έκανε είναι να μεταφερθεί απλά σε άλλη περιφέρεια και να συνεχίσει το έργο της.
<P>
Ένα από τα ζητήματα που απασχολεί τους πολίτες είναι ότι δεν είναι βέβαιοι για το πώς λειτουργούν τα νομικά συστήματα σε άλλες χώρες. Μπορεί να αισθάνονται ότι θα προστατευθούν στο δικό τους κράτος μέλος, δεν είναι όμως βέβαιοι για το τι συμβαίνει σε κάποιο άλλο κράτος μέλος. Επίσης, όταν αυτές οι εταιρείες μεταφέρονται εκτός ΕΕ, αυτό τους ανησυχεί επίσης.
<P>
Επομένως, είναι καλό να ακούμε ότι η Επιτροπή συμμερίζεται τις ανησυχίες μας και ότι πιέζει για συνεργασία μεταξύ των κρατών μελών και επανεξέταση των διασυνοριακών υποθέσεων και προσπαθεί να ενημερώσει πολίτες και εταιρείες.
<P>
Κύριε Επίτροπε, είπατε ότι η κατάσταση επείγει, όμως επείγει εδώ και πραγματικά πάρα πολύ καιρό. Οι πολίτες βλέπουν πολλούς τομείς στους οποίους η νομοθεσία της ΕΕ έχει αντίκτυπο στη ζωή τους, και έτσι δεν καταλαβαίνουν γιατί δεν προστατεύονται από παραπλανητικές εταιρείες. Σας ζητώ, κύριε Επίτροπε, να κατανοήσετε ότι η λέξη "επείγει" σημαίνει "τώρα".
<SPEAKER ID="039" NAME="Struan Stevenson">
εξ ονόματος της Ομάδας ECR. - (EN) Κυρία Πρόεδρε, συμφωνώ απόλυτα με όσα είπε μόλις τώρα η κ. Harkin. Στην εκλογική μου περιφέρεια στη Σκωτία, εκείνοι που έρχονται αντιμέτωποι με αυτήν την εγκληματική δραστηριότητα είναι οι ηλικιωμένοι, καθώς και ιδιώτες που είναι ιδιοκτήτες δωματίων με πρωινό ή ανεξάρτητων μονοκατοικιών. Καταχωρούν διευθύνσεις σε αυτόν τον κατάλογο και μετά λαμβάνουν έναν λογαριασμό ύψους χιλίων ευρώ. Οι ηλικιωμένοι τρομοκρατούνται όταν λαμβάνουν αυτές τις απειλητικές επιστολές από τους υποτιθέμενους νομικούς εκπροσώπους των εν λόγω εταιρειών.
<P>
Πρόκειται για μια διασυνοριακή εγκληματική δραστηριότητα. Οι εν λόγω εταιρείες δίνουν τα στοιχεία και τις διευθύνσεις τους. Πρέπει να τις εντοπίσουμε, να τις κλείσουμε, να τους ασκήσουμε δίωξη και να προστατεύσουμε τους πολίτες της Ευρωπαϊκής Ένωσης. Όταν έρχεται σε επαφή μαζί μου οποιοσδήποτε πολίτης στην εκλογική μου περιφέρεια, του λέω απλά να απαντήσει στην εταιρεία ζητώντας να στέλνει μελλοντικά κάθε αλληλογραφία σε εμένα. Ποτέ ξανά δεν ακούν κάτι για το θέμα. Ωστόσο, οι άνθρωποι αυτοί θα πρέπει και να πάνε φυλακή.
<SPEAKER ID="040" NAME="Keith Taylor" LANGUAGE="EN">
Κυρία Πρόεδρε, το ψήφισμα αυτό είναι επειγόντως απαραίτητο. Μολονότι έχουμε την οδηγία του 2006, είναι φανερό ότι δεν λειτουργεί τόσο καλά όσο θα έπρεπε. Οι εταιρείες για τις οποίες ακούσαμε υπάρχουν αποκλειστικά και μόνο για να εξαπατούν ανυποψίαστες και μερικές φορές υπερβολικά επιβαρημένους οργανισμούς, θεωρώ δε ιδιαίτερα εξωφρενικό το να βλάπτουν κοινοτικές επιχειρήσεις, συχνά με περιορισμένους προϋπολογισμούς.
<P>
Χρησιμοποιώντας τακτικές όπως ο εκφοβισμός και ο εκβιασμός, δελεάζουν με υποσχέσεις ανυποψίαστους ανθρώπους, νομίζω όμως ότι το μήνυμα θα πρέπει να είναι πως αν μια προσφορά φαίνεται πολύ καλή για να είναι αληθινή, τότε προφανώς έτσι είναι. Οι εν λόγω εταιρείες είναι σαν τους αρπακτικούς καρχαρίες και θα πρέπει να τις σταματήσουμε.
<P>
" Ομάδα μας, ασφαλώς, επικροτεί αυτό το ψήφισμα, που είναι πολύ επίκαιρο και θα το στηρίξουμε, εφόσον καλεί την Επιτροπή να απαιτήσει από τα κράτη μέλη την αποτελεσματική επιβολή της οδηγίας.
<SPEAKER ID="041" NAME="Derek Roland Clark" LANGUAGE="EN">
Κυρία Πρόεδρε, η εταιρεία που γνωρίζω καλύτερα είναι η European City Guide και, παρά τις προσπάθειες για να κλείσει, η απειλή αυτή εξακολουθεί να υφίσταται. Τον Μάιο του 2008, στο "νωμένο Βασίλειο τέθηκαν σε ισχύ οι κανονισμοί για το παραπλανητικό μάρκετινγκ. Απαγορεύουν τη χρησιμοποίηση μικρής γραμματοσειράς σε οποιοδήποτε έγγραφο με σκοπό την απόκρυψη του πραγματικού κόστους μιας υπηρεσίας. Έτσι, η υπηρεσία θεμιτού εμπορίου μπορεί τώρα να αναλάβει δράση κατά εταιρειών του "νωμένου Βασιλείου, όμως υπάρχει μια σοβαρή αδυναμία.
<P>
" εν λόγω υπηρεσία δεν έχει δικαιοδοσία αντιμετώπισης περιπτώσεων απάτης από άλλη χώρα, και από άλλα κράτη μέλη, και έτσι το πρόβλημα εξακολουθεί να υπάρχει και εγώ εξακολουθώ επίσης να λαμβάνω καταγγελίες. Πράγμα ακόμα πιο σημαντικό: ενώ μπορεί να λειτουργούν κάπου αλλού εξαιτίας μιας χαλαρής αστυνόμευσης, γιατί η δική μου κυβέρνηση δεν μπορεί να αποφύγει ό,τι έρχεται από την ηπειρωτική Ευρώπη; " απάντηση βρίσκεται στον πυρήνα αυτής της άχρηστης ΕΕ, η οποία διέλυσε τα εθνικά σύνορα. " ελεύθερη κυκλοφορία προσώπων, αγαθών και υπηρεσιών προσφέρει τέλεια κάλυψη για τους εμπόρους ανθρώπων, τους τρομοκράτες και για απειλητικές και τραυματικές απάτες που στοχεύουν στην εκμετάλλευση των εύπιστων.
<SPEAKER ID="042" NAME="Philippe Boulland" AFFILIATION="PPE">
(FR) Κυρία Πρόεδρε, κύριε Επίτροπε, κυρίες και κύριοι, μπορούμε να συνοψίσουμε σε αριθμούς την κατάσταση σχετικά με τους παραπλανητικούς καταλόγους επιχειρήσεων όπου υποτίθεται ότι η καταχώρηση είναι δωρεάν. " Επιτροπή Αναφορών του Ευρωπαϊκού Κοινοβουλίου έχει λάβει τετρακόσιες αναφορές. Πενήντα χιλιάδες πολύ μικρές επιχειρήσεις, σύνδεσμοι ή οργανώσεις επλήγησαν και υπέστησαν παρενόχληση μέχρι να πληρώσουν. Κατά μέσο όρο, απαιτείται η καταβολή 1.000 ευρώ για τρία χρόνια για συμβάσεις που δεν ζητήθηκαν, όπως ανέφερε ήδη ο κ. Busuttil.
<P>
Οι αριθμοί αυτοί αντανακλούν μόνο εν μέρει τα βάσανα των θυμάτων αυτών των περιπτώσεων απάτης. Οι άνθρωποι αυτοί αναλαμβάνουν ήδη κίνδυνο ιδρύοντας την επιχείρησή τους, και σύντομα αναγκάζονται να αντιμετωπίσουν τις προκλήσεις της επιχειρηματικής δραστηριότητας, την οικονομική κρίση και τις αβεβαιότητες του μέλλοντος. Πρέπει να τις προφυλάξουμε από τέτοιες παραπλανητικές πρακτικές, για την αντιμετώπιση των οποίων δεν διαθέτουν τους απαιτούμενους οικονομικούς ή ανθρώπινους πόρους.
<P>
Υπάρχουν διάφορες πιθανές προτάσεις: πρώτον, πρέπει να σταματήσουμε αυτές τις απάτες που αποδυναμώνουν την οικονομία μας. Για να γίνει αυτό, κύριε Επίτροπε, θα ήταν καλό να επισπευσθεί η αναθεώρηση της οδηγίας για την παραπλανητική και συγκριτική διαφήμιση, ενόψει του γεγονότος ότι η παραπλανητική διαφήμιση αυξάνεται και γίνεται πιο περίπλοκη.
<P>
Στη συνέχεια, θα πρέπει να δημιουργήσουμε μια μαύρη λίστα αυτών των εταιρειών που θα χρησιμεύσει ως αναφορά βάσει της αρχής της "κατονομασίας και μομφής". Με τη βοήθεια των αρμόδιων εθνικών αρχών για την καταπολέμηση της απάτης και των πληγεισών επιχειρήσεων, θα μπορούσαμε να αποκτήσουμε ένα απλό και αποτελεσματικό εργαλείο για την πρόληψη και την αποτροπή του φαινομένου. Τέλος, πρέπει να τιμωρήσουμε αυστηρά όσους συμμετέχουν σε αυτό το σύστημα. Οι ποινές και τα πρόστιμα που επιβάλλονται είναι συχνά μικρότερα από τα ποσά που συγκεντρώνονται από αυτές τις απάτες. Θα πρέπει να ενθαρρύνουμε τα κράτη μέλη να δείξουν μεγαλύτερη αυστηρότητα σε αυτόν τον τομέα.
<SPEAKER ID="043" NAME="Evelyne Gebhardt" AFFILIATION="S&amp;D">
(DE) Κυρία Πρόεδρε, κύριε Oettinger, η Επιτροπή συμμερίζεται τις ανησυχίες του Ευρωπαϊκού Κοινοβουλίου. Αυτό είναι πολύ ωραίο, όμως περιμέναμε για χρόνια να αναλάβει δράση η Επιτροπή και να σημειώσει κάποια πραγματική πρόοδο σε αυτόν τον τομέα. Έχουμε μπροστά μας την έκθεση του κ. Busuttil. Κατά την προηγούμενη κοινοβουλευτική περίοδο, η Επιτροπή Εσωτερικής Αγοράς και Προστασίας των Καταναλωτών επεσήμανε επανειλημμένα το γεγονός ότι πρέπει επιτέλους να κάνουμε κάτι για να βοηθήσουμε τους ανθρώπους. Το πρόβλημα είναι ότι οι άνθρωποι ακόμα περιμένουν να έρθει αυτή η βοήθεια.
<P>
Πολλές από τις μικρές εθελοντικές οργανώσεις που επλήγησαν δεν διαθέτουν τους οικονομικούς πόρους ή το θράσος για να υπερασπιστούν τον εαυτό τους. Μόλις την περασμένη εβδομάδα, έλαβα άλλη μία επιστολή με το ερώτημα: "Πώς μπορώ να υπερασπιστώ τον εαυτό μου; Δεν έχω χρήματα για δικηγόρο και έτσι δεν μπορώ να κινηθώ νομικά". Νομίζω ότι πρέπει να δώσουμε επιτέλους στους πολίτες της Ευρώπης ένα αποτελεσματικό μέσο για να απαλλαγούν από αυτό το πρόβλημα.
<SPEAKER ID="044" NAME="Catherine Stihler" AFFILIATION="S&amp;D">
(EN) Κυρία Πρόεδρε, οι παράνομες απάτες, που είναι παραπλανητικές ως προς τη φύση τους και εκμεταλλεύονται μικρές επιχειρήσεις με ένα προκάλυμμα νομιμότητας -αναφέροντας συχνά στην επωνυμία τους τη λέξη "Ευρώπη" - πρέπει να χαρακτηριστούν παράνομες. Οι εν λόγω απάτες δεν βλάπτουν μόνο μικρές επιχειρήσεις, που υφίστανται απειλές, παρενόχληση και εκφοβισμό ώστε να πληρώσουν για μια υπηρεσία που πίστευαν ότι είναι δωρεάν, αλλά βλάπτουν και την Ευρωπαϊκή Ένωση όταν δεν αναλαμβάνουμε αποφασιστική δράση για να βοηθήσουμε.
<P>
Άλλωστε, επωδός της Ευρωπαϊκής Επιτροπής είναι το "προτεραιότητα στις μικρές επιχειρήσεις", ωστόσο θέτω αυτό το θέμα εδώ και πάρα πολλά χρόνια, όπως είπαν πολλοί συνάδελφοι, και όμως δεν έχει αναληφθεί ακόμα καμία άμεση δράση: γιατί; Ακούμε για έρευνες, συγκέντρωση πληροφοριών και συνεδριάσεις ενδιαφερομένων παραγόντων. Χρειαζόμαστε δράση και όχι λόγια, και όταν λέμε ότι θα περιμένουμε μόνο μέχρι το τέλος του τρέχοντος έτους ή θα δώσουμε περιθώριο άλλης μιας πενταετίας, είναι απλά πάρα πολύ αργά: πρέπει να δράσουμε τώρα.
<P>
Δεδομένης, λοιπόν, της φύσης αυτών των απατών και του πανευρωπαϊκού και διασυνοριακού τους χαρακτήρα, θα εξετάσει η Επιτροπή την καθιέρωση μιας μορφής νομικής συνδρομής προς τις ΜΜΕ για να αντιμετωπίζουν αυτές τις απάτες; Αυτές οι μορφές απάτης θα συνεχιστούν μέχρι να αναλάβει σκληρή δράση η Επιτροπή.
<SPEAKER ID="045" NAME="Phil Prendergast" AFFILIATION="S&amp;D">
(EN) Κυρία Πρόεδρε, το Ευρωπαϊκό Κοινοβούλιο έλαβε εκατοντάδες αναφορές από μικρές επιχειρήσεις ανά την ΕΕ που καταγγέλλουν ότι έπεσαν θύματα αυτών των συστημάτων. Ενώ η καταβολή αυτών των εξωφρενικών ποσών μπορεί να προκαλέσει σοβαρά οικονομικά προβλήματα σε αθώες επιχειρήσεις, τα θύματα είναι συχνά πολύ μικρά για να μπορούν να καλύψουν τις νομικές δαπάνες για ενέργειες κατά αυτών των εταιρειών καταλόγων επιχειρήσεων.
<P>
Οι εν λόγω εταιρείες συχνά έχουν ως στόχο θύματα που εδρεύουν σε άλλο κράτος μέλος. Αυτό δημιουργεί νομική ανασφάλεια για τα θύματα, καθώς πολλές φορές δεν γνωρίζουν το νομικό καθεστώς τέτοιων συμβάσεων σε άλλες χώρες. Οι εταιρείες καταλόγων επιχειρήσεων συχνά ποντάρουν σε αυτήν την αβεβαιότητα.
<P>
Ενώ η Επιτροπή δήλωσε ξεκάθαρα ότι η οδηγία για την παραπλανητική και συγκριτική διαφήμιση χαρακτηρίζει παράνομες τις παραπλανητικές πρακτικές αυτών των εταιρειών, πρέπει επίσης να εξετάσει τη μεταφορά αυτής της οδηγίας από τα κράτη μέλη προκειμένου να διευκρινιστεί αν οι πολίτες διαθέτουν την ίδια προστασία σε ολόκληρη την Ευρώπη. Το γεγονός ότι αυτή η οδηγία έχει μεταφερθεί από τα κράτη μέλη δεν συνεπάγεται οπωσδήποτε ότι τα αντίστοιχα μέτρα είναι περιεκτικά ή ότι είναι συμβατά μεταξύ τους.
<SPEAKER ID="046" NAME="Συλβάνα Ράπτη" AFFILIATION="S&amp;D">
Κυρία Πρόεδρε, οι αθέμιτες εμπορικές πρακτικές είναι σαν το νερό. Με το που θα βρουν μια χαραμάδα, αμέσως τρυπώνουν μέσα. Και εδώ έχουν βρει δύο χαραμάδες. " μία χαραμάδα είναι στην οδηγία του 2006, η οποία ήδη αναφέρθηκε· η άλλη χαραμάδα είναι στον κανονισμό που αφορά τη συνεργασία μεταξύ των κρατών μελών.
<P>
Από τη στιγμή, κύριε Επίτροπε, που έχετε στο πλευρό σας όλες τις πτέρυγες του Κοινοβουλίου, όλο το Κοινοβούλιο, πρέπει να δράσετε γρήγορα γιατί ο χρόνος είναι χρήμα. Ανέφεραν ήδη και οι συνάδελφοι ότι έχουν περάσει τουλάχιστον τρία χρόνια. Τρία χρόνια κατά τη διάρκεια των οποίων οι άνθρωποι αυτοί, "οι αλήτες", όπως τους είπαν δικαιολογημένα πάρα πολλοί συνάδελφοι -και το προσθέτω και εγώ- παραπλανούν συναδέλφους, παραπλανούν μικρομεσαίες επιχειρήσεις, που είναι ο κορμός της Ευρωπαϊκής Ένωσης στον οικονομικό τομέα. Κάντε κάτι και γρήγορα!
<SPEAKER ID="047" NAME="Marc Tarabella" AFFILIATION="S&amp;D">
(FR) Κυρία Πρόεδρε, κύριε Επίτροπε, κυρίες και κύριοι, είναι πραγματικά ζωτικής σημασίας να γνωρίζουμε αν η οδηγία για την παραπλανητική και τη συγκριτική διαφήμιση έχει μεταφερθεί και εφαρμόζεται σωστά στα κράτη μέλη. Ωστόσο, πρέπει επίσης να αντιμετωπίσουμε γρήγορα και συνολικά άλλες βασικές πτυχές αυτού του προβλήματος, που μπορεί να ισχύουν για άλλες μορφές διασυνοριακής απάτης.
<P>
Πρώτον, η Επιτροπή, τα κράτη μέλη και οι οργανώσεις τους πρέπει να ενημερώνουν τους καταναλωτές εκ των προτέρων. Είναι απαράδεκτο να εξαπατώνται ολοένα περισσότεροι πολίτες.
<P>
Δεύτερον, τα θύματα πρέπει να έχουν πρόσβαση σε συλλογικές προσφυγές για να διεκδικήσουν τα δικαιώματά τους. Τις περιμένουμε εδώ και τουλάχιστον 20 χρόνια.
<P>
Τρίτον, η τρέχουσα συζήτηση για τη μεταρρύθμιση των εναλλακτικών κανόνων επίλυσης διαφορών θα μπορούσε να συμπεριλάβει και διατάξεις για την αντιμετώπιση αυτών των απατών.
<P>
Κύριε Επίτροπε, περιμένουμε να αναλάβετε γρήγορη και συγκεκριμένη δράση ως προς το ζήτημα αυτό.
<SPEAKER ID="048" NAME="Seán Kelly" AFFILIATION="PPE">
(EN) Κυρία Πρόεδρε, η κατάσταση είναι ακριβώς έτσι όπως επεσήμαναν οι συνάδελφοι. Αυτό το γνωρίζω διότι στην εκλογική μου περιφέρεια, συγκεκριμένα στο Cork, μια εταιρεία που ονομάζεται European City Guide ασχολείται γενικευμένα με παραπλανητικές συναλλαγές. Παρότι, από όσα γνωρίζω, της ζητήθηκε από το ανώτατο δικαστήριο της Καταλονίας το 2001 να σταματήσει τις δραστηριότητές της και κρίθηκε ένοχη για παραπλανητικές πρακτικές από τα βελγικά δικαστήρια και από την υπηρεσία θεμιτού εμπορίου του "νωμένου Βασιλείου, συνεχίζει τις συναλλαγές της. Αυτό δεν αρκεί.
<P>
Είναι πολύ σημαντικό να κάνουμε δύο πράγματα: πρώτον, πρέπει να προσπαθήσουμε να αυξήσουμε την ενημέρωση των επιχειρήσεων σε ολόκληρη την Ευρώπη για να εξασφαλίσουμε ότι επαγρυπνούν και δεν πέφτουν θύματα αυτών των παραπλανητικών εταιρειών και, δεύτερον, πρέπει να θεσπίσουμε νομοθεσία που θα εξασφαλίζει ότι όταν προσάγονται στα δικαστήρια, είτε θα σταματούν τις δραστηριότητές τους είτε θα τους επιβάλλεται ποινή φυλάκισης. Τόσο απλά.
<SPEAKER ID="049" NAME="Zuzana Roithová" AFFILIATION="PPE">
(CS) Κυρία Πρόεδρε, το Κοινοβούλιο έχει λάβει παραπάνω από 400 αναφορές, και εγώ η ίδια έχω λάβει πολλές καταγγελίες από επιχειρήσεις, μη κυβερνητικές οργανώσεις, σχολεία, φιλανθρωπικές οργανώσεις, ακόμα και κυβερνητικούς οργανισμούς που έπεσαν θύματα της απάτης των εταιρειών έκδοσης καταλόγων επιχειρήσεων. Αναλαμβάνουν δαπανηρές οικονομικές υποχρεώσεις νομίζοντας ότι επικαιροποιούν τις πληροφορίες τους. Οι δραστηριότητες των αναξιόπιστων εταιρειών έκδοσης καταλόγων επιχειρήσεων διεξάγονται σκοπίμως σε διασυνοριακό επίπεδο ή από τρίτες χώρες. Χρειαζόμαστε μια σαφή πανευρωπαϊκή λύση, όμως η Ευρωπαϊκή Επιτροπή, που έχει τη νομοθετική πρωτοβουλία, δεν έκανε τίποτα επί πολλά χρόνια, παρ' όλες τις προσπάθειες του Ευρωπαϊκού Κοινοβουλίου.
<P>
Υπό την ιδιότητά μου ως σκιώδους εισηγήτριας, παρουσίασα πολλές λύσεις στην έκθεση του Κοινοβουλίου. Στην πραγματικότητα, το μόνο που χρειάζεται να κάνει η Επιτροπή είναι να προτείνει να μπουν σε μαύρη λίστα αυτές οι απαγορευμένες παραπλανητικές τεχνικές διαφήμισης στο πλαίσιο της σχετικής οδηγίας. Χρειαζόμαστε μια ισχυρή ευρωπαϊκή νομοθετική λύση, και την χρειαζόμαστε γρήγορα.
<P>
Καλώ μετ' επιτάσεως την Επιτροπή να εφαρμόσει τη συνοπτική νομοθετική διαδικασία. Πολλοί έντιμοι πολίτες έχασαν μεγάλα χρηματικά ποσά εξαιτίας της αξιοκατάκριτης αδράνειας της Επιτροπής στο ζήτημα αυτό. Κατά τη γνώμη μου, απαιτείται επίσης έρευνα της Europol.
<SPEAKER ID="050" NAME="Olga Sehnalová" AFFILIATION="S&amp;D">
(CS) Κυρία Πρόεδρε, οι αθέμιτες πρακτικές ορισμένων από τις επονομαζόμενες εταιρείες έκδοσης καταλόγων επιχειρήσεων εξακολουθούν να συνιστούν σοβαρό πρόβλημα. Οι δραστηριότητές τους βασίζονται πάντα σε παράκαμψη της νομοθεσίας και στην πολύ πλημμελή επιβολή του νόμου. Πολλές οντότητες δεν προσφεύγουν σε έννομα μέσα λόγω τους κόστους. Αντίστροφα, υπήρξαν πολλές περιπτώσεις παράλογων δικαστικών αποφάσεων λόγω της φορμαλιστικής προσέγγισης των δικαστικών και άλλων εποπτικών οργάνων.
<P>
Αυτό στο οποίο βασίζονται κυρίως αυτοί οι απατεώνες είναι, όμως, οι ελλιπείς νομικές γνώσεις των αρμόδιων οργάνων και, δυστυχώς, σε πολλές περιπτώσεις, η έλλειψη προθυμίας και θάρρους από μέρους τους, καθώς και μια κάποια αδράνεια. " φορμαλιστική ερμηνεία που δίνουν στον νόμο τούς επιτρέπει να αποφύγουν να εμπλακούν, να αποφύγουν να ασκήσουν δίωξη σε αυτές τις υποθέσεις και να νίψουν τας χείρας τους. Κατά παράδοξο τρόπο, τότε προστατεύονται τα συμφέροντα των απατεώνων αντί για εκείνα των θυμάτων τους.
<P>
" ερώτηση που τέθηκε στην Επιτροπή δικαιολογημένα ζητεί να μάθει ποια είναι η προσέγγιση του ζητήματος από τα κράτη μέλη. Πώς εφαρμόζουν την οδηγία για την παραπλανητική και συγκριτική διαφήμιση; Όσο το κράτος δεν διαδραματίζει ενεργό, παρά απλά τυπικό ρόλο, το πρόβλημα θα παραμείνει στην πραγματικότητα ανεπίλυτο και οι αναφορές εξαπατημένων θυμάτων θα πολλαπλασιάζονται. Και όμως, δεν είμαστε ανίσχυροι σε αυτό το ζήτημα.
<SPEAKER ID="051" NAME="Andreas Schwab" AFFILIATION="PPE">
(DE) Κυρία Πρόεδρε, κύριε Oettinger, η Ομάδα του Ευρωπαϊκού Λαϊκού Κόμματος (Χριστιανοδημοκράτες) υποστηρίζει θερμά την κίνηση για την απαλλαγή των μικρών και μεσαίων επιχειρήσεων από την απειλή των εταιρειών καταλόγων επιχειρήσεων, που υποτίθεται πως προσφέρουν στις εν λόγω επιχειρήσεις μια υπηρεσία, των οποίων όμως οι μόνες συνέπειες είναι τελικά τα τιμολόγια. Ωστόσο, κύριε Oettinger, όπως είπατε πολύ σωστά ο ίδιος, μια νομική βάση γι' αυτό προσφέρει η οδηγία 2006/114/ΕΚ, η οποία προφανώς δεν εφαρμόστηκε με επιτυχία σε ορισμένα κράτη μέλη. Συνεπώς, ελπίζω ότι η Επιτροπή θα αντιμετωπίσει τη ρίζα του προβλήματος και θα υιοθετήσει το συντομότερο δυνατό μια συστηματική προσέγγιση στα κράτη μέλη όπου η κατάσταση είναι ιδιαίτερα κακή. Φυσικά, λόγω της διασυνοριακής φύσης των καταχωρούμενων στοιχείων, το πρόβλημα μπορεί να διαδοθεί από αυτά τα κράτη μέλη σε άλλες γειτονικές χώρες.
<P>
Μια γενικευμένη προσέγγιση δεν πρόκειται να λειτουργήσει στην προκειμένη περίπτωση, διότι είναι σαφές ότι το πρόβλημα βρίσκεται σε ορισμένα κράτη μέλη.
<SPEAKER ID="052" NAME="Elena Băsescu" AFFILIATION="PPE">
(RO) Κυρία Πρόεδρε, οι κατάλογοι επιχειρήσεων είναι μία από τις ευρύτερα χρησιμοποιούμενες πηγές πληροφόρησης για τις προσφορές που υπάρχουν σε συγκεκριμένους επαγγελματικούς κλάδους. Χαίρουν μεγάλης εκτίμησης μεταξύ των ευρωπαίων καταναλωτών χάρη στο γόητρό τους. Για τον λόγο αυτόν, οι παραπλανητικές εταιρείες έκδοσης καταλόγων επιχειρήσεων βλάπτουν τους ανθρώπους που τις χρησιμοποιούν. Αυτή η πρακτική μπορεί να τερματιστεί με τη σωστή εφαρμογή της οδηγίας για την παραπλανητική και συγκριτική διαφήμιση. Δυστυχώς, δεν έχουν μεταφέρει όλα τα κράτη μέλη το κείμενο αυτό στην εθνική τους νομοθεσία. Αυτό σημαίνει ότι τα θύματα δεν είναι δυνατό να αποζημιωθούν για τη ζημία που υπέστησαν. " αναθεώρηση της οδηγίας θα προσέφερε τα απαιτούμενα μέσα για την καταπολέμηση αυτής της πρακτικής. " συμπλήρωση της κοινοτικής νομοθεσίας με συγκεκριμένες διατάξεις θα περιόριζε επίσης την εμφάνιση παραπλανητικών καταλόγων επιχειρήσεων. Θεωρώ ότι τα θύματα αυτών των πρακτικών πρέπει να έχουν την ευκαιρία άμεσης προσφυγής στο σύστημα της δικαιοσύνης.
<SPEAKER ID="053" NAME="Gerald Häfner" AFFILIATION="Verts/ALE">
(DE) Κυρία Πρόεδρε, κύριε Oettinger, κυρίες και κύριοι, μου φαίνεται πως πρόκειται πραγματικά για ένα ευρωπαϊκό πρόβλημα. Όλοι γνωρίζουν αυτές τις περιπτώσεις και ακούμε ιστορίες από αρκετές διαφορετικές χώρες. Στο γραφείο μου υπάρχει μια ολόκληρη στοίβα τέτοιων υποθέσεων και παραδέχομαι ότι στις περισσότερες θα είχα εξαπατηθεί και εγώ ο ίδιος. Το πρόβλημα, που το έχουμε καλύψει σε πολλές περιπτώσεις, είναι ότι έχουμε την οδηγία 2006/114/ΕΚ, συζητήσαμε το θέμα το 2008 στην Επιτροπή Αναφορών και διεξαγάγαμε συζητήσεις εδώ στην Ολομέλεια, όμως το πρόβλημα διαιωνίζεται, και μάλιστα διογκούται.
<P>
Κύριε Oettinger, άκουσα όσα είπατε στην αρχή και έχω την εντύπωση ότι το πρόβλημα έφθασε ως εσάς. Ίσως ένας νέος Επίτροπος να έχει μια νέα ευκαιρία να αναλάβει δράση σε αυτόν τον τομέα. Θα ήθελα να σας ζητήσω να αντιμετωπίσετε σοβαρά το πρόβλημα. Μπορεί φαινομενικά να είναι μικρό, έχει όμως σοβαρές οικονομικές συνέπειες και πλήττει ιδίως μικρές, μεσαίες και οικογενειακές επιχειρήσεις, που αποτελούν τη ραχοκοκαλιά των εθνικών οικονομιών και της κοινωνίας μας. Αν δεν καταφέρουμε να το σταματήσουμε σε όλα τα κράτη μέλη και να εφαρμόσουμε την οδηγία με ενιαίο και αποτελεσματικό τρόπο σε ολόκληρη την Ευρώπη, θα προκληθεί ακόμα μεγαλύτερη ζημία.
<SPEAKER ID="054" NAME="Günther Oettinger" LANGUAGE="DE">
Κυρία Πρόεδρε, κυρίες και κύριοι, ευχαριστώ τους αφοσιωμένους βουλευτές που βρίσκονται σήμερα εδώ για την ευρεία και συνεπή περιγραφή της κατάστασης. Θα ενημερώσω σχετικά την κ. Reding και θα την ενθαρρύνω να εκπονήσει μια εκτενή ανακοίνωση που θα καλύπτει τα δυνατά και τα αδύναμα σημεία της σημερινής ευρωπαϊκής και εθνικής νομοθεσίας και να αναθεωρήσει σε αυτήν τη βάση την οδηγία.
<P>
Είναι σαφές ότι η οδηγία του 2006 εφαρμόζεται από τα κράτη μέλη. Επομένως, το θέμα δεν είναι καταρχήν η προσαρμογή της εθνικής νομοθεσίας. Πρώτον, στην περίπτωση διασυνοριακών προβλημάτων, συχνά η νομοθεσία δεν εφαρμόζεται καν σε πολλές περιπτώσεις λόγω της καθόλου ιδανικής συνεργασίας μεταξύ των αρχών των διαφόρων κρατών μελών και, ως εκ τούτου, οι υποθέσεις αυτές ερευνώνται καθόλου. Δεύτερον, συχνά δεν γίνεται δίωξη. Το ποινικό δίκαιο αφορά τα κράτη μέλη, από την άποψη τόσο της επιβολής ποινών όσο και της επίσημης έρευνας των υποθέσεων αυτών από τις αρχές, τους εισαγγελείς ή τα δικαστήρια.
<P>
Τρίτον, και τώρα έρχομαι στον πυρήνα του ζητήματος, η οδηγία του 2006 καλύπτει μόνο αθέμιτες πρακτικές σε συναλλαγές μεταξύ επιχειρήσεων και καταναλωτών και όχι μεταξύ επιχειρήσεων. Αυτό σημαίνει ότι προσφέρει προστασία κυρίως στους ιδιώτες ενάντια σε αυτές τις παραπλανητικές εταιρείες. Δεν προστατεύει από αυτό το είδος απάτης πολίτες που είναι επιχειρηματίες, ελεύθεροι επαγγελματίες, έμποροι λιανικής, έμποροι, τεχνίτες ή κάτοχοι μικρομεσαίων επιχειρήσεων. Ωστόσο, ακριβώς αυτό το σημείο, η επέκταση του πεδίου εφαρμογής της οδηγίας ώστε να περιλάβει συναλλαγές μεταξύ εταιρειών, ήταν εκείνο στο οποίο αντιτέθηκε η πλειονότητα των κρατών μελών κατά την τότε νομοθετική διαδικασία. Αυτό σημαίνει ότι περιοριστήκαμε εντελώς συνειδητά στη βάση αυτής της οδηγίας σε ευρωπαϊκή ρύθμιση των συναλλαγών μεταξύ παραπλανητικών εταιρειών και πολιτών και όχι μεταξύ παραπλανητικών εταιρειών και μικρών επιχειρήσεων. " ευρωπαϊκή ρύθμιση του θέματος για την οποία δικαίως παραπονείστε επί τη βάσει της εμπειρίας δεν ήταν επιθυμητή εκείνη την εποχή.
<P>
" οδηγία ήταν ένα φιλόδοξο ευρωπαϊκό σχέδιο και, εκείνο το διάστημα, η Επιτροπή ανησυχούσε ότι η όλη πρόταση θα υπονομευόταν και ότι δεν θα υπήρχε καν οδηγία εάν επέμενε στην επέκτασή της πέρα από τη σχέση μεταξύ απατεώνων και πολιτών. Υπό το πρίσμα των συγκεκριμένων παραδειγμάτων που αναφέρατε εδώ και των περιπτώσεων κατάχρησης που δεν καλύφθηκαν από την Επιτροπή, ίσως να είναι δυνατό να διευρυνθεί το πεδίο εφαρμογής της οδηγίας πέρα από τη σχέση μεταξύ παραπλανητικών εταιρειών και πολιτών στην αναθεώρηση που πρόκειται να γίνει το επόμενο έτος. Θα αρχίσουμε να εργαζόμαστε άμεσα γι' αυτό.
<P>
Τέλος, υπάρχουν κράτη μέλη που έχουν στο ουσιαστικό και το ποινικό τους δίκαιο ικανοποιητικές διατάξεις οι οποίες καλύπτουν τη σχέση μεταξύ απατεώνων και πολιτών και βάσει των οποίων διώκονται τέτοιου είδους υποθέσεις. Στα θετικά παραδείγματα συγκαταλέγονται η Αυστρία, το Βέλγιο και η Γαλλία. Υπάρχουν άλλα κράτη μέλη, μερικά εκ των οποίων αναφέρατε εδώ, όπου οι εθνικές διατάξεις δεν είναι επαρκείς. Πρέπει να περιμένουμε να δούμε αν αυτά τα κράτη μέλη θα είναι πρόθυμα να ψηφίσουν σε έναν χρόνο στο Συμβούλιο μια γενική, πανευρωπαϊκή, ενιαία ρύθμιση για την προστασία των πολιτών που είναι και επιχειρηματίες.
<SPEAKER ID="055" NAME="Πρόεδρος">
Έλαβα μία πρόταση ψηφίσματος από την Επιτροπή Αναφορών, η οποία κατατέθηκε σύμφωνα με το άρθρο 115, παράγραφος 5 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί σήμερα στις 12.00 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="056" NAME="Ildikó Gáll-Pelcz" LANGUAGE="HU">
Το πρόβλημα είναι πραγματικό, δυστυχώς πολύ διαδεδομένο και μπορεί να παρατηρηθεί σχεδόν σε ολόκληρη την Ευρωπαϊκή Ένωση. Τα θύματα υπογράφουν καλή τη πίστει μια σύμβαση για να διαφημιστούν σε έναν κατάλογο επιχειρήσεων αφού τα έχουν κάνει να πιστέψουν ότι αυτό θα γινόταν δωρεάν. Ύστερα οι φορείς εκμετάλλευσης απαιτούν πληρωμή για διάφορους λόγους και παρενοχλούν διαρκώς όσους δεν πληρώνουν, τους ασκούν ψυχολογική πίεση, τους απειλούν μάλιστα και με νομικές ενέργειες. Μια επανεξέταση του εάν η αντίστοιχη κοινοτική νομοθεσία εφαρμόζεται αποτελεσματικά από τα κράτη μέλη είναι αναπόφευκτη προκειμένου να αποτραπεί κάθε περαιτέρω παραπλανητική διαφήμιση και, εάν είναι αναγκαίο, θα πρέπει να προταθεί μια νέα τροποποίηση της σχετικής κοινοτικής νομοθεσίας προκειμένου να λυθεί το παρόν πρόβλημα. Τώρα, το σημαντικότερο είναι να δείξουμε στις επιχειρήσεις που αντιμετωπίζουν πρόβλημα ότι όχι μόνο καταλαβαίνουμε τι υφίστανται, αλλά και τις υποστηρίζουμε πλήρως. Ταυτόχρονα, είναι απολύτως απαραίτητο να ζητήσουμε να σταματήσουν τη λειτουργία τους οι παραπλανητικές εταιρείες έκδοσης καταλόγων επιχειρήσεων και να διακόψουν τις εκούσια παραπλανητικές επιχειρηματικές τους δραστηριότητες, διότι είναι αντίθετες με το πνεύμα της πολιτικής ανταγωνισμού της Ένωσης.

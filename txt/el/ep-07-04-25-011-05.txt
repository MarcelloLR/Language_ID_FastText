<CHAPTER ID="011-05">
5. Ευθύνη των μεταφορέων στις πλωτές μεταφορές επιβατών σε περίπτωση ατυχήματος (ψηφοφορία) 
<P>
- Έκθεση Costa
<P>
- Πριν από την ψηφοφορία
<SPEAKER ID="138" NAME="Paolo Costa " AFFILIATION="ALDE">
εισηγητής. - (IT) Κύριε Πρόεδρε, κυρίες και κύριοι, λαμβάνω τον λόγο απλώς για να διευκρινίσω ότι, ως εισηγητής, σας καλώ να ψηφίσετε αρνητικά σε όλες τις ψηφοφορίες με ονομαστική κλήση, οι οποίες έρχονται σε αντίθεση με τις προτάσεις της επιτροπής.
<P>
Σας το ζητώ για να μην αναγκαστεί η Ευρωπαϊκή Ένωση να επέμβει την επόμενη φορά που θα υπάρξει ένα ατύχημα σε κάποιον μεγάλο ευρωπαϊκό ποταμό, καθώς κάτι τέτοιο θα ήταν πολύ πιθανό εάν δεν επεκτείνουμε την προστασία των καταναλωτών και σε αυτόν τον τομέα.
<SPEAKER ID="139" NAME="Georg Jarzembowski" AFFILIATION="PPE-DE">
(DE) Κύριε Πρόεδρε, αυτή ήταν μία πολύ σύντομη παρουσίαση του προβλήματος. Τόσο η δική μου όσο και η άλλη Ομάδα θεωρούν ότι πρέπει να προστατεύσουμε καλύτερα τους επιβάτες των πλοίων εσωτερικής ναυσιπλοΐας με ειδικούς κανόνες, γιατί οι σημερινές διατάξεις, επί των οποίων ψηφίζουμε, ισχύουν για την κυκλοφορία ανοικτής θαλάσσης. Ως εκ τούτου, επισημαίνω απλώς ότι δεν κάνουμε λιγότερα για την προστασία των επιβατών υποβάλλοντας τις τροπολογίες μας που ελπίζουμε ότι θα τύχουν πλειοψηφίας.

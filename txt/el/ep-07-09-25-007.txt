<CHAPTER ID="007">
Αιτιολογήσεις ψήφου
<SPEAKER ID="148" NAME="Jean-Pierre Audy  " AFFILIATION="PPE-DE">
γραπτώς. - (FR) Υπερψήφισα την έκθεση της γερμανίδας συναδέλφου μου κ. Niebler σχετικά με την πρόταση απόφασης του Συμβουλίου για τη σύναψη της συμφωνίας για την επιστημονική και τεχνολογική συνεργασία μεταξύ της Ευρωπαϊκής Κοινότητας και του Κράτους του Ισραήλ. Συγχαίρω ολόψυχα την Ευρωπαϊκή Επιτροπή, η οποία διαπραγματεύθηκε την εν λόγω συμφωνία βάσει των αρχών της αμοιβαίας ωφέλειας, των αμοιβαίων ευκαιριών συμμετοχής στα προγράμματα και τις δραστηριότητες των συμβαλλομένων στους τομείς που καλύπτονται από τη συμφωνία, της αποφυγής των διακρίσεων, της αποτελεσματικής προστασίας της πνευματικής ιδιοκτησίας και της δίκαιης κοινής εκμετάλλευσης των δικαιωμάτων πνευματικής ιδιοκτησίας.
<SPEAKER ID="150" NAME="Jean-Pierre Audy  " AFFILIATION="PPE-DE">
γραπτώς. - (FR) Υπερψήφισα την έκθεση του ισπανού συναδέλφου μου κ. Galeote σχετικά με την πρόταση απόφασης του Συμβουλίου που επιτρέπει στη Γαλλία να εφαρμόσει μειωμένο ειδικό φόρο κατανάλωσης στο "παραδοσιακό" ρούμι που παράγεται στα υπερπόντια διαμερίσματά της, κατά παρέκκλιση από την απόφαση 2002/166/ΕΚ του Συμβουλίου της 18ης Φεβρουαρίου 2002.
<P>
" πρόταση απόφασης επιτρέπει στη Γαλλία να εφαρμόσει μειωμένο ειδικό φόρο κατανάλωσης σε σημαντικό ποσοστό του "παραδοσιακού" ρουμιού που παράγεται στα υπερπόντια διαμερίσματά της από την 1η Ιανουαρίου 2007 έως την 31η Δεκεμβρίου 2012. Αυξάνει τον όγκο και τη διάρκεια του φορολογικού καθεστώτος που εφαρμόζεται επί του παρόντος για το παραδοσιακό ρούμι, επειδή η κατάσταση τα τελευταία χρόνια έχει επιδεινωθεί. Αυτό είναι πολύ ευχάριστο για τον κλάδο της παραγωγής ρουμιού από ζαχαροκάλαμο, ο οποίος είναι κρίσιμος για την οικονομική και κοινωνική ισορροπία αυτών των διαμερισμάτων.
<P>
Εκφράζω την ικανοποίησή μου, διότι αυτή η ψηφοφορία κατά την πρώτη ανάγνωση χωρίς τροπολογίες ανοίγει τον δρόμο για την ταχεία έγκριση αυτού του κειμένου, αναγνωρίζω δε το σημαντικό έργο που επιτέλεσε η γαλλίδα συνάδελφός μου κ. Sudre, η οποία υπερασπίστηκε με σθένος το θέμα στην Επιτροπή Περιφερειακής Ανάπτυξης.
<SPEAKER ID="151" NAME="Margie Sudre  " AFFILIATION="PPE-DE">
γραπτώς. - (FR) Το νέο σύστημα φορολογίας λαμβάνει υπόψη το γεγονός ότι η ανταγωνιστικότητα του παραδοσιακού ρουμιού από τα υπερπόντια διαμερίσματα έχει επιδεινωθεί σημαντικά μετά το 2001, και ότι η ενίσχυση του τομέα της παραγωγής ρουμιού από ζαχαροκάλαμο είναι κρίσιμη για την οικονομική και κοινωνική ισορροπία αυτών των διαμερισμάτων.
<P>
Το μέτρο χαρακτηρίζεται από αναλογικότητα ενόψει του πρόσθετου κόστους που βαρύνει τον τομέα λόγω των μειονεκτημάτων που συνδέονται με το καθεστώς άκρως απομακρυσμένης περιφέρειας, ιδίως δε της γεωγραφικής απομόνωσης, της μικρής αγοράς και της δύσκολης τοπογραφίας, η οποία εξηγεί την υψηλή τιμή του ζαχαροκάλαμου.
<P>
" Επιτροπή ευλόγως έλαβε υπόψη ότι 40 000 θέσεις απασχόλησης εξαρτώνται άμεσα ή έμμεσα από την καλλιέργεια ζαχαροκάλαμου, σε σύνολο 5 500 γεωργικών εκμεταλλεύσεων. Το νέο φορολογικό σύστημα πρέπει επίσης να συμβάλει στη διατήρηση δέκα αποστακτηρίων στη Γουαδελούπη, εννέα στη Μαρτινίκα, τριών στη Ρεϋνιόν και ενός στη Γαλλική Γουιάνα, καθώς και 22 000 θέσεων απασχόλησης που συνδέονται άμεσα με την παραγωγή του ρουμιού.
<P>
" ευρωπαϊκή ενίσχυση θα συμβάλει στην εξασφάλιση μιας εμπορικής αγοράς για το ρούμι που προέρχεται από τα υπερπόντια διαμερίσματα, προστατεύοντάς το από τον ανταγωνισμό των παραγωγών ΑΚΕ, και θα ωφελήσει τους τοπικούς παραγωγούς, οι οποίοι περίμεναν κάποια θετική εξέλιξη, γνωρίζοντας τις τεράστιες δυσκολίες που θα αντιμετωπίσουν τα προσεχή χρόνια, ιδίως μετά την καταστροφή που προκάλεσε τον περασμένο μήνα ο κυκλώνας Dean στις Αντίλλες.
<SPEAKER ID="152" NAME="Lars Wohlin  " AFFILIATION="PPE-DE">
γραπτώς. - (SV) Σήμερα καταψήφισα την έκθεση του κ. Galeote. Δεν πρέπει να επιτραπεί στη Γαλλία να ευνοήσει τους παραγωγούς ρουμιού των υπερπόντιων διαμερισμάτων της διατηρώντας τη φορολογία σε επίπεδα χαμηλότερα των επιτρεπτών. Ο καλύτερος τρόπος για να βοηθηθεί η γεωργία στις λιγότερο αναπτυγμένες χώρες είναι η εφαρμογή δασμών στα γεωργικά προϊόντα από όλες τις χώρες του κόσμου και η κατάργηση της κοινής γεωργικής πολιτικής (ΚΓΠ). Επιπροσθέτως, οι ειδικοί φόροι κατανάλωσης για το οινόπνευμα αποβλέπουν στον μετριασμό της κατανάλωσης οινοπνεύματος. Οι επιβλαβείς συνέπειες του οινοπνεύματος είναι ακριβώς οι ίδιες, είτε αυτό παράγεται στη Γουαδελούπη ή τη Μαρτινίκα είτε σε οποιαδήποτε άλλη περιοχή του κόσμου.
<SPEAKER ID="975" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης του γερμανού συναδέλφου μου κ. Mayer σχετικά με την τροποποιημένη πρόταση οδηγίας του Ευρωπαϊκού Κοινοβουλίου και του Συμβουλίου που αφορά τη διάταξη συγκράτησης των επιβατών των δικύκλων οχημάτων με κινητήρα (κωδικοποιημένη έκδοση).
<P>
Επωφελούμαι αυτής της αιτιολόγησης ψήφου για να επικρίνω την καθυστέρηση της κωδικοποίησης του ευρωπαϊκού δικαίου. Ως προς το θέμα αυτό, τα στοιχεία χρονολογούνται από την 27η Μαρτίου 2003, οπότε η Ευρωπαϊκή Επιτροπή παρουσίασε πρόταση οδηγίας του Ευρωπαϊκού Κοινοβουλίου και του Συμβουλίου για την κωδικοποίηση της οδηγίας 93/32/ΕΟΚ του Συμβουλίου για τη διάταξη συγκράτησης των επιβατών των δίκυκλων μηχανοκίνητων οχημάτων. Στη γνωμοδότησή της, της 26ης Ιουνίου 2003, η συμβουλευτική ομάδα εργασίας των νομικών υπηρεσιών της Επιτροπής που συστήθηκε σύμφωνα με τη διοργανική συμφωνία της 20ής Δεκεμβρίου 1994 σχετικά με μια ταχεία μέθοδο εργασίας για την επίσημη κωδικοποίηση των νομοθετικών κειμένων δήλωσε ότι η εν λόγω πρόταση περιορίζεται όντως σε απλή κωδικοποίηση, χωρίς ουσιαστικές αλλαγές στις νομοθετικές πράξεις που καλύπτει. Εντούτοις, καταλήγουμε να ψηφίζουμε για αυτήν την κωδικοποίηση τον Σεπτέμβριο του 2007. Αυτό είναι λάθος. Καλώ την Ευρωπαϊκή Επιτροπή να επιταχύνει την κωδικοποίηση του ευρωπαϊκού δικαίου.
<SPEAKER ID="973" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης του γερμανού συναδέλφου μου κ. Mayer σχετικά με την τροποποιημένη πρόταση οδηγίας του Ευρωπαϊκού Κοινοβουλίου και του Συμβουλίου που αφορά το πόδι των δίκυκλων μηχανοκίνητων οχημάτων (κωδικοποιημένη έκδοση).
<P>
Επωφελούμαι αυτής της αιτιολόγησης ψήφου για να επικρίνω την καθυστέρηση της κωδικοποίησης του ευρωπαϊκού δικαίου. Ως προς το θέμα αυτό, τα στοιχεία χρονολογούνται από την 28η Μαρτίου 2003, οπότε η Ευρωπαϊκή Επιτροπή παρουσίασε πρόταση οδηγίας του Ευρωπαϊκού Κοινοβουλίου και του Συμβουλίου για την κωδικοποίηση της οδηγίας 93/31/ΕΟΚ του Συμβουλίου για το πόδι των δίκυκλων μηχανοκίνητων οχημάτων. Στη γνωμοδότησή της, της 26ης Ιουνίου 2003, η συμβουλευτική ομάδα εργασίας των νομικών υπηρεσιών της Επιτροπής που συστήθηκε σύμφωνα με τη διοργανική συμφωνία της 20ής Δεκεμβρίου 1994 σχετικά με μια ταχεία μέθοδο εργασίας για την επίσημη κωδικοποίηση των νομοθετικών κειμένων δήλωσε ότι η εν λόγω πρόταση περιορίζεται όντως σε απλή κωδικοποίηση, χωρίς ουσιαστικές αλλαγές στις νομοθετικές πράξεις που καλύπτει. Εντούτοις, καταλήγουμε να ψηφίζουμε για αυτήν την κωδικοποίηση τον Σεπτέμβριο του 2007. Αυτό είναι λάθος. Καλώ την Ευρωπαϊκή Επιτροπή να επιταχύνει την κωδικοποίηση του ευρωπαϊκού δικαίου.
<SPEAKER ID="971" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης του γερμανού συναδέλφου μου κ. Mayer σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά τη θέση προσαρμογής της οπίσθιας πινακίδας κυκλοφορίας των δικύκλων ή τρικύκλων μηχανοκίνητων οχημάτων (κωδικοποιημένη έκδοση).
<P>
Επωφελούμαι αυτής της αιτιολόγησης ψήφου για να επικρίνω την καθυστέρηση της κωδικοποίησης του ευρωπαϊκού δικαίου. Ως προς το θέμα αυτό, τα στοιχεία χρονολογούνται από την 5η Σεπτεμβρίου 2006, οπότε η Ευρωπαϊκή Επιτροπή παρουσίασε την πρόταση κωδικοποίησης της οδηγίας 93/94/ΕΟΚ του Συμβουλίου, της 29ης Οκτωβρίου 1993, σχετικά με τη θέση προσαρμογής της οπίσθιας πινακίδας κυκλοφορίας των δικύκλων ή τρικύκλων μηχανοκίνητων οχημάτων. Δεν γνωρίζω αν το θέμα αυτό έχει παραπεμφθεί στη συμβουλευτική ομάδα εργασίας των νομικών υπηρεσιών της Επιτροπής που συστήθηκε σύμφωνα με τη διοργανική συμφωνία της 20ής Δεκεμβρίου 1994 σχετικά με μια ταχεία μέθοδο εργασίας για την επίσημη κωδικοποίηση των νομοθετικών κειμένων. Εν πάση περιπτώσει, καταλήγουμε να ψηφίζουμε για αυτήν την κωδικοποίηση τον Σεπτέμβριο του 2007. Αυτό είναι λάθος. Καλώ την Ευρωπαϊκή Επιτροπή να επιταχύνει την κωδικοποίηση του ευρωπαϊκού δικαίου.
<SPEAKER ID="154" NAME="Ilda Figueiredo  " AFFILIATION="GUE/NGL">
γραπτώς. - (PT) Γνωρίζουμε ότι οι κοινοτικές στατιστικές για την εκπαίδευση και την κατάρτιση αναπτύχθηκαν την τελευταία δεκαετία βάσει άτυπης συμφωνίας μεταξύ των κρατών μελών ενόψει του ψηφίσματος του Συμβουλίου, της 5ης Δεκεμβρίου 1994, για την προώθηση των στατιστικών στον τομέα της εκπαίδευσης και κατάρτισης εντός της Ευρωπαϊκής Ένωσης.
<P>
Αυτά τα στατιστικά στοιχεία συγκεντρώνονται από τα κράτη μέλη και προωθούνται στην Επιτροπή (Eurostat) ετησίως σε εθελοντική βάση μέσω κοινής δράσης η οποία υλοποιείται σε συνεργασία με τον ΟΟΣΑ και το Ινστιτούτο Στατιστικής της UNESCO και αναφέρεται συνήθως ως "συλλογή δεδομένων UOE". " Eurostat συλλέγει επίσης δεδομένα σχετικά με την εκπαίδευση, την κατάρτιση και τη διά βίου μάθηση μέσω άλλων πηγών, εκτός των δεδομένων για την επαγγελματική κατάρτιση στις επιχειρήσεις.
<P>
Τώρα γίνεται προσπάθεια να δημιουργηθεί ένα νέο νομοθετικό πλαίσιο για τη ρύθμιση και τυποποίηση της παραγωγής κοινοτικών στατιστικών, προκειμένου να διασφαλιστεί η ύπαρξη ενός βιώσιμου συστήματος παραγωγής στατιστικών σε αυτούς τους τομείς, όμως εμφανίστηκαν ορισμένα κενά και συγχύσεις που ήταν αναγκαίο να διευκρινιστούν κατά τη συζήτηση στο Κοινοβούλιο. Το τελικό κείμενο φαίνεται συνεπώς να διασφαλίζει μεγαλύτερη διαφάνεια· υπάρχει επίσης η ελπίδα ότι η εφαρμογή δεν θα συνοδεύεται από περιττές διοικητικές ή οικονομικές επιβαρύνσεις.
<SPEAKER ID="155" NAME="Milan Gaľa  " AFFILIATION="PPE-DE">
γραπτώς. - (SK) Συγχαίρω τον Νικόλαο Σηφουνάκη για την προσεκτικά καταρτισμένη έκθεσή του. Ψήφισα ανεπιφύλακτα υπέρ του κατατεθέντος εγγράφου. Ως εισηγητής της Επιτροπής Πολιτισμού και Παιδείας όσον αφορά πρόταση θέσπισης ευρωπαϊκού πλαισίου επαγγελματικών προσόντων για τη διά βίου μάθηση, χαιρετίζω αυτήν τη νομοθετική πρωτοβουλία της Επιτροπής.
<P>
Θεωρώ σημαντικό, στην προσπάθεια που καταβάλλουμε, ώστε να δοθεί έμφαση στην εκπαίδευση, την επαγγελματική κατάρτιση και τη διά βίου μάθηση στο πλαίσιο της στρατηγικής της Λισαβόνας, να διασφαλιστεί ότι θα υπάρχει επίσης ανατροφοδότηση απέναντι σε αυτήν την προσπάθεια, και ότι θα επιτευχθεί ουσιαστική πρόοδος στον τομέα της εκπαίδευσης στην Ευρωπαϊκή Ένωση.
<P>
Οι συγκρίσιμες στατιστικές θα επιτρέψουν τη δημιουργία ενός βιώσιμου συστήματος συγκέντρωσης στατιστικών στοιχείων για την εκπαίδευση και τη διά βίου μάθηση. Θα έχουμε στη διάθεσή μας τις πιο ουσιαστικές στατιστικές πληροφορίες οι οποίες θα μας προσφέρουν τη δυνατότητα να εστιάσουμε την προσοχή μας σε αδυναμίες ή εσφαλμένους στόχους κατά την εφαρμογή της κοινοτικής πολιτικής για την εκπαίδευση.
<SPEAKER ID="156" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " Λίστα του Ιουνίου αποδέχεται τις προτάσεις της Επιτροπής και τις τροπολογίες του Ευρωπαϊκού Κοινοβουλίου, υπό την προϋπόθεση ότι τα θεσμικά όργανα της ΕΕ σέβονται την αρχή ότι η εκπαιδευτική πολιτική είναι θέμα εθνικής αρμοδιότητας.
<P>
Εντούτοις, στην τροπολογία 7 η Επιτροπή Πολιτισμού και Παιδείας του Ευρωπαϊκού Κοινοβουλίου προτείνει να περιληφθεί επίσης αναφορά στον "Χάρτη των Θεμελιωδών Δικαιωμάτων της Ευρωπαϊκής Ένωσης". Δεν υπάρχει τέτοιο πράγμα. Τα κράτη μέλη της ΕΕ δεν έχουν εγκρίνει κανένα τέτοιο χάρτη. Γινόταν αναφορά σε ένα τέτοιο κείμενο στο σχέδιο Συνταγματικής Συνθήκης, το οποίο όμως απορρίφθηκε το θέρος του 2005 μέσω της δημοκρατικής διαδικασίας. Εντούτοις, όλα τα κράτη μέλη της ΕΕ έχουν υπογράψει την Ευρωπαϊκή Σύμβαση Ανθρωπίνων Δικαιωμάτων του Συμβουλίου της Ευρώπης. Τούτο σημαίνει ότι όλοι οι πολίτες της ΕΕ μπορούν να διεκδικήσουν τις θεμελιώδεις ελευθερίες και δικαιώματά τους στο Ευρωπαϊκό Δικαστήριο Ανθρωπίνων Δικαιωμάτων.
<P>
Ο χάρτης της ΕΕ αντιπροσωπεύει το αντίθετο της "μικρότερης αλλά πιο δυναμικής" ΕΕ για την οποία γίνεται συχνά λόγος σε επίσημες ομιλίες σχετικά με την επικουρικότητα. " ΕΕ πρέπει να εστιάσει την προσοχή της στα διασυνοριακά θέματα, αλλά να μείνει μακριά από θέματα για τα οποία τα επιμέρους κράτη μέλη μπορούν να λαμβάνουν μόνα τους αποφάσεις ή τα οποία ρυθμίζονται ήδη μέσω άλλων διεθνών συμβάσεων.
<P>
Εξυπακούεται ότι η πρόταση θέσπισης Χάρτη Θεμελιωδών Δικαιωμάτων της ΕΕ πρέπει να απορριφθεί, ασφαλώς μαζί με τη "νέα" Συνθήκη για την ΕΕ.
<SPEAKER ID="157" NAME="Andreas Mölzer  " AFFILIATION="ITS">
γραπτώς. - (DE) " στατιστική αποδεικνύει αυτό που όλοι γνωρίζουμε, δηλαδή ότι καλή εκπαίδευση εξασφαλίζει μεγαλύτερο εισόδημα και προστασία από την ανεργία. Επομένως είναι ανεύθυνο να επιτρέπει διαρκώς η ΕΕ την είσοδο μεγάλου αριθμού ανειδίκευτων μεταναστών που είναι μετά καταδικασμένοι να μείνουν άνεργοι, να καταφεύγουν στη μαύρη εργασία με αποτέλεσμα να ασκείται ακόμα μεγαλύτερη πίεση στον τομέα των χαμηλών αμοιβών, να διαπράττουν εγκληματικές πράξεις ή "απλώς" να επιβαρύνουν το κοινωνικό κράτος.
<P>
Εάν μας λείπει πραγματικά το εξειδικευμένο προσωπικό, πρέπει να προσφέρουμε την ανάλογη κατάρτιση στους δικούς μας πολίτες αντί να προσελκύουμε φθηνά υποκατάστατα από το εξωτερικό με πράσινες ή μπλε κάρτες, με αποτέλεσμα να μειώνονται οι αποδοχές. Σε αυτό το πλαίσιο είναι σημαντικό να έχουμε δεδομένα για να μπορούμε να αντιδράσουμε στις ανεπιθύμητες τάσεις.
<SPEAKER ID="159" NAME="Andreas Mölzer" AFFILIATION="ITS">
(DE) Κύριε Πρόεδρε, απείχα της ψήφου για την έκθεση Jarzembowski, διότι τα περασμένα χρόνια επεκτάθηκαν στην Ευρώπη κυρίως οι γραμμές υψηλής ταχύτητας μεταξύ των μεγάλων πόλεων, και παραμελήθηκαν φοβερά οι μικρές γραμμές, μολονότι συνιστούν το 90% των διαδρομών. Οι Βρυξέλλες από τη μια ζητούν από τον πληθυσμό μεγαλύτερη κινητικότητα και θέλουν να μετατοπίσουν τις μεταφορές από τους δρόμους στους σιδηροδρόμους, από την άλλη όμως επιχειρούν να δρομολογήσουν την ακριβώς αντίθετη εξέλιξη με τον μαγικό τύπο της ιδιωτικοποίησης.
<P>
" ΕΕ πρέπει να φροντίσει, ώστε να διευκολυνθούν οι διασυνοριακές σιδηροδρομικές μεταφορές με κοινές προδιαγραφές και συστήματα και να προαχθούν σημαντικά έργα στις αρτηρίες. Πρέπει ωστόσο να καταλάβει επιτέλους ότι οι ιδιωτικοί επενδυτές δεν ενδιαφέρονται για το καλό της χώρας και του πληθυσμού, αλλά σε τελευταία ανάλυση μόνο για τα κέρδη και την απόδοση των επενδύσεών τους.
<SPEAKER ID="160" NAME="Carlo Fatuzzo" AFFILIATION="PPE-DE">
(IT) Κύριε Πρόεδρε, κυρίες και κύριοι, ψήφισα υπέρ της έκθεσης του Georg Jarzembowski, εν μέρει επειδή ελπίζω ότι ο εξαίρετος εισηγητής μας θα ακούσει τους συνταξιούχους της Ρώμης, οι οποίοι, όταν αναχωρούσα για το Στρασβούργο, και γνωρίζοντας ότι επρόκειτο να διεξαχθεί ψηφοφορία για τη συγκεκριμένη έκθεση, μου είπαν: "Όμως, κύριε Fatuzzo, έχετε πολύ καιρό να αιτιολογήσετε κάποια ψήφο σας! Θα θέλαμε να πείτε στο Ευρωπαϊκό Κοινοβούλιο, ακόμη και αν κατά τη διάρκεια της ομιλίας σας όλοι αποχωρούν, σκέπτονται τις υποθέσεις που τους απασχολούν ή συζητούν, θα θέλαμε να πείτε στον Πρόεδρο, ο οποίος σας ακούει προσεκτικά, ότι πρέπει επιτέλους να δημιουργηθούν δελτία για την ελεύθερη κυκλοφορία σε όλη την Ευρώπη των συνταξιούχων που θέλουν να δουν ιδίοις όμμασι την Ευρώπη, για την οικοδόμηση της οποίας εργάστηκαν για τόσα πολλά χρόνια".
<SPEAKER ID="161" NAME="Pedro Guerreiro  " AFFILIATION="GUE/NGL">
γραπτώς. - (PT) " ολοκλήρωση της διαδικασίας διαπραγματεύσεων μεταξύ του ΕΚ και του Συμβουλίου για την "ανάπτυξη των κοινοτικών σιδηροδρόμων", όπως κατ' ευφημισμόν αποκαλείται, αποτελεί την έναρξη της διαδικασίας ελευθέρωσης των διεθνών σιδηροδρομικών μεταφορών επιβατών από 1ης Ιανουαρίου 2010.
<P>
Επισημαίνουμε ότι σε προηγούμενες αναγνώσεις στο ΕΚ καταθέσαμε προτάσεις για την απόρριψη αυτής της πρωτοβουλίας της Ευρωπαϊκής Επιτροπής. Εντούτοις, η πλειοψηφία στο ΕΚ ψήφισε υπέρ της επιτάχυνσης της ελευθέρωσης (και ιδιωτικοποίησης) των υπηρεσιών σιδηροδρομικών μεταφορών επιβατών και επιχείρησε να συμπεριλάβει τις υπηρεσίες εθνικών σιδηροδρομικών μεταφορών επιβατών αρχής γενομένης από το 2017. " προσπάθεια αυτή, όμως, απέτυχε, και δεν κατορθώθηκε να συγκεντρωθεί η απαιτούμενη πλειοψηφία για την έγκρισή της.
<P>
" ελευθέρωση των σιδηροδρομικών μεταφορών είναι μια απόπειρα να δοθούν (άκρως επικερδείς) σιδηροδρομικές γραμμές σε μεγάλα ιδιωτικά συμφέροντα μέσω της ιδιωτικοποίησης της λειτουργίας των εν λόγω γραμμών (ειδικότερα μέσω εκχωρήσεων), προωθώντας τη δημιουργία μονοπωλίων εις βάρος των δημοσίων οικονομικών.
<P>
Οι σιδηροδρομικές μεταφορές είναι στρατηγικός τομέας για την ανάπτυξη μιας χώρας λόγω του σημαντικού του ρόλου στη μεταφορά προϊόντων και την κινητικότητα των εργαζομένων και του πληθυσμού εν γένει, ενώ προσφέρει τεράστια οφέλη όσον αφορά το περιβάλλον και την κοινωνική και εδαφική συνοχή. Αυτό που απαιτείται είναι η προώθηση και ανάπτυξη δημοσίων συστημάτων σιδηροδρομικών μεταφορών στις διάφορες χώρες, και όχι η ιδιωτικοποίησή τους.
<P>
Γι' αυτό καταψηφίσαμε το κείμενο.
<SPEAKER ID="162" NAME="Jörg Leichtfried  " AFFILIATION="PSE">
γραπτώς. - (DE) Εγκρίνω την ελευθέρωση των διεθνών μεταφορών από το 2010.
<P>
" Ευρωπαϊκή Επιτροπή πρέπει να εξετάσει το αργότερο δύο χρόνια μετά από την έναρξη ισχύος του νόμου τις επιπτώσεις της οδηγίας και μετά να γίνει συζήτηση για περαιτέρω άνοιγμα.
<P>
Έτσι επιτρέπεται περιορισμένος ανταγωνισμός, και δεν τίθενται σε κίνδυνο οι εθνικοί φορείς παροχής υπηρεσιών.
<P>
Αισθάνομαι ανακούφιση, διότι το Ευρωπαϊκό Κοινοβούλιο τάχθηκε κατά της αυτόματης ελευθέρωσης των εθνικών σιδηροδρομικών μεταφορών το 2017.
<SPEAKER ID="163" NAME="Andrzej Jan Szejna  " AFFILIATION="PSE">
γραπτώς. - (PL) Ψηφίζω υπέρ της έκθεσης του Georg Jarzembowski σχετικά με το εγκριθέν από την επιτροπή συνδιαλλαγής κοινό σχέδιο οδηγίας του Ευρωπαϊκού Κοινοβουλίου και του Συμβουλίου σχετικά με την τροποποίηση της οδηγίας 91/440/ΕΟΚ του Συμβουλίου για την ανάπτυξη των κοινοτικών σιδηροδρόμων και της οδηγίας 2001/14/ΕΚ του Ευρωπαϊκού Κοινοβουλίου και του Συμβουλίου σχετικά με την κατανομή της χωρητικότητας των σιδηροδρομικών υποδομών και τις χρεώσεις για τη χρήση σιδηροδρομικής υποδομής.
<P>
" τρίτη δέσμη μέτρων για τις σιδηροδρομικές μεταφορές αποτελεί πολύ σημαντικό στοιχείο των κανονισμών στον τομέα των μεταφορών. Τα δίκτυα διεθνών επιβατικών μεταφορών πρέπει να ανοίξουν, και η Ευρωπαϊκή Επιτροπή πρέπει να αναλύσει την κατάσταση στην αγορά διεθνών επιβατικών μεταφορών με σκοπό τη λήψη απόφασης για περαιτέρω ελευθέρωση η οποία θα καλύπτει επίσης τις εθνικές μεταφορές.
<SPEAKER ID="164" NAME="Lars Wohlin  " AFFILIATION="PPE-DE">
γραπτώς. - (SV) Χαιρετίζω τη δυνατότητα διασυνοριακής σιδηροδρομικής κυκλοφορίας, προκειμένου όμως να μπορεί μια αγορά να λειτουργήσει σωστά ο ανταγωνισμός πρέπει να αναπτύσσεται σε ισότιμη βάση. Είναι συνεπώς ατυχής η πρακτική της ΕΕ να επιβάλει την υιοθέτηση νομοθεσίας βάσει της οποίας οι χώρες που δεν έχουν ακόμη προβεί σε απορρύθμιση των σιδηροδρομικών μεταφορών θα έχουν το δικαίωμα να ανταγωνιστούν με φορείς που λειτουργούν σε μια απορρυθμισμένη αγορά όσον αφορά τις υπηρεσίες διεθνών σιδηροδρομικών μεταφορών. Στην πράξη αυτή η πρόταση προσφέρει σε σιδηροδρομικές εταιρείες οι οποίες λαμβάνουν κρατικές ενισχύσεις τη δυνατότητα να ανταγωνίζονται σε μια αγορά στην οποία ισχύει ο ελεύθερος ανταγωνισμός, κάτι που μακροπρόθεσμα δημιουργεί κίνδυνο απενεργοποίησης των μηχανισμών της αγοράς. Επέλεξα συνεπώς να καταψηφίσω αυτήν την έκθεση. Δεν πρέπει να επιτρέπεται σε σιδηροδρομικές επιχειρήσεις οι οποίες λαμβάνουν κρατικές ενισχύσεις να ανταγωνίζονται σε μια αγορά στην οποία ισχύει ο ελεύθερος ανταγωνισμός.
<SPEAKER ID="166" NAME="Pedro Guerreiro  " AFFILIATION="GUE/NGL">
γραπτώς. - (PT) " πρόταση οδηγίας για την "πιστοποίηση των μηχανοδηγών μηχανών έλξης και συρμών στο σιδηροδρομικό δίκτυο της Κοινότητας" αποτελεί τμήμα της "τρίτης δέσμης μέτρων για τις σιδηροδρομικές μεταφορές", η οποία αποβλέπει κυρίως στην προώθηση της ελευθέρωσης των υπηρεσιών διεθνών σιδηροδρομικών μεταφορών επιβατών.
<P>
Και σε αυτήν την περίπτωση, πρέπει πρωτίστως να υπογραμμιστεί ότι ο πρώτος στόχος αυτής της οδηγίας θα είναι, μέσω της εναρμόνισης, η άρση των εμποδίων στην ελευθέρωση των υπηρεσιών διεθνών σιδηροδρομικών μεταφορών επιβατών που μπορεί να οφείλονται στους διαφορετικούς κανόνες σχετικά με τα απαιτούμενα επαγγελματικά προσόντα των εργαζομένων του τομέα σε κάθε χώρα. Το μέτρο θα ευνοήσει επίσης την κινητικότητα των εργαζομένων του τομέα.
<P>
Εκτός από τη σημαντική σειρά ερωτημάτων που εγείρει μια τέτοια οδηγία, πρέπει να τονιστεί ότι η υιοθέτηση εναρμονισμένων κανόνων σε κοινοτικό επίπεδο σχετικά με την πιστοποίηση των εργαζομένων στον τομέα των σιδηροδρομικών μεταφορών κάθε χώρας δεν πρέπει ποτέ να υπονομεύει πιο προοδευτικά δικαιώματα ή πρότυπα που έχουν ήδη καθιερωθεί στο επίπεδο των επιμέρους κρατών μελών, ή να ακυρώνει το δικαίωμα κάθε κράτους μέλους να κατοχυρώνει τέτοια δικαιώματα και πρότυπα.
<P>
Και σε αυτήν την περίπτωση, η πραγματικότητα αποδεικνύει ότι η υπονόμευση των δικαιωμάτων των εργαζομένων και η μείωση του αριθμού των εργαζομένων στον σιδηροδρομικό τομέα, που έχουν σοβαρές επιπτώσεις για το επίπεδο της παρεχόμενης υπηρεσίας, οφείλονται στην ελευθέρωση και την ιδιωτικοποίηση των σιδηροδρομικών υπηρεσιών.
<SPEAKER ID="167" NAME="Jörg Leichtfried  " AFFILIATION="PSE">
γραπτώς. - (DE) Εγκρίνω την ενιαία άδεια οδήγησης μηχανοδηγών.
<P>
Για μεγαλύτερη ασφάλεια στις σιδηροδρομικές διαδρομές θα φροντίσει μελλοντικά και η εναρμόνιση της κατάρτισης των μηχανοδηγών. Υποχρεωτική προϋπόθεση για την απασχόληση του μηχανοδηγού στις διεθνείς σιδηροδρομικές μεταφορές είναι τώρα ηλικία τουλάχιστον 20 χρονών και επαρκής σχολική εκπαίδευση και γνώση ξένων γλωσσών. " εναρμόνιση της εκπαίδευσης είναι απολύτως απαραίτητη σε ένα ευρωπαϊκό δίκτυο σιδηροδρομικών μεταφορών. " άδεια οδήγησης που εκδίδεται σε ένα κράτος μέλος θα αναγνωρίζεται μελλοντικά από όλα τα άλλα κράτη μέλη.
<SPEAKER ID="169" NAME="Pedro Guerreiro  " AFFILIATION="GUE/NGL">
γραπτώς. - (PT) " "τρίτη δέσμη μέτρων για τις σιδηροδρομικές μεταφορές", η οποία αποβλέπει πρωτίστως στην προώθηση της ελευθέρωσης των υπηρεσιών διεθνών σιδηροδρομικών μεταφορών επιβατών, περιλαμβάνει κανονισμό "σχετικά με τα δικαιώματα και τις υποχρεώσεις των επιβατών σιδηροδρομικών γραμμών".
<P>
Πάνω από όλα, μπορούμε να δηλώσουμε ότι ο βασικός στόχος αυτού του κανονισμού είναι η άρση όλων των εμποδίων στην ελευθέρωση των υπηρεσιών διεθνών σιδηροδρομικών μεταφορών επιβατών τα οποία μπορεί να οφείλονται στους διαφορετικούς κανόνες σχετικά με τα δικαιώματα και τις υποχρεώσεις των επιβατών στις διάφορες χώρες.
<P>
Εκτός από την υπογράμμιση αυτής της πρώτης πτυχής -που είναι και το κεντρικό ζήτημα- οπωσδήποτε θεωρούμε ότι είναι επιβεβλημένη η διασφάλιση των δικαιωμάτων των επιβατών, αρχής γενομένης από το δικαίωμα στην παροχή δημόσιων υπηρεσιών επιβατικών σιδηροδρομικών μεταφορών από δημόσιες επιχειρήσεις σε κάθε χώρα.
<P>
" πραγματικότητα αποδεικνύει ότι τα δικαιώματα των επιβατών υπονομεύονται από την ελευθέρωση και ιδιωτικοποίηση των σιδηροδρομικών μεταφορών: έχουν οδηγήσει σε υποβάθμιση των υπηρεσιών που προσφέρονται στο κοινό και των συνθηκών όσον αφορά την κινητικότητα των επιβατών καθώς και σε αύξηση των τιμών των εισιτηρίων· ευθύνονται για την απώλεια εκατοντάδων χιλιομέτρων γραμμών, το κλείσιμο σταθμών, τη μείωση του αριθμού των εργαζομένων στον σιδηροδρομικό τομέα και την υπονόμευση των αμοιβών και των εργασιακών τους δικαιωμάτων.
<P>
" πολιτική αυτή είναι καταστροφική και βρίσκει αντίθετους τους εργαζόμενους και την κοινή γνώμη.
<SPEAKER ID="170" NAME="Ian Hudghton  " AFFILIATION="Verts/ALE">
γραπτώς. - (EN) Στήριξα την έκθεση σχετικά με το εγκριθέν από την επιτροπή συνδιαλλαγής κοινό σχέδιο κανονισμού σχετικά με τα δικαιώματα και τις υποχρεώσεις των επιβατών σιδηροδρομικών γραμμών. Οι κανόνες αυτοί επρόκειτο αρχικά να ισχύσουν μόνο για τους επιβάτες διεθνών μεταφορών, χαίρομαι όμως που εισακούστηκαν οι απόψεις μας και θα αφορούν πλέον και τους επιβάτες των εσωτερικών μεταφορών.
<P>
Από το 2009, θα ισχύει σειρά εύλογων βασικών δικαιωμάτων, περιλαμβανομένου του δικαιώματος των ατόμων μειωμένης κινητικότητας σε προσβάσιμα μέσα μεταφοράς. Επιπλέον, χαιρετίζω το γεγονός ότι θεσπίζεται σύστημα αποζημίωσης στις περιπτώσεις καθυστερήσεων.
<SPEAKER ID="171" NAME="Jörg Leichtfried  " AFFILIATION="PSE">
γραπτώς. - (DE) Εγκρίνω τον νέο κανονισμό για τα δικαιώματα των επιβατών από το 2009.
<P>
Ο κανονισμός ρυθμίζει μεταξύ άλλων τις αποζημιώσεις για μεγάλες καθυστερήσεις, την ευθύνη των επιχειρήσεων για τους επιβάτες και τις αποσκευές τους, τη μεταφορά ατόμων με αναπηρία και τις πληροφορίες που πρέπει να διαθέτουν οι σιδηροδρομικές επιχειρήσεις. Αυτό σημαίνει συγκεκριμένα ότι, σε περίπτωση καθυστέρησης 60-119 λεπτών στις διασυνοριακές μεταφορές, ο πελάτης θα έχει στο μέλλον δικαίωμα επιστροφής του 25% του αντιτίμου του εισιτηρίου. Για καθυστερήσεις που υπερβαίνουν τις δύο ώρες, το ποσοστό αυτό ανέρχεται σε 50%.
<P>
Αυτό έχει ως αποτέλεσμα περισσότερες νομικές απαιτήσεις, αλλά και μεγαλύτερη ασφάλεια για τους επιβάτες.
<P>
Τώρα είναι θέμα των κρατών μελών να επεκτείνουν αυτήν τη ρύθμιση όσο νωρίτερα γίνεται και στις εθνικές μεταφορές, και όχι μετά από 15 χρόνια.
<SPEAKER ID="172" NAME="Catherine Stihler  " AFFILIATION="PSE">
γραπτώς. - (EN) " έκθεση αυτή σχετικά με τα δικαιώματα και τις υποχρεώσεις των επιβατών σιδηροδρομικών γραμμών είναι ευπρόσδεκτη.
<SPEAKER ID="173" NAME="Lars Wohlin  " AFFILIATION="PPE-DE">
γραπτώς. - (SV) Παρότι η πρόσφατη πρόταση δεν επιβάλλει στους σιδηροδρομικούς φορείς εξίσου αυστηρές απαιτήσεις με προηγούμενες προτάσεις, εξακολουθεί να περιλαμβάνει υπερβολικά εκτεταμένες διατάξεις για το καθετί, από το πώς μπορεί να γίνεται η αγορά των εισιτηρίων (τηλεφωνικώς, μέσω του Διαδικτύου και από αυτόματα μηχανήματα πώλησης) έως την ευθύνη των σιδηροδρομικών φορέων για την πρόκληση ζημιών στις αποσκευές των επιβατών. Προβλέπονται επίσης λεπτομερείς ρυθμίσεις για διάφορες μορφές αποζημίωσης σε περιπτώσεις καθυστερήσεων (ύψος αποζημίωσης, δικαίωμα παροχής γευμάτων κλπ.) και ελάχιστες απαιτήσεις ενημέρωσης σχετικά με τις αιτίες τυχόν καθυστερήσεων.
<P>
Επέλεξα να καταψηφίσω την πρόταση, διότι πρέπει να επιτρέπεται στους φορείς να αναπτύσσουν τις υπηρεσίες τους βάσει της προστασίας που οι ίδιοι οι επιβάτες απαιτούν (και είναι διατεθειμένοι να πληρώσουν με τη μορφή υψηλότερων εισιτηρίων). Επιπλέον, οι ευρείας εφαρμογής ρυθμίσεις δεν είναι ανάλογες της προστιθέμενης αξίας που θα προσφέρει η αντικατάσταση των κανονισμών που ισχύουν ήδη σε επίπεδο κρατών μελών στις χώρες οι οποίες έχουν επιλέξει τη θέσπιση εθνικής νομοθεσίας.
<SPEAKER ID="175" NAME="Mathieu Grosch  " AFFILIATION="PPE-DE">
γραπτώς. - (DE) " ελευθέρωση των σιδηροδρόμων δεν είναι αυτοσκοπός, αλλά πρέπει να εξυπηρετεί τους χρήστες και να βελτιώνει την απόδοση. Στις διεθνείς μεταφορές η ελευθέρωση είναι αυτονόητη, αφού καμία χώρα δεν πρέπει να έχει τη δυνατότητα να κλείνεται απέναντι στις άλλες. Στις εθνικές μεταφορές ο σκοπός δεν μπορεί να είναι να εκτεθούν στον ανταγωνισμό οι αποδοτικές γραμμές στο πλαίσιο της ελευθέρωσης, ενώ ταυτόχρονα οι μη αποδοτικές αφήνονται στις δημόσιες υπηρεσίες χωρίς αντιστάθμισμα. Με αυτό το πνεύμα περιμένω με ανυπομονησία την εφαρμογή του κανονισμού για τις δημόσιες επιβατικές συγκοινωνίες που εγκρίθηκε πρόσφατα.
<P>
Όσον αφορά τα δικαιώματα των επιβατών, το Κοινοβούλιο κατάφερε να υπερασπιστεί τα δικαιώματα των επιβατών απέναντι στα κράτη μέλη και τις σιδηροδρομικές επιχειρήσεις, γεγονός που αποτελεί μεγάλη επιτυχία για τους πολίτες της ΕΕ. Ειδικά σε χώρες διέλευσης όπως το Βέλγιο η διάκριση μεταξύ διεθνών και εθνικών επιβατών θα ήταν χωρίς νόημα και άδικη.
<P>
Ως εκ τούτου η τρίτη δέσμη για τους σιδηροδρόμους αποτελεί ένα βήμα προς τη σωστή κατεύθυνση, αν και ασφαλώς δεν θα μείνει και το τελευταίο.
<SPEAKER ID="176" NAME="Brian Simpson  " AFFILIATION="PSE">
γραπτώς. - (EN) Θα ψηφίσω υπέρ του συμβιβασμού που συμφωνήθηκε από τους εισηγητές μας με το Συμβούλιο των Υπουργών, διότι θεωρώ ότι αποτελεί βήμα προόδου για τη σιδηροδρομική βιομηχανία στο σύνολο της Ευρωπαϊκής Ένωσης, ενώ είναι η καλύτερη συμφωνία που έχει στη διάθεσή του επί του παρόντος το Κοινοβούλιο.
<P>
Εντούτοις, οι βραδείς ρυθμοί λειτουργίας της σιδηροδρομικής βιομηχανίας δεν προκαλούν απλώς δυσανασχετήσεις, αλλά λειτουργούν επίσης ως πολύ ουσιαστικός φραγμός όσον αφορά την ανάπτυξη των δραστικών παρεμβάσεων που απαιτούνται για την αναζωογόνηση των σιδηροδρόμων σε πολλά από τα κράτη μέλη μας.
<P>
Υπάρχει ευρύτατο χάσμα μεταξύ των σιδηροδρόμων της Γαλλίας και της Γερμανίας, λόγου χάρη, και των σιδηροδρόμων της Βουλγαρίας και της Ρουμανίας. Το χάσμα αυτό πρέπει να γεφυρωθεί, αν επιθυμούμε σοβαρά να αναπτύξουμε ένα πραγματικά πανευρωπαϊκό σιδηροδρομικό σύστημα.
<P>
Τέλος, αν και χαιρετίζω τη συμφωνία σύμφωνα με την οποία όλοι οι σιδηρόδρομοι πρέπει να είναι πλήρως προσβάσιμοι από τα άτομα με αναπηρία εντός 15 ετών, δεν είναι πραγματικά λυπηρό και όνειδος για τη σιδηροδρομική μας βιομηχανία το γεγονός ότι πολλά άτομα μειωμένης κινητικότητας δεν έχουν πρόσβαση στις σιδηροδρομικές μεταφορές τον 21ο αιώνα; " σιδηροδρομική βιομηχανία είναι παγιδευμένη σε μια νοοτροπία παραίτησης, αντί να επιδιώκει δυναμικά την επίτευξη των στόχων της.
<P>
Ευελπιστώ ότι αυτή η δέσμη μέτρων θα μας βοηθήσει τουλάχιστον να εγκαταλείψουμε την αρνητικότητα και να εισέλθουμε σε μια πιο θετική περίοδο για τους σιδηροδρόμους μας.
<P>
(" αιτιολόγηση ψήφου συντομεύτηκε κατ' εφαρμογή του άρθρου 163 του Κανονισμού)
<SPEAKER ID="178" NAME="Czesław Adam Siekierski" AFFILIATION="PPE-DE">
(PL) Διατυπώσαμε τις απόψεις μας για τις αλλαγές στην προηγούμενη αναδιάρθρωση της αγοράς ζάχαρης της ΕΕ. Αυτή η μεταρρύθμιση σχεδιάστηκε το 2005 και υποτίθεται ότι θα αποκαθιστούσε την ισορροπία στην εν λόγω αγορά.
<P>
Δυστυχώς, έχω την εντύπωση ότι όλες αυτές οι προτάσεις περιορίζουν σημαντικά την καλλιέργεια ζαχαρότευτλων, προκειμένου να δημιουργηθεί περιθώριο για την εισαγωγή ζάχαρης από ζαχαροκάλαμο. Διαφωνώ ριζικά με μια τέτοια επιλογή. Δεν πρέπει να επιτρέψουμε την εξαφάνιση της παραδοσιακής καλλιέργειας ζαχαρότευτλων και παραγωγής ζάχαρης της Ευρωπαϊκής Ένωσης.
<P>
Φρονώ ότι η νέα πρόταση την οποία κατέθεσε η Ευρωπαϊκή Επιτροπή τον Μάιο του 2007, και η οποία αποσκοπεί στην παροχή κινήτρων για την απόσυρση σχεδόν 3,8 εκατ. τόνων ζάχαρης από την αγορά της ΕΕ, θα αποτύχει και πάλι να προσφέρει τα προσδοκώμενα αποτελέσματα. Όσον αφορά την απειλούμενη υποχρεωτική μείωση των ποσοστώσεων το 2010, στις μειώσεις των ποσοστώσεων δεν μπορούν να συνυπολογιστούν οι μεταβολές του ύψους των ποσοστώσεων που εγκαταλείφθηκαν στο παρελθόν, εθελοντικά και με την καταβολή αντιτίμου, στο ταμείο αναδιάρθρωσης, δεδομένου ότι, σύμφωνα με τους σκοπούς της μεταρρύθμισης, οι περιορισμοί της παραγωγής πραγματοποιήθηκαν σε λιγότερο ανταγωνιστικές περιφέρειες, μετά τη λήψη αντίστοιχης οικονομικής αποζημίωσης.
<SPEAKER ID="179" NAME="Jan Březina" AFFILIATION="PPE-DE">
(CS) Κύριε Πρόεδρε, δυστυχώς, η προτεινόμενη αναδιάρθρωση του τομέα της ζάχαρης δεν έχει θετική έκβαση. Τούτο οφείλεται στο γεγονός ότι, ενώ η μεταρρύθμιση στον τομέα της ζάχαρης φαίνεται να στηρίζεται σε οικονομικούς παράγοντες, όταν οι ενδιαφερόμενες πλευρές εξετάζουν το ενδεχόμενο να εγκαταλείψουν την αγορά, τείνουν να λαμβάνουν υπόψη άλλους παράγοντες.
<P>
Αν και η Τσεχική Δημοκρατία παράγει ζάχαρη στο πλαίσιο μιας κερδοφόρου βιομηχανίας, αποποιηθήκαμε παρ' όλα αυτά το 22% της ποσόστωσης: η ποσόστωση αυτή βρίσκεται στα χέρια της Δυτικής Ευρώπης. Δυστυχώς, τα μέτρα που προτείνονται είναι πιθανό να έχουν αρνητικές επιπτώσεις για την Τσεχική Δημοκρατία. Οι ίδιοι παράγοντες που καθιστούν κερδοφόρα την παραγωγή ζάχαρης στη χώρα μας και μας προσφέρουν το ανταγωνιστικό πλεονέκτημα, όπως το γεγονός ότι οι εκμεταλλεύσεις των επιμέρους καλλιεργητών ζαχαρότευτλων είναι κατά μέσο όρο μεγαλύτερες, ενδέχεται, βάσει αυτών των προτάσεων, να μετατραπούν σε μειονέκτημα, εάν οι γεωργοί έχουν το δικαίωμα να αποχωρήσουν από την αγορά. Δεν είναι καθόλου επιθυμητό να εγκαταλείπουν την αγορά όσοι δεν έχουν ανάγκη τις ενισχύσεις για να επιβιώσουν. Από αυτήν την άποψη, η μεταρρύθμιση κινείται προς λανθασμένη κατεύθυνση.
<P>
Γι' αυτό καταψήφισα και τις δύο εκθέσεις της εισηγήτριας, κ. Μπατζελή.
<SPEAKER ID="180" NAME="Hynek Fajmon" AFFILIATION="PPE-DE">
(CS) Κυρίες και κύριοι, κατά τη σημερινή ψηφοφορία καταψήφισα, μαζί με τους συναδέλφους μου του τσεχικού Δημοκρατικού Κόμματος Πολιτών, τις εκθέσεις της εισηγήτριας κ. Μπατζελή σχετικά με τη μεταρρύθμιση του καθεστώτος στον τομέα της ζάχαρης. Μέχρι στιγμής η μεταρρύθμιση αυτή έχει βλάψει την Τσεχική Δημοκρατία: πολλές μονάδες παραγωγής ζάχαρης έχουν κλείσει, και συναφής εξοπλισμός και τεχνολογία έχουν απαξιωθεί. Για πολλούς αιώνες η χώρα μου είχε παράδοση στην παραγωγή και εξαγωγή ζάχαρης. Τώρα, λόγω κακής πολιτικής της Ευρωπαϊκής Ένωσης, έχουμε μετατραπεί σε καθαρό εισαγωγέα ζάχαρης· αυτό είναι το αποτέλεσμα της ανικανότητας στη λήψη αποφάσεων στις Βρυξέλλες. " Τσεχική Δημοκρατία έχει μειώσει ήδη την παραγωγή ζάχαρης σε ποσοστό άνω του 20%. Άλλα κράτη μέλη της Ευρωπαϊκής Ένωσης πρέπει τώρα να πράξουν το ίδιο, ιδίως τα κράτη που ακόμη δεν έχουν μειώσει καθόλου την παραγωγή τους. Γι' αυτούς τους λόγους καταψήφισα τη μεταρρύθμιση.
<SPEAKER ID="181" NAME="DanutBudreikait" AFFILIATION="ALDE">
(LT) Κυρίες και κύριοι, η αναδιάρθρωση της βιομηχανίας ζάχαρης και οι αλλαγές στην οργάνωση των αγορών στον τομέα της ζάχαρης είναι αναγκαίες. Ωστόσο, η πρόταση της Επιτροπής ενδέχεται να μην λύσει τα προβλήματα αλλά να δημιουργήσει ακόμη περισσότερα προβλήματα στην αγορά ζάχαρης ορισμένων χωρών.
<P>
Αν μια χώρα δεν είναι σε θέση να ορίσει η ίδια τη σειρά προτεραιότητας των κριτηρίων για την αποδοχή των αιτήσεων των καλλιεργητών, λαμβάνοντας υπόψη την παραγωγικότητα των εκμεταλλεύσεων και την ποσότητα της παραγωγής, είναι πιθανό να σταματήσουν την παραγωγή ζαχαρότευτλων όχι μόνο οι εκμεταλλεύσεις με τη χαμηλότερη παραγωγικότητα αλλά και οι ανταγωνιστικοί καλλιεργητές. Στην περίπτωση της Λιθουανίας, οι μονάδες παραγωγής ζάχαρης ενδέχεται να αντιμετωπίσουν έλλειψη ακατέργαστης ζάχαρης, και αυτό θα είχε αρνητικές οικονομικές και κοινωνικές συνέπειες.
<P>
Επιπλέον, η Επιτροπή δεν έχει εξετάσει την πρόταση της Λιθουανίας να μειώσει την ποσόστωση έως το 2010, λαμβάνοντας υπόψη όχι μόνο το κατά πόσο ένα κράτος μέλος μειώνει εθελοντικά την ποσόστωση παραγωγής του, αλλά και το κατά πόσο έχει αγοράσει συμπληρωματική ποσόστωση παραγωγής.
<P>
Ενθαρρύνω την Επιτροπή να λάβει υπόψη τα σχόλια που διατυπώθηκαν. Παρεμπιπτόντως, απείχα από την ψηφοφορία σχετικά με αυτό το εγχείρημα.
<SPEAKER ID="182" NAME="Jan Andersson, Göran Färm, Anna Hedh και Inger Segelström  " AFFILIATION="PSE">
γραπτώς. - (SV) Εμείς, οι σουηδοί Σοσιαλδημοκράτες, καταψηφίσαμε την έκθεση του Κοινοβουλίου για την κοινή οργάνωση των αγορών στον τομέα της ζάχαρης.
<P>
Κατά βάση αντιμετωπίζουμε ευνοϊκά μεταρρύθμιση του τομέα της ζάχαρης στην Κοινότητα. Εντούτοις, δεν θεωρούμε ότι οι τροποποιήσεις τις οποίες προτείνει το Κοινοβούλιο προσθέτουν τίποτε θετικό στην πρόταση της Επιτροπής. Θεωρούμε ότι δημιουργούν κίνδυνο αύξησης του κόστους σε έναν τομέα της γεωργίας ο οποίος είναι ήδη υπερβολικά εκτεταμένος, κάτι που εμείς οι σουηδοί Σοσιαλδημοκράτες δεν θα μπορούσαμε ποτέ να στηρίξουμε.
<P>
Άλλωστε, θεωρούμε ότι οι εξαγωγικές ενισχύσεις στον τομέα της ζάχαρης πρέπει μακροπρόθεσμα να καταργηθούν εντελώς. Οι ενισχύσεις που θα συνεχίσουν να χορηγούνται στη γεωργία πρέπει να διατίθενται με τη μορφή άμεσων ενισχύσεων πλήρως αποσυνδεδεμένων από την παραγωγή.
<SPEAKER ID="183" NAME="Marie-Arlette Carlotti  " LANGUAGE="FR">
Στο πλαίσιο της μεταρρύθμισης της κοινής οργάνωσης αγοράς στον τομέα της ζάχαρης, η Ευρωπαϊκή Ένωση θέλησε να βοηθήσει τις μονάδες επεξεργασίας να προσαρμοστούν στην αναδιάρθρωση της ευρωπαϊκής βιομηχανίας ζάχαρης χορηγώντας 150 εκατ. ευρώ με τη μορφή "μεταβατικών ενισχύσεων".
<P>
Χάρηκα πάρα πολύ για αυτήν την πρωτοβουλία, η οποία αναμένεται μεταξύ άλλων να βοηθήσει τη μονάδα επεξεργασίας Saint-Louis Sucre στη Μασσαλία να ανταποκριθεί στις νέες συνθήκες της αγοράς ζάχαρης χωρίς την καταφυγή σε περικοπές θέσεων απασχόλησης.
<P>
Ωστόσο, επέστησα επίσης την προσοχή των γαλλικών και ευρωπαϊκών αρχών στην έλλειψη διαφάνειας όσον αφορά τα κριτήρια διάθεσης αυτών των ενισχύσεων, που είναι ευθύνη των κρατών μελών.
<P>
Επί του παρόντος, οι ενισχύσεις αυτές δεν χορηγούνται με σκοπό να διατηρηθεί η βιομηχανία ραφιναρίσματος ή να προστατευθούν θέσεις απασχόλησης. Δεν υπάρχει άλλωστε καμία εγγύηση ότι οι εν λόγω ενισχύσεις δεν θα χρησιμοποιηθούν ως "κίνητρο για μετεγκατάσταση" σε χώρες εκτός της ΕΕ.
<P>
" νέα μεταρρύθμιση έπρεπε να είχε αποτελέσει ευκαιρία για την αποσαφήνιση αυτού του ζητήματος. Δυστυχώς, κάτι τέτοιο δεν συνέβη.
<P>
Το θέμα βρίσκεται τώρα στα χέρια του Συμβουλίου. Καλώ το Συμβούλιο, και ιδίως τις γαλλικές αρχές, να επιδείξουν μεγαλύτερη εγρήγορση, ώστε το θέμα αυτό, το οποίο επηρεάζει τις θέσεις απασχόλησης των συμπολιτών μας, να μπορέσει εν τέλει να αποσαφηνιστεί.
<SPEAKER ID="184" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " Λίστα του Ιουνίου τάσσεται υπέρ δραστικής μεταρρύθμισης των αγορών ζάχαρης στην ΕΕ αποβλέποντας στην ελευθέρωσή τους το ταχύτερο δυνατόν και στην παροχή της δυνατότητας σε χώρες εκτός της ΕΕ να ανταγωνίζονται με ισότιμους όρους.
<P>
Οι τροπολογίες τις οποίες έχει προτείνει η Επιτροπή Γεωργίας και Ανάπτυξης της Υπαίθρου του Ευρωπαϊκού Κοινοβουλίου σε αυτήν την έκθεση δεν είναι παρά μια ακόμη απόπειρα παρεμπόδισης του ρυθμού των μεταρρυθμίσεων όσο το δυνατόν περισσότερο, ώστε να μπορέσει να συνεχιστεί μια εμπορική πολιτική προστατευτισμού. Οι τροπολογίες συνεπάγονται επίσης αύξηση του κόστους της βιομηχανικής αναδιάρθρωσης των υφιστάμενων μονάδων επεξεργασίας που απαιτεί η μεταρρύθμιση, παράλληλα με την παροχή πιο γενναιόδωρων άμεσων αντισταθμιστικών ενισχύσεων σε φορείς της αγοράς ζάχαρης.
<P>
" Λίστα του Ιουνίου δεν μπορεί σε καμία περίπτωση να παράσχει τη στήριξή της σε μια έκθεση η οποία υπονομεύει τους στόχους των μεταρρυθμίσεων στην αγορά ζάχαρης της ΕΕ και η οποία αναπόφευκτα θα αποδυνάμωνε τις μεταρρυθμίσεις αυτές, θέτοντας συγχρόνως σε κίνδυνο την ολοκλήρωσή τους. Είμαστε αντίθετοι σε εμφανείς προσπάθειες υπαναχώρησης από δεσμεύσεις οι οποίες έχουν αναληφθεί έναντι λιγότερο ανεπτυγμένων χωρών.
<P>
Συνεπώς, καταψηφίζουμε αυτήν την έκθεση για τους ως άνω λόγους.
<SPEAKER ID="185" NAME="Ilda Figueiredo  " AFFILIATION="GUE/NGL">
γραπτώς. - (PT) " πραγματικότητα έχει αποδείξει ότι, σε αυτόν όπως και σε άλλους τομείς, η πρακτική βάσει της οποίας οι μικροί καλλιεργητές πείθονται να απεμπολήσουν ποσοστώσεις που τους αναλογούν και να εγκαταλείψουν την παραγωγή -όπως προτείνεται για την παραγωγή ζαχαρότευτλων και ζάχαρης- προκειμένου να προαχθεί ο ανταγωνισμός έχει ολέθριες επιπτώσεις· οξύνει τις αναπτυξιακές ανισότητες και αυξάνει τη φτώχεια και την εγκατάλειψη των αγροτικών περιοχών. Διαφωνούμε λοιπόν με τις προτάσεις της Ευρωπαϊκής Επιτροπής και υπογραμμίζουμε την ανάγκη ανατροπής αυτής της πολιτικής και συνυπολογισμού των ιδιαιτεροτήτων των κρατών μελών και των αναγκών τους όσον αφορά την παραγωγή.
<P>
Στηρίζουμε συνεπώς την επισιτιστική κυριαρχία και ως εκ τούτου θεωρούμε ότι είναι απαράδεκτο μια χώρα όπως η Πορτογαλία, η οποία διαθέτει πολύ περιορισμένη δυνατότητα παραγωγής ζάχαρης που μετά βίας καταφέρνει να καλύψει το ήμισυ των καταναλωτικών αναγκών της, να βρίσκεται αντιμέτωπη με την υποχρέωση να μειώσει την ποσόστωσή της για τη ζάχαρη που παράγεται από ζαχαρότευτλα. Θεωρούμε αναγκαία την ανατροπή της τάσης προς ελευθέρωση που παρατηρείται σε διαδοχικές μεταρρυθμίσεις της ΚΓΠ και τη λήψη μέτρων για τη διατήρηση της εθνικής παραγωγής ζαχαρότευτλων, στηρίζοντας τη γεωργία που εστιάζεται κυρίως στην παραγωγή τροφίμων και συμβάλλοντας έτσι στη διασφάλιση της παραγωγικής ικανότητας των δύο μονάδων επεξεργασίας καθώς και της απασχόλησης.
<SPEAKER ID="186" NAME="Jaromír Kohlíček  " AFFILIATION="GUE/NGL">
γραπτώς. - (CS) " Ευρωπαϊκή Ένωση συχνά επικρίνεται εύλογα για τις παρεμβάσεις της σε σειρά τομέων της βιομηχανίας. Ιδιαίτερα αμφιλεγόμενη είναι η παρέμβασή της στα ζητήματα της βιομηχανίας επεξεργασίας τροφίμων. Είναι αλήθεια ότι ορισμένα κράτη μέλη δημιουργούν από μόνα τους προβλήματα. Κλασικό παράδειγμα είναι οι εντατικές προσπάθειες σειράς χωρών της Κεντρικής και Ανατολικής Ευρώπης να ρευστοποιήσουν συνεταιριστικές γεωργικές εκμεταλλεύσεις παρά το γεγονός ότι αυτές ευημερούν.
<P>
Αυτό ακριβώς επιδιώκεται στην Τσεχική Δημοκρατία μέσω πολυάριθμων τροποποιήσεων της νομοθεσίας που διέπει τη συνεταιριστική γεωργία. Πολλοί γεωργικοί συνεταιρισμοί διαλύθηκαν, και άλλοι μετατράπηκαν σε διαφορετικές νομικές οντότητες. Συγχρόνως, μειώθηκε η παραγωγή σε σειρά από τομείς, όπως λόγου χάρη στη βιομηχανία καλλιέργειας ζαχαρότευτλων. Επιπλέον, η επεξεργασία έχει δυστυχώς αποσυνδεθεί από την παραγωγή λόγω των ιδιωτικοποιήσεων. Οι περισσότερες μονάδες παραγωγής ζάχαρης έχουν αγοραστεί από ξένα συμφέροντα. Αυτό είχε ως αποτέλεσμα τη διαμόρφωση μιας καταστροφικής κατάστασης στη βιομηχανία ζάχαρης της Τσεχικής Δημοκρατίας: τα κέρδη καταλήγουν στις τσέπες των ξένων, ενώ οι ζημίες πλήττουν τον λαό της Τσεχικής Δημοκρατίας. " παραγωγή ζάχαρης έχει μειωθεί σε ποσοστό άνω του 20% σε μια χώρα η οποία επί 150 χρόνια εξήγαγε ζάχαρη. Τώρα η χώρα πρέπει να αρχίσει να εισάγει ζάχαρη, αναζητώντας συγχρόνως νέες ευκαιρίες για τις γεωργικές εκμεταλλεύσεις στις οποίες μέχρι σήμερα καλλιεργούνταν ζαχαρότευτλα. Αυτή η δυσχερέστατη κατάσταση δεν επιλύεται από τις εκθέσεις της κ. Μπατζελή· τις υπερψηφίσαμε, όμως, επειδή εφιστούν τουλάχιστον την προσοχή στη μη ικανοποιητική κατάσταση του κλάδου. Επιτρέψτε μου να απευθύνω πρόσθετη προειδοποίηση σε όσους θεωρούν ότι τα σημερινά κείμενα δίνουν λύση στο πρόβλημα. Ευελπιστώ ότι θα επανέλθουμε στο θέμα της ζάχαρης, και ότι την επόμενη φορά θα μπορέσουμε να ανταποκριθούμε με μεγαλύτερη επιτυχία στις ανάγκες των γεωργών μας.
<SPEAKER ID="187" NAME="David Martin  " AFFILIATION="PSE">
γραπτώς. - (EN) Στηρίζω την έκθεση για τη μεταρρύθμιση του τομέα της ζάχαρης, παρότι ορισμένες πτυχές της έκθεσης προκαλούν ερωτήματα. Δεν συμφωνώ με το κείμενο της έκθεσης όσον αφορά την πρόθεση να εφαρμοστεί η διαδικασία απόσυρσης των πλεονασμάτων ζάχαρης στις μονάδες εξευγενισμού ζάχαρης από ζαχαροκάλαμο. Αυτό έρχεται σε αντίθεση με την πρόταση της Επιτροπής να εξαιρεθεί από τη διαδικασία απόσυρσης ο εξευγενισμός ζάχαρης από ζαχαροκάλαμο. Καθόσον οι μονάδες αυτές δεν συμμετέχουν άμεσα στο πρόγραμμα αναδιάρθρωσης, η μείωση των παραδοσιακών αναγκών εφοδιασμού τους μέσω της απόσυρσης δεν θα είχε άμεσο αντίκτυπο στη μείωση του πλεονάσματος ζάχαρης που υπάρχει στην αγορά της ΕΕ, δεδομένου ότι η ΕΕ θα ήταν και πάλι υποχρεωμένη να τηρήσει τη διεθνή της υποχρέωση όσον αφορά την εισαγωγή συγκεκριμένων ποσοτήτων ακατέργαστης ζάχαρης από τις χώρες ΑΚΕ. Ωστόσο, η τροποποίηση αυτή θα έτεινε να αποδυναμώσει τον αντίκτυπο του μέτρου ως προς την παροχή κινήτρων στις μονάδες επεξεργασίας ζαχαρότευτλων, προκειμένου να τερματίσουν τη δραστηριότητά τους.
<SPEAKER ID="188" NAME="Brian Simpson  " AFFILIATION="PSE">
γραπτώς. - (EN) Θα ψηφίσω υπέρ της έκθεσης που κατήρτισε η κ. Μπατζελή, καθότι είναι προφανές ότι η αναδιάρθρωση της βιομηχανίας ζάχαρης είναι αναγκαία.
<P>
" μόνη ανησυχία μου αφορά την τροπολογία 31, η οποία, εφόσον εγκριθεί, θα δεσμεύει την Ευρωπαϊκή Επιτροπή να συνεχίσει τη λειτουργία του υφιστάμενου ταμείου μέχρι και το 2011, αποτελώντας έτσι αρνητική πτυχή αυτής της διαδικασίας αναδιάρθρωσης.
<P>
" έκθεση αυτή, χωρίς να είναι τέλεια, επιτυγχάνει την εξισορρόπηση των αναγκών των παραγωγών και της προφανούς ανάγκης μεταρρύθμισης αυτού του τομέα. Ανησυχώ μόνο για τις συνέπειες που ενδέχεται να έχει η όποια αναδιάρθρωση για τους παραγωγούς ζαχαροκάλαμου από αναπτυσσόμενες χώρες. Πρέπει με κάθε κόστος να αποφύγουμε αναδιάρθρωση η οποία θα προστατεύει τους παραγωγούς ζαχαρότευτλων εις βάρος των παραγωγών ζαχαροκάλαμου, και ευελπιστώ ότι η Επιτροπή θα διασφαλίσει ότι κάτι τέτοιο δεν πρόκειται να συμβεί, παραμένοντας συγχρόνως δίκαιη απέναντι στους παραγωγούς των χωρών μας.
<SPEAKER ID="189" NAME="Catherine Stihler  " AFFILIATION="PSE">
γραπτώς. - (EN) Όταν ψηφίζουμε για εκθέσεις που αφορούν τη γεωργία, όπως αυτή η έκθεση σχετικά με το καθεστώς της ζάχαρης, οι βουλευτές που έχουν σχετικό οικονομικό συμφέρον οφείλουν να το δηλώνουν ή να απέχουν από την ψηφοφορία.
<SPEAKER ID="191" NAME="Bernadette Bourzai  " AFFILIATION="PSE">
γραπτώς. - (FR) Πρέπει να στηρίξουμε τη δέσμευση της ΕΕ να επιτύχει τον φιλόδοξο στόχο της παραγωγής του 20% της συνολικής ενέργειας που καταναλώνεται στην Ευρώπη από ανανεώσιμες πηγές έως το 2020. Οι ανανεώσιμες πηγές ενέργειας προσφέρουν πολυάριθμα οφέλη στην Ευρώπη: μείωση των εκπομπών CO2, μείωση της εξάρτησης της Ευρώπης και συμβολή στη δημιουργία θέσεων απασχόλησης και την ανάπτυξη.
<P>
Ωστόσο, πρέπει να παρακολουθούμε την ανάπτυξη όλων των ανανεώσιμων πηγών ενέργειας από την άποψη της βιωσιμότητας, ανάλογα βεβαίως με τις ικανότητες των κρατών μελών, αλλά και να εξοικονομούμε ενέργεια μέσω της μείωσης της κατανάλωσης και της αύξησης της ενεργειακής απόδοσης.
<P>
Θέλω να εκφράσω τη λύπη μου, διότι η οδηγία για τον ηλεκτρισμό από ανανεώσιμες πηγές ενέργειας δεν καθιστά υποχρεωτική τη συνδυασμένη παραγωγή και θα οδηγήσει στη δημιουργία τεράστιων σταθμών παραγωγής ενέργειας από βιομάζα χωρίς συνδυασμένη παραγωγή, οι οποίοι δεν είναι ενεργειακά αποδοτικοί και αποσταθεροποιούν την αγορά στον τομέα της ξυλείας τόσο για βιομηχανικούς σκοπούς όσο και για σκοπούς παραγωγής ενέργειας. Υπάρχουν τέτοια παραδείγματα στην περιφέρειά μου, τη Limousin.
<P>
Χαίρομαι λοιπόν που το Ευρωπαϊκό Κοινοβούλιο ζητεί να δοθεί κεντρική θέση στη μελλοντική οδηγία πλαίσιο για τις ανανεώσιμες πηγές ενέργειας σε μια πρόταση σχετικά με τους τομείς της θέρμανσης και της ψύξης, και γι' αυτό υπερψήφισα την έκθεση Thomsen.
<SPEAKER ID="192" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της έκθεσης Thomsen σχετικά με τον χάρτη πορείας για τις ανανεώσιμες πηγές ενέργειας στην Ευρώπη, διότι πιστεύω ότι η αύξηση των επενδύσεων στον τομέα των ανανεώσιμων πηγών ενέργειας είναι αναγκαία για τη μείωση της εξάρτησης της Ευρωπαϊκής Ένωσης από εξωτερικές πηγές ενέργειας και για τον περιορισμό των εκπομπών CO2 και, ως εκ τούτου, θα συμβάλει στην καταπολέμηση της αλλαγής του κλίματος.
<P>
Στην έκθεση αυτή υπογραμμίζεται η σπουδαιότητα της βιώσιμης χρήσης των βιοκαυσίμων στον τομέα των μεταφορών, προκειμένου να μειωθούν η εξάρτηση από το πετρέλαιο και οι εκπομπές αερίων του θερμοκηπίου, μειώνοντας έτσι τον περιβαλλοντικό αντίκτυπο.
<SPEAKER ID="193" NAME="Ilda Figueiredo  " AFFILIATION="GUE/NGL">
γραπτώς. - (PT) " έκθεση αυτή δεν είναι καθόλου ισορροπημένη, παρότι επιφέρει ορισμένες θετικές μεταβολές σε σύγκριση με προηγούμενες εκθέσεις, ειδικότερα ως προς το γεγονός ότι αναγνωρίζεται ότι οι ορυκτές πηγές ενέργειας θα εξαντληθούν αναπόφευκτα στο εγγύς μέλλον -αν και δεν γίνεται αναφορά στις υψηλές τιμές του πετρελαίου- ενώ αναγνωρίζονται οι επιβλαβείς περιβαλλοντικές και κοινωνικές συνέπειες που συνδέονται με τα θεοποιημένα προσφάτως αγροκαύσιμα.
<P>
Στη συνέχεια όμως λησμονείται η ανάγκη καθορισμού διαφορετικών προτεραιοτήτων στο πλαίσιο της ενεργειακής πολιτικής που θα προσανατολίζονται στη μείωση του κόστους για τους καταναλωτές, τον εξορθολογισμό της κατανάλωσης με σκοπό τη μείωσή της (και όχι μόνο μέσω της ενεργειακής απόδοσης), την παραγωγή λιγότερης ρύπανσης από τις δημόσιες μεταφορές και μια δημόσια πολιτική που θα εξυπηρετεί πραγματικά τα λαϊκά συμφέροντα.
<P>
" ιδέα της θέσπισης κοινής ευρωπαϊκής πολιτικής στον τομέα της ενέργειας είναι μια απόπειρα εξεύρεσης τρόπων για την παροχή περισσότερων ενισχύσεων σε ιδιωτικούς οικονομικούς ομίλους του τομέα, παραμερίζοντας το κυρίαρχο δικαίωμα των κρατών μελών να ορίζουν τα ίδια τις ενεργειακές τους πολιτικές.
<P>
Παραλείπεται επίσης η ανάλυση των αέριων βιοκαυσίμων· δεν υπογραμμίζεται έτσι η ανάγκη ενθάρρυνσης της έρευνας και ανάπτυξης στον τομέα του βιοαερίου, και δεν γίνεται μνεία στο πρόγραμμα "Στόχος 2020". Αυτό συμβαίνει, επειδή κύριος στόχος της έκθεσης είναι να εξασφαλιστούν ακόμη μεγαλύτερα κέρδη, ιδίως μέσω της χρήσης της εμπορίας εκπομπών αερίων του θερμοκηπίου.
<SPEAKER ID="194" NAME="Françoise Grossetête  " AFFILIATION="PPE-DE">
γραπτώς. - (FR) Ψήφισα υπέρ αυτής της έκθεσης, η οποία ενθαρρύνει τα κράτη μέλη να λάβουν τα αναγκαία μέτρα, ώστε να αυξήσουν το ποσοστό των ανανεώσιμων πηγών ενέργειας στο ενεργειακό τους μίγμα.
<P>
Οι ανανεώσιμες πηγές ενέργειας πρέπει να αποτελέσουν εφαλτήριο για την επίτευξη του διπλού στόχου της ενίσχυσης της ασφάλειας του εφοδιασμού και της μείωσης της εκπομπής αερίων του θερμοκηπίου.
<P>
" ενεργειακή απόδοση δεν πρέπει να θεωρείται προϋπόθεση για την επίτευξη του στόχου του 20% όσον αφορά τις ανανεώσιμες πηγές ενέργειας έως το 2020, αλλά αυτόνομος στόχος καθαυτή.
<P>
Έτσι θα δημιουργηθούν νέες θέσεις απασχόλησης και θα ενθαρρυνθεί η έρευνα και η καινοτομία στον τομέα της ενέργειας. Αναφέρομαι, λόγου χάρη, στην έρευνα για την αυξημένη πρόσβαση σε φιλικά για το περιβάλλον οικοδομικά υλικά.
<P>
Οι ανανεώσιμες πηγές ενέργειας είναι ένας από τους καλύτερους τρόπους προστασίας των καταναλωτών και της βιομηχανίας από τις συνδυαστικές επιπτώσεις των αυξανόμενων εισαγωγών ενέργειας και της αύξησης των τιμών των καυσίμων.
<P>
Τέλος, θέλω να εκφράσω την ικανοποίησή μου για την ελευθερία επιλογής των καταλληλότερων ανανεώσιμων πηγών ενέργειας, καθόσον οι δυνατότητες ανάπτυξης ορισμένων ανανεώσιμων πηγών ενέργειας ποικίλλουν ανάλογα με τις ιδιαίτερες γεωλογικές, υδρολογικές και κλιματικές συνθήκες στα διάφορα κράτη μέλη.
<SPEAKER ID="195" NAME="Ian Hudghton  " AFFILIATION="Verts/ALE">
γραπτώς. - (EN) Στήριξα την έκθεση Thomsen και έχω την πεποίθηση ότι πρέπει να καταβληθούν μεγαλύτερες προσπάθειες για την προώθηση των ανανεώσιμων πηγών ενέργειας. " χώρα μου, η Σκωτία, διαθέτει τεράστιες δυνατότητες στον τομέα των ανανεώσιμων πηγών ενέργειας, και η σκωτική κυβέρνηση εκδήλωσε προσφάτως την πρόθεσή της να προωθήσει όσο το δυνατόν μεγαλύτερο εύρος ανανεώσιμων τεχνολογιών. Φρονώ ότι οι προσπάθειες της Σκωτίας μπορούν να διαδραματίσουν ζωτικό ρόλο ως προς την επίτευξη των στόχων της ΕΕ για την τεχνολογία ανανεώσιμων πηγών ενέργειας.
<P>
Ψήφισα κατά της θέσπισης στόχου 10% για τα φυτικά καύσιμα, και υπέρ των εκκλήσεων για πλήρη εκτίμηση επιπτώσεων, προτού εξεταστεί η θέσπιση οιουδήποτε στόχου για τα βιοκαύσιμα.
<P>
" παραγωγή βιοκαυσίμων ενδέχεται να επιταχύνει την υπερθέρμανση του πλανήτη μέσω της αύξησης του ρυθμού καταστροφής των δασών, των τυρφώνων, των υγιών εδαφών και άλλων οικοσυστημάτων τα οποία αποτελούν δεξαμενές αποθήκευσης διοξειδίου του άνθρακα και συμβάλλουν στη ρύθμιση του κλίματος.
<SPEAKER ID="196" NAME="Jaromír Kohlíček  " AFFILIATION="GUE/NGL">
γραπτώς. - (CS) Λατρεύω τις ερασιτεχνικές παραστάσεις. Δεν έχει σημασία ποιο θέμα καλύπτει ο ερασιτέχνης, όταν φορά τις ιδεολογικές του παρωπίδες: το αποτέλεσμα είναι πάντα το ίδιο. Μια ασπρόμαυρη περιγραφή της πραγματικότητας· εκστατικά συμπεράσματα τα οποία είναι άσχετα με τα δεδομένα της πραγματικότητας. Επιπλέον, κατά τη διάρκεια της πρακτικής εφαρμογής ορισμένες φορές προκύπτουν αυξημένες δαπάνες και "απρόσμενα προβλήματα".
<P>
Ιδιαίτερα χαριτωμένες είναι οι ομιλίες ορισμένων συναδέλφων μου βουλευτών για ελκυστικά θέματα όπως η βιομάζα και τα βιοκαύσιμα, τα οποία καταναλώνουν μεγάλες ποσότητες ενέργειας κατά τη μεταφορά των πρώτων υλών, την επεξεργασία και τη διανομή του προϊόντος: όπως μας διδάσκει η πείρα, αυτό είναι πολύ βασικό δεδομένο.
<P>
Για να μειωθούν τα κόστη πρέπει να δημιουργήσουμε μικρές μονάδες παραγωγής που να προμηθεύουν τοπικές γειτονιές με εναλλακτικά καύσιμα. Πρέπει δε να υπογραμμίσω ότι οι εν λόγω πηγές ενέργειας αδυνατούν να προσφέρουν λύση στο ζήτημα της προμήθειάς μας με ενέργεια. Επιτυγχάνουν απλώς τη σχετικά μικρή βελτίωση της τρέχουσας κατάστασης.
<P>
Το ίδιο ισχύει για τα συστήματα συλλογής βρόχινου νερού, τα οποία γίνονται πολύ δημοφιλή, και για σειρά άλλων ανανεώσιμων πηγών ενέργειας.
<P>
Την προσεχή 10ετία οι μεγάλες πόλεις και η βιομηχανία θα εξαρτώνται από την παραγωγή ενέργειας σε μεγάλη κλίμακα και από το φυσικό αέριο. Αν θέλουμε να τηρήσουμε τις δεσμεύσεις του πρωτοκόλλου του Κιότο, οι χώρες στις οποίες σημειώνεται ταχεία αύξηση του ακαθάριστου εγχώριου προϊόντος θα χρειαστεί να δημιουργήσουν επίσης μεγάλα εργοστάσια παραγωγής ενέργειας. Αυτό μπορεί να σημαίνει ένα μόνο πράγμα: περισσότερες μονάδες παραγωγής πυρηνικής ενέργειας. Ειδάλλως, η Ευρωπαϊκή Ένωση θα εξαρτάται πολύ σύντομα σε εξαιρετικά μεγάλο βαθμό από την εισαγωγή ενέργειας. Οι φαντασιοκοπίες ρομαντικών ερασιτεχνών δεν πρόκειται να μεταβάλουν αυτό το γεγονός.
<SPEAKER ID="197" NAME="Romano Maria La Russa  " AFFILIATION="UEN">
γραπτώς. - (IT) Στήριξα την έκθεση Thomsen, η οποία επιβεβαιώνει την ανάγκη εξασφάλισης του 20% της ενέργειας από ανανεώσιμες πηγές ενέργειας έως το 2020. Αυτή θα είναι τεράστια πρόκληση για κάθε χώρα της Ευρώπης, και πρέπει να σταματήσουμε να προσπαθούμε να την αποφύγουμε ή να απαιτούμε μόνο από τα πιο ενάρετα και προορατικά κράτη μέλη να ανταποκριθούν σε αυτήν.
<P>
Φρονώ ότι πρέπει να τεθούν διαφοροποιημένοι εθνικοί στόχοι, οι οποίοι θα κατανεμηθούν δίκαια σε σχέση με τα τρέχοντα επίπεδα χρησιμοποίησης ανανεώσιμων πηγών ενέργειας, το ενεργειακό μίγμα και τις διαφορετικές αναπτυξιακές δυνατότητες που οφείλονται στις ποικίλες κλιματικές, γεωλογικές και εδαφικές συνθήκες που επικρατούν στα επιμέρους κράτη μέλη. Οι ανανεώσιμες πηγές ενέργειας αντιπροσωπεύουν το μέλλον. Οι επενδύσεις στην καινοτομία και την τεχνολογία πρέπει να είναι τεράστιες για να μπορέσει η Ευρώπη να λύσει το πρόβλημα της ενεργειακής εξάρτησης εντός ευλόγου χρονικού διαστήματος, εξασφαλίζοντας προσιτές τιμές για τους χρήστες.
<P>
Φρονώ, ωστόσο, ότι πρέπει να είμαστε πραγματιστές, και να αποφύγουμε να υποκύψουμε στην υποκρισία. Δεν είναι ρεαλιστικό να φανταζόμαστε ότι η παραγωγή ανανεώσιμης ενέργειας θα μας επιτρέψει από μόνη της να επιτύχουμε τόσο φιλόδοξους στόχους, παρότι οι προκαταλήψεις και οι συχνά ιδεολογικές τοποθετήσεις ορισμένων αριστερών και πράσινων πολιτικών μπορεί να μας πείσουν περί του αντιθέτου.
<P>
Αυτό που μπορεί να σώσει την Ευρώπη μεσοπρόθεσμα είναι ένα ενεργειακό μίγμα το οποίο θα περιλαμβάνει πηγές ενέργειας οι οποίες δεν είναι εξ ολοκλήρου ανανεώσιμες, όπως η πυρηνική ενέργεια, η οποία, είτε μας αρέσει είτε όχι, παράγει το ένα τρίτο της ηλεκτρικής ενέργειας στην Ευρώπη.
<P>
(" αιτιολόγηση ψήφου συντομεύτηκε κατ' εφαρμογή του άρθρου 163 του Κανονισμού)
<SPEAKER ID="198" NAME="Kartika Tamara Liotard  " AFFILIATION="GUE/NGL">
γραπτώς. - (NL) Δεδομένου ότι το κόμμα μας, το ολλανδικό Σοσιαλιστικό Κόμμα, αποδίδει μεγάλη σημασία στις ανανεώσιμες πηγές ενέργειας και θεωρεί ότι πρέπει να αναληφθεί δράση σε πολύ ευρύτερη κλίμακα σε αυτόν τον τομέα, δεν καταψηφίσαμε την έκθεση. Εντούτοις, το κείμενο περιλαμβάνει ορισμένες πολύ αρνητικές πτυχές. Απορρίπτουμε κατηγορηματικά την πυρηνική ενέργεια ως βιώσιμη, ανανεώσιμη πηγή ενέργειας. Επιπλέον, διαφωνούμε με την ιδέα ότι οι αγορές ενέργειας πρέπει να ελευθερωθούν σε ευρωπαϊκό επίπεδο. Τέλος, υποστηρίζουμε την άποψη ότι η ηλιακή, η αιολική και η υδάτινη ενέργεια είναι καλύτερες εναλλακτικές έναντι των βιοκαυσίμων.
<SPEAKER ID="199" NAME="Διαμάντω Μανωλάκου  " AFFILIATION="GUE/NGL">
γραπτώς. - " πρόταση της Επιτροπής για καθορισμό του στόχου παραγωγής του 20% της συνολικής ενέργειας από ανανεώσιμες πηγές, που πρέπει να επιτύχει κάθε κράτος-μέλος και να περιλαμβάνει στα εθνικά σχέδια δράσης, θα ήταν αποδεκτή αν στόχευε στη συνδυασμένη αντιμετώπιση των λαϊκών αναγκών, τη μείωση της ενεργειακής εξάρτησης, της εξοικονόμησης ενέργειας, της προστασίας του περιβάλλοντος, της κατοχύρωσης του ενεργειακού προϊόντος ως κοινωνικού αγαθού και όχι ως εμπορεύματος.
<P>
Όμως, οι κατευθύνσεις που δίνονται από την ΕΕ είναι η κερδοφορία του επενδυτή και η μετατροπή της αξιοποίησης των ΑΠΕ σε όχημα για την είσοδο του ιδιωτικού κεφαλαίου, με ταυτόχρονη διασφάλιση της κερδοφορίας του. Μολονότι οι ΑΠΕ είναι ανεξάντλητες στη φύση και η χρήση τους συμβάλλει στη μείωση των ρύπων, ωστόσο μπροστά στο κέρδος καταστρέφεται και το περιβάλλον. Παράδειγμα αποτελεί η ανεξέλεγκτη προώθηση των αιολικών πάρκων ακόμα και σε περιοχές προστατευόμενες από το NATURA, προκειμένου ο ιδιώτης να κερδίσει.
<P>
Συνεπώς, είναι υποκριτική η επίκληση του περιβάλλοντος και στοχεύει στη συγκάλυψη της απελευθέρωσης του τομέα της ενέργειας και των επιπτώσεων στα λαϊκά συμφέροντα. " ενέργεια αντιμετωπίζεται ως εμπόρευμα και όχι ως κοινωνικό αγαθό.
<P>
Σε ό,τι αφορά τα βιοκαύσιμα, είναι πρόκληση να χρησιμοποιούνται διατροφικά προϊόντα για ενέργεια και όχι για τη διατροφή των πεινασμένων όταν εκατομμύρια άνθρωποι πεθαίνουν από την πείνα.
<SPEAKER ID="200" NAME="Andreas Mölzer  " AFFILIATION="ITS">
γραπτώς. - (DE) " προαγωγή των ανανεώσιμων ενεργειών είναι βέβαια σημαντική, αλλά δεν επιτρέπεται να χρησιμοποιείται ως πρόσχημα σε συνάρτηση με το σύνταγμα της ΕΕ για να περιοριστούν ακόμα περισσότερο από την πίσω πόρτα τα δικαιώματα των κυρίαρχων κρατών μελών. Επειδή το σημείο αυτό δυστυχώς δεν περιλήφθηκε στην παρούσα έκθεση και ως εκ τούτου δεν έγινε διευκρίνιση, είμαι υποχρεωμένος να απορρίψω την έκθεση.
<P>
Είναι πάρα πολύς ο καιρός που η επικέντρωση σε ακριβούς πυρηνικούς σταθμούς εμποδίζει την ανάπτυξη άλλων ενεργειακών τεχνολογιών. Ακόμα και σήμερα ο ερευνητικός προϋπολογισμός για την πυρηνική ενέργεια είναι επταπλάσιος ή οκταπλάσιος από τους πόρους για τις ανανεώσιμες ενέργειες και την ενεργειακή απόδοση. Αν η ΕΕ λαμβάνει πραγματικά σοβαρά υπόψη τον χάρτη πορείας για τις ανανεώσιμες πηγές ενέργειας, πρέπει να φροντίσει να υπάρχει εδώ πιο δίκαιη κατανομή των ενισχύσεων, όμως ούτε αυτό φαίνεται να υπάρχει στην έκθεση για την οποία ψηφίζουμε.
<SPEAKER ID="201" NAME="Luís Queiró  " AFFILIATION="PPE-DE">
γραπτώς. - (PT) " αυξημένη κατανάλωση είναι δείγμα γενικευμένης (έστω και αν δεν είναι πάντα ισορροπημένη) βελτίωσης του επιπέδου διαβίωσης. Τα μέτρα που αποβλέπουν στην καταπολέμηση των αρνητικών επιπτώσεων που προκαλεί η αύξηση της κατανάλωσης πρέπει ως εκ τούτου να συνυπολογίζουν ότι ένας από τους παράγοντες αυτής της εξίσωσης -η ανάπτυξη- δεν μπορεί να μεταβληθεί. Απομένει λοιπόν η δυνατότητα παρέμβασης σε δύο μέτωπα: τον εξορθολογισμό της κατανάλωσης και τη βελτίωση της απόδοσης (ιδίως της ενεργειακής απόδοσης) της ενέργειας που παράγουμε. Τούτο σημαίνει ότι μεγάλο μέρος όσων προσπαθούμε να επιτύχουμε εξαρτάται από την έρευνα και την καινοτομία.
<P>
Στο εγκριθέν ψήφισμα πολύ ορθώς υπογραμμίζεται ότι "οι ανανεώσιμες πηγές ενέργειας αποτελούν βασικό στοιχείο ενός βιώσιμου ενεργειακού συνδυασμού, ο οποίος συμβάλλει στη μείωση της εξάρτησης από εισαγωγές ενέργειας και στη διαφοροποίηση του συνδυασμού καυσίμων, σε χαμηλότερα επίπεδα CO2 και άλλων εκπομπών, στην ανάπτυξη νέων καινοτόμων τεχνολογιών και σε ευκαιρίες απασχόλησης και περιφερειακής ανάπτυξης"· ένα από τα συμπεράσματα που συνάγονται είναι ότι πρέπει να γίνει μεγαλύτερη χρήση των κοινοτικών προγραμμάτων έρευνας και τεχνολογίας για την ενθάρρυνση της ανάπτυξης ανανεώσιμων ενεργειακών τεχνολογιών.
<P>
Εν κατακλείδι: συμφωνώ με την προσέγγιση που έχει υιοθετηθεί και τάσσομαι υπέρ της αύξησης των επενδύσεων προς αυτήν την κατεύθυνση. Αυτός είναι ο βασικός λόγος για τον οποίο υπερψήφισα την έκθεση.
<SPEAKER ID="202" NAME="Lydia Schenardi  " AFFILIATION="ITS">
γραπτώς. - (FR) Στηρίζουμε πλήρως την προαγωγή των ανανεώσιμων πηγών ενέργειας, τόσο στον τομέα των μεταφορών όσο και στους τομείς της θέρμανσης ή της παραγωγής ηλεκτρισμού. Όπως και το σύνολο των συναδέλφων μας βουλευτών, θεωρούμε ότι είναι ένας τρόπος προστασίας του περιβάλλοντος, αλλά και μείωσης της ενεργειακής μας εξάρτησης.
<P>
Εντούτοις, δεν μπορούμε να στηρίξουμε την έκθεση της κ. Thomsen. Πρώτα από όλα, ο πραγματικός της στόχος δεν είναι οικολογικός, ούτε καν οικονομικός· είναι δογματικός: όπως φαίνεται στην αιτιολογική έκθεση, σκοπός είναι η διαμόρφωση κοινής ευρωπαϊκής πολιτικής στον τομέα της ενέργειας, και σε αυτό πρέπει να δοθεί προτεραιότητα έναντι κάθε άλλου ζητήματος. Ωστόσο, η ενεργειακή πολιτική, η οποία είναι ζήτημα εθνικής κυριαρχίας και ανεξαρτησίας, πρέπει να αποτελεί αποκλειστικά εθνικής αρμοδιότητας ζήτημα. Αυτό δεν αποκλείει με κανέναν τρόπο τη συνεργασία και την αλληλεγγύη.
<P>
Επιπλέον, οι προτάσεις που περιλαμβάνονται στην έκθεση δεν φαίνεται να επαρκούν, ώστε να διασφαλιστεί ότι θα ληφθούν δεόντως υπόψη οι εθνικές ιδιαιτερότητες: όχι μόνο τα γεωγραφικά χαρακτηριστικά, αλλά και οι ιδιαίτεροι οικονομικοί περιορισμοί. Το κείμενο σιωπά επίσης όσον αφορά τους τρόπους με τους οποίους θα βοηθηθούν οι λιγότερο αναπτυγμένες σε αυτόν τον τομέα χώρες να επιτύχουν έναν δεσμευτικό, καθολικό στόχο.
<P>
Τάσσομαι υπέρ των ανανεώσιμων πηγών ενέργειας, όχι όμως ως πρόσχημα για τη διεύρυνση των αρμοδιοτήτων της Ευρωπαϊκής Ένωσης.
<SPEAKER ID="203" NAME="Brian Simpson  " AFFILIATION="PSE">
γραπτώς. - (EN) Οι ανανεώσιμες πηγές ενέργειας στην Ευρώπη είναι σημαντικό θέμα, το οποίο, κατά τη γνώμη μου, δεν αναγνωρίζεται όσο πραγματικά αξίζει. Σε αυτήν την περίοδο ενεργειακής κρίσης, υπερθέρμανσης του πλανήτη και μείωσης των αποθεμάτων των πιο παραδοσιακών ορυκτών καυσίμων που διανύουμε, είναι εύλογο να εξετάζει το Ευρωπαϊκό Κοινοβούλιο την καλύτερη χρήση των ανανεώσιμων πηγών ενέργειας. Εντούτοις, θέλω επίσης να επισημάνω ότι εξακολουθούμε να διαθέτουμε μεγάλα αποθέματα άνθρακα στο σύνολο της ΕΕ και, με την ανάπτυξη των καθαρών τεχνολογιών άνθρακα, θέλω να θέσω το εξής ερώτημα: μήπως τελικά η εγκατάλειψη του άνθρακα ως πηγής ενέργειας ήταν πρόωρη;
<P>
Θα υπερψηφίσω αυτήν την έκθεση, όμως πιστεύω ότι πρέπει να είμαστε πραγματιστές ως προς τα αποτελέσματα που μπορούν να επιτευχθούν με την αιολική ή την κυματική ενέργεια, ιδίως ενόψει της διαρκώς αυξανόμενης ζήτησης ενέργειας στην ΕΕ. Φρονώ ότι ορθώς ζητούμε από την Επιτροπή να καταρτίσει σχέδια δράσης για τις ανανεώσιμες πηγές ενέργειας, όπως η αιολική, η κυματική και η ηλιακή ενέργεια, και να σχεδιάσει επίσης μια στρατηγική για τα βιοκαύσιμα. Επ' αυτού, όμως, πρέπει να διασφαλίσουμε ότι δεν θα σώσουμε τον πλανήτη, από περιβαλλοντική άποψη, μόνο και μόνο για να οδηγήσουμε τον πληθυσμό του σε λιμοκτονία, γι' αυτό εξάλλου είναι ορθή η έκκληση της επιτροπής να επιδιωχθεί ισορροπία μεταξύ της παραγωγής τροφίμων και ενέργειας.
<SPEAKER ID="204" NAME="Kathy Sinnott  " AFFILIATION="IND/DEM">
γραπτώς. - (EN) Στη χώρα μου, την Ιρλανδία, η κατανάλωση ενέργειας για οικιακές χρήσεις αντιστοιχεί στο 25% περίπου της συνολικής ενεργειακής κατανάλωσης. Μεγάλο μέρος αυτού του ποσοστού αφορούσε την κατανάλωση ενέργειας για θέρμανση. " ενεργειακή κατανάλωση στον οικιακό τομέα είναι μεγαλύτερη από ό,τι χρειάζεται, καθόσον οι άνθρωποι που ζουν σε ανεπαρκείς κατοικίες πρέπει να καταναλώνουν περισσότερη ενέργεια για τη θέρμανση των σπιτιών τους.
<P>
" βελτίωση της ενεργειακής απόδοσης μιας κατοικίας μπορεί συχνά να επιτευχθεί πραγματοποιώντας ορισμένες σχετικά απλές και ανέξοδες μετατροπές, όπως η εγκατάσταση θερμοστατών στα θερμαντικά σώματα ή η χρησιμοποίηση οικιακών συσκευών αυξημένης ενεργειακής απόδοσης. Άλλα μέτρα περιλαμβάνουν την εγκατάσταση ολοκληρωμένων συστημάτων κεντρικής θέρμανσης ή τη μόνωση των διπλών τοίχων ή των στεγών. Οι τελευταίες αυτές επιλογές μπορεί να προκαλούν μεγαλύτερη όχληση βραχυπρόθεσμα, αλλά τα αποτελέσματά τους είναι μακροπρόθεσμα.
<P>
Απευθύνω έκκληση σε όλες τις κυβερνήσεις να προωθήσουν τη μόνωση των κατοικιών και τα υπόλοιπα μέτρα που ανέφερα. " προώθηση των μέτρων αυτών μπορεί να εξασφαλίσει την εξοικονόμηση ενέργειας παράλληλα με την προστασία του περιβάλλοντος. " μείωση του ΦΠΑ στις εργασίες ανακαίνισης πρέπει επίσης να προωθηθεί από τις κυβερνήσεις. " βελτίωση της μόνωσης μπορεί να περιορίσει την κατανάλωση ενέργειας στον οικιακό τομέα έως και 5%.
<SPEAKER ID="205" NAME="Peter Skinner  " AFFILIATION="PSE">
γραπτώς. - (EN) Μπορώ να στηρίξω αυτήν την έκθεση και φρονώ ότι οι γενικοί στόχοι που τίθενται σε αυτή είναι ισορροπημένοι ενόψει της υφιστάμενης διαρκούς ανησυχίας σχετικά με την ενεργειακή ασφάλεια. Οι ανανεώσιμες πηγές ενέργειας είναι σημαντική πτυχή των μελλοντικών μας συστημάτων παραγωγής ηλεκτρισμού, εξακολουθούμε όμως να είμαστε υποχρεωμένοι να λειτουργούμε βάσει του τρέχοντος συστήματος παραγωγής ενέργειας. Αν η ΕΕ καταφέρει να δώσει έμφαση στην τεχνολογία που είναι αναγκαία για την είσοδό της στον 21ο αιώνα, θα μπορέσει επίσης να κατακτήσει ανταγωνιστικό πλεονέκτημα σε αυτόν τον τομέα τα προσεχή έτη.
<SPEAKER ID="206" NAME="Bart Staes  " AFFILIATION="Verts/ALE">
γραπτώς. - (NL) " έκθεση σχετικά με τον χάρτη πορείας για τις ανανεώσιμες πηγές ενέργειας είναι ένα ευφυές κείμενο. Σε αυτό δηλώνεται με σαφήνεια ότι η περίοδος των προσεχών ετών θα είναι κρίσιμη, και ότι απαιτείται ένα νομοθετικό πλαίσιο για την ενίσχυση της διαδικασίας συναπόφασης με σκοπό να αυξηθεί το σημερινό ποσοστό των ανανεώσιμων πηγών ενέργειας στο ενεργειακό μίγμα, που είναι 7%, στο 20% έως το 2020.
<P>
Στην έκθεση ορθώς υπογραμμίζονται οι τεράστιες δυνατότητες που προσφέρει η υπεράκτια αιολική ενέργεια: πιθανή κάλυψη του 15% της συνολικής ζήτησης ενέργειας της ΕΕ έως το 2020, κάτι που μπορεί να οδηγήσει στη δημιουργία 368 000 θέσεων απασχόλησης. Ορθώς επίσης έχουν τεθεί τα αναγκαία ερωτήματα σχετικά με την ανάπτυξη των βιοκαυσίμων, πρωτίστως δε όσον αφορά την ανάγκη για βιώσιμες μεθόδους παραγωγής και την εύλογη ισορροπία μεταξύ της παραγωγής τροφίμων και της παραγωγής ενέργειας. " Ομάδα των Πρασίνων / Ευρωπαϊκή Ελεύθερη Συμμαχία θα είχε θέσει το θέμα με αρκετά πιο αυστηρό τρόπο και θα είχε ζητήσει να πραγματοποιηθεί σοβαρή ανάλυση των συνεπειών των βιοκαυσίμων για το κλίμα, το περιβάλλον, την κοινωνική δομή και την επισιτιστική ασφάλεια.
<P>
Είναι λυπηρό το γεγονός ότι, στην έκθεση, ο στόχος για τα βιοκαύσιμα παραμένει αμετάβλητος στο 10%. Άλλο αρνητικό στοιχείο της έκθεσης είναι η αιτιολογική σκέψη Ε, στην οποία η πυρηνική ομάδα συμφερόντων προτείνει την πυρηνική ενέργεια ως "τεχνολογική γέφυρα". Οι Πράσινοι διαφωνούν με μια τέτοια θέση και γι' αυτό κατέθεσαν την τροπολογία αριθ. 2. Συνολικά, η έκθεση είναι εμπεριστατωμένη και αξίζει τη στήριξή μας.

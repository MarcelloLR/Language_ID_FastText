<CHAPTER ID="009">
Έλεγχος των εντολών
<SPEAKER ID="086" NAME="Πρόεδρος">
" ημερήσια διάταξη προβλέπει τον έλεγχο των εντολών των νέων βουλευτών του Ευρωπαϊκού Κοινοβουλίου. Ο κ. Gargani θα παρουσιάσει σχετική προφορική έκθεση, εξ ονόματος της Επιτροπής Νομικών Θεμάτων.
<SPEAKER ID="087" NAME="Giuseppe Gargani" LANGUAGE="IT">
Κύριε Πρόεδρε, κυρίες και κύριοι, σύμφωνα με τον Κανονισμό, το Ευρωπαϊκό Κοινοβούλιο πρέπει να ελέγξει την εντολή και να αποφανθεί σχετικά με το κύρος της εντολής των νεοεκλεγέντων βουλευτών του. Κατά τη συνεδρίαση της 25ης Φεβρουαρίου, η επιτροπή ήλεγξε τις εντολές των 35 ρουμάνων βουλευτών του ΕΚ που ορίσθηκαν από τις αρμόδιες αρχές. Στα ονόματα αυτών, πρέπει να προστεθούν τρία ακόμα ονόματα, που θα ορισθούν από τις αρμόδιες εθνικές αρχές.
<P>
Δεδομένου του μεγάλου αριθμού ελέγχων που πρέπει να πραγματοποιηθούν και των χρονικών περιορισμών, θεωρήθηκε δέον η Επιτροπή Νομικών Θεμάτων, και συγκεκριμένα ο πρόεδρός της, να υποβάλει προφορική έκθεση στο Κοινοβούλιο. Εφόσον η επιτροπή επιβεβαιώσει ότι όλα είναι όπως πρέπει, το Κοινοβούλιο θα μπορέσει να κυρώσει όλες τις εντολές.
<SPEAKER ID="088" NAME="Πρόεδρος">
Κυρώνονται οι εντολές.

<CHAPTER ID="020">
Παρεμβάσεις διάρκειας ενός λεπτού (άρθρο 150 του Κανονισμού) 
<SPEAKER ID="220" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="221" NAME="Jim Higgins" AFFILIATION="PPE">
(GA) Κυρία Πρόεδρε, στόχος της Ευρωπαϊκής Ένωσης πρέπει να είναι η σημαντική μείωση της συχνότητας των δυστυχημάτων και των σοβαρών τραυματισμών και η βελτίωση της οδικής ασφάλειας.
<P>
Δεν δέχομαι ότι πρέπει να περιμένουμε μέχρι το 2033 για να τεθεί σε ισχύ η ευρωπαϊκή άδεια οδήγησης. Επί του παρόντος, υπάρχει απλώς ένα ευρωπαϊκό πρότυπο για την άδεια οδήγησης αλλά τι σημαίνει αυτό στην πραγματικότητα;
<P>
Θέλουμε να προστατεύσουμε τους χρήστες των οδών, αν υπάρχει η πολιτική βούληση γι' αυτό, και πιστεύω ακράδαντα ότι η σύγχρονη τεχνολογία που είναι τώρα διαθέσιμη μπορεί να μειώσει το χρονικό διάστημα που μεσολαβεί μέχρι να τεθεί σε ισχύ η οδηγία 2006/126/ΕΚ. Δεν μπορούμε να περιμένουμε άλλο - αυτό είναι εξαιρετικά σημαντικό. " Επιτροπή πρέπει να κάνει κάτι συγκεκριμένο γι' αυτό το θέμα.
<SPEAKER ID="222" NAME="Alajos Mészáros" AFFILIATION="PPE">
(HU) Κυρία Πρόεδρε, η δημοκρατία, η ελευθερία, η αλληλεγγύη και τα χριστιανικά ιδανικά αποτελούν τις κοινές ευρωπαϊκές αξίες στις οποίες πιστεύω. Σε αυτές πίστευε και ο κόμης János Eszterházy, ένας σλοβάκος ούγγρος πολιτικός, ο οποίος καταδικάστηκε με χαλκευμένες κατηγορίες από τους κομμουνιστές το 1947 και βρήκε μαρτυρικό θάνατο στη φυλακή Mírov το 1957. Εκτός από τα αμέτρητα άλλα χαρίσματά του, ήταν ο μόνος πολιτικός που, ως μέλος του Κοινοβουλίου, καταδίκασε και καταψήφισε την απέλαση των Εβραίων στο κοινοβούλιο του φασιστικού σλοβακικού κράτους το 1942. Το μόνο του έγκλημα ήταν να υπερασπίζεται σταθερά τους Ούγγρους της Σλοβακίας οι οποίοι, μαζί με τους γερμανόφωνους πολίτες, υπέστησαν μαζικό εξευτελισμό, έμειναν χωρίς πατρίδα και εκτοπίσθηκαν δυνάμει των επαίσχυντων διαταγμάτων Beneš. " ΕΕ θα έπρεπε να ντρέπεται για το γεγονός ότι εξακολουθούν να ισχύουν αυτά τα απάνθρωπα διατάγματα που νομιμοποιούν την κρατική τρομοκρατία και δεν έχει γίνει ακόμα η αποκατάσταση του János Eszterházy, καθώς και εκατοντάδων χιλιάδων πολιτών που έχασαν την ανθρώπινη αξιοπρέπειά τους. Ζητώ από τους αξιότιμους συναδέλφους μου βουλευτές να εκφράσουν τη βαθύτερη ανησυχία τους για την προστασία των κοινών ευρωπαϊκών αξιών μας.
<SPEAKER ID="223" NAME="George Sabin Cutaş" AFFILIATION="S&amp;D">
(RO) Κυρία Πρόεδρε, φέτος, οι διαδηλώσεις αυτονομιστών που οργανώθηκαν από τους ούγγρους εξτρεμιστές στην Τρανσυλβανία για τον εορτασμό της εθνικής ημέρας της Ουγγαρίας χαρακτηρίστηκαν από ανησυχητική επίδειξη ριζοσπαστισμού, ιδίως λόγω της υποστήριξης και των δηλώσεων από ανώτερους εκπροσώπους του ουγγρικού κράτους και ενός εκ των αντιπροέδρων του Ευρωπαϊκού Κοινοβουλίου.
<P>
Ο ουγγρικός εορτασμός στις 15 Μαρτίου θέτει σε κίνδυνο από χρόνο σε χρόνο την καλή σχέση κατανόησης μεταξύ Ρουμάνων και Ούγγρων. Σε αυτήν την κατάσταση, προκλητικές εκδηλώσεις, όπως η πρόσφατη δράση του ούγγρου εξτρεμιστή που κρέμασε συμβολικά τον ήρωα του αγώνα των Ρουμάνων της Τρανσυλβανίας το 1848 για τα εθνικά δικαιώματά τους, το μόνο που επιτυγχάνουν είναι να απειλούν την ειρηνική συνύπαρξη.
<P>
Καταδικάζω κατηγορηματικά αυτές τις επιδείξεις εξτρεμισμού. Ζητώ από τις ρουμανικές αρχές να αντικαταστήσουν την πολιτική συνενοχή με νόμιμα μέτρα. Απευθύνω επίσης έκκληση στα ευρωπαϊκά φόρουμ να αναλάβουν δράση για την αναστολή της κλιμάκωσης του εθνοτικού μίσους και του εδαφικού αυτονομισμού σε μια περιοχή όπου δίνεται μια μοναδική ευκαιρία να κλείσουν οι πληγές του παρελθόντος με τη βοήθεια των ευρωπαϊκών αξιών.
<SPEAKER ID="224" NAME="Alexander Mirsky" AFFILIATION="S&amp;D">
(LV) Κυρία Πρόεδρε, θα ήθελα να σας θέσω ένα ερώτημα. Πιστεύετε ότι είναι δυνατόν να κλείσουν τα γαλλικά σχολεία στο Βέλγιο; Ή, ας πούμε, τα γερμανικά σχολεία στη Γαλλία; Πολύ σωστά: δεν είναι δυνατόν. Ωστόσο, στη Λετονία, όπου πάνω από το 40% του πληθυσμού είναι ρωσόφωνο, αυτό είναι δυνατόν. Σήμερα, στο λετονικό Κοινοβούλιο, μέλη των εθνικιστών και των Ναζί θέλουν να διενεργήσουν δημοψήφισμα για το κλείσιμο των ρωσικών σχολείων στη Λετονία. Ταυτόχρονα, ο Ύπατος Αρμοστής του ΟΑΣΕ για τις εθνικές μειονότητες, Knut Vollebaek, φτάνει στη Λετονία και ανακοινώνει ότι μπορεί να είναι υπερήφανος για την ενσωμάτωση στη Λετονία. Νομίζετε ότι αστειεύομαι; Κάνετε λάθος. Επιπλέον, τι πιστεύετε ότι θα συμβεί αν κλείσουν τα ρωσικά σχολεία στη Λετονία; Θα σας πω - θα ξεσπάσει εμφύλιος πόλεμος στη Λετονία. Αν το Ευρωπαϊκό Κοινοβούλιο δεν αντιδράσει σήμερα σε αυτήν την απροκάλυπτη ριζοσπαστική πρωτοβουλία, αύριο θα είναι ήδη αργά. Σας ευχαριστώ.
<SPEAKER ID="225" NAME="Izaskun Bilbao Barandica" AFFILIATION="ALDE">
(ES) Κυρία Πρόεδρε, η πυρηνική κρίση στην Ιαπωνία δεν πρέπει να γίνει αντικείμενο εκμετάλλευσης για σκοπούς χειραγώγησης· το κοινό περιμένει από εμάς να ανταποκριθούμε και να δράσουμε. Το πρώτο πράγμα είναι η άμεση και διαφανής διεξαγωγή των δοκιμών ασφαλείας που έχουν ανακοινωθεί και να ζητηθεί από τα κράτη να κλείσουν τις απαρχαιωμένες ή επικίνδυνες εγκαταστάσεις. Οι πρώτες δοκιμές πρέπει να διεξαχθούν στις εγκαταστάσεις πρώτης γενιάς, οι οποίες χρησιμοποιούν την ίδια τεχνολογία με τη Fukushima. Βρίσκονται στο τέλος της λειτουργικής ζωής τους και είναι τεχνικά απαρχαιωμένες.
<P>
Γι' αυτό σας ζητώ να υποστηρίξετε το αίτημα από όλους τους θεσμούς της Χώρας των Βάσκων να κλείσει άμεσα μια μονάδα με αυτά τα χαρακτηριστικά: η μονάδα στη Santa María de Garoña. Πάνω από 2 εκατομμύρια άνθρωποι ζουν σε ακτίνα 80 χλμ γύρω από αυτή. Επιπροσθέτως, πρέπει να γίνει περισσότερη δουλειά στον τομέα της πρόληψης από πλευράς αστικού σχεδιασμού και πολιτικής προστασίας, στον τομέα της ασφάλειας αναφορικά με την απόφαση για το σημείο εγκατάστασης αυτών των μονάδων και στον τομέα της εκπόνησης ενός ευρωπαϊκού πρωτοκόλλου, το οποίο θα μας επιτρέπει να αναλαμβάνουμε αποτελεσματική, οργανωμένη και άμεση κοινή δράση για την αντιμετώπιση καταστροφών μεγάλης κλίμακας.
<SPEAKER ID="226" NAME="Marian Harkin" AFFILIATION="ALDE">
(EN) Κυρία Πρόεδρε, η Γενική Γραμματέας της Επιτροπής, Catherine Day, περιέγραψε πρόσφατα τη διάσωση των ιρλανδικών τραπεζών ως "δύσκολη αλλά βιώσιμη". Εδώ δεν πρόκειται για διάσωση αλλά για ξεπούλημα: ξεπούλημα, με την επιμονή της ΕΕ, στους κατόχους ομολόγων -senior, junior, αυξημένης, μειωμένης εξασφάλισης- κάθε είδους, κατηγορίας και τάξης κατόχων ομολόγων, ενώ οι ιρλανδοί φορολογούμενοι επωμίζονται ένα επαχθές χρέος.
<P>
Το κόστος της διάσωσης των τραπεζών είναι 70 δισεκατομμύρια ευρώ, για να μην αναφερθούμε και στα 200 δισεκατομμύρια ευρώ έκτακτης χρηματοδότησης από την ΕΚΤ. Πώς ένα μικρό νησί 4,4 εκατομμυρίων ανθρώπων θα αντιμετωπίσει αυτήν την τρέλα; Το βάρος του χρέους για κάθε άνδρα, γυναίκα και παιδί στην Ιρλανδία είναι περίπου 160.000 ευρώ μόνο για τη διάσωση των τραπεζών και στο ποσό αυτό δεν συμπεριλαμβάνονται οι τόκοι. Μια μικρή σύγκριση: αν η Γαλλία -με πληθυσμό 62 εκατομμύρια- αντιμετώπιζε μια αντίστοιχη τραπεζική κρίση, το χρέος των γάλλων πολιτών θα ήταν 1 τρισεκατομμύριο ευρώ. Θα το περιέγραφε αυτό η Επιτροπή ως "δύσκολο αλλά βιώσιμο";
<P>
Τέλος, η Catherine Day έκανε επίσης λάθος όταν είπε ότι αυτή δεν είναι μια κρίση του ευρώ. Αν η Ευρωπαϊκή Επιτροπή δεν το αναγνωρίσει αυτό και δεν ενεργήσει ανάλογα, τότε το μέλλον της ευρωζώνης, και όχι μόνο της Ιρλανδίας, αναμένεται δυσοίωνο.
<SPEAKER ID="227" NAME="Oriol Junqueras Vies" AFFILIATION="Verts/ALE">
(IT) Κυρία Πρόεδρε, κυρίες και κύριοι, στην τρέχουσα διεθνή οικονομική κρίση, η Καταλονία δείχνει πολύ θετικά σημάδια, όπως μια αύξηση των εξαγωγών πέρυσι της τάξης του 16%, αλλά και πολύ αρνητικά συμπτώματα όπως η ανεργία στους νέους που ξεπερνά το 40%.
<P>
Ένας από τους βασικούς λόγους γι' αυτές τις δυσκολίες είναι η απώλεια φορολογικών εσόδων που υφίσταται η χώρα κάθε χρόνο, η οποία αντιστοιχεί σε περισσότερο από 10% του ακαθάριστου εγχώριου προϊόντος, ποσοστό πολύ υψηλότερο από τη συνδρομή του πλουσιότερου κρατιδίου σε ολόκληρη την Ομοσπονδιακή Δημοκρατία της Γερμανίας.
<P>
Ο οικονομικός στραγγαλισμός της Καταλονίας πλήττει έναν από τους βασικούς οικονομικούς μοχλούς στη νότια Ευρώπη και, γι' αυτόν τον λόγο, αποτελεί πρόβλημα για ολόκληρη την Ευρωπαϊκή Ένωση.
<SPEAKER ID="228" NAME="Janusz Wojciechowski" AFFILIATION="ECR">
(PL) Κυρία Πρόεδρε, η Δημοκρατία της Λιθουανίας ενέκρινε πρόσφατα έναν εκπαιδευτικό νόμο ο οποίος αλλάζει το εκπαιδευτικό σύστημα με τέτοιον τρόπο που δημιουργεί φόβους ότι ένα σημαντικός αριθμός -τουλάχιστον τα μισά, ίσως και περισσότερα- πολωνικών σχολείων στη Λιθουανία ενδέχεται να κλείσουν. Αυτό αποτελεί ένα ακόμη παράδειγμα διακρίσεων εις βάρος της πολωνικής εθνικής μειονότητας που ζει στη χώρα για αιώνες, εδώ και πολλές γενιές. Μετά την εισαγωγή μιας απαγόρευσης της γραφής των πολωνικών ονομάτων με την πολωνική γραφή και της απαγόρευσης της χρήση των πολωνικών τοπωνυμίων, και ακόμα και περιπτώσεις επιβολής κυρώσεων σε Πολωνούς διότι χρησιμοποιούσαν τη γλώσσα τους, αντιμετωπίζουμε άλλη μια περίπτωση διακρίσεων, η οποία αυτή τη φορά έχει να κάνει με την εκπαίδευση.
<P>
Αυτό είναι ακόμα πιο λυπηρό διότι δεν υπάρχει καμία σύγκρουση μεταξύ των λαών των δύο χωρών, αλλά οι λιθουανικές αρχές πυροδοτούν και υποδαυλίζουν ανεύθυνα αυτή τη σύγκρουση, η οποία μπορεί να έχει εξαιρετικά δυσμενείς επιπτώσεις. Μας απασχολούν οι παραβιάσεις των ανθρωπίνων δικαιωμάτων σε διάφορα μέρη του κόσμου και παρ' όλα αυτά παρόμοιες λυπηρές εξελίξεις λαμβάνουν χώρα εδώ στην Ευρωπαϊκή Ένωση. Είναι καιρός να ασχοληθεί η Ευρωπαϊκή Ένωση με αυτό το θέμα. Είναι ντροπή, όχι μόνο για τη Λιθουανία, αλλά και για ολόκληρη την Ευρωπαϊκή Ένωση. Σας ευχαριστώ.
<SPEAKER ID="229" NAME="Κυριάκος Τριανταφυλλίδης" AFFILIATION="GUE/NGL">
Κυρία Πρόεδρε, ο Τούρκος Πρωθυπουργός, σχολιάζοντας την έκθεση Oomen-Ruijten για την ενταξιακή πορεία της Τουρκίας, δήλωνε πως στην έκθεση δεν υπάρχει ισορροπία και ότι ο ίδιος δεν θεωρεί ισορροπημένους αυτούς που την συνέταξαν.
<P>
Λίγες μέρες αργότερα, τουρκοκύπριοι συνδικαλιστές βροντοφώναζαν έξω από το Ευρωκοινοβούλιο στις Βρυξέλλες, ότι η τουρκική πολιτική ηγεσία δεν βρίζει μόνο τους ευρωβουλευτές που υπερψήφισαν την έκθεση της κ. Oomen-Ruijten, αλλά και τους τουρκοκύπριους που σε ογκώδη συλλαλητήρια στην κατεχόμενη Κύπρο, διαμαρτύρονταν εναντίον της καταπίεσης που ασκεί πάνω τους η παρουσία 40.000 τούρκικου στρατού, καθώς και ανυπολόγιστου αριθμού τούρκων εποίκων. Ο τουρκοκύπριος πολιτικός Τσιαν, μιλώντας στην εκδήλωση, ανέφερε ότι η Άγκυρα παραβιάζοντας το διεθνές δίκαιο αλλάζει τη δημογραφική δομή ολοκληρωτικά με τη μεταφορά πληθυσμού από την Τουρκία, απειλώντας την ίδια την ύπαρξη της τουρκοκυπριακής κοινότητας, τονίζοντας ότι όποιος σέβεται τα ανθρώπινα δικαιώματα όπως η Ευρωπαϊκή Ένωση, δεν μπορεί να αποδέχεται αυτήν την παραβίαση.
<P>
Εμείς κυρία Πρόεδρε, ως Κοινοβούλιο, θα αποδεχθούμε αυτήν την παραβίαση; Σας καλώ όπως μεταφέρετε αυτήν την φωνή διαμαρτυρίας των τουρκοκυπρίων, τόσο στο Συμβούλιο όσο και στην Επιτροπή για να ενεργήσουν ανάλογα πριν είναι αργά.
<SPEAKER ID="230" NAME="Νικόλαος Σαλαβράκος" AFFILIATION="EFD">
Κυρία Πρόεδρε, η Βόρεια Αφρική φλέγεται εξαιτίας των πολιτικών εξελίξεων σε Αίγυπτο, Τυνησία, Λιβύη. " κρίση αυτή συμπαρασύρει και άλλες χώρες της Μέσης Ανατολής με δυσμενή αποτελέσματα, πολιτικά αμφίβολα και αόριστα. Παράλληλα υπάρχει και σημαντική αυτονόμηση της Τουρκίας από τα κέντρα αποφάσεων της Δύσης με σύγκρουση της Άγκυρας με το Ισραήλ, τη σύσφιξη των σχέσεων μεταξύ Τουρκίας - Ιράν - Βραζιλίας. " Τουρκία αυτονομείται και από τις αμερικανικές πολιτικές για τη Μέση Ανατολή, αλλά και από τις ευρωπαϊκές δεσμεύσεις για μελλοντική ένταξη στην Ευρωπαϊκή Ένωση. " αστάθεια εξακολουθεί να υπάρχει στις χώρες της Πρώην Γιουγκοσλαβίας και να τροφοδοτεί εθνικιστικούς κύκλους. Τέλος, ασφαλείς διεθνείς στατιστικές δείχνουν ότι το 2030 οι μωαμεθανικοί πληθυσμοί που σήμερα ανέρχονται σε 1,6 δισεκατομμύρια θα είναι 2,2 δισεκατομμύρια, ενώ οι ευρωπαίοι θα απομονωθούν τουλάχιστον κατά 50 εκατομμύρια κατοίκους.
<P>
Ερώτηση: καταλαβαίνουν οι ηγέτες της Ευρώπης ότι η αποσταθεροποίηση του Νότου θα έχει δυσμενείς επιπτώσεις όχι μόνο στο ευρώ, αλλά και στη γεωπολιτική σταθερότητα του δυτικού συστήματος ασφαλείας;
<SPEAKER ID="231" NAME="Diane Dodds" AFFILIATION="NI">
(EN) Κυρία Πρόεδρε, σκόπευα να μιλήσω για τις επιπτώσεις της χρηματοπιστωτικής κρίσης της Δημοκρατίας της Ιρλανδίας στην οικονομία της Βόρειας Ιρλανδίας. Αντ' αυτού, με μεγάλη λύπη μου ενημερώνω το Σώμα για τη σκληρή και βίαιη δολοφονία ενός μέλους της αστυνομικής υπηρεσίας της Βόρειας Ιρλανδίας. Ο εικοσιπεντάχρονος αστυφύλακας Ronan Kerr πέθανε στα χέρια ρεπουμπλικάνων τρομοκρατών το απόγευμα του Σαββάτου.
<P>
Ο αστυφύλακας Kerr, ένας καθολικός αστυνομικός υπάλληλος, δολοφονήθηκε όταν μια κρυμμένη βόμβα τοποθετημένη κάτω από το αυτοκίνητό του εξερράγη το Σάββατο καθώς εκείνος έφευγε για τη δουλειά. Σκοτώθηκε ακαριαία. Ζητώ από το Σώμα να καταδικάσει αυτή τη θηριωδία και να απευθύνει έκκληση για να τεθεί τέλος σε αυτές τις βίαιες πράξεις στα χέρια των ιρλανδών ρεπουμπλικάνων τρομοκρατών που σκοπός τους είναι να επιστρέψει η Βόρεια Ιρλανδία στη σκοτεινή εποχή της και να εκτροχιάσουν την πολιτική διαδικασία.
<P>
Από το 2007, οι αντιφρονούντες ρεπουμπλικάνοι τρομοκράτες έχουν τοποθετήσει δεκάδες κρυμμένες βόμβες κάτω από ιδιωτικά αυτοκίνητα αστυνομικών υπαλλήλων. Ευτυχώς, στις περισσότερες δεν λειτούργησε ο πυροκροτητής. Είμαι βέβαιη ότι θα συνταχθείτε μαζί μου στην έκκληση για παροχή όλων των πληροφοριών σχετικά με αυτή τη δολοφονία στην αστυνομία. Υπάρχουν άνθρωποι στην τοπική κοινωνία οι οποίοι έχουν πληροφορίες σχετικά με τη βάρβαρη δολοφονία του αστυφύλακα Kerr. Πρέπει να τις αποκαλύψουν και να οδηγήσουν αυτούς τους δολοφόνους στη δικαιοσύνη και όχι να τους προστατεύουν από αυτή. Πρέπει να το πράξουν για το μέλλον της χώρας μας και από σεβασμό προς έναν γενναίο αστυνομικό υπάλληλο και την τεθλιμμένη μητέρα του και την οικογένειά του. Με συγκλονίζει επίσης η έλλειψη σεβασμού που ορισμένοι βουλευτές του Σώματος επέδειξαν κατά τη διάρκεια αυτής της παρέμβασης.
<SPEAKER ID="232" NAME="Κωνσταντίνος Πουπάκης" AFFILIATION="PPE">
Κυρία Πρόεδρε, με την επικύρωση της Σύμβασης του Ο"Ε για τα δικαιώματα των ατόμων με αναπηρία, τα 27 κράτη μέλη έχουν δεσμευτεί για ίσα δικαιώματα, ίση μεταχείριση και ίσες δυνατότητες επιλογών, διασφαλίζοντας σ' αυτούς τους συμπολίτες μας πλήρη συμμετοχή στην κοινωνία. Όμως, όπως διαπιστώνεται, αυτό δεν ισχύει για όλους. Γύρω στα 30 εκατομμύρια τυφλοί που ζουν στην Ευρώπη, ακόμη και για τις καθημερινές τους δραστηριότητες -όπως η αγορά προϊόντων- αντιμετωπίζουν τεράστιες δυσκολίες, αφού για να μάθουν τι περιέχει μια συσκευασία, πρέπει πρώτα, πάντοτε να στηρίζονται στους άλλους.
<P>
Θα ήθελα λοιπόν να καλέσω την Επιτροπή να προβεί σε ευρεία διαβούλευση με τους ενδιαφερόμενους φορείς για την καθιέρωση ενός εθελοντικού συστήματος ετικετοθεσίας στις συσκευασίες των προϊόντων σε γραφή Braille, και συγχρόνως να καλέσω τους συναδέλφους μου που βρίσκονται εδώ, να στηρίξουν με την υπογραφή τους την γραπτή δήλωση 14.
<SPEAKER ID="233" NAME="Γεώργιος Παπανικολάου" AFFILIATION="PPE">
Κυρία Πρόεδρε, τα συμπεράσματα της τελευταίας Συνόδου Κορυφής προκάλεσαν κάθε άλλο παρά καθησυχασμό. " σαφής πρόβλεψη δυνατότητας κράτους μέλους να προβεί σε αναδιάρθρωση χρέους μετά το 2013, αποτελεί ξεκάθαρη υπαναχώρηση από την αρχική θέση της Ευρωπαϊκής Ένωσης όταν ξέσπασε η κρίση: ότι δηλαδή η αναδιάρθρωση χρέους θα αποκλειστεί με κάθε κόστος. Ήδη στην Ελλάδα, και πάλι, ανακινείται η σχετική συζήτηση από διακεκριμένους οικονομολόγους σε διεθνές επίπεδο καθώς και από τις αγορές.
<P>
Τι συνέβη λοιπόν και άλλαξε αυτή η στάση; Καταβλήθηκε κάθε κόστος, κάθε προσπάθεια, μήπως τελικά εξαντληθήκαμε; " αλήθεια είναι κύριες και κύριοι συνάδελφοι ότι δεν επαληθεύονται οι προβλέψεις και οι εκτιμήσεις που έχουν γίνει. " ύφεση βαθαίνει στην Ελλάδα αντί να ανακόπτεται, τα κρατικά έξοδα ευρίσκονται στο - 9%, όταν έπρεπε να είναι στο +8.5% με βάση το μνημόνιο για το 2011, και, το θλιβερότερο, η ανεργία ήδη υπερβαίνει το 15%.
<P>
Σε αυτά η απάντηση είναι μία: ανάπτυξη. Τη βλέπουμε όμως αυτήν την ανάπτυξη; Όχι, αναπτυξιακές πολιτικές χρειαζόμαστε, όχι αναδιπλώσεις και συζητήσεις για αναδιαρθρώσεις.
<SPEAKER ID="234" NAME="András Gyürk" AFFILIATION="PPE">
(HU) Κυρία Πρόεδρε, η ουγγρική Προεδρία της ΕΕ έχει ήδη διανύσει το ήμισυ της θητείας της, συνεπώς αξίζει να κάνουμε μια ανασκόπηση των επιτευγμάτων της μέχρι στιγμής. Μια σημαντική επιτυχία είναι ότι πρόσφατα επετεύχθη επί της αρχής συμφωνία στο Συμβούλιο σχετικά με τη δέσμη έξι νομοθετικών προτάσεων για την ενίσχυση της οικονομικής διακυβέρνησης. " ταχεία έγκριση της νέας νομοθεσίας από το Κοινοβούλιο μπορεί να βελτιώσει σε σημαντικό βαθμό την ανταγωνιστικότητα της ευρωπαϊκής οικονομίας. " διάσκεψη κορυφής για την ενέργεια τον Φεβρουάριο επίσης οδήγησε σε επιτυχή αποτελέσματα. Ως αποτέλεσμα της ενίσχυσης της κοινής αγοράς ενέργειας και της ανάπτυξης των υποδομών, μπορεί επιτέλους να δημιουργηθεί μια κοινή ευρωπαϊκή ενεργειακή πολιτική. Πέραν τούτου, επετεύχθησαν συμφωνίες καίριας σημασίας και αναφορικά με την κοινή γεωργική πολιτική και την πολιτική συνοχής.
<P>
Φυσικά, εξακολουθούν να υπάρχουν ακόμα ανοιχτά ζητήματα, όπως η στρατηγική της ΕΕ για τους Ρομά. Μέσω της έγκρισής της, η ΕΕ θα αναλάβει, επιτέλους, και επίσημα την ευθύνη για τη γεφύρωση του χάσματος για τους Ρομά. Κυρίες και κύριοι συνάδελφοι, η επιτυχία της ουγγρικής Προεδρίας σημαίνει επίσης επιτυχία για την Ευρώπη. Γι' αυτόν ακριβώς τον λόγο, σας καλώ να συνεχίσετε να υποστηρίζετε την επίτευξη κοινών στόχων μέσω των ψήφων σας. Σας ευχαριστώ για το βήμα, κυρία Πρόεδρε.
<SPEAKER ID="235" NAME="Mairead McGuinness" AFFILIATION="PPE">
(EN) Κυρία Πρόεδρε, όπως η κ. Dodds, σκόπευα να μιλήσω για την οικονομία, αλλά η φρικτή, αποτρόπαιη δολοφονία ενός νεαρού Καθολικού αστυνομικού στη Βόρεια Ιρλανδία, δυστυχώς, άλλαξε τα σχέδιά μου. Πιστεύω ότι είναι σημαντικό να συνειδητοποιήσει το Σώμα το τεράστιο μέγεθος αυτής της τραγωδίας για την Ιρλανδία και για την οικογένεια που επλήγη από αυτή.
<P>
Ο κ. Kerr είχε ολοκληρώσει την αρχική του εκπαίδευση μόλις τον Δεκέμβριο· ήταν μόνο 25 ετών και μια βόμβα εξερράγη κάτω από το αυτοκίνητό του. Με συγκίνησαν ιδιαίτερα τα σχόλια της μητέρας του χθες που ήταν η "μέρα της Μητέρας, όταν παρότρυνε τους Καθολικούς να μην αποθαρρύνονται να ενταχθούν στην αστυνομική υπηρεσία της Βόρειας Ιρλανδίας τη στιγμή που πασχίζουμε, όπως είπε, για μια ουδέτερη αστυνομική δύναμη για το καλό της χώρας μας. Παρότρυνε όλους τους Καθολικούς να μην αποθαρρυνθούν από αυτή τη δολοφονία. Είπε ότι πρέπει όλοι να ορθώσουμε το ανάστημά μας και να καταμετρηθούμε και να αγωνιστούμε για την ισότητα.
<P>
Θα επαναλάβω και πάλι τα λόγια της μέσα στη θλίψη της: "Δεν θέλουμε να επιστρέψουμε πάλι στη σκοτεινή εποχή του φόβου και του τρόμου. Ήμασταν τόσο υπερήφανοι για τον Ronan και για όσα υποστήριζε. Μην αφήσετε τον θάνατό του να αποβεί μάταιος".
<P>
Εκείνοι που τον δολοφόνησαν δεν έχουν ομολογήσει ακόμα την πράξη τους. Όσοι γνωρίζουν τα άτομα που διέπραξαν αυτή τη δολοφονία έχουν χρέος να δώσουν τα στοιχεία στην αστυνομική υπηρεσία της Βόρειας Ιρλανδίας. " Ευρώπη υποστήριξε την ειρηνευτική διαδικασία και είναι καθήκον μας να συνεχίσουμε να το πράττουμε.
<SPEAKER ID="236" NAME="Cătălin Sorin Ivan" AFFILIATION="S&amp;D">
(RO) Κυρία Πρόεδρε, η Ρουμανία έχει μια νομοθεσία που ορίζει ότι οι μισθοί των δασκάλων πρέπει να αυξηθούν, διότι είναι πολύ χαμηλοί. Αυτή η νομοθεσία εγκρίθηκε και ψηφίστηκε στο ρουμανικό Κοινοβούλιο, αλλά δεν έχει εφαρμοστεί καθόλου. Οι δάσκαλοι κέρδισαν τα δικαιώματά τους στο δικαστήριο, με βάση οριστικές νομικές αποφάσεις, αλλά η κυβέρνηση είναι απρόθυμη να εφαρμόσει αυτή τη νομοθεσία. Ως αποτέλεσμα, εκπονεί μια νέα νομοθεσία που θέτει ένα ανώτατο όριο στους μισθούς των δασκάλων. Αυτό δεν αποτελεί απλώς κίνδυνο για τη δημοκρατία και έναν νοσηρό τρόπο λειτουργίας των δημοκρατικών θεσμών· προχωρά και πέρα από αυτό. Θέτει σε κίνδυνο τους στόχους της ατζέντας "Ευρώπη 2020".
<P>
Όλοι γνωρίζουμε ότι προκειμένου να πραγματοποιηθεί μια βιώσιμη ανάκαμψη από την κρίση, χρειαζόμαστε εκπαίδευση και δεξιότητες. Προκειμένου να έχουμε μια οικονομία βασισμένη στη γνώση και στην έρευνα, χρειαζόμαστε καλά καταρτισμένους νέους ανθρώπους, καλά αμειβόμενους δασκάλους και ένα ισχυρό, αποτελεσματικό εκπαιδευτικό σύστημα.
<SPEAKER ID="237" NAME="Claudiu Ciprian Tănăsescu" AFFILIATION="S&amp;D">
(RO) Κυρία Πρόεδρε, ως αποτέλεσμα της ανίκανης διαχείρισης και της καταστροφικής πολιτικής του οικονομικού βανδαλισμού που ακολούθησε το καθεστώς Băsescu-Boc, το σύστημα υγειονομικής περίθαλψης της Ρουμανίας, ειδικά ο τομέας ιατρικής ασφάλισης, έφτασε σε επίπεδο στοιχειώδους συντήρησης. Τόσο το ιατρικό προσωπικό που εργάζεται σε αυτό το σύστημα όσο και οι ασθενείς που θα έπρεπε να επωφελούνται από αυτό έφτασαν σε ένα σημείο όπου αντιμετωπίζονται με τρόπο κατώτερο του βασικού επιπέδου ευπρέπειας και ανθρώπινης αξιοπρέπειας.
<P>
Υπάρχουν λύσεις για τη βελτίωση και τη διόρθωση αυτής της κατάστασης, αλλά η σημερινή κυβέρνηση τους αγνοεί. Πρόσφατα τέθηκαν τα θεμέλια για τη συνεργασία των συνδικαλιστικών οργανώσεων των οικογενειακών γιατρών και της επιτροπής υγείας της Βουλής των Αντιπροσώπων, με την ελπίδα να επιτευχθεί ένα καλύτερο αποτέλεσμα στις μελλοντικές συζητήσεις με το υπουργείο Υγείας και με την εθνική υπηρεσία ασφαλίσεων υγείας.
<P>
Ήθελα να επιστήσω την προσοχή του Κοινοβουλίου σε αυτήν την κατάσταση καθώς, αν αποτύχουν και αυτές οι δράσεις που υποστηρίζονται από το ρουμανικό Κοινοβούλιο, θα προστεθεί άλλο ένα στοιχείο στον κατάλογο κατάχρησης εξουσίας στη Ρουμανία, όπου η δημοκρατική αρχή του διαχωρισμού των εξουσιών του κράτους έχει πάψει να ισχύει.
<SPEAKER ID="238" NAME="Antonio Masip Hidalgo" AFFILIATION="S&amp;D">
(ES) Κυρία Πρόεδρε, θέλω να επαναλάβω τις ανησυχίες που εκφράστηκαν την περασμένη εβδομάδα από τον Πρίγκιπα του Θρόνου Felipe de Borbón, ο οποίος φέρει τον ιστορικό τίτλο της περιφέρειάς μου -του Πριγκιπάτου της Αστουρίας- όταν υποδέχθηκε τον Πρίγκιπα της Ουαλίας στη Μαδρίτη.
<P>
Ο Πρίγκιπας Felipe ορθώς ζήτησε από τις κυβερνήσεις της Ισπανίας και του "νωμένου Βασιλείου να επιλύσουν την επιζήμια αντιπαράθεση για το Γιβραλτάρ. Πρόκειται για μια σημαντική υπενθύμιση που χαιρετίζω, όπως λέω, από το Ευρωπαϊκό Κοινοβούλιο.
<P>
Δεδομένου ότι η Ισπανία και το "νωμένο Βασίλειο είναι υποδειγματικά δημοκρατικά κράτη μέλη, η συνεχιζόμενη κατοχή του βράχου από τη Βρετανία στον 21ο αιώνα είναι απαράδεκτη. Καμία κατοχή κυρίαρχου κράτους από άλλο δεν είναι αποδεκτή σύμφωνα με τον νόμο.
<P>
" κατοχή της βόρειας Κύπρου -μιας περιοχής που επισκέφθηκα πρόσφατα- κατά παράβαση της εδαφικής ακεραιότητας της Κύπρου είναι επίσης απαράδεκτη.
<SPEAKER ID="239" NAME="Katarína Neveďalová" AFFILIATION="S&amp;D">
(SK) Κυρία Πρόεδρε, η Ευρωπαϊκή Ένωση επιθυμεί να γίνει η πλέον ανταγωνιστική οικονομία στον κόσμο. Προκειμένου να επιτευχθεί αυτό, πρέπει να επενδύσουμε στο μέλλον μας και, κατά τη γνώμη μου, οι νέοι μας και η εκπαίδευσή τους είναι το μέλλον μας. Λένε ότι όποιος θέλει κάτι αναζητά λόγους και όποιος δεν θέλει κάτι αναζητά τρόπους να αποφύγει την εξεύρεση λόγων.
<P>
Κατά τη γνώμη μου, η Ευρωπαϊκή Ένωση αναζητά λόγους προκειμένου να εξηγήσει γιατί δεν μπορούμε να παράσχουμε περισσότερη χρηματοδότηση στην εκπαίδευση και πολύ συχνά αρεσκόμαστε να επισημαίνουμε ότι έχουμε κρίση και πρέπει να αντιμετωπίσουμε τις συνέπειές της. Καθώς συζητάμε τώρα την προσεχή επταετή περίοδο στην ΕΕ και τη μελλοντική χρηματοδότηση και τους προϋπολογισμούς, πιστεύω ότι θα έπρεπε να θέτουμε το εξής σαφές ερώτημα: πόσα προτιθέμεθα να επενδύσουμε στην εκπαίδευση και στο μέλλον μας; Σίγουρα πρέπει επίσης να ακούσουμε τι θέλουν να κάνουν το Συμβούλιο και η Επιτροπή σε αυτόν τον τομέα.
<P>
Ομοίως, δεν πρέπει, φυσικά, να ανεχθούμε αυτό που συμβαίνει σε ορισμένα κράτη μέλη, τα οποία μεταφέρουν χρηματοδότηση από την εκπαίδευση σε άλλους τομείς, όπως συμβαίνει στη χώρα μου, επί παραδείγματι. Κατά τη γνώμη μου, αυτό δεν είναι σωστό. Πρέπει επίσης να συνειδητοποιήσουμε ότι η επένδυση στο μέλλον είναι ο μόνος τρόπος να επιτύχουμε αυτό που θέλουμε πραγματικά να επιτύχουμε.
<SPEAKER ID="240" NAME="Ramon Tremosa i Balcells" AFFILIATION="ALDE">
(EN) Κυρία Πρόεδρε, θέλω να καταδικάσω σήμερα μια πράξη επιθετικότητας εις βάρος ενός από τους πυλώνες της Ευρωπαϊκής Ένωσης: της εσωτερικής αγοράς και της ελεύθερης κυκλοφορίας αγαθών και ανθρώπων. Πρόσφατα, η καταλανική ομοσπονδία της βιομηχανίας κρέατος και ορισμένες καταλανικές εφημερίδες ανέφεραν ότι, στη Γαλλία, φορτηγά που προέρχονταν από την Καταλονία υπέστησαν επιθέσεις και ζημίες από γάλλους αγρότες. Τα προϊόντα κρέατος που μετέφεραν ορισμένα φορτηγά καταστράφηκαν εντελώς εξαιτίας γάλλων διαδηλωτών.
<P>
Αυτές οι πράξεις επιθετικότητας επαναλήφθηκαν δύο φορές από τις αρχές του 2011. Το τελευταίο περιστατικό έλαβε χώρα μόλις πριν λίγες εβδομάδες, όταν γάλλοι διαδηλωτές σταμάτησαν άλλο ένα φορτηγό γεμάτο κρέας από την Καταλονία, επιτέθηκαν στον οδηγό και κατόπιν περιέλουσαν με πετρέλαιο πάνω από 20.000 κιλά νωπού κρέατος.
<P>
Αυτή η πίεση από ορισμένες ενώσεις γάλλων αγροτών, με την καταστροφή προϊόντων που δεν είναι από τη Γαλλία, είχε πολύ σοβαρό αντίκτυπο στους πελάτες της καταλανικής βιομηχανίας κρέατος, λόγω του οποίου οι πωλήσεις της μειώθηκαν κατά 50%. Κατέθεσα μια κοινοβουλευτική γραπτή ερώτηση στην Επιτροπή με την ελπίδα ότι η Ευρωπαϊκή Ένωση θα σταματήσει αυτήν την απαράδεκτη επιθετικότητα.
<SPEAKER ID="241" NAME="Csaba Sógor" AFFILIATION="PPE">
- (HU) Κυρία Πρόεδρε, στην Ευρώπη η πολιτιστική πολυμορφία είναι μια αξία που όλοι μας πρέπει να προστατεύσουμε. Ωστόσο, αυτό δεν ισχύει πάντα. Στην ήπειρό μας, υπάρχουν πολλές μοναδικές κουλτούρες που απειλούνται με αφανισμό. Οι ούγγροι Csango στη ρουμανική περιφέρεια της Μολδαβίας είναι μία από αυτές τις κοινότητες που κινδυνεύουν. " σύσταση 1521/2001 του Συμβουλίου της Ευρώπης ζητά τη διάσωση αυτού του μειονοτικού πολιτισμού των Csango, περιγράφοντας ειδικά μέτρα. Μολονότι σημειώθηκαν βήματα προόδου σε αυτό το θέμα την τελευταία δεκαετία ως αποτέλεσμα της σύστασης, η κατάσταση ακόμα δεν είναι ικανοποιητική. Το Συμβούλιο της Ευρώπης δεν έχει στη διάθεσή του την ευρωπαϊκή νομοθεσία ή έναν μηχανισμό λογοδοσίας που θα καταστήσει δυνατή τη συμμόρφωση με αυτή και που θα διασφαλίζει την αποτελεσματική λειτουργία της Ευρωπαϊκής Ένωσης. Το Συμβούλιο της Ευρώπης είναι μπροστά από την ΕΕ σε πολλά θέματα σχετικά με την παροχή ανθρωπίνων δικαιωμάτων σε υψηλό επίπεδο, αλλά η σύστασή του και οι συνθήκες του δεν επιτυγχάνουν το επιθυμητό αποτέλεσμα. Αν η Ευρωπαϊκή Ένωση παίρνει στα σοβαρά την αρχή του σεβασμού της πολιτιστικής και γλωσσικής πολυμορφίας, την οποία υποστηρίζει και το άρθρο 3 της Συνθήκης ΕΕ, πρέπει να καταβληθεί κάθε δυνατή προσπάθεια ώστε να διασφαλιστεί η πραγματική εφαρμογή αυτής της αρχής. Ας ξεκινήσουμε με τον πολιτισμό των ούγγρων Csango στη Μολδαβία.
<SPEAKER ID="242" NAME="Rosa Estaràs Ferragut" AFFILIATION="PPE">
(ES) Κυρία Πρόεδρε, τον Ιανουάριο, η Ευρωπαϊκή Επιτροπή ενέκρινε τη στρατηγική για την αντιμετώπιση της πρόωρης εγκατάλειψης του σχολείου ως βασική συνδρομή στη στρατηγική "Ευρώπη 2020" για την καταπολέμηση του προβλήματος εγκατάλειψης του σχολείου σε όλη την Ευρωπαϊκή Ένωση και τη μείωση των ποσοστών κατά τουλάχιστον 10%.
<P>
Περιέργως, αυτή η στρατηγική δεν κάνει καμία αναφορά στα άτομα με αναπηρία και γι' αυτό θα ήθελα να αξιοποιήσω αυτό το λεπτό για να απευθύνω μια έκκληση, καθώς οι υπουργοί Παιδείας όλων των κρατών μελών θα συναντηθούν στις Βρυξέλλες στις 2 και 4 Μαΐου για να συζητήσουν τις παγκόσμιες στρατηγικές σχετικά με αυτό το θέμα.
<P>
Ζητώ τη συμπερίληψη του θέματος των ατόμων με αναπηρία σε αυτή τη στρατηγική, διότι είναι θεμελιώδους σημασίας γι' αυτήν την ομάδα ανθρώπων σε όλη την Ευρώπη να έχουν συνεχή εκπαίδευση και, ως εκ τούτου, να έχουν τη δυνατότητα πρόσβασης στην αγορά εργασίας. Το άρθρο 24 της Σύμβασης των "νωμένων Εθνών για τα δικαιώματα των ατόμων με αναπηρία δηλώνει ότι τα άτομα με αναπηρία δεν πρέπει, σε καμία περίπτωση, να αποκλείονται από το γενικό εκπαιδευτικό σύστημα.
<SPEAKER ID="243" NAME="Πρόεδρος">
" συζήτηση έληξε.

<CHAPTER ID="013">
Ώρα των Ψηφοφοριών
<SPEAKER ID="019" NAME="Πρόεδρος">
Το επόμενο σημείο της ημερήσιας διάταξης είναι οι ψηφοφορίες.
<P>
(Για τα λεπτομερή αποτελέσματα των ψηφοφοριών, βλ. Συνοπτικά Πρακτικά)
<P>
Υπάρχει και μία πρόταση για αλλαγή στις ψηφοφορίες σήμερα: ύστερα από τη χθεσινή συνεδρίαση μεταξύ του Προέδρου Buzek και του πρωθυπουργού Zapatero, συμφωνήθηκε ότι θα πρέπει να αρχίσει αμέσως ένας διάλογος στο υψηλότερο θεσμικά επίπεδο σχετικά με ορισμένες διαδικαστικές πτυχές που αφορούν την απαλλαγή του Συμβουλίου. Ως εκ τούτου, η Προεδρία προτείνει την αναβολή της ψηφοφορίας επί του θέματος αυτού για προσεχή περίοδο συνόδου.
<SPEAKER ID="020" NAME="Martin Schulz" LANGUAGE="DE">
Κύριε Πρόεδρε, άκουσα και εγώ για τη συνάντηση μεταξύ του Προέδρου Buzek και του κ. Zapatero. Υποθέτω ότι ως προς το θέμα της απαλλαγής του Συμβουλίου, τα σημεία διαφωνίας μας με το Συμβούλιο είναι τόσο ευαίσθητα ώστε να είναι εύλογη η διεξαγωγή περαιτέρω συζητήσεων. " απόφαση που θα λαμβάναμε σήμερα, με άλλα λόγια η αναβολή της χορήγησης απαλλαγής στο Συμβούλιο, έχει σοβαρές συνέπειες. Για τον λόγο αυτόν, συζητήσαμε και πάλι το θέμα σήμερα το πρωί στην πολιτική μας Ομάδα και ειπώθηκε ότι, εάν δοθεί η ευκαιρία να απαντηθούν τα εκκρεμή ερωτήματα κατά τρόπο που να ικανοποιεί το Κοινοβούλιο, οφείλουμε να αξιοποιήσουμε την ευκαιρία αυτή. Θα αποτελούσε ενδεχομένως και μια χειρονομία προς το Συμβούλιο για τη δημιουργία κλίματος εμπιστοσύνης: εμπιστοσύνης όχι μόνον σε σχέση με την απαλλαγή, αλλά και σε άλλους τομείς, και γι' αυτό είμαστε σε θέση να συμφωνήσουμε με τη συγκεκριμένη πρόταση.
<SPEAKER ID="021" NAME="Bart Staes" LANGUAGE="NL">
Κύριε Πρόεδρε, κυρίες και κύριοι, άκουσα προσεκτικά τον κ. Schulz. Είμαι αντιπρόεδρος της Επιτροπής Ελέγχου του Προϋπολογισμού, και ήμουν ένας από τους βουλευτές του ΕΚ που συμμετείχαν στις άτυπες διαπραγματεύσεις με το Συμβούλιο. " έκθεση την οποία αφορά η αναβολή εγκρίθηκε με πλειοψηφία 27 ψήφων στην Επιτροπή Ελέγχου του Προϋπολογισμού, με 0 ψήφους κατά και 0 αποχές, με άλλα λόγια εγκρίθηκε ομοφώνως. Διεξήγαμε δύο φορές άτυπες διαπραγματεύσεις με το Συμβούλιο προκειμένου να καταλήξουμε σε συμφωνία. Το Συμβούλιο αρνήθηκε συστηματικά να δεσμευτεί από μια τέτοια συμφωνία. Ο μόνος λόγος για να αναβάλουμε ενδεχομένως την ψηφοφορία θα ήταν αν το Συμβούλιο δήλωνε αμέσως τώρα πρόθυμο να προσκομίσει όλα τα έγγραφα που του ζητούμε.
<P>
Το δεύτερο πρόβλημα είναι νομοθετικού χαρακτήρα. Σύμφωνα με τον Κανονισμό του Κοινοβουλίου και τον Δημοσιονομικό Κανονισμό, η απαλλαγή πρέπει να χορηγηθεί πριν από τη 15η Μαΐου του έτους ν + 2. Συζητούμε για τον προϋπολογισμό του 2008, οπότε ν + 2 = 15 Μαΐου 2010. " επόμενη συνεδρίαση της Ολομέλειας, εκτός από την αυριανή, θα διεξαχθεί μόλις τη 17η Μαΐου· επομένως, αν δεν ψηφίσουμε τώρα, θα παραβούμε τον ίδιο μας τον Δημοσιονομικό Κανονισμό, πράγμα που θεωρώ ότι αποτελεί ένδειξη εξαιρετικά κακής διαχείρισης.
<SPEAKER ID="022" NAME="Ryszard Czarnecki" LANGUAGE="PL">
Κύριε Πρόεδρε, διανύω πλέον το έκτο έτος της θητείας μου στο Ευρωπαϊκό Κοινοβούλιο και, παρότι δεν επιθυμώ να απευθύνω κηρύγματα σε κανέναν, οι καλοί τρόποι υπαγορεύουν να ζητηθεί η γνώμη του εισηγητή στο καίριο αυτό ζήτημα. Υπενθυμίζω σε όλες και όλους ότι το Κοινοβούλιό μας έχει ήδη χορηγήσει απαλλαγή στο Συμβούλιο κατά τη διάρκεια της τρέχουσας κοινοβουλευτικής περιόδου, μόλις τον Νοέμβριο του περασμένου έτους -για το έτος 2007. Μπορούμε, συνεπώς, να επισημάνουμε ότι για μια ακόμη φορά το Συμβούλιο δεν έχει παρουσιάσει τα έγγραφα που πρέπει.
<P>
Προσωπικά, με προβληματίζει το γεγονός ότι, κατά την εξέταση της εκτέλεσης του προϋπολογισμού για το 2008, λάβαμε έγγραφα τα οποία αφορούσαν το 2007, τα οποία επομένως δεν συμφωνούσαν καθόλου με τις προσδοκίες και τις απαιτήσεις μας. Εντούτοις, είμαι γνωστός ως συμβιβαστικός άνθρωπος, γι' αυτό θα ήθελα να δοθεί στο Συμβούλιο μια ευκαιρία, η οποία, ειλικρινώς, ίσως να είναι η τελευταία του ευκαιρία για να προετοιμάσει όλα τα κατάλληλα έγγραφα και να εγκαταλείψει την ατυχή συμφωνία κυρίων του 1970, η οποία εκ των πραγμάτων δεν μας επιτρέπει, σύμφωνα με το Συμβούλιο, να εποπτεύουμε το εν λόγω όργανο.
<P>
Ως εκ τούτου, τάσσομαι υπέρ του να αναβάλουμε κατ' εξαίρεση την ψηφοφορία, προκειμένου να προσφέρουμε στο Συμβούλιο χρόνο μερικών ακόμη εβδομάδων -δύο ή έξι- και έπειτα, σύμφωνα με τα όσα ανέφερε ο κ. Staes, θα ταχθώ υπέρ της άμεσης διεξαγωγής ψηφοφορίας, το αργότερο τον Ιούνιο.
<SPEAKER ID="023" NAME="Πρόεδρος">
Το επόμενο σημείο στην ημερήσια διάταξη είναι οι ψηφοφορίες.
<P>
(Για τα αποτελέσματα και λοιπές πληροφορίες επί της ψηφοφορίας: βλ. Συνοπτικά Πρακτικά)

<CHAPTER ID="010-03">
3. Πρόσφυγες της Ερυθραίας που κρατούνται όμηροι στο Σινά
<SPEAKER ID="301" NAME="Πρόεδρος">
" ημερήσια διάταξη προβλέπει τη συζήτηση επί έξι προτάσεων ψηφίσματος για το θέμα των προσφύγων της Ερυθραίας που κρατούνται όμηροι στο Σινά.
<SPEAKER ID="302" NAME="Marietje Schaake">
συντάκτρια. - (ΕΝ) Κύριε Πρόεδρε, περίπου 250 μετανάστες από την Ερυθραία θεωρείται ότι κρατούνται όμηροι στην έρημο του Σινά και υπάρχουν αναφορές για απάνθρωπη μεταχείριση και βιασμούς, ενώ αυτοί οι άνθρωποι περιμένουν την καταβολή λύτρων στους λαθρεμπόρους ανθρώπων για την απελευθέρωσή τους.
<P>
Τα πρόσφατα γεγονότα αποτελούν μέρος ενός δικτύου παράνομης διακίνησης μεταναστών της υποσαχάριας Αφρικής, μέσω της Αιγύπτου προς το Ισραήλ, το οποίο λειτουργεί στο Σινά από το 2007. Οι αιγυπτιακές αρχές καταβάλλουν θετικές προσπάθειες προκειμένου να διερευνήσουν τις πληροφορίες που παρέχει η Ύπατη Αρμοστεία του Ο"Ε για τους Πρόσφυγες (UNHCR). " Ύπατη Αρμοστεία του Ο"Ε για τους Πρόσφυγες θα πρέπει να εντατικοποιήσει τις διπλωματικές διαδικασίες με τις αιγυπτιακές αρχές για την πάταξη των δικτύων παράνομης διακίνησης και την αποτροπή της λαθρεμπορίας ανθρώπων.
<P>
Ταυτόχρονα, η Αίγυπτος θα πρέπει να βελτιώσει τη μεταχείριση των προσφύγων σύμφωνα με τα διεθνή πρότυπα. Αυτό σημαίνει ότι, στο πλαίσιο της αιτιολογημένης υπεράσπισης των συνόρων, δεν πρέπει να χρησιμοποιείται υπερβολική ή ακόμη και φονική βία κατά των μεταναστών ή των προσφύγων, και αυτή είναι μια συμβουλή που θα έπρεπε να υπενθυμίζουμε και σε εμάς στην ΕΕ.
<SPEAKER ID="303" NAME="David-Maria Sassoli" LANGUAGE="IT">
Κύριε Πρόεδρε, η κατάσταση είναι πολύ σοβαρή. Πιστεύουμε πως αυτό το ζήτημα -το οποίο παρακολουθούν, επίσης, τα μέσα μαζικής ενημέρωσης στην Ευρώπη- θα έπρεπε να αντιμετωπιστεί από την Ευρωπαϊκή Ένωση και το Κοινοβούλιο, καθώς και να ζητηθεί από την Επιτροπή να το εξετάσει, διότι πρόκειται για πραγματική ανθρωπιστική κατάσταση έκτακτης ανάγκης.
<P>
Σε αυτήν την περίπτωση, τα κράτη μέλη πρέπει να καταβάλουν κάθε δυνατή προσπάθεια και να βοηθήσουν αυτούς τους πρόσφυγες ώστε να εγκαταλείψουν αυτήν την επικράτεια και πιστεύουμε ότι θα μπορούσαν να γίνουν δεκτοί στα ευρωπαϊκά κράτη. Καλούμε την Επιτροπή να πράξει ό,τι είναι δυνατό προκειμένου να υλοποιηθεί αυτό, συμπεριλαμβανομένης της χρήσης των διαθέσιμων κονδυλίων μέσω του Ευρωπαϊκού Ταμείου για τους Πρόσφυγες.
<SPEAKER ID="304" NAME="Charles Tannock">
συντάκτης. - (ΕΝ) Κύριε Πρόεδρε, η Ομάδα ECR καταδικάζει την απεχθή μεταχείριση στην οποία υπόκεινται αυτά τα αθώα θύματα κυρίως από την Ερυθραία που συνιστούν μια σύγχρονη μορφή δουλείας η οποία επιβάλλεται από τους λαθρεμπόρους ανθρώπων. Επικροτούμε, επίσης, τις προσπάθειες της αιγυπτιακής κυβέρνησης για την έρευνα των ισχυρισμών και την ασφαλή απελευθέρωση των προσφύγων, αλλά θα πρέπει επίσης να εστιάσουμε στον λόγο για τον οποίο αυτοί οι δυστυχείς εγκατέλειψαν εξαρχής τις εστίες τους.
<P>
" απάντηση είναι ότι το καθεστώς του προέδρου της Ερυθραίας Afewerki είναι από τα πιο καταπιεστικά στον πλανήτη. Όσοι έχουν τη δυνατότητα να διαφύγουν από τη δικτατορία του το πράττουν και ορισμένοι είναι σε θέση να δημιουργήσουν μια καλύτερη ζωή κάπου αλλού. Αυτοί που δεν μπορούν να εγκαταλείψουν την Ερυθραία είτε υπόκεινται σε αορίστου χρόνου στρατολόγηση είτε αναγκάζονται να ψευτοζούν στο περιθώριο μιας χρεοκοπημένης οικονομίας λόγω του πολυετούς άσκοπου πολέμου με τη γειτονική Αιθιοπία, της διαδεδομένης διαφθοράς και της κακοδιαχείρισης της οικονομίας. Στην Ερυθραία δεν διεξήχθησαν ποτέ εθνικές εκλογές.
<P>
Πρόσφατες αποκαλύψεις του ιστοτόπου WikiLeaks καταδεικνύουν ότι διπλωμάτες των "ΠΑ περιγράφουν τον Afewerki ως βάναυσο και επιθετικό ηγέτη. Δεν έχω κανέναν ενδοιασμό να το δηλώσω δημόσια. Πρέπει να καταβάλουμε κάθε δυνατή προσπάθεια για την ανατροπή αυτού του απεχθούς αφρικανού τύραννου, πρέπει να διακόψουμε τη χορήγηση κάθε βοήθειας προς το καθεστώς του και πρέπει να αναστείλουμε τα προνόμια που απολαμβάνει η χώρα του βάσει της Συμφωνίας του Κοτονού.
<SPEAKER ID="305" NAME="Cristian Dan Preda" LANGUAGE="RO">
Κύριε Πρόεδρε, κάθε έτος, χιλιάδες άνθρωποι, λόγω της δυσχερούς κατάστασης στο Κέρας της Αφρικής, προσπαθούν να διασχίσουν τα σύνορα μεταξύ Αιγύπτου και Ισραήλ. Δυστυχώς, πολλοί εξ αυτών καταλήγουν στα χέρια βεδουίνων λαθρεμπόρων. Μιλούμε για εγκληματικά δίκτυα τα οποία δεν λαμβάνουν καθόλου υπόψη την ανθρώπινη αξιοπρέπεια, καθώς οι ζωές αυτών των ανθρώπων μετατρέπονται σε χαρτί διαπραγμάτευσης. Σύμφωνα με τις πληροφορίες τις οποίες παρέχουν ακτιβιστές ΜΚΟ που εργάζονται για την προστασία αυτών των μεταναστών, έχουν ζητηθεί απίστευτα χρηματικά ποσά, τα οποία ανέρχονται ακόμη και σε 8.000 δολάρια "ΠΑ για την απελευθέρωση κάθε ατόμου.
<P>
Βεβαίως, δεν μπορούμε να παραμένουμε αδιάφοροι στα δεινά αυτών των ανθρώπων οι οποίοι υφίστανται εξαιρετικά βάναυση μεταχείριση. Επιπλέον, θα ήθελα να επιστήσω την προσοχή σας στην ευάλωτη κατάσταση των γυναικών, οι οποίες επανειλημμένα υπόκεινται σε βιασμό. Ταυτόχρονα, πιστεύω πως θα πρέπει να τηρήσουμε εποικοδομητική στάση σε αυτήν την περίπτωση. Αυτό σημαίνει ότι πρέπει να αναγνωρίσουμε τις προσπάθειες που έχουν αναλάβει οι αιγυπτιακές αρχές για την απελευθέρωσή τους και, ιδίως, να στηρίξουμε αυτήν τη χώρα στην καταπολέμηση του λαθρεμπορίου ανθρώπων. Ως εκ τούτου, δεν χρειαζόμαστε μόνο σκληρά λόγια αλλά και συνεργασία και συγκεκριμένη δράση όσον αφορά αυτό το εξαιρετικά περίπλοκο ζήτημα, στα σημεία τα οποία δεν μπορεί να αντιμετωπίσει ένα κράτος από μόνο του.
<SPEAKER ID="306" NAME="Rui Tavares" LANGUAGE="PT">
Κύριε Πρόεδρε, κυρίες και κύριοι, η κατάσταση των προσφύγων της Ερυθραίας που βρίσκονται επί του παρόντος στην έρημο του Σινά είναι πολύ σοβαρή, όπως ήδη περιέγραψαν διάφοροι συνάδελφοι. Φυσικά, πρέπει να αντιμετωπίσουμε με αυστηρότητα τους λαθρεμπόρους ανθρώπων οι οποίοι κρατούν επί του παρόντος όμηρους αυτούς τους πρόσφυγες και απαιτούν την καταβολή υπέρογκων λύτρων για την απελευθέρωσή τους. Εντούτοις, πρέπει ταυτόχρονα να προστατεύσουμε τα θύματα, διότι δεν μπορούμε μόνο να θέλουμε να αντιμετωπίσουμε με αυστηρότητα τους λαθρεμπόρους και να ξεχνούμε παντελώς τα θύματα. Πρέπει, επίσης, να αναγνωρίσουμε τους λόγους που τους οδήγησαν στην έρημο του Σινά: η συνηθισμένη μεταναστευτική πορεία διερχόταν μέσω Λιβύης, αλλά οι συμφωνίες μεταξύ Ιταλίας και Λιβύης, και μεταξύ ΕΕ και Λιβύης -οι οποίες έχουν επανειλημμένα περιγραφεί εδώ από την Επιτροπή ως θετικές- συνεπάγονται ότι οι άνθρωποι που έρχονται από το -δίκαια αποκαλούμενο- "τεράστιο στρατόπεδο συγκέντρωσης" και τη "Βόρεια Κορέα της Αφρικής" δεν έχουν πορεία διαφυγής.
<P>
Κατά συνέπεια, απαιτείται ανάληψη δράσης: όχι μόνο ανάληψη δράσης στην Αίγυπτο, η οποία σαφώς πράττει πολύ λιγότερα από ό,τι θα έπρεπε, αλλά και στην ίδια την Ευρωπαϊκή Ένωση. Θα ήθελα να ξεκινήσω καλώντας την Ευρωπαϊκή Επιτροπή να αποστείλει άμεσα αντιπροσωπεία στην Αίγυπτο προκειμένου να διερευνηθεί η κατάσταση στην περιοχή. Απαιτείται, επίσης, ανάληψη δράσης σε όλα τα θεσμικά όργανά μας, διότι οι άνθρωποι από την Ερυθραία αποτελούν ξεκάθαρη περίπτωση που χρήζει επανεγκατάστασης, μια πολιτική την οποία τηρούμε παράλληλα με το Ευρωπαϊκό Ταμείο για τους Πρόσφυγες. Οι εν λόγω πρόσφυγες δεν μπορούν να επιστρέψουν στην Ερυθραία και δεν μπορούν να παραμείνουν σε χώρα διέλευσης: η μόνη λύση είναι η επανεγκατάσταση. Κυρίες και κύριοι, γνωρίζετε γιατί δεν σημειώνεται πρόοδος ως προς τη δέσμη μέτρων για την επανεγκατάσταση; Δεν σημειώνεται πρόοδος διότι τον Μάιο το Κοινοβούλιο είχε ήδη επιτελέσει τον ρόλο του όσον αφορά τη διαδικασία συναπόφασης για το ζήτημα της επανεγκατάστασης, αλλά εξαιτίας της περίφημης διαφωνίας επί των κατ' εξουσιοδότηση πράξεων, το Συμβούλιο αρνήθηκε να επιτελέσει τον δικό του ρόλο. Εάν είχε εγκριθεί η δέσμη μέτρων για τη επανεγκατάσταση, τώρα θα διαθέταμε τη διαδικασία έκτακτης ανάγκης που εισήγαγε το Κοινοβούλιο στην έκθεση, την οποία συνέταξα προσωπικά και η οποία εγκρίθηκε σε αυτό το Σώμα με 500 ψήφους: η Ευρωπαϊκή Επιτροπή θα μπορούσε να ξεκινήσει μια διαδικασία έκτακτης ανάγκης προκειμένου να επανεγκατασταθούν αυτοί οι πρόσφυγες. Εφόσον το Συμβούλιο δεν επιτέλεσε τον δικό του ρόλο στη διαδικασία που θα έπρεπε να αποκαλείται "συν-αναποφασιστικότητα", αυτοί οι άνθρωποι βρίσκονται στην έρημο του Σινά, ποιος ξέρει για πόσο; Αυτή η διαδικασία "συν-αναποφασιστικότητας" έχει συνέπειες για τις πραγματικές ζωές πραγματικών ανθρώπων και έχει έρθει ο καιρός το Συμβούλιο να επιτελέσει τον δικό του ρόλο.
<SPEAKER ID="307" NAME="Barbara Lochbihler" LANGUAGE="DE">
Κύριε Πρόεδρε, χάρη σε μια τηλεφωνική συνομιλία μεταξύ ενός ιερέα από την Ερυθραία στην Ιταλία κι ενός ομήρου από την Ερυθραία πληροφορήθηκε το κοινό της Ευρώπης ότι οι αχρείοι λαθρέμποροι ανθρώπων απειλούν πλέον να πυροβολήσουν τους παγιδευμένους ομήρους της Ερυθραίας εάν δεν καταβληθούν λύτρα. Οι δέσμιοι των ομήρων έχουν δείξει ότι δεν έχουν κανέναν ενδοιασμό και έχουν ήδη ασκήσει σωματική βία ή πυροβολήσει ορισμένους εξ αυτών.
<P>
Αυτό το βάναυσο έγκλημα υπαγόρευσε μια στενότερη εξέταση των γεγονότων στα σύνορα μεταξύ Αιγύπτου και Ισραήλ, μια περιοχή στην οποία εγκλωβίζεται ολοένα και μεγαλύτερος αριθμός προσφύγων στην προσπάθειά τους να εισέλθουν στην Ευρώπη ή το Ισραήλ, αλλά δεν έχουν τα αναγκαία έγγραφα. Υφίσταται μια ζώνη στρατιωτικού αποκλεισμού από την αιγυπτιακή πλευρά. Όποιος εισέρχεται σε αυτήν την περιοχή είναι υπόλογος σε στρατιωτικό δικαστήριο. Σύμφωνα με την οργάνωση Παρατηρητήριο Ανθρωπίνων Δικαιωμάτων, τουλάχιστον 85 άοπλοι πρόσφυγες έχουν δεχθεί πυρά σε αυτήν την περιοχή από το 2007, στην προσπάθειά τους να διασχίσουν τα σύνορα. " ισραηλινή κυβέρνηση κάνει λόγο για περισσότερους από 1.000 μετανάστες οι οποίοι προσπαθούν κάθε μήνα να εισέλθουν στη χώρα της χωρίς έγγραφα και έχει ξεκινήσει να αυξάνει την ασφάλεια και την παρακολούθηση κατά μήκος αυτών των συνόρων. Επιπρόσθετα, έχει δημιουργηθεί ένα τεράστιο στρατόπεδο συγκέντρωσης στην έρημο Negev.
<P>
Καλούμε τις εμπλεκόμενες κυβερνήσεις να συνεργαστούν με την Ύπατη Αρμοστεία των "νωμένων Εθνών για τους Πρόσφυγες και να διασφαλίσουν την προστασία και τα δικαιώματα των προσφύγων στα σύνορά τους. Ωστόσο, αναγνωρίζουμε σαφέστατα ότι στην Ευρώπη έχουμε ευθύνη για την τύχη αυτών των μεταναστών στους οποίους αρνούμαστε την είσοδο στα εξωτερικά μας σύνορα και οι οποίοι δεν μπορούν να επιστρέψουν στις εστίες τους, υποκείμενοι, ως αποτέλεσμα, σε παραβιάσεις των ανθρωπίνων δικαιωμάτων, όπως συμβαίνει στην περίπτωση των προσφύγων της Ερυθραίας.
<SPEAKER ID="308" NAME="Filip Kaczmarek" LANGUAGE="PL">
Κύριε Πρόεδρε, η κατάσταση των προσφύγων της Ερυθραίας στο Σινά είναι τραγική. Αναζητούν μια καλύτερη ζωή, αλλά συχνά έρχονται αντιμέτωποι με τον θάνατο, τα βασανιστήρια και την καταπίεση. Πέφτουν θύματα εκμετάλλευσης και απάτης. Οι αιγυπτιακές αρχές επιχειρούν να καταπολεμήσουν το πρόβλημα της παράνομης διακίνησης ανθρώπων, αλλά η αντίδρασή τους δεν είναι πάντοτε αποτελεσματική. Πρέπει να βοηθήσουμε τους πρόσφυγες, τους ομήρους και όλους όσοι χρειάζονται τη βοήθειά μας. Πρέπει να στηρίξουμε τις ισραηλινές και τις αιγυπτιακές αρχές στον αγώνα τους κατά της παράνομης διακίνησης ανθρώπων.
<P>
Αξίζει, επίσης, να αναλογιστούμε τους λόγους που κρύβονται πίσω από αυτά τα επικίνδυνα φαινόμενα. Πιστεύω πως στόχος μας πρέπει να είναι η βελτίωση της κατάστασης στην ίδια την Ερυθραία και σε άλλες χώρες στο Κέρας της Αφρικής, καθότι η βελτίωση της κατάστασης στις αφρικανικές χώρες ενδέχεται να μειώσει τη μεταναστευτική πίεση. Δεν πρόκειται να επιλύσουμε το πρόβλημα καταπολεμώντας τα κοινωνικά δεινά τα οποία προκαλούνται από τη μετανάστευση. Μπορούμε μόνο να περιορίσουμε τα λιγότερο επιθυμητά αποτελέσματα και τον βαθμό στον οποίο η αποφασιστικότητα των προσφύγων μετατρέπεται σε λεία. Θα ήθελα να σας ζητήσω να στηρίξετε την πρόταση ψηφίσματος της Ομάδας του Ευρωπαϊκού Λαϊκού Κόμματος (Χριστιανοδημοκράτες). Είμαστε πεπεισμένοι ότι η πρόταση ψηφίσματός μας αποτελεί βελτίωση του κοινού ψηφίσματος σε αυτήν την περίπτωση.
<SPEAKER ID="309" NAME="Ana Gomes" LANGUAGE="PT">
Κύριε Πρόεδρε, η Αίγυπτος όχι μόνο εθελοτυφλεί στην τρομερή μεταχείριση και εκμετάλλευση των αφρικανών προσφύγων που προσπαθούν να διαφύγουν μέσω του Σινά στο Ισραήλ από τις χώρες τους, ιδίως τη Σομαλία και την Ερυθραία. " Αίγυπτος, επίσης, τους απελαύνει, αν και προφανώς νοούνται ως πρόσφυγες ή αιτούντες άσυλο, διότι προέρχονται είτε από χώρα η οποία βρίσκεται σε έντονη πάλη με την τρομοκρατία και δεν διαθέτει έννομη τάξη είτε από χώρα -Ερυθραία- που είναι μια από τις πιο τυραννικές και καταπιεστικές στον κόσμο. Πράγματι, οι αιγυπτιακές αρχές ακούν πολιτική εξαπόλυσης πυρών με σκοπό τη δολοφονία και 85 μετανάστες έχουν ήδη δολοφονηθεί στο Σινά από το 2007, σύμφωνα με έκθεση της οργάνωσης Παρατηρητήριο Ανθρωπίνων Δικαιωμάτων.
<P>
Καλούμε τις αιγυπτιακές αρχές να συμμορφωθούν προς τις υποχρεώσεις τους όσον αφορά τα ανθρώπινα δικαιώματα, και ιδίως τους μετανάστες και τους πρόσφυγες, και να συνεργαστούν με την Ύπατη Αρμοστεία των "νωμένων Εθνών για τους Πρόσφυγες. Επίσης, καλούμε τις ευρωπαϊκές αρχές να πράξουν το ίδιο και να στηρίξουν πλήρως τις δηλώσεις του κ. Tavares σχετικά με τη δυνατότητα επανεγκατάστασης.
<SPEAKER ID="310" NAME="Judith Sargentini" LANGUAGE="NL">
Κύριε Πρόεδρε, κυρίες και κύριοι, ας είμαστε ειλικρινείς. Τα ψηφίσματα, υπό τη σημερινή τους διατύπωση, αποτελούν μια μετριασμένη έκδοση των αρχικών μας δηλώσεων στις αρχές της εβδομάδας.
<P>
Ας είμαστε και πάλι σαφείς. "" κατάσταση είναι σοβαρή". Επίσης, επισημαίνουμε το γεγονός ότι οι πρόσφυγες της Ερυθραίας στο Σινά κρατούνται όμηροι. Ωστόσο, δεν είμαστε διατεθειμένοι να συζητήσουμε για τις σχέσεις μεταξύ Ιταλίας και Λιβύης και το κλείσιμο της Ευρώπης για τους μετανάστες, το οποίο είχε ως αποτέλεσμα οι πολιτικοί πρόσφυγες να πρέπει να διαφύγουν σε άλλα μέρη. Πρέπει τώρα να ακολουθήσουν πορείες οι οποίες είναι ακόμη πιο επικίνδυνες από τις προηγούμενες.
<P>
Όποιος εγκαταλείπει την Ερυθραία μετατρέπεται αυτόματα σε πολιτικό πρόσφυγα, διότι είναι αδύνατο να επιστρέψει και ακόμη και εάν επέστρεφε θα έθετε σε κίνδυνο την οικογένειά του. Αυτό που με λυπεί είναι ότι εμείς, σε αυτό το Σώμα, δεν είμαστε έτοιμοι να δηλώσουμε: εάν η Ευρώπη θέλει απεγνωσμένα να προστατευθεί από τους μετανάστες, θα πρέπει να ανοίξει τις πρεσβείες της στην Ερυθραία προκειμένου να καταστήσει ευκολότερη την αίτηση για άσυλο από τους ανθρώπους που ζουν εκεί. Δεν μας επιτράπηκε να συμπεριλάβουμε αυτήν την πρόταση στο ψήφισμα.
<P>
Όταν ακούω την Ομάδα του Ευρωπαϊκού Λαϊκού Κόμματος (Χριστιανοδημοκράτες) να αναφέρεται σε όλα όσα πρέπει να γίνουν στην Αίγυπτο, τότε σκέπτομαι: τι πρέπει να κάνουμε και πώς μπορούμε να αρνούμαστε ότι οι άνθρωποι κινδυνεύουν σε αυτή την περίπτωση, απλά επειδή δεν είμαστε διατεθειμένοι να αναλάβουμε την ευθύνη; Αποκλείουμε ανθρώπους και, πράττοντάς το αυτό, θέτουμε ζωές σε κίνδυνο.
<SPEAKER ID="311" NAME="Jaroslav Paška" LANGUAGE="SK">
Κύριε Πρόεδρε, το σύνορο του Σινά έχει καταστεί οδός μέσω της οποίας χιλιάδες υπήκοοι της Ερυθραίας δραπετεύουν από την ίδια τους τη χώρα σε μια προσπάθεια να αναζητήσουν καλύτερη ζωή.
<P>
Σε αυτό το παράνομο οδοιπορικό τους προς την ελευθερία, ωστόσο, εξαρτώνται από τη βοήθεια των λαθρεμπόρων οι οποίοι είναι διατεθειμένοι, με την καταβολή αντιτίμου, να βοηθήσουν τους πρόσφυγες να διασχίσουν τα σύνορα του Σινά, ακόμη και χωρίς τα απαραίτητα έγγραφα. Σε αυτό το άνομο εμπόριο, οι πρόσφυγες που βρίσκονται στα χέρια των συμμοριών λαθρεμπόρων δεν έχουν σχεδόν κανένα δικαίωμα και εξαρτώνται από τα παιχνίδια της μοίρας και τις ιδιοτροπίες αυτών στους οποίους εμπιστεύτηκαν, με αντάλλαγμα, την τύχη τους.
<P>
Ο θάνατος επτά προσφύγων της Ερυθραίας στα αιγυπτιο-ισραηλινά σύνορα μάς αποκαλύπτει κάτι από τα φρικτά δεινά των προσφύγων οι οποίοι ταξιδεύουν παράνομα σε αναζήτηση της ελευθερίας. Κυρίες και κύριοι, είναι, λοιπόν, πολύ σωστό να συμμετάσχουμε σε μια λύση αυτού του προβλήματος και, από κοινού με τις κυβερνήσεις των θιγομένων χωρών, να βοηθήσουμε στην εξεύρεση πολιτισμένης λύσης στο πρόβλημα των προσφύγων της Ερυθραίας.
<SPEAKER ID="312" NAME="Monica Luisa Macovei" AFFILIATION="PPE">
(ΕΝ) Κύριε Πρόεδρε, στις 7 Δεκεμβρίου, η Ύπατη Αρμοστεία των "νωμένων Εθνών για τους Πρόσφυγες εξέφρασε ανησυχία για το γεγονός ότι περίπου 250 πρόσφυγες της Ερυθραίας κρατούνται όμηροι στο Σινά από βεδουίνους λαθρέμπορους.
<P>
Γνωρίζουμε ότι αυτοί οι πρόσφυγες αναγκάστηκαν να πληρώσουν ένα συγκεκριμένο χρηματικό ποσό για την επιθυμία τους να ζήσουν σε καλύτερες συνθήκες. Όπως αναφέρεται, οι πρόσφυγες κρατούνται σε κοντέινερ στην έρημο και συχνά υπόκεινται σε ξυλοδαρμό. " στάση της ίδιας της κυβέρνησης της Ερυθραίας είναι ανησυχητική: αντί να προστατεύει τους πολίτες της, τους θεωρεί ανεπιθύμητους αντιφρονούντες.
<P>
Ζητούμε ταχεία και κοινή δράση, κυρίως από την Αίγυπτο και το Ισραήλ, προκειμένου να σταματήσει η δράση των λαθρεμπόρων, να εξαρθρωθεί το δίκτυο οργανωμένου εγκλήματος και, βεβαίως, να ενισχυθούν οι προσπάθειες για την προστασία των σημερινών και των μελλοντικών προσφύγων εφαρμόζοντας τις διατάξεις και τα πρότυπα της Ύπατης Αρμοστείας των "νωμένων Εθνών για τους Πρόσφυγες.
<SPEAKER ID="313" NAME="Elena Băsescu" AFFILIATION="PPE">
(RO) Κύριε Πρόεδρε, θα ήθελα εξαρχής να τονίσω ότι στηρίζω χωρίς καμία επιφύλαξη το ψήφισμα που κατατέθηκε από την Ομάδα του Ευρωπαϊκού Λαϊκού Κόμματος (Χριστιανοδημοκράτες). Παρά τη σαφήνεια του κειμένου, δεν έχει επιτευχθεί συμφωνία με τις άλλες Ομάδες για την έγκριση κοινού ψηφίσματος, γεγονός το οποίο είναι λυπηρό. " κατάσταση στο Κέρας της Αφρικής είναι ανησυχητική. " περιοχή έχει καταστεί ένα από τα σημαντικότερα πεδία δράσης των ομάδων οργανωμένου εγκλήματος, λόγω του υψηλού αριθμού αφρικανών μεταναστών που διέρχονται από αυτήν την περιοχή.
<P>
Οι 250 όμηροι έχουν υποστεί απάνθρωπη και εξευτελιστική μεταχείριση και η κατάστασή τους επιδεινώνεται. Επιπλέον, δεν υφίστανται οι προϋποθέσεις μιας επικείμενης απελευθέρωσης, διότι οι οικογένειές των ομήρων δεν μπορούν να πληρώσουν τα απαιτούμενα λύτρα. Ως εκ τούτου, το Ευρωπαϊκό Κοινοβούλιο πρέπει να αποστείλει ένα ηχηρό μήνυμα για την απελευθέρωσή τους. Πρέπει να αναληφθεί επείγουσα δράση κατά των εγκληματικών οργανώσεων, οι οποίες πρέπει να οδηγηθούν ενώπιον της δικαιοσύνης και τα στρατόπεδα βασανιστηρίων πρέπει να κλείσουν οριστικά.
<SPEAKER ID="314" NAME="Csanád Szegedi" AFFILIATION="NI">
(HU) Κύριε Πρόεδρε, κυρίες και κύριοι, βεβαίως, καταδικάζω απερίφραστα τον τρόπο μεταχείρισης των προσφύγων της Ερυθραίας και παρομοίως στηρίζω το γεγονός ότι η Ευρωπαϊκή Ένωση πρέπει να προβεί σε ενέργειες για τη διευθέτηση της κατάστασης αυτών των προσφύγων το συντομότερο δυνατό. Εντούτοις, η κατεύθυνση που διατυπώνεται σε αυτήν την έκθεση αποτελεί, για να το θέσω απλά, αδιέξοδο. Θεωρώ ότι δύο σημεία προκαλούν τρομερή εντύπωση. Θεωρώ αποδεκτό το γεγονός ότι δημιουργούμε ένα ταμείο με σκοπό να βοηθήσουμε αυτούς τους πρόσφυγες στον βαθμό που σήμερα υπάρχουν εκατομμύρια πολίτες στην ΕΕ οι οποίοι ζουν σε συνθήκες υπαρξιακής αβεβαιότητας και ακραίας φτώχειας. Περισσότεροι από τρία εκατομμύρια άνθρωποι στην Ουγγαρία ζουν κάτω από το όριο της φτώχειας, η πλειονότητα των συνταξιούχων δεν μπορούν να πληρώσουν τα φάρμακά τους και, μάλιστα, αυτή η κατάσταση παρουσιάζει αυξητικές τάσεις σε όλη την Ευρώπη. Ως εκ τούτου, πρέπει πρώτα να εξετάζουμε την παροχή βοήθειας προς τους ανθρώπους στην Ευρώπη, εκφράζοντας, βεβαίως, ταυτόχρονα το γεγονός ότι συμπάσχουμε με τους πρόσφυγες. Το άλλο σημείο είναι ότι κράτη μέλη πρέπει να δεχθούν οικειοθελώς τους πρόσφυγες. Πότε θα συνειδητοποιήσετε ότι η Ευρωπαϊκή Ένωση έχει κορεστεί από τους μετανάστες; " ΕΕ πρέπει να δράσει ως διαμεσολαβητής μεταξύ της Ερυθραίας και των προσφύγων της προκειμένου να διασφαλίσει την ασφαλή επιστροφή στην πατρίδα τους.
<SPEAKER ID="315" NAME="Corina Creţu" AFFILIATION="S&amp;D">
(RO) Κύριε Πρόεδρε, η συντριπτική πλειοψηφία των πολιτών της Ερυθραίας που βρίσκονται αυτήν τη στιγμή στην έρημο Σινά διέφυγαν από ένα καταπιεστικό καθεστώς και, ως εκ τούτου, θα πρέπει να θεωρούνται πρόσφυγες σύμφωνα με τα πρότυπα του Ο"Ε. Συνεπώς, πιστεύω πως πρέπει να επιμείνουμε στο γεγονός ότι η Αίγυπτος πρέπει να εκπληρώσει τις διεθνείς υποχρεώσεις της προκειμένου να τους παράσχει βοήθεια. Εντούτοις, πιστεύω πως το εξαιρετικά ανησυχητικό ζήτημα είναι η απάνθρωπη μεταχείριση στην οποία υπόκεινται αυτοί οι μετανάστες όταν κρατούνται όμηροι στην έρημο εις αναμονή λύτρων. Ιδίως, οι αναφορές βιασμού δεκάδων γυναικών είναι αποτροπιαστικές και πρέπει να κινητοποιήσουν τη διεθνή κοινότητα.
<P>
Κατά τον ίδιο τρόπο, το λαθρεμπόριο ανθρώπων στην Αφρική έχει προσεγγίσει ανησυχητικά ποσοστά. Δεκάδες μετανάστες δολοφονήθηκαν από τις υπηρεσίες ασφαλείας της Αιγύπτου τα τελευταία έτη στην προσπάθειά τους να διασχίσουν παράνομα τα σύνορα προς το Ισραήλ. Πιστεύω πως το λαθρεμπόριο ανθρώπων σε αυτήν την περιοχή πρέπει να καταπολεμηθεί με άλλες μεθόδους και θεωρώ ότι η πρόσβαση της Ύπατης Αρμοστείας των "νωμένων Εθνών για τους Πρόσφυγες (UNHCR) είναι απαραίτητη προκειμένου να διασφαλισθεί η ζωτικής σημασίας βοήθεια προς αυτούς τους ανθρώπους.
<SPEAKER ID="316" NAME="Zbigniew Ziobro" AFFILIATION="ECR">
(PL) Κύριε Πρόεδρε, οι πρόσφυγες της Ερυθραίας βρίσκονται σε τραγική κατάσταση. Εντούτοις, αναλογιζόμενοι αυτήν την τραγωδία πρέπει να θυμηθούμε τον λόγο για αυτήν την κατάσταση πραγμάτων. Είναι γεγονός ότι σημειώνεται ευρεία παραβίαση των θεμελιωδών ανθρωπίνων δικαιωμάτων στην Ερυθραία. Μαζικές διώξεις πραγματοποιούνται σε τεράστια κλίμακα, θύματα των οποίων είναι οι πολιτικοί αντίπαλοι, οι χριστιανοί καθώς και χιλιάδες απλοί πολίτες. Αυτός είναι ο πραγματικός λόγος πίσω από το τραγικό πρόβλημα που συζητούμε σήμερα και για αυτόν τον λόγο πρέπει καταβάλουμε κάθε δυνατή προσπάθεια προκειμένου να αλλάξουμε την πολιτική της ΕΕ έναντι των αρχών της Ερυθραίας, πόσο μάλλον εάν θυμηθούμε ότι ο σημερινός ηγέτης της χώρας είχε τύχει θερμής υποδοχής στις Βρυξέλλες το 2007, παρότι είναι υπεύθυνος για τα φοβερά δεινά τόσων ανθρώπων, τα οποία τους αναγκάζουν να διαφύγουν και προκαλούν ακόμη περισσότερες τέτοιες τραγωδίες. Έχει έρθει, λοιπόν, ο καιρός για μια ρεαλιστική και αποφασιστική πολιτική έναντι αυτού του τυράννου.
<SPEAKER ID="317" NAME="Andris Piebalgs">
μέλος της Επιτροπής. - (ΕΝ) Κύριε Πρόεδρε, η Επιτροπή συμμερίζεται τις ανησυχίες του Ευρωπαϊκού Κοινοβουλίου. Οι αναφορές που έχουν ληφθεί αφορούν πολλές εκατοντάδες πρόσφυγες, από την Ερυθραία, την Αιθιοπία, το Σουδάν και τη Σομαλία, οι οποίοι προφανώς κρατούνται όμηροι στο Σινά από λαθρεμπόρους που ζητούν υψηλή αμοιβή για την απελευθέρωσή τους.
<P>
Από τη δημοσίευση της πρώτης ανακοίνωσης παρακολουθούμε την υπόθεση, αποσαφηνίζουμε τα γεγονότα, αξιολογούμε την κατάσταση και αναλαμβάνουμε την κατάλληλη δράση. " αντιπροσωπεία της ΕΕ στο Κάιρο διατηρεί στενές επαφές με τις τοπικές οργανώσεις της κοινωνίας των πολιτών και διατηρεί δεσμούς με την περιφερειακή αντιπροσωπεία της Ύπατης Αρμοστείας των "νωμένων Εθνών για τους Πρόσφυγες στο Κάιρο.
<P>
Παρακολουθούν στενά την υπόθεση. Σε συντονισμό με τις πρεσβείες των κρατών μελών της ΕΕ, υπήρξε προσέγγιση του αιγυπτιακού υπουργείου Εξωτερικών. " ΕΕ εξέφρασε τις ανησυχίες μας, καθώς και την ισχυρή πεποίθησή μας για το ότι οι αιγυπτιακές αρχές θα πρέπει να λάβουν τα κατάλληλα μέτρα προκειμένου να απελευθερώσουν αυτούς τους ανθρώπους και να τους χορηγήσουν την απαραίτητη προστασία. Υπάρχουν αναφορές συνεχιζόμενων ερευνών για την ανεύρεση της ομάδας των προσφύγων και ελπίζουμε ότι η κατάσταση θα ξεκαθαριστεί τις επόμενες ημέρες.
<P>
Αυτή η υπόθεση δεν αποτελεί τον μοναδικό λόγο ανησυχίας. Οι μετανάστες και οι πρόσφυγες στην Αίγυπτο εξακολουθούν να υπόκεινται σε πολλά κενά προστασίας. Τα σοβαρότερα περιστατικά που αναφέρονται αφορούν το Σινά. Πολλοί μετανάστες που προτίθενται να εισέλθουν στο Ισραήλ μέσω των συνόρων του Σινά υπόκεινται σε κακοποίηση και βάναυση μεταχείριση. Θέσαμε αυτό το ζήτημα αρκετές φορές στους αιγύπτιους ομολόγους μας στο πλαίσιο των τακτικών συνεδριάσεων της υποεπιτροπής όπου συζητούνται είτε μεταναστευτικά ζητήματα είτε πολιτικές υποθέσεις, συμπεριλαμβανομένων των ανθρωπίνων δικαιωμάτων.
<P>
" τελευταία φορά κατά την οποία τέθηκε το ζήτημα ήταν στη συνεδρίαση της Επιτροπής Σύνδεσης ΕΕ-Αιγύπτου στις 14 Δεκεμβρίου στο Κάιρο. " ΕΕ έχει καλέσει σε τακτική βάση τις αιγυπτιακές αρχές να βελτιώσουν την ποιότητα της βοήθειας και της προστασίας που παρέχουν στους αιτούντες άσυλο και τους πρόσφυγες, και έχει προσφέρει οικονομική και τεχνική βοήθεια σε αυτό το εγχείρημα. " ΕΕ έχει, επίσης, καλέσει τις αιγυπτιακές αρχές να διασφαλίσουν ότι η αρχή της μη επαναπροώθησης τηρείται για όλους τους μετανάστες που χρειάζονται διεθνή προστασία, συμπεριλαμβανομένων των υπηκόων της Ερυθραίας.
<P>
" ΕΕ έχει ζητήσει να δοθεί στην Ύπατη Αρμοστεία των "νωμένων Εθνών για τους Πρόσφυγες πλήρης εξουσιοδότηση για την εκτέλεση της εντολής της σε ολόκληρη την επικράτεια της Αιγύπτου, συμπεριλαμβανομένης της περιοχής του Σινά. Έχουν σημειωθεί ορισμένες θετικές εξελίξεις οι οποίες θα πρέπει να επισημανθούν. Φέτος την άνοιξη, η Αίγυπτος θέσπισε νέα νομοθεσία για την ποινικοποίηση της λαθρεμπορίας ανθρώπων και την προστασία των θυμάτων αυτής.
<P>
Μία άλλη ευπρόσδεκτη εξέλιξη ήταν η υιοθέτηση του νόμου περί μεταμοσχεύσεων, ο οποίος ποινικοποιεί τη λαθρεμπορία ανθρώπινων οργάνων. Ελπίζουμε ότι η αιγυπτιακή κυβέρνηση θα λάβει τώρα αποτελεσματικά μέτρα προκειμένου να διασφαλίσει την αποδοτική εφαρμογή αυτού του νομικού πλαισίου, κι εμείς έχουμε προσφέρει τη συνεργασία μας σε αυτόν τον τομέα.
<P>
Θα συνεχίσουμε να στηρίζουμε το έργο της Ύπατης Αρμοστείας των "νωμένων Εθνών για τους Πρόσφυγες (UNHCR) και των οργανώσεων της κοινωνίας των πολιτών ώστε να διασφαλιστούν καλύτερες συνθήκες διαβίωσης, καθώς και κατάλληλη νομική προστασία, για τους μετανάστες και τους πρόσφυγες που ζουν στη χώρα. Θα συνεχίσουμε να παρακολουθούμε με προσοχή την υπόθεση των προσφύγων που κρατούνται όμηροι στο Σινά και θα επιδιώξουμε, εν προκειμένω, τις επαφές μας με τις αιγυπτιακές αρχές.
<P>
Ελπίζω ειλικρινά σε μια ταχεία διευθέτηση αυτής της υπόθεσης και λυπούμαι για την έως τώρα αναφερόμενη απώλεια της ζωής οκτώ ανθρώπων.
<SPEAKER ID="318" NAME="Rui Tavares" AFFILIATION="GUE/NGL">
(ΕΝ) Κύριε Πρόεδρε, ο Επίτροπος διάβασε την καλά προετοιμασμένη απάντησή του, σαν να μην είχε απευθυνθεί κανένας προς την Επιτροπή με συγκεκριμένα ερωτήματα.
<SPEAKER ID="319" NAME="Πρόεδρος">
Ζητήσατε να μιλήσετε για τον Κανονισμό του Κοινοβουλίου. Θα πρέπει να μιλήσετε μόνο για αυτό.
<SPEAKER ID="320" NAME="Rui Tavares" AFFILIATION="GUE/NGL">
(ΕΝ) Κύριε Πρόεδρε, πρόκειται βεβαίως για ένσταση επί της διαδικασίας. Ρωτήσαμε συγκεκριμένα την Επιτροπή εάν θα στείλει αντιπροσωπεία στην Αίγυπτο προκειμένου να δει την κατάσταση από κοντά. " Επιτροπή θα μπορούσε τουλάχιστον να ζητήσει την ολοκλήρωση της επανεγκατάστασης. " συναπόφαση θα σας δώσει την εξουσία ...
<P>
(Ο Πρόεδρος διακόπτει τον ομιλητή)
<SPEAKER ID="321" NAME="Πρόεδρος">
Δυστυχώς, δεν πρόκειται για ένσταση επί της διαδικασίας. Φυσικά, είστε ελεύθερος να θέσετε αυτό το ερώτημα στην Επιτροπή και η Επιτροπή μπορεί να αποφασίσει εάν θα σας απαντήσει. Διαφορετικά, αυτό το θέμα δεν εμπίπτει στον Κανονισμό.
<P>
" συζήτηση έληξε.
<P>
" ψηφοφορία θα διεξαχθεί στο τέλος της συζήτησης.

<CHAPTER ID="006">
Ώρα των ψηφοφοριών (συνέχεια)
<SPEAKER ID="090" NAME="Πρόεδρος">
Πριν από την ψηφοφορία, θα ακούσουμε τις ομιλίες των προέδρων των πολιτικών Ομάδων σχετικά με την εκλογή της νέας Επιτροπής.
<SPEAKER ID="091" NAME="Joseph Daul" LANGUAGE="FR">
Κύριε Πρόεδρε, κύριε López Garrido, Πρόεδρε της Επιτροπής, σας ευχαριστώ που μου δώσατε την ευκαιρία να αναφέρω τους λόγους για τους οποίους έχω την πεποίθηση, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), ότι ο κ. Barroso και το Σώμα των Επιτρόπων του, συνεπικουρούμενοι από το προσωπικό της Επιτροπής, θα ανταποκριθούν στις προκλήσεις που αντιμετωπίζουν.
<P>
" Ευρώπη γεννήθηκε από μια διεθνή κρίση και, για πρώτη φορά εδώ και 60 χρόνια, αντιμετωπίζει μια νέα διεθνή κρίση διαφορετικού τύπου, αλλά αναμφισβήτητα σοβαρή και επικίνδυνη. Την υπερβαίνει, αν και δεν έχουμε ακόμη βγει από αυτήν. Το ευρώ έχει κάνει τη δουλειά του ως νομισματική ασπίδα. Δεν θα βρεθούν ποτέ αρκετές λέξεις για να εκφράσω πόσα του χρωστάμε: οι αυτόματοι σταθεροποιητές, οι περίφημοι μηχανισμοί αλληλεγγύης, που είναι ιδιαίτερα... Έχετε ωφεληθεί πολύ από αυτούς, φίλοι μου!
<P>
(Χειροκροτήματα)
<P>
Πού θα βρισκόσαστε τώρα χωρίς τους σταθεροποιητές αλληλεγγύης; Πολύ συχνά θεωρήθηκαν ως φορτίο που βαραίνει τις οικονομίες μας, αλλά συνέβαλαν σε σημαντικό βαθμό στο να επιπλεύσει το ευρωπαϊκό μοντέλο. Ένα ελκυστικό μοντέλο το οποίο έχει αντιγραφεί πολύ και στο οποίο οι συμπολίτες μας είναι ορθώς προσκολλημένοι, αλλά το οποίο τίθεται υπό αμφισβήτηση από νέες προκλήσεις.
<P>
Ο κόσμος είναι πλέον πολυπολικός, αλλά όχι με τον τρόπο που ονειρευόμασταν. Ονειρευόμασταν ότι θα ήταν ιδεαλιστικός, ειρηνικός και πολυμερής. Όχι, ο κόσμος έχει γίνει ένας κόσμος ανταγωνισμού και αγώνα -ειρηνικού, βεβαίως, αλλά ανήμερου- με σκοπό την επιβολή του μοντέλου του ενός στους άλλους.
<P>
Ενόψει αυτής της πρόκλησης, η Ένωση, που έχει τόσα πολλά εργαλεία στη διάθεσή της, δεν πρέπει να τα αφήσει αχρησιμοποίητα. Πρέπει να παραμείνει πιστή στον εαυτό της, αγκαλιάζοντας τις ιδέες και τους ανθρώπους και πρωτοπορώντας στον αγώνα κατά της παγκόσμιας υπερθέρμανσης, αλλά πρέπει επίσης να εξοπλιστεί με τους απαραίτητους πόρους για να μπορεί να ανταγωνιστεί.
<P>
Αυτό είναι, το γνωρίζω, αυτό που θα προσπαθήσει να επιτύχει με εμάς η νέα Επιτροπή. Όλοι γνωρίζουμε τις αδυναμίες της Ευρώπης: το δημογραφικό πρόβλημα, η έλλειψη μελλοντικών δαπανών, οι βιομηχανικές προκλήσεις, τα κυβερνητικά ελλείμματα, η αδύναμη οικονομική διακυβέρνηση. Όλα αυτά αποτελούν έναν ακόμη λόγο για τον οποίον πρέπει να εκμεταλλευτούμε όσο μπορούμε τα εργαλεία μας: το ευρώ και τη νομισματική πολιτική, τα τεχνολογικά επιτεύγματα, τα επιτεύγματα της βιομηχανίας και το γεωργικό δυναμικό για να εγγυηθούμε την επισιτιστική ασφάλεια των 500 εκατομμυρίων συμπολιτών μας.
<P>
Για αυτόν τον σκοπό, προσδοκώ από την Επιτροπή να επιδείξει φαντασία και ηγετική ικανότητα όσον αφορά την ευρωπαϊκή νομοθεσία που θα κληθούμε να εγκρίνουμε. Προσδοκώ από αυτήν να υπερασπίσει τα ευρωπαϊκά συμφέροντα, να απαιτήσει αμοιβαιότητα από τους εταίρους μας και να μην διστάσει να καταφύγει στα νομικά μέσα που έχει στη διάθεσή της σε περίπτωση παραβιάσεων.
<P>
Κύριοι Επίτροποι, αποτελεί ευθύνη σας, ευθύνη μας και ευθύνη του Συμβουλίου, να ολοκληρώσουμε την εσωτερική αγορά. Για να το κάνουμε αυτό, πρέπει να σπάσουμε ταμπού όπως αυτά της φορολογίας και της κοινωνικής διάστασης. Τα κράτη μέλη δεν μπορούν πλέον να δρουν ως εάν οι δύο αυτοί τομείς να είναι απαγορευμένοι και να αποτελούν απαραβίαστες αρμοδιότητες, πέραν του πεδίου εφαρμογής της κοινής δράσης.
<P>
Ταυτόχρονα, ωστόσο, πρέπει να επιδείξουμε πολύ περισσότερη δύναμη όσον αφορά τις εξωτερικές προκλήσεις: ασφάλεια και άμυνα, αλλά και εμπόριο, τεχνολογικά και βιομηχανικά πρότυπα, και περιβαλλοντικά πρότυπα. " Ευρώπη πρέπει να υπερασπίσει τις αξίες της, την ειρήνη και την ευημερία των πολιτών της. " Ευρώπη πρέπει να αποτελέσει διεθνή παράγοντα και όχι απλώς μια περιοχή ευημερίας και δικαίου. Δεν πρέπει να αποστερήσει τον εαυτό της από τα εργαλεία που συνοδεύουν την ισχύ της.
<P>
" Ομάδα PPE αναμένει από την Επιτροπή να εργαστεί αποτελεσματικά σε όλα αυτά τα μέτωπα ταυτόχρονα. Εάν το πράξει -και δεν έχω λόγο να το αμφισβητήσω- θα έχει πάντα την υποστήριξη της Ομάδας PPE.
<P>
Κύριε Barroso, η Ομάδα PPE έχει πίστη σε εσάς και σας ζητά να είστε τολμηρός, να προβείτε σε μεταρρυθμίσεις. Σας ζητά να βλέπετε μακριά προς όφελος του σκοπού που μας ενώνει: τη δημιουργία της πολιτικής Ευρώπης.
<P>
(Χειροκροτήματα)
<SPEAKER ID="092" NAME="Martin Schulz" LANGUAGE="DE">
Κύριε Πρόεδρε, κυρίες και κύριοι, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο δεν πήρε την απόφασή της ελαφρά τη καρδία. Ψηφίσαμε για τον Πρόεδρο της Επιτροπής πριν από πέντε μήνες σε αυτό το Σώμα και, παρά το γεγονός ότι δεν τον στηρίξαμε τότε, έλαβε ψήφο πλειοψηφίας. Βάσει αυτής της πλειοψηφίας, η οποία, δυστυχώς, βασιζόταν σε ανθρώπους που, στην πραγματικότητα, δεν είναι υπέρ της Συνθήκης της Λισαβόνας, μας παρουσίασε ένα Σώμα Επιτροπών και πρέπει σήμερα να το αξιολογήσουμε.
<P>
Είναι επίσης απαραίτητο και για εμάς να αξιολογήσουμε το εν λόγω Σώμα. Έχουμε δύο επιλογές: μπορούμε να διαιρέσουμε το Ευρωπαϊκό Κοινοβούλιο σε όσους βρίσκονται στα Δεξιά και σε όσους βρίσκονται στα Αριστερά. Αυτές οι δύο ομάδες έχουν συγκρουόμενες ιδεολογίες και πρέπει να ψηφίσουν αντίστοιχα. Αυτή είναι η μία επιλογή. Ωστόσο, δεν είναι αυτός ο τρόπος με τον οποίο λειτουργεί η Ευρώπη. Δεν έχουμε πλειοψηφία στο Ευρωπαϊκό Κοινοβούλιο. " Ομάδα του Λαϊκού Δημοκρατικού Κόμματος (Χριστιανοδημοκράτες) επίσης δεν έχει πλειοψηφία στο Ευρωπαϊκό Κοινοβούλιο, ούτε και η Ομάδα της Συμμαχίας Φιλελευθέρων και Δημοκρατών για την Ευρώπη. " Ευρώπη δεν αποτελεί μια οντότητα στο πλαίσιο της οποίας μια οποιαδήποτε πολιτική δύναμη μπορεί μόνη της να σκαρώσει μια πλειοψηφία και να υπαγορεύσει ότι η Ευρώπη τώρα θα κυβερνάται με κάποιο συγκεκριμένο τρόπο. " Ευρώπη είναι ένας συνεχής συμβιβασμός. Αυτός είναι ο λόγος για τον οποίον μερικές φορές γίνεται τόσο βραδυκίνητη και τόσο δύσκολο να κατανοηθεί. Ωστόσο, καλύτερα ένας συνεχής συμβιβασμός που οδηγεί σε επιτυχίες και περισσότερη κοινωνική δικαιοσύνη, παρά μια ιδεολογική μάχη που τελικά ξεθυμαίνει χωρίς απτά αποτελέσματα.
<P>
(Χειροκροτήματα)
<P>
Ως εκ τούτου, είναι πολύ δύσκολο να ζυγίσουμε τα οφέλη. Φυσικά, όλοι απολαμβάνουμε τη συμπλοκή. Και εγώ απολαμβάνω να επιχειρηματολογώ για αρχές με τους συναδέλφους μου από άλλες Ομάδες στο Σώμα, αλλά η Ευρώπη χρειάζεται επίσης απτά αποτελέσματα. Πρέπει, συνεπώς, να αναρωτηθούμε για ποιο πράγμα μπορούμε, ως Σοσιαλδημοκράτες -ως Σοσιαλιστές και Δημοκράτες- να κάνουμε έκκληση και να γίνουμε αποδεκτοί. Προσδιορίσαμε κριτήρια. Ένα κριτήριο ήταν ότι θέλαμε η πολιτική δύναμη που είναι η δεύτερη δύναμη στην Ευρώπη να αντιπροσωπεύεται σε υψηλότερο επίπεδο σε αυτήν την Επιτροπή. Θέλαμε, συνεπώς, την Υπάτη Εκπρόσωπο της Ένωσης για Θέματα Εξωτερικής Πολιτικής και Πολιτικής Ασφάλειας και επιτύχαμε τη δημιουργία αυτής της θέσης.
<P>
Θα ήθελα να πω κάτι όσον αφορά το πρόσωπο που κατέχει τη συγκεκριμένη θέση. " βαρόνη Ashton δεν πρέπει να επιτρέπει στον εαυτό της να αποκαλείται κομουνίστρια σε αυτό το Σώμα από έναν άνθρωπο ο οποίος, στη Γαλλία, έχει καταδικαστεί ως αρνητής του ολοκαυτώματος. " βαρόνη Ashton έχει την πλήρη στήριξή μας.
<P>
(Παρατεταμένα χειροκροτήματα)
<P>
Ρωτήσαμε εάν θα μπορούσαμε να εισαγάγουμε μια εκτίμηση κοινωνικών επιπτώσεων στη νομοθεσία της Ευρωπαϊκής Ένωσης ως ρυθμιστικό μηχανισμό. Για εμάς, το ερώτημα ήταν εάν θα μπορούσαν ακόμη να εφαρμοστούν καν μέτρα, όπως η οδηγία για τις υπηρεσίες στο παρελθόν. Όχι, θέλαμε έναν μηχανισμό για την εξέταση των τυχόν μέτρων που πρόκειται να πάρει η Επιτροπή από την άποψη των επιπτώσεών τους στα συστήματα κοινωνικής ασφάλισης των κρατών μελών, πριν από τη λήψη τους. Αυτό ενσωματώθηκε στη νομοθεσία. Θέλαμε -και, για εμένα, πρόκειται για γιγάντιο άλμα όσον αφορά την ευρωπαϊκή πολιτική- τα νομοθετικά ψηφίσματα του Ευρωκοινοβουλίου να μετατρέπονται σε νομοθετικές πρωτοβουλίες της Επιτροπής εντός ενός χρόνου. Αυτό είναι ένα τεράστιο βήμα προόδου, διότι σημαίνει ότι το δικαίωμα της πρωτοβουλίας αυτού του Σώματος, το οποίο, δυστυχώς, δεν υφίσταται, θα εξασφαλιστεί με έμμεσο τρόπο. Αυτό το θεωρούμε σημαντική πρόοδο.
<P>
Τέλος, ως η δεύτερη μεγαλύτερη δύναμη σε αυτό το Σώμα και επίσης ως η Ομάδα χωρίς την οποία δεν θα ήταν εφικτή καμία ειδική πλειοψηφία στο παρόν Σώμα, θέλαμε να εκπροσωπούμαστε στην Επιτροπή. Τρεις από τους επτά αντιπροέδρους είναι Σοσιαλδημοκράτες. Από αυτήν την άποψη, μας βοηθήσατε σε μεγάλο βαθμό. Τις τελευταίες εβδομάδες και μήνες, έχουμε εκφράσει πολλές ανησυχίες, ακόμη και στο πλαίσιο της συζήτησής μας σήμερα το πρωί. Σταθμίζοντας αυτές τις ανησυχίες σε σχέση με την επιτευχθείσα πρόοδο, αποφασίσαμε να σας προσφέρουμε τη στήριξή μας για τα επόμενα πέντε χρόνια. Όταν λέω "σας", εννοώ το Σώμα των Επιτρόπων. Μπορείτε να υπολογίζετε στη στήριξη μας, εάν λάβετε σοβαρά υπόψη τα λόγια μου: η Ευρώπη είτε θα γίνει σοσιαλιστική Ευρώπη είτε θα αποτύχει. Αποτελεί κοινή ευθύνη μας να διασφαλίσουμε ότι θα γίνει περισσότερο κοινωνική Ευρώπη. " Ομάδα S&D θα στηρίξει αυτήν την Επιτροπή.
<P>
(Χειροκροτήματα)
<SPEAKER ID="093" NAME="Guy Verhofstadt">
εξ ονόματος της Ομάδας ALDE. - (ΕΝ) Κύριε Πρόεδρε, η Ομάδα μου θα στηρίξει την Ευρωπαϊκή Επιτροπή. " Συμμαχία Φιλελευθέρων και Δημοκρατών είναι μια υπεύθυνη Ομάδα και έχουμε την πεποίθηση ότι τα επόμενα πέντε χρόνια θα είναι τόσο κρίσιμα για την Ευρωπαϊκή Ένωση και τους ευρωπαίους πολίτες που θα χρειαστούμε μια Επιτροπή που θα διαθέτει ευρεία στήριξη υπέρ της ευρωπαϊκής ιδέας σε αυτό το Σώμα.
<P>
Επιτρέψτε μου επίσης να είμαι πολύ σαφής. " στήριξή μας δεν είναι άνευ όρων, ακόμη περισσότερο σε σχέση με τα τελευταία πέντε χρόνια. Αναμένουμε από τη νέα Ευρωπαϊκή Επιτροπή να αποτελέσει την ατμομηχανή της Ευρωπαϊκής Ένωσης. Θέλουμε μια Επιτροπή με τολμηρότερη, πιο φιλόδοξη και πιο ολοκληρωμένη οικονομική και κοινωνική προσέγγιση, μια Επιτροπή που θα βρίσκεται στην εμπροσθοφυλακή μιας τέτοιας στρατηγικής - μια στρατηγική που μπορεί να ωθήσει τα κράτη μέλη να κάνουν αυτό που πρέπει να κάνουν.
<P>
Πιστεύω ότι, ιδίως στην ευρωζώνη, πρέπει να αναγνωρίσουμε ότι υπάρχει μεγάλη ανάγκη για τη δημιουργία ενός πραγματικού οικονομικού και κοινωνικού πυλώνα δίπλα στον υφιστάμενο νομισματικό πυλώνα. Τα προβλήματα στην ευρωζώνη σήμερα αποτελούν σαφή απόδειξη της αποτυχίας της ασθενούς προσέγγισης που ακολουθήσαμε τα τελευταία δέκα χρόνια με την αποκαλούμενη μέθοδο ανοιχτού συντονισμού. Το ίδιο ισχύει και σε άλλους τομείς - στην κλιματική αλλαγή, την εξωτερική πολιτική και την πολιτική άμυνας.
<P>
" βασική υπόθεση πίσω από αυτήν τη νέα τολμηρή προσέγγιση είναι η αναγνώριση ότι στην πραγματικότητα, στον πολυπολικό κόσμο του αύριο, η Ευρώπη δεν μπορεί να διαδραματίσει σημαντικό ρόλο χωρίς να είναι αποτελεσματικότερη και χωρίς να εμβαθύνει περαιτέρω τη δική της ολοκλήρωση στο εγγύς μέλλον. Αναμένουμε από εσάς να συμμεριστείτε αυτήν την υπόθεση και να υποβάλετε σαφείς, στέρεες και φιλόδοξες προτάσεις και μεταρρυθμίσεις σε όλα αυτά τα πεδία. Αναμένουμε ότι, για να το επιτύχει αυτό, η Επιτροπή θα χρησιμοποιήσει το δικαίωμα της πρωτοβουλίας πλήρως. Είναι σαφές ότι μιλώ για την Επιτροπή στο σύνολό της, στη λειτουργία της ως Σώματος Επιτρόπων, ως συνεκτικό πολιτικό σώμα που προωθεί την ευρωπαϊκή ολοκλήρωση. Μια ισχυρή Επιτροπή μπορεί να είναι χρήσιμη, αλλά μια ισχυρή Επιτροπή από αυτήν την άποψη είναι απολύτως απαραίτητη.
<P>
" Συνθήκη της Λισαβόνας παρέχει νέα εργαλεία και έχει ενισχύσει την ικανότητα μας για δράση. Υπάτη Εκπρόσωπε Ashton, σας ζητούμε να χρησιμοποιήσετε αυτά τα νέα εργαλεία. Περιμένουμε από την Υπάτη Εκπρόσωπο περισσότερα από όσα έχουμε δει μέχρι τώρα. Το απαιτεί ο ρόλος σας και η Ευρωπαϊκή Ένωση. Μην αφήσετε τις ευκαιρίες να πάνε χαμένες. Το μάθημα που διδαχτήκαμε από την Αϊτή αποτελεί παράδειγμα. Υποβάλετε την έκθεση για τη δημιουργία ευρωπαϊκής δύναμης πολιτικής προστασίας στο Συμβούλιο άμεσα. Με δεδομένα τα παραπάνω, η Ομάδα μου θα στηρίξει αυτήν την Επιτροπή με την ισχυρή φιλελεύθερη παρουσία της, και είμαστε έτοιμοι να προσφέρουμε την αφοσίωσή μας για να προωθήσουμε τον ευρωπαϊκό σκοπό μαζί της.
<P>
(Χειροκροτήματα)
<SPEAKER ID="094" NAME="Daniel Cohn-Bendit" LANGUAGE="FR">
Κύριε Πρόεδρε, γνωρίζετε πολύ καλά ότι η Ομάδα των Πρασίνων/Ευρωπαϊκή Ελεύθερη Συμμαχία δεν θα ψηφίσει υπέρ αυτής της Επιτροπής και, ταυτόχρονα, σας προσφέρουμε τις ιδέες μας, τη φαντασία μας και την ευρωπαϊκή αποφασιστικότητά μας.
<P>
Κύριε Barroso, μην παίζετε το παιχνίδι του να λέτε ότι όσοι δεν ψηφίσουν υπέρ της Επιτροπής είναι κατά της Ευρώπης. Μην το παίζετε με εμάς, τους Ευρωπαίους Πράσινους. Μπορείτε να το παίξετε με άλλους, αλλά όχι με εμάς. Προτείνουμε να συνεργαστούμε άνευ όρων μαζί σας, εάν επιθυμείτε να πραγματοποιήσουμε πρόοδο όσον αφορά ένα ευρωπαϊκό φορολογικό σύστημα. Εάν επιθυμείτε η Ευρώπη να έχει τους δικούς της πόρους, θα σας στηρίξουμε ενάντια στην αμυντική στάση των κρατών μελών όσον αφορά την οικονομική κυριαρχία τους. Θα τα ονομάσω: είτε πρόκειται για τη Γερμανία, είτε για τη Γαλλία, θα σας στηρίξουμε.
<P>
Εάν επιθυμείτε να είστε θεματοφύλακες των συνθηκών - υπάρχουν, για παράδειγμα, διαπραγματεύσεις που λαμβάνουν χώρα σήμερα εντός του Συμβουλίου με στόχο την επιστροφή των προσφύγων στη Λιβύη, και ζητούμε από το Συμβούλιο να μας ενημερώσει σχετικά με το ποια είναι η νομική βάση των εν λόγω διαπραγματεύσεων. Θα αποτελέσει το Ευρωκοινοβούλιο μέρος της συνήθους νομοθετικής διαδικασίας; Το Συμβούλιο μάς λέει: "θα σας ενημερώσουμε στο τέλος των διαπραγματεύσεων". Αυτό είναι αδύνατον. Αποτελεί ευθύνη της Επιτροπής να παρεμβαίνει για να διασφαλίζει ότι τα ευρωπαϊκά θεσμικά όργανα ενημερώνονται σχετικά με τη νομική βάση των εν λόγω διαπραγματεύσεων.
<P>
Μπορώ να σας παραθέσω πλήθος παραδειγμάτων. Εάν επιθυμείτε να σημειώσουμε πρόοδο στο θέμα της κλιματικής αλλαγής, εάν επιθυμείτε η Ευρώπη να υπερβεί το "τρεις φορές το είκοσι", εάν επιθυμείτε να πλησιάσουμε το 30%, θα έχετε τη στήριξη ολόκληρης της Ομάδας Verts/ALE. Εάν επιθυμείτε να προχωρήσετε παραπέρα στον τομέα της χρηματοοικονομικής ρύθμισης μετά τη χρηματοπιστωτική κρίση, θα έχετε την πλήρη στήριξή μας. Εάν εσείς και η Επιτροπή σας επιθυμείτε να προχωρήσετε παραπέρα όσον αφορά την προστασία της Ευρώπης, θα έχετε τη στήριξή μας. Εάν επιθυμείτε την επίλυση του κυπριακού προβλήματος, θα έχετε τη στήριξή μας. Εάν, τέλος, θέλετε να τεθεί ένα τέρμα σε αυτήν την τρελή κατάσταση στην οποία μια χώρα όπως η Ελλάδα -όπως είπα νωρίτερα- δαπανά το 4,3% του ΑΕγχΠ της στην άμυνα, θα έχετε τη στήριξή μας. Θα την έχετε άνευ όρων!
<P>
Για αυτόν τον λόγο, κύριε Barroso, λέω ότι θα ψηφίσουμε "Όχι" τώρα, αλλά ότι μπορεί να κάνουμε λάθος. Γνωρίζουμε ότι κάναμε λάθος την τελευταία φορά, στην περίπτωση του κ. Δήμα. Κάναμε λάθος και το παραδεχόμαστε. Συνεπώς, εάν ανταποκριθείτε στα όνειρά μας, και δεν ανταποκριθείτε σε αυτό που θεωρούμε ότι θα πράξετε αύριο, θα παραδεχτούμε με ειλικρίνεια ότι κάναμε λάθος και θα σας στηρίξουμε.
<P>
(Χειροκροτήματα)
<SPEAKER ID="095" NAME="Timothy Kirkhope">
εξ ονόματος της Ομάδας ECR. - (ΕΝ) Κύριε Πρόεδρε, ορισμένα κράτη μέλη πιστεύουν ότι η ανάδειξη Επιτρόπου είναι μια χρήσιμη ευκαιρία για να επιλύσουν ένα εσωτερικό τους πρόβλημα ή να διευθετήσουν ένα πολιτικό χρέος. " Ευρωπαϊκή Επιτροπή πρέπει να συγκεντρώνει τους πιο ταλαντούχους και αποτελεσματικούς πολιτικούς ηγέτες από ολόκληρη την Ευρώπη, ανθρώπους με εμπειρία και ικανότητες ώστε να την βοηθήσουν να ανταποκριθεί στις τεράστιες προκλήσεις που αντιμετωπίζουμε.
<P>
Μετά από χρόνια θεσμικών διαμαχών, η Ευρώπη πρέπει να εστιάσει και πάλι τις προσπάθειες της στην επίτευξη αποτελεσμάτων σε τομείς όπου μπορεί να προσθέσει αξία στο έργο των κρατών μελών και όπου οι συμπολίτες μας αναμένουν από τα έθνη της Ευρώπης να συνεργαστούν. Πρέπει να στηρίξει τις προσπάθειες για την προώθηση της εύθραυστης ανάκαμψης της οικονομίας και της δημιουργίας ανάπτυξης και θέσεων εργασίας, και πρέπει να διαδραματίσει ηγετικό ρόλο στην αντιμετώπιση της ενεργειακής ασφάλειας και της κλιματικής αλλαγής. Πρέπει να προτείνει κεντρικές μεταρρυθμίσεις στον ευρωπαϊκό προϋπολογισμό και σε πολλά από τα κύρια προγράμματα δαπανών.
<P>
Ο κ. Barroso είναι ο κατάλληλος ηγέτης για να οδηγήσει την Επιτροπή μπροστά. Στις πολιτικές κατευθυντήριες γραμμές του δίνει το περίγραμμα μιας φιλόδοξης ατζέντας με σκοπό την επικέντρωση στα ζητήματα που έχουν σημασία, μια ατζέντα την οποία γενικά στηρίζουμε. Κάθε μεμονωμένο κράτος μέλος θα πρέπει να είχε στηρίξει τις προσπάθειες του στέλνοντας τον ισχυρότερο δυνατό υποψήφιο ως Επίτροπο και, σε ορισμένες περιπτώσεις, τα κράτη μέλη τον απογοήτευσαν άσχημα. Φυσικά, πρέπει να υποστηρίξει κάθε μέλος της ομάδας του -δεν θα περιμέναμε κάτι λιγότερο από έναν ηγέτη στη δική του θέση- και, οργανώνοντας την ομάδα του, αν και έχουμε κάποιες αμφιβολίες για ορισμένα χαρτοφυλάκια, έχει πιθανόν κάνει ότι καλύτερο μπορούσε για τα δεδομένα που έχει στη διάθεσή του.
<P>
Ωστόσο, αν και ορισμένοι υποψήφιοι είναι εξαίρετοι και απέδωσαν πολύ καλά στις ακροάσεις, άλλοι είναι μέτριοι και δεν έκαναν καλή εντύπωση. Ορισμένοι τήρησαν αποστάσεις από τις δικές του πολιτικές κατευθυντήριες γραμμές. Κύριε Πρόεδρε, εάν η ψηφοφορία είναι ευνοϊκή, θα συνεργαστούμε, φυσικά, εποικοδομητικά με κάθε Επίτροπο και συνεχίζουμε να ελπίζουμε ότι θα εκπλαγούμε θετικά, αλλά επιτρέψτε μας, τουλάχιστον, να αξιολογούμε, ως Ευρωπαϊκό Κοινοβούλιο, ετησίως την Επιτροπή.
<P>
" διαδικασία αυτή συνεχίζει να είναι ατελής και δεν πρόκειται να την στηρίξουμε πλήρως. Για αυτούς τους λόγους, οι Ευρωπαίοι Συντηρητικοί και Μεταρρυθμιστές θα απέχουν σήμερα από αυτήν την ψηφοφορία. Ορισμένες Ομάδες δεν παρουσιάζουν ενότητα. Εμείς είμαστε ενωμένοι σε αυτό το θέμα.
<SPEAKER ID="096" NAME="Lothar Bisky" LANGUAGE="DE">
Κύριε Πρόεδρε, κύριε Barroso, κυρίες και κύριοι, η Ομάδα μου συμμετείχε επίσης ενεργά στις ακροάσεις των υποψηφίων. Ορισμένοι από αυτούς μας έκαναν απολύτως θετική εντύπωση. Είμαστε λιγότερο ενθουσιώδεις σχετικά με τη νέα διευθέτηση πολλών από τα χαρτοφυλάκια. Αυτό περιλαμβάνει επίσης τον κάπως μυστηριώδη -αν και πιθανόν σύντομα θα πάψει να είναι τόσο μυστηριώδης- τομέα ευθύνης της Υπάτης Εκπροσώπου για Θέματα Εξωτερικής Πολιτικής και Πολιτικής Ασφάλειας, η οποία είναι και Αντιπρόεδρος της Επιτροπής.
<P>
Ωστόσο, πολλοί υποψήφιοι μας απογοήτευσαν όσον αφορά τις ειδικές γνώσεις τους. Από αυτήν την άποψη, όλα τα ερωτήματά μας σχετίζονταν κυρίως με πολιτικά έργα. Προς ποια κατεύθυνση πρέπει να κινηθεί η διαδικασία της ευρωπαϊκής ολοκλήρωσης; Ποια μέτρα είναι τα σημαντικότερα για τον υποψήφιο της Επιτροπής; Υπήρχαν υπερβολικά πολλές ασαφείς απαντήσεις σε αυτά τα ερωτήματα και απαντήσεις που, από πολιτικής άποψης, δεν υποστηρίζουμε. Παρά τους ισχυρισμούς για μια περισσότερο κοινωνική Ευρώπη, οι υποψήφιοι επέμειναν να υπερασπίζονται μια κατεύθυνση προς την απορρύθμιση, την ιδιωτικοποίηση ή την έννοια της ευελισφάλειας. " ευελισφάλεια των εργαζομένων ήταν η πρώτη προτεραιότητα και η κοινωνική ασφάλεια βρισκόταν στο τέλος των προτεραιοτήτων.
<P>
" κλιματική αλλαγή περιλαμβάνεται στην ατζέντα, αλλά δεν διαπιστώνουμε κάποια κίνηση απομάκρυνσης από την παραγωγή ηλεκτρικής ενέργειας με βάση τον άνθρακα ή από την πυρηνική ενέργεια. Δεν βλέπω η ΕΕ να αναλαμβάνει ηγετικό ρόλο για την προστασία του κλίματος και την αναπτυξιακή βοήθεια. Δεν έχει ειπωθεί τίποτα σχετικά με τον συνεπή αφοπλισμό, ιδίως όσον αφορά τα πυρηνικά όπλα στην Ευρώπη. Κύριε Barroso, κύριε Πρόεδρε, όσο και αν εκτιμώ τους υποψηφίους που παρουσιάζονται για την ακρόαση, η Ομάδα μου δεν μπορεί να δώσει στο Σώμα των Επιτρόπων σας θετική ψήφο.
<SPEAKER ID="097" NAME="Nigel Farage">
εξ ονόματος της Ομάδας EFD. - (ΕΝ) Κύριε Πρόεδρε, στις γενιές που έρχονται, θα λένε στα παιδιά μια ιστορία. Θα τους λένε ότι, μια φορά και έναν καιρό, η Ευρώπη ήταν διαιρεμένη. Υπήρχε ένα μεγάλο τείχος στη μέση της και οι λαοί στην Ανατολή ήταν πολύ φτωχοί και δεν είχαν δημοκρατία, και ζούσαν σε ένα σύστημα του κακού που ονομαζόταν κομμουνισμός και που σκότωσε εκατομμύρια ανθρώπων από τον ίδιο του τον λαό. Αλλά, τι χαρά, το τείχος έπεσε και καταλήξαμε να έχουμε 27 έθνη, και εκείνοι οι άνθρωποι έζησαν στη δημοκρατία και 500 εκατομμύρια άνθρωποι έζησαν εν ειρήνη...
<P>
(Χειροκροτήματα)
<P>
Έχει και άλλο. Σας το υπόσχομαι, έχει και άλλο.
<P>
(Χειροκροτήματα)
<P>
Πρέπει να ομολογήσω ότι είναι η πρώτη φορά που έλαβα τέτοιο χειροκρότημα και μπαίνω στον πειρασμό, κύριε Verhofstadt, να καθίσω αλλά, εάν μου επιτρέπετε, δυστυχώς, η ιστορία συνεχίζεται.
<P>
Οι πολιτικοί που ήταν στην εξουσία έγιναν πολύ άπληστοι. Ήθελαν χρήματα και εξουσία για τους εαυτούς τους. Έτσι, κατέφυγαν στα ψέματα και στην απάτη, οργάνωσαν το θεαματικότερο γραφειοκρατικό πραξικόπημα που είχε γνωρίσει ποτέ ο κόσμος. Αλλά δεν χρειάστηκε να χρησιμοποιήσουν σφαίρες. Ήταν πολύ πιο έξυπνοι, πιο ραδιούργοι. Αυτό που έκαναν ήταν να ψηφίσουν μια νέα συνθήκη - ονομάστηκε Συνθήκη της Λισαβόνας. Στη συνέχεια, έδωσαν στους 27 λαούς απεριόριστη εξουσία. Αυτοί θα ήταν οι λαοί που θα έκαναν όλους τους νομούς. Φυσικά, είχαν ήδη μια σημαία και έναν εθνικό ύμνο, αλλά ξεκίνησαν να δημιουργήσουν ένα νέο κράτος. Αλλά αγνόησαν τους λαούς. Αυτό που έκαναν, είτε το γνώριζαν είτε όχι, ήταν να δημιουργήσουν ξανά το ίδιο σύστημα του κακού στο οποίο είχαν ζήσει στο παρελθόν οι λαοί της ανατολικής Ευρώπης. Όμως, το απίστευτο είναι ότι πολλά από τα νέα αφεντικά είχαν επίσης εργαστεί στο παρελθόν για αυτό το σύστημα του κακού. Φυσικά, το σχέδιο ήταν ατελές και το φανταχτερό νομισματικό σχέδιό τους κατέρρευσε. Παρόλα αυτά, τα νέα αφεντικά δεν άκουγαν τους λαούς. Όχι, έκαναν τη ζωή τους ολοένα και πιο σκληρή: δαπανούσαν δεκάδες εκατομμύρια για την καταπολέμηση της φτώχειας, αρνούνταν στους λαούς το δικαίωμα να έχουν άποψη και, στο τέλος, εκείνοι οι λαοί χρειάστηκε να καταφύγουν στη βία για να επιστρέψουν στα εθνικά κράτη τους και στις δημοκρατίες τους.
<P>
Το επιμύθιο της ιστορίας είναι ότι δεν είχαν διδαχθεί τίποτε από την ιστορία. Κύριο βουλευτές του Ευρωπαϊκού Κοινοβουλίου, πριν δώσετε την εξουσία σε αυτήν την Επιτροπή, θυμηθείτε ότι πριν από 60 χρόνια, ένα σιδηρούν παραπέτασμα κατέρρευσε στην Ευρώπη αλλά τώρα, με αυτήν την Επιτροπή, υπάρχει μια οικονομική σιδηρά γροθιά που την αισθάνονται στην Ελλάδα σήμερα.
<P>
(Ο Πρόεδρος διακόπτει τον ομιλητή)
<SPEAKER ID="098" NAME="Hans-Peter Martin" AFFILIATION="NI">
(DE) Κύριε Πρόεδρε, μετά το παραμύθι που μόλις ακούσατε, θα ήθελα να επιστρέψω στην πραγματικότητα. Ο γιος μου είναι δεκαεπτά ετών και σπουδάζει αγγλικά ιδιαίτερα εντατικά, διότι γνωρίζει ότι τα αγγλικά είναι η γλώσσα εργασίας, και ελπίζει ότι θα τον βοηθήσουν να βρει μια καλή δουλειά. Είναι ενθουσιώδης Ευρωπαίος, αλλά είναι δυσαρεστημένος με την ευρωπαϊκή πολιτική - και δικαίως. Στη Γερμανία, το περιοδικό Der Spiegel γράφει ήδη για ευρεία πολιτική περιφρόνηση - και δικαίως. Παρά ταύτα, εκατομμύρια νεαρών Ευρωπαίων επιθυμούν μια λειτουργική, ικανή και τολμηρή δημοκρατία στον 21ο αιώνα. Ωστόσο, τι μας προσφέρεται εδώ σήμερα από την Επιτροπή; Είναι αυτοί οι ικανοί άνθρωποι -και οι καλύτεροι- που χρειαζόμαστε;
<P>
Εμείς εδώ στην πίσω σειρά εκπροσωπούμε μια ανεξάρτητη ομάδα πολιτών που έχει διαδραματίσει βασικό ρόλο στο να διασφαλίσουμε ότι οι ακροδεξιοί σε αυτό το Σώμα δεν θα συστήσουν ομάδα ξανά. Είμαστε ενθουσιώδεις οπαδοί της ευρωπαϊκής ιδέας, αλλά για αυτόν ακριβώς τον λόγο είμαστε εξαιρετικά απογοητευμένοι από τους ανθρώπους που μας παρουσιάσατε και από την ποιότητα αυτών των ανθρώπων. Θα προσλαμβάναμε ποτέ εδώ κάποιον που καταντά περίγελος όπως ο Günther Oettinger στο YouTube, στο κλιπ "Oettinger talking English"; Υποθέτω πως όχι. Όσον αφορά την ικανότητα, θα θέλαμε να έχουμε Επίτροπο που δεν έχει δοκιμαστεί καθόλου στον τομέα του;
<P>
Κύριε Barroso, υπάρχουν πάρα πολλοί έμπειροι κοινοβουλευτικοί εδώ στο Σώμα τους οποίους θα μπορούσατε να χρησιμοποιήσετε. Έχετε έναν από αυτούς, για παράδειγμα, έναν Σουηδό, αυτό είναι αλήθεια. Ωστόσο, γιατί θέλετε τον κ. Karas; Γιατί δεν πήρατε έναν Γερμανό από εδώ, αντί αυτούς που έχετε; Διότι δεν σας επιτρέπεται. Διότι, παρά τη Συνθήκη της Λισαβόνας, συνεχίζουμε να είμαστε περιορισμένοι, διότι δεν είμαστε ακόμη τόσο ανεξάρτητοι ώστε να παίρνουμε κυρίαρχες αποφάσεις - δεν το μπορείτε εσείς, δεν το μπορούμε ούτε και εμείς ως Ευρωπαϊκό Κοινοβούλιο.
<P>
Δυστυχώς, συνεχίζουμε επίσης να μην μπορούμε να εκλέξουμε μεμονωμένους Επιτρόπους. Αυτός είναι ο τύπος της δημοκρατίας που είχαμε στην Αυστρία τον 19ο αιώνα. Δεν είναι κατάλληλος για την Ευρώπη που χρειαζόμαστε, για την Ευρώπη που ονειρευόμαστε. Ακούστε με: εάν συνεχίσετε κατ' αυτόν τον τρόπο, θα δουλεύετε υπέρ των εθνικιστών και, στην πραγματικότητα, υπέρ των αντιπάλων της ΕΕ. Αντ' αυτού, χρειαζόμαστε περισσότερη δημοκρατία.
<SPEAKER ID="099" NAME="Bruno Gollnisch" AFFILIATION="NI">
(FR) Κύριε Πρόεδρε, αυτά είναι ακριβώς τα συναισθήματά μου. Θα είμαι ιδιαίτερα σύντομος. Κύριε Πρόεδρε, κυρίες και κύριοι, ο κ. Schulz αναφέρθηκε στο πρόσωπό μου -όχι με το όνομά μου, αλλά με αρκετή ακρίβεια- ως εάν να καταδικάστηκα για ρεβιζιονισμό από τα γαλλικά δικαστήρια.
<P>
Θα ήθελα να πω στον κ. Schulz ότι κάνει λάθος, και ότι μπορώ να θέσω στη διάθεση του, και στη διάθεση ολόκληρης της επιτροπής του Ευρωπαϊκού Κοινοβουλίου για τις ασυλίες, τη βαρυσήμαντη απόφαση του γαλλικού Ανώτατου Δικαστηρίου, του Εφετείου, που ανέτρεψε όλες τις καταδίκες μου και το οποίο, στην εξαιρετική απόφασή του, δήλωσε ότι είχα κατηγορηθεί βάσει τμημάτων προτάσεων που είχαν συνδεθεί τεχνητά προκειμένου να συστήσουν δήλωση και ότι, επιπλέον, παρότι σκαρώθηκε κατ' αυτόν τον τρόπο από τους πολιτικούς αντιπάλους μου, η εν λόγω δήλωση δεν ήταν σύμφωνη με τις διατάξεις του νόμου. Πρόκειται για εξαιρετικά σπάνια απόφαση, δεδομένου ότι το Εφετείο ανέτρεψε απόφαση δικαστηρίου κατώτερης βαθμίδας και απεφάνθη περί της υπόθεσης το ίδιο, γεγονός που συμβαίνει πολύ σπάνια όσον αφορά το γαλλικό Εφετείο. Αυτού του είδους η ανατροπή μιας απόφασης και μιας κρίσης από το Εφετείο κατέστη μέρος της νομικής ιστορίας μας για πρώτη φορά με την υπόθεση Dreyfus. Συνεπώς, ο κ. Gollnisch είναι το ίδιο αθώος με τον κ. Dreyfus.
<P>
(Ο Πρόεδρος διακόπτει τον ομιλητή)
<P>
Θα ήθελα να προσθέσω κάτι. Δεν είπα ότι η βαρόνη Ashton ήταν κομουνίστρια. Είπα ότι ήταν μία από εκείνους τους ειρηνιστές που ο Λένιν θα μπορούσε να αποκαλέσει συνταξιδιώτισσα.
<P>
(Ο Πρόεδρος διακόπτει τον ομιλητή)
<SPEAKER ID="100" NAME="Πρόεδρος">
Σας ευχαριστώ. Επρόκειτο απλώς για προσωπική δήλωση.

<CHAPTER ID="010-05">
5. Προετοιμασία της Συνόδου Κορυφής ΕΕ-Ινδίας (Μασσαλία, 29 Σεπτεμβρίου 2008)
<P>
- Πριν από την ψηφοφορία επί της παραγράφου 20:
<SPEAKER ID="131" NAME="Emilio Menéndez del Valle" AFFILIATION="PSE">
(ES) " ομάδα μου επιθυμεί να καταθέσει προφορική τροπολογία στην παράγραφο 20. Στα αγγλικά, πρέπει να λέει τα εξής, αρχίζοντας από την τελευταία γραμμή:
<P>
"καλεί την Ινδία και την ΕΕ, ιδίως με τη μεσολάβηση του Ειδικού Απεσταλμένου της ΕΕ για τη Βιρμανία/Μιανμάρ, να συνεργαστούν, προκειμένου να πεισθεί η στρατιωτική κυβέρνηση της Βιρμανίας να αποφυλακίσει τους πολιτικούς κρατουμένους και να σεβαστεί τα ανθρώπινα δικαιώματα·".
<P>
(Εγκρίνεται η προφορική τροπολογία)
<P>
- Πριν από την ψηφοφορία επί της παραγράφου 25:
<SPEAKER ID="134" NAME="Roberta Angelilli" AFFILIATION="UEN">
(IT) Κύριε Πρόεδρε, κυρίες και κύριοι, έχω μια προφορική τροπολογία στην αρχή της παραγράφου 25. Θα ήθελα να προστεθούν οι εξής λέξεις: "καταδικάζει κάθε πράξη βίας κατά των χριστιανικών κοινοτήτων και", και στη συνέχεια ακολουθεί το πρωτότυπο κείμενο. Ο λόγος είναι ότι πουθενά στο έγγραφο δεν καταδικάζονται ρητά τα γεγονότα στην Ορίσα· αντ' αυτού χρησιμοποιούνται πολύ πιο ισχνά συνώνυμα.
<P>
(Απορρίπτεται η προφορική τροπολογία και ορισμένα μέλη τραγουδούν το σύνθημα "" Ευρώπη είναι χριστιανική, όχι μουσουλμανική")
<SPEAKER ID="136" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, όταν ακούγονται φωνές ρατσιστών οι οποίοι ζητούν μια "Ευρώπη χωρίς μουσουλμάνους", σας καλώ να παρέμβετε!
<P>
(Χειροκρότημα)
<SPEAKER ID="137" NAME="Πρόεδρος">
Ακούσαμε τη θέση του κυρίου Cohn-Bendit.

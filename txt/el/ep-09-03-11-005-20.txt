<CHAPTER ID="005-20">
20. Στρατηγική της Λισαβόνας (ψηφοφορία) 
<P>
Πριν από την ψηφοφορία επί της τροπολογίας 28 (αφορά την ψηφοφορία επί της τροπολογίας 27):
<SPEAKER ID="137" NAME="Pervenche Berès" AFFILIATION="PSE">
(FR) Κυρία Πρόεδρε, ενδέχεται να κάνω λάθος, αλλά νομίζω ότι διεξαγάγατε ψηφοφορία επί της τροπολογίας 27 η οποία, στην πραγματικότητα, ήταν μια τεχνική τροπολογία με σκοπό, απλώς, τη μετακίνηση της παραγράφου 47. Από την άλλη μεριά, υπάρχει αίτημα για χωριστή ονομαστική ψηφοφορία επί του αρχικού κειμένου.
<P>
Συνεπώς, πιστεύω ότι έχουμε συμφωνήσει να μετακινήσουμε την παράγραφο 47, και πρέπει τώρα να διεξαγάγουμε ονομαστική ψηφοφορία σε δύο μέρη επί της ίδιας της παραγράφου 47.
<SPEAKER ID="138" NAME="Πρόεδρος">
Ας ξεκαθαρίσουμε τα πράγματα: δεν υπήρχε ένσταση σε ό,τι αφορά την εισαγωγή της παραγράφου 47 μετά την παράγραφο 49. Στη συνέχεια, ψηφίσαμε επί της τροπολογίας 27, η οποία εγκρίθηκε. Ως εκ τούτου, δεν θα μπορούσαμε να ψηφίσουμε επί της παραγράφου 47, διότι έχουμε ψηφίσει επί της τροπολογίας 27. Συνεπώς, δεν υφίσταται πρόβλημα.

<CHAPTER ID="012">
Καταπολέμηση της ανόδου των ακραίων ιδεολογιών στην Ευρώπη (συζήτηση) 
<SPEAKER ID="247" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την καταπολέμηση της ανόδου των ακραίων ιδεολογιών στην Ευρώπη.
<SPEAKER ID="248" NAME="Franco Frattini">
Μέλος της Επιτροπής. - (IT) Κυρία Πρόεδρε, κυρίες και κύριοι, καταρχάς επιτρέψτε μου να εκφράσω τις έντονες προσωπικές μου ανησυχίες για την άνοδο δραστηριοτήτων στην Ευρώπη που πρέπει να αποδοθούν σε βίαιες και εξτρεμιστικές ομάδες και οργανώσεις.
<P>
Κατά την άποψή μου, επομένως, η σημερινή συζήτηση είναι εξαιρετικά σημαντική, διότι δεν είναι μόνο οι ακραίες ιδεολογίες που οδηγούν σε τρομοκρατικές πράξεις -ακραίες ιδεολογίες για τις οποίες έχουμε μιλήσει σε πολλές περιπτώσεις σε αυτό το Κοινοβούλιο- αλλά επίσης δραστηριότητες και εξελίξεις που πρέπει να αντιμετωπίζονται πιο σωστά ως ρατσισμός, αντισημιτισμός, ξενοφοβία, εθνικιστικός εξτρεμισμός, ισλαμοφοβία, όλες αυτές οι μορφές μισαλλοδοξίας οι οποίες, όπως είπα, είναι ανησυχητικά κοινές στην Ευρώπη και οι οποίες, κατά την άποψή μου, είναι απολύτως ασύμβατες και αντιβαίνουν εντελώς στις αξίες του Ευρωπαϊκού Χάρτη των Θεμελιωδών Δικαιωμάτων που διακηρύξαμε σήμερα το πρωί. Δεν μπορεί να υπάρχει καμία αμφιβολία ότι οι ακραίες ιδεολογίες, από τη φύση τους, είναι διχαστικές και οδηγούν στη βία.
<P>
Γι' αυτόν τον λόγο, ο πρώτος στόχος, κατά την άποψή μου, είναι ένας πολιτικός στόχος. Αυτό θα με οδηγήσει προφανώς να αναφέρω μέτρα που έχουν περισσότερο σχέση με την ασφάλεια και την αστυνόμευση· ωστόσο, αντιμετωπίζοντας το πρόβλημα του εξτρεμισμού και των αιτιών του, πρέπει να προωθήσουμε για άλλη μια φορά μια Ευρωπαϊκή Ένωση που είναι ακόμη πιο κοντά στους πολίτες και επομένως πιο ικανή να περάσει μηνύματα ανοχής, αλληλεγγύης και σεβασμού του Χάρτη ο οποίος, από σήμερα, είναι ένας από τους δεσμευτικούς ακρογωνιαίους λίθους για τα κράτη μέλη και τους πολίτες τους.
<P>
Πιστεύω ότι δεν μπορεί να υπάρξει ποτέ καμία αιτιολόγηση για τις ακραίες ιδεολογίες· ενώ το έχουμε πει αυτό πολλές φορές για την τρομοκρατία, πρέπει να το πούμε και για τον ρατσισμό, για παράδειγμα, και για την ξενοφοβία. Ωστόσο, πρέπει επίσης να εξερευνήσουμε τις βαθιά ριζωμένες αιτίες των ακραίων ιδεολογιών και της βίας. Έχουμε το καθήκον να το κάνουμε, διότι έχουμε το καθήκον να εισαγάγουμε μέτρα ευρωπαϊκής πολιτικής που μπορούν να συμβάλλουν όχι μόνο στην αντιμετώπιση αλλά και στην πρόληψη και εξάλειψη εξτρεμιστικών κινημάτων και δραστηριοτήτων.
<P>
Θέλω να αναφέρω μερικά παραδείγματα τα οποία, κατά την άποψή μου, δείχνουν ότι μια ευρωπαϊκή πολιτική μπορεί να είναι πραγματικά χρήσιμη και περισσότερο χρήσιμη, αν μπορώ να πω, από μια πολιτική που είναι αποκλειστικά εθνική. Από την άποψη της συμμετοχής των πολιτών στην πολιτική ζωή της Ευρώπης, είναι πολύ σημαντικό αυτό το πρόγραμμα -και δεν είναι τυχαίο το γεγονός ότι η Ευρωπαϊκή Επιτροπή χρηματοδοτεί ένα ανάλογο πρόγραμμα για τα θεμελιώδη δικαιώματα και την ιθαγένεια- να περιλαμβάνει πολιτικές και μέτρα που ενθαρρύνουν τους πολίτες να διαδραματίσουν μεγαλύτερο ρόλο στην πολιτική ζωή, στη ζωή των θεσμικών οργάνων, και κατά συνέπεια, για παράδειγμα, σε γεγονότα όπως οι ευρωπαϊκές εκλογές. Το 2009 μας προσφέρει μια χρυσή ευκαιρία να προωθήσουμε έναν διάλογο που θα οδηγήσει σε μεγάλο ποσοστό συμμετοχής στις εκλογές το οποίο αντανακλά θετική συμμετοχή στη ζωή των θεσμικών οργάνων.
<P>
Ωστόσο, είναι σαφές ότι το άλλο πολιτικό μέτρο που περιμένουμε από την Ευρώπη και που η Ευρώπη είναι πρόθυμη να προωθήσει αφορά την εκπαίδευση, ιδιαίτερα για τις νεότερες γενιές. Κατά την άποψή μου, αυτό είναι επίσης εξαιρετικά σημαντικό - μια πολιτική που θα κρατά τις αναμνήσεις τραγωδιών του παρελθόντος ζωντανές στο μυαλό των ανθρώπων και θα το κάνει μεταξύ των σημερινών νεότερων γενιών, μεταξύ φοιτητών και μεταξύ νέων ανθρώπων, ακόμη και των πολύ νέων. Για παράδειγμα, όλα τα προγράμματα που υποστηρίζουμε και που πιστεύω ότι πρέπει να ενθαρρυνθούν περισσότερο, προγράμματα που κρατούν ζωντανή τη μνήμη των θυμάτων όλων των δικτατοριών, όλων των απολυταρχικών καθεστώτων που έχουν ρημάξει την Ευρώπη στο παρελθόν, είναι, κατά τη γνώμη μου, εργαλεία που μπορούν να χρησιμοποιηθούν για την εξάλειψη του εξτρεμισμού και του ρατσισμού· από την ιστορία των στρατοπέδων συγκέντρωσης, για παράδειγμα, μπορούμε να αντλήσουμε ένα μάθημα για τους σημερινούς νέους ούτως ώστε τραγωδίες αυτού του είδους να μην συμβούν ποτέ ξανά, όχι μόνο στην Ευρώπη αλλά σε οποιοδήποτε μέρος του κόσμου.
<P>
Στη συνέχεια υπάρχει ένα άλλο πολιτικό μέτρο που πιστεύω ότι μπορούμε και πρέπει να έχουμε υπόψη: αυτά τα μέτρα που προωθούν γενικότερα την ανοχή και τον διάλογο μεταξύ διαφορετικών πολιτισμών και προφανώς μεταξύ διαφορετικών θρησκειών. Έχουμε δύο μεγάλες ευκαιρίες, μία το τρέχον έτος, που είναι το Ευρωπαϊκό Έτος Ίσων Ευκαιριών για Όλους -και σκοπεύουμε να αναθεωρήσουμε τις πρωτοβουλίες που έχουν υλοποιηθεί κατά τη διάρκεια του έτους- και μία το επόμενο έτος, το 2008, που είναι το Ευρωπαϊκό Έτος Διαπολιτισμικού Διαλόγου, του διαλόγου μεταξύ διαφορετικών κουλτουρών και μεταξύ πολιτισμών. Κατά την άποψή μου, η αναθεώρηση του 2007 και το πρόγραμμα του 2008 προσφέρουν μια χρυσή ευκαιρία ν' αποκτήσουν οι άνθρωποι και, υπογραμμίζω ξανά, οι νεότεροι άνθρωποι, μεγαλύτερη συναίσθηση ενός πνεύματος διαλόγου που εμπλουτίζει, ενός διαλόγου μέσω του οποίου μπορούν όλοι να αναπτυχθούν μαζί.
<P>
Είναι αναμφίβολα σημαντικό να έχει επίγνωση η κοινή γνώμη της σημασίας της προώθησης των δικαιωμάτων και της εξάλειψης του εξτρεμισμού, της βίας και της έλλειψης ανοχής. Ο Ευρωπαϊκός Οργανισμός Θεμελιωδών Δικαιωμάτων έχει έναν ρόλο να διαδραματίσει εδώ, που είναι αυτό που θέλαμε και αυτό που υποστήριξε σθεναρά αυτό το Κοινοβούλιο· ακριβώς όπως και το παρατηρητήριο της Βιέννης για τον ρατσισμό, την ξενοφοβία και τον αντισημιτισμό ήταν στο παρελθόν ένα μέσο για έναν πολύ σημαντικό τομέα, την καταπολέμηση του αντισημιτισμού, ο Οργανισμός Θεμελιωδών Δικαιωμάτων θα είναι επίσης ένα μέσο. Ο Οργανισμός, ως κύριος πρωταγωνιστής σε αυτό το πεδίο θα έχει έναν πολύ σημαντικό ρόλο να διαδραματίσει. Όπως γνωρίζετε, προετοιμάζουμε το πολυετές πλαίσιο το οποίο συζητάμε σε στενή συνεργασία με τον κ. Cashman, και πιστεύουμε ότι το πολυετές πλαίσιο σχεδιασμού του Οργανισμού θα μας προσφέρει χρήσιμα μέσα για την κοινή μας δράση για την πρόληψη των ακραίων ιδεολογιών.
<P>
Επιπλέον, πρέπει προφανώς να αντιδράσουμε: ενώ όλες αυτές είναι σημαντικές πολιτικές πρόληψης, πρέπει επίσης να αντιδράσουμε. Αγωνίστηκα προσωπικά, στο Συμβούλιο Υπουργών επίσης, για έναν ευρωπαϊκό νόμο -και επιτύχαμε συμφωνία σε αυτό τον προηγούμενο Απρίλιο- για έναν ευρωπαϊκό νόμο σύμφωνα με τον οποίο πράξεις υποκινούμενες από τον ρατσισμό και την ξενοφοβία θα μπορούν να τιμωρούνται και εκείνοι που διαπράττουν αυτές τις πράξεις θα τιμωρούνται με τον ίδιο τρόπο σε οποιαδήποτε χώρα της Ευρωπαϊκής Ένωσης.
<P>
Δεν είναι μόνο η φυσική πράξη, αλλά και η συγκεκριμένη υποκίνηση, η διάδοση του μίσους, αυτά τα μηνύματα που ειλικρινά δεν μπορούν να συγχέονται με την ελευθερία της έκφρασης που είναι ένα ιερό δικαίωμα για όλους μας. Εδώ, μιλάμε για συγκεκριμένη υποκίνηση σε πράξεις βίας. Αυτή η απόφαση πλαίσιο συμφωνήθηκε από τα κράτη μέλη τον περασμένο Απρίλιο. Σκεφτείτε αυτές τις τρομερές εκδηλώσεις ρατσισμού: σε αθλητικά γεγονότα, κατά τη διάρκεια ποδοσφαιρικών αγώνων όπου άτομα αδράχνουν την ευκαιρία να φωνάξουν νεοναζιστικά συνθήματα, αυτά είναι τα είδη των πράξεων που θα τιμωρεί η απόφαση πλαίσιο - την οποία θέλαμε πραγματικά και την οποία συμφωνήσαμε με τη γερμανική Προεδρία. Λέω θα τιμωρεί, χρησιμοποιώντας τον μέλλοντα, καθώς δυστυχώς, και αυτή είναι μια έκκληση στην ευαισθησία σας, από τον Απρίλιο μέχρι σήμερα οι επιφυλάξεις των εθνικών κοινοβουλίων ορισμένων κρατών μελών δεν έχουν αποσυρθεί με αποτέλεσμα να έχει μπλοκάρει η διαδικασία που οδηγεί στη θέση σε ισχύ αυτού του ευρωπαϊκού νόμου για την τιμωρία του ρατσισμού και της ξενοφοβίας.
<P>
Το λέω αυτό με απόλυτο σεβασμό για τα εθνικά κοινοβούλια· ωστόσο, καθώς η κυβέρνηση που ασκεί την προεδρία του Συμβουλίου Υπουργών έχει δώσει τη σύμφωνη γνώμη της, πιστεύω ότι πρέπει να προβεί σε κάποιες ενέργειες στο δικό της κοινοβούλιο προκειμένου να αποσυρθούν οι επιφυλάξεις του το συντομότερο δυνατό, και να μπορέσουμε επιτέλους να διασφαλίσουμε ότι η απόφαση πλαίσιο θα τεθεί σε ισχύ μετά από τρεισήμισι χρόνια μακράς συζήτησης.
<P>
Εν κατακλείδι, κυρίες και κύριοι, έχουμε ήδη νομοθεσία σε άλλους τομείς που τιμωρεί τις διακρίσεις με βάση τη φυλή και την εθνοτική καταγωγή, και αυτή η νομοθεσία θα τηρηθεί αναμφίβολα με την επίβλεψη, αν μπορώ να το θέσω έτσι, της Ευρωπαϊκής Επιτροπής που είναι υπεύθυνη για τη διασφάλιση της συμμόρφωσης με την ευρωπαϊκή νομοθεσία. Θα επισημάνω, για παράδειγμα, την πρόσφατη οδηγία για τις οπτικοακουστικές υπηρεσίες "χωρίς σύνορα" η οποία ορίζει σαφέστατα, από τη θέση της σε ισχύ, ότι οι οπτικοακουστικές υπηρεσίες δεν πρέπει να περιέχουν καμία υποκίνηση του μίσους με βάση τον γενετήσιο προσανατολισμό, τη φυλή, τη θρησκεία ή την εθνικότητα.
<P>
Ακριβώς για να επιτευχθούν όλα αυτά δεν είναι αρκετά τα μέτρα αστυνόμευσης, δεν είναι αρκετό το ποινικό δίκαιο, δεν είναι αρκετές οι διώξεις: αυτό που χρειάζεται είναι μια βαθιά εδραιωμένη κουλτούρα ατομικών δικαιωμάτων, αξίας για τον άνθρωπο! Αυτό που είπαμε σήμερα το πρωί όταν γιορτάζαμε τον Χάρτη των Θεμελιωδών Δικαιωμάτων! Πιστεύω ότι αυτή είναι μία από τις πολιτικές, σε μια χρονική στιγμή που προετοιμαζόμαστε να επικυρώσουμε τη Συνθήκη της Λισαβόνας, μέσω της οποίας η Ευρώπη μπορεί να προσφέρει στον κόσμο ένα μάθημα για τους τρόπους με τους οποίους μπορούν να εξαλειφθούν αυτά τα εγκλήματα μίσους κατά του ανθρώπου.
<SPEAKER ID="250" NAME="Manfred Weber">
εξ ονόματος της Ομάδας PPE-DE. - (DE) Κύριε Πρόεδρε, κύριε Επίτροπε, κυρίες και κύριοι, είναι απίστευτο. Τέσσερις ή πέντε εβδομάδες πριν με προσκάλεσαν να παραστώ σε μια αντι-διαδήλωση για μια διαδήλωση που οργάνωσαν κόμματα της άκρας Δεξιάς στην περιοχή μου. Υπήρχαν μόνο 30 εξτρεμιστές που διαδήλωναν, ενώ μια μεγάλη συγκέντρωση άνω των χιλίων ατόμων είχαν μαζευτεί για να διαδηλώσουν εναντίον τους. Σε αυτές τις συνθήκες, όταν στέκεσαι μπροστά σε αυτούς τους δεξιούς εξτρεμιστές, λες στον εαυτό σου "αυτό είναι απίστευτο". Μετά από αυτόν τον αιώνα στην Ευρώπη, πώς μπορεί να επιστρέφει κανείς στον εξτρεμισμό, να κυκλοφορεί καμαρωτός γεμάτος μίσος και αλαζονεία και προκαλώντας αναταραχές εναντίον άλλων;
<P>
" συζήτηση που διεξάγουμε σήμερα είναι καλοδεχούμενη και σημαντική. Οι ακραίες ιδεολογίες είναι ένας καρκίνος στην κοινωνία μας. Εμείς οι πολιτικοί κάνουμε επανειλημμένα έκκληση στο ηθικό σθένος των λαών, περιμένοντας να εξεγερθούν και να διαμαρτυρηθούν κατά αυτού του εξτρεμισμού. Πιστεύω ότι είναι καιρός επίσης να εκφράσουμε την ευγνωμοσύνη μας που αυτό το ηθικό σθένος υπάρχει σε αφθονία, που τόσοι πολλοί άνθρωποι εξεγείρονται σε διαμαρτυρία. Τι είναι εξτρεμισμός; Επιτρέψτε μου να υπογραμμίσω ότι, όταν μιλάμε για απαγόρευση πολιτικών κομμάτων, για απαγόρευση της δημόσιας έκφρασης απόψεων και θέσεων, εξυπακούεται ότι αυτά τα μέτρα δεν πρέπει να βασίζονται σε πολιτικές κρίσεις. Πρέπει να βασίζονται σε ένα αντικειμενικό κριτήριο. Έχουμε καθορίσει αυτό το αντικειμενικό κριτήριο σήμερα στον Χάρτη των Θεμελιωδών Δικαιωμάτων, ο οποίος προσδιορίζει την ουσία των βασικών αξιών μας. Αν κόμματα ή πολιτικοί επιτίθενται σε αυτές τις αξίες, πρέπει να αποφασίσουν τα δικαστήρια αν οι πράξεις τους είναι παράνομες και, αν είναι, να επιβάλλουν μια απαγόρευση.
<P>
Τι πρέπει να γίνει αν υποψήφιοι ακραίων κομμάτων εκλεγούν, αν αυτά τα κόμματα κερδίσουν έδρες; Καταρχάς, δεν πρέπει να υπάρχει συνεργασία με αυτά τα κόμματα, και είμαι ευγνώμων στους Σοσιαλιστές βουλευτές που εξοστράκισαν το σλοβακικό κόμμα μέλος από τις τάξεις τους επειδή συνεργαζόταν με εξτρεμιστές. Δεύτερον, δεν πρέπει να παραβλέπουμε το γεγονός ότι ανάλογες εκλογικές επιτυχίες πηγάζουν από τη δυσαρέσκεια της κοινής γνώμης, και δεν πρέπει να απαντάμε σ' αυτές κακολογώντας τους ψηφοφόρους αλλά αντιθέτως αντιμετωπίζοντας τα βαθύτερα προβλήματα. Τρίτον, θέλω να τονίσω ότι ο εξτρεμισμός αρχίζει συχνά με μικρά βήμα στο κομματικό τοπίο, και πρέπει να το γνωρίζουμε αυτό. Το μήνυμά μου επομένως είναι "Μην τον αφήνετε να ριζώσει!"
<P>
Ο πολιτικός εξτρεμισμός υπάρχει στη Δεξιά και στην Αριστερά, και οι δύο είναι εξίσου άσχημοι. Αυτό πρέπει να τονιστεί. " Ευρώπη έχει βιώσει τον εξτρεμισμό, και η Ευρώπη έχει υποφέρει από τον εξτρεμισμό. Έχει σημειωθεί πρόοδος στην καταπολέμηση των ακραίων ιδεολογιών. Είναι ένας αγώνας που αξίζει να τον δώσουμε. Και είναι ένας αγώνας που θα κερδίσουμε στο τέλος.
<SPEAKER ID="251" NAME="Kristian Vigenin" AFFILIATION="PSE">
(BG) Κύριε Πρόεδρε, Επίτροπε Fratini, σας ευχαριστώ για την κατανόησή σας και για την παρουσίαση των προθέσεων της Επιτροπής. Θεωρώ συμβολικό το γεγονός ότι ακριβώς σήμερα, που υπογράφηκε ο Χάρτης των Θεμελιωδών Δικαιωμάτων, συζητάμε ένα θέμα που σχετίζεται άμεσα μ' αυτόν. Διότι η άνοδος των ακραίων ιδεολογιών, η αυξανόμενη επιρροή των ακροδεξιών κομμάτων και οργανώσεων αποτελεί μια άμεση απειλή στην ύπαρξη της Ευρωπαϊκής Ένωσης.
<P>
Μπορεί να ακούγεται υπερβολικά έντονο αλλά η Ένωσή μας βασίζεται σε ξεκάθαρες αρχές και η ύπαρξή της είναι δυνατή χάρη στο γεγονός ότι η ειρήνη, η αλληλεγγύη, η ανοχή, ο αμοιβαίος σεβασμός μεταξύ εθνοτικών και θρησκευτικών κοινοτήτων, και η ειρηνική συνύπαρξη των εθνών επικράτησαν στην Ευρώπη 50 χρόνια πριν. Σήμερα η ακροδεξιά πτέρυγα επιτίθεται ακριβώς σε αυτές τις αρχές· επιτίθεται στην ίδια την καρδιά της Ευρωπαϊκής Ένωσης, χωρίς την οποία δε θα μπορούσε να υπάρχει. Αλλά η Ένωσή μας δεν είναι ένα αφηρημένο οικοδόμημα· δεν είναι απλά άλλο ένα διοικητικό επίπεδο διακυβέρνησης. Είναι μια ένωση ο σκοπός της οποίας είναι να υπερασπίζεται και να προστατεύει τις αξίες που διέπουν όλο τον κόσμο.
<P>
Είτε είμαστε πρόθυμοι, είτε απρόθυμοι, προετοιμασμένοι ή απροετοίμαστοι, πρέπει να καταλάβουμε ότι υπάρχουν άνθρωποι που στερούνται θεμελιώδη δικαιώματα, που υποφέρουν από πολιτικά αντίποινα, που καταπιέζονται από μη δημοκρατικά καθεστώτα ή διακρίσεις με βάση τη φυλή, την εθνοτική καταγωγή και τη θρησκεία σε όλα τα μέρη του κόσμου. Και, σε όλα τα μέρη του κόσμου, υπάρχει η ελπίδα ότι η Ευρωπαϊκή Ένωση θα τους υποστηρίξει και ότι το πνεύμα της ανεκτικότητας, των εγγυημένων πολιτικών δικαιωμάτων και της κοινωνικής ασφάλειας μπορεί να φτάσει και στη χώρα τους, επίσης. Πώς μπορούμε να είμαστε ισχυροί και πειστικοί στον έξω κόσμο αν αποτυγχάνουμε να αντιμετωπίσουμε τα προβλήματα στο ίδιο μας το σπίτι; Πώς μπορούμε να εξηγήσουμε στους ανθρώπους που εναποθέτουν τις τελευταίες τους ελπίδες σ' εμάς ότι οι μετανάστες πεθαίνουν απλά λόγω της καταγωγής τους, ότι οι εθνοτικές μειονότητες υφίστανται συστηματικές διακρίσεις, ότι οι κομματικές ιδεολογίες αμφισβητούν την ισότητα των γυναικών ή προσδιορίζουν την ομοφυλοφιλία ως ασθένεια; Πώς μπορούμε να εξηγήσουμε ότι έχουμε αρχίσει να ξεχνάμε τις πιο ζοφερές σελίδες της ιστορίας μας και ότι νέοι άνθρωποι εξυμνούν τον Χίτλερ και ο αντισημιτισμός εξελίσσεται στη μόδα της εποχής; Δεν μπορώ να το δεχτώ αυτό και ούτε οι συνάδελφοί μου Σοσιαλιστές μπορούν να το δεχτούν.
<P>
Πιστεύω ότι δεν υπάρχει καμία πολιτική ομάδα σε αυτό το Κοινοβούλιο που παραμένει αδιάφορη στο γεγονός ότι η ακραία δεξιά ιδεολογία, ο ρατσισμός, η ξενοφοβία κερδίζουν νέο έδαφος. Δεν γίναμε μάρτυρες σήμερα για το πώς ένα ιστορικό ορόσημο στην ανάπτυξη της Ευρωπαϊκής Ένωσης αμαυρώθηκε μ' ένα χυδαίο τρόπο από μια θορυβώδη μειοψηφία που θα μπορούσε να επιστρέψει πιο δυνατή, πιο επιθετική και καλύτερα οργανωμένη το 2009; Με την υποκριτική απαίτηση ενός δημοψηφίσματος, αμφισβήτησε όχι μόνο τον Χάρτη των Θεμελιωδών Δικαιωμάτων αλλά και τα ίδια τα θεμελιώδη δικαιώματα. Αυτή ακριβώς η συμπεριφορά που βλέπουμε επίσης σε πολλά εθνικά κοινοβούλια ενθαρρύνει τους εξτρεμιστές που θα καταφύγουν σε άλλη μία δράση αντιποίνων αύριο, εμπνευσμένοι από αυτό το πολιτικό τσίρκο. Πρέπει να προσδιορίσουμε ξεκάθαρα τα προβλήματα και να αναζητήσουμε λύσεις μαζί. Επομένως, θα βάζουμε αυτό το θέμα στην ημερήσια διάταξη του Κοινοβουλίου ξανά και ξανά. Διότι ο εξτρεμισμός είναι μια πανευρωπαϊκή πρόκληση που απαιτεί συντονισμένες προσπάθειες σε ευρωπαϊκό, περιφερειακό και τοπικό επίπεδο.
<P>
Αν η Ευρωπαϊκή Επιτροπή είναι ο θεματοφύλακας των Συνθηκών της ΕΕ, τότε το Ευρωπαϊκό Κοινοβούλιο είναι ο θεματοφύλακας των αξιών και πιστεύω ότι από κοινού θα μπορέσουμε να αντισταθούμε στο αυξανόμενο κύμα που μας είναι γνώριμο από το πρόσφατο παρελθόν. Και ότι θα το σταματήσουμε, χωρίς να παραβιάσουμε θεμελιώδη δικαιώματα όπως το δικαίωμα της ελεύθερης έκφρασης, το δικαίωμα του συνεταιρίζεσθαι, την ελευθερία των μέσων ενημέρωσης. Επειδή μπορεί κανείς να αγωνίζεται για τη δημοκρατία μόνο σύμφωνα με τους κανόνες της δημοκρατίας. " παραβίαση αυτών των κανόνων σημαίνει ότι έχει υπερισχύσει ο εξτρεμισμός. Σας ευχαριστώ.
<SPEAKER ID="252" NAME="Ignasi Guardans Cambó">
εξ ονόματος της Ομάδας ALDE. - (ES) Κύριε Πρόεδρε, πριν από μερικές εβδομάδες ένας νεαρός άντρας ονόματι Carlos Palomino κείτονταν νεκρός στο μετρό της Μαδρίτης από μαχαιριές μετά από μια σύγκρουση με δεξιούς εξτρεμιστές. Λίγο καιρό νωρίτερα, στο μετρό της Βαρκελώνης, ένα τρελός πιάστηκε από τις κάμερες παρακολούθησης να χτυπάει ένα νεαρό κορίτσι επειδή ήταν μετανάστρια, απλά εξαιτίας του χρώματός της -όπως είπε η ίδια- χωρίς να ξέρει ότι κινηματογραφούνταν και χωρίς να ξέρει ότι οι πράξεις του θα μεταδίδονταν σε όλο τον κόσμο.
<P>
Αυτές και άλλες παρόμοιες περιπτώσεις επαναλαμβάνονται σε διάφορα μέρη της Ευρώπης. Συχνά, με μια υπερβάλλουσα αίσθηση ευθύνης, εμείς και όλοι οι πολιτικοί που ανησυχούμε γι' αυτό το φαινόμενο, προσπαθούμε να ελαχιστοποιήσουμε τη σημασία αυτών των επιθέσεων: δεν πρέπει να ανησυχούμε, λέμε· σε τελική ανάλυση, πρόκειται για μεμονωμένα γεγονότα, δεν κυκλοφορούν και τόσοι πολλοί τρελοί τριγύρω, δεν πρέπει να υπερβάλλουμε, δεν είναι σοβαρό πρόβλημα.
<P>
Επομένως, χαρακτηρίζουμε αυτές τις επιθέσεις ασήμαντες επειδή φοβόμαστε να αναγνωρίσουμε ότι στην καλύτερη περίπτωση, στην πραγματικότητα, δεν είναι ένα ασήμαντο ζήτημα. Μεταξύ άλλων πραγμάτων, διότι, όπως πολύ σωστά επισημαίνει το ψήφισμα που πρόκειται να ψηφίσουμε αύριο, πολλές από αυτές τις νεοφασιστικές και δεξιές εξτρεμιστικές οργανώσεις εκμεταλλεύονται τα συναισθήματα φόβου που υπάρχουν ήδη στην κοινωνία μας, και τα οποία δεν μπορούμε να κρύψουμε.
<P>
Επομένως, δεν αρκεί να καταδικάζουμε. Πρέπει ν' ανοίξουμε τα μάτια μας και να ενεργήσουμε υπεύθυνα και ν' αντιμετωπίσουμε κάτι που δεν είναι απλά ένα μεμονωμένο φαινόμενο· χωρίς να προκαλέσουμε πανικό, πρέπει να αναγνωρίσουμε την πραγματική του κλίμακα και έκταση. " ημέρα που υπογράψαμε τον Χάρτη των Θεμελιωδών Δικαιωμάτων είναι μια καλή μέρα για να θυμόμαστε ότι η Ευρωπαϊκή Ένωση έχει έναν ρόλο να διαδραματίσει και έχει τις ευθύνες της σε αυτό το θέμα.
<P>
Δεν υπάρχει επικουρικότητα όταν πρόκειται για την υπεράσπιση της αξιοπρέπειας των ατόμων ή την αποκήρυξη του ρατσισμού, της ξενοφοβίας και της μισαλλοδοξίας. Απαιτείται δράση σε ευρωπαϊκό επίπεδο, καταρχάς εκ μέρους της Επιτροπής και του Οργανισμού Θεμελιωδών Δικαιωμάτων, προκειμένου να εξεταστεί τι είδους παρακλάδια και δίκτυα υπάρχουν πίσω απ' όλα αυτά -αν υπάρχουν δηλαδή- τι σχέσεις υπάρχουν μεταξύ των διαφόρων ακροδεξιών κινημάτων, προκειμένου να μπορέσουμε να εφαρμόσουμε τη νομοθεσία, να συνεισφέρουμε μέσω εκπαιδευτικών πολιτικών και να στηρίξουμε τους εκπαιδευτικούς που διδάσκουν για την πολυμορφία και, όπου είναι αναγκαίο, να αποκηρύξουμε σθεναρά εκείνους τους πολιτικούς, κοινωνικούς ηγέτες, ανθρώπους του αθλητισμού κλπ. οι οποίοι, είτε παθητικά είτε ενεργητικά, βρίσκονται πίσω από αυτές τις δράσεις.
<SPEAKER ID="253" NAME="Bogusław Rogalski">
εξ ονόματος της Ομάδας UEN. - (PL) Κύριε Πρόεδρε, η άνοδος των ακραίων ιδεολογιών στην Ευρώπη είναι γεγονός και πρέπει να μιλήσουμε γι' αυτό. Ο Επίτροπος είπε πολλά, αλλά μίλησε γενικά και για θέματα δευτερεύουσας σημασίας όπως ο ρατσισμός σε ποδοσφαιρικούς αγώνες. Πρέπει να μιλήσουμε για τα γεγονότα, για τις πολιτικές ακραίες ιδεολογίες που βλέπουμε σήμερα στην Ευρωπαϊκή Ένωση
<P>
Χθες, κύριε Πρόεδρε, ο αρχηγός του NPD (Εθνικό Δημοκρατικό Κόμμα της Γερμανίας), ενός νεοφασιστικού κόμματος εμφανίστηκε στο κανάλι ARD της γερμανικής δημόσιας τηλεόρασης, και απαίτησε να επιστρέψει αμέσως η Πολωνία την Πομερανία και την Σιλεσία στη Γερμανία. Δήλωσε ότι το Καλίνινγκραντ, το Γκντανσκ και το Βροκλάου είναι γερμανικές πόλεις και απαίτησε γερμανική δικαιοδοσία επί αυτών. Απαίτησε επίσης αυτές οι πόλεις και τα εδάφη, που αποτελούν μέρος της Πολωνίας, να επιστραφούν στη Γερμανία αμέσως.
<P>
Μιλάμε για γεγονότα στη Γερμανία, μια ηγετική χώρα στην Ευρωπαϊκή Ένωση. Εδώ και μερικά χρόνια, οι γερμανοί φασίστες του NPD ζητάνε την αναθεώρηση των συνόρων, αποκηρύσσουν τις διεθνείς συνθήκες που έβαλαν τέλος στον Δεύτερο Παγκόσμιο Πόλεμο, και απαιτούν να επιστρέψουν τα σύνορα στο παρελθόν. Κύριε Επίτροπε, δεν μπορούμε να το επιτρέψουμε αυτό. Πρέπει να υπάρξει μια σθεναρή αντίδραση. Δεν μπορούμε να επιτρέψουμε η δημόσια τηλεόραση οιασδήποτε χώρας, σε αυτή την περίπτωση της Γερμανίας, να επιτρέπει σε νεοφασίστες και ναζιστές να παρουσιάζουν τις ρεβιζιονιστικές τους απόψεις και εκκλήσεις για άλλο έναν πόλεμο.
<P>
Αυτό δεν είναι ένα περιθωριακό πρόβλημα, κυρίες και κύριοι. Είναι πολύ πραγματικό. Το εν λόγω κόμμα έχει αντιπροσώπους σε επτά περιφερειακά κοινοβούλια. Αυτό δεν μπορεί να γίνεται ανεκτό στην Ευρώπη σήμερα, ακριβώς όπως δεν μπορούμε να ανεχόμαστε να υπονομεύονται οι δημοκρατικές αρχές, η ελευθερία στη διαφορά και η ελευθερία του λόγου, όπως συνέβη σήμερα από τον κ. Cohn-Bendit και τον κ. Watson, οι οποίοι, αναφερόμενοι σε διαφορές απόψεων για τον Χάρτη των Θεμελιωδών Δικαιωμάτων -ή μάλλον, όχι τόσο για τον Χάρτη όσο για τη Μεταρρυθμιστική Συνθήκη της ΕΕ- αποκάλεσαν τους βουλευτές που ήταν αντίθετοι μ' εκείνους ηλίθιους. Αυτό είναι ανεπίτρεπτο. Δεν είναι αυτή η προσέγγιση στη δημοκρατία και στην τωρινή Ευρωπαϊκή Ένωση που πρέπει να διδάσκουμε στους νέους μας. Ας ενωθούμε στην πολυμορφία.
<SPEAKER ID="254" NAME="Jean Lambert">
εξ ονόματος της Ομάδας Verts/ALE. - (EN) Κύριε Πρόεδρε, πιστεύω ότι το μέρος του ζητήματος που εξετάζουμε είναι το εξής: πώς καταπολεμούμε αυτό που όλοι μας βλέπουμε ως ακραία ιδεολογία, αυτόν τον φόβο του άλλου, αυτή την επιθυμία να προστατεύσει ο καθένας τη δική του κουλτούρα, σαν να είναι η μοναδική κουλτούρα, σαν να μην έχει αλλάξει ποτέ, σαν να μην υπήρξε ποτέ τίποτα που έχει αλλάξει στις ζωές τους; Και όμως αρκεί να κοιτάξουμε πίσω τα τελευταία 50 με 60 χρόνια για να δούμε τις τεράστιες αλλαγές που έχουν συμβεί, ακόμη και μέσα στη δική μας ήπειρο.
<P>
Πιστεύω ότι αυτή η επιθυμία προστασίας πηγάζει συχνά από μια αίσθηση φόβου ότι, με κάποιο τρόπο, το άτομο και η ιδέα του εαυτού του θα εξαφανιστούν και, επομένως, θέλει να προβάλλει τη δύναμή του στους άλλους και να αρνηθεί την ύπαρξή τους.
<P>
Πιστεύω ότι όλοι μας εδώ αισθανόμαστε περήφανοι γι' αυτό που είμαστε, για τη χώρα από την οποία προερχόμαστε ή για την περιοχή μας και την κληρονομιά μας. Αλλά οι περισσότεροι από εμάς δεν πιστεύουμε ότι αυτό μεταβιβάζεται μόνο μέσω του αίματος, με κάποιο τρόπο, και μιας βαθιάς σχέσης με το έδαφος, αλλά μέσω της ιθαγένειας, μέσω του δικαίου και μέσω των δικαιωμάτων μας.
<P>
Όπως είπαν και άλλοι, η υπογραφή του Χάρτη των Θεμελιωδών Δικαιωμάτων εδώ σήμερα ήταν ένα εξαιρετικά σημαντικό σύμβολο που σχετίζεται ιδιαίτερα με αυτή τη συζήτηση.
<P>
Αλλά όταν βλέπουμε την εκλογή εξτρεμιστικών κομμάτων που έχουν μόνο μία άποψη για το τι είναι σωστό -τι είναι δικό τους- πιστεύω ότι αυτό που βλέπουμε είναι μια νομιμοποίηση της βίας, της έκφρασης μίσους, των δράσεων εναντίον άλλων που βλέπουν ως διαφορετικούς.
<P>
Θυμάμαι την εποχή που, μερικά χρόνια πριν, ακούσαμε για την εκλογή ενός μόνου μέλους του Βρετανικού Εθνικού Κόμματος σε ένα δημοτικό συμβούλιο στο Λονδίνο. Το επίπεδο της ρατσιστικής βίας αυξήθηκε σ' εκείνη την περιοχή.
<P>
("χηρό "Μπράβο!")
<P>
Αυτό δεν αποτελεί λόγο για "Μπράβο!". Αυτό είναι ντροπή! Πώς μπορείτε να το λέτε αυτό και να κάθεστε σ' ένα Κοινοβούλιο όπου ισχυρίζεστε ότι είστε δημοκράτες;
<P>
" ρατσιστική βία πρέπει να καταδικάζεται. Και, όταν εξετάζουμε τις ακραίες ιδεολογίες, πιστεύω ότι πρέπει να έχουμε επίγνωση ότι δεν έχουμε δει ακόμη τον θάνατο του σεξισμού και του μισογυνισμού.
<P>
Αλλά η εκλογή των εν λόγω κομμάτων αυξάνει το επίπεδο φόβου και, επομένως, πρέπει να σκεφτούμε πώς θα αντιδράσουμε σ' αυτό. Αντιδρούμε σ' αυτό φροντίζοντας επίσης οι πράξεις μας να υπερασπίζουν τα ανθρώπινα δικαιώματα και τις αξίες που θεωρούμε πολύτιμες. Πρέπει να μεριμνήσουμε ούτως ώστε εμείς οι ίδιοι να μην περάσουμε νόμους που επιδιώκοντας να αντιμετωπίσουν ένα παράδειγμα εξτρεμισμού βοηθούν στην πραγματικότητα αυτούς τους ανθρώπους ή προκαλούν φόβο στις καρδιές άλλων κοινοτήτων.
<P>
Επιδοκιμάζω την κοινή πρόταση ψηφίσματος στο Κοινοβούλιο σήμερα και ευχαριστώ όλους τους συναδέλφους που εργάστηκαν τόσο σκληρά γι' αυτό.
<SPEAKER ID="255" NAME="Giusto Catania">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, θέλω να ευχαριστήσω τον Αντιπρόεδρο Frattini και όλους τους συναδέλφους που εργάστηκαν μαζί μου, και τους εισηγητές, για την εκπόνηση αυτού του ψηφίσματος.
<P>
Οι εκδηλώσεις ρατσισμού και ξενοφοβίας έχουν αυξηθεί τα τελευταία χρόνια, όπως επισημαίνεται από τις εκθέσεις του Ευρωπαϊκού Παρατηρητηρίου των Φαινομένων Ρατσισμού και Ξενοφοβίας. Αυτή η αύξηση συνδέεται στενά με την αύξηση και εξάπλωση πολιτικών δυνάμεων οι οποίες, στην Ευρώπη, έχουν ερμηνεύσει τα προβλήματα που δημιουργήθηκαν από τη μετανάστευση μ' έναν διαστρεβλωμένο τρόπο, συχνά για να προωθήσουν συνθήματα που υπερασπίζονται τη φυλή και την εθνική ταυτότητα, και να υποκινήσουν συναισθήματα αυτοσυντήρησης κατά εκείνων που εισέρχονται στην Ευρώπη, περιγράφοντάς τους ως τρομοκρατικές απειλές ή εγκληματίες, ή ακόμη και στιγματίζοντάς τους με απαράδεκτους ανθρωπολογικούς χαρακτηρισμούς και ξενοφοβικά και ρατσιστικά συνθήματα.
<P>
Κόμματα και κινήματα τα οποία τα τελευταία χρόνια παρουσιάζουν ισχυρές αντιευρωπαϊκές εθνικιστικές τάσεις, και είναι άκρως ρατσιστικά, είναι σε άνοδο. " πολιτική προπαγάνδα τους τρέφεται από την κοινωνική ανασφάλεια και προσπαθεί να προσθέσει ψηφίδες στο μωσαϊκό του πολέμου των πολιτισμών. Αυτή η προπαγάνδα αποτελεί τώρα βασικό μέρος της πολιτικής και θεσμικής συζήτησης και, σε ορισμένες περιπτώσεις, φαίνεται να είναι το μήνυμα που αναδύεται από κυβερνήσεις, ή το αποτέλεσμα των δραστηριοτήτων των κυβερνήσεων.
<P>
Αύριο, θα ψηφίσουμε για ένα ψήφισμα σχετικά με τις ακραίες ιδεολογίες, ένας τίτλος που είναι ίσως λιγάκι αόριστος. Ο Λένιν είπε ότι ο εξτρεμισμός είναι η παιδική ασθένεια του κομμουνισμού· θα μπορούσαμε να παραφράσουμε τον Λένιν και να πούμε ότι ο εξτρεμισμός είναι ίσως η παιδική ασθένεια όλων των πολιτικών, θρησκευτικών, οικονομικών και ιδεολογικών προγραμμάτων. Ο κ. Weber έχει δίκιο: υπάρχει δεξιός εξτρεμισμός και αριστερός εξτρεμισμός, αλλά δεν υπάρχει μόνο δεξιός και αριστερός εξτρεμισμός, υπάρχει επίσης νεοφιλελεύθερος εξτρεμισμός, καθολικός εξτρεμισμός, μουσουλμανικός εξτρεμισμός, οικολογικός εξτρεμισμός και αναρχικός-στασιαστικός εξτρεμισμός.
<P>
Το πρόβλημα στην Ευρώπη, ωστόσο, είναι η αύξηση του δεξιού εξτρεμισμού και τα προβλήματα που προκαλούν την εξάπλωση του δεξιού εξτρεμισμού. Νεοναζιστικές και νεοφασιστικές πολιτικές δυνάμεις και κινήματα έχουν δημιουργηθεί τα τελευταία χρόνια στην Ευρώπη και έχουν κάνει πολιτική τους τη δράση εναντίον της ευρωπαϊκής ολοκλήρωσης - τις έχουμε δει στην Ιταλία, στη Γαλλία, στην Αυστρία, στις Κάτω Χώρες, στο Βέλγιο, στο "νωμένο Βασίλειο, στη Γερμανία, στη Δανία, και στην Ελβετία· αντικατοπτρίζουν την κρίση που οδήγησε έναν διανοούμενο όπως ο Alfio Mastropaolo να περιγράψει την επίθεση της νέας δεξιάς ως την τρελή αγελάδα της δημοκρατίας.
<P>
" δημοκρατική νομιμοποίηση ορισμένων πολιτικών δυνάμεων έχει βοηθήσει τη διάδοση επικίνδυνων ιδεών στο σώμα της ευρωπαϊκής κοινωνίας, τροφοδοτώντας αντιδραστικές τάσεις. Μια επικίνδυνη, και σε ορισμένες περιπτώσεις υποτιμημένη, ασθένεια που τρέφεται από εθνοκεντρικές τάσεις, συχνά συγκαλυμμένες και κρυφές, σε ορισμένες περιπτώσεις καλυμμένες από φαινομενικά δημοκρατικές και νόμιμες πράξεις. Επομένως, πρέπει να αμφισβητήσουμε τις επιλογές μας και τις πολιτικές πρωτοβουλίες μας.
<P>
Υπάρχει μια αυξανόμενη έμφαση στην ανάγκη θέσπισης και εδραίωσης μια κοινής ευρωπαϊκής κουλτούρας και ταυτότητας. Πιστεύω ότι μια ευρωπαϊκή ταυτότητα και κουλτούρα πρέπει να οικοδομηθούν στη βάση του διαλόγου και της επαφής με πολιτισμούς πέρα από εκείνους που έχουν προωθήσει και προετοιμάσει τον δρόμο τα τελευταία χρόνια για τη διάδοση και την ανάπτυξη μιας ευρωπαϊκής ιδέας, μια ευρωπαϊκής κουλτούρας.
<P>
Απαιτείται μια μεγάλη πολιτισμική μάχη, και αυτό είναι το συμπέρασμά μου. Αστυνομικές δράσεις ή δράσεις δημόσιας ασφάλειας δεν αρκούν· πρέπει να γίνει μια τεράστια πολιτισμική προσπάθεια και μόνο με αυτό τον τρόπο θα καταφέρουμε να διασφαλίσουμε ότι το 2008 θα είναι πράγματι το Ευρωπαϊκό Έτος Διαπολιτισμικού Διαλόγου, διότι η Ευρώπη πρέπει να βασίζεται σε διαπολιτισμικές αρχές.
<SPEAKER ID="256" NAME="Ignasi Guardans Cambó" AFFILIATION="ALDE">
(ES) Κύριε Πρόεδρε, θα ήμουν ευγνώμων αν χρησιμοποιούσατε την εξουσία σας ως Πρόεδρος αυτής της συνεδρίασης για να επαναφέρετε στην τάξη μια ομάδα βουλευτών που φαίνεται ότι νομίζουν ότι είναι στο τσίρκο και όχι στο Κοινοβούλιο και καταστρέφουν την ποιότητα αυτής της συζήτησης με τα αστεία και τις φωνές τους.
<SPEAKER ID="257" NAME="Πρόεδρος">
Πλησιάζουμε στο τέλος του έτους και είναι φυσιολογικό να έχουμε γεύματα στα οποία πίνετε λιγάκι παραπάνω ή τουλάχιστον περισσότερο απ' ό,τι συνήθως. Το καλύτερο σε αυτή την περίπτωση είναι να πάρει κανείς έναν υπνάκο και να μην ενοχλεί μια συζήτηση όπου πρέπει να υπερισχύει πάντα ο σεβασμός για τον ομιλητή.
<P>
Σας ευχαριστώ για την έκκλησή σας αλλά, όπως είπα, όποιος ήπιε μερικά ποτήρια με το γεύμα του είναι προτιμότερο να πάρει έναν υπνάκο μετά και να μην διακόπτει τις συζητήσεις με την αγένειά του και την έλλειψη κοινοβουλευτικών τρόπων.
<SPEAKER ID="258" NAME="Derek Roland Clark">
εξ ονόματος της Ομάδας IND/DEM. - (EN) Κύριε Πρόεδρε, απεχθάνομαι τον εξτρεμισμό όσο ο καθένας. Ο βρετανικός λαός απεχθάνεται τον εξτρεμισμό - τον πολεμάμε εδώ και αιώνες.
<P>
Αν θέλετε να καταπολεμήσετε την άνοδο του εξτρεμισμού στην Ευρώπη, εξετάστε τις αιτίες του πριν βιαστείτε να εγκρίνετε περισσότερη νομοθεσία που απλά επιβάλλει περιορισμούς· αυτή τρέφει τον εξτρεμισμό. Ας εξετάσουμε το σημαντικό παράδειγμα ευρωπαϊκού εξτρεμισμού, τους Φασιστές της δεκαετίας του 1930. Στη Βρετανία, οι πορείες του σερ Oswald Mosley προστατεύονταν από τον νόμο και οι στείρες πολιτικές του μίσους που εκτέθηκαν μ' αυτόν τον τρόπο απορρίφθηκαν από τον λαό. Στην άλλη άκρη της Ευρώπης, οι φασιστές ηγέτες δυσφημούνταν και παρεμποδίζονταν. Ο ίδιος ο Χίτλερ φυλακίστηκε - οπότε κέρδισε, όπως και άλλοι, δύναμη.
<P>
Σήμερα το πρωί, είδαμε την άνοδο του εξτρεμισμού σε αυτή την Αίθουσα με την υπογραφή του Χάρτη των Θεμελιωδών Δικαιωμάτων, μέρος του Συντάγματος για την Ευρώπη που πρόκειται να υπογραφεί αύριο και για το οποίο δόθηκαν υποσχέσεις για ένα εθνικό δημοψήφισμα σε επτά χώρες. Δύο είπαν ναι, δύο είπαν όχι -αλλά αγνοήθηκαν- ενώ οι άλλες περιμένουν. Στο "νωμένο Βασίλειο, η κυβέρνησή μας έδωσε μια γραπτή υπόσχεση, τώρα δεν την αναγνωρίζει. Κρίμα τα λόγια σ' αυτή την Αίθουσα ότι πρέπει να ακούμε τους λαούς!
<P>
Επειδή η ΕΕ είναι οι σημερινοί εξτρεμιστές, που επιδιώκουν να επιβάλλουν τη θέλησή τους μέσω αυτού του διαστρεβλωμένου εγγράφου. Συντάχθηκε σκόπιμα κατά τέτοιο τρόπο ώστε να μην μπορεί να το διαβάσει κανείς πέρα από έμπειρους νομικούς, με τις αριθμημένες παραγράφους που προέρχονται τόσο από την αρχική όσο και από τις υφιστάμενες Συνθήκες, αλλά οι οποίες δεν αντιστοιχούν στα έγγραφα. " αρίθμηση θα αλλάξει για την υπογραφή και θα αλλάξει ξανά μετά για να διασφαλιστεί απόλυτα ότι οι λαοί της Ευρώπης δεν θα μπορούν να την κατανοήσουν.
<P>
Και αυτή η ψευδο-δημοκρατική διαστροφή πρόκειται να επιβληθεί στον λαό της Βρετανίας! Όχι ευχαριστώ - έχουμε ήδη τα δικά μας δικαιώματα, όπως ενσωματώνονται στην σπουδαία και υπέροχη Μάγκνα Κάρτα του 1215, και συμπληρώνονται από τον Καταστατικό Χάρτη του 1689. Ποιοι ακριβώς νομίζετε ότι είστε για να ανατρέπετε αυτούς τους δημοκρατικούς κανόνες που θεσπίστηκαν για μας αλλά είναι ανοιχτοί για να τους ακολουθήσουν όλοι;
<P>
" ιστορία που αγνοείται γίνεται ιστορία που επαναλαμβάνεται. Στο πέρασμα των αιώνων αγνοήσατε τον ηγετικό ρόλο μας και πληρώσατε το τίμημα! Αγνοείστε το παράδειγμά μας τώρα, και είστε χαμένοι.
<P>
(Χειροκροτήματα από την Ομάδα του)
<SPEAKER ID="259" NAME="Bruno Gollnisch" AFFILIATION="NI">
(FR) Κύριε Πρόεδρε, αυτή πρέπει να είναι η πολλοστή έκθεση για την λεγόμενη άνοδο του εξτρεμισμού στην Ευρώπη. Το Συμβούλιο, η Επιτροπή και οι πολιτικές ομάδες έχουν συνεισφέρει όλες με την αξία τους και, όπως συνήθως, η ρητορική είναι διανοητικά αξιοθρήνητη, πολιτικά επαίσχυντη και ηθικά διεστραμμένη.
<P>
Είναι διανοητικά αξιοθρήνητη επειδή κάθε νέα ιδέα πάντοτε -στη θρησκεία, ακόμη και ο Χριστιανισμός που ορισμένοι από εσάς έχετε το θράσος να λέτε ότι ενστερνίζεστε· στην πολιτική είτε ο φιλελευθερισμός είτε ο σοσιαλισμός· στην επιστήμη, συμπεριλαμβανομένων ιδεών που σήμερα θεωρούνται δεδομένες, όπως ότι η γη είναι στρογγυλή και περιστρέφεται γύρω από τον ήλιο- θεωρούνταν εξτρεμιστική, αιρετική, ανατρεπτική και απαράδεκτη. Δεν μπορείτε να απορρίπτετε μια άποψη απλά δαιμονοποιώντας την: πρέπει να εξηγήσετε τι την κάνει ελαττωματική.
<P>
" πολιτική αισχύνη είναι αποκλειστικά δικό σας δημιούργημα - όλων εσάς, των ανθρώπων στην εξουσία που, αντί να επιλύετε τα προβλήματα, ενδιαφέρεστε μόνο να πολεμήσετε την αντιπολίτευση. Το μόνο που κάνετε είναι να αποδεικνύετε την ανικανότητά σας να λύσετε το πρόβλημα της μετανάστευσης - μιας εισβολής στην οποία έχετε συνεργήσει, είτε εσκεμμένα είτε από δειλία. Αυτό που παραδέχεστε εδώ είναι ότι έχετε αποτύχει -στο οικονομικό μέτωπο, στο κοινωνικό μέτωπο, στο πολιτισμικό μέτωπο και στο ηθικό και εκπαιδευτικό μέτωπο- και ότι, αντί ν' αλλάξετε τις καταστροφικές πολιτικές σας, η μόνη σας έγνοια είναι να απαλλαγείτε από εκείνους που διαμαρτύρονται ή σας επικρίνουν.
<P>
Είναι από ηθική άποψη, ωστόσο, που είναι η συμπεριφορά σας περισσότερο απεχθής. Εξισώνετε λανθασμένα τη βία και την τρομοκρατία με τη θεμιτή αντίδραση του λαού της Ευρώπης ενάντια στην καταστροφή της ταυτότητάς του. Τι υποκριτές είστε! Θέλετε να φιμώσετε αυτούς τους ανθρώπους και να τους στερήσετε την πολιτική τους εκπροσώπηση: είστε οι Φαρισαίοι της δημοκρατίας! Είστε αυτό που η Βίβλος αποκαλεί "τάφοι κεκονιασμένοι"· με άλλα λόγια, η ειλικρίνειά σας είναι λιγότερο από επιφανειακή! Μιλάτε για ανθρώπινα δικαιώματα και ελευθερία της έκφρασης, για αξίες της Ευρώπης και για ανοχή, αλλά κάτω από το ασβεστόχρωμα είναι όλα σάπια. Αρνείστε σε οποιονδήποτε δεν σκέφτεται σας εσάς τα ίδια τα δικαιώματα για τα οποία μιλάτε διαρκώς. Όλα αυτά θα ήταν αποκρουστικά, αν δεν ήταν τόσο γελοία. Οι αυριανές γενιές θα σας κρίνουν όπως έκριναν οι βάρβαροι τη Ρώμη. Ελπίζω, τουλάχιστον, ότι οι βάρβαροι θα σας δώσουν αυτό που αξίζετε!
<SPEAKER ID="260" NAME="Roberta Alma Anastase" AFFILIATION="PPE-DE">
(RO) Κυρίες και κύριοι, το θέμα που συζητάμε αυτό το απόγευμα είναι υψίστης σημασίας για το μέλλον της Ευρωπαϊκής Ένωσης και για την ασφάλεια των πολιτών και των αξιών μας.
<P>
Τα τελευταία χρόνια, ο εξτρεμισμός είναι ένα ολοένα και πιο συχνό φαινόμενο στη δημόσια ζωή των ευρωπαϊκών χωρών, ένα φαινόμενο που έχει χτυπήσει πολλά προειδοποιητικά καμπανάκια και εγείρει πολλά ερωτήματα σχετικά με την αντιμετώπισή του. Αν και διάφορες αιτίες με διαφορετικές προελεύσεις έχουν συμβάλει στην εξάπλωση αυτού του φαινομένου, θέλω να επιμείνω σε μια σημαντική πτυχή της συζήτησης που γίνεται σχετικά με το θέμα του εξτρεμισμού, δηλαδή τη μετανάστευση.
<P>
Οι εξτρεμιστικές ομάδες ταυτίζουν τη μετανάστευση με το υπέρτατο κακό στις ευρωπαϊκές χώρες, διότι είναι ένα θέμα που μπορούν να χρησιμοποιήσουν για να εξηγήσουν τις ανεπιθύμητες αλλαγές στις κοινωνίες τους. Ωστόσο, όπως γνωρίζουμε όλοι, η μετανάστευση είναι ένα ζωτικό στοιχείο για τις οικονομίες των ευρωπαϊκών χωρών και ευνοεί την οικονομική ανάπτυξη.
<P>
Οι ανεπιθύμητες επιπτώσεις της, που προκύπτουν από τη μη προσαρμογή των μεταναστών στις κοινωνίες που τους δέχονται, πρέπει να επιλυθούν με μεθόδους ειδικές για την Ευρωπαϊκή Ένωση. Διαφορετικά, διατρέχουμε τον κίνδυνο να αλλάξουν οι βασικές αξίες της ευρωπαϊκής οικοδόμησης.
<P>
Επομένως, δεν μπορούμε να δεχτούμε ν' αλλάζουν τα εξτρεμιστικά κόμματα τους στόχους των παραδοσιακών κομμάτων.
<P>
Αν χρησιμοποιήσουμε μια τέτοια στρατηγική σε μια προσπάθεια να περιορίσουμε τους κινδύνους που συνεπάγονται οι εν λόγω ομάδες και να τις εμποδίσουμε να λάβουν ψήφους από τους πολίτες μας, θα προσφέρουμε απλά νομιμότητα στις ιδέες και στις μεθόδους τους. Δεν μπορούμε να επιτρέψουμε μηνύματα ακραίων ιδεολογιών να προσαρμοστούν και να προωθηθούν ως δίκαιο στα κράτη μέλη. Μια τέτοια πράξη σημαίνει την καταστροφή του οράματος μιας πολυπολιτισμικής και πολυεθνικής Ευρώπης.
<P>
" κρίση που δημιούργησε το θέμα των Ρομ και οι εξτρεμιστικές διαδηλώσεις στην Ιταλία δεν πρέπει να αποτελέσει ένα επικίνδυνο προηγούμενο για τις θεμελιώδεις αρχές της Ευρωπαϊκής Ένωσης σχετικά με την ελευθερία των αγαθών, των υπηρεσιών, των κεφαλαίων και των προσώπων. Πρέπει να εξηγήσουμε στους πολίτες μας ότι αυτή η στάση θα ήταν επιζήμια τόσο για τις κοινωνίες τους όσο και για την Ευρωπαϊκή Ένωση, στο σύνολό της.
<P>
Τα αποτελέσματα των εκλογών του Ευρωπαϊκού Κοινοβουλίου στη Ρουμανία θα μπορούσαν να αποτελέσουν ένα παράδειγμα από αυτή την άποψη. Κανένα εξτρεμιστικό κόμμα δεν έπιασε το όριο των απαραίτητων ψήφων προκειμένου να στείλει εκπροσώπους του στο Ευρωπαϊκό Κοινοβούλιο.
<SPEAKER ID="261" NAME="Bárbara Dührkop Dührkop" AFFILIATION="PSE">
(ES) Κύριε Πρόεδρε, θα ήθελα να χρησιμοποιήσω μερικές στιγμές πέρα από τον χρόνο που έχω στη διάθεσή μου απλά για να απευθύνω σ' εκείνους στα πίσω έδρανα, εκεί στα δεξιά, ένα παραδοσιακό καστιλιάνικο γνωμικό: "A palabras necias, oídos sordos" - τα ανόητα λόγια πέφτουν στο κενό. Θα συνεχίσω τώρα την ομιλία μου στα αγγλικά.
<P>
(EN) Σήμερα, που υπογράψαμε πολύ περήφανα τον Χάρτη των Θεμελιωδών Δικαιωμάτων της Ευρωπαϊκής Ένωσης, έχει περάσει πάνω από μισός αιώνας από τότε που η Ευρώπη βοήθησε στο πιο αποτρόπαιο έγκλημα ξενοφοβίας και ρατσισμού - στο Ολοκαύτωμα.
<P>
Εκατομμύρια άνθρωποι σκοτώθηκαν εξαιτίας της θρησκείας τους, της εθνοτικής τους καταγωγής και των πολιτικών πεποιθήσεών τους. Επομένως, είναι πιο αναγκαίο από ποτέ να έχουμε την ιστορία στο μυαλό μας ζώντας το παρόν μας και προετοιμάζοντας το μέλλον.
<P>
Πρέπει να είμαστε προσεκτικοί και να επαγρυπνούμε· να προσέχουμε τα αυγά του φιδιού, όπως μας δίδαξε ο Ίνγκμαρ Μπέργκμαν. Όπως επιβεβαίωσε ο Επίτροπος Frattini σήμερα, υπάρχει μια αναβίωση βίαιων πράξεων που οφείλονται στον ρατσισμό και την ξενοφοβία στα κράτη μέλη μας.
<P>
Αλλά, για μένα, αυτό που είναι ακόμη πιο ανησυχητικό είναι ότι εμπλέκονται ολοένα και περισσότεροι νέοι άνθρωποι. Επομένως, είναι απολύτως απαραίτητο να τους διδάξουμε την ιθαγένεια και να έχουν επίγνωση του τι είναι ρατσισμός.
<P>
Ολοένα και περισσότερα εξτρεμιστικά δεξιά κόμματα που βασίζουν την ιδεολογία τους και τις πολιτικές πρακτικές τους στην έλλειψη ανοχής και στον αποκλεισμό ψηφίζονται στα εθνικά κοινοβούλια. Εκεί, έχουν ένα εξαιρετικό βήμα για το πολιτικό τους μήνυμα του μίσους. Πρέπει να το προσέξουμε αυτό και επίσης να προσπαθήσουμε να κάνουμε πράγματα για να το αντισταθμίσουμε.
<P>
Ο ρατσισμός και η ξενοφοβία είναι οι πιο άμεσες παραβιάσεις των αρχών της ελευθερίας και της δημοκρατίας και των θεμελιωδών δικαιωμάτων μας. Επομένως, τα ευρωπαϊκά θεσμικά όργανα και εμείς, οι βουλευτές του Κοινοβουλίου, είμαστε υποχρεωμένοι να επιβεβαιώσουμε την αποφασιστικότητά μας να υπερασπίσουμε τις θεμελιώδεις ελευθερίες και να καταδικάσουμε και να καταπολεμήσουμε κάθε εκδήλωση ρατσισμού και ξενοφοβίας μέσω του νόμου.
<P>
Περισσότερο από ποτέ, απαιτείται μηδενική ανοχή για την καταπολέμηση του ρατσισμού και της ξενοφοβίας. Περισσότερο από ποτέ πρέπει να είμαστε μαχητικοί στην υπεράσπιση των αξιών μας, χρησιμοποιώντας και ενισχύοντας τα μέσα που διαθέτει η Ευρωπαϊκή Ένωση και τα κράτη μέλη της.
<P>
Ούτε ένας πολίτης δεν πρέπει να υποστεί ποτέ διώξεις εξαιτίας της φυλής, της θρησκείας, του φύλου, της κοινωνικής κατάστασης, της γλώσσας, της εθνικότητας ή του γενετήσιου προσανατολισμού του. " εξάλειψη του ρατσισμού και της ξενοφοβίας, το δικαίωμα στην ειρηνική ζωή, είναι μια ηθική πρόκληση για όλους τους δημοκράτες, και η υπεράσπιση των δικαιωμάτων του πολίτη είναι καθήκον κάθε δημοκράτη.
<SPEAKER ID="263" NAME="Viktória Mohácsi" AFFILIATION="ALDE">
(HU) Σας ευχαριστώ πολύ, κύριε Πρόεδρε, κύριε Επίτροπε, κυρίες και κύριοι. Χθες μιλήσαμε σχεδόν δύο ώρες για την καταπολέμηση της ανόδου των ακραίων ιδεολογιών και το τελικό κείμενο του ψηφίσματος που βασίζεται σε φιλελεύθερες πρωτοβουλίες, αλλά φυσικά έχουμε λάβει σε κάθε σημείο υπόψη τις ιδέες και τα αιτήματα όλων των Ομάδων. Είμαι αισιόδοξη, και πιστεύω ότι θα υπάρξει μια κοινή θέση σ' αυτό το τρομερά σημαντικό θέμα.
<P>
Προσωπικά, λυπάμαι πολύ που το 2007, το έτος των ίσων ευκαιριών, εξακολουθούμε να είμαστε υποχρεωμένοι να πολεμάμε τις σκιές έκπτωτων δικτατοριών του 20ού αιώνα που αναδύονται από καιρό σε καιρό. Ξέρουμε ότι δεν υπάρχουν κράτη μέλη που αποτελούν εξαιρέσεις σ' αυτό. Για να αναφέρω μόνο μερικά ονομαστικά: το Pospolitos στη Σλοβακία, οι Νέοι Εθνικιστές στην Τσεχική Δημοκρατία, η Νέα Δεξιά στη Ρουμανία, το Γερμανικό Εθνικό Δημοκρατικό Κόμμα στη Γερμανία και η Εθνική Συμμαχία στην Ιταλία, αλλά κατά κύριο λόγο αντιμετωπίζουμε τις ίδιες ακραίες ιδεολογίες.
<P>
Για να μιλήσω για τη χώρα μου, είναι απαράδεκτο για μένα το γεγονός ότι κάθε μέρα δημοσιεύονται δηλώσεις από εξτρεμιστικά κόμματα και οργανώσεις όπως το Κίνημα για μια Καλύτερη Ουγγαρία, ή η Ουγγρική Φρουρά, στις οποίες εξηγούν τη θεωρητικά παράλογη εγκληματικότητα των αθίγγανων με γενετικούς λόγους, και αντί για την ενσωμάτωση των Ρομ στην κοινωνία απαιτούν διαχωρισμό και γκέτο, ενώ παρελαύνουν με μαύρες στολές στην Tatárszentgyörgy, και την Παρασκευή στο Kerepes. Σε σχέση με αυτό, θέλω να επιστήσω και πάλι την προσοχή των συναδέλφων μου στο γεγονός ότι πάρα πολλοί καταυλισμοί αθίγγανων στην Ευρώπη εξακολουθούν να αποτελούν στόχους εξτρεμιστικών δυνάμεων, ακόμη και σήμερα.
<P>
Και τώρα μερικές ειδήσεις για το τέλος της παρέμβασής μου. Ο Ούγγρος Διαμεσολαβητής, ο Πρόεδρος της Δημοκρατίας και η ουγγρική κυβέρνηση έχουν αποδοκιμάσει επίσημα την Ουγγρική Φρουρά και το Κίνημα για μια Καλύτερη Ουγγαρία. Θα θέλαμε όλες οι υπεύθυνες ευρωπαϊκές κυβερνήσεις να κάνουν το ίδιο απέναντι στις δικές τους ακραίες ιδεολογίες. Εν πάση περιπτώσει, προκειμένου να συμβεί αυτό είναι αναγκαίο όσο το δυνατόν περισσότεροι συνάδελφοί μου να ψηφίσουν ναι αύριο σχετικά με τη θέση του Κοινοβουλίου για την καταπολέμηση της ανόδου του εξτρεμισμού. Σας ευχαριστώ.
<SPEAKER ID="264" NAME="Eoin Ryan" AFFILIATION="UEN">
(EN) Κύριε Πρόεδρε, σήμερα παρακολουθήσαμε τη διακήρυξη του Χάρτη των Θεμελιωδών Δικαιωμάτων και τώρα συζητάμε για την άνοδο των ακραίων ιδεολογιών στην Ευρώπη. Κατά την άποψή μου, υπάρχει μια πολύ σαφής σύνδεση μεταξύ των δύο. Ο Οργανισμός Θεμελιωδών Δικαιωμάτων της ΕΕ ήταν, μέχρι πρόσφατα, γνωστός ως το Ευρωπαϊκό Παρατηρητήριο των Φαινομένων Ρατσισμού και Ξενοφοβίας. Δεν μπορούμε να καταπολεμήσουμε τον εξτρεμισμό χωρίς να αντιμετωπίσουμε τα θέματα του ρατσισμού και της ξενοφοβίας, που είναι πολύ έκδηλα στην Ευρώπη σήμερα. Ο εξτρεμισμός τρέφει εξτρεμισμό, και εμείς στην Ευρώπη διατρέχουμε τον κίνδυνο να βρεθούμε παγιδευμένοι σ' έναν φαύλο κύκλο αν δεν κινηθούμε γρήγορα για να αντιμετωπίσουμε και να εξαλείψουμε κάποιες από αυτές τις βασικές αιτίες.
<P>
Άκουσα τον κ. Gollnisch νωρίτερα να αποκαλεί τους ανθρώπους σε αυτό το Κοινοβούλιο και άλλους βάρβαρους. Δεν πρότεινε ούτε μία αξιόπιστη ιδέα, ούτε μία θετική ιδέα, για το πώς μπορούμε να αντιμετωπίσουμε αυτό το πρόβλημα στην Ευρώπη, εκτός από τον συνήθη λίβελο που προέρχεται από εκείνον. Εκείνος και ο αρχηγός του, ο κ. Λε Πεν, θέλουν να έρθουν στην Ιρλανδία σε σχέση με τη Συνθήκη. Μπορώ να σας πω κάτι με βεβαιότητα: αυτού του είδους οι εξτρεμιστικές ιδέες δεν έγιναν και δεν θα γίνουν ανεκτές στη χώρα μου, ευχαριστώ πολύ. Παρακαλώ λοιπόν ελάτε, και μπορούμε να είμαστε σίγουροι ότι η Συνθήκη θα περάσει όταν ο κόσμος ακούσει το είδος της ηπειρωτικής Ευρώπης που θέλετε να αναπτύξετε, και τις ιδέες σας. Έχει αποδειχτεί ότι νοοτροπίες που κάνουν τους εργαζόμενους δεκτικούς...
<P>
(Διακοπή από τον κ. Gollnisch)
<P>
Ξέρουμε τι υποστηρίζετε, κύριε Gollnisch, και σας έχουμε ακούσει πάρα πολλές φορές, εσάς και τον αρχηγό σας.
<P>
Έχει αποδειχτεί ότι νοοτροπίες που κάνουν τους εργαζομένους δεκτικούς στον λαϊκισμό της άκρας δεξιάς περιλαμβάνουν προκαταλήψεις κατά των μεταναστών, εθνικισμό, ολοκληρωτισμό, κοινωνική κυριαρχία και πολιτική αδυναμία, με την προκατάληψη κατά των μεταναστών να ξεχωρίζει ως ο πιο σημαντικός παράγοντας ανάμεσά τους. Σε χώρες όπου υπάρχουν κατάλληλες υπηρεσίες αναφοράς, ο πιο διαδεδομένος λόγος για διακρίσεις είναι συχνά η περιοχή. Αν ασχοληθούμε με την εξάλειψη αυτής της προκατάληψης και των διακρίσεων, θα έχουμε κάνει ένα σημαντικό βήμα για την καταπολέμηση του εξτρεμισμού.
<P>
Επομένως, καλώ όλους τους βουλευτές να ενθαρρύνουν τον διάλογο και την ανταλλαγή απόψεων σε θέματα κοινωνικής ανισότητας, καταγωγής, φυλής, θρησκείας και τον αντίκτυπο κοινωνικών και οικονομικών αλλαγών τοπικά, εθνικά και σε όλα τα ευρωπαϊκά επίπεδα, και να μην χρησιμοποιούν υποβλητική γλώσσα, αποκαλώντας τους ανθρώπους βαρβάρους. Για τον σκοπό αυτό, χαιρετίζω το γεγονός ότι, ως μέρος του έργου για το Ευρωπαϊκό Έτος Διαπολιτισμικού Διαλόγου, το Ευρωπαϊκό Κοινοβούλιο έχει προσκαλέσει τον Πάπα Βενέδικτο, τον Πρόεδρο της Αφρικανικής Ένωσης, τον Δαλάι Λάμα, τον Γενικό Γραμματέα των "νωμένων Εθνών, τον Αρχιραββίνο του "νωμένου Βασιλείου και τον Μεγάλο Μουφτή της Δαμασκού να μιλήσουν στο Ευρωπαϊκό Κοινοβούλιο κατά τη διάρκεια του 2008. Χαιρετίζω αυτού του είδους τις πρωτοβουλίες.
<P>
(Ο Πρόεδρος διακόπτει τον ομιλητή)
<SPEAKER ID="265" NAME="Koenraad Dillen" AFFILIATION="NI">
(NL) Με όλο τον σεβασμό, κύριε Πρόεδρε, θα χαρώ να ακούσω από εσάς γιατί τα μέλη της Ομάδας σας και άτομα που εκφράζουν εμφανώς μια γραμμή σκέψης πιο κοντά στη δική σας έχουν περισσότερο επιπλέον χρόνο ομιλίας και δεν διακόπτονται τόσο απότομα, ενώ άτομα με τα οποία προφανώς δεν συμφωνείτε διακόπτονται μετά από δέκα μόλις δευτερόλεπτα. Εφαρμόζετε διπλά μέτρα και σταθμά εδώ, και αυτό είναι απαράδεκτο.
<SPEAKER ID="266" NAME="Πρόεδρος">
Καταρχάς, κύριε Dillen, νομίζω ότι ο Πρόεδρος διευθύνει τη συζήτηση σύμφωνα με τα δικά του κριτήρια και όχι σύμφωνα με τα κριτήρια του οιουδήποτε καταλαμβάνει το έδρανο 777.
<P>
Δεν έχω καμία εξήγηση να σας δώσω. Σε όλους τους ομιλητές, συμπεριλαμβανομένων εκείνων που μιλούσαν μεταξύ τους, δόθηκε περισσότερος χρόνος από αυτόν που τους αναλογούσε.
<P>
Εν πάση περιπτώσει, θέλω να καλέσω όλους τους βουλευτές να απευθύνονται στο Προεδρείο και στο Σώμα και να μην απευθύνουν τα σχόλιά τους σε άλλους συναδέλφους τους, προκειμένου να αποφευχθούν άτακτες παρεμβολές και διακοπές.
<SPEAKER ID="267" NAME="Eva-Britt Svensson" AFFILIATION="GUE/NGL">
(SV) Κύριε Πρόεδρε, έχουμε παρατηρήσει όλοι ότι ο εξτρεμισμός αυξάνεται στην ΕΕ. Πιστεύω ότι πρέπει να αναρωτηθούμε γιατί. Γιατί αυξάνονται η ξενοφοβία και άλλες εξτρεμιστικές θέσεις; Είμαι πεπεισμένη ότι ο αποκλεισμός και η έλλειψη συμμετοχής στην κοινωνία αποτελούν πρόσφορο έδαφος για τον εξτρεμισμό και την ξενοφοβία. " ίση αξία όλων των ανθρώπων είναι μια θεμελιώδης αρχή σε μια πολιτισμένη κοινωνία, γι' αυτό πρέπει να βοηθήσουμε όλοι στην καταπολέμηση των ξενοφοβικών δυνάμεων που κάνουν διακρίσεις κατά ατόμων με διαφορετική εθνοτική καταγωγή, γενετήσιο προσανατολισμό ή φύλο ή με λειτουργικές αναπηρίες.
<P>
Αυτές οι ομάδες χρησιμοποιούν τη βία και χρησιμοποιούν απειλές. Στην πατρίδα μου είδαμε ακόμη και τη δολοφονία ανθρώπων που υπερασπίζονταν τα ανθρώπινα δικαιώματα. Είδαμε τη δολοφονία νέων ανθρώπων με διαφορετική εθνοτική καταγωγή, απλά λόγω της καταγωγής τους. Αυτά τα πράγματα δεν πρέπει να επιτραπεί να συμβούν ποτέ ξανά.
<P>
Εμείς που προάγουμε την ίση αξία όλων των ανθρώπων δεν πρέπει να επιτρέψουμε ποτέ να φιμωθούμε. Αλλά ξέρουμε ότι αυτό δεν είναι αρκετό. Οι ξενοφοβικές και εξτρεμιστικές ομάδες χρησιμοποιούν τους νέους σε οικονομικό και κοινωνικό αποκλεισμό για να δημιουργήσουν περισσότερο φόβο, αναταραχή και μίσος εναντίον άλλων ομάδων. " καταπολέμηση του εξτρεμισμού πρέπει επομένως να συνδυαστεί με την οικοδόμηση μιας δίκαιης κοινωνίας βασισμένης στην αλληλεγγύη.
<SPEAKER ID="268" NAME="Bernard Wojciechowski" AFFILIATION="IND/DEM">
(EN) Κύριε Πρόεδρε, το ψήφισμα ενώπιόν μας είναι άλλο ένα παράδειγμα άγνοιας και υποκρισίας. Σ' αυτό διαβάζουμε ότι, μεταξύ άλλων πραγμάτων, ορισμένα πολιτικά κόμματα και κινήματα, συμπεριλαμβανομένων εκείνων που βρίσκονται στην εξουσία σε ορισμένες χώρες ή εκπροσωπούνται σε τοπικό, εθνικό ή ευρωπαϊκό επίπεδο, έχουν θέσει σκόπιμα τη μισαλλοδοξία και τη βία με βάση τη φυλή, την εθνοτική καταγωγή ή την εθνικότητα στο επίκεντρο της θεματολογίας τους.
<P>
Διαβάζουμε επίσης ότι αυτό το Κοινοβούλιο καταδικάζει έντονα όλες τις ρατσιστικές και μισαλλόδοξες επιθέσεις και καλεί όλες τις αρχές να καταβάλλουν κάθε δυνατή προσπάθεια για να τιμωρηθούν οι υπαίτιοι.
<P>
Στην Αίθουσα στην οποία υιοθετούμε ανάλογα ψηφίσματα, ένας από τους συναδέλφους μας χρησιμοποίησε υβριστική και προσβλητική γλώσσα ψευδούς προπαγάνδας - το είδος ακριβώς της προπαγάνδας που χρησιμοποιείται συχνά από εξτρεμιστές, το είδος της προπαγάνδας που βασίζεται σε συκοφαντίες και ισοδυναμεί με μισαλλόδοξη επίθεση. Υπαινίχθηκε ότι θα μπορούσα να επαναλάβω το Νταχάου. Λοιπόν, επιτρέψτε μου να τον διαφωτίσω: πρώτον, το Νταχάου ήταν ένα γερμανικό στρατόπεδο θανάτου· δεύτερον, το Νταχάου είναι στη Γερμανία, και εγώ δεν είμαι Γερμανός. Ισχυρίστηκε ακόμη ότι, μετά από μια τετραήμερη επίσκεψη στην Πολωνία, ήξερε τη χώρα μου καλύτερα από μένα, και ότι εγώ δεν είμαι μέρος της Πολωνίας - αλλά το Νταχάου προφανώς είναι.
<P>
Αυτό το είδος μισαλλόδοξου λόγου αναφέρεται πολύ συχνά, επαναλαμβάνεται πολύ συχνά και προέρχεται από πάρα πολλούς πολιτικούς. Από τους ίδιους πολιτικούς που θέλουν να μας διδάξουν τα πάντα για τη δημοκρατία, ενώ εκείνοι οι ίδιοι έχουν ελάχιστο σεβασμό γι' αυτή και ελάχιστο σεβασμό για την ίση μεταχείριση στο πλαίσιο του νόμου. Φαίνεται ότι στην Ευρώπη σήμερα -ακριβώς όπως έγραψε ο Τζορτζ Όργουελ χρόνια πριν- μερικά γουρούνια είναι πιο ίσα από τα άλλα. Ορισμένοι μπορούν να κρύβονται πίσω από το προνόμιο της ασυλίας, ορισμένοι μπορούν ακόμη και να αποφεύγουν τη δικαιοσύνη και τα ευρωπαϊκά εντάλματα σύλληψης. Οι κομμουνιστές εγκληματίες αντιμετωπίζονται κατά κάποιο τρόπο καλύτερα από τους συνηθισμένους πολίτες, και ενώ μιλάμε εδώ κατά εξτρεμιστικών ομάδων, ορισμένοι γερμανοί πολιτικοί υποστηρίζουν ανοιχτά ιστορικά ρεβιζιονιστικά πολιτικά κινήματα. Αγαπητοί μου συνάδελφοι, η Ευρώπη των ψηφισμάτων μας είναι πολύ διαφορετική από την Ευρώπη της πραγματικότητάς μας.
<SPEAKER ID="269" NAME="Jana Bobošíková" AFFILIATION="NI">
(CS) Κυρίες και κύριοι, για άλλη μια φορά παρηγορούμε τους εαυτούς μας με το γεγονός ότι η άνοδος των ακραίων ιδεολογιών αντανακλά μια επιδεινούμενη οικονομική κατάσταση και ανεργία. Φοβάμαι ότι αυτή η εκτίμηση δεν είναι πλέον βάσιμη. Οι οικονομίες πολλών κρατών μελών της ΕΕ αναπτύσσονται, η ανεργία μειώνεται, αλλά ο εξτρεμισμός δεν πέφτει. Αντιθέτως, ο αριθμός των εγκλημάτων που βασίζονται στη φυλή αυξάνεται· εθνοφρουρές με εθνικιστικά ήθη συστήνονται· βετεράνοι των Ες-Ες προελαύνουν σε ορισμένα κράτη μέλη της ΕΕ· και πολιτικοί που αναφέρονται στους Εβραίους και τους Ρομ χαρακτηρίζοντάς τους ως τα "έλκη" της κοινωνίας εξυμνούνται. Νεοναζιστές και ρατσιστές διεισδύουν στην πολιτική και στον στρατό. Ο πρωθυπουργός της Τσεχικής Δημοκρατίας, της πατρίδας μου, έχει κάνει την νεοναζιστική ρητορική μέρος του λεξιλογίου του. Τέλος, αλλά εξίσου σημαντικό, η ΕΕ, έχει γίνει προορισμός μετανάστευσης για τους πιο φτωχούς ανθρώπους και κανείς δεν ξέρει πώς να αντιμετωπίσει αυτό το γεγονός, πράγμα που διαδραματίζει επίσης κάποιον ρόλο.
<P>
Κυρίες και κύριοι, κανένα ψήφισμα, καμία λέξη δεν μπορεί να σβήσει τη σβάστικα που χαράχτηκε στον γοφό ενός δεκαεπτάχρονου κοριτσιού στην Mittweida, στη Γερμανία. Μέρα μεσημέρι, και μπροστά στους αδιάφορους περαστικούς που αγνόησαν τη σκηνή, νεοναζιστές στη γερμανική Σαξονία χάραξαν τη σβάστικα στο κορμί της επειδή υπερασπίστηκε ένα μικρό κορίτσι από τη Ρωσία. Πιστεύω κατηγορηματικά ότι ο εξτρεμισμός μπορεί να αποτραπεί αποκλειστικά από τις καθημερινές πράξεις των πολιτών, τη δημόσια δεδηλωμένη αντίθεση της πολιτικής ελίτ, την ανοιχτή και περιεκτική ερμηνεία ιδιαίτερα της ιστορίας του 20ού αιώνα, και πάνω απ' όλα από την αστυνομία και τα δικαστήρια, που δεν πρέπει να κλείνουν τα μάτια τους σε ρατσιστές, ξενοφοβικούς και νεοναζιστές, αλλά να ενεργούν χωρίς καθυστέρηση για να τιμωρούν ανάλογη συμπεριφορά.
<SPEAKER ID="270" NAME="Péter Olajos" AFFILIATION="PPE-DE">
(HU) Σας ευχαριστώ, κύριε Πρόεδρε. Μιλάω τώρα ως ένας από τους συντάκτες της γραπτής δήλωσης αριθ. 93. " δήλωση, την οποία υπέβαλα από κοινού με τους συναδέλφους μου βουλευτές κ. Tabajdi, κ. Szent-Iványi, κ. Vigenin και κ. Amezaga, καταδικάζει τις επιχειρήσεις παραστρατιωτικών εξτρεμιστικών ομάδων μέσα στην Ένωση, που είναι μια από τις πλέον έκδηλες μορφές εξτρεμισμού.
<P>
Σύμφωνα με την εμπειρία μου, αν και πολλοί άνθρωποι νιώθουν μια ηθική και πολιτική υποχρέωση να εμποδίσουν τις εν λόγω εξτρεμιστικές ιδέες να κερδίσουν έδαφος, πολλοί αποφεύγουν να τις καταδικάσουν ρητά με μια γραπτή δήλωση ή με οποιονδήποτε άλλο τρόπο. Υπάρχουν πολλοί λόγοι γι' αυτό. Ένας εξ αυτών, για παράδειγμα, είναι ότι όταν προσπαθούμε να δημοσιοποιήσουμε αυτές τις ιδέες, η λίστα δεν είναι ποτέ πλήρης και ποτέ ακριβής. Αυτό αποτρέπει πολλούς ανθρώπους να την υποστηρίξουν. Ωστόσο, ένα πράγμα που πρέπει να ξέρουμε είναι ότι η λίστα δεν θα είναι ποτέ πλήρης, και οι έννοιες και οι ορισμοί δεν θα είναι ποτέ ακριβείς. Γι' αυτόν ακριβώς τον λόγο, πρέπει να αρπάξουμε τον εξτρεμισμό και τις εξτρεμιστικές ιδέες από τις ρίζες τους.
<P>
Σήμερα σε αυτό το Κοινοβούλιο είναι μέρα γιορτής, αλλά ο Χάρτης των Θεμελιωδών Δικαιωμάτων δεν κατέστη δυνατό να υπογραφεί σε ήρεμες συνθήκες. Αυτός ο Χάρτης συνοψίζει σε 50 παραγράφους όλες τις αξίες και τα δικαιώματα που σεβόμαστε και θέλουμε να προστατέψουμε στην Ένωση. Αυτός ο Χάρτης είναι ο χάρτης κατά των διακρίσεων, ο χάρτης της ελευθερίας της έκφρασης, της θρησκείας και του συνέρχεσθαι, ο χάρτης της ισότητας και ο χάρτης της προστασίας των ατόμων, των προσωπικών δεδομένων, των νέων και των ηλικιωμένων. Δεν μπορούμε να επιλέγουμε από αυτόν κατά βούληση, να βάζουμε ορισμένους ανθρώπους πάνω από άλλους ή να τον χρησιμοποιούμε για τους βραχυπρόθεσμους στόχους της εσωτερικής πολιτικής μας. Όλοι πρέπει να απολαμβάνουν ισότιμο σεβασμό και προστασία, διότι αυτό εγγυάται την ανθρώπινη αξιοπρέπεια, και εμείς, ως βουλευτές του Κοινοβουλίου, έχουμε ορκιστεί να το κάνουμε αυτό. Όσοι είναι αντίθετοι στο σύνολο των ιδεών και των δικαιωμάτων που διατυπώνονται εδώ είναι αυτό που αποκαλούμε εξτρεμιστές, ανεξάρτητα από την ηλικία, το φύλο, τη θρησκεία ή την εθνικότητα του εν λόγω ατόμου. Σε αυτό το πνεύμα, θέλω να ζητήσω από τους συναδέλφους μου να υποστηρίξουν τη γραπτή δήλωση αριθ. 93. Σας ευχαριστώ.
<SPEAKER ID="271" NAME="Martine Roure" AFFILIATION="PSE">
(FR) Κύριε Πρόεδρε, η ρατσιστική δραστηριότητα και τα ρατσιστικά εγκλήματα είναι σε άνοδο στην Ευρώπη. Οι Ρομ, οι μετανάστες και όλοι εκείνοι που είναι "διαφορετικοί" εξακολουθούν να υφίστανται διακρίσεις με πολλές μορφές στην απασχόληση, στην εκπαίδευση και στη στέγαση.
<P>
Δεν πρέπει να σταματήσουμε να επαναλαμβάνουμε ότι αυτό που θέλουμε είναι μια Ευρωπαϊκή Ένωση βασισμένη στις ανθρωπιστικές αξίες της ανεκτικότητας και της προστασίας των θεμελιωδών δικαιωμάτων. Επομένως η απόφαση πλαίσιο -που εγκρίθηκε από μια σημαντική πλειοψηφία αυτού του Κοινοβουλίου στις 29 Νοεμβρίου- για την καταπολέμηση ορισμένων μορφών ρατσισμού και ξενοφοβίας μέσω του ποινικού δικαίου είναι πράγματι πολύ απαραίτητη. Θα μας επιτρέψει να λάβουμε τα ίδια μέτρα κατά των ρατσιστικών ιδεών και του μισαλλόδοξου λόγου σε όλη την Ευρωπαϊκή Ένωση.
<P>
Τα εξτρεμιστικά κόμματα εκμεταλλεύονται τους φόβους των ανθρώπων για τους άλλους και τους αλλοδαπούς, ούτως ώστε να μπορέσουν να προτείνουν μια εύκολη απάντηση στην παγκοσμιοποίηση. Αλλά εκείνοι που χαιρετίζουν την επιβολή των εθνικών προτιμήσεων ως πανάκεια είναι ανεύθυνοι. " πραγματική απάντηση στις προκλήσεις της παγκοσμιοποίησης έγκειται στη συνειδητοποίηση της πλήρους έκτασης των σημερινών προκλήσεων του ανθρώπου. Και δεν πρέπει να φοβόμαστε να δηλώσουμε, δυνατά και ξεκάθαρα, ότι απαντώντας με στροφή στην εσωστρέφεια είναι σαν φλερτάρουμε την καταστροφή.
<SPEAKER ID="272" NAME="Vălean, Adina-Ioana" AFFILIATION="ALDE">
(EN) Κύριε Πρόεδρε, βλέπουμε στην Ευρώπη μια συνεχή αύξηση των εξτρεμιστικών, εθνικιστικών και λαϊκιστικών κινημάτων που θέτουν σε κίνδυνο το δημοκρατικό μας σύστημα.
<P>
Σ' έναν ιδανικό κόσμο, η δημοκρατία είναι η διακυβέρνηση του λαού από τον λαό και για τον λαό. Στην πραγματικότητα, η δημοκρατία εξακολουθεί να είναι το "λιγότερο κακό" πολιτικό σύστημα αν έχει σωστούς ελέγχους και ισορροπίες. Ωστόσο, το παράδοξο της δημοκρατίας είναι ότι περιέχει την πιθανότητα του θανάτου της, επιτρέποντας την έκφραση λαϊκιστικών και εξτρεμιστικών απόψεων που διαβρώνουν το ίδιο το δημοκρατικό σύστημα.
<P>
Σε πολλές ευρωπαϊκές χώρες, υπάρχουν κόμματα που έχουν καταφέρει να βρεθούν στο επίκεντρο της πολιτικής ζωής με λαϊκιστικό και δημαγωγικό λόγο. " ευρωπαϊκή ιστορία έχει δείξει ότι εξτρεμιστικά κόμματα, ενδεδυμένα με δημοκρατικό μανδύα και χρησιμοποιώντας λαϊκιστική και εθνικιστική προπαγάνδα, έχουν οδηγήσει συχνά τη δημοκρατία σε δικτατορίες.
<P>
Ο καλύτερος τρόπος να καταπολεμήσουμε τη μισαλλοδοξία είναι να εμμείνουμε στις θέσεις μας, να υπερασπιστούμε τις δημοκρατικές αξίες και τους θεσμούς μας, να υπερασπιστούμε τα ατομικά δικαιώματα, τη δικαιοσύνη, τις ίσες ευκαιρίες και την πολυμορφία, αλλά επίσης να τιμωρήσουμε κάθε λόγο που υποκινεί το μίσος, τον διαχωρισμό ή τις διακρίσεις.
<P>
Όπως είπε ο Ρόμπερτ Κένεντι, "αυτό που είναι επικίνδυνο με τους εξτρεμιστές δεν είναι ότι είναι ακραίοι, αλλά ότι είναι μισαλλόδοξοι. Το κακό δεν είναι αυτά που λένε για τον σκοπό τους, αλλά αυτά που λένε για τους αντιπάλους τους".
<P>
Οι υγιείς δημοκρατίες χρειάζονται ενεργούς πολίτες. " δημοκρατία μπορεί να λειτουργήσει μόνο αν οι πολίτες γνωρίζουν και ασκούν τα πολιτικά τους δικαιώματα και καθήκοντα. Πρέπει να επανεφεύρουμε την ιθαγένεια. Χρειαζόμαστε νέους τρόπους για να μάθουμε τη δημοκρατία. Πρέπει να διασφαλίσουμε ότι τα εκπαιδευτικά μας συστήματα προωθούν την ανάπτυξη ενεργών, κριτικών και δεσμευμένων πολιτών. Σ' έναν παγκοσμιοποιημένο κόσμο, χρειαζόμαστε επιτακτικά πολίτες που εξυμνούν την πολυμορφία και προάγουν την κατανόηση και την ανεκτικότητα.
<SPEAKER ID="273" NAME="Wojciech Roszkowski" AFFILIATION="UEN">
(PL) Κύριε Πρόεδρε, δεν ξέρω αν ο πολιτικός εξτρεμισμός είναι σε άνοδο ή όχι. Ξέρω ότι πρέπει να αντιμετωπιστεί και να καταδικαστεί, τόσο για την ιδεολογία όσο και για τις μεθόδους του. Ωστόσο, ο Χάρτης των Θεμελιωδών Δικαιωμάτων, τον οποίο καλωσορίσαμε σήμερα με μια τόσο λαμπρή τελετή, δεν είναι η απάντηση στο πρόβλημα αλλά αντίθετα μπορεί να δημιουργήσει νέα προβλήματα.
<P>
Το άρθρο 21 του Χάρτη απαγορεύει τις διακρίσεις με βάση τις πολιτικές ή οιεσδήποτε άλλες απόψεις -επαναλαμβάνω οιεσδήποτε άλλες απόψεις- πράγμα που συμπεριλαμβάνει και τις ακραίες απόψεις όπως εκείνες που εκφράστηκαν πρόσφατα στη γερμανική δημόσια τηλεόραση από τον αρχηγό του NPD που ζήτησε αλλαγές των συνόρων με την Πολωνία.
<P>
Οι κοινοτοπίες τείνουν να επιστρέφουν επώδυνα σ' εκείνους που τις ξεστομίζουν. Επομένως, ρωτώ τους υποστηρικτές του Χάρτη των Θεμελιωδών Δικαιωμάτων πώς σκοπεύουν να πολεμήσουν τον πολιτικό εξτρεμισμό όταν τον υπερασπίζονται ταυτόχρονα.
<SPEAKER ID="274" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, θα ήταν παράλειψη εάν ξεκινώντας δεν εξέφραζα τον προβληματισμό μου για τη γενική χρήση που γίνεται στον όρο "εξτρεμισμός", χωρίς να ορίζουμε και να καταδικάζουμε συγκεκριμένα τις εξτρεμιστικές πράξεις, δηλαδή κάθε ακραίας μορφής άνομη χρήση βίας. Επίσης, θα ήταν λάθος να αναφερθώ σε προσπάθειες αφύπνισης, δήθεν, των πολιτών για τους κινδύνους περί ριζοσπαστικοποίησης και τη σχετική, ταυτόχρονη δημιουργία ελαστικών κατηγοριών για πιθανούς εγκληματίες.
<P>
Θέλω να υπενθυμίσω ότι στη σύγχρονη ιστορία, σε περιόδους όπου στο όνομα της ασφάλειας, της αστυνόμευσης και των αυστηρών ελέγχων επήλθε συρρίκνωση των ελευθεριών και των δικαιωμάτων και δόθηκε ευκαιρία να γίνουν διώξεις στη βάση γενικόλογων χαρακτηρισμών, οι ιδεολογικοί φανατισμοί, ο ρατσισμός και η ξενοφοβία οξύνθηκαν και διεξήχθησαν ανεκδιήγητα εγκλήματα. Αντίστοιχα ολισθήματα σήμερα θα μπορούσαν να οδηγήσουν σε απαγόρευση πολιτικών κομμάτων και συνδικάτων, κάτι που θα αποτελέσει πραγματικό πλήγμα στη δημοκρατία, το κράτος δικαίου και της ελευθερίας των πολιτών. Ως εκ τούτου, οφείλουμε να φροντίσουμε ώστε η δημοκρατία να μην καταστεί το προπέτασμα για τη θεσμοθέτηση τιμωρητικών και μόνο μέτρων, αλλά, ταυτόχρονα, πρέπει να εγκύψουμε στις προσπάθειες για άμβλυνση των πραγματικών αιτιών των βίαιων εξτρεμιστικών πράξεων που, ξεπερνώντας εξ ορισμού τα όρια της ελευθερίας έκφρασης του ανθρώπου, εξευτελίζουν κάθε ψήγμα ανθρώπινης αξιοπρέπειας.
<P>
Το καθήκον μας είναι να επιδοθούμε στην καταπολέμηση της ανέχειας, της ανεργίας, της φτώχειας, της εκμετάλλευσης των εργαζομένων, της κοινωνικής περιθωριοποίησης και να φροντίσουμε ώστε οι νέες γενιές, μέσα από σωστή εκπαίδευση και παιδεία, να μείνουν μακριά από σοβινιστικές και φασιστικές οργανώσεις που προωθούν την έκφραση μέσα από εξτρεμιστικές πράξεις.
<SPEAKER ID="275" NAME="Irena Belohorská" AFFILIATION="NI">
(SK) Σας ευχαριστώ, κύριε Πρόεδρε, κυρίες και κύριοι. Κατά την άποψή μου, είναι σημαντικό να υιοθετηθεί ένα κοινό ψήφισμα για την καταπολέμηση του εξτρεμισμού, ο οποίος έχει γίνει ολοένα και πιο έκδηλος πρόσφατα. Είναι συμβολικό το γεγονός ότι αυτή η συζήτηση διεξάγεται την ημέρα που οι Πρόεδροι του Ευρωπαϊκού Κοινοβουλίου, της Επιτροπής και του Ευρωπαϊκού Συμβουλίου επιβεβαίωσαν με τις υπογραφές τους την νομική δέσμευση της ΕΕ στον Χάρτη των Θεμελιωδών Δικαιωμάτων.
<P>
Δεν μπορούμε να επιτρέπουμε σε άτομα ή εξτρεμιστικές οργανώσεις να επιτίθενται σε πολίτες, τα δικαιώματα των οποίων πρέπει να διασφαλίζονται σε μια πολιτισμένη κοινωνία. " ιστορία της Ευρώπης έχει δείξει τις μορφές που μπορούν να λάβουν ο εξτρεμισμός, ο στρατευμένος εθνικισμός και ο ιδεολογικός ριζοσπαστισμός. Είναι καθήκον μας να ελέγχουμε συστηματικά την ευρωπαϊκή επικράτεια για τυχόν δραστηριότητες αυτών των ομάδων ή των ατόμων και να αναλάβουμε σθεναρή δράση εναντίον τους.
<P>
Πρέπει να προσθέσω με λύπη ότι ο εξτρεμισμός φαίνεται να αυξάνεται κυρίως μεταξύ των νέων ανθρώπων στην Ευρώπη. Αυτό αντανακλά μια αναντίρρητη αποτυχία εκ μέρους των πολιτικών. Είναι σημαντικό να θυμόμαστε ότι πολλοί πολιτικοί, λόγω έλλειψης θετικών και επαγγελματικών προσόντων, επιδιώκουν να προωθήσουν το δικό τους πολιτικό παρελθόν και κεφάλαιο προκαλώντας τα λιγότερο έμπειρα και ελλιπώς ενημερωμένα τμήματα της κοινής γνώμης. Γι' αυτό τον λόγο η υιοθέτηση πιο αυστηρής νομοθεσίας και πιο δραστικών μέτρων όσο υπάρχει ακόμη καιρός είναι ένα θέμα και μια ευθύνη που πρέπει όλοι ν' αναλάβουμε.
<SPEAKER ID="277" NAME="Pilar del Castillo Vera" AFFILIATION="PPE-DE">
(ES) Κύριε Πρόεδρε, κύριε Επίτροπε, σε αυτό το σημείο της συζήτησης, τα περισσότερα από αυτά που μπορούν να ειπωθούν επί του θέματος έχουν ήδη ειπωθεί. Ωστόσο, θέλω να αναφερθώ στην παρότρυνση του Επιτρόπου σχετικά με την ανάγκη να σκεφτούμε τις υποκείμενες ρίζες του εξτρεμισμού.
<P>
Πιστεύω ότι το πρόβλημα του εξτρεμισμού δεν είναι ότι υπάρχει μια σειρά ομάδων που διαπράττουν βίαιες επιθέσεις. Αυτό είναι ένα πρόβλημα, αλλά πρέπει να αντιμετωπιστεί μέσω του νόμου και τα άτομα πρέπει να διώκονται ποινικά, κλπ. Το πρόβλημα προκύπτει όταν η βία και οι προθέσεις πίσω απ' αυτή επαναλαμβάνονται και έχουν την ευκαιρία να επηρεάσουν ένα ευρύτερο τμήμα του πληθυσμού ή ορισμένους τομείς του πληθυσμού. Από κοινωνική και πολιτική άποψη, το πρόβλημα προκύπτει όταν η βία προκαλεί ανησυχία. Όσο για τον τρόπο πρόληψής της, πιστεύω ότι υπάρχουν τρεις βασικοί παράγοντες.
<P>
Καταρχάς, ο Επίτροπος ανέφερε τη γνώση της ιστορίας - πιστεύω και εγώ ότι είναι πολύ σημαντικό να γνωρίζουμε τις τραγωδίες, τις επιτυχίες και σε τελική ανάλυση τους εαυτούς μας ως ανθρώπους. Ωστόσο, πιστεύω ότι πρέπει να είμαστε προσεκτικοί να μην χρησιμοποιούμε την ιστορία ως όπλο εναντίον των άλλων με στόχο το βραχυπρόθεσμο πολιτικό κέρδος - κάτι που συμβαίνει σήμερα σε ορισμένες χώρες, μεταξύ των οποίων στην χώρα μου, την Ισπανία, πρέπει να πω.
<P>
Δεύτερον, πιστεύω ότι υπάρχουν δύο άλλες βασικές πτυχές οι οποίες είναι πολύ υποτιμημένες αυτή τη στιγμή.
<P>
Πρώτον, η εκπαίδευση. Έχουμε χάσει, και εξακολουθούμε να χάνουμε, ή τουλάχιστον να διαβρώνουμε, αξίες όπως η εργασία, η πειθαρχία, η αυτάρκεια, δηλαδή όλες εκείνες τις αξίες που συμβάλλουν στη δημιουργία ενός καλού πολίτη όταν το άτομο φτάνει στην ενηλικίωση.
<P>
Τέλος, στο πλαίσιο της Ευρωπαϊκής Ένωσης, το σημαντικό είναι να μην διαλυθεί αυτό το περιβάλλον στο οποίο εμείς οι Ευρωπαίοι μπορούμε να αντιμετωπίσουμε μαζί τις προκλήσεις της παγκοσμιοποίησης. Αυτό που έχουμε τώρα, και αυτό που είχαμε άλλοτε στην πορεία της ευρωπαϊκής ιστορίας του 20ού αιώνα, είναι πολλή αβεβαιότητα, αρκετή απόγνωση, έλλειψη σκοπού, και αυτό που πρέπει να κάνουμε είναι να δώσουμε ελπίδα, ένα θετικό πνεύμα για το μέλλον και ισχυρή ηγεσία ούτως ώστε να νιώθουν όλοι μέρος της Ευρωπαϊκής Ένωσης.
<SPEAKER ID="278" NAME="Józef Pinior" AFFILIATION="PSE">
(PL) Κύριε Πρόεδρε, η ήπειρος της Ευρώπης, οι χώρες της Ευρωπαϊκής Ένωσης είναι σήμερα μια επικράτεια στην οποία απαντάμε περιπτώσεις ξενοφοβίας, ακραίου εθνικισμού, αντισημιτισμού, ρατσισμού και ισλαμοφοβίας. Αυτό που λείπει από την Ευρώπη σήμερα είναι η φιλελεύθερη-δημοκρατική συναίνεση της περιόδου μετά τον Δεύτερο Παγκόσμιο Πόλεμο. Οι πολιτικοί της Ευρώπης δεν έχουν την πραγματική πολιτική βούληση να αντιμετωπίσουν αυτά τα προβλήματα.
<P>
" αντιμετώπιση των εξάρσεων του ρατσισμού, της ισλαμοφοβίας, του αντισημιτισμού και της ξενοφοβίας είναι ένα κοινό καθήκον που εμπίπτει στην ευρωπαϊκή εκπαίδευση, στα μέσα ενημέρωσης, στην εκκλησία, στους αθλητές και, πάνω απ' όλα, στους πολιτικούς. Βρισκόμαστε συχνά ανυπεράσπιστοι απέναντι σε τόσο ακραίες μορφές πολιτικής δράσης. Το χειρότερο απ' όλα είναι ότι πολλοί πολιτικοί και πολιτικά κόμματα εκμεταλλεύονται εξτρεμιστικά ή λαϊκιστικά κινήματα για τους δικούς τους σκοπούς.
<P>
Δεν θέλω να χρησιμοποιήσω αυτή τη συζήτηση για να κερδίσω πολιτικούς πόντους στο Ευρωπαϊκό Κοινοβούλιο, αλλά θα μπορούσα να αναφέρω πολλά τέτοια παραδείγματα. Αυτό που έχει σημασία τώρα είναι να επιτευχθεί μια κοινή πολιτική στο επίπεδο της Ευρωπαϊκής Ένωσης -στον τομέα της εκπαίδευσης, πάνω απ' όλα, καθώς και στον αθλητισμό, στον πολιτισμό και στην πολιτική- για την καταπολέμηση του εξτρεμισμού.
<SPEAKER ID="279" NAME="Sarah Ludford" AFFILIATION="ALDE">
(EN) Κύριε Πρόεδρε, πριν από οκτώ χρόνια το μισαλλόδοξο κατά των μεταναστών κόμμα του Jörg Haider μπήκε σε μια κυβέρνηση συνασπισμού στην Αυστρία. Οι κυβερνήσεις της ΕΕ δεν είχαν ιδέα τι να κάνουν. Ως αποτέλεσμα αυτής της αναταραχής εισήχθη το άρθρο 7 της Συνθήκης για την Ευρωπαϊκή Ένωση. Δεν έχει χρησιμοποιηθεί ποτέ και είναι σαφές ότι τα κράτη μέλη έχουν ένα πολιτισμικό πρόβλημα να επικρίνουν το ένα το άλλο. Αλλά πρέπει να έχουμε μια πιο ενεργητική πολιτική αξιολόγησης από ομοτίμους όταν τα κράτη μέλη καλούν το ένα το άλλο να λογοδοτήσει, διότι αποτελεί πρόβλημα της ΕΕ αν εξτρεμιστές και μισαλλόδοξα κόμματα μπαίνουν στην κυβέρνηση μιας χώρας της ΕΕ.
<P>
Το ποινικό δίκαιο έχει έναν σταθερό ρόλο τιμωρώντας την υποκίνηση στο μίσος, μαζί με διατάξεις που θέτουν εκτός νόμου τις διακρίσεις. Ο νόμος μπορεί να βοηθήσει να αλλάξουν νοοτροπίες, καθώς και συμπεριφορές. " κοινωνία σηματοδοτεί τα όρια του αποδεκτού εν μέρει με αυτά που ποινικοποιεί ή απαγορεύει. Γι' αυτόν τον λόγο απογοητεύτηκα τόσο πολύ που η Επιτροπή θεώρησε προφανώς την απέλαση των Ρουμάνων, κατά κύριο λόγο Ρομ, από την ιταλική κυβέρνηση και τη ρητορική που τη συνόδευε, σύμφωνη με τους νόμους περί ελεύθερης κυκλοφορίας και κατά του ρατσισμού της ΕΕ. Προσωπικά, δεν συμφωνώ.
<P>
Αλλά η νομοθεσία μπορεί και πρέπει να φτάνει μέχρι ενός σημείου. Για παράδειγμα, το ερώτημα για το αν πρέπει να ποινικοποιηθεί ή όχι η άρνηση του Ολοκαυτώματος είναι ένα επίμαχο θέμα στην Ευρώπη. " προσφάτως συμφωνηθείσα νέα νομοθεσία της ΕΕ που απαγορεύει την υποκίνηση φυλετικής και θρησκευτικής μισαλλοδοξίας πολύ σωστά, κατά τη γνώμη μου, αφήνει την επιλογή αυτή στην κάθε χώρα. " παράδοση και προτίμηση της δικής μου χώρας είναι ν' αφήνει ανθρώπους σαν τον David Irving να καταδικάζονται μόνοι τους από τον παραλογισμό των ανιστόρητων απόψεών τους και να αντικρούονται με έντονο διάλογο.
<P>
Εμείς στα μεγάλα κόμματα δεν χρειάζεται να πτοούμαστε από τους τραμπούκους και τους νταήδες της άκρας δεξιάς, αριστεράς ούτε από κανενός είδους φονταμενταλιστές. Οι φιλελεύθεροι δημοκράτες -και χρησιμοποιώ αυτόν τον όρο με μικρό "φι" όλων των δημοκρατικών κομμάτων είναι εξίσου σίγουροι και αφοσιωμένοι στη δέσμευσή μας για ένα γενναιόδωρο, περιεκτικό ευρωπαϊκό όραμα όσο είναι και στη μικροπρεπή έλλειψη ανεκτικότητάς τους. Ας το εκφράζουμε συνεχώς αυτό.
<SPEAKER ID="280" NAME="Leopold Józef Rutowicz" AFFILIATION="UEN">
(PL) Κύριε Πρόεδρε, ο εξτρεμισμός είναι ένα φαινόμενο που υποστηρίζεται από πολιτικούς οι οποίοι εκμεταλλεύονται τον ρατσισμό, τον εθνικισμό και την ξενοφοβία για τους δικούς τους σκοπούς. Ο εξτρεμισμός χρησιμοποιεί συχνά την τρομοκρατία για την επίτευξη των στόχων του.
<P>
Ο εξτρεμισμός δεν ενώνει ανθρώπους και κοινωνικές ομάδες: τους διαιρεί. Είναι ο εχθρός της δημοκρατικής κοινωνίας. Αντιτίθεται στις βασικές αξίες της Ευρωπαϊκής Ένωσης, μιας κοινότητας ανθρώπων που απορρίπτουν το μίσος και τον πόλεμο που προκάλεσαν οι φασίστες και οι εθνικιστές, ο οποίος κόστισε δεκάδες εκατομμύρια ζωές στην Ευρώπη τον 20ό αιώνα.
<P>
" μεγαλύτερη τρομοκρατική οργάνωση, η Αλ Κάιντα, που βασίζεται στον εξτρεμισμό και στη χρήση της τρομοκρατίας για πολιτικούς σκοπούς, είναι σήμερα ικανή να καταστρέψει αδύναμες δημοκρατίες και να αποκτήσει πολιτική δύναμη.
<P>
Στηρίζω το ψήφισμα, το οποίο επιδιώκει να κινητοποιήσει τα ευρωπαϊκά θεσμικά όργανα για περαιτέρω δράση κατά της τρομοκρατίας και του εξτρεμισμού.
<SPEAKER ID="281" NAME="Διαμάντω Μανωλάκου" AFFILIATION="GUE/NGL">
Κύριε Πρόεδρε, η άνοδος ακροδεξιών, ρατσιστικών ομάδων και οργανώσεων στην Ευρώπη δεν είναι τυχαίο φαινόμενο. Είναι αποτέλεσμα της αντιλαϊκής, αντιδραστικής, ιμπεριαλιστικής πολιτικής της Ευρωπαϊκής Ένωσης. Αυτή η πολιτική, που μοναδικό κριτήριό της έχει τη μεγιστοποίηση της κερδοφορίας των ευρωπαϊκών μονοπωλίων, συσσωρεύοντας αμύθητο πλούτο από την άγρια εκμετάλλευση της εργατικής τάξης, διευρύνοντας τη φτώχεια, την ανισότητα και την περιθωριοποίηση, επιδεινώνοντας δραματικά τη θέση της λαϊκής οικογένειας και οξύνοντας τα λαϊκά προβλήματα.
<P>
Στις συνθήκες αυτές, μέσα σε περιθωριοποιημένα τμήματα ή σε στρώματα με χαμηλή πολιτική συνείδηση και εμπειρία βρίσκουν έδαφος ακροδεξιές και φασιστικές αντιλήψεις, που προπαγανδίζονται με λαϊκίστικο και δημαγωγικό περίβλημα. " δημιουργία και ανάπτυξη τέτοιων ομάδων βρίσκει σήμερα περισσότερο ευνοϊκό έδαφος από την αντικομουνιστική υστερία, στην προσπάθεια ξαναγραψίματος της Ιστορίας, την αναίσχυντη προσπάθεια να διαγραφεί η τεράστια συμβολή της ΕΣΣΔ στη νίκη κατά του φασισμού, να εξισωθεί ο κομουνισμός με το ναζισμό και το φασισμό. Το βλέπουμε με την αναγνώριση και νομιμοποίηση από τις κυβερνήσεις των Βαλτικών Χωρών, για παράδειγμα, των ντόπιων φασιστικών ομάδων, των συνεργατών των Ες Ες και των Ναζί που έδρασαν στις χώρες αυτές κατά το δεύτερο παγκόσμιο πόλεμο.
<P>
Ο φασισμός, ο ρατσισμός, η ξενοφοβία αποτελούν όψεις του ίδιου νομίσματος. Γέννημα θρέμμα του καπιταλιστικού συστήματος, που γεννάει, συντηρεί και τρέφει τις φασιστικές αυτές ομάδες. Γι' αυτό ακριβώς θεωρούμε υποκριτικές τις δήθεν ανησυχίες για την άνοδο των ακροδεξιών και παραστρατιωτικών οργανώσεων στην Ευρώπη, απορρίπτουμε κάθε προσπάθεια ταύτισης της ταξικής πάλης, των αγώνων του εργατικού και λαϊκού κινήματος, της κομουνιστικής ιδεολογίας με εξτρεμιστικές ιδεολογίες, σαν απαράδεκτη προσπάθεια τρομοκράτησης των λαών.
<SPEAKER ID="282" NAME="Nickolay Mladenov" AFFILIATION="PPE-DE">
(BG) Κύριε Πρόεδρε, συνάδελφοι, αυτή η μέρα είναι μια μαρτυρία του γεγονότος ότι το Ευρωπαϊκό Κοινοβούλιο εγγυάται τα δικαιώματα όχι μόνο της πλειοψηφίας αλλά επίσης εκείνων που έχουν διαφορετικές απόψεις. Επειδή αν οι εθνικιστές σε αυτή την αίθουσα επιτύγχαναν τους στόχους τους, κανείς από εμάς δεν θα είχε το δικαίωμα της διαφορετικής άποψης όπως είχαν την ευκαιρία να την εκφράσουν σήμερα. Θα υπερισχύσουμε έναντι της μισαλλοδοξίας και του εξτρεμισμού με επιχειρήματα αντί για συναισθήματα, με γεγονότα αντί για θόρυβο. Δυστυχώς, όμως, όταν μιλάμε για γεγονότα δεν υπάρχει κανείς για να τ' ακούσει. Αυτό είναι λυπηρό.
<P>
Παρ' όλα αυτά, ελπίζω ότι οι υποστηρικτές μας, οι ψηφοφόροι μας στα κράτη μέλη θ' ακούσουν πολύ προσεκτικά αυτά που επεσήμανε επίσης ο Επίτροπος Fratini. Καταρχάς, η μισαλλοδοξία και ο εξτρεμισμός πηγάζουν από τη λήθη του παρελθόντος. Πρέπει να θυμόμαστε το παρελθόν και τις δύο σοβαρές δικτατορίες που ταλάνισαν την Ευρώπη. Επομένως, κάνω έκκληση στην Επιτροπή και σε όλους μας: ας θυμηθούμε την ιστορία της Ευρώπης και ας δώσουμε περισσότερες ευκαιρίες στα προγράμματα της Ευρωπαϊκής Επιτροπής για τη χρηματοδότηση σχεδίων που διατηρούν τη μνήμη μας. Δεύτερον, πρέπει να θυμόμαστε τη συμμετοχή των πολιτών στην πολιτική διαδικασία.
<P>
Συνάδελφοι, είμαστε εν μέρει υπεύθυνοι για τον εθνικισμό και την ξενοφοβία στην Ευρώπη. Πολλοί από εμάς άρχισαν να μιλάνε σαν γραφειοκράτες αντί σαν πολιτικοί. Έχουν ξεχάσει τη γλώσσα που μπορούν ν' ακούσουν οι ψηφοφόροι και μιλάνε τη γλώσσα των θεσμικών οργάνων. Ας μας κάνει αυτό αρκετά δυνατούς σε αυτή τη συζήτηση ώστε να ξεπεράσουμε το πρόβλημα που υπάρχει ιδιαίτερα στα νέα κράτη μέλη. Ας προσδιορίζουμε τα προβλήματα και ας τα αντιμετωπίζουμε αμέσως, όπου αυτά υπάρχουν. Διότι πολύ συχνά τα πολιτικά κόμματα κερδίζουν τις εκλογές υποσχόμενα ένα πράγμα και κάνοντας άλλα πράγματα μετά και έπειτα ξαφνιάζονται από την ύπαρξη εξτρεμισμού και δυσαρεστημένων ανθρώπων. Είναι κοινή ευθύνη όλων μας στο Ευρωπαϊκό Κοινοβούλιο να αντιταχθούμε επίσης στην άνοδο του εξτρεμισμού και της μισαλλοδοξίας στα ανατολικά της Ευρωπαϊκής Ένωσης, πράγμα που είναι επικίνδυνο για όλους μας. Σας ευχαριστώ.
<SPEAKER ID="283" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, δεν αρκεί να καταπολεμούμε γενικά τον εξτρεμισμό. Όλοι πρέπει να δράσουν κατά των εθνικιστικών και εξτρεμιστικών τάσεων που αναδύονται στη χώρα τους. Καταρχάς, όλοι πρέπει να καταδικάσουν τους εξτρεμιστές εθνικιστές και να αποστασιοποιηθούν από αυτούς στην χώρα τους. Αυτό είναι μια εξαιρετικά σημαντική προϋπόθεση, και η παρούσα συζήτηση καταδεικνύει επίσης ότι ο εξτρεμισμός πρέπει να καταπολεμηθεί με την χρήση άμεσων και έμμεσων μέσων ταυτόχρονα.
<P>
Άμεσα μέσα πρέπει να χρησιμοποιούνται για να τιμωρούν φωνές που υποκινούν το μίσος. Υπάρχουν ορισμένοι που αναφέρονται στην ελευθερία της έκφρασης και λένε ότι αυτές οι φωνές δεν μπορούν να καταδικαστούν με τη χρήση των μέσων του ποινικού δικαίου, αλλά πιστεύω ότι δεν έχουμε βρει ακόμη τη σωστή ισορροπία. Οι δημοκρατικές δυνάμεις πρέπει να δώσουν ένα παράδειγμα, ιδιαίτερα στη δεξιά πτέρυγα, και η δημοκρατική δεξιά έχει μεγάλη ευθύνη να αποστασιοποιηθεί από τα ακραία δεξιά φαινόμενα που οργιάζουν στην Ευρώπη.
<P>
Ταυτόχρονα, ορισμένοι συνάδελφοί μου έχουν μιλήσει για το γεγονός ότι πρέπει να αντιδράσουμε επίσης χρησιμοποιώντας έμμεσα μέσα, καθώς ο λόγος για πάρα πολλά εξτρεμιστικά περιστατικά είναι η κοινωνική αβεβαιότητα ή η αβεβαιότητα για την εθνική ταυτότητα. " παρούσα συζήτηση είναι πολύ σημαντική, και πιστεύω ότι ο Επίτροπος Frattini, ο Οργανισμός Θεμελιωδών Δικαιωμάτων και το Ευρωπαϊκό Κοινοβούλιο πρέπει να παρακολουθούν στενά όλα τα εξτρεμιστικά συμβάντα. Σας ευχαριστώ για την προσοχή σας.
<SPEAKER ID="284" NAME="Sophia in 't Veld" AFFILIATION="ALDE">
(NL) Κύριε Πρόεδρε, υπάρχουν εξτρεμιστές σε όλες τις πλευρές, αλλά τα τελευταία χρόνια υπαγορεύουν τον τόνο και το περιεχόμενο της πολιτικής ατζέντας. Τα δημοκρατικά παραδοσιακά κόμματα είναι πάρα πολύ αργοκίνητα για να αποστασιοποιηθούν από τους εξτρεμιστές επειδή φοβούνται μήπως χάσουν ψήφους, και το αποτέλεσμα είναι μια σταδιακή πολιτική αποδοχή του εξτρεμισμού και της μισαλλοδοξίας.
<P>
Και υπάρχει και κάτι άλλο. Εκτός από τον ρατσισμό και τον εθνικισμό υπάρχει επίσης εξτρεμισμός κατά των γυναικών και των ομοφυλοφίλων, για παράδειγμα -δεν το έχουμε συζητήσει αυτό ακόμη σήμερα- και αυτός βασίζεται συχνά σε θρησκευτικές πεποιθήσεις. Φρίττω όταν βλέπω κόμματα στη κυβέρνηση, με εξουσία να κυβερνούν, ή κόμματα που εκπροσωπούνται στο κοινοβούλιο -και στη χώρα μου, επίσης- να ενθαρρύνουν τις διακρίσεις κατά των γυναικών, των ομοφυλοφίλων και των πιστών άλλων θρησκειών.
<P>
Τέλος, ένα-δυο λόγια που μπορεί να είναι επίμαχα, κύριε Πρόεδρε. Με όλο τον σεβασμό σ' αυτά που είπε ο κ. Ryan, προσωπικά δεν είμαι ιδιαίτερα υπέρ της πρόσκλησης ηγετών των σημαντικότερων παγκόσμιων θρησκειών εδώ για να μιλήσουν στην Ολομέλειά μας εκτός αν είναι διατεθειμένοι να απαρνηθούν τις μεροληπτικές τους απόψεις σχετικά με τις γυναίκες και τους ομοφυλόφιλους.
<SPEAKER ID="285" NAME="Jan Tadeusz Masiel" AFFILIATION="UEN">
(PL) Κύριε Πρόεδρε, ένας τρόπος για την καταπολέμηση του εξτρεμισμού και τη μείωση της εκλογικής βάσης των εξτρεμιστικών κομμάτων είναι να ακούμε πιο προσεκτικά τους πολίτες σε θέματα που είναι σημαντικά γι' αυτούς και να αναλύσουμε τις βαθύτερες αιτίες του εξτρεμισμού.
<P>
Αν οι πολίτες της Ευρώπης ψηφίζουν εξτρεμιστικά κόμματα, αυτό σημαίνει, μεταξύ άλλων πραγμάτων, ότι ένα μεγάλο τμήμα της κοινωνίας δεν πιστεύει ότι οι άνθρωποι στην εξουσία τους ακούνε. Δεν υπερασπίζομαι τον εξτρεμισμό, αλλά δεν έρχεται από το πουθενά. Στη Γαλλία ο Νικολά Σαρκοζί το έχει κατανοήσει αυτό. Προσεγγίζοντας θέματα όπως η μετανάστευση και η ένταξη της Τουρκίας με ειλικρίνεια και θάρρος, έχει καταφέρει να αποδυναμώσει τα εξτρεμιστικά κόμματα. Παροτρύνω την Ευρωπαϊκή Επιτροπή ν' ακολουθήσει το γαλλικό παράδειγμα.
<SPEAKER ID="286" NAME="Adrian Severin" AFFILIATION="PSE">
(EN) Κύριε Πρόεδρε, ένας δήμαρχος τα βάζει με τους μετανάστες ισχυριζόμενος ότι η μετανάστευση είναι πηγή ανασφάλειας· ένας άλλος δήμαρχος ανακηρύσσει την πόλη του ελεύθερη από ξένους· ένας αρχηγός κράτους μιλάει για το Κοινοβούλιο ως μια συμμορία παρανόμων, υποκινεί τον λαό να στασιάσει κατά των νομοθετών και εξυμνεί μια δημοκρατία χωρίς αντιπολίτευση και χωρίς κόμματα.
<P>
Μια ομάδα κοινοβουλευτικών σήμερα, με τρόπο τραμπούκων, απαίτησαν την άμεση υποτιθέμενη "λαϊκή δημοκρατία" η οποία θα αντικαθιστούσε τις εκλογές με τα δημοψηφίσματα. Ένας διακεκριμένος πολιτικός ηγέτης εκφράζει τη στήριξή του στις βίαιες ομάδες που εισέβαλαν στο κτίριο του κοινοβουλίου ενός δημοκρατικού κράτους και ζήτησαν την αναθεώρηση των ειρηνευτικών συμφωνιών.
<P>
Μια σειρά δημοσιογράφων εκφράζουν καθημερινά -έστω και αν μερικές φορές με πολιτικά ορθό λεξιλόγιο- ξενοφοβικές, αντι-κοινοβουλευτικές, αντι-πλουραλιστικές, αντί-Ρομ, αντι-ισλαμικές, υπέρ του αποκλεισμού, μη ανεκτικές, μεροληπτικές και σοβινιστικές απόψεις.
<P>
Ένας υπουργός ζήτησε από την Ευρωπαϊκή Επιτροπή να διαθέσει χρήματα προκειμένου να συγκεντρωθεί μια συγκεκριμένη ανεπιθύμητη εθνοτική κοινότητα στις πιο φτωχές χώρες της Ένωσης.
<P>
Όλα αυτά τα γεγονότα συμβαίνουν στην Ευρωπαϊκή Ένωση και διαπράττονται από άτομα που υποτίθεται ότι είναι δημοκρατικά μέλη των παραδοσιακών δημοκρατικών κομμάτων. Εδώ, σήμερα, καταδικάζουμε τα εξτρεμιστικά κόμματα και την οργάνωσή τους. Αυτό συμβαίνει απλά επειδή υποστηρίζουν τη μισαλλοδοξία και η μισαλλοδοξία δεν πρέπει να γίνεται ανεκτή. Αλλά τι γίνεται μ' εκείνους που τα διευκολύνουν; Τους λαϊκιστές που είναι μεταμφιεσμένοι ως δημοκράτες οι οποίοι, αποδυναμώνοντας τους δημοκρατικούς θεσμούς και σχετικοποιώντας τη δημοκρατική αρχή, δημιουργούν το πιο ευνοϊκό περιβάλλον για τους εξτρεμιστές;
<P>
Αν συνεχίσουμε να μιλάμε μόνο για συμπτώματα και δράστες, παραμένοντας σιωπηλοί ή παθητικοί όταν πρόκειται για τις αιτίες και εκείνους που διευκολύνουν τον εξτρεμισμό, θα θέσουμε σε κίνδυνο τις αξίες μας. Αυτό δεν πρέπει να συμβεί.
<SPEAKER ID="287" NAME="Inger Segelström" AFFILIATION="PSE">
(SV) Κύριε Πρόεδρε, επιτρέψτε μου να ξεκινήσω ευχαριστώντας όλα τα κόμματα για το ψήφισμα. Σήμερα καμία χώρα της ΕΕ δεν είναι ελεύθερη από τον εξτρεμισμό της άκρας δεξιάς, ούτε καν η χώρα μου, η Σουηδία. Στις τελευταίες δημοτικές εκλογές το 2006 το κόμμα Sverigedemokraterna (οι Σουηδοί Δημοκράτες) κέρδισαν έδρες στα δύο τρίτα των δήμων. Μπορούμε να υποψιαστούμε ότι οι επόμενοι στόχοι τους είναι οι εκλογές για το Ευρωπαϊκό Κοινοβούλιο το 2009 και οι σουηδικές κοινοβουλευτικές εκλογές το 2010. Εμείς οι σουηδοί κοινοβουλευτικοί χρειαζόμαστε βοήθεια για να το κάνουμε αυτό πιο δύσκολο, ακριβώς όπως άλλοι χρειάζονται βοήθεια στις χώρες τους για να σταματήσουν την εξάπλωση της άκρας δεξιάς, που είναι σε άνοδο σε όλη την Ευρώπη.
<P>
" Ευρώπη χρειάζεται δημοκρατικά κόμματα τα προγράμματα των οποίων απευθύνονται σε όλους, όχι μόνο σε λίγους. Στις εκλογές του 2006 το σύνθημα των Σουηδών Σοσιαλδημοκρατών ήταν "Όλοι συμπεριλαμβάνονται", και γίνεται ακόμη πιο επίκαιρο σε αυτή τη συζήτηση, καθώς τα κόμματα και οι ομάδες που συζητάμε έχουν προγράμματα που δεν σέβονται τις θεμελιώδεις αξίες της ΕΕ και την ίση αξία όλων των ανθρώπων. Για μένα, ως μέλος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, η προσέγγιση στα ζητήματα της πολιτικής για το άσυλο και τους πρόσφυγες είναι απολύτως κρίσιμη. Τα εξτρεμιστικά κόμματα της δεξιάς αντιτίθενται τόσο σε μια πιο ανοιχτή Ευρώπη όσο και στην ανάπτυξη της ΕΕ.
<P>
Αντίθετα υποστηρίζουν έθνη με κλειστά σύνορα. Αυτή είναι μια απειλή που παρατηρώ στη Σουηδία και, μαζί με όλους σας, σε όλη την ΕΕ. Θέλω να κάνω ένα ακόμη σχόλιο σχετικά με το ψήφισμα. " προπαγάνδα που διαδίδουν οι εξτρεμιστικές ομάδες σε παιδιά και νέους παίρνει τη μορφή μουσικής της λευκής δύναμης. Τα μέσα ενημέρωσης και το σύστημα επικοινωνιών είναι το εργαλείο που χρησιμοποιούν και παρακάμπτει το σχολείο, την οικογένεια, την περαιτέρω εκπαίδευση και τις πολιτικές μας αξίες. Είναι σημαντικό εμείς, ως εκλεγμένοι αντιπρόσωποι, να αναλάβουμε τώρα τον έλεγχο της συζήτησης. Πρέπει να το κάνουμε αυτό από αυτή τη στιγμή και να συνεχίσουμε ως τις εκλογές του Ευρωπαϊκού Κοινοβουλίου το 2009. Ας χαιρετίσουμε το ψήφισμα.
<P>
(Χειροκροτήματα)
<SPEAKER ID="288" NAME="Κώστας Μποτόπουλος" AFFILIATION="PSE">
Κύριε Πρόεδρε, μια απειλή πλανάται πάνω από τη δημοκρατία στην Ευρώπη και αμφιβάλλω αν έχουμε καταλάβει όλοι τη σημασία της. " απειλή αυτή δεν είναι η εξάπλωση των ιδεών της ακροδεξιάς αλλά η μετάβαση από τις ιδέες της ακροδεξιάς στη μέθοδό της. Στην αποδοχή δηλαδή της ωμής βίας, όπως φαίνεται μέσα από τη δράση των παραστρατιωτικών ακροδεξιών οργανώσεων.
<P>
Πρέπει να γίνει λοιπόν μια μεγάλη διάκριση: ότι από τη μία πλευρά καταπολεμάμε τις ιδέες με τις οποίες δεν συμφωνούμε. Τις ιδέες που προωθούν τον εθνικισμό στην Ευρώπη, το ρατσισμό, την ξενοφοβία, την καταπίεση των γυναικών, την καταπίεση των μειονοτήτων. Και αυτές τις ιδέες τις καταπολεμάμε με τις δικές μας τις ιδέες και με την προσπάθεια να καταπολεμηθούν τα αίτια, τα πολιτικά αίτια, που είναι κυρίως το πρόβλημα της διαφορετικότητας, ότι δηλαδή οι πολίτες της Ευρώπης δεν αποδέχονται τη διαφορετικότητα, δεν αποδέχονται την πολιτική και δεν αποδέχονται και την ίδια την Ευρώπη.
<P>
Από την άλλη πλευρά όμως πολεμάμε με διαφορετικό τρόπο, ακόμα και με ποινικά μέσα, την εξάπλωση αυτών των ιδεών μέσα από την πράξη η οποία οδηγεί στη βία. Και, από αυτή την άποψη, νομίζω ότι το πολύ ζυγισμένο αυτό κοινό ψήφισμα από όλα τα δημοκρατικά κόμματα του Κοινοβουλίου είναι άλλη μια μεγάλη, θα έλεγα, πολιτική στιγμή του Κοινοβουλίου μας -ιδίως μάλιστα μετά από αυτά που συνέβησαν σήμερα- και είμαι πολύ περήφανος που αυτό το ψήφισμα ξεκινά από τη δική μας ομάδα, τη Σοσιαλιστική.
<SPEAKER ID="289" NAME="Ana Maria Gomes" AFFILIATION="PSE">
(PT) Στις 6 Σεπτεμβρίου περίπου είκοσι τάφοι βεβηλώθηκαν στο Εβραϊκό Κοιμητήριο στη Λισαβόνα και ζωγραφίστηκαν σβάστικες στις επιτύμβιες στήλες. Οι δύο δράστες συνελήφθησαν. Ήταν μέλη του Frente Nacional ή Εθνικού Μετώπου, μιας ακροδεξιάς πορτογαλικής οργάνωσης σκίνχεντ η οποία υποστηρίζει ανοιχτά τον φυλετικό πόλεμο και τη βίαιη δράση για τη διασφάλιση της λευκής ανωτερότητας. Αυτή η περίπτωση και άλλες, κυρίως το κύμα της αντιμουσουλμανικής υστερίας σε διάφορες ευρωπαϊκές χώρες και η ρατσιστική βία που εξαπολύθηκε πρόσφατα κατά της κοινότητας των Ρομ στην Ιταλία, δείχνουν ότι η ξενοφοβία και ο βίαιος ρατσισμός είναι μαζί μας και δεν έχουμε την πολυτέλεια να τους περιορίσουμε.
<P>
Στην πορτογαλική περίπτωση, οι αρχές μπήκαν αρχικά στον πειρασμό να μειώσουν τη σημασία της υπόθεσης και δήλωσαν ότι ο αντισημιτισμός είναι αντίθετος με την υποτιθέμενα ανεκτική φύση της πορτογαλικής κοινωνίας. Αλλά η παρουσία των Υπουργών Δικαιοσύνης και Εσωτερικής Διοίκησης στο εβραϊκό κοιμητήριο για τον τελετουργικό καθαρισμό των τάφων και η δημοσιότητα που έλαβε αυτή η επίδειξη αλληλεγγύης στα πορτογαλικά μέσα ενημέρωσης αποτελούν ένα μάθημα για άλλες περιπτώσεις στην Πορτογαλία και αλλού. Ο εξτρεμισμός στην Ευρώπη μπορεί να καταπολεμηθεί αποτελεσματικά μόνο αν οι πολιτικοί εκπρόσωποι και τα μέσα ενημέρωσης αναλάβουν τις ευθύνες τους προβάλλοντας εγκλήματα αυτού του είδους και χαρακτηρίζοντάς τα ως άμεσες και ποταπές επιθέσεις στην ίδια την πεμπτουσία της δημοκρατίας, της Ευρώπης και της ανθρωπότητας.
<SPEAKER ID="290" NAME="Pierre Schapira" AFFILIATION="PSE">
(FR) Κύριε Πρόεδρε, κυρίες και κύριοι, η άνοδος του εξτρεμισμού στην Ευρώπη είναι ασφαλώς πολύ ανησυχητική και όλα τα ευρωπαϊκά θεσμικά όργανα πρέπει να κινητοποιηθούν για να αναχαιτίσουν την ανάπτυξη αυτών των ακραίων δεξιών κινημάτων που γίνονται ολοένα και πιο απειλητικά καθώς δεν προωθούν μόνο ύποπτες αξίες αλλά επιτίθενται ολοένα και περισσότερο στα ανθρώπινα δικαιώματα στη βάση της ρατσιστικής ιδεολογίας τους. Αυτή η επικίνδυνη τάση στην Ευρωπαϊκή Ένωση είναι απαράδεκτη!
<P>
Κατά την άποψή μου, η Επιτροπή πρέπει να απαντήσει σε δύο μέτωπα, αντανακλώντας τις ιδέες που εκφράζονται στη γραπτή δήλωση και στο ψήφισμα της Ομάδας ΕΣΚ επί του θέματος: πρέπει να ενεργήσει θετικά από κοινού με τα κράτη μέλη για να καθορίσει ενδεδειγμένα πολιτικά και νομικά μέσα καταδίκης των παραβιάσεων των ανθρωπίνων δικαιωμάτων, αφενός και, αφετέρου, πρόληψης του εξτρεμισμού, ιδιαίτερα μεταξύ των νέων, αυξάνοντας την επίγνωση των θεμελιωδών αξιών της Ένωσης. Είναι επίσης σημαντικό να διασφαλίσουμε ότι κανένα ευρωπαϊκό ταμείο δεν θα μπορέσει να χρησιμοποιηθεί από ένα θεσμικό όργανο ή οργάνωση που προωθεί αξίες, ή κάνει δηλώσεις, οι οποίες υποκινούν τους ανθρώπους σε ξενοφοβική, ρατσιστική βία.
<P>
Θέλω να σας υπενθυμίσω εδώ την περίπτωση του Radio Maria στην Πολωνία, το οποίο, αν και είναι διαβόητο για την προώθηση απόψεων κατά των ανθρωπίνων δικαιωμάτων, έκανε αίτηση για ευρωπαϊκή επιχορήγηση. Θέλω επομένως να εκμεταλλευτώ αυτή την ευκαιρία, με την παρουσία του εκπροσώπου της Επιτροπής, για να ζητήσω για άλλη μια φορά να μην δοθεί καμία ευρωπαϊκή χρηματοδότηση σε μέσα ενημέρωσης που λειτουργούν ως βήμα για ρατσιστικές ιδέες, με εκτεταμένο και δυνητικά πολύ επικίνδυνο αντίκτυπο στην κοινή γνώμη.
<SPEAKER ID="291" NAME="Franco Frattini">
Μέλος της Επιτροπής. - (IT) Κύριε Πρόεδρε, κυρίες και κύριοι, πιστεύω ότι η σημερινή συζήτηση ήταν εξαιρετικού ενδιαφέροντος -εξαιρετικού ενδιαφέροντος και επίσης υψηλού πολιτικού επιπέδου- και επομένως θέλω να ευχαριστήσω όλους όσοι μίλησαν, συμπεριλαμβανομένων εκείνων που είπαν πράγματα με τα οποία δεν μπορώ να συμφωνήσω. Ορισμένοι ομιλητές διατύπωσαν αμφιβολίες για το αν είναι απαραίτητο ή σημαντικό να εγείρεται ένα τέτοιο θέμα σε αυτό το Κοινοβούλιο· πιστεύω, ωστόσο, ότι είναι πολύ σημαντικό.
<P>
Έχει τεθεί ένα θέμα που είναι ασφαλώς άκρως πολιτικό: η επίτευξη ισορροπίας μεταξύ του δικαιώματος να εκφράζουμε ελεύθερα τη σκέψη μας, που είναι ένα από τα δικαιώματα που αναγνωρίζει ο Χάρτης των Θεμελιωδών Δικαιωμάτων, και άλλων θεμελιωδών δικαιωμάτων όπως η αξιοπρέπεια του ανθρώπου, η ισότητα και η εξάλειψη των διακρίσεων. Μπορώ να πω ότι εκείνοι που έθεσαν αυτό το θέμα, υιοθετώντας την άποψη ότι η ελευθερία της σκέψης καθιστά δυνατή την προσβολή και την ανακίνηση αξιών που αντιβαίνουν στα θεμελιώδη δικαιώματα του ατόμου, έχουν διαστρεβλώσει τι σημαίνει πραγματικά ελευθερία της σκέψης.
<P>
Μιλάω πάντα με απόλυτη ειλικρίνεια, ακόμη και όταν οι απόψεις μου είναι αντίθετες με εκείνους που μίλησαν πριν από μένα. Κάποιος είπε: "αν σ' ένα δημοψήφισμα, οι πολίτες εκφραστούν κατά του Χάρτη των Θεμελιωδών Δικαιωμάτων, αυτό θα αποτελεί έκφραση ελευθερίας". Δεν συμφωνώ, διότι η έκκληση για ένα δημοψήφισμα κατά του Χάρτη των Θεμελιωδών Δικαιωμάτων θα ήταν μια έκκληση για ένα δημοψήφισμα κατά των πολιτών, αφού αυτοί οι πολίτες είναι σαφώς οι δικαιούχοι και πρωταγωνιστές των θεμελιωδών δικαιωμάτων που πρέπει τώρα να διασφαλίσουμε. Όχι επειδή αυτή η αρχή πρέπει να αντικρουστεί, αλλά επειδή εκείνοι που υπερασπίζονται τα θεμελιώδη δικαιώματα δεν είναι εξτρεμιστές, ενώ εκείνοι που τα παραβιάζουν και τα ανασκευάζουν, εκείνοι που επιθυμούν να επιβεβαιώσουν το δικαίωμα υποκίνησης μιας συμμορίας ή μιας ομάδας βίαιων ατόμων για να καταστρέψει εβραϊκούς τάφους είναι εξτρεμιστές. Αυτό δεν είναι ελευθερία της έκφρασης, αυτό είναι βία που πρέπει να εξαλειφθεί μέσω πολιτικών και πρέπει να τιμωρηθεί με τους μηχανισμούς του νόμου. Αυτά είναι, κατά την άποψή μου, τα δύο μέτρα για τα οποία πρέπει να πιέσει σθεναρά η Ευρώπη.
<P>
Δεν πρέπει να μειώνουμε τη σημασία αυτού του φαινομένου. Δεν πρέπει να πιστεύουμε ότι ένα μεμονωμένο συμβάν μπορεί να υποτιμηθεί επειδή είναι ένα μεμονωμένο συμβάν, αν αυτό το μεμονωμένο συμβάν είναι ένα σύμπτωμα ρατσισμού και μισαλλοδοξίας, ή μιας βαθιάς περιφρόνησης για τις ανθρώπινες αξίες, πρέπει επίσης να ανησυχήσουμε από ένα μεμονωμένο συμβάν, από μία μεμονωμένη πράξη βίας!
<P>
Πολλοί από εσάς θέσατε ένα άλλο, πολύ σημαντικό, θέμα: μπορεί να γίνει ανεκτή η διάδοση ενός ρατσιστικού μηνύματος από πολιτικές δυνάμεις στο όνομα της ελεύθερης έκφρασης πολιτικής σκέψης; Επειδή εκλέγονται από τους πολίτες, πιστεύω ότι όσοι είναι στην πολιτική έχουν μια ιδιαίτερη ευθύνη και δεν πρέπει να υποκινούν τον όχλο κατά άλλων πολιτών η άλλων ανθρώπων: μια αίσθηση προσωπικής ευθύνης.
<P>
Κατά την άποψή μου, είναι δύσκολο, και το λέω αυτό με κάθε ειλικρίνεια, να χρησιμοποιηθούν μηχανισμοί του νόμου, η αστυνομία ή οι μυστικές υπηρεσίες για να διενεργηθεί μια εκτεταμένη έρευνα του τάδε ή του δείνα κόμματος. Ωστόσο, όταν το τάδε ή το δείνα κόμμα λέει δημόσια ότι η πρόθεσή του είναι να αποκαταστήσει τη φυλετική ανωτερότητα, αυτό δεν είναι ελεύθερη έκφραση της σκέψης, αλλά μια επίθεση σε μια βαθιά εδραιωμένη βάση της Ευρώπης. Γι' αυτούς τους λόγους δικαιολογείται αυτή η κατασταλτική δράση, και δεν μπορεί να μιλάμε για λογοκρισία ή παραβίαση της ελευθερίας της έκφρασης.
<P>
Θα υπερασπιστώ το δικαίωμα εκείνων που δεν συμφωνούν μαζί μου να λένε αυτό που επιθυμούν, αλλά δεν μπορώ να υπερασπιστώ το δικαίωμα εκείνων που δεν συμφωνούν μαζί μου να υποκινούν τον όχλο ή άλλους ανθρώπους να επιτίθενται και να τραυματίζουν και να σκοτώνουν. Σε καμία περίπτωση δεν είναι αυτό ελεύθερη έκφραση της σκέψης!
<P>
Γι' αυτό τον λόγο, το σημερινό θέμα είναι ένα σημαντικό θέμα και θα προβάλλω παρόμοια επιχειρήματα όταν συζητήσουμε την αποκρουστική μορφή εξτρεμισμού που αποτελεί η τρομοκρατία, διότι δεν μπορούμε βέβαια να τραβήξουμε μια διαχωριστική γραμμή μεταξύ του μηνύματος του φυλετικού μίσους και του μηνύματος εκείνων που θεωρούν ότι ο σκοτωμός ανθρώπων σε τρομοκρατικές επιθέσεις είναι μια κατάλληλη απάντηση στα προβλήματα της κοινωνίας. Και τα δυο είναι θέματα τα οποία -κατά την άποψή μου- πρέπει να αντιμετωπίζονται σε ευρωπαϊκό επίπεδο μέσω της εκπαίδευσης και της πρόληψης, προωθώντας την ανεκτικότητα, και χρησιμοποιώντας τα μέσα του νόμου και τα μέσα της επιβολής της τάξης. Μπορούμε να είμαστε ικανοποιημένοι μόνο όταν σιγουρευτούμε ότι δεν υπάρχει περιθώριο για ρατσιστές, μισαλλόδοξους και τρομοκράτες στην Ευρώπη.
<SPEAKER ID="292" NAME="Πρόεδρος">
Έχω λάβει πέντε προτάσεις ψηφίσματος σύμφωνα με το άρθρο 103, παράγραφος 2 ,του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 13 Δεκεμβρίου 2007.
<P>
Γραπτές δηλώσεις (άρθρο 142 του Κανονισμού)
<SPEAKER ID="293" NAME="Glyn Ford  " AFFILIATION="PSE">
γραπτώς. - (EN) Θα ψηφίσω υπέρ αυτού του ψηφίσματος με ένα βαθμό απροθυμίας. Καλύπτει ένα σημαντικό θέμα πάνω στο οποίο έχω εργαστεί σε αυτό το Κοινοβούλιο από την πρώτη φορά που εκλέχτηκα το 1984, όταν είχα την τιμή να είμαι πρόεδρος της Εξεταστικής Επιτροπής του Κοινοβουλίου για την Αύξηση του Ρατσισμού και του Φασισμού στην Ευρώπη.
<P>
" ανησυχία μου είναι ότι αυτό το ψήφισμα είναι τόσο αδύναμο που άτομα τα οποία στη δεκαετία του '80 ήταν μέλη νεοφασιστικών κομμάτων όπως το Movimento Sociale Italiano (Ιταλικό Κοινωνικό Κίνημα) είναι σε θέση να υπογράψουν και να υπερψηφίσουν το ψήφισμα σήμερα. Σε αυτή τη βάση, πρέπει να είναι αναπόφευκτα προβληματικό.
<SPEAKER ID="294" NAME="Lívia Járóka  " AFFILIATION="PPE-DE">
γραπτώς. - (HU) Τα εξτρεμιστικά κινήματα που γίνονται ολοένα και πιο ισχυρά σε όλη την Ευρώπη μας δίνουν λόγους σοβαρής ανησυχίας, καθώς οι πολιτικές δραστηριότητές τους βασίζονται στην υποκίνηση του μίσους κατά των πιο ευάλωτων ομάδων της κοινωνίας, και κηρύττουν τη μισαλλοδοξία και τον κοινωνικό αποκλεισμό. Αυτές οι ιδέες είναι ασύμβατες με τις ευρωπαϊκές αξίες, την ανθρώπινη αξιοπρέπεια, τα ίσα δικαιώματα και τις θεμελιώδεις ελευθερίες στις ιδρυτικές συνθήκες της Ένωσης, ή με τις βασικές αρχές που διατυπώνονται στον Χάρτη των Θεμελιωδών Δικαιωμάτων, που διακηρύχτηκε ακριβώς σήμερα. Αυτά τα κινήματα και οι απόψεις που εκφράζουν είναι ικανά να δημιουργήσουν φόβο μεταξύ των μειονοτήτων και στη νομοταγή, δημοκρατική πλειοψηφία των πολιτών. Λόγω του αυξημένου ενδιαφέροντος των μέσων ενημέρωσης για τις εξτρεμιστικές ομάδες, οι ψευδείς γενικεύσεις και οι διαστρεβλωμένες μισές αλήθειες που εκφράζονται πιο ευρέως από πριν δεν είναι μόνο απαράδεκτες αλλά και εξαιρετικά επικίνδυνες, καθώς ενισχύουν περιστατικά προκατάληψης και αρνητικών διακρίσεων και παρεμποδίζουν περαιτέρω την επίλυση κοινωνικών προβλημάτων.
<P>
Θέλω να σας υπενθυμίσω ιδιαίτερα συμβάντα κατά των αθίγγανων, τα οποία γίνονται επίσης ολοένα και πιο συχνά. Υπάρχουν πάνω από δέκα εκατομμύρια αθίγγανοι στην Ευρώπη, και είναι η μεγαλύτερη και ταυτόχρονα η πιο ευάλωτη και πιο ανυπεράσπιστη εθνοτική μειονότητα στην Ευρώπη, και δεν είναι ότι η κατάστασή τους δεν έχει βελτιωθεί τα τελευταία χρόνια, αλλά σε πολλές περιοχές έχει σίγουρα επιδεινωθεί. Είναι κοινή ευθύνη της Ευρωπαϊκής Ένωσης και των οργανώσεων της κοινωνίας των πολιτών να βρουν μια λύση στα προβλήματα της ανεργίας και της έσχατης φτώχειας, και να βάλουν τέλος στον οικιστικό και εκπαιδευτικό διαχωρισμό των αθίγγανων. " επίλυση αυτών των προβλημάτων είναι σήμερα το πιο επιτακτικό μειονοτικό ζήτημα για την Ευρωπαϊκή Ένωση.
<SPEAKER ID="295" NAME="Magda Kósáné Kovács  " AFFILIATION="PSE">
γραπτώς. - (HU) Τα εξτρεμιστικά κόμματα που κερδίζουν έδρες σε πολλά κράτη μέλη της Ένωσης και προσωρινά ακόμη και στο ΕΚ δεν μπορούν να γίνουν αποδεκτά στην ευρωπαϊκή πολιτική. " καταστολή τους είναι υπόθεση όλης της κοινωνίας στην Ευρωπαϊκή Κοινότητα, ακόμη και αν γνωρίζουμε ότι ο καθημερινός ρατσισμός και η ξενοφοβία υποκρύπτονται από πολίτες που κατά τ' άλλα ζητούν δημοκρατία και ανθρώπινα δικαιώματα.
<P>
Οι νέοι άνθρωποι, για τους οποίους όχι μόνο το Ολοκαύτωμα αλλά και η πτώση του Τείχους του Βερολίνου είναι ιστορία, διατρέχουν ιδιαίτερο κίνδυνο. " Ευρώπη χωρίς σύνορα υπερεκτιμά τη συνείδηση του ν' ανήκει κανείς σ' ένα έθνος, και είναι εύκολο να ενσταλάξει ακόμη και παράλογες ιδέες. Μέχρι στιγμής, η ευρωπαϊκή νομοθεσία έχει ακολουθήσει τα εθνικά μέτρα: δεν προχωρεί πέρα απ' αυτά και δεν δείχνει τον δρόμο. Ωστόσο, το πρόβλημα απαιτεί όχι μόνο πολιτικές ή νομικές απαντήσεις, επομένως η δράση δεν πρέπει να εμφανίζεται μόνο στους στόχους μας, αλλά επίσης σε απαντήσεις από οργανώσεις της κοινωνίας των πολιτών και εκκλησίες που πρεσβεύουν ευρωπαϊκές αξίες και διαδραματίζουν ρόλο στη δημόσια ζωή.
<P>
Για παράδειγμα, ο Πάπας Ιωάννης Παύλος ο Β' μίλησε δημόσια κατά του ρατσισμού και της ξενοφοβίας πολλές φορές, και θεωρούσε ότι ήταν καθήκον της θρησκείας να υπηρετεί την αλήθεια, την ειρήνη μεταξύ των ανθρώπων, τη συγχώρεση, τη ζωή και την αγάπη: με άλλα λόγια, όλες τις αξίες που δεν αντιπροσωπεύουν αυτές οι ριζοσπαστικές ομάδες, ή μόνο με μια ακραία έννοια.
<P>
Θέλω να ζητήσω από τον Πρόεδρο του ΕΚ και τα μέλη της Επιτροπής, κατά τη διάρκεια του διαλόγου που πρόκειται να διεξαχθεί με τις εκκλησίες, να ζητήσουν από τις εκκλησίες να δράσουν κατά των εξτρεμιστών και να αποσύρουν κάθε κίνηση υποστήριξής τους.
<SPEAKER ID="296" NAME="Katalin Lévai  " AFFILIATION="PSE">
γραπτώς. - (HU) Κύριε Πρόεδρε, κυρίες και κύριοι, οι εξτρεμιστικές ιδέες και οργανώσεις έχουν γίνει ανησυχητικά φαινόμενα στην καθημερινή μας ζωή, και μπορούμε να το δούμε αυτό παντού, σχεδόν χωρίς εξαίρεση. " βασική έννοια για τους ιδρυτές της ευρωπαϊκής ολοκλήρωσης ήταν η ελευθερία της σκέψης και η ελευθερία απόψεων. Σήμερα, αυτές είναι οι θεμελιώδεις αξίες μας. " αληθινή δημοκρατία εγγυάται επίσης ελευθερία της έκφρασης η οποία δεν μπορεί, ωστόσο, να οδηγήσει σε ενδεχόμενη αναταραχή ή να θέσει υπό αμφισβήτηση την ειρήνη, τη ζωή και την ανθρώπινη ύπαρξη· πράγματι, έχουμε φτάσει εκεί σήμερα. Ούτε μπορούμε να επιτρέψουμε οι ιδέες που υποκίνησαν στο παρελθόν το Ολοκαύτωμα και το μίσος μεταξύ των εθνών και των λαών να έχουν ένα φόρουμ και οργανώσεις. Σε πολλές περιοχές η άκρα δεξιά ψάχνει και βρίσκει μια από τις πηγές για τις λύσεις της στα κοινωνικά προβλήματα που αντιμετωπίζουμε στον διαχωρισμό και στην υποδαύλιση του μίσους, αντί για την κοινωνική συμφιλίωση και ολοκλήρωση. " Ευρωπαϊκή Ένωση, ως ο πραγματικός θεματοφύλακας των ανθρωπίνων δικαιωμάτων και της ανθρωπιστικής προστασίας, πρέπει να καταβάλλει κάθε δυνατή προσπάθεια για να κάνει αυτές τις ιδέες και τις οργανώσεις να αποσυρθούν, και ακόμη και να εξαφανιστούν από την καθημερινή μας ζωή αν αυτό απαιτεί η επιθετικότητά τους, η οποία διαταράσσει την υγιή ζωή της κοινωνίας.
<P>
Συνιστώ επίσης να έχει η Ένωση περισσότερο περιθώριο για ενημέρωση στις δραστηριότητες επικοινωνίας της. Δυστυχώς, σημαντικά στρώματα του πληθυσμού, κυρίως λόγω της άγνοιας, είναι επιρρεπή σε εξτρεμιστικές, λαϊκιστικές εκδηλώσεις. " νέα γενιά είναι αυτή που διατρέχει κυρίως τον κίνδυνο, καθώς δεν διαθέτει τα μέσα για να αποκτήσει την απαραίτητη ιστορική εμπειρία ώστε να βρει τη σωστή κατεύθυνση. Το καθήκον μας είναι να τη βοηθήσουμε σ' αυτό. Αν εγκαταλείψουμε την προσπάθεια, θα ταρακουνήσουμε τα θεμέλια του μέλλοντός μας.
<SPEAKER ID="297" NAME="Daciana Octavia Sârbu  " AFFILIATION="PSE">
γραπτώς. - (RO) " Ευρωπαϊκή Ένωση πρέπει να καταπολεμήσει κάθε είδους εξτρεμισμό, καθώς αυτή η δραστηριότητα είναι αντίθετη στις αρχές της ελευθερίας, της δημοκρατίας και του σεβασμού των ανθρωπίνων δικαιωμάτων που αποτελούν τη βάση της Ένωσης. Γι' αυτόν τον λόγο, σε ευρωπαϊκό επίπεδο, οι αντι-εξτρεμιστικές και αντιτρομοκρατικές δράσεις δεν πρέπει να επηρεάζουν τα θεμελιώδη δικαιώματα των πολιτών. Τα εξτρεμιστικά κινήματα παραστρατιωτικών ομάδων, ο υπερεθνικισμός, η ξενοφοβία, η υποκίνηση της βίας και οι τοπικές εθνοτικές και θρησκευτικές συγκρούσεις απειλούν τη σταθερότητα της Ευρωπαϊκής Ένωσης, που χαρακτηρίζεται από μια πλούσια πολιτισμική και παραδοσιακή ποικιλομορφία των κρατών μελών της. Τα κράτη μέλη πρέπει να ενώσουν τις προσπάθειές τους για να καταπολεμήσουν εξτρεμιστικές δράσεις και να προσδιορίσουν τους υποκινητές και οργανωτές αυτών των δράσεων. Ο Ευρωπαϊκός Οργανισμός Θεμελιωδών Δικαιωμάτων θα διαδραματίσει επίσης σημαντικό ρόλο στην πρόληψη του ρατσισμού και της ξενοφοβίας, διασφαλίζοντας ένα κλίμα ασφάλειας στο έδαφος της Ένωσης.
<P>
Ο διάλογος, η εκπαίδευση και η ενημέρωση του κοινού σε θέματα που σχετίζονται με την προώθηση της ανεκτικότητας και την καταπολέμηση του ρατσισμού είναι σημαντικά στοιχεία που συνεισφέρουν στη διάδοση των αρχών της ελευθερίας και της δημοκρατίας. Τα κράτη μέλη πρέπει επίσης να συνεργαστούν και να καταβάλλουν προσπάθειες για να ενσωματώσουν περιθωριοποιημένες κοινωνικές και εθνο-πολιτισμικές κατηγορίες πληθυσμού, ούτως ώστε η καταπολέμηση των διακρίσεων και της υποκίνησης της βίας να διασφαλίσει μια εθνοτική και πολιτική αρμονία στο εσωτερικό της Ευρωπαϊκής Ένωσης.

<CHAPTER ID="013">
Ημερήσια διάταξη: βλ. Συνοπτικά Πρακτικά
<SPEAKER ID="087" NAME="Hannes Swoboda" AFFILIATION="PSE">
(DE) Κύριε Πρόεδρε, η συνεδρίαση που πραγματοποιήθηκε σήμερα το πρωί τελείωσε και πάλι μισή ώρα νωρίτερα και η κ. Kaufmann που προήδρευσε αξίζει τις ευχαριστίες μας διότι ζήτησε συγγνώμη γι' αυτό από τους επισκέπτες που έμπαιναν εκείνη την ώρα.
<P>
Θα ήθελα να παρακαλέσω να δίδεται κάπως μεγαλύτερος χρόνος ομιλίας στον εκάστοτε πρόεδρο όταν είναι έτσι κι αλλιώς σαφές ότι θα τελειώσει νωρίτερα η συνεδρίαση. Δεν είναι καλό για τους επισκέπτες να μπαίνουν σε μια αίθουσα ελπίζοντας να ακούσουν μια κάπως ενδιαφέρουσα συζήτηση και να βρίσκουν την αίθουσα άδεια. Εδώ θα ήταν δυνατή μια λίγο μεγαλύτερη ευελιξία και οι βουλευτές θα ήταν επίσης ικανοποιημένοι με αυτό.
<P>
(Χειροκροτήματα)
<SPEAKER ID="088" NAME="Πρόεδρος">
Συμμερίζομαι, κύριε Swoboda, την επιθυμία σας για ευελιξία. Είμαι πολύ αυστηρός όταν ο χρόνος μας είναι περιορισμένος. Όταν είναι δυνατόν, θα ήθελα να δίνω τον μέγιστο δυνατό χρόνο ομιλίας. Τούτου λεχθέντος, όταν εξαντλείται η ημερήσια διάταξη αλλά και ο χρόνος των συναδέλφων, τι να κάνουμε;
<SPEAKER ID="089" NAME="Richard Corbett" AFFILIATION="PSE">
(EN) Κύριε Πρόεδρε, μπορώ απλώς να πω εν προκειμένω ότι δεν έχετε μόνο την επιλογή να επιτρέπετε στους ομιλητές να μιλήσουν περισσότερο, έχετε επίσης την επιλογή να δεχτείτε πρόσθετους ομιλητές δυνάμει της διαδικασίας "catch the eye", η οποία είναι απολύτως σύμφωνη με τον Κανονισμό.
<SPEAKER ID="090" NAME="Πρόεδρος">
Προφανέστατα, κύριε Corbett, υπό τον όρο ότι οι εν λόγω ομιλητές είναι παρόντες, διότι ο πρόεδρος δεν μπορεί να δώσει τον λόγο σε συναδέλφους που απουσιάζουν!

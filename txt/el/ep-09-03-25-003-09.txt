<CHAPTER ID="003-09">
9. Συμφωνία οικονομικής εταιρικής σχέσης CARIFORUM/ΕΚ (ψηφοφορία) 
<SPEAKER ID="100" NAME="Ignasi Guardans Cambó" AFFILIATION="ALDE">
- Κυρία Πρόεδρε, όσον αφορά την τροπολογία 13, η οποία προστίθεται μετά την παράγραφο 22, θα ήθελα να θεωρηθεί η τροπολογία αυτή ως προσθήκη και όχι ως αντικατάσταση του αρχικού κειμένου. Υπό την προϋπόθεση αυτή, θα μπορούσαμε να την υποστηρίξουμε.
<P>
Στην πραγματικότητα, εάν μου επιτρέπετε, η ίδια αυτή τροπολογία και ακριβώς η ίδια πρόταση εκ μέρους της ομάδας μου ισχύει για μία τροπολογία σχεδόν σε κάθε έκθεση επί της οποίας θα ψηφίσουμε. Δεν ξέρω εάν μπορώ να διαβάσω την κατάσταση των τροπολογιών αυτών ή εάν θέλετε να υποβάλλω σε κάθε περίπτωση ακριβώς το ίδιο αίτημα. Εσείς θα αποφασίσετε.
<SPEAKER ID="101" NAME="Πρόεδρος">
Κύριε Guardans Cambó, ας πάρουμε την παρούσα περίπτωση ως δοκιμαστική. Πρέπει να ρωτήσω αυτούς που πρότειναν την τροπολογία εάν συμφωνούν με την προσθήκη σας.
<SPEAKER ID="102" NAME="Caroline Lucas" AFFILIATION="Verts/ALE">
- Κυρία Πρόεδρε, η απάντηση είναι "ναι".
<P>
(" προφορική τροπολογία εγκρίνεται.)
<P>
- Πριν από την ψηφοφορία επί της τροπολογίας 2:
<SPEAKER ID="104" NAME="Ignasi Guardans Cambó" AFFILIATION="ALDE">
- Κυρία Πρόεδρε, έχω μια προφορική τροπολογία εδώ στην τροπολογία 2, και συγκεκριμένα τη διαγραφή της τελευταίας πρότασης για λόγους ακρίβειας, επειδή δεν είναι ακριβής. Θα θέλαμε να διαγραφεί η πρόταση "θεωρεί ότι η παρακολούθηση αυτή θα πρέπει να αρχίζει μετά την έγκριση κάθε ΕΣΟΕΣ". Αυτό δεν ισχύει στην προκειμένη περίπτωση. Πρόκειται για πλήρη ΣΟΕΣ, όχι για ΕΣΟΕΣ, επομένως, προκειμένου το κείμενο να ανταποκρίνεται στην πραγματικότητα, θα θέλαμε να διαγραφεί η πρόταση αυτή.

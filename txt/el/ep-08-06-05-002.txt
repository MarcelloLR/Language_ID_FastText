<CHAPTER ID="002">
Διαδικασία της Βαρκελώνης: Ένωση για τη Μεσόγειο (συζήτηση) 
<SPEAKER ID="008" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τη διαδικασία της Βαρκελώνης: Ένωση για τη Μεσόγειο.
<SPEAKER ID="009" NAME="Benita Ferrero-Waldner">
μέλος της Επιτροπής. - (FR) Κυρία Πρόεδρε, κυρίες και κύριοι, νομίζω ότι πρέπει να μιλήσω γαλλικά σήμερα και αυτό ακριβώς θα πράξω.
<P>
Θέλω καταρχάς να ευχαριστήσω το Ευρωπαϊκό Κοινοβούλιο, που συμπεριέλαβε αυτό το σημείο αναφορικά με τις σχέσεις μας με τους μεσογειακούς μας εταίρους στην ημερήσια διάταξη αυτής της συνεδρίασης. Αυτό οδήγησε σε συζήτηση επί ενός θέματος το οποίο είναι ζωτικής σημασίας για την Ευρώπη, και θέλω ιδιαίτερα να συγχαρώ το Ευρωπαϊκό Κοινοβούλιο για τον ρόλο του τα πρόσφατα χρόνια, διότι το ενδιαφέρον του για τη Μεσόγειο ήταν αδιάπτωτο. " διαδικασία της Βαρκελώνης μας επέτρεψε να αντιμετωπίσουμε πολυάριθμα περιφερειακά ζητήματα στρατηγικής σημασίας και, φυσικά, σειρά πολιτικών ζητημάτων. Πιστεύω ότι επιτύχαμε πάρα πολλά, αν και παραμένουν πολλές κοινές προκλήσεις, μεταξύ άλλων, η ασφάλεια, η προστασία του περιβάλλοντος, η διασφάλιση του βιώσιμου ενεργειακού εφοδιασμού, η καταπολέμηση του οργανωμένου εγκλήματος, ο έλεγχος των μεταναστευτικών ροών και ο διαπολιτισμικός διάλογος. Πέραν αυτής της συνεργασίας με τους μεσογειακούς μας γείτονες, θέλω να ενισχύσουμε την αλληλοκατανόησή μας και τα συμφέροντά μας, τον σεβασμό και την αμοιβαία εμπιστοσύνη.
<P>
Τον Μάρτιο το Ευρωπαϊκό Συμβούλιο κάλεσε την Επιτροπή να επαναπροσδιορίσει τις μεθόδους στη "Διαδικασία της Βαρκελώνης: Ένωση για τη Μεσόγειο", στις δε 20 Μαΐου η Επιτροπή ενέκρινε ανακοίνωση, όπου υπογραμμίζεται ο κεντρικός ρόλος της Μεσογείου, η ιστορική και η επίκαιρη σημασία της και οι αξιοσημείωτες προκλήσεις του κοινού μας μέλλοντος. Εντούτοις, θέλω να επισημάνω ότι εξακολουθούμε βεβαίως να διαθέτουμε την ευρωπαϊκή πολιτική γειτονίας, που είναι μια διμερής πολιτική, ενώ η άλλη είναι μια περιφερειακή πολιτική. Πρέπει, επίσης, να λάβουμε υπόψη ότι τα υφιστάμενα σχέδια δράσης πράγματι υλοποιούν τις αποφάσεις, που λαμβάνονται σε επίπεδο των διαφόρων τομεακών υπουργικών συναντήσεων. Όταν σκεφτόμαστε τη Μεσόγειο, σκεφτόμαστε το λίκνο των τριών μονοθεϊστικών θρησκειών, την ώσμωση του πολιτισμού και της κουλτούρας, της μετανάστευσης και του εμπορίου. Αναλογιζόμαστε την ιστορία της Μεσογείου, ιστορία που είναι άρρηκτα συνδεδεμένη με την ιστορία της Ευρώπης. " λεκάνη της Μεσογείου είναι πράγματι η γέφυρα μεταξύ Βορρά και Νότου, μεταξύ Δύσης και Ανατολής και, καθώς βρίσκεται στο σημείο όπου συγκλίνουν τρεις ήπειροι, αποτελεί κάτι περισσότερο από απλό σύνορο για την Ευρωπαϊκή Ένωση. " σταθερότητα σε αυτήν την περιοχή είναι καίριας σημασίας για την ασφάλεια και την ευημερία μας, για να μην αναφερθούμε στην ασφάλεια και την ευημερία των μεσογειακών γειτόνων και φίλων. Μόνο μέσω αποφασιστικής και πραγματιστικής πολιτικής δράσης, που θα συνδυάζεται με ισχυρή και άοκνη δέσμευση και εποικοδομητικό διάλογο, θα καταφέρουμε να αντιμετωπίσουμε από κοινού αυτές τις προκλήσεις.
<P>
" Επιτροπή ανέκαθεν ζητούσε πιο ισχυρή, πιο ανοικτή και πιο εποικοδομητική σχέση με τους μεσογειακούς μας εταίρους, και καταθέτουμε συγκεκριμένες προτάσεις για την επίτευξη αυτού του σκοπού.
<P>
Κυρίες και κύριοι, επιτρέψτε μου να σκιαγραφήσω σε εσάς σήμερα τις βασικές παρατηρήσεις και προτάσεις στην ανακοίνωση που παρουσίασα στην Επιτροπή. " διαδικασία της Βαρκελώνης ετρώθη δυστυχώς ως αποτέλεσμα των συνεχιζόμενων συγκρούσεων στη Νότια Μεσόγειο, ενίοτε δε, εξαιτίας της έλλειψης συνεργασίας μεταξύ των διαφόρων εταίρων. Πραγματοποιείται, ωστόσο, θετική αλλαγή, και το διαπίστωσα προσωπικά η ίδια κατά τις πρόσφατες επισκέψεις μου στην περιοχή. Ήλθε πλέον η ώρα να εκμεταλλευτούμε ανανεωμένη πολιτική βούληση για να εμφυσήσουμε νέα πνοή στη συνεργασία μας, για να εξασφαλίσουμε ότι είναι πιο ισορροπημένη και πιο εναρμονισμένη με τις ανάγκες των συμπολιτών μας. Κατά τη γνώμη μας, υπάρχουν τρεις καίριοι στόχοι.
<P>
Ο πρώτος είναι η αναβάθμιση του πολιτικού επιπέδου της σχέσης της Ευρωπαϊκής Ένωσης με τους μεσογειακούς εταίρους· ο δεύτερος είναι να προσδώσουμε μεγαλύτερη συνιδιοκτησιακή διάσταση στις πολυμερείς σχέσεις μας· ο τρίτος στόχος είναι να αποσαφηνίσουμε περισσότερο και να αναδείξουμε πιο πολύ αυτές τις σχέσεις μέσω επιπρόσθετων περιφερειακών και υποπεριφερειακών έργων, που θα αφορούν τους λαούς της περιοχής. Αυτά τα μέτρα θα συμβάλουν μεγάλη προστιθέμενη αξία. Φυσικά, θα υπεισέλθει ο παράγοντας ιδιωτικά κεφάλαια: μέχρι τώρα είχε εμπλακεί μόνο ο κοινοτικός τομέας, επομένως ο ιδιωτικός τομέας θα διαδραματίσει τώρα ρόλο. Πρέπει, βεβαίως, να δούμε αν αυτό λειτουργεί πραγματικά, σε κάθε όμως περίπτωση, αυτή είναι η ιδέα. Είναι επομένως ουσιώδους σημασίας να αναβαθμιστεί το επίπεδο των σχέσεών μας. " Επιτροπή προτείνει την ανά διετία διοργάνωση διασκέψεων κορυφής των αρχηγών κρατών και κυβερνήσεων. Θα ήταν δύσκολο να κατανοήσει κάποιος για ποιον λόγο διεξάγουμε τακτικές διασκέψεις κορυφής με τους μείζονες εταίρους μας σε ολόκληρο τον κόσμο, ενώ δεν διαθέτουμε φόρουμ για συζητήσεις μεταξύ των αρχηγών των κρατών μελών της ΕΕ και των μεσογειακών μας γειτόνων και φίλων. Επιπλέον, η Ευρωμεσογειακή Κοινοβουλευτική Συνέλευση επαναβεβαίωσε ότι αποτελεί την κοινοβουλευτική διάσταση της διαδικασίας της Βαρκελώνης. Παρέχει ένα πλαίσιο συζητήσεων, ανοικτού διαλόγου και ελεύθερης ανταλλαγής απόψεων. Προσδίδει ορμή στην εταιρική σχέση μέσω της έγκρισης ψηφισμάτων και συστάσεων και θα αποτελέσει τη νόμιμη κοινοβουλευτική εκπροσώπηση της Ένωσης για τη Μεσόγειο. " Επιτροπή στηρίζει ανεπιφύλακτα την ενίσχυση του ρόλου της Κοινοβουλευτικής Συνέλευσης στις σχέσεις με τις μεσογειακές χώρες. " ενισχυμένη συνιδιοκτησιακή διάσταση είναι επίσης ουσιώδους σημασίας. Κατά τα πρόσφατα χρόνια, σημαντική κοινή πεποίθηση ήταν ότι η ημερήσια διάταξη της διαδικασίας της Βαρκελώνης επηρεαζόταν από το γεγονός ότι η Προεδρία της ΕΕ κατείχε επίσης την Προεδρία της ευρωμεσογειακής εταιρικής σχέσης.
<P>
Τρεις προτάσεις έλαβαν τη γενική στήριξη των εταίρων: η θέσπιση της συμπροεδρίας, με έναν συμπρόεδρο από μία χώρα του Νότου και μία του Βορρά· η συγκρότηση κοινής μόνιμης επιτροπής, με έδρα τις Βρυξέλλες, υπεύθυνης για τη διακυβέρνηση· και η σύσταση γραμματείας, αρμόδιας για την προώθηση των έργων. Τέλος, όπως είπε ο Robert Schuman, πρέπει να φτιάξουμε συγκεκριμένα έργα, "που πρώτα δημιουργούν εκ των πραγμάτων αλληλεγγύη". " ποιότητα των έργων, που διεκπεραιώνουμε από κοινού, είναι αυτή που θα εξασφαλίσει την επιτυχία της πρωτοβουλίας. Αυτό είναι που δίνει στους πολίτες τη δυνατότητα να νιώσουν τη δύναμη των δεσμών που ενώνουν τις δύο όχθες της Μεσογείου. Τα έργα πρέπει να συμπληρώσουν τις υποδομές στην περιοχή και να προβλέπουν τη συμμετοχή μη κρατικών δρώντων, της κοινωνίας των πολιτών και των επιχειρήσεων. " Ευρώπη πρέπει να ενεργήσει ως μοχλός για το ιδιωτικό κεφάλαιο, ως ενδιάμεσος. " Επιτροπή προτείνει επί του παρόντος την προώθηση των παράκτιων αυτοκινητοδρόμων, τη διασύνδεση του αυτοκινητοδρόμου που διασχίζει το Μαγκρέμπ, την ηλιακή ενέργεια και την απορρύπανση της Μεσογείου. Βεβαίως, αυτός ο κατάλογος δεν είναι εξαντλητικός, και θα ακολουθήσουν άλλα έργα.
<P>
Συμπερασματικά, κυρία Πρόεδρε, θέλω να δώσω έμφαση σε ένα σημείο που κατά τη γνώμη μου είναι καίριας σημασίας. Αυτή η ανανεωμένη συνεργασία με τους εταίρους μας στον Νότο δεν πρέπει με κανέναν τρόπο να αποσπάσει την προσοχή από τους στέρεους δεσμούς και τις πολιτικές έναντι των προς Ανατολάς γειτόνων μας. Τουναντίον, πέραν των προσπαθειών μας για την ενίσχυση των ατομικών δεσμών με τους φίλους μας στην Ανατολή, η Επιτροπή ενισχύει την περιφερειακή συνεργασία μέσω της πρωτοβουλίας της "Συνέργεια της Μαύρης Θάλασσας". Θα δημοσιεύσουμε σύντομα την ετήσια έκθεση για να εορτάσουμε την πρώτη επέτειο από την έναρξή της και σε αυτό το στάδιο θα μπορέσουμε να συζητήσουμε την πρόσφατη πολωνική και σουηδική πρωτοβουλία. Μέσω αυτών των προσπαθειών, στην Ανατολή και στον Νότο, θα μπορέσουμε να μείνουμε προσηλωμένοι στον στόχο μας: στην ενίσχυση των σχέσεών μας μέσω ευέλικτων μέσων συνεργασίας, που θα εστιάζουν στις προτεραιότητες των εταίρων μας.
<P>
Κυρίες και κύριοι, η διάσκεψη κορυφής του Παρισιού αποτελεί μια πραγματική ευκαιρία για να προσδώσουμε νέα διάσταση στις σχέσεις μας με τους μεσογειακούς μας εταίρους. Μολονότι δεν μπορούμε να αγνοήσουμε τα διδάγματα του παρελθόντος, δεν πρέπει να παραμείνουμε εγκλωβισμένοι σε αυτά. " πρωτοβουλία "Διαδικασία της Βαρκελώνης: Ένωση για τη Μεσόγειο" θα εγκαινιάσει νέα εποχή στις σχέσεις μας με τους νότιους γείτονές μας, μια νέα εταιρική σχέση, με βάση τα επιτυχή στοιχεία της διαδικασίας της Βαρκελώνης, για να προχωρήσουμε μαζί εμπρός, ώστε να επιτύχουμε τους κοινούς μας στόχους για ειρήνη, δημοκρατία και ευημερία.
<P>
Συγχωρέστε με, κυρία Πρόεδρε, αν μακρηγόρησα, πιστεύω όμως ότι είναι θέμα καίριας σημασίας, για μένα και για όλους εμάς.
<SPEAKER ID="010" NAME="Vito Bonsignore">
εξ ονόματος της Ομάδας PPE-DE. - (IT) Κυρία Πρόεδρε, κυρία Επίτροπε, κυρίες και κύριοι, η Ομάδα μου ανέμενε με μεγάλο ενδιαφέρον τη σημερινή δήλωση της Επιτρόπου Ferrero-Waldner. Θέλω να την ευχαριστήσω για μια ακόμη φορά και να πω ότι η ανακοίνωση της Επιτροπής, που εγκρίθηκε στις 20 Μαΐου, αποτέλεσε ένα λίαν ενδιαφέρον ανάγνωσμα.
<P>
Χειροκροτούμε τον Πρόεδρο Σαρκοζί, που έδωσε το εναρκτήριο λάκτισμα, προσήλκυσε το ενδιαφέρον του Ευρωπαϊκού Συμβουλίου και πίεσε για ανανέωση της ευρωμεσογειακής μας πολιτικής, την οποία η Ομάδα μου στηρίζει και ευελπιστεί ότι θα αποδειχθεί απτή και γρήγορη.
<P>
Γνωρίζουμε πόσο δύσκολη είναι η επιδίωξη των φιλόδοξων στόχων της διαδικασίας της Βαρκελώνης. Υπάρχει, αφενός, η ανεπίλυτη σύγκρουση στη Μέση Ανατολή και η ένταση στη Δυτική Σαχάρα. Υφίσταται, επίσης, το χάσμα που χωρίζει ενίοτε εμάς από τα δημοκρατικά, οικονομικά και κοινωνικά μοντέλα των χωρών εταίρων μας, θέτοντας προσκόμματα στην επίτευξη των στόχων που έχουμε καθορίσει για εμάς. Όλα αυτά είναι σοβαρά και δυσχεραίνουν τα πράγματα, δεν πρέπει όμως να αποτελέσουν πρόφαση για να δικαιολογήσουμε καθυστερήσεις ή αλλαγές γνώμης. Πιστεύουμε ότι η πολιτική πρωτοβουλία του Προέδρου Σαρκοζί και η στήριξη που παρέχει η Ευρωπαϊκή Επιτροπή κινούνται προς τη σωστή κατεύθυνση, να μετουσιώσουμε δηλαδή και να πραγματώσουμε τις πολιτικές μας φιλοδοξίες.
<P>
Για τον σκοπό αυτό, η Επιτροπή επεσήμανε τέσσερα έργα, που υπενθύμισε η Επίτροπός μας σήμερα το πρωί, πέραν των δραστηριοτήτων που ήδη έχουν σχεδιαστεί: θαλάσσιες αρτηρίες, απορρύπανση της Μεσογείου, διαχείριση του περιβάλλοντος, συνεργασία στον τομέα της πολιτικής προστασίας για την αντιμετώπιση των φυσικών καταστροφών και, τέλος, ένα πρόγραμμα ηλιακής ενέργειας για τη Μεσόγειο. Καθένα από αυτά τα έργα είναι σημαντικό, και, αντί να στοχαζόμαστε τώρα επ' αυτών, θα το πράξουμε, μόλις η Επιτροπή μας παράσχει περισσότερες λεπτομέρειες.
<P>
Αυτά είναι έργα που, αν διεκπεραιωθούν, θα επενεργήσουν ως απίστευτα σημαντική κινητήρια δύναμη, τόσο για να εμφυσήσουν νέα πνοή στη διαδικασία της Βαρκελώνης, όσο και για να συμπληρώσουν μέτρα τα οποία έχουν ήδη δρομολογηθεί, αλλά δεν έχουν ολοκληρωθεί ακόμα. Θέλω να υπενθυμίσω τη ζώνη ελεύθερων συναλλαγών, που προγραμματίζεται για το 2010: θέλουμε να μάθουμε περισσότερα επ' αυτού, κυρία Επίτροπε, καθώς και για την τρέχουσα κατάσταση των στόχων που έχουν καθοριστεί στις συμφωνίες σύνδεσης, όπως και για τα υπόλοιπα υπό εξέλιξη έργα.
<P>
Εν κατακλείδι, σε ό,τι αφορά τα απτά έργα, που πρέπει να ολοκληρωθούν εντός ευλόγου χρονικού πλαισίου, θα ήθελα να υπενθυμίσω επίσης ότι, πέραν των θαλάσσιων υποδομών και της σύνδεσης Βορρά-Νότου, απαιτείται επίσης νέα ορμή για έναν οδικό άξονα Νότου-Νότου, που θα συνδέει τις χώρες στη νότια ακτή της Μεσογείου· αυτό το σύστημα πρέπει, επίσης, να είναι διασυνδεδεμένο με την Ευρώπη. Τέλος, πρέπει να υπάρξει δανειοδοτικός μηχανισμός που θα παρέχει βοήθεια σε θέματα όπως είναι το νερό και οι υποδομές στη Μέση Ανατολή.
<P>
Τέλος, θέλω να επιστήσω την προσοχή του Συμβουλίου και της Επιτροπής σε δύο ζητήματα. Το πρώτο αφορά τη διοίκηση και τη λειτουργία της Ευρωμεσογειακής Κοινοβουλευτικής Συνέλευσης. " Ευρωπαϊκή Ένωση ανέλαβε, επίσης, μείζονες δεσμεύσεις στη Μέση Ανατολή, και αναμένουμε αυτές οι δεσμεύσεις να συνοδευτούν από πολιτική δράση. Μπορεί να μας πει το Συμβούλιο ποιες πραγματικές, πρακτικές προοπτικές υφίστανται για την ανάληψη ανάλογης δράσης;
<SPEAKER ID="011" NAME="Martin Schulz">
εξ ονόματος της Ομάδας PSE. - (DE) Κυρία Πρόεδρε, κυρίες και κύριοι, δεν συμφωνώ με την Επίτροπο Ferrero-Waldner ότι αρμόζει να μιλήσουμε γαλλικά τώρα το πρωί.
<P>
(FR) Μαζί με τη μητρική μου γλώσσα, είναι η αγαπημένη μου γλώσσα, κυρία Επίτροπε, νομίζω όμως ότι ιδίως σήμερα το πρωί δεν αρμόζει να μιλήσουμε στα γαλλικά, διότι εξαρχής το σφάλμα του Προέδρου Σαρκοζί ήταν που έδωσε την εντύπωση ότι η Ένωση για τη Μεσόγειο ήταν μια γαλλο-γαλλική ιδέα. Εντούτοις, από τότε έγινε πιο λογικός, και γι' αυτό πρέπει να τον συγχαρούμε, κύριε Bonsigniore.
<P>
(DE) Επιτρέψτε μου να σας υπενθυμίσω ότι, όταν προσήλθε στο Κοινοβούλιο ο κ. Σαρκοζί στην αρχή-αρχή για να παρουσιάσει την ιδέα της Μεσογειακής Ένωσης στη Διάσκεψη των Προέδρων για πρώτη φορά, τον ρώτησα: "Μπορείτε να μου πείτε ποιον ρόλο θα κληθεί να διαδραματίσει η Ομοσπονδιακή Δημοκρατία της Γερμανίας στη Μεσογειακή σας Ένωση;" και αυτός απάντησε: Le statut d'un observateur (το καθεστώς παρατηρητή). Προοδεύσαμε στο μεταξύ και αποσαφηνίσαμε αυτά τα ζητήματα. Αυτός είναι ο λόγος που η προσέγγιση που περιγράψατε, κυρία Επίτροπε, είναι η ορθή.
<P>
Είμαι απολύτως πεπεισμένος ότι υπάρχουν τρεις βασικές προκλήσεις που πρέπει να αντιμετωπίσουμε στο πλαίσιο της Μεσογειακής Ένωσης. Καταρχάς, νομίζω ότι η κοινωνική σταθερότητα αποτελεί προϋπόθεση της ειρήνης, σε καμία όμως περιοχή του Βορρά ή του Νότου δεν κινδυνεύει η σταθερότητα όσο στη Μεσόγειο. Πουθενά αλλού δεν είναι η άμεση σύγκρουση μεταξύ τεράστιου πλούτου αφενός και τεράστιας φτώχειας αφετέρου μεγαλύτερη ή πιο ορατή -αν όχι απτή- από όσο είναι στη Μεσόγειο, πουθενά δεν είναι μεγαλύτερη η αντιπαράθεση και οι συνακόλουθες εντάσεις για εμάς τους Ευρωπαίους από όσο είναι στη Μεσόγειο.
<P>
Ούτως εχόντων των πραγμάτων, η Μεσογειακή Ένωση είναι ένα σχέδιο που δύναται να φέρει περισσότερη ειρήνη και σταθερότητα μέσω της οικονομικής ολοκλήρωσης των δύο περιοχών μας, επομένως, αποτελεί εξαιρετικά καλή ιδέα και είναι μια ιδέα που εμείς οι Σοσιαλιστές ασπαζόμαστε πλήρως.
<P>
Δεύτερον, εκείνο που της προσδίδει ακόμα πιο ελκυστικό χαρακτήρα είναι ότι καθιστά την πολυμέρεια βάση της συνεργασίας, όχι μόνο στο πλαίσιο της Μεσογειακής Ένωσης, αλλά και ως σχέδιο περιφερειακής συνεργασίας, που δεν μπορεί να αποτελέσει πρότυπο για τον κόσμο, αλλά μπορεί να προωθήσει κοινές πρωτοβουλίες, οι οποίες δύνανται να συμβάλουν και σε μεγαλύτερη σταθερότητα παγκοσμίως.
<P>
Το τρίτο σημείο, που θεωρούμε λίαν σημαντικό εμείς οι Σοσιαλιστές, είναι ότι καταφέραμε να αποφύγουμε τη δημιουργία παράλληλων διαδικασιών. " διαδικασία της Βαρκελώνης -για την οποία, παρεμπιπτόντως, διατίθεται ποσό της τάξεως των 15,5 δισ. ευρώ στις δημοσιονομικές προοπτικές μέχρι το 2013- εγκαινιάστηκε, εν τέλει, και για τους λόγους που μόλις περιέγραψα και αποτέλεσαν την πολιτική βάση για τη Μεσογειακή Ένωση. Μέσω της Μεσογειακής Ένωσης, η διαδικασία της Βαρκελώνης μετατοπίζεται πλέον σε άλλο επίπεδο. Ενισχύεται και κλιμακώνεται, χωρίς όμως να δημιουργηθούν τυχόν νέοι θεσμοί πέραν των υφιστάμενων θεσμικών οργάνων της ΕΕ. Ούτως εχόντων των πραγμάτων, ο ρόλος της Επιτροπής, αλλά και ο ρόλος μας ως Κοινοβούλιο -παρεμπιπτόντως δε, ο ρόλος της Ευρωμεσογειακής Κοινοβουλευτικής Συνέλευσης- είναι ειδικός ρόλος. Είναι ρόλος που καθορίστηκε ήδη και δεν απαιτεί και δεν ζητεί τυχόν νέους θεσμούς ή περισσότερο διοικητικό φόρτο.
<P>
Από πολιτικής, θεσμικής και οικονομικής άποψης, καθώς και από την άποψη των πρακτικών στόχων που καθορίστηκαν, ακολουθούμε τώρα τη σωστή πορεία σε ό,τι αφορά τη Μεσογειακή Ένωση. Νομίζω ότι αυτό είναι, επίσης, λόγος για να το εορτάσουμε στις 14 Ιουλίου στο Παρίσι.
<SPEAKER ID="014" NAME="Graham Watson">
εξ ονόματος της Ομάδας ALDE. - (EN) Κυρία Πρόεδρε, με τις προτάσεις του για μια Μεσογειακή Ένωση, ο Πρόεδρος Σαρκοζί αναγνώρισε αυτό που πολύ γνώριζαν, αλλά αρνούνταν να παραδεχθούν: ότι η διαδικασία της Βαρκελώνης -εκκινούμενη από πάνω προς τα κάτω και ορμώμενη από ευρωπαϊκά συμφέροντα- ήταν ξεψυχισμένη, αναγκάζοντας τους νότιους εταίρους μας να αυτοεξαιρεθούν και να αναδυθεί ένα διευρυνόμενο χάσμα ευημερίας σε αμφότερες τις πλευρές της Μεσογείου.
<P>
Αν η Ευρώπη εννοεί σοβαρά να αντιστρέψει τις αποτυχίες της περασμένης δεκαετίας και να δημιουργήσει ανάπτυξη και ασφάλεια στις νότιες ακτές της, πρέπει τώρα να μάθουμε, όσο και να δίνουμε. Πρέπει να οικοδομήσουμε πάνω στις στάχτες της διαδικασίας της Βαρκελώνης - μια πραγματική εταιρική σχέση, βασισμένη στην εμπιστοσύνη, την αμοιβαιότητα και, πρωτίστως, στον αμοιβαίο σεβασμό.
<P>
" Μεσόγειος δεν πρέπει να αποτελεί πολιτιστική διαχωριστική γραμμή, αλλά σημείο συνάντησης. Οι κοινές επενδύσεις σε υποδομές -όπως είναι τα λιμάνια, οι θαλάσσιες συνδέσεις και τα δίκτυα ηλεκτρικής ενέργειας- θα φέρουν κοντά τους λαούς μας κατά πολύ αποτελεσματικότερο τρόπο σε σύγκριση με τις μεγαλόστομες διακηρύξεις που χαρακτήριζαν τη διαδικασία της Βαρκελώνης.
<P>
Πρέπει, επίσης, να επενδύσουμε στους ανθρώπους. Το είδος της ενέργειας που συνέβαλαν οι Γάλλοι και οι Γερμανοί μετά τον τελευταίο μεγάλο πόλεμο πρέπει να διοχετευτεί στο να έλθουν κοντά Ευρωπαίοι και Βορειοαφρικανοί, ώστε να αποτραπεί ο επόμενος πόλεμος.
<P>
Το χειρότερο δυνατό σφάλμα που θα μπορούσε να διαπράξει η γαλλική Προεδρία θα ήταν να δεσμεύσει την Ευρωπαϊκή Ένωση -και κατ' επέκταση, τους πολίτες της- σε ένα μεγαλεπήβολο σχέδιο, χωρίς να παράσχει χρηματοδότηση για ανάλογη συνεργασία σε διάστημα κάποιων ετών, αδιαλείπτως. Όπως είπε δε ο κ. Schulz, δεν πρέπει να δημιουργηθεί πλήρως ανεπτυγμένη γραφειοκρατική δομή, εκ παραλλήλου προς τις μόνιμες αντιπροσωπείες και την Υπηρεσία Εξωτερικής Δράσης· πρέπει να εστιάσουμε στις αξίες.
<P>
Παρά την επιδείνωση της κατάστασης, ιδίως στην Αίγυπτο και στο Ισραήλ, και παρά το γεγονός ότι επικαλούμαστε ανάλογες αξίες ως βάση της εξωτερικής πολιτικής της ΕΕ, περιέργως δύσκολα θα βρει κάποιος στις προτάσεις της Επιτροπής αναφορές στα ανθρώπινα δικαιώματα. Ελπίζω ότι αυτό είναι κάτι που θα εξετάσει η Επιτροπή.
<P>
Αν εξαιρέσει πάντως κανείς αυτές τις ενστάσεις, οι Φιλελεύθεροι και Δημοκράτες με χαρά τους στηρίζουν αυτήν την Ένωση για τη Μεσόγειο, με μια σημαντική προειδοποίηση: η πραγματιστική συνεργασία για τα οικονομικά θέματα δεν πρέπει να αποτελέσει υποκατάστατο για την προώθηση της ειρήνης στη Μέση Ανατολή μέσω της κοινής εξωτερικής πολιτικής και της πολιτικής ασφαλείας, όπως επιδιώκεται στη Συνθήκη της Λισαβόνας.
<P>
Εφόσον η Επίτροπος αναγνωρίζει τη σύνδεση μεταξύ οικονομικής ανάπτυξης και ειρήνης, ποιο σημάδι ειρήνης και καλής θέλησης έναντι των αράβων γειτόνων μας θα ήταν καλύτερο από την κατάργηση των γεωργικών δασμών; Οι πολυπαινεμένες συμφωνίες μας ελεύθερων συναλλαγών απέτυχαν να ανεβάσουν το βιοτικό επίπεδο, διότι απέκλεισαν τη γεωργία και τις υπηρεσίες, που αντιστοιχούν στα δύο τρίτα του ΑΕγχΠ στη Μέση Ανατολή και τη Βόρειο Αφρική. Αν δεν πάρουμε τα προϊόντα αυτών των χωρών, θα καταλήξουμε να πάρουμε τους λαούς τους. " μεταρρύθμιση της ΚΓΠ, η διαμόρφωση καθαρών κανόνων παιχνιδιού για τα αγαθά που προέρχονται από τη Νότια Μεσόγειο, θα αποτελούσαν ένα αποφασιστικό βήμα για την αντιμετώπιση των αιτιών της άνευ προηγουμένου μετανάστευσης στην Ευρώπη.
<P>
Όπως είπε κάποτε και ο αμίμητος ιατρός Johnson "" ζωή δεν μπορεί να υπάρξει ... παρά μόνο μέσω αμοιβαίων παραχωρήσεων". Για χάρη της επιτυχίας αυτής της Ένωσης, η Ευρώπη πρέπει να κάνει την πρώτη κίνηση.
<SPEAKER ID="015" NAME="Hélène Flautre">
εξ ονόματος της Ομάδας Verts/ALE. - (FR) Κυρία Πρόεδρε, η Ευρωπαϊκή Επιτροπή παρουσίασε μια καλή πρόταση. Μεταμόρφωσε μια μάλλον αδέξια πολιτική πρωτοβουλία -την "Ένωση για τη Μεσόγειο" σε μια ανανεωμένη πολιτική φιλοδοξία για μια ενισχυμένη διαδικασία της Βαρκελώνης. Αυτό είναι έξοχο, και σε αυτό το πλαίσιο η Επιτροπή επιτελεί τον ρόλο της στο ακέραιο.
<P>
Στηρίζουμε τις προτάσεις της, ιδίως σε ό,τι αφορά την ενσωμάτωση των θεσμών του μελλοντικού εγχειρήματος στη Συνθήκη της Λισαβόνας και στον στόχο της για μια πιο συνεκτική και καλύτερα ενσωματωμένη εξωτερική πολιτική για την Ένωση. Κατ' αυτόν τον τρόπο, τίθεται τέλος στους δικαιολογημένους φόβους έναντι επί τούτου πολιτικών ελιγμών, που υπαγορεύονται από τις συμφωνίες οι οποίες επιτεύχθηκαν στη σύνοδο κορυφής ή επί μιας κατ' επιλογήν ή περιστασιακής βάσης, φόβους που υποδαυλίζονται σε πολύ μεγάλο βαθμό από τις εκτός τόπου πρωτοβουλίες του Προέδρου Σαρκοζί για την προώθηση, λόγου χάρη, της διάδοσης της πυρηνικής ενέργειας στην περιοχή.
<P>
Τα μέτρια αποτελέσματα σε ό,τι αφορά τη δημοκρατία και τα ανθρώπινα δικαιώματα επισημάνθηκαν ομόφωνα το 2005 ως εμπόδια για τους στόχους της Βαρκελώνης. Αυτός είναι ο λόγος που το Ευρωπαϊκό Κοινοβούλιο επιμένει ότι πρέπει να είναι δεόντως κατοχυρωμένοι όλοι οι μηχανισμοί που στοχεύουν στην ενίσχυση της δημοκρατίας και του κράτους δικαίου, καθώς και στην κοινοβουλευτική διάσταση της διαδικασίας και στη συμμετοχή της κοινωνίας των πολιτών στο πλαίσιο αυτής της νέας φιλοδοξίας για την ευρωμεσογειακή περιοχή.
<P>
Κατατέθηκε μια τροπολογία σχετικά με τη σύγκρουση στη Μέση Ανατολή. Κυρίες και κύριοι, νομίζω ότι το Ευρωπαϊκό Κοινοβούλιο καλά θα έκανε να την αποδεχθεί. Είναι σωστό να διασφαλίσουμε ότι οι νέες πρωτοβουλίες στην περιοχή δεν εξαρτώνται από την επίλυση της σύγκρουσης, αλλά θα ήταν σαν να κοροϊδεύαμε τους εαυτούς μας, αν αγνοούσαμε τον αρνητικό της αντίκτυπο στις συγκεκριμένες δυνατότητες ανάπτυξης μεσογειακών έργων που αφορούν τους πολίτες.
<P>
Επιπλέον, η ειδική αντιπροσωπεία που επισκέφθηκε πρόσφατα την Παλαιστίνη τεκμηρίωσε σοβαρές παραβιάσεις του ανθρωπιστικού δικαίου και των ανθρωπίνων δικαιωμάτων, σαφείς παραβιάσεις των δεσμεύσεων του Όσλο και της Ανάπολης. Θα ήταν μάταιο να υποστηρίξουμε ότι η συνέχιση αυτής της κατάστασης δεν υπονομεύει εκ βάθρου την αμοιβαία εμπιστοσύνη μεταξύ των εταίρων και των κοινωνιών των πολιτών στην περιοχή, εμπιστοσύνη που είναι ωστόσο ζωτικής σημασίας για την επιτυχία των ευρωμεσογειακών μας φιλοδοξιών.
<SPEAKER ID="016" NAME="Konrad Szymański">
εξ ονόματος της Ομάδας UEN. - (PL) Κυρία Πρόεδρε, η Ευρωπαϊκή Ένωση έχει πολλούς αποκαλούμενους παλαιούς γείτονες στον Νότο και πολλούς αποκαλούμενους νέους γείτονες στην Ανατολή. Σε ό,τι αφορά τους πρώτους, υπάρχει ένα μέσο για εξωτερική συνεργασία, το οποίο ενισχύεται στην τρέχουσα φάση. Αυτή η ενισχυτική διαδικασία πρέπει να συνεχιστεί, δεν θα οδηγήσει όμως στην ένταξη καμίας από τις χώρες αυτές στην Ένωση. Στην περίπτωση των ανατολικών γειτόνων μας, που τους αφορά η πολιτική γειτονίας μας, η ένταξη στην Ένωση είναι κατά πάσα βεβαιότητα μια δυνατότητα. " ένταξη δεν είναι ο στόχος της αποτελεσματικής συνεργασίας, αλλά μια επιτυχής πολιτική γειτονίας κατατείνει προς αυτήν την κατεύθυνση.
<P>
" διαδικασία της Βαρκελώνης απαιτεί νέα πολιτική ορμή, διότι η τύπου "ένα μέγεθος ταιριάζει σε όλα" πολιτική γειτονίας δεν ταιριάζει ούτε στην Ανατολή ούτε στη Δύση. Πρέπει, επομένως, να τεθούν στην ευρωπαϊκή ημερήσια διάταξη δύο παράλληλα σχέδια: το ένα πρέπει να αφορά τη Μεσογειακή Ένωση και το άλλο μια προς Ανατολάς εταιρική σχέση.
<P>
Ως γείτονας της Ουκρανίας, της Λευκορωσίας, της Μολδαβίας και της Γεωργίας, ευελπιστώ ότι δεν θα προκληθεί κανένας επιζήμιος ανταγωνισμός μεταξύ της πολιτικής γειτονίας για τον Νότο και της αντίστοιχης για την Ανατολή. Αντιθέτως, αμφότερες πρέπει να είναι αμοιβαία συμπληρωματικές. Αν θέλουμε, επί παραδείγματι, να επιτύχουμε στις δημοσιονομικές διαπραγματεύσεις, πρέπει να είμαστε συμπαραστάτες. Απαιτείται αμοιβαία πολιτική αλληλεγγύη, όταν σχεδιάζονται οι ανατολικές και οι νότιες πτυχές της πολιτικής γειτονίας. Απαιτούνται οπωσδήποτε ξεκάθαροι όροι παιχνιδιού σε θεσμικό, πολιτικό και οικονομικό επίπεδο και σε επίπεδο αρωγής σε ό,τι αφορά την πολιτική μας έναντι του Νότου και της Ανατολής.
<P>
Αυτός είναι ο λόγος που σήμερα τάσσομαι σθεναρά υπέρ της ενίσχυσης και της ανανέωσης του πολιτικού πλαισίου για τη γειτονία όσον αφορά τις μεσογειακές χώρες. Στηρίζουμε τα έργα που αφορούν τη χορήγηση πιστώσεων, τις επικοινωνίες και την ενέργεια. Στηρίζουμε, επίσης, τις θεσμικές μεταρρυθμίσεις, που επηρεάζουν τον Νότο. Ευελπιστούμε ότι στο μέλλον παρόμοια στήριξη θα παρασχεθεί για την ενίσχυση της πολιτικής έναντι της Ανατολής.
<SPEAKER ID="017" NAME="Francis Wurtz">
εξ ονόματος της Ομάδας GUE/NGL. - (FR) Κυρία Πρόεδρε, κυρία Επίτροπε, οι προκλήσεις που εμπεριέχονται στη σχέση της Ευρώπης με τους λαούς της νότιας όχθης της Μεσογείου υπερβαίνουν κατά πολύ αυτές μιας απλής σχέσης γειτονίας.
<P>
Ενδεχομένως είναι αβέβαιη η έκβαση σε ό,τι αφορά τον στόχο για ειρηνικό μέλλον σε αυτήν την περιοχή των άνευ προηγουμένου διαιρέσεων. Τους λόγους αυτής της κατάστασης μπορεί να τους αντιληφθεί κάποιος ξεκάθαρα. Ο πρώτος είναι η οικονομική ανισορροπία. Δεκατρία χρόνια μετά την εκκίνηση της διαδικασίας της Βαρκελώνης, όχι μόνο δεν υλοποιήθηκε η υποσχόμενη κοινή ευημερία· το χάσμα διευρύνθηκε ακόμη περισσότερο. Μάλιστα, η εμμονή περί ελεύθερων συναλλαγών προκρίθηκε έναντι του στόχου της ανάπτυξης. Για να επιτύχουμε αύριο εκεί όπου αποτύχαμε χθες, απαιτείται αλλαγή κατεύθυνσης. Ωστόσο, δεν το βλέπω αυτό.
<P>
Το δεύτερο πρόβλημα είναι η εξευτελιστική μεταχείριση των μεταναστών. Ο πληθυσμός αυτών των χωρών είναι πολύ νέος. Οι άνθρωποι θέλουν να ζήσουν, ωστόσο δεν βλέπουν κανένα μέλλον. Μολονότι είναι ιδιαίτερα προσδεμένοι στη χώρα τους, στην κουλτούρα τους, στην ιστορία του πολιτισμού τους και στην εντυπωσιακή συμβολή του -με όλο τον σεβασμό προς τον κ. Berlusconi- πολλοί από αυτούς στρέφονται στην Ευρώπη και βλέπουν τα αδέρφια τους, τους μετανάστες, να υφίστανται τις προσβολές που όλοι μας γνωρίζουμε: από το να είναι δακτυλοδεικτούμενοι μέχρι τις σε βάρος τους διακρίσεις, από τα κέντρα κράτησης μέχρι την "επαναπροώθηση".
<P>
Ως προς αυτό, επίσης, το χάσμα έχει διευρυνθεί δραματικά. Το να μιλάμε περί διαλόγου των πολιτισμών και προσέγγισης των λαών χωρίς να θέτουμε τέλος σε αυτές τις πρακτικές δεν ακούγεται καθόλου αξιόπιστο.
<P>
Τέλος, υπάρχει η αδράνεια της Ευρώπης σε ό,τι αφορά το παλαιστινιακό πρόβλημα. " απάντηση που θα δοθεί είναι ότι η Ένωση και τα κράτη μέλη της είναι οι μεγαλύτεροι χρηματοδότες της Παλαιστίνης· αυτό είναι γεγονός και είναι θετικό. Εντούτοις, οποιοσδήποτε παρατηρητής θα επιβεβαιώσει, όπως έκανε και η αντιπροσωπεία του ΕΚ που μόλις επέστρεψε από τη Μέση Ανατολή, ότι, χωρίς σταθερή ευρωπαϊκή δέσμευση σε πολιτικό επίπεδο, αυτή η βοήθεια δεν θα επιλύσει κανένα από τα πραγματικά ζητήματα.
<P>
Με άλλα λόγια, εκείνο που αναμένεται από την Ευρώπη στη Νότια Μεσόγειο ως προς αυτό είναι να υπερβεί επιτέλους εκείνο που ο προηγούμενος εκπρόσωπος του Γενικού Γραμματέα των "νωμένων Εθνών, κ. de Soto, ορθότατα αποκάλεσε αυτολογοκρισία έναντι του Ισραήλ, έναντι των συνεχών παραβιάσεων του διεθνούς δικαίου και έναντι των ίδιων της των δεσμεύσεων.
<P>
Το Ισραήλ πρέπει να καταλάβει -και καθήκον της Ένωσης είναι να συμβάλει σε αυτό- ότι η ομαλοποίηση των σχέσεών του με την περιοχή, συνολικά, έχει ένα τίμημα, και αυτό το τίμημα δεν είναι άλλο από εκείνο ακριβώς που συνομολογείται στην ειρηνευτική πρωτοβουλία του Αραβικού Συνδέσμου, στον χάρτη πορείας της Τετραμερούς και στη δήλωση της Ανάπολης, ο τερματισμός δηλαδή της κατοχής και της συνακόλουθης βαρβαρότητας και η αναγνώριση του παλαιστινιακού κράτους στα σύνορα που ίσχυαν το 1967.
<P>
" συμπεριφορά της Ευρώπης σε αυτό το θέμα είναι ενδεχομένως το αποφασιστικό κριτήριο για την επιτυχία ή την αποτυχία κάθε προσπάθειας επανέναρξης της ευρωμεσογειακής εταιρικής σχέσης.
<P>
Συστήνουμε, κατά συνέπεια, να μελετηθεί ενδελεχώς αυτό το θέμα στη συνεδρίαση του Συμβουλίου Σύνδεσης Ευρωπαϊκής Ένωσης-Ισραήλ στις 16 Ιουνίου, όταν εξεταστεί το αίτημα του Ισραήλ για την αναβάθμιση του καθεστώτος εταιρικής του σχέσης με την Ένωση.
<SPEAKER ID="018" NAME="Graham Booth">
εξ ονόματος της Ομάδας IND/DEM. - (EN) Κυρία Πρόεδρε, μου ζητήθηκε να μιλήσω σήμερα για την ευρωμεσογειακή εταιρική σχέση. Αυτή είναι η παράλογη προσπάθεια δημιουργίας ενός πανμεσογειακού μετώπου, που θα ενώνει την Ευρώπη με τη Βόρειο Αφρική. Κατά τους αρχιτέκτονες αυτού του σχεδίου, ήταν μια φαεινή ιδέα: η Ευρώπη θα μεταφέρει πλούτο και τεχνολογία στη Βόρειο Αφρική, και η Βόρειος Αφρική θα μεταφέρει φθηνό εργατικό δυναμικό, πετρέλαιο και φυσικό αέριο στην Ευρώπη.
<P>
Στην πραγματικότητα, πρόκειται για μια καταστροφική ιδέα. Είδαμε ήδη τι συμβαίνει, όταν επιτρέπουμε σε ανθρώπους από φτωχές χώρες να κυκλοφορούν ελεύθερα σε πλουσιότερες χώρες. Μπορείτε να φανταστείτε πόσο πιο πολύ θα ισχύει αυτό, αν αποκτήσει αυτό το δικαίωμα και η Βόρειος Αφρική; Σε μια χρονική στιγμή όξυνσης της διεθνούς τρομοκρατίας, είναι καλή ιδέα να είναι ελεύθερη η κυκλοφορία από χώρες με εγνωσμένη την παρουσία της Αλ Κάιντα; Μετά τις τρομοκρατικές ωμότητες στη Μαδρίτη και στο Λονδίνο, κάποιος θα νόμιζε ότι η Ευρώπη πήρε το μάθημά της. Σαφώς και όχι!
<P>
Ας μιλήσουμε για το πετρέλαιο και το φυσικό αέριο. Οι χώρες της Βορείου Αφρικής γνωρίζουν ότι η Ευρώπη μπορεί να εκφοβιστεί. Είναι, πράγματι, καλή ιδέα να εναποθέσουμε την ενεργειακή μας ασφάλεια στα χέρια των στρατιωτικών δικτατοριών της Αλγερίας ή της Λιβύης του συνταγματάρχη Καντάφι, που αμφότερες γνωρίζουν το ευάλωτο σημείο μας;
<P>
Παρωθώ μετ' επιτάσεως την ΕΕ να σταματήσει αυτό το σχέδιο. Είχαμε ήδη στο παρελθόν μια αυτοκρατορική mare nostrum. Δεν χρειαζόμαστε και άλλη.
<SPEAKER ID="019" NAME="Jean-Claude Martinez" AFFILIATION="NI">
(FR) Κυρία Πρόεδρε, κυρία Επίτροπε, η Μεσόγειος είναι η περιοχή όλων των διαιρέσεων: γεωγραφικές διαιρέσεις, ιστορικές διαιρέσεις -στη Σαλαμίνα, στο Άξιο, στη Ναύπακτο- δημογραφικές διαιρέσεις, ακόμα και φιλοσοφικές διαιρέσεις, μεταξύ της μαγικής και της ορθολογικής σκέψης, με άλλα λόγια, μεταξύ του ανατολικού και του δυτικού πνεύματος, αλλά και μεταξύ της Ανατολής και της Δύσης, από την Αίγυπτο του Μωυσή, κατόπιν του Χριστού, κατόπιν του Μωάμεθ, από τον Omar Khayyam μέχρι τον Μπωντλαίρ, από τα υψίπεδα της Συρίας μέχρι τις πεδιάδες του Languedoc. " Μεσόγειος είναι η ελπίδα των τριών μονοθεϊστικών θρησκειών και ο πολιτισμός του σίτου και του οίνου, όχι του ξυνολάχανου και της μπύρας και των μυδιών του εστιατορίου Chez Léon.
<P>
" Ένωση για τη Μεσόγειο δεν είναι ένα ακόμη θέμα απορρύπανσης ή ασφάλειας των πολιτών. Εκείνο που χρειάζεστε γι' αυτό είναι η πυροσβεστική! " Μεσόγειος δεν διοικείται από 44 ανώτερους αξιωματούχους των Βρυξελλών, της πρωτεύουσας της Μεσογείου. Γιατί να μην έχουμε και μια υποτροφία, ώστε ο Πλάτων και ο Αριστοτέλης να μπορούν να έλθουν και να μελετήσουν το κοινοτικό δίκαιο στο Κολέγιο της Bruges;
<P>
" Μεσόγειος διαχειρίζεται τις υποθέσεις των ανδρών και των γυναικών της Μεσογείου: με άλλα λόγια, την ευημερία των αλιέων, λόγου χάρη, που σας την ζητούν αυτήν τη στιγμή· με άλλα λόγια, ειρήνη στη Δύση, στις επαρχίες της Σαχάρας στο Μαρόκο, καθώς και στην Ανατολή, στην Παλαιστίνη.
<P>
Επίτροπε Ferrero-Waldner, τα όνειρά μας πρέπει να είναι τόσο μεγάλα, ώστε να μην τα παραβλέψουμε καθώς θα τα επιδιώκουμε, και αυτός είναι ο λόγος που δεν υπάρχει περιορισμένη ένωση των λαών της Μεσογείου.
<SPEAKER ID="020" NAME="Ρόδη Κράτσα-Τσαγκαροπούλου" AFFILIATION="PPE-DE">
Κυρία Πρόεδρε, κυρία Επίτροπε, κυρίες και κύριοι συνάδελφοι, η Μεσόγειος είναι παρούσα στις εξωτερικές σχέσεις της Ευρώπης από την αρχή της ευρωπαϊκής ενοποίησης. Ήδη στη Συνθήκη της Ρώμης υπάρχει πρόβλεψη για προνομιακές σχέσεις με κάποιες μεσογειακές χώρες. Το θεσμικό μας πλαίσιο εξελίχθηκε προσαρμοζόμενο στις πολιτικές συνθήκες της περιοχής, αλλά και στις διεθνείς συνθήκες, διότι η Μεσόγειος ήταν πάντα η συμπύκνωση των διεθνών προκλήσεων και προβλημάτων.
<P>
Είναι κοινή διαπίστωση ότι δεν πετύχαμε τους φιλόδοξους στόχους που θέσαμε στη Βαρκελώνη το 1995 και επαναπροσδιορίσαμε το 2005, αλλά κανείς δεν αμφισβητεί ότι οι ευρωμεσογειακές μας σχέσεις μας έδωσαν πολυάριθμες ευκαιρίες συναντήσεων και γνωριμιών σε επίπεδο διμερές, υπερεθνικό, σε επίπεδο κοινωνίας πολιτών, σε επίπεδο κοινοβουλίων.
<P>
" πρόταση του Προέδρου Σαρκοζί για τη Μεσογειακή Ένωση, η εξέλιξή της στο πλαίσιο της Ευρωπαϊκής Ένωσης και των θεσμών της, πρόβαλε τον επείγοντα χαρακτήρα της υλοποίησης του ευρωμεσογειακού ονείρου και κάνει το όνειρο αυτό περισσότερο συγκεκριμένο και ώριμο και για τις δύο πλευρές. Αυτό είναι εξάλλου και η μεγάλη του προσφορά. " Μεσόγειος βρέθηκε στο κέντρο των προβληματισμών, των αλλαγών, των σχεδιασμών μας, ακόμη και της ισορροπίας των δυνάμεων και των συσχετισμών στην Ένωση. " εξέλιξη που πήρε αυτή η πρόταση αποτελεί και ένα παράδειγμα της κινητοποίησης, της καινοτομίας, της δέσμευσης που μπορεί να έχει η Ένωση μπροστά στις μεγάλες προκλήσεις.
<P>
Θέλω να συγχαρώ και να ευχαριστήσω την Ευρωπαϊκή Επιτροπή και συγκεκριμένα την Επίτροπο κ. Ferrero-Waldner για την εργασία της και την πρότασή της, στην οποία μας παρουσιάζει ένα ισορροπημένο και ολοκληρωμένο σχέδιο. Αξιοποιεί τις δεσμεύσεις και τα κεκτημένα μας, επεξεργάζεται τις νέες γαλλικές προτάσεις, κτίζει νέους δρόμους γι' αυτή τη νέα πορεία.
<P>
Το Ευρωπαϊκό Κοινοβούλιο υποδέχεται και υποστηρίζει, μέσω του κοινού ψηφίσματος, τις προσπάθειες αυτές και θα σταθεί αλληλέγγυο σε αυτήν την ενδιαφέρουσα και φιλόδοξη πορεία που ξεκινάει. Οι προκλήσεις είναι όλο και μεγαλύτερες και επείγουσες στην περιοχή. Βαθιές οικονομικές και πολιτικές διαφορές, βαθιά προβλήματα ασφάλειας, οικονομικές ανισότητες. Εξάλλου το οικονομικό και πολιτικό περιβάλλον στη Μεσόγειο γίνεται όλο και πιο πολύπλοκο, διότι, εκτός από την παρουσία των "νωμένων Πολιτειών, έχουμε την Κίνα και τη Ρωσία, άρα πρέπει να γίνουμε περισσότερο προνοητικοί και αποτελεσματικοί.
<SPEAKER ID="021" NAME="Pasqualina Napoletano" AFFILIATION="PSE">
(IT) Κυρία Πρόεδρε, κυρία Επίτροπε, κυρίες και κύριοι, το Ευρωπαϊκό Κοινοβούλιο θέλησε να αντιδράσει αμέσως στην ανακοίνωση της Επιτροπής. Αυτό συμβαίνει, διότι, όπως είπε η ίδια η Επιτροπή, προσβλέπουμε σε αναζωογόνηση, ανανέωση και ανάπτυξη της ευρωμεσογειακής εταιρικής σχέσης.
<P>
Στηρίζουμε την άποψη της Επιτροπής ότι η Ευρωπαϊκή Ένωση πρέπει να αποτελέσει τον καίριο θεσμικό και πολιτικό παράγοντα -από ευρωπαϊκής πλευράς- στην οικοδόμηση της Ένωσης για τη Μεσόγειο. Αυτό ενδέχεται να ενθαρρύνει τους εταίρους μας στον Νότο να συνεργαστούν στενότερα μεταξύ τους, κάτι που μέχρι τούδε αποδείχτηκε υπερβολικά δύσκολο.
<P>
Συμφωνούμε ότι η αποστολή της Ένωσης για τη Μεσόγειο πρέπει να είναι η οικονομική και εδαφική ολοκλήρωση μεταξύ των χωρών της λεκάνης της Μεσογείου, που πρέπει να επέλθει μέσω μειζόνων έργων υποδομής, και πιστεύουμε επίσης ότι τα παραδείγματα που παρουσίασε η Επιτροπή είναι ενδεδειγμένα.
<P>
Ωστόσο, για τον σκοπό αυτό, πρέπει να είναι σαφές ποιος κάνει τι. Πρωτίστως, πρέπει να αποφευχθεί οποιαδήποτε αλληλεπικάλυψη μεταξύ του ρόλου της Επιτροπής και εκείνου της μελλοντικής γραμματείας. Σε ό,τι αφορά την αναζωογόνηση της εταιρικής σχέσης, επιθυμούμε βεβαίως διακαώς να στηρίξουμε την πολιτική της διάσταση: δεν μας ενδιαφέρει μόνο ο διάλογος μεταξύ κυβερνήσεων, αλλά και ο ρόλος των κοινοβουλίων, η δημιουργία του Ευρωμεσογειακού Κοινοβουλίου και το έργο του, όπως και το έργο της κοινωνίας των πολιτών, όπου θέλω να τονίσω με έμφαση ότι οι κοινωνικοί εταίροι διαδραματίζουν θεμελιώδη ρόλο.
<P>
Τέλος, πρέπει να είναι σαφές ότι τα έργα που παρατίθενται στην ανακοίνωση της Επιτροπής δεν πρέπει να διεκπεραιωθούν σε βάρος των περιφερειακών προγραμμάτων, τα οποία έχουν ήδη δρομολογηθεί στους τομείς του πολιτισμού, της πολιτιστικής κληρονομιάς, της κατάρτισης και των οπτικοακουστικών μέσων. Σε σχέση με αυτό, κάνουμε έκκληση να δοθούν περισσότεροι πόροι στο πρόγραμμα Erasmus Mundus και να χρηματοδοτηθεί εκ νέου το οπτικοακουστικό πρόγραμμα στο πλαίσιο της ευρωμεσογειακής εταιρικής σχέσης.
<SPEAKER ID="022" NAME="Thierry Cornillet" AFFILIATION="ALDE">
(FR) Κυρία Πρόεδρε, καλωσορίσατε, λοιπόν, στην επανεκκίνηση, 13 χρόνια μετά, της διαδικασίας που διέπει τις πολυμερείς σχέσεις μεταξύ της Ευρωπαϊκής Ένωσης και των χωρών που βρέχονται από τη Μεσόγειο.
<P>
Το ψήφισμά μας δεν αποτελεί σφάλμα σε καμία περίπτωση. Δεν υπήρξε καμία άτοπη πρωτοβουλία. Τουναντίον, υπήρξε μια επίκαιρη και ευπρόσδεκτη πρωτοβουλία: μια νέα πρωτοβουλία, μια νέα κινητήρια δύναμη, μια νέα ορμή. Αυτό αποδεικνύει ότι ήταν τουλάχιστον δυνατόν να τελειοποιηθεί η διαδικασία της Βαρκελώνης, και θα εστιάσουμε όλοι στις προσπάθειές μας προς αυτήν την κατεύθυνση.
<P>
Καλωσορίσατε, λοιπόν, σε αυτήν τη "Διαδικασία της Βαρκελώνης: Ένωση για τη Μεσόγειο". Είναι, ωστόσο, η πρώτη φορά που δόθηκε προτεραιότητα στο μέσο έναντι του στόχου. Δεν έχω καμία αμφιβολία ότι η Ένωση για τη Μεσόγειο θα παραμείνει ως γενικό όνομα, δεν θέλω όμως να δυσαρεστήσω κανέναν. " Ένωση για τη Μεσόγειο είναι το αυγό του Κολόμβου, ή δεν είναι! " Μεσόγειος είναι μια λίμνη. Όλοι μας ζούμε στις όχθες της· ορισμένοι είναι οργανωμένοι, άλλοι είναι λιγότερο οργανωμένοι ή και καθόλου -όπως είναι οι νότιες χώρες- αλλά πρέπει να εργαστούμε από κοινού. Σε σχέση με αυτό, πρέπει να ξεκινήσουμε -η δε Επιτροπή το υπογράμμισε αυτό έξοχα- με συγκεκριμένα έργα όσον αφορά τη μόλυνση, την παραγωγή ενέργειας και τις θέσεις απασχόλησης για νέους ανθρώπους, που είναι ουσιώδους σημασίας για τις μεσογειακές χώρες.
<P>
Καλωσορίζουμε, επίσης, την κοινοβουλευτική επανέναρξη σε λιγότερο απτά πεδία, όπως είναι τα ανθρώπινα δικαιώματα, τα ζητήματα της ισότητας των φύλων. Ωστόσο, πρέπει να ολοκληρώσω λέγοντας ότι βεβαίως και δεν θα υπάρξει καμία ανάγκη για τρίτη επανέναρξη.
<P>
Πρέπει οπωσδήποτε να επιτύχουμε αυτήν τη φορά, διότι, αν αποτύχουμε, θα έχουμε στραφεί ενάντια στα ίδια μας τα συμφέροντα.
<SPEAKER ID="023" NAME="Rebecca Harms" AFFILIATION="Verts/ALE">
(DE) Κυρία Πρόεδρε, κυρίες και κύριοι, πολλά ειπώθηκαν για την ιδέα του γάλλου Προέδρου να εφοδιάσει και να εξοπλίσει τις χώρες της Βορείου Αφρικής και της Μέσης Ανατολής με πυρηνικές δυνατότητες για πολιτική αλλά και στρατιωτική χρήση, στο πλαίσιο της Μεσογειακής Ένωσης. Επιτρέψτε μου να παραθέσω εδώ τον Αστερίξ τον Γαλάτη: "Πρέπει να είναι τρελοί, αυτοί οι Γάλλοι!" Ωστόσο, με απασχολεί τώρα ακόμη περισσότερο αυτή η εξέλιξη, δεδομένου ότι αυτά τα σχέδια υιοθετήθηκαν και στηρίζονται θερμά και από την Ευρωπαϊκή Επιτροπή.
<P>
Πριν από δύο περίπου εβδομάδες, πραγματοποιήθηκε συνάντηση μεταξύ του Mohamed ElBaradei, Γενικού Διευθυντή της Διεθνούς Υπηρεσίας Ατομικής Ενέργειας (IAEA), και της Επιτροπής. Ο κ. Barroso παρίστατο. Υπεγράφη συμφωνία μεταξύ της IAEA και της Ευρατόμ ή της Επιτροπής, που στοχεύει στην προώθηση της διάδοσης της πυρηνικής ενέργειας. Υπάρχει, προφανώς, επιθυμία να εξοπλίσουμε τις ίδιες αναπτυσσόμενες χώρες, στις οποίες έχει στρέψει το βλέμμα του ο κ. Σαρκοζί, και να τις βάλουμε σε πορεία και να τις στηρίξουμε με κάθε τρόπο, ώστε να μπορούν να αναπτύξουν πυρηνική ενέργεια.
<P>
Αυτό εγείρει πάρα πολλά ερωτήματα, κατά την άποψή μου. Καταρχάς, κυρία Επίτροπε, αρχικά υποτίθεται ότι θα συνυπογράφατε αυτήν τη συμφωνία. Έχω στη διάθεσή μου το αντίστοιχο σχέδιο συμφωνίας. Γιατί αποστασιοποιηθήκατε από αυτό; Μήπως ο λόγος είναι ότι στην πράξη δεν υπάρχει στις Συνθήκες καμία βάση για αυτήν τη συμφωνία; Δεύτερον, ποια είναι η θέση του κ. Solana σε σχέση με την υπογραφή της συμφωνίας αυτού του είδους; Δεν μπορώ να διανοηθώ υπό το πρίσμα της ασφαλείας, ιδιαίτερα ενόψει της δύσκολης κατάστασης με το Ιράν, ότι αυτή η συμφωνία θα μπορούσε ενδεχομένως να κερδίσει τη στήριξη της Ευρώπης.
<P>
Εφόσον όλα αυτά φαίνεται να συνέβησαν εν κρυπτώ, θα χαιρόμουν πολύ να μου δώσει μια εξήγηση η Επίτροπος, καθώς μάλιστα προέρχεται από μια χώρα, συγκεκριμένα την Αυστρία, που κρατά έντονα επικριτική στάση σε ό,τι αφορά το ζήτημα των πυρηνικών.
<SPEAKER ID="024" NAME="Salvatore Tatarella" AFFILIATION="UEN">
(IT) Κυρία Πρόεδρε, κυρία Επίτροπε, κυρίες και κύριοι, ο κ. Schulz θα χαρεί που θα ακούσει ότι δεν προτίθεμαι να μιλήσω στα γαλλικά. Αυτό, ωστόσο, δεν με εμποδίζει να στηρίξω ανεπιφύλακτα την πρωτοβουλία του κ. Σαρκοζί, που ώθησε -ή και προώθησε- την Ευρώπη σε μια θέση από την οποία μπορεί να επαναδιεκδικήσει ζωτικό ρόλο στον μεσογειακό χώρο.
<P>
" αξία της πρωτοβουλίας Σαρκοζί έγκειται στο ότι ανταποκρίνεται στο ζήτημα των εκβάσεων της διαδικασίας της Βαρκελώνης με οποιονδήποτε άλλον τρόπο, εκτός από παθητικό. Όποτε αναρωτιόμαστε τι κέρδισε η Μεσόγειος από τη διαδικασία της Βαρκελώνης, η αντικειμενική, σοβαρή και αληθινή απάντηση είναι αναπόφευκτα ανεπαρκής. Έγινε βεβαίως ο πόλεμος, και εξακολουθεί να υπάρχει σύγκρουση στη Μέση Ανατολή. Όταν αποφασίστηκε στη Βαρκελώνη το 1995 η επανεκκίνηση αυτής της νέας ευρωπαϊκής πολιτικής, η ιδέα ήταν να διαχειριστούμε τη μετασυγκρουσιακή ειρήνη. Αυτό δεν συνέβαινε τότε και δεν συμβαίνει τώρα. " Ευρώπη εξακολουθεί να βραδυπορεί, και η πρωτοβουλία της γαλλικής Προεδρίας μας δίνει την εντύπωση ότι είναι επίκαιρη.
<P>
Ασπαζόμαστε την πρωτοβουλία της Επιτροπής και τον συμβιβασμό που προέκυψε από αυτήν. Την στηρίζουμε, πιστεύουμε όμως ότι παραμένει ανεπαρκής σε ό,τι αφορά τον ρόλο που μπορεί και πρέπει να διαδραματίσει η Ευρώπη στη Μεσόγειο. Ορισμένοι φοβήθηκαν και εξακολουθούν να φοβούνται ότι η γαλλική πρωτοβουλία ενδέχεται να υπονομεύσει την ευρωπαϊκή συνοχή· δεν πιστεύω ότι υφίσταται ανάλογος κίνδυνος. Δεν υφίσταται κανένας ανάλογος κίνδυνος, όταν ζητείται από την Ευρώπη να εστιάσει περισσότερο στην πολιτική και λιγότερο στην αγορά.
<SPEAKER ID="025" NAME="Patrick Louis" AFFILIATION="IND/DEM">
(FR) Κυρία Πρόεδρε, κυρίες και κύριοι, η σημερινή συζήτηση είναι κρίσιμη. Ένα από τα κλειδιά για το μέλλον της ηπείρου μας έγκειται στην ικανότητά μας να αποτρέψουμε ένα βαθύ ρήγμα να διαιρέσει τη λεκάνη της Μεσογείου σε δύο ανταγωνιστικές πλευράς, από πολιτιστική και οικονομική άποψη. Παρ' όλες τις διαφορές μεταξύ των δύο οχθών του mare nostrum, αυτά που μας ενώνουν είναι ακόμη πιο ισχυρά από εκείνα που μας χωρίζουν.
<P>
Αυτός είναι ο λόγος που η πρωτοβουλία του Νικολά Σαρκοζί είναι καταρχήν έξοχη: εμφυσά νέα πνοή στη διαδικασία της Βαρκελώνης, που πήγαινε με βήμα σημειωτόν. Ωστόσο, έχω ορισμένες επιφυλάξεις για τη μέθοδο.
<P>
Όταν η Γαλλία υπέγραψε τις ευρωπαϊκές δεσμεύσεις στις διάφορες Συνθήκες, από το Μάαστριχτ μέχρι τη Λισαβόνα, συμφώνησε να εκχωρήσει στην Κοινότητα -και αυτό είναι κάτι που με λυπεί- σειρά από προνόμιά της, κυρίως στον τομέα των εξωτερικών υποθέσεων. Με όλο τον σεβασμό προς τον κ. Guénot, αυτός είναι δυστυχώς ο κόσμος στον οποίο μας υποχρεώνουν να ζήσουμε αυτές οι Συνθήκες. Αυτός είναι ο λόγος που, κατά τη γνώμη μου, είναι κάπως ασυνεπές να ξεκινήσουμε ένα τέτοιο εγχείρημα, με τυμπανοκρουσίες των ΜΜΕ. Στην πραγματικότητα, η Γαλλία δεν έχει πλέον την εξουσία να το επιβάλει σε κανέναν. Ο μοναδικός τρόπος για να πάμε μπροστά ήταν να κάνουμε χρήση όλων των διπλωματικών και ανθρώπινων πόρων που έχει στη διάθεσή της η Γαλλία, για να πείσουμε τους εταίρους της να διεκπεραιώσουν τη μεταρρύθμιση της διαδικασίας της Βαρκελώνης, χωρίς να δίνεται η εντύπωση ότι ξεγίνεται ό,τι είχε ήδη επιτευχθεί, έστω και αν αυτό που υπήρχε κάθε άλλο παρά ικανοποιητικό ήταν.
<P>
Το αποτέλεσμα αυτής της ασυνέπειας μπορεί να το δει κανείς σήμερα, διότι βεβαίως δεν είναι καθόλου σύμπτωση ότι αυτή η συζήτηση αναβλήθηκε από χθες, όταν το Συμβούλιο θα μπορούσε να συμμετάσχει, για σήμερα το πρωί, που εκπροσωπείται μόνο η Επιτροπή. Αυτό πρέπει να είναι κάτι περισσότερο από ένα μήνυμα: η Επιτροπή δεν προτίθεται να παρατήσει αυτό το θέμα.
<SPEAKER ID="026" NAME="Tokia Saïfi" AFFILIATION="PPE-DE">
(FR) Κυρία Πρόεδρε, κυρία Επίτροπε, χαίρομαι που η "Διαδικασία της Βαρκελώνης: Ένωση για τη Μεσόγειο" βρίσκεται σήμερα στην κορυφή της ευρωπαϊκής ημερήσιας διάταξης.
<P>
" ανάλυση της Επιτροπής φαίνεται να είναι προσφυής. Με βάση το κεκτημένο της ευρωμεσογειακής συνεργασίας, που αναλήφθηκε από το 1995, εμφυσά νέα πνοή στη διαδικασία με στόχο να υπερπηδηθούν τα υφιστάμενα εμπόδια και οι ελλείψεις.
<P>
Χαίρομαι, εν προκειμένω, που οι στόχοι που θεσπίζονται εδώ θεμελιώνονται στις αρχές της ισονομίας και της ισότητας, οι οποίες βρίσκονται στο επίκεντρο της προτεινόμενης Ένωσης για τη Μεσόγειο. Τα περιφερειακά έργα, τα οποία πρόκειται να διεκπεραιωθούν, θα αναδείξουν επίσης περισσότερο την ευρωμεσογειακή εταιρική σχέση, πρωτίστως δε, θα την φέρουν πλησιέστερα στους πολίτες. Στην πράξη, με το να καταστεί ακριβώς κτήμα των ανθρώπων θα κατοχυρώσει μια ισχυρή εταιρική σχέση και μεγαλύτερη περιφερειακή συνεργασία στη Νότια Μεσόγειο.
<P>
Στην επιδίωξη αυτού του στόχου ο επίσημος ρόλος που καλείται να διαδραματίσει η Ευρωμεσογειακή Κοινοβουλευτική Συνέλευση θα είναι, κατά συνέπεια, κρίσιμος. Αυτή η Συνέλευση θα αναγνωριστεί τελικά ως μια μορφή κοινοβουλευτικής στήριξης έναντι της ευρωμεσογειακής εταιρικής σχέσης.
<P>
Τέλος, θέλω να αναφερθώ στη διακυβέρνηση του σχεδίου. Ο στόχος μας πρέπει να εξακολουθήσει να είναι η ενίσχυση των πολιτικών σχέσεων, ο καταμερισμός των ευθυνών, η προώθηση της ισότητας και η αύξηση του αριθμού των συνεδριάσεων μεταξύ των ευρωμεσογειακών εταίρων. Δεν πρέπει να αμβλύνουμε το πολιτικό περιεχόμενο αυτού του σχεδίου υπό το βάρος ενός θεσμικού μηχανισμού, που οπωσδήποτε θα οδηγήσει σε αδράνεια. Πρέπει, επίσης, να διασφαλίσουμε ότι το έργο είναι πραγματικά αποδοτικό, θεσπίζοντας συμπροεδρία Βορρά-Νότου, η οποία θα κατοχυρώνει την ισότητα και την κοινή ευθύνη, καθώς και μια γραμματεία, που θα πρέπει να είναι υπεύθυνη για τη διακυβέρνηση της Ένωσης για τη Μεσόγειο και για την παρακολούθηση της υλοποίησης των συγκεκριμένων έργων.
<P>
" Ένωση για τη Μεσόγειο αποτελεί μείζον βήμα προόδου και, όπως είπατε, κυρία Επίτροπε, θα εγκαινιάσει -ευελπιστώ- μια νέα εποχή με τους εταίρους μας, διότι μοιραζόμαστε ένα κοινό πεπρωμένο.
<SPEAKER ID="027" NAME="Carlos Carnero González" AFFILIATION="PSE">
(ES) Κυρία Πρόεδρε, εφόσον υπάρχει ζωή εκτός του Ευρωπαϊκού Κοινοβουλίου, φαντάζομαι ότι ορισμένοι από εμάς έχουν την ευκαιρία να πηγαίνουν που και που κινηματογράφο το σαββατοκύριακο.
<P>
Το έπραξα την προηγούμενη Κυριακή και είδα μια ταινία που συστήνω θερμά και δεν έχω κανένα οικονομικό συμφέρον από την παραγωγή ή τη διανομή της: ονομάζεται The Yacoubian Building και εξετάζει τα πολιτικά, οικονομικά, κοινωνικά και πολιτισμικά προβλήματα που βιώνει μια πολύ μεγάλη μεσογειακή χώρα, η Αίγυπτος.
<P>
Σε κανένα σημείο σε αυτήν την ταινία, που διαρκεί σχεδόν δυόμιση ώρες, δεν γίνεται κάποια αναφορά στην Ευρωπαϊκή Ένωση, στην παρουσία μας, στη διαδικασία της Βαρκελώνης. Αυτό σημαίνει, άραγε, ότι η διαδικασία της Βαρκελώνης δεν υφίσταται, ότι δεν υπήρξε επιτυχής; Όχι, δεν πρέπει να συγχέουμε τα πράγματα. Δεν υπήρξε αρκούντως ορατή, περιείχε όμως στοιχεία που ωφέλησαν τους ανθρώπους και σήμερα πλέον αποτελούν σημείο αναφοράς για ένα διαφορετικό είδος εξωτερικής πολιτικής, με βάση την ισότητα.
<P>
" διαδικασία της Βαρκελώνης βρίσκεται στον αντίποδα της ιστορικής σχέσης μεταξύ Ευρώπης και Νότιας Μεσογείου. Δεν είναι μια νεοαποικιακή διαδικασία, δεν είναι μια διαδικασία απαιτήσεων· είναι μια διαδικασία εταιρικής σχέσης, μια διαδικασία σύνδεσης, και δεν πρέπει να το λησμονούμε αυτό.
<P>
Αυτή η διαδικασία δεν κατάφερε να αλλάξει τη μείζονα δυναμική της Μεσογείου, πώς όμως θα μπορούσαμε να περιμένουμε να αλλάξει σε μόλις 10 χρόνια μια δυναμική που υφίστατο επί εκατοντάδες χρόνια; Ωστόσο, πέτυχε να δώσει νέα κατεύθυνση σε ορισμένες από αυτές τις δυναμικές. Πρέπει, επομένως, να την ενισχύσουμε σε πολιτικό και θεσμικό επίπεδο, μέσω προγραμμάτων, μέσω χρηματοδότησης. Αυτή είναι η Ένωση για τη Μεσόγειο.
<P>
" Ευρωπαϊκή Επιτροπή το δηλώνει αυτό καθαρά στην ανακοίνωσή της, και το Ευρωπαϊκό Κοινοβούλιο πρόκειται, επομένως, να στηρίξει την ανακοίνωση σήμερα και να στηρίξει εκείνο που θέλει η συντριπτική πλειονότητα των ευρωπαϊκών κυβερνήσεων: περισσότερη διαδικασία της Βαρκελώνης, περισσότερη διαδικασία της Βαρκελώνης, περισσότερη διαδικασία της Βαρκελώνης. Αυτή είναι η Ένωση για τη Μεσόγειο: όχι περισσότερες δομές, αλλά η δυνατότητα να ζήσουν οι άνθρωποι μια καλύτερη ζωή χάρη σε μια συνεργασία μεταξύ ίσων.
<P>
Θέλω να πω ότι σε αυτήν την περίπτωση η Ευρωμεσογειακή Κοινοβουλευτική Συνέλευση πρέπει να αποτελέσει το νομοθετικό όργανο που προσδίδει δημοκρατική νομιμοποίηση σε αυτήν τη διαδικασία. Δεν είναι σύμπτωση ότι εσείς, κυρία Rothe, μέλος της Ευρωμεσογειακής Κοινοβουλευτικής Συνέλευσης, προεδρεύετε σήμερα της συνεδρίασης.
<SPEAKER ID="028" NAME="Baroness Nicholson of Winterbourne" AFFILIATION="ALDE">
(EΝ) Κυρία Πρόεδρε, ευχαριστώ όλους τους συναδέλφους που μίλησαν και στήριξαν τη διαδικασία της Βαρκελώνης επί πολλά χρόνια. Είναι μια υπέροχη σύλληψη και αξίζει να πετύχει. Επικροτώ ιδιαίτερα την πρωτοβουλία του Προέδρου Pöttering να διαμορφώσει κάποια δομή εντός του Ευρωπαϊκού Κοινοβουλίου για να προωθήσει τη διαδικασία της Βαρκελώνης, καθώς και τη δέσμευση του Προέδρου Σαρκοζί για ενίσχυση της διαδικασίας με διάφορες πτυχές.
<P>
Σήμερα, η Δευτέρα, 9 Ιουνίου, σηματοδοτεί την έναρξη του Μεσογειακού Πανεπιστημίου της Ευρωπαϊκής Ένωσης. Συνάδελφοι, θέλω να σημειώσετε αυτήν την ημερομηνία. Λέμε ότι η επιτυχία μας εδράζεται στον διάλογο, και χαρακτηριστικό παράδειγμα της ευρωμεσογειακής διαδικασίας πρέπει να αποτελέσει ένα επιτυχημένο πανεπιστήμιο. Συγχαίρω τη σλοβενική Προεδρία που προσέφερε την έδρα του Πανεπιστημίου, ερωτώ όμως τους συναδέλφους όλων των επιτροπών -και την Επιτροπή και το Συμβούλιο των Προέδρων- γιατί δεν έχει προβλεφθεί κανένας προϋπολογισμός για το πανεπιστήμιο; Δεν μπορούμε βεβαίως να βασιζόμαστε σε ένα και μόνο κράτος, που ασκεί την Προεδρία -εν προκειμένω, στη Σλοβενία- για να προαγάγουμε το μέλλον του πανεπιστημίου. Αν θέλουμε να επιτύχει το πανεπιστήμιο, πρέπει να βρούμε προϋπολογισμό για τα ερχόμενα χρόνια.
<SPEAKER ID="029" NAME="José Ignacio Salafranca Sánchez-Neyra" AFFILIATION="PPE-DE">
(ES) Κυρία Πρόεδρε, η ιστορία της Μεσογείου είναι πολύ πλουσιότερη από τη γεωγραφία της. Δεν χρειάζεται να κατάγεται κάποιος από την περιοχή αυτή για να καταλάβει, όπως ορθώς επεσήμανε η Επιτροπή, τα μείζονα προβλήματα που αντιμετωπίζει: τη μετανάστευση, τις μαφίες της παράνομης διακίνησης και εμπορίας ανθρώπων, που δυστυχώς δεν αναφέρεται στην πρόταση ψηφίσματος, τα ναρκωτικά, το οικονομικό χάσμα μεταξύ των δύο πλευρών της Μεσογείου και, βεβαίως, τον ριζοσπαστικό ισλαμικό φονταμενταλισμό, που είναι μια από τις μεγαλύτερες μαύρες τρύπες της διεθνούς πολιτικής.
<P>
Εξ ου και η σημασία της κατάστασης στη Μεσόγειο για τη σταθερότητα και την ασφάλεια του δικού μας πολιτικού σχεδίου. Επικροτούμε, κατά συνέπεια, αυτήν την ανακοίνωση της Επιτροπής: επικροτούμε την προσήλωσή της, δεδομένου ότι εκπλήρωσε γρήγορα μια εντολή του Ευρωπαϊκού Συμβουλίου· επικροτούμε τον πραγματισμό της, δεδομένου ότι θέτει τα πράγματα σε προοπτική· επικροτούμε την κοινή λογική της, δεδομένου ότι υπογραμμίζει τη συμπληρωματικότητα και την πολυμερή φύση των πρωτοβουλιών, που διαμορφώνονται σε αυτήν τη νέα πρωτοβουλία με στόχο ακριβώς να εμφυσήσουμε νέα πνοή στη διαδικασία της Βαρκελώνης.
<P>
Θέλω να επισημάνω, κυρία Πρόεδρε, ότι δεν συμφωνώ με ορισμένες από τις επικρίσεις που διατυπώθηκαν στη διάρκεια αυτής της συζήτησης. Πιστεύω ότι, όταν είναι αναγκαίο, η Ευρωπαϊκή Ένωση και η Επιτροπή δίνουν προτεραιότητα στα ιδανικά έναντι των αριθμητικών στοιχείων, και είναι σαφές ότι στην εξωτερική της δράση η Ευρωπαϊκή Ένωση επιχειρεί πάντοτε να προασπίζεται τις αρχές στις οποίες πιστεύουμε. Ωστόσο, είναι επίσης γεγονός, κυρία Πρόεδρε, ότι συχνά πρέπει να προσγειωνόμαστε από τη μακαριότητα και τις μεγάλες αρχές στα λογιστικά βιβλία, προκειμένου να διασφαλίσουμε την αξιοπιστία και τον πραγματισμό και να περάσουμε από τα λόγια στις πράξεις σε ό,τι αφορά τις πολιτικές που θέλουμε να προωθήσουμε.
<P>
Κατά συνέπεια, κυρία Πρόεδρε, είναι πολύ εύκολο να ασκεί κανείς κριτική και να προτείνει πρωτοβουλίες, αυτές όμως οι πρωτοβουλίες πρέπει να αξιολογούνται σε σχέση με τους χρηματοδοτικούς πόρους που δίνουν τα κράτη μέλη στην Ευρωπαϊκή Ένωση για να υλοποιήσει καταλλήλως τις πολιτικές. Πιστεύω, επομένως, κυρία Πρόεδρε, ότι, στο πλαίσιο της τρέχουσας δημοσιονομικής προοπτικής, έχουμε ό,τι έχουμε και, εάν δεν χρησιμοποιήσουμε αυτούς τους πόρους, θα αδυνατούμε να υλοποιήσουμε τις φιλοδοξίες για τις οποίες πασχίζουμε ως Ευρωπαϊκή Ένωση.
<SPEAKER ID="030" NAME="Kader Arif" AFFILIATION="PSE">
(FR) Κυρία Πρόεδρε, κυρίες και κύριοι, η έναρξη αυτού που αποτελούσε εκείνη την εποχή τη Μεσογειακή Ένωση προκάλεσε αντιπαραθέσεις και ανησυχίες τόσο στην Ευρώπη όσο και στους μεσογειακούς μας εταίρους.
<P>
Αυτή η πρωτοβουλία σαφώς και δεν μπορούσε να είναι αμιγώς γαλλο-γαλλική ή ευρω-ευρωπαϊκή, ούτε η έκφραση ενός οράματος για τις ευρωμεσογειακές σχέσεις, που θα είναι προσανατολισμένο στην ασφάλεια.
<P>
Επομένως, επικροτώ τα λόγια της Επιτρόπου σήμερα το πρωί και τις συγκεκριμένες προτάσεις που παρουσιάστηκαν, οι οποίες διασκεδάζουν ορισμένες από τις ανησυχίες μας. Αυτό το κοινό σχέδιο πρέπει να συνίσταται σε συλλογικό διάλογο, με βάση την ισοτιμία και τη συνδιαχείριση. Εντούτοις, η ευρωμεσογειακή εταιρική σχέση είναι μια ασύμμετρη σχέση, που είναι και συναισθηματικά φορτισμένη και άλογη. Είναι προφανώς ασύμμετρη σε ό,τι αφορά το εμπόριο: τόσο το εμπόριο Βορρά-Νότου όσο και το εμπόριο Νότου-Νότου. Πρέπει, επομένως, να κοιτάξουμε αν πρέπει να δημιουργηθεί ζώνη ελεύθερων συναλλαγών το 2010. Είναι άλογη, διότι βασίζεται σε σχέσεις που συνδέονται με μια ιστορία, η οποία συχνά είναι οδυνηρή και περίπλοκη και σήμερα μεγεθύνεται από αυτό που θέλουν ορισμένοι συντηρητικοί, δηλαδή τη σύγκρουση των πολιτισμών, μια σύγκρουση μεταξύ δυτικού και ανατολικού μπλοκ.
<P>
Κατά συνέπεια, εάν έπρεπε να λάβουμε αποφάσεις, η πρώτη θα αφορούσε την εξέταση αυτής της ευρωμεσογειακής σχέσης σε μια αποστασιοποιημένη και έλλογη βάση. Πρέπει να είμαστε λογικοί σε ό,τι αφορά την ενίσχυση του ρόλου των κοινοβουλίων, ιδίως του ρόλου της Ευρωμεσογειακής Κοινοβουλευτικής Συνέλευσης· πρέπει να είμαστε λογικοί σε ό,τι αφορά τις προτάσεις μας για τη χρηστή διακυβέρνηση· πρέπει να είμαστε λογικοί σε ό,τι αφορά την ενίσχυση που μπορεί να παρασχεθεί από τη σκοπιά της συνεργασίας Νότου-Νότου· πρέπει, επίσης, να είμαστε λογικοί σε ό,τι αφορά την ελεύθερη κυκλοφορία των ανθρώπων και το ισραηλινο-παλαιστινιακό ζήτημα. Πρέπει επίσης να είμαστε αποστασιοποιημένοι, διότι, αν δεν μπορούμε, δεν θα δημιουργήσουμε αυτήν την περιοχή ειρήνης και δεν θα αποτρέψουμε αυτήν τη σύγκρουση των πολιτισμών, που επιθυμούν ορισμένοι.
<SPEAKER ID="031" NAME="Ιωάννης Κασουλίδης" AFFILIATION="PPE-DE">
(EN) Κυρία Πρόεδρε, η νέα ορμή που έχει δοθεί στη Μεσογειακή Ένωση στο πλαίσιο της διαδικασίας της Βαρκελώνης παρουσιάστηκε ωραία από την Επίτροπο Ferrero-Waldner και από προηγούμενους ομιλητές. Οι ιδέες της Βαρκελώνης είναι τώρα περισσότερο επίκαιρες από ποτέ. Το χάσμα ευημερίας μεταξύ της Ευρωπαϊκής Ένωσης και των περισσοτέρων μεσογειακών χωρών δυστυχώς διευρύνθηκε. Το βαθμιαίο άνοιγμα στο ελεύθερο εμπόριο με την Ευρωπαϊκή Ένωση δεν προσήλκυσε τις εγχώριες και ξένες επενδύσεις που απαιτούνται για την άνοδο του βιοτικού επιπέδου των μεσογειακών μας εταίρων.
<P>
Πολλά θα εξαρτηθούν τώρα από την επιτυχία των νέων έργων που προτείνονται, τα οποία πρέπει να είναι ορατά και απτά στους απλούς πολίτες και στις δύο πλευρές της Μεσογείου και να κινήσουν και να προσελκύσουν το ενδιαφέρον του ιδιωτικού τομέα: έργα που αφορούν θέματα όπως η πολιτική προστασία, οι συνέπειες της κλιματικής αλλαγής, η ξηρασία και η έλλειψη νερού, οι δασικές πυρκαγιές, η απορρύπανση της Μεσογείου και η ανάπτυξη τεχνολογίας, προκειμένου να κάνουμε βέλτιστη χρήση της ηλιακής ενέργειας προς όφελος και των δύο πλευρών της Μεσογείου.
<P>
Τα κοινά έργα όλων των μεσογειακών χωρών σε Βορρά και Νότο είναι ένα από τα κλειδιά για την επιτυχία. Τα ζητήματα της μετανάστευσης, της κοινωνικής ένταξης, της δικαιοσύνης και της ασφάλειας έχουν επίσης αμοιβαία επωφελή χαρακτήρα και αναδεικνύονται. Ας μην λησμονούμε ότι οι εταίροι μας είναι τώρα χώρες διέλευσης για τα κύματα της μετανάστευσης από την υποσαχάρια Αφρική.
<P>
Παραμένει ανοικτό το ζήτημα των πόρων, ιδίως για ένα φιλόδοξο σχέδιο όπως αυτό. Όσο πιο απτά και ορατά είναι τα οφέλη αυτού του σχεδίου, τόσο πιο πρόθυμα θα είναι τα κράτη μέλη να παράσχουν πόρους.
<SPEAKER ID="033" NAME="Vural Öger" AFFILIATION="PSE">
(DE) Κύριε Πρόεδρε, κυρία Επίτροπε, θέλω να συγχαρώ τον Πρόεδρο Σαρκοζί για μια φορά, έστω και με επιφύλαξη, σε αυτήν τη συγκυρία. Με τον θόρυβο που δημιούργησε αναφορικά με τις ευρωμεσογειακές σχέσεις, κατάφερε πράγματι να αναδείξει τον χαρακτήρα και τον ρόλο που αρμόζει στη διαδικασία της Βαρκελώνης, η οποία υφίσταται από το 1995, άνοιξε δε νέα συζήτηση για τη γειτονική μας περιοχή στον Νότο.
<P>
Βλέποντας, ωστόσο, την έκβαση, είναι σαφές ότι η πρωτότυπη ιδέα του κ. Σαρκοζί, που πρωτοπαρουσιάστηκε τον Φεβρουάριο του 2007, απέτυχε για τρεις λόγους. Πρώτον, ακυρώθηκε στην πράξη από την Ισπανία και την Ιταλία πιθανή εναλλακτική προοπτική για την Τουρκία έναντι της ένταξης στην ΕΕ με τη διακήρυξη που εγκρίθηκε στη Ρώμη τον Δεκέμβριο του 2007. Τότε, η καγκελάριος Μέρκελ διαβεβαίωσε ότι οι ευρωμεσογειακές σχέσεις θα αναπτύσσονταν περαιτέρω εντός των υφιστάμενων δομών της ΕΕ. Τέλος, η Επιτροπή έθεσε τώρα τροχοπέδη στα φιλόδοξα σχέδια του κ. Σαρκοζί για τη γραμματειακή και ηγετική δομή του σχεδίου. Με άλλα λόγια, είναι προφανές ότι οι τύπου "κάντο μόνος σου" προσεγγίσεις του κ. Σαρκοζί δεν θα γίνουν ανεκτές στην Ευρωπαϊκή Ένωση.
<SPEAKER ID="034" NAME="Simon Busuttil" AFFILIATION="PPE-DE">
(MT) Χρειαζόμασταν αυτήν τη νέα αρχή· χρειαζόμασταν αυτήν τη νέα ενέργεια για τη μεσογειακή πολιτική, που είναι τόσο σημαντική για τη Μεσόγειο αλλά και για την Ευρώπη. Ενδεχομένως το μεγαλύτερο ελάττωμα της διαδικασίας της Βαρκελώνης ήταν ότι οι γειτονικές χώρες στην Κεντρική Μεσόγειο αισθάνονταν ανέκαθεν ότι αυτή ήταν μια ευρωπαϊκή διαδικασία που τους επιβλήθηκε, και δεν υπήρχε αρκετή αίσθηση ισοτιμίας και αίσθηση ισότιμης συμμετοχής. Στη διάσκεψη κορυφής στις 13 Ιουλίου, πρέπει να διασφαλίσουμε ότι οικοδομούμε αυτό το νέο σχέδιο της Ένωσης για τη Μεσόγειο βάσει πραγματικής ιδιότητας μέλους και πραγματικής ισοτιμίας. Πρέπει να το οικοδομήσουμε σε δομές που είναι διακριτές και δεν επιβάλλουν τις προοπτικές μας σε άλλους. Αυτό, φυσικά, σημαίνει ότι υπάρχουν υποχρεώσεις καθώς και δικαιώματα και για τις δυο πλευρές, όχι μόνο για τη μία πλευρά. Επικροτούμε αυτήν την πρόταση με ανάμεικτη αίσθηση σκεπτικισμού, ταυτόχρονα όμως και ελπίδας. Ευελπιστώ ότι η ελπίδα θα κατισχύσει έναντι του σκεπτικισμού.
<SPEAKER ID="035" NAME="Luís Queiró" AFFILIATION="PPE-DE">
(PT) " διαδικασία της Βαρκελώνης υφίσταται μόνο, διότι σειρά από θέματα πολιτικής που αφορούν την Κεντρική Ευρώπη επηρεάζονται από τη σχέση μας με τον Νότο. " ενέργεια, η καταπολέμηση της τρομοκρατίας, η δημογραφία και η μετανάστευση, η οικονομική ανάπτυξη και η καταπολέμηση του εγκλήματος είναι μερικά από τα ζητήματα αυτά. Ωστόσο, πρέπει να αναγνωρίσουμε ότι η διαδικασία της Βαρκελώνης αυτή καθεαυτή δεν υπήρξε επιτυχής.
<P>
" μεγαλύτερη επιτυχία της Ευρώπης ήταν μάλιστα η προώθηση των μεταρρυθμίσεων στις υποψήφιες προς ένταξη χώρες. Ωστόσο, αυτές οι χώρες στις νότιες ακτές της Μεσογείου δεν μπορούν να ενταχθούν στην Ευρωπαϊκή Ένωση, αλλά σε ορισμένες περιπτώσεις είναι οι πλέον προβληματικοί μας γείτονες. Κατά συνέπεια, το ερώτημα είναι με ποιον τρόπο πρέπει να αλλάξουμε τη στρατηγική μας για να επανεκκινήσουμε τη διαδικασία, ώστε η νέα Ένωση για τη Μεσόγειο να μην αποτελέσει μόνο μία ακόμη ωραία ιδέα.
<P>
Πιστεύουμε, άραγε, ότι ο τρόπος για να προχωρήσουμε είναι να στηρίξουμε συγκεκριμένες επενδύσεις στο πλαίσιο πραγματικά ανοικτών αγορών; Πιστεύουμε, άραγε, στη μεγαλύτερη δυνατή πρόσβαση σε κοινοτικά μέσα ανάκτησης; Υπερασπιζόμαστε την ιδέα να εξαρτάται το ποσό της βοήθειας από την ποιότητα των μεταρρυθμίσεων που πρέπει να επιχειρηθούν; Έτσι πιστεύω, διότι τα προβλήματα της Μεσογείου είναι και δικά μας προβλήματα. Πρέπει να έχουμε υπόψη ότι, αν αποτύχουμε να κατανοήσουμε τι πήγε στραβά στη Βαρκελώνη, δεν θα μπορέσουμε να προσδώσουμε νέα δυναμική στη σχέση με τους νότιους εταίρους μας.
<SPEAKER ID="036" NAME="Erna Hennicot-Schoepges" AFFILIATION="PPE-DE">
(FR) Κύριε Πρόεδρε, θέλω να ζητήσω από την Επίτροπο, κ. Ferrero-Waldner, να μην βλέπει αυτήν τη διαδικασία της Βαρκελώνης ως αμιγώς οικονομική διαδικασία. Όταν η Ευρώπη χρειάζεται ενέργεια, στρέφεται στην Αφρική για να επωφεληθεί από τον ήλιο και την άμμο της. Μήπως αυτό δεν παραείναι λίγο; Δεν θα έπρεπε να υλοποιήσουμε αυτήν τη διαδικασία με το να εργαστούμε στον τομέα του πολιτισμού; Θα αντιμετωπίσουμε χώρες που είναι πολύ διαφορετικές, περήφανες χώρες, χώρες που έχουν ιστορία και μεγάλη κουλτούρα. Δεν θα έπρεπε να καταβάλουμε προσπάθειες για να βελτιώσουμε την κοινωνική συνοχή μέσω ενός εμβριθούς πολιτιστικού έργου;
<P>
Ούτε ένα έγγραφο δεν αναφέρεται στο Ίδρυμα Anna Lindt, που εδώ και κάποια χρόνια πασχίζει να προωθήσει τη συνεργασία. Θα ήθελα επίσης διακαώς να δω περαιτέρω πρόοδο και στο θέμα του προτεινόμενου ευρωαραβικού πανεπιστημίου.
<SPEAKER ID="037" NAME="Marusya Ivanova Lyubcheva" AFFILIATION="PSE">
(BG) Κύριε Πρόεδρε, κυρία Επίτροπε, το θέμα που αφορά την εγκαθίδρυση Ένωσης της Μαύρης Θάλασσας είναι στρατηγικής σημασίας. Αυτή είναι μια διαδικασία για κοινή μελλοντική ανάπτυξη, που θα αφορά όχι μόνο την αυξανόμενη επιρροή της Ευρωπαϊκής Ένωσης και την οικονομική συνεργασία, αλλά και την καλή γειτονία.
<P>
" Μεσόγειος, με τις πλούσιες πολιτιστικές και ιστορικές της πτυχές και τη σύγχρονη πολιτική και οικονομική της επιρροή, είναι ιδιαίτερα σημαντική. Το θεωρώ αυτό ως μια διαδικασία, ένα βήμα προς πιο παγκόσμιο ρόλο της ΕΕ συνολικά, σε σύγκριση με οποιασδήποτε χώρας ξεχωριστά.
<P>
Ταυτόχρονα, ο μεσογειακός άξονας ανάπτυξης των πολιτικών της ΕΕ πρέπει να διασυνδέεται με την ανατολική διάσταση των στρατηγικών έργων της ΕΕ. Οι περιοχές της Μαύρης Θάλασσας ανέκαθεν συνδέονταν με τη Μεσόγειο και, επομένως, αμφότερα πρέπει να είναι συγκρίσιμα και να τεθούν σήμερα σε ισότιμη βάση.
<P>
Αυτός είναι ο μόνος τρόπος να επιτύχουμε νέα αποδοτικότητα, μεγαλύτερη επιρροή των πολιτικών και των αξιών της Ευρωπαϊκής Ένωσης. Θα οδηγήσει σε νέα προστιθέμενη αξία των πολιτικών της ΕΕ.
<SPEAKER ID="038" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, θα ήθελα να πω στην Επίτροπο ότι ο σχεδιασμός κατασκευής αυτοκινητοδρόμων δεν θα επιλύσει τα σοβαρά προβλήματα που αντιμετωπίζει η Μεσόγειος, εκτός αν προτίθεται να πείσει τον Πρόεδρο Σαρκοζί να κατασκευάσει έναν αυτοκινητόδρομο με έξι λωρίδες κυκλοφορίας, που θα συνδέει τη Γαλλία με την Τουρκία!
<P>
Κυρία Επίτροπε, η εισαγωγική σας ομιλία με απογοήτευσε, διότι δεν αναφερθήκατε σε ορισμένα από τα μείζονα πολιτικά προβλήματα στη Μεσόγειο. Αναφέρομαι, για παράδειγμα, στην κατοχή από το Ισραήλ εδάφους που ανήκει στους Παλαιστίνιους· στην κατοχή της Κύπρου από την Τουρκία· και στον συνεχιζόμενο αποικισμό, σε τούτον τον 21ο αιώνα, τμήματος του Μαρόκου από την Ισπανία, που έχει δύο αποικίες στο Μαρόκο, καθώς και στις δύο αποικίες της Βρετανίας στην Κύπρο και -όπως αντιλαμβάνομαι- στην αποικία στην Ισπανία.
<P>
Αν δεν αντιμετωπίσετε αυτά τα σοβαρά ζητήματα, δεν θα μπορέσουμε να μετουσιώσουμε σε πράξη αυτά τα θεωρητικά σχέδια για μια Μεσογειακή Ένωση.
<SPEAKER ID="039" NAME="Ryszard Czarnecki" AFFILIATION="UEN">
(PL) Κύριε Πρόεδρε, η Ευρώπη πραγματικά αναπνέει από δύο πνεύμονες. Ο ένας από αυτούς τους πνεύμονες είναι η μεσογειακή διάσταση, την οποία συζητούμε στην παρούσα φάση. " άλλη είναι η ανατολική διάσταση, που περιλαμβάνει χώρες που συνορεύουν εν μέρει με την Πολωνία. Εν είδει παραδείγματος θα μπορούσα να αναφέρω την Ουκρανία, τη Λευκορωσία και τη Ρωσία. " ανατολική διάσταση περιλαμβάνει επίσης χώρες στον Καύκασο, όπως είναι η Γεωργία και η Αρμενία.
<P>
Είναι ορθό και προσήκον που σήμερα, 13 χρόνια μετά τη Βαρκελώνη, πρέπει να αφιερώσουμε τόσο πολύ χρόνο στη ζωτικής σημασίας μεσογειακή διάσταση της ευρωπαϊκής μας πολιτικής. Πρέπει, ωστόσο, να τονιστεί με έμφαση ότι αυτό είναι ένα μόνο τμήμα ενός μεγαλύτερου συνόλου. " πολιτική έναντι των χωρών της λεκάνης της Μεσογείου είναι αναγκαία και πρέπει να ανανεωθεί, είναι όμως ένα μόνο στοιχείο της ευρύτερης εξωτερικής πολιτικής της Ευρωπαϊκής Ένωσης. " πολιτική μας προς τα μελλοντικά μέλη της Ευρωπαϊκής Ένωσης πρέπει να αποτελέσει πολύ σημαντικό σκέλος της τελευταίας. Για να το θέσω απερίφραστα, δεν πιστεύω ότι οποιαδήποτε από τις μεσογειακές χώρες, για τις οποίες συζητάμε σήμερα, θα ενταχθεί στην Ένωση. Αντίθετα, η Ουκρανία, η Γεωργία και η Αρμενία προορίζονται να γίνουν μέλη.
<SPEAKER ID="040" NAME="Marie Anne Isler Béguin" AFFILIATION="Verts/ALE">
(FR) Κύριε Πρόεδρε, κυρία Επίτροπε, σε ό,τι με αφορά, στο ταγκό χρειάζονται δύο. Αυτό που θέλω να μάθω είναι αν υπάρχει πραγματικά αρκετό ενδιαφέρον από την άλλη πλευρά της Μεσογείου. Όταν βλέπουμε σήμερα τον χορό στον οποίο πρέπει να επιδοθεί η γαλλική κυβέρνηση για τη συνάθροιση στην πράξη των αρχηγών κρατών της Μεσογείου, για να τους πείσει να έλθουν στο Παρίσι στις 13 Ιουλίου, αναρωτιέμαι αν πραγματικά υπάρχει η ίδια δέσμευση από την άλλη πλευρά.
<P>
Θέλω να σας πω ότι το αναθεωρημένο σας σχέδιο είναι άκρως ενδιαφέρον. " Ευρωπαϊκή Ένωση οικοδομήθηκε μετά τον πόλεμο με βάση τον άνθρακα και τον χάλυβα. Αν προτείνουμε στους εταίρους μας την οικοδόμηση ενός σχεδίου για τον 21ο αιώνα που θα βασίζεται στην κλιματική αλλαγή, στις ανανεώσιμες πηγές ενέργειας, στην αποκατάσταση ενός μεσογειακού περιβάλλοντος, το οποίο έχει καταστραφεί εντελώς, τότε ναι, μπορούμε να στηρίξουμε αυτό το σχέδιο. Ωστόσο, πού είναι η συνέπεια, κυρία Επίτροπε; Τι μπορούμε να πούμε γι' αυτήν την "παράσταση για έναν" του κ. Σαρκοζί, που ακόμη και σήμερα, πριν από την Προεδρία του, παρωθεί την Αλγερία να υπογράψει συμφωνία για την εγκατάσταση πυρηνικού σταθμού; Νομίζω ότι αυτό είναι ένα σαφές παράδειγμα της αντίφασης που ενδεχομένως υφίσταται μεταξύ του Συμβουλίου και της Επιτροπής.
<SPEAKER ID="041" NAME="Carlo Fatuzzo" AFFILIATION="PPE-DE">
(IT) Κύριε Πρόεδρε, κυρίες και κύριοι, ο κ. Ματσάκης έχει πολύ δίκιο: συμφωνώ σε μεγάλο βαθμό με όσα είπε. Ανέκαθεν υπήρχαν δυσχέρειες και προβλήματα για τα κράτη που βρέχονται από το mare nostrum, όπως αποκαλείτο πριν από 2000 χρόνια.
<P>
Ωστόσο, αυτό το οποίο είπε ο κ. Watson, ο Πρόεδρος της Ομάδας των Φιλελευθέρων, είναι επίσης αλήθεια κατά τη γνώμη μου: πρέπει να μάθουμε να δίνουμε, όσο και να παίρνουμε. Καλώ, επομένως, τη νέα κυβέρνηση της Ιταλίας υπό τον πρωθυπουργό Μπερλουσκόνι να εισακούσει τις εκκλήσεις και παρακλήσεις του συνταγματάρχη Καντάφι, που με μεγάλη μας προθυμία ικανοποιήσαμε την περίοδο της υπόθεσης των βουλγάρων νοσοκόμων, αγνοώντας οτιδήποτε κρυβόταν από πίσω. Ζήτησε επανειλημμένως από την Ιταλία να κατασκευάσει έναν αυτοκινητόδρομο στη χώρα του. Ένας αυτοκινητόδρομος θα ωφελήσει όχι μόνο τον συνταγματάρχη Καντάφι αλλά και όλους τους κατοίκους της Βόρειας Αφρικής, επομένως θα έχουμε επιδείξει την καλή μας θέληση και θα έχουμε κάνει κάτι θετικό για τη Μεσόγειο, συνολικά.
<SPEAKER ID="042" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, η λεκάνη της Μεσογείου και η Μέση Ανατολή είναι σημαντικές από στρατηγική άποψη περιοχές από τη σκοπιά της Ευρωπαϊκής Ένωσης. Είναι ολοφάνερο ότι πρέπει να δημιουργηθεί μια περιοχή ειρήνης και οικονομικής σταθερότητας με βάση τις αρχές της δημοκρατίας, της αλληλεγγύης και της συνεργασίας, αν θέλουμε πράγματι να αντιμετωπίσουμε κοινές προκλήσεις. Είναι, επίσης, αναγκαίο να αναζωογονήσουμε και να αναπτύξουμε τη διαδικασία της Βαρκελώνης, ώστε να θεσπίσουμε μια ισχυρή εταιρική σχέση στον τομέα της εξωτερικής πολιτικής και της πολιτικής ασφαλείας με στόχο την καταπολέμηση της τρομοκρατίας.
<P>
Ωστόσο, η ευρωμεσογειακή εταιρική σχέση δεν μπορεί να εστιάζει αποκλειστικά σε θέματα που αφορούν την οικονομία και το εμπόριο. Πρέπει να συμβαδίζει με ενισχυμένη περιφερειακή συνεργασία, στενότερη κοινωνική ολοκλήρωση και συνεργασία στον τομέα της προστασίας του φυσικού περιβάλλοντος. Επιπλέον, πρέπει να τονίσουμε με έμφαση την ανάγκη ενίσχυσης των πολιτικών που στοχεύουν στην ανάδειξη του ρόλου των γυναικών στις μεσογειακές κοινωνίες μέσω της προώθησης της ισότητας των φύλων. Ο σεβασμός στα έθιμα και τις παραδόσεις δεν πρέπει να παραβιάζει τα θεμελιώδη δικαιώματα των γυναικών.
<P>
Συμπερασματικά, θέλω να επικροτήσω την πρόταση της Επιτροπής για την Ευρωμεσογειακή Κοινοβουλευτική Συνέλευση. Ο ρόλος και η δημοκρατική νομιμοποίηση της τελευταίας πρέπει να ενισχυθούν.
<SPEAKER ID="043" NAME="Benita Ferrero-Waldner">
μέλος της Επιτροπής. - (FR) Κύριε Πρόεδρε, κυρίες και κύριοι, θα συνεχίσω στα γαλλικά. Ενδεχομένως ο κ. Schulz δεν συμφωνεί, πιστεύω όμως ότι ο Πρόεδρος Σαρκοζί παρείχε την παρόρμηση για την Ένωση για τη Μεσόγειο. Αυτός είναι ο λόγος που νομίζω ότι για μια φορά και εγώ θα συνεχίσω να μιλώ σε αυτήν τη γλώσσα.
<P>
Καταρχάς, βλέπω, κυρίες και κύριοι, ότι αυτή η συζήτηση ή αυτό το θέμα προκάλεσε ισχυρές αντιδράσεις. Όλοι έχουν να πουν κάτι για το θέμα, και αυτό είναι εξαιρετικά σημαντικό. Είναι γεγονός πως, σε ό,τι με αφορά, ενδεχομένως η ειρήνη στη Μεσόγειο να περιβάλλεται από αβεβαιότητες. Είναι επίσης γεγονός ότι εξακολουθεί να υπάρχει χάσμα ανάμεσα στις δύο όχθες: μειώνεται, αλλά εξακολουθεί να υφίσταται. Πρέπει να λάβουμε υπόψη την πρόοδο που επιτεύχθηκε: μακροοικονομική σταθερότητα, χαμηλότερος πληθωρισμός, αισθητά βελτιωμένα ανθρώπινα δικαιώματα. Φυσικά, υπολείπονται ακόμα να γίνουν πάρα πολλά πράγματα. Από τη μια πλευρά, είναι αδήριτη η ανάγκη μεταρρυθμίσεων, και αυτές οι μεταρρυθμίσεις πρέπει να είναι ταχύτερες και περιεκτικότερες. Επιπλέον, είναι ζωτικής σημασίας το ζήτημα του εμπορίου και των επενδύσεων. Δεν συμφωνώ με τον κ. Wurtz ότι η διαδικασία της Βαρκελώνης είναι νεκρή. Όχι, όπως έλεγα ανέκαθεν, αποδείχτηκε πολύ δύσκολη η εφαρμογή της εξαιτίας των υφιστάμενων πολιτικών προβλημάτων, και αυτό είναι γεγονός. Όπως γνωρίζουμε, όταν συζητούνταν τα πολιτικά προβλήματα, το ζήτημα αφορούσε τη διαδικασία της Βαρκελώνης. Δυστυχώς, αυτά τα προβλήματα θα παραμείνουν, ακόμη και αν επιχειρήσουμε να παρακάμψουμε αυτά τα ζητήματα μέσω πολύ συγκεκριμένων έργων, κάτι το οποίο στηρίζω. Πιστεύω, επομένως, ότι αυτή η ιδέα είναι μια καλή ιδέα και νομίζω ότι την ανανεώσαμε μέσω μιας πραγματιστικής και συγκεκριμένης προσέγγισης που, βεβαίως, περιλαμβάνει τα πάντα.
<P>
Σε ό,τι αφορά το ελεύθερο εμπόριο και τις συμφωνίες ελεύθερων συναλλαγών, κυρίες και κύριοι, πρέπει να επισημάνω ότι, ως αποτέλεσμα των υπερβολικά μεγάλων μεταβατικών περιόδων, το 2010 είναι η πρώτη χρονιά κατά την οποία θα μπορέσουμε να υλοποιήσουμε αυτές τις συμφωνίες. Μάλιστα, εξακολουθούμε να μην έχουμε καθόλου συμφωνίες ελεύθερων συναλλαγών. Σε ό,τι αφορά τη γεωργία, βρισκόμαστε στο μέσο διαπραγματεύσεων, είναι όμως πολύ περίπλοκο και για την άλλη πλευρά, διότι συνεπαγόταν όχι μόνο να δώσουμε, αλλά και να πάρουμε. Αυτές οι διαπραγματεύσεις είναι πάντοτε δύσκολες. Οι συμφωνίες ελεύθερων συναλλαγών με την Τυνησία και το Ισραήλ θα τεθούν σε ισχύ το 2010. Βρίσκεται στο τελικό στάδιο παρόμοια συμφωνία με το Μαρόκο, απαιτούνται όμως ακόμα σημαντικές προσπάθειες. " τελευταία ενδιαφερόμενη χώρα θα είναι η Αίγυπτος. Μπορείτε, επομένως, να διαπιστώσετε ότι τα πράγματα κινούνται πολύ αργά, και αυτό όχι εξαιτίας της διαδικασίας· είναι εξαιτίας των ίδιων των χωρών, που δεν επιθυμούν να προχωρήσουν με κάπως ταχύτερους ρυθμούς. Αυτό είναι σημαντικό να το επισημάνουμε. Παρά ταύτα, αυτή η νέα ιδέα είναι μια καλή ιδέα, μια ευκαιρία, και ελπίζω ότι οι εταίροι θα την εκμεταλλευτούν. Είναι επίσης γεγονός, κυρία Isler-Béguin, ότι οι εταίροι πρέπει σαφώς να θέλουν να χορέψουν. Γι' αυτό η Επιτροπή μίλησε με καθέναν από αυτούς για να διασφαλίσει ότι η πρότασή της αντικατόπτριζε τους προβληματισμούς τους και τις απόψεις τους.
<P>
Σε ό,τι αφορά τα ανθρώπινα δικαιώματα, κυρίες και κύριοι, πρέπει να επισημάνω ότι εγώ η ίδια δεν θα είχα κάνει τίποτα, αν δεν υπήρχαν καθόλου ανθρώπινα δικαιώματα. Πάντως, η διαδικασία της Βαρκελώνης παραμένει· αυτή είναι η ιδέα. Τα θεσμικά όργανα επίσης εμπλέκονται. Καταρχήν, τα θεσμικά όργανα διαδραματίζουν έναν ρόλο, και το ίδιο ισχύει για το Ίδρυμα Anna Lindt. Βέβαια, το Ίδρυμα Anna Lindt είναι παρόν, και με έναν νέο Πρόεδρο και έναν νέο Διευθυντή αυτές οι πτυχές πρέπει να ενισχυθούν περαιτέρω. Αυτά τα πράγματα δεν είναι χαμένα. " πολιτική γειτονίας που ανέφερα, η οποία είναι μια διμερής πολιτική, βεβαίως και παραμένει επίσης, διότι μέσω των σχεδίων δράσης της πραγματικά επιχειρεί να ενισχύσει και να προωθήσει τις μεταρρυθμίσεις. Μην νομίσετε, επομένως, ότι δεν εμπλέκεται. Αυτή είναι η πραγματική προστιθέμενη αξία των έργων που πράγματι υλοποιήσαμε και επισημάναμε.
<P>
Σε ό,τι αφορά το ευρωμεσογειακό πανεπιστήμιο στο Portorož, πιστεύω καταρχάς ότι είναι μια έξοχη ιδέα της σλοβενικής Προεδρίας. Θα παραστώ προσωπικά η ίδια στα εγκαίνιά του· προσκλήθηκα σε αυτά και προτίθεμαι οπωσδήποτε να παρευρεθώ.
<P>
Σε ό,τι αφορά τη χρηματοδότηση, πρωτίστως, αφού είναι μια σλοβενική ιδέα, είναι απολύτως φυσικό ότι η Σλοβενία πρέπει να συνεισφέρει και αυτή, πράγμα το οποίο θα πράξει με ένα ποσό της τάξης του ενός εκατ. ευρώ. Μου ζητήθηκε επίσης συνεισφορά, γι' αυτό και προσπάθησα να βρω κάτι από πόρους που, καταρχήν, έχουν ήδη κατανεμηθεί. Αυτό κάθε άλλο παρά εύκολο είναι. Βρήκα 1 εκατ. ευρώ, τα οποία θα συνεισφέρω σε αυτό το σχέδιο. Ωστόσο, υπάρχουν άλλα χρηματοδοτικά μέσα και ενημέρωσα την Προεδρία γι' αυτά. Καταρχάς, υπάρχουν πόροι από τα διαρθρωτικά ταμεία και το Ταμείο Συνοχής, που απλώς πρέπει να αναδιανεμηθούν στη Σλοβενία και, δεύτερον, υπάρχουν πόροι για την έρευνα και την εκπαίδευση. Επομένως, υπάρχουν διαθέσιμοι πόροι. Επιπλέον, γνωρίζετε όλοι βεβαίως τις υποτροφίες Erasmus, που εξακολουθούν να ισχύουν. Αυτό είναι κάτι νέο, το οποίο θα ενισχύσουμε.
<P>
Θέλω να μιλήσω εν συντομία για τον πολιτισμό, κυρία μου. Νομίζω πως κάποιος ανέφερε ότι ο Robert Schuman είπε κάποτε ότι, αν έπρεπε να ξεκινήσουμε πάλι να οικοδομούμε την Ευρωπαϊκή Ένωση, θα έπρεπε να αρχίσουμε με τον πολιτισμό. Αυτό είναι γεγονός, όσο όμως υπάρχει τόσο μεγάλη φτώχεια, τόσος πολύς αναλφαβητισμός, κτλ., πρέπει να κάνουμε και άλλα πράγματα και επαναλαμβάνω ό,τι είπα σε σχέση με τα ανθρώπινα δικαιώματα: όλα τα πολιτιστικά προγράμματα εξακολουθούν να ισχύουν και υπάρχουν ουκ ολίγα.
<P>
Τέλος, θέλω να πω δυο κουβέντες για τη γραμματεία, διότι αυτή ήταν μια πολύ συγκεκριμένη ερώτηση. Λαμβάνοντας υπόψη τις διαφορετικές απόψεις που εκφράστηκαν, συμπεράναμε ότι, όπως επισημαίνεται στην ανακοίνωσή μας, θα πρέπει να ζητηθεί από τη γραμματεία να αναλάβει τον ρόλο της υποβολής προτάσεων για κοινές πρωτοβουλίες, οι οποίες θα εγκρίνονται κατόπιν από πολιτικά όργανα, διασφαλίζοντας την αναγκαία παρακολούθηση των αποφάσεων για έργα, τις οποίες λαμβάνουν οι αρχηγοί κρατών και κυβερνήσεων. " γραμματεία θα μπορούσε επίσης να διαθέτει διακριτή νομική προσωπικότητα με αυτόνομο καθεστώς. Μένει να αποσαφηνιστούν οι αναλυτικές λεπτομέρειες.
<P>
Θα ολοκληρώσω με λίγα λόγια για το ζήτημα της πυρηνικής ενέργειας. Κυρία, το μνημόνιο συμφωνίας που υπέγραψε ο Πρόεδρός μας με την IAEA, τη Διεθνή Υπηρεσία Ατομικής Ενέργειας στη Βιέννη, αφορά την ασφάλεια. Προσωπικά το στηρίζω και νομίζω ότι όλοι θα έπρεπε, διότι δεν μπορούμε να επιλέξουμε τι ενεργειακούς πόρους χρησιμοποιούν οι χώρες. Κάθε χώρα δικαιούται, όπως είπατε, να έχει ορισμένες επιφυλάξεις για την πυρηνική ενέργεια, και γνωρίζετε ότι και εμείς οι ίδιοι διατηρούμε. Ωστόσο, οι χώρες πρέπει τουλάχιστον να έχουν την ευκαιρία να ενεργούν κατά βούληση. Υπ' αυτήν την έννοια, η ασφάλεια είναι κρίσιμη, και αυτά είναι τα ζητήματα που εξετάζονται στο μνημόνιο.
<P>
Ζητώ συγνώμη, κύριε Πρόεδρε, αλλά όπως είπα στην αρχή, αυτή η συζήτηση προκάλεσε ισχυρές αντιδράσεις.
<SPEAKER ID="044" NAME="Πρόεδρος">
Για να ολοκληρώσουμε αυτήν τη συζήτηση, έλαβα έξι προτάσεις ψηφίσματος1, που κατατέθηκαν σύμφωνα με το άρθρο 103, παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί στις 11:00.
<P>
Γραπτές δηλώσεις (άρθρο 142 του Κανονισμού)
<SPEAKER ID="045" NAME="John Attard-Montalto  " AFFILIATION="PSE">
γραπτώς. - (ΕΝ) Είναι χαρά μου που ακούω δηλώσεις του Συμβουλίου και της Επιτροπής σε σχέση με τη διαδικασία της Βαρκελώνης και την πρόταση για μια Ένωση για τη Μεσόγειο. " τελευταία θα ξεκινήσει στις 13 Ιουλίου στο Παρίσι επί γαλλικής Προεδρίας.
<P>
" κυβέρνηση της Μάλτας εξέδωσε ένα έγγραφο θέσεων επί των εν λόγω δηλώσεων. Συμφωνώ πλήρως με τις προτάσεις που γίνονται σε σχέση με την Ένωση για τη Μεσόγειο. Μια και είναι σημαντικό να μην υπάρξει αλληλεπικάλυψη προσπαθειών και ενεργειών, είναι αξιέπαινη η πρόταση που αφορά τις θαλάσσιες δραστηριότητες.
<P>
" Μάλτα προσφέρθηκε να φιλοξενήσει μια γραμματεία για την παρακολούθηση της εφαρμογής των σχετικών προτάσεων, και στηρίζω πλήρως αυτήν την προσφορά, όχι μόνο λόγω της μοναδικής γεωγραφικής θέσης του νησιού στη Μεσόγειο, αλλά και διότι διαθέτουμε την υποδομή, το προσωπικό και την εμπειρία να φιλοξενήσουμε ένα τέτοιο όργανο.
<P>
Συμπερασματικά, θέλω να αναφέρω ότι, πριν από τριάντα και κάτι χρόνια, κυβέρνηση των Εργατικών κατάφερε να επιστήσει την παγκόσμια προσοχή στη σημασία της Μεσογείου και στην ανάγκη συνεργασίας μεταξύ των χωρών που βρέχονται από τις βόρειες και τις νότιες ακτές αυτής της θάλασσας.
<SPEAKER ID="046" NAME="Alessandro Battilocchio  " AFFILIATION="PSE">
γραπτώς. - (IT) Επικροτώ την ίδρυση της Ένωσης για τη Μεσόγειο, που θα συμβάλει στη βελτίωση και στην επίρρωση των σχέσεων με τους μεσογειακούς μας εταίρους και θα προωθήσει την αμοιβαία γνώση, ανάπτυξη, απασχόληση και κατάρτιση στην ΕΕ και στις 12 μη ευρωπαϊκές εμπλεκόμενες χώρες.
<P>
" προώθηση της ειρήνης και της δημοκρατίας, οι έλεγχοι της μετανάστευσης, οι οικονομικές σχέσεις και ο εφοδιασμός σε πρώτες ύλες: αυτά ήταν από ιστορική σκοπιά τα καίρια σημεία της πολιτικής γειτονίας της χώρας μου έναντι των μεσογειακών χωρών. Ο Bettino Craxi ήταν πρωτοπόρος σε σχέση με αυτό.
<P>
" Ένωση για τη Μεσόγειο θα συμβάλει στη διευκόλυνση της ολοκλήρωσης των διασυνοριακών έργων, που είναι σημαντικά για ολόκληρη την περιοχή, εξυπηρετώντας τη βελτίωση των θαλάσσιων αρτηριών, την καταπολέμηση της θαλάσσιας ρύπανσης, τη βελτίωση της πολιτικής προστασίας, τη δημιουργία μιας πιο ολοκληρωμένης ενεργειακής αγοράς και την ανάπτυξη νέων ανανεώσιμων τεχνολογιών.
<P>
" Ένωση για τη Μεσόγειο πρέπει να συμβάλει στην προώθηση της δημοκρατίας και στην επίλυση των συγκρούσεων που εξακολουθούν να αποσταθεροποιούν τη Μέση Ανατολή και τη Δυτική Σαχάρα, με τη συνδρομή της Ευρωμεσογειακής Κοινοβουλευτικής Συνέλευσης, η οποία πρέπει να εμπλακεί πλήρως.

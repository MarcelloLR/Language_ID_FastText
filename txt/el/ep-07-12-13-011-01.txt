<CHAPTER ID="011-01">
1. Ανατολικό Τσαντ
<SPEAKER ID="169" NAME="Πρόεδρος">
" ημερήσια διάταξη προβλέπει τη συζήτηση των έξι προτάσεων ψηφίσματος σχετικά με το ανατολικό Τσάντ.
<SPEAKER ID="170" NAME="Adam Bielan  " AFFILIATION="UEN">
συντάκτης. - (PL) Κυρία Πρόεδρε, θα ήθελα να αναφέρω ότι είμαι πολύ ανήσυχος λόγω της εντατικοποίησης των συγκρούσεων στο Τσαντ, καθώς και λόγω της έλλειψης προόδου όσον αφορά την εξεύρεση μιας πολιτικής λύσης στη σύγκρουση. Θα ήθελα, ως εκ τούτου, να επιστήσω την προσοχή ιδίως στον ρόλο της επιχείρησης της EUFOR TCHAD/RCA. Βασικός σκοπός της ευρωπαϊκής πρωτοβουλίας, η οποία υποστηρίζεται επίσης από τα "νωμένα Έθνη, είναι η εγγύηση της ασφάλειας στη ζώνη ανθρωπιστικών επιχειρήσεων.
<P>
Έχοντας υπόψη τη συνεχιζόμενη κρίση στο Νταρφούρ και τον τρόπο με τον οποίο αυτή οδηγεί σε αποσταθεροποίηση στην περιοχή, αξίζει να υπενθυμίσουμε εδώ ότι η σύγκρουση έχει ήδη περάσει τα σύνορα του Τσαντ και της Κεντροαφρικανικής Δημοκρατίας. Εκτιμώ ότι έχει μεγάλη σημασία να τεθούν από τα κράτη μέλη ουδέτερες δυνάμεις στην περιοχή όσο το δυνατόν συντομότερα. Θα ήθελα, ωστόσο, να τονίσω ότι η επιτυχία μιας τέτοιας ειρηνευτικής αποστολής εξαρτάται σε μεγάλο βαθμό από τις πολιτικές προσπάθειες που πρέπει να καταβληθούν προκειμένου να υπάρξει μια επιτυχημένη ειρηνευτική διαδικασία.
<SPEAKER ID="171" NAME="Mary Lou McDonald  " AFFILIATION="GUE/NGL">
συντάκτρια. - (EN) Κυρία Πρόεδρε, θα ήθελα να αναφερθώ σε δύο σημαντικά και ουσιαστικά σημεία. Δεν υπάρχει καμία απολύτως αμφιβολία ότι στο Τσαντ χρειάζεται να πραγματοποιηθεί επέμβαση. Δεν υπάρχει καμία αμφιβολία ότι είναι φριχτό να βλέπει κανείς το κύμα της ανθρώπινης δυστυχίας που αποτελούν οι μετανάστες σε αυτό το σημείο του κόσμου, αλλά θα ήθελα να δηλώσω ξεκάθαρα ότι υπάρχουν μερικές βασικές δυσκολίες σε σχέση με την προτεινόμενη αυτή αποστολή.
<P>
" πρώτη εξ αυτών είναι η έλλειψη σαφήνειας όσον αφορά την εντολή της αποστολής. Λέμε ότι πρόκειται για ειρηνευτική και ανθρωπιστική προσπάθεια. Εάν όντως ισχύει κάτι τέτοιο, τότε θα πρέπει να καταστεί διπλά σαφές όσον αφορά τα στρατεύματα που θα στείλουμε. Θεωρώ ότι υπάρχει έλλειψη σαφήνειας.
<P>
Δεν πιστεύω -και θα διαφωνήσω με τον συνάδελφό μου- ότι μια επέμβαση αυτής της μορφής θα αυξήσει πράγματι την ασφάλεια. Γίναμε πρόσφατα μάρτυρες της αυξανόμενης έντασης και βαρβαρότητας των συγκρούσεων. Ακούσαμε επίσης από τους ηγέτες πολλών ομάδων ανταρτών να λέγεται ότι κάθε επέμβαση, και ειδικότερα αυτή, θα θεωρηθεί εχθρική. Αυτό δημιουργεί μια τεράστια δυσκολία.
<P>
Θα πρέπει επίσης να δηλώσω -και, για μία ακόμα φορά, διαφωνώ με τον συνάδελφό μου- ότι τα στρατεύματα με τη διάταξη που έχουν σήμερα δεν πρόκειται να αποτελέσουν την ουδέτερη δύναμη που χρειαζόμαστε. Πρέπει να πω, με τον μεγαλύτερο σεβασμό για τη Γαλλία και τον λαό της, ότι η συμμετοχή της Γαλλίας στην αποστολή αυτή σε τόσο μεγάλο βαθμό αγγίζει τα όρια της πρόκλησης, και δεν το θεωρώ καθόλου συνετό.
<P>
Δεν πιστεύω ότι μπορούμε να διαμορφώσουμε μια κοινή ευρωπαϊκή πολιτική άμυνας ή ασφάλειας. Οι δυσκολίες που έχουν προκύψει -στην προκειμένη περίπτωση σε σχέση με το Τσαντ- εκφράζουν με μεγάλη σαφήνεια το γιατί. Θεωρώ ότι είναι αδύνατο, διότι έχουμε πολύ διαφορετικές παραδόσεις και πολύ διαφορετικούς στόχους και προσδοκίες όσον αφορά την εξωτερική μας πολιτική. Για τον λόγο αυτόν ιδίως, είναι πολύ κρίμα -αν μου επιτρέπεται, εφόσον προέρχομαι από μια χώρα που εξακολουθεί να είναι τουλάχιστον κατ' όνομα στρατιωτικά ουδέτερη- που οι υποχρεώσεις, οι αρμοδιότητες και οι δυνατότητες των στρατιωτικά ουδέτερων κρατών δεν αναγνωρίζονται επαρκώς στην Ευρωπαϊκή Ένωση, και ιδίως στη Συνθήκη της Λισαβόνας. Πιστεύω ότι οι χώρες με αυτήν την παράδοση θα μπορούσαν να προβούν σε εκείνο το είδος πολύτιμης επέμβασης που βασίζεται στην ουδετερότητα, στο οποίο αναφέρθηκε ο συνάδελφός μου.
<P>
Ολοκληρώνοντας, η επέμβαση στο Τσαντ είναι αναγκαία. Ωστόσο, το βασικότερο είναι ο τρόπος με τον οποίο θα την πραγματοποιήσουμε. Οποιαδήποτε επιχείρηση θα πρέπει να είναι επικεντρωμένη. Θα πρέπει ασφαλώς να είναι ουδέτερη και, πάνω από όλα, να έχει προοπτικές επιτυχίες.
<SPEAKER ID="172" NAME="Μάριος Ματσάσκης" AFFILIATION="ALDE">
(EN) - Κυρία Πρόεδρε, παρατηρώ ότι στην οθόνη δεν εμφανίζεται η ώρα. Αυτό σημαίνει ότι έχουμε το προνόμιο απεριόριστης χρήσης χρόνου απόψε, ή πρόκειται για τεχνικό λάθος;
<SPEAKER ID="173" NAME="Πρόεδρος">
Κύριε Ματσάκη, θα σεβαστούμε όλοι το χρόνο που γνωρίζουμε ότι μας έχει παραχωρηθεί.
<SPEAKER ID="174" NAME="Colm Burke  " AFFILIATION="PPE-DE">
συντάκτης. - (EN) Κυρία Πρόεδρε, έλαβα την πρωτοβουλία για την υποβολή του παρόντος επείγοντος ψηφίσματος με σκοπό την άσκηση πολιτικής και δημόσιας πίεσης, ούτως ώστε να αναπτυχθεί η ειρηνευτική αποστολή της ΕΕ στη μεθοριακή περιοχή του Ανατολικού Τσαντ όσο το δυνατόν συντομότερα. Οι πρόσφατες αναταραχές στο ανατολικό Τσαντ, συμπεριλαμβανομένων των βίαιων συγκρούσεων μεταξύ των ανταρτών και του στρατού του Τσαντ, υπογραμμίζουν την επείγουσα ανάγκη παρουσίας μας στην περιοχή για την προστασία των αθώων προσφύγων και των εκτοπισθέντων στο εσωτερικό της χώρας, ώστε να μην βρεθούν στη γραμμή του πυρός. Αυτές οι στρατιωτικές επιθέσεις επιδεινώνουν την εγκληματικότητα και οδηγούν σε αυξημένη ανασφάλεια γύρω από τους καταυλισμούς των εκτοπισθέντων ατόμων. Όχι μόνο εμποδίζεται η πρόσβαση στους καταυλισμούς για το προσωπικό των ανθρωπιστικών οργανώσεων, αλλά έχουν να αντιπαλέψουν το πρόβλημα των ληστειών, που περιορίζουν την ικανότητά τους να παράσχουν την αναγκαία ανθρωπιστική βοήθεια.
<P>
Καλώ την ΕΕ και τα κράτη μέλη της να τιμήσουν την πολιτική απόφαση που έλαβαν και να παράσχουν στην αποστολή αυτή περισσότερα στρατεύματα και κατάλληλη οικονομική, υλικοτεχνική και εναέρια υποστήριξη, συμπεριλαμβανομένου του αναγκαίου αριθμού ελικοπτέρων, όσο το δυνατόν συντομότερα. " αξιοπιστία της ΕΕ στο πλαίσιο της εξωτερικής πολιτικής της στο παγκόσμιο σκηνικό κινδυνεύει, εάν δεν κατορθώσει να κινητοποιήσει ικανό αριθμό στρατευμάτων και εξοπλισμού για να καταστήσει την εν λόγω επιχείρηση έτοιμη προς λειτουργία. Πρόκειται για ειρηνευτική αποστολή της ΕΕ και, επομένως, αφορά όλα τα κράτη μέλη της ΕΕ, είτε συμμετέχουν σε αυτήν είτε όχι.
<P>
Θα ήθελα εδώ και τώρα να διαλύσω τον μύθο που λέει ότι αυτή η αποστολή θα κυριαρχείται από τους Γάλλους. " αποστολή αυτή έχει στρατεύματα που προέρχονται από τη Σουηδία, τις Κάτω Χώρες, την Πολωνία, την Αυστρία και την Ιρλανδία. Επιπλέον, δεν θα ηγείται από Γάλλους αλλά από Ιρλανδούς. Ο ιρλανδός αντιστράτηγος Pat Nash έχει διορισθεί επικεφαλής αυτής της αποστολής και αυτός θα κάνει κουμάντο -συγχωρήστε μου την έκφραση- όσον αφορά τις επιτόπιες δραστηριότητες των στρατευμάτων. " επιχείρηση αυτή θα πραγματοποιηθεί και τέτοιου είδους σχόλια δεν βοηθούν όσον αφορά την αντίληψη και την επικείμενη υποδοχή της αποστολής από τον εγχώριο πληθυσμό του Τσαντ και τις ομάδες των ανταρτών.
<P>
Έχουν σημειωθεί ορισμένες χρήσιμες ενδείξεις κινητοποίησης αυτήν την εβδομάδα από άλλα κράτη μέλη της ΕΕ, μετά την έκκληση της Ιρλανδίας για επαρκή παροχή πόρων για την αποστολή αυτή. Φαίνεται ότι μία χώρα παρείχε ιατρικό εξοπλισμό, ενώ άλλα κράτη μέλη συζητούν το ενδεχόμενο χρηματοδότησης άλλων χωρών για να τις βοηθήσουν να παράσχουν αναγκαία υλικοτεχνική υποστήριξη, συμπεριλαμβανομένων αεροσκαφών. Πρέπει να συγκληθεί άμεσα μία ακόμα συνέλευση τέταρτης γενιάς που θα εντοπίσει τα χρειώδη για την προστασία των στρατευμάτων μας στο μέτωπο, ώστε να φέρουν εις πέρας τη σημαντική τους αποστολή, που είναι η προστασία των προσφύγων. Τώρα είναι καιρός να δράσουμε. " αδράνειά μας θα στοιχίσει ζωές.
<SPEAKER ID="175" NAME="Alain Hutchinson  " AFFILIATION="PSE">
συντάκτης. - (FR) Κυρία Πρόεδρε, η επανέναρξη των εχθροπραξιών μεταξύ των ανταρτών και των κυβερνητικών δυνάμεων στο Τσαντ έχει οδηγήσει σε εκατοντάδες νεκρούς και τραυματίες και έχει προκαλέσει νέες εντάσεις στην περιοχή των συνόρων με το Σουδάν και την Κεντροαφρικανική Δημοκρατία. " κατάσταση έχει περιορίσει, εκ των πραγμάτων, την πρόσβαση στους καταυλισμούς των προσφύγων για χιλιάδες ανθρώπους και έχει δυσχεράνει πάρα πολύ το έργο του προσωπικού των ανθρωπιστικών οργανώσεων.
<P>
Θα πρέπει επίσης να σας υπενθυμίσω ότι σήμερα, στη γωνιά αυτή του κόσμου, οι γυναίκες και τα παιδιά εξακολουθούν να είναι θύματα φριχτών πράξεων βίας και ότι υπάρχουν ήδη περισσότερα από 450 000 εκτοπισθέντα άτομα που ζουν σε άθλιες συνθήκες ακριβώς στο σημείο όπου έχουν αρχίσει και πάλι οι συγκρούσεις.
<P>
Σε αυτό το πλαίσιο, μπορούμε προφανώς να ζητήσουμε από τις αντιμαχόμενες παρατάξεις να σταματήσουν τις εχθροπραξίες, ιδίως όπου πλήττονται πληθυσμοί αμάχων. Απαιτούμε επίσης να σέβονται τις θεμελιώδεις αρχές του διεθνούς ανθρωπιστικού δικαίου, κάτι που σημαίνει να σέβονται τις ζώνες παροχής ανθρωπιστικής βοήθειας και να επιτρέπουν τη μεταφορά βοήθειας, καθώς και να μην επιτίθενται στο προσωπικό των ανθρωπιστικών οργανώσεων.
<P>
Γενικότερα, ανησυχούμε επίσης ιδιαίτερα για το γεγονός ότι το ανθρωπιστικό δίκαιο αγνοείται ολοένα συχνότερα, αν όχι εντελώς, από τις πλευρές που εμπλέκονται στις συγκρούσεις. " Ευρωπαϊκή Ένωση πρέπει να δράσει ιδίως σε σχέση με την ανησυχητική αυτή εξέλιξη. Παροτρύνουμε επίσης τις αρχές στο Τσαντ να καταβάλλουν συστηματικά κάθε δυνατή προσπάθεια για τη δίωξη όσων επιδίδονται σε βιασμούς, εγκλήματα πολέμου και κάθε μορφή σοβαρής παραβίασης των ανθρωπίνων δικαιωμάτων.
<P>
Ωστόσο, θα ήθελα να πω ότι το μήνυμά μας στοχεύει κυρίως στην Ευρωπαϊκή Ένωση, και ιδίως στο Συμβούλιο των Υπουργών, μέσω του οποίου έχουμε αναμφίβολα μεγαλύτερες ευκαιρίες να εισακουστούμε και από το οποίο ζητούμε να αναλάβει τις ευθύνες του. Στις 15 Οκτωβρίου, το Συμβούλιο ενέκρινε κοινή δράση για την επιχείρηση της EUFOR Chad/RCA με σκοπό την παροχή προστασίας προς τους αμάχους, ανθρωπιστικής βοήθειας και ασφάλειας για το εγχώριο και το ξένο προσωπικό των ανθρωπιστικών οργανώσεων. Μόλις δύο μήνες αργότερα, η ανάπτυξη των στρατευμάτων της EUFOR εξακολουθεί να μην έχει πραγματοποιηθεί λόγω έλλειψης πόρων και επαρκούς εξοπλισμού. Αυτό είναι απαράδεκτο και το Συμβούλιο και η Επιτροπή πρέπει, επομένως, να επισπεύσουν τη διαδικασία λήψης αποφάσεων για να επιτρέψουν στην επιχείρηση αυτή να διεξαχθεί όσο το δυνατόν ταχύτερα.
<P>
Θα ήθελα επίσης να επισημάνω ότι καμία ειρηνευτική αποστολή στο ανατολικό Τσαντ ή στο βόρειο τμήμα της Κεντροαφρικανικής Δημοκρατίας δεν θα είναι αποτελεσματικό χωρίς μια διαδικασία γενικής συμφιλίωσης που θα περιλαμβάνει το σύνολο της περιοχής. Γνωρίζουμε ήδη ότι η παρουσία της EUFOR στο κατώφλι του Σουδάν θα δυσχεράνει την ελεύθερη διασυνοριακή κυκλοφορία των ανταρτών και θα προκαλέσει, ως εκ τούτου, τον εκτοπισμό ορισμένων επιθέσεων. " επείγουσα και ουσιαστική υποστήριξη που έχει δεσμευτεί να παράσχει η Ευρωπαϊκή Ένωση ενδέχεται, ως εκ τούτου, να αποδειχθεί πολύ σύντομα ανεπαρκής.
<P>
Είναι επίσης πολύ σημαντικό πλέον για την ΕΕ να καταβάλει κάθε δυνατή προσπάθεια προκειμένου να ενθαρρύνει την επανέναρξη των ειρηνευτικών συνομιλιών σε τοπικό επίπεδο, με τη συνεργασία όλων όσοι εμπλέκονται στις συγκρούσεις και των διαφόρων εκπροσώπων της διεθνούς κοινότητας.
<P>
Τέλος, θα ήθελα να επισημάνω ότι πιστεύουμε πως η ουδετερότητα της ευρωπαϊκής δύναμης έχει πολύ μεγάλη και στρατηγική σημασία εν προκειμένω. Εφόσον οι αντάρτες έχουν ήδη απειλήσει να την κάνουν στόχο της εάν αποτελεί απλώς συγκαλυμμένη γαλλική αποστολή, ζητούμε τη μαζική συμμετοχή των υπολοίπων κρατών μελών στη σύνθεση της δύναμης αυτής, ώστε να καταστεί σαφές προς όλους ότι πρόκειται πράγματι για ευρωπαϊκή δύναμη.
<SPEAKER ID="176" NAME="Μάριος Ματσάκης  " AFFILIATION="ALDE">
συντάκτης. - (EN) Κυρία Πρόεδρε, το ανατολικό Τσαντ έχει μετατραπεί σε ένα δεύτερο Νταρφούρ, και οι σκηνές τύπου "déjà vu" των φόνων και των καταστροφών σε βάρος αμάχων επιστρέφουν να μας στοιχειώσουν.
<P>
Εν τω μεταξύ, εμείς στην ΕΕ, που αποτελούμε μέρος της προνομιούχου ελίτ αυτού του κόσμου, αναλωνόμαστε σε ατελείωτες συζητήσεις μεταξύ μας σχετικά με το πώς θα αντιμετωπίσουμε την κατάσταση. Όσο εμείς -με σωστές σκέψεις, αλλά πολύ αργό ρυθμό- σκεφτόμαστε και ξανασκεφτόμαστε την απόφασή μας να στείλουμε μια αποτελεσματική ειρηνευτική στρατιωτική δύναμη στην περιοχή, οι εγκληματίες που προβαίνουν σε εθνικές εκκαθαρίσεις συνεχίζουν ανενόχλητοι το άθλιο έργο τους.
<P>
Ένα σημαντικό -το σημαντικότερο ίσως- μήνυμα που θα πρέπει να προκύψει από τη σημερινή συζήτηση είναι η ισχυρή μας απαίτηση προς την Επιτροπή και το Συμβούλιο για κατάλληλη διάταξη της EUFOR και επείγουσα ανάπτυξή της στην πληγείσα περιοχή. Εκείνοι οι εκπρόσωποι του Συμβουλίου ή της Επιτροπής, ή και οπουδήποτε αλλού, που καθυστερούν τη δράση αυτή θα είναι υπεύθυνοι για τη μελλοντική κλιμάκωση της βίας και της τραγωδίας που αναπόφευκτα θα ακολουθήσει σύντομα.
<SPEAKER ID="177" NAME="Raül Romeva i Rueda  " AFFILIATION="Verts/ALE">
συντάκτης. - (ES) Κυρία Πρόεδρε, θεωρώ ότι είναι πολύ σημαντικό το γεγονός ότι τα τρία επείγοντα ψηφίσματα που συζητούμε σήμερα έχουν κάτι κοινό και αυτό είναι ότι αφορούν διαφορετικά είδη βίας σε βάρος των γυναικών. Αυτό καταδεικνύει ότι αυτό το είδος βίας είναι κάτι που επηρεάζει ολόκληρο τον κόσμο, μολονότι προσλαμβάνει ειδικές εκδηλώσεις και μορφές σε κάθε περίπτωση.
<P>
" πρώτη από τις τρεις περιπτώσεις με τις οποίες ασχολούμαστε σήμερα, η κατάσταση στο Τσαντ, αποτελεί θλιβερό παράδειγμα που δείχνει με ποιον τρόπο, στο πλαίσιο του πολέμου, οι γυναίκες χρησιμοποιούνται συχνά ως σεξουαλικά αντικείμενα, και ο βιασμός αποτελεί πολεμικό όπλο. " κατάσταση αυτή παρατηρείται ιδίως στους καταυλισμούς προσφύγων, αλλά δεν περιορίζεται εκεί.
<P>
Σκοπός του εν λόγω ψηφίσματος είναι, τουλάχιστον για ορισμένους από εμάς, να επισημάνουμε ότι η διεθνής κοινότητα, και ιδίως η Ευρωπαϊκή Ένωση, πρέπει να ανταποκριθεί σε αυτήν την κατάσταση και να αναλάβει τις ευθύνες της για την προστασία των θυμάτων.
<P>
Με αυτό κατά νου, η ανάπτυξη μιας συγκεκριμένης αποστολής, της EUFOR Chad/CAR, είναι ένας στόχος που πρέπει να υλοποιηθεί επειγόντως, αλλά και με υπεύθυνο τρόπο. Θα ήθελα να συμπαραταχθώ με εκείνους που επισήμαναν ότι υπάρχει σίγουρα ο κίνδυνος να συνδεθεί η αποστολή σε υπερβολικό βαθμό με μία χώρα, τη Γαλλία. Θεωρώ ότι αυτό θα ήταν ζημιογόνο και, ασφαλώς, αντιπαραγωγικό για τους στόχους της αποστολής.
<P>
Θα ήθελα, συνεπώς, να τονίσω ότι η σύνθεση της αποστολής θα πρέπει να αντικατοπτρίζει την ποικιλομορφία των κρατών μελών της Ευρωπαϊκής Ένωσης, για να αποφευχθεί τυχόν σύγχυση μεταξύ της αποστολής και της γαλλικής επιχείρησης που φέρει το όνομα "Επιχείρηση Sparrowhawk". Πρέπει επίσης να καταδικάσουμε ενώπιον όλων των πιθανών φορέων, και παροτρύνω το Συμβούλιο και την Επιτροπή να το κάνουν, τη βαναυσότητα των επιθέσεων σε βάρος του άμαχου πληθυσμού από την εθνοφρουρά Τζαντζαουίντ και άλλες ομάδες στο Τσαντ.
<P>
Εκείνο που είναι ιδιαίτερα θλιβερό είναι η χρήση σεξουαλικής βίας ως όπλο του πολέμου, και είναι απαράδεκτο να μένουν ατιμώρητα τέτοιου είδους εγκλήματα. Για τον λόγο αυτόν, καλώ τις αρχές του Τσαντ να αναλάβουν τις ευθύνες τους, να διερευνήσουν αυτούς τους βιασμούς και τις καταχρήσεις και να οδηγήσουν τους υπεύθυνους ενώπιον της δικαιοσύνης.
<SPEAKER ID="178" NAME="Bernd Posselt">
εξ ονόματος της Ομάδας PPE-DE. - (DE) Κυρία Πρόεδρε, έχει ειπωθεί για τους τελευταίους βασιλείς της Βουρβόνης ότι αναλάμβαναν πάντα δράση με μεγάλη καθυστέρηση όσον αφορούσε κάποιο ιδανικό, κάποια κυβέρνηση ή κάποιον στρατό. Το ίδιο φαίνεται ότι ισχύει, δυστυχώς, και σήμερα για τη Δύση και την Ευρώπη, διότι επιτρέψαμε ήδη την καταστροφή στο Νταρφούρ και στο ανατολικό Τσαντ να συνεχιστεί για υπερβολικά μεγάλο χρονικό διάστημα. Όσο πιο αργά επέμβουμε, τόσο πιο δαπανηρό θα είναι το εγχείρημα, όχι μόνο σε οικονομικούς αλλά και σε στρατιωτικούς και πολιτικούς όρους. Είμαι, ως εκ τούτου, ευγνώμων απέναντι στον κ. von Wogau που προώθησε αποφασιστικά την κατάσταση όσον αφορά τη στρατιωτική πολιτική και την πολιτική ασφάλειας και είμαι επίσης ευγνώμων απέναντι στον κ. Dess που έκανε το ίδιο στον ανθρωπιστικό τομέα. Πρέπει εντέλει να αναλάβουμε δράση. Ωστόσο, τα κράτη χρονοτριβούν, όχι μόνο σε σχέση με τον αναγκαίο εξοπλισμό, αλλά και σε σχέση με τα αναγκαία στρατεύματα. Χρειαζόμαστε στρατεύματα και επιτόπιες δυνάμεις με γνώση της περιοχής και εμπειρία. Δεν θεωρώ ότι πρέπει να πραγματοποιηθεί μια συγκαλυμμένη γαλλική επιχείρηση, κάτι το οποίο κανείς δεν προτείνει άλλωστε, αλλά χρειαζόμαστε τη γνώση της περιοχής και την εμπειρία των Γάλλων. Χρειαζόμαστε, ωστόσο, επίσης τη συνεργασία της Αφρικανικής Ένωσης και του Αραβικού Συνδέσμου, που δυστυχώς εξακολουθούν να τηρούν επιφυλακτική στάση. Αυτό, όμως, δεν πρέπει να απαλλάξει εμάς τους Ευρωπαίους από τις ευθύνες μας.
<P>
Το λέω πολύ καθαρά: θέλουμε να συμμετάσχουμε, αλλά δεν πρέπει να κάνουμε τα ίδια λάθη που κάναμε στο Αφγανιστάν, δηλαδή να επέμβουμε χωρίς να διαθέτουμε πολιτική στρατηγική. Όποιος επέμβει, θα πρέπει να γνωρίζει ότι οφείλει επίσης να διαθέτει στρατηγική για τις ειρηνευτικές συνομιλίες, τις συνομιλίες μεταξύ εθνοτήτων και μια λύση για τις έντονες φυλετικές και άλλες συγκρούσεις που σημειώνονται τόσο στο ανατολικό Τσαντ όσο και στο Νταρφούρ, κατά μήκος των τεχνητών συνόρων. Ως Ευρωπαϊκό Κοινοβούλιο, θα πρέπει επομένως να πραγματοποιήσουμε εκστρατεία για την ανάπτυξη στρατευμάτων και την παροχή ανθρωπιστικής βοήθειας, αλλά θα πρέπει επίσης να συμβάλουμε όσο το δυνατόν συντομότερα σε μια βιώσιμη πολιτική ειρηνευτική στρατηγική για την περιοχή.
<SPEAKER ID="179" NAME="Toomas Savi">
εξ ονόματος της Ομάδας ALDE. - (EN) Κυρία Πρόεδρε, θα είμαι πολύ σύντομος. " δεύτερη διάσκεψη κορυφής ΕΕ-Αφρικής στέφθηκε με πλήρη αποτυχία: οι δύο πλευρές δεν υπέγραψαν συμφωνία οικονομικής εταιρικής σχέσης, και οι σχέσεις μεταξύ των δύο αυτών μερών του κόσμου έχουν παγώσει.
<P>
" τεταμένη κατάσταση στο ανατολικό Τσαντ δεν βοήθησε με τη σειρά της ιδιαίτερα. Μία από τις προϋποθέσεις της εποικοδομητικής συνεργασίας είναι να δοθεί τέλος στις στρατιωτικές συγκρούσεις που επί δεκαετίες συγκλονίζουν την Αφρική. Κατά την επίλυση της σύγκρουσης στο ανατολικό Τσαντ, η Ευρωπαϊκή Ένωση θα πρέπει να αποδείξει ότι είμαστε αποφασισμένοι να επιτύχουμε μια ειρηνική λύση και να στείλει την ειρηνευτική στρατιωτική αποστολή μας στο ανατολικό Τσαντ όσο το δυνατόν συντομότερα.
<SPEAKER ID="180" NAME="Koenraad Dillen" AFFILIATION="NI">
(NL) Κυρία Πρόεδρε, το προηγούμενο σαββατοκύριακο πραγματοποιήθηκε στη Λισαβόνα η διάσκεψη κορυφής ΕΕ-Αφρικής. Στόχος της ήταν να αναπτυχθεί η βάση μιας νέας εταιρικής σχέσης μεταξύ Ευρώπης και Αφρικής: μιας εταιρικής σχέσης που, σύμφωνα με την κοινή δήλωση του Ευρωπαϊκού Κοινοβουλίου και του Παναφρικανικού Κοινοβουλίου, θα βασιζόταν σε μια σειρά από κοινές αξίες και αρχές, όπως η δημοκρατία, τα ανθρώπινα δικαιώματα και η χρηστή διακυβέρνηση.
<P>
Δυστυχώς, ωστόσο, η στάση της Ευρώπης έναντι ατόμων όπως ο Ρόμπερτ Μουγκάμπε της Ζιμπάμπουε και ο Μουαμάρ Καντάφι της Λιβύης -για να αναφέρουμε μόλις δύο παραδείγματα που έγιναν αμφότεροι δεκτοί στο κόκκινο χαλί- αποδεικνύει ότι εξακολουθεί να υπάρχει ένα πολύ μεγάλο χάσμα ανάμεσα στις διακηρύξεις των αρχών και στην πραγματικότητας. " σημερινή κατάσταση στο Τσαντ δείχνει επίσης, εάν χρειάζεται απόδειξη για αυτό, ότι μεγάλο μέρος του πληθυσμού της Αφρικής δεν είναι ακόμα έτοιμο να αποτελέσει τμήμα μιας "κοινότητας κοινών αξιών".
<P>
Επομένως, εάν εμείς οι Ευρωπαίοι επιθυμούμε να παραμείνουμε αξιόπιστοι όταν ομιλούμε για τα ανθρώπινα δικαιώματα και να μην διακηρύσσουμε απλώς τον πολιτικό ρεαλισμό, μια επέμβαση θα έστελνε ασφαλώς ξεκάθαρο μήνυμα ότι η παρανομία και η αυθαιρεσία πρέπει να εξαλειφθούν όσο το δυνατόν συντομότερα και τη θέση τους να πάρουν οι βασικές δημοκρατικές αρχές. Δυστυχώς, η αξιολόγηση του Τσαντ ισχύει και για πολλά άλλα καθεστώτα στην Αφρική. Το Τσαντ δεν είναι ο μοναδικός ασθενής της Αφρικής.
<SPEAKER ID="181" NAME="Πρόεδρος">
Ευχαριστώ για τη διευκρίνιση. Εγώ είμαι υποχρεωμένη να ανακοινώσω τους ομιλητές που έχουν εγγραφεί, για να μιλήσουν εκ μέρους της πολιτικής τους ομάδας. Την πολιτική σας ιδιότητα, όπως και όλων μας, δεν την αμφισβητεί κανείς και γνωριζόμαστε όλοι μεταξύ μας.
<SPEAKER ID="182" NAME="Alain Hutchinson" AFFILIATION="PSE">
(FR) Κυρία Πρόεδρε, θα ήθελα να διορθώσω αυτό που μόλις είπατε σχετικά με την τελευταία παρέμβαση: η Ομάδα ΕΣΚ μίλησε μέσω εμού· εγώ ο ίδιος μίλησα ως συντάκτης και εξ ονόματος της Ομάδας ΕΣΚ. Δεν θα ήθελα να θεωρήσει κάποιος ότι δεν ενδιαφερόμαστε για το παρόν ζήτημα.
<SPEAKER ID="183" NAME="Geoffrey Van Orden" AFFILIATION="PPE-DE">
(EN) Κυρία Πρόεδρε, έχουμε όλοι γνώση της φριχτής κατάστασης στο ανατολικό Τσαντ όσον αφορά τα ανθρώπινα δικαιώματα και την ασφάλεια. Αυτό δεν μπορεί να διαχωριστεί από την ευρύτερη περιφερειακή καταστροφή στο Νταρφούρ: 300 000 άνθρωποι σφαγιάσθηκαν, δύο εκατομμύρια εκτοπίσθηκαν, τέσσερα εκατομμύρια άνθρωποι ζουν με την επισιτιστική βοήθεια της Δύσης. Εδώ και τρία χρόνια, η διεθνής κοινότητα βρίσκεται σε απόγνωση. Αντιλαμβάνομαι ότι η Ευρωπαϊκή Ένωση έχει παράσχει ανθρωπιστική βοήθεια μεγάλης κλίμακας στην περιοχή. Αυτή είναι η καλή πλευρά του πράγματος.
<P>
Από πολιτικής άποψης, η συμβολή της ΕΕ είναι λιγότερο αξιέπαινη. Υποδέχτηκε τον δικτάτορα του Σουδάν Ομάρ Ελ Μπαρίρ στη Λισαβόνα, μαζί με τον Μουγκάμπε, τον δυνάστη της Ζιμπάμπουε, όπου στο πλαίσιο μιας απόλυτα αηδιαστικής πράξης υποκρισίας υπέγραψαν διακήρυξη για τα ανθρώπινα δικαιώματα και τη χρηστή διακυβέρνηση.
<P>
" άλλη συμβολή της ΕΕ είναι η προσπάθεια να δραστηριοποιηθεί μέσα από μια αποτυχημένη στρατιωτική αποστολή προκειμένου να μπορέσει να κολλήσει την κονκάρδα της ΕΠΑΑ σε μία ακόμα στρατιωτική επιχείρηση. Γεγονός είναι ότι αυτή η προτεινόμενη αποστολή είναι ελλιπώς οργανωμένη, το μέγεθος της δύναμης είναι ανεπαρκές, δεν διαθέτει ζωτικές ιατρικές, υλικοτεχνικές και μεταφορικές υποδομές, έχει ήδη καθυστερήσει τρεις μήνες σε σχέση με το πρόγραμμα και δεν υπάρχει εφεδρεία έκτακτης ανάγκης σε περίπτωση που η κατάσταση οξυνθεί ακόμα περισσότερο.
<P>
Δεν χρειάζεται παρά να ρίξουμε μια ματιά στην τυχαία συμμετοχή στην εν λόγω αποστολή -που είναι σε τελική ανάλυση επιχείρηση υπό την εποπτεία των Γάλλων- για να κατανοήσουμε γιατί πολλοί είναι εκείνοι στο Τσαντ, στο Σουδάν και στην Κεντροαφρικανική Δημοκρατία, για να μην αναφέρουμε τους δικούς μας στρατιωτικούς, που τηρούν πολύ αρνητική στάση έναντι του εν λόγω σχεδίου. Οι στρατιωτικές επιχειρήσεις πρέπει να παραχωρηθούν σε άλλους.
<P>
Εκείνο που είναι επείγον είναι να ενισχυθεί η κοινή προσπάθεια "νωμένων Εθνών-Αφρικανικής Ένωσης στο πλαίσιο μιας συνεκτικής στρατηγικής για το σύνολο της περιοχής. Την πολιτική εποπτεία θα πρέπει να έχει το Συμβούλιο Ασφαλείας των "νωμένων Εθνών.
<SPEAKER ID="184" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κυρίες και κύριοι, η Επιτροπή εξετάζει πολύ προσεκτικά την όξυνση της κατάστασης όσον αφορά την ασφάλεια στο ανατολικό Τσαντ και υποστηρίζει με έμφαση την ανάπτυξη των στρατευμάτων της EUFOR σε πλήρη ισχύ για την προστασία των προσφύγων και των εκτοπισθέντων ατόμων στην περιοχή. " Ευρωπαϊκή Ένωση θα χρησιμοποιήσει κάθε μέσο που έχει στη διάθεσή της στο ανατολικό Τσαντ για να το επιτύχει. " Επιτροπή θα παράσχει όχι μόνο στρατεύματα της EUFOR, αλλά και περισσότερα από 50 εκατ. ευρώ, στο πλαίσιο ολοκληρωμένου σχεδίου.
<P>
Με τους πόρους αυτούς, θα χρηματοδοτηθούν μέτρα στους ακόλουθους τρεις βασικούς τομείς, που εκτείνονται από τη βοήθεια έκτακτης ανάγκης ως τη μακροχρόνια αναπτυξιακή βοήθεια.
<P>
Ο πρώτος τομέας αφορά την ανθρωπιστική βοήθεια, για την οποία το ECHO έχει ήδη παράσχει 30,5 εκατ. ευρώ μέσα στο 2007 με τη μορφή έκτακτων χρηματοδοτικών μέτρων για την ενίσχυση των προσφύγων και των εκτοπισθέντων ατόμων σε διάφορους τομείς του Τσαντ. Παρόμοιο επίπεδο χρηματοδότησης έχει προκαθορισθεί για τη συνέχιση των μέτρων αυτών μέσα στο 2008.
<P>
Ο δεύτερος τομέας περιλαμβάνει την οργάνωση μιας αστυνομικής δύναμης στο Τσαντ, η οποία θα είναι υπεύθυνη για την εφαρμογή των μέτρων ανθρωπιστικής προστασίας. Στο πλαίσιο των αποστολών της ΕΕ και των "νωμένων Εθνών στο Τσαντ, τα "νωμένα Έθνη διαμορφώνουν, καταρτίζουν και εξοπλίζουν 850 αστυνομικές δυνάμεις και δυνάμεις χωροφυλακής στο Τσαντ, οι οποίες θα αναπτυχθούν σε καταυλισμούς προσφύγων στο ανατολικό Τσαντ. " Ευρωπαϊκή Ένωση στηρίζει αυτό το πρόγραμμα των "νωμένων Εθνών με 10 εκατ. ευρώ από το Μέσο Σταθερότητας.
<P>
Ο τρίτος τομέας αφορά την επανένταξη και την αποκατάσταση. Το 2008, η Επιτροπή θα παράσχει 10,1 εκατ. ευρώ από το ένατο Ευρωπαϊκό Ταμείο Ανάπτυξης για αναπτυξιακά μέτρα που θα προαγάγουν την ανασυγκρότηση, την επίλυση των συγκρούσεων και την οργάνωση των διοικητικών δομών. Τα μέτρα αυτά είναι αναγκαία για τη βελτίωση της κατάστασης ασφαλείας στις περιοχές όπου θα λάβει χώρα η αποστολή "νωμένων Εθνών-Ευρωπαϊκής Ένωσης. Περαιτέρω μέτρα προγραμματίζονται στο πλαίσιο του δέκατου Ευρωπαϊκού Ταμείου Ανάπτυξης, για τα οποία υπολογίζεται η διάθεση 311 εκατ. ευρώ κατά την περίοδο 2008-2013.
<P>
" επιστροφή των εκπατρισθέντων ατόμων στις πατρίδες τους πρέπει να ενισχυθεί βραχυπρόθεσμα με τα μέτρα αυτά. Μακροπρόθεσμος στόχος τους είναι η μόνιμη σταθεροποίηση της κατάστασης στο Τσαντ και σε ολόκληρη την περιοχή.
<P>
Οι προηγούμενοι ομιλητές ορθώς αναφέρθηκαν στην αναζωπύρωση των συγκρούσεων μεταξύ των φιλικά διακείμενων προς την κυβέρνηση ανταρτών και των στρατευμάτων του Προέδρου Ιντρίς Ντεμπί στο ανατολικό Τσαντ που έχουν καταστήσει εμφανώς δυσκολότερη την παροχή αναπτυξιακής βοήθειας στο ανατολικό Τσαντ. Ακόμα και σε περιοχές γύρω από τους καταυλισμούς προσφύγων, κανείς δεν μπορεί να εγγυηθεί πλέον την ασφάλεια. Επιπλέον, η αβέβαιη ανθρωπιστική κατάσταση κορυφώνεται με την ταχύτατη αύξηση του αριθμού των προσφύγων που φεύγουν από τις ζώνες των μαχών. Στο πλαίσιο αυτής της έντονα ανησυχητικής κατάστασης, η αποκατάσταση της ασφάλειας στην περιοχή αποτελεί καθήκον πρώτης προτεραιότητας.
<P>
Προκειμένου να ανταποκριθούμε σε αυτόν τον στόχο, είναι αναγκαία η στρατιωτική παρουσία. Τα στρατεύματα της EUFOR πρέπει, επομένως, να αναπτυχθούν ειδικά σε αυτές τις περιοχές κρίσης. Θα σημειώσουν, ωστόσο, επιτυχία, μόνο εάν εξαλειφθούν τα αίτια της σύγκρουσης και εάν, ταυτόχρονα, ξεκινήσει και μια πολιτική διαδικασία με σκοπό την άμβλυνση των εντάσεων που υποβόσκουν και τη μείωση της φτώχειας, διευκολύνοντας την οικονομική ανάπτυξη.
<SPEAKER ID="185" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, μετά την περάτωση όλων των συζητήσεων.

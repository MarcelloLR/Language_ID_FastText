<CHAPTER ID="011">
Πανηγυρική συνεδρίαση
<SPEAKER ID="154" NAME="Πρόεδρος">
- Κύριε Αντιπρόεδρε, εξοχότατοι, αγαπητοί συνάδελφοι, αγαπητοί φίλοι, είναι μεγάλο προνόμιο για εμένα να καλωσορίσω στο Ευρωπαϊκό Κοινοβούλιο τον Joseph Biden, 47ο Αντιπρόεδρο των "νωμένων Πολιτειών.
<P>
(Χειροκροτήματα)
<P>
Ο Αντιπρόεδρος Biden είναι σημαντική προσωπικότητα της αμερικανικής πολιτικής και φίλος των συναδέλφων στο Ευρωπαϊκό Κοινοβούλιο εδώ και πολλά χρόνια. Εξελέγη για πρώτη φορά στη Γερουσία των "ΠΑ το 1972, υπηρετώντας ως ένας από τους νεότερους γερουσιαστές στην ιστορία της χώρας του. Εξελέγη έξι φορές, προτού γίνει Αντιπρόεδρος των "νωμένων Πολιτειών τον Νοέμβριο του 2008.
<P>
Πρώην πρόεδρος της Επιτροπής Εξωτερικών Σχέσεων της Γερουσίας και της Επιτροπής Δικαιοσύνης της Γερουσίας, είναι γνωστός για το γεγονός ότι λέει αυτό που σκέφτεται, υπερασπιζόμενος ενίοτε σκοπούς κάθε άλλο παρά δημοφιλείς την αντίστοιχη περίοδο. Διαμορφώνει τη γνώμη· δεν ακολουθεί τη γνώμη. Αυτός είναι ένας λόγος για τον οποίο η ομιλία σας στο Ευρωπαϊκό Κοινοβούλιο σήμερα, κύριε Αντιπρόεδρε, είναι τόσο σημαντική, τόσο κρίσιμη για όλους μας. Θα ήθελα να σας ευχαριστήσω και πάλι για τη θερμότατη πρόσκληση και τις ιδιαίτερα εποικοδομητικές και γόνιμες συνομιλίες την περασμένη Τετάρτη στην Ουάσινγκτον.
<P>
Αγαπητοί συνάδελφοι, στον σημερινό πολύπλευρο, πολυπολικό κόσμο, η Ευρώπη και η Αμερική μπορούν και πρέπει να συνεργαστούν σε μια εταιρική σχέση για την παγκόσμια σταθερότητα και τις φωτεινές αξίες στις οποίες πιστεύουμε. " επίσκεψη του Αντιπροέδρου Biden στην Ευρωπαϊκή Ένωση σήμερα καταδεικνύει αυτήν τη δέσμευση.
<P>
Χωρίς ισχυρή και αποτελεσματική διατλαντική εταιρική σχέση ως ισότιμοι εταίροι "νωμένες Πολιτείες και Ευρωπαϊκή Ένωση- δεν μπορούμε να βρούμε μόνιμες λύσεις στις πολλές προκλήσεις που αντιμετωπίζουμε: αλλαγή του κλίματος, ενεργειακή ασφάλεια, η οικονομική κρίση που εξακολουθεί να πλήττει όλους μας, τρομοκρατία ή προαγωγή των ανθρωπίνων δικαιωμάτων, υπεράσπιση των ελεύθερων συναλλαγών και βελτίωση της παγκόσμιας διακυβέρνησης.
<P>
Κύριοι συνάδελφοι, πριν από 25 χρόνια, παρά λίγες ημέρες, ο Πρόεδρος Ronald Reagan μίλησε στο Κοινοβούλιο, στις 8 Μαΐου 1985. Αυτή ήταν η τελευταία και, μέχρι στιγμής, η μοναδική φορά που Πρόεδρος των "ΠΑ μίλησε ενώπιον των δημοκρατικά εκλεγμένων εκπροσώπων των πολιτών της Ευρώπης. " παρουσία σας σήμερα στο Κοινοβούλιο, κύριε Αντιπρόεδρε, συμβολίζει την ανανέωση αυτού του διαλόγου στο ανώτατο επίπεδο μεταξύ των δύο ηπείρων μας.
<P>
Εδώ, στην Ευρώπη, έχουμε μια νέα Συνθήκη, η οποία παρέχει στο Ευρωπαϊκό Κοινοβούλιο νέα δύναμη και τη δυνατότητα δράσης, και η οποία είναι τόσο σημαντική για το σύνολο της Ευρωπαϊκής Ένωσης. Στην Αμερική, μετά από έναν χρόνο υπό την ηγεσία του Προέδρου Obama, υπάρχει νέα ελπίδα για τον κόσμο. Κύριε Αντιπρόεδρε, η χρονική στιγμή της ομιλίας σας δεν θα μπορούσε να είναι καλύτερη.
<P>
Κύριε Αντιπρόεδρε, με μεγάλη χαρά σας καλωσορίζω σήμερα το απόγευμα εδώ, στο Κοινοβούλιο της Ευρώπης. Έχετε τον λόγο.
<P>
(Χειροκροτήματα)
<SPEAKER ID="155" NAME="Joe Biden" LANGUAGE="EN">
Κύριε Πρόεδρε, σας ευχαριστώ γι' αυτήν την υποδοχή. Ήταν χαρά μας να σας φιλοξενήσουμε στην Ουάσινγκτον και τον Λευκό Οίκο, και είναι μεγάλη τιμή -και, θα πρόσθετα, προνόμιο- για εμένα να μπορώ να απευθύνομαι σε ένα τέτοιο ευυπόληπτο θεσμικό όργανο.
<P>
Υπηρέτησα σε ένα κοινοβούλιο που είχε συνολικά μόνο 435 μέλη· αυτό είναι ακόμα μεγαλύτερη τιμή. Θυμάμαι την ομιλία του Προέδρου Reagan εδώ το 1985, ο οποίος, παραθέτοντας τα λόγια ενός ιρλανδού ποιητή -του William Butler Yeats- για την Ιρλανδία του σε ποίημα με τίτλο Κυριακή του Πάσχα 1916, είπε: "όλα άλλαξαν, άλλαξαν ριζικά· μια άγρια ομορφιά γεννήθηκε". Πολλά άλλαξαν από το 1985, πολλά άλλαξαν, και μια άγρια ομορφιά γεννήθηκε.
<P>
Όπως ήδη γνωρίζετε, κυρίες και κύριοι, δεν είμαι απλώς ευτυχής που επιστρέφω στις Βρυξέλλες για δεύτερη φορά ως Αντιπρόεδρος· όπως πιθανώς γνωρίζετε, ορισμένοι αμερικανοί πολιτικοί και αμερικανοί δημοσιογράφοι αναφέρονται στην Ουάσινγκτον ως την πρωτεύουσα του ελεύθερου κόσμου. Ωστόσο, μου φαίνεται ότι αυτή η θαυμάσια πόλη, η οποία είναι υπερήφανη για χίλια χρόνια ιστορίας και αποτελεί την πρωτεύουσα του Βελγίου, έδρα της Ευρωπαϊκής Ένωσης και αρχηγείο του NATO, η πόλη αυτή έχει τη δική της νόμιμη αξίωση σε αυτόν τον τίτλο. Ως νομοθέτης για περισσότερα από 36 χρόνια στο δικό μας κοινοβούλιο, αισθάνομαι ιδιαίτερη τιμή που ομιλώ ενώπιον του Ευρωπαϊκού Κοινοβουλίου.
<P>
Ο Πρόεδρος Obama και εγώ ήμασταν οι πρώτοι συνυποψήφιοι τα τελευταία 50 χρόνια στην Αμερική που φτάσαμε στον Λευκό Οίκο με αφετηρία τα νομοθετικά μας όργανα, συνεπώς και οι δύο ασκούμε τα εκτελεστικά μας καθήκοντα με βαθιά εκτίμηση για το έργο που επιτελείτε εδώ, στο προπύργιο της ευρωπαϊκής δημοκρατίας. Μαζί με τους πρώην συναδέλφους μου στο Κογκρέσο των "νωμένων Πολιτειών, εσείς και εγώ εκπροσωπούμε περισσότερους από 800 εκατομμύρια ανθρώπους. Αναλογιστείτε το αυτό για λίγο.
<P>
Δύο εκλεγμένα όργανα που διαμορφώνουν τη νομοθεσία για περίπου το ένα όγδοο του πληθυσμού του πλανήτη: αυτό είναι πραγματικά αξιοσημείωτο. Τώρα, βάσει της Συνθήκης της Λισαβόνας, έχετε αναλάβει περισσότερες εξουσίες και ευρύτερη ευθύνη, η οποία συνοδεύει αυτήν την αυξημένη επιρροή, και αυτό το επικροτούμε. Το επικροτούμε, γιατί εμείς, οι "νωμένες Πολιτείες, χρειαζόμαστε ισχυρούς συμμάχους και συμμαχίες για να μας βοηθήσουν να αντιμετωπίσουμε τα προβλήματα του 21ου αιώνα, πολλά από τα οποία είναι τα ίδια -αλλά και πολλά από αυτά διαφορετικά- σε σύγκριση με τον περασμένο αιώνα.
<P>
Επιτρέψτε μου να αποσαφηνίσω το εξής: η κυβέρνηη Obama/Biden δεν έχει καμία αμφιβολία για την ανάγκη για μια δυναμική Ευρωπαϊκή Ένωση, κάτι που υποστηρίζει σθεναρά. Θεωρούμε ότι αυτό είναι απόλυτα ουσιώδες για την ευημερία και τη μακροπρόθεσμη ασφάλεια της Αμερικής. Επομένως, μην έχετε καμία αμφιβολία γι' αυτό.
<P>
Όταν προήδρευα της Επιτροπής Εξωτερικών Σχέσεων της Γερουσίας των "νωμένων Πολιτειών όλα αυτά τα χρόνια, είχα την ευκαιρία να γνωρίσω πολλούς ευρωπαίους νομοθέτες από τα εθνικά νομοθετικά όργανα, περιλαμβανομένων ορισμένων εκ των παρευρισκομένων. Συνεπώς, εκτιμώ, μετά από όλα αυτά τα χρόνια, το επακόλουθο βήμα που έγινε για την οικοδόμηση του μοναδικού πολυεθνικού κοινοβουλίου παγκοσμίως, το οποίο εκλέγεται με καθολική ψηφοφορία. Έχουν αλλάξει πάρα πολλά.
<P>
Είμαι ευτυχής, γιατί, με τον διατλαντικό νομοθετικό διάλογο, οικοδομείτε ισχυρή σχέση με το Κογκρέσο των "νωμένων Πολιτειών, και ελπίζω ότι το γραφείο που εγκαινιάσατε στην Ουάσινγκτον τον περασμένο μήνα θα ενισχύσει αυτούς τους δεσμούς.
<P>
Φίλοι, πριν από 65 χρόνια σαν αυτήν την εβδομάδα, λιγότερο από 200 χιλιόμετρα νότια από εδώ, οι ναζί ηγέτες υπέγραψαν την άνευ όρων παράδοσή τους, η οποία έθεσε τέρμα στον Δεύτερο Παγκόσμιο Πόλεμο στην Ευρώπη. Την επόμενη ημέρα, ξέσπασαν εορτασμοί στο Times Square και το Piccadilly Circus· πλήθη που ζητωκραύγαζαν χόρευαν στα "λύσια Πεδία και τις πλατείες των πόλεων σε όλο τον σύμμαχο κόσμο. Εδώ, στις Βρυξέλλες, κατά τη διάρκεια ευχαριστήριας λειτουργίας, οι πιστοί τραγούδησαν τους εθνικούς ύμνους της Βρετανίας, του Βελγίου και των "νωμένων Πολιτειών. Εκείνη τη χαρούμενη ημέρα, στις 8 Μαΐου 1945, αυτή η ήπειρος ήταν ερειπωμένη, ρημαγμένη δύο φορές από ολοκληρωτικούς πολέμους μέσα σε διάστημα μικρότερο των 30 ετών. Εκείνη την περίοδο, μια ειρηνική ενωμένη Ευρώπη, ένα Ευρωπαϊκό Κοινοβούλιο, θα φαινόταν φαντασίωση στον οποιονδήποτε. Ωστόσο, με τη θέληση των συμπολιτών σας και δημόσιων προσώπων όπως ο Paul-Henri Spaak, ο οποίος έδωσε το όνομά του σε αυτήν τη μεγαλοπρεπή αίθουσα, ο Robert Schuman και ο Jean Monnet, και τα οράματα που δημιούργησαν ένα κοινοβούλιο και για τα οποία του απενεμήθη το Προεδρικό Μετάλλιο της Ελευθερίας από τον Πρόεδρο Lyndon Johnson, βρισκόμαστε σήμερα εδώ: συγκεντρωμένοι σε αυτήν την αίθουσα. Βρίσκεστε σήμερα εδώ.
<P>
Ό,τι ξεκίνησε ως ένα απλό σύμφωνο μεταξύ έξι εθνών για τη δημιουργία κοινής αγοράς άνθρακα και χάλυβα εξελίχθηκε σε δυναμικό οικονομικό και πολιτικό παράγοντα. Μια Κοινότητα αφιερωμένη στην ελεύθερη σκέψη, την ελεύθερη κυκλοφορία και την ελευθερία του επιχειρείν. Μια Ευρώπη που ένας ιστορικός αποκάλεσε "όχι τόσο έναν χώρο, όσο μια ιδέα". Βρίσκομαι εδώ για να επιβεβαιώσω εκ νέου ότι ο Πρόεδρος Obama και εγώ πιστεύουμε σε αυτήν την ιδέα, και σε έναν καλύτερο κόσμο και μια καλύτερη Ευρώπη, στων οποίων τη δημιουργία έχει ήδη συμβάλει. Μια Ευρώπη όπου όλα τα κράτη μέλη ωφελούνται από τη διαπραγμάτευση εμπορικών συμφωνιών και την καταπολέμηση της υποβάθμισης του περιβάλλοντος με ενιαία φωνή· μια Ευρώπη που ενισχύει τις πολιτιστικές και πολιτικές αξίες τις οποίες η χώρα μου μοιράζεται με όλους εσάς. Μια Ευρώπη ολοκληρωμένη, μια Ευρώπη ελεύθερη και μια Ευρώπη ειρηνική.
<P>
(Χειροκροτήματα)
<P>
Όπως δήλωσε ο Πρόεδρος Obama στην Πράγα λίγο παραπάνω από έναν χρόνο πριν, μια ισχυρή Ευρώπη αποτελεί ισχυρότερο εταίρο για τις "νωμένες Πολιτείες - και χρειαζόμαστε ισχυρούς εταίρους. Γι' αυτό θα κάνουμε ό,τι είναι δυνατόν για να στηρίξουμε αυτό το μεγάλο εγχείρημά σας. Γιατί τα τελευταία 65 χρόνια έχουν δείξει ότι, όταν οι Αμερικανοί και οι Ευρωπαίοι αφιερώνουν την ενέργειά τους σε κοινούς σκοπούς, δεν υπάρχει σχεδόν τίποτα το ακατόρθωτο. Μαζί, με τη βοήθεια του σχεδίου Μάρσαλ, ανοικοδομήσαμε την Ευρώπη και κάναμε ίσως τη μεγαλύτερη επένδυση στην ανθρώπινη ιστορία. Μαζί οικοδομήσαμε τη μακροβιότερη παγκοσμίως συμμαχία για την ασφάλεια, το NATO, και μια στρατιωτική και πολιτική δύναμη που συνέδεσε την Αμερική και την Ευρώπη και μας έφερε ακόμα πιο κοντά κατά τις δεκαετίες που ακολούθησαν. Μαζί εδραιώσαμε τη μεγαλύτερη εμπορική σχέση στην παγκόσμια Ιστορία, η οποία αντιπροσωπεύει περίπου το 40% του παγκόσμιου εμπορίου και συνέβαλε στην απαρχή μιας εποχής πρωτοφανούς ευημερίας και τεχνολογικής καινοτομίας. Μαζί προσφέραμε ανακούφιση και ελπίδα σε όσους επλήγησαν από ανθρωπιστικές καταστροφές σε αναρίθμητα μέρη του κόσμου, από τα Δυτικά Βαλκάνια έως το Κονγκό και το συνεχιζόμενο έργο μας σήμερα στην Αϊτή.
<P>
Στους σκεπτικιστές οι οποίοι, παρ' όλα αυτά τα επιτεύγματα, εξακολουθούν να αμφισβητούν την κατάσταση των διατλαντικών σχέσεων ή τη στάση της χώρας μου προς μια ενωμένη Ευρώπη, η απάντησή μου είναι η εξής: ακόμα και αν οι "νωμένες Πολιτείες και τα έθνη που εκπροσωπείτε όλοι σας δεν συνδέονταν με κοινές αξίες και την κοινή κληρονομιά πολλών εκατομμυρίων πολιτών μας, περιλαμβανομένου και εμού, τα παγκόσμια συμφέροντά μας και μόνο θα μας ένωναν κατ' ανάγκη.
<P>
" σχέση ανάμεσα στη χώρα μου και την Ευρώπη είναι σήμερα τόσο ισχυρή και σημαντική για όλους μας όσο ήταν πάντοτε. Αυτός ο αιώνας έχει φέρει νέες προκλήσεις, όχι λιγότερο επικίνδυνες από αυτές που προηγήθηκαν, κατά τον 20ό αιώνα, και μαζί -μαζί- αναλαμβάνουμε να τις αντιμετωπίσουμε, μία προς μία. Είναι δύσκολες· θα υπάρχουν διαφωνίες, αλλά αναλαμβάνουμε να τις αντιμετωπίσουμε από κοινού. Αλλαγή του κλίματος: μια από τις μεγαλύτερες απειλές που αντιμετωπίζει ο πλανήτης μας. Οι "νωμένες Πολιτείες και η Ευρώπη εργάζονται για να διασφαλίσουν ότι όλες οι χώρες, ιδίως οι μεγάλες οικονομίες, συμβάλλουν στην επίτευξη παγκόσμιας λύσης. Όλοι προσβλέπαμε και όντως πραγματοποιήσαμε ένα σημαντικό βήμα προόδου στην Κοπεγχάγη. Τώρα πρέπει να προβούμε στις εν λόγω μειώσεις εκπομπών, τη χρηματοδότηση και τη διαφάνεια που απαιτούνται στο πλαίσιο αυτό, και πρέπει να βοηθήσουμε τα πιο ευάλωτα έθνη, από τον αρκτικό Βορρά έως τα νησιά του Ειρηνικού, που είναι οι προάγγελοι αυτής της αναφαινόμενης κρίσης.
<P>
Στο ταραγμένο τοπίο του Αφγανιστάν και του Πακιστάν, συνεργαζόμαστε για να διασπάσουμε, να εξαρθρώσουμε και να νικήσουμε την Αλ Κάιντα και τους μαχητές Ταλιμπάν και να εκπαιδεύσουμε αφγανικό στρατό και αστυνομία έτσι, ώστε η κυβέρνηση να προστατεύει τελικά τους πολίτες της και να μην συνιστά απειλή για τους γείτονές της. Προκειμένου να οικοδομήσουν την ικανότητα διακυβέρνησης του Αφγανιστάν, οι "νωμένες Πολιτείες, η Ευρωπαϊκή Ένωση και τα κράτη μέλη της αναπτύσσουν σημαντικούς οικονομικούς αλλά και πολιτικούς πόρους. Ενώ η διατήρηση αυτών των σημαντικών αποστολών δεν ήταν πάντα δημοφιλής, όλοι γνωρίζετε -όπως και εγώ- ότι είναι αναγκαία. Ως ηγέτες, έχουμε υποχρέωση να αποσαφηνίσουμε στους πολίτες μας ότι αυτό είναι αναγκαίο για τη συλλογική μας ασφάλεια - μολονότι, πιστέψτε με, ως πολιτικός που υπηρετεί εδώ και 38 χρόνια, κατανοώ ότι δεν είναι εύκολο. Σας διαβεβαιώνω ότι δεν είναι δημοφιλέστερο στη χώρα μου από ό,τι είναι σε οποιαδήποτε από τις δικές σας.
<P>
Γι' αυτό επίσης οι "νωμένες Πολιτείες και η Ευρώπη συνεργάζονται για να αποτρέψουν το Ιράν από την απόκτηση πυρηνικών όπλων: εξέλιξη που θα έθετε σε κίνδυνο τους πολίτες και θα απειλούσε τους γείτονες της χώρας, περιλαμβανομένων ορισμένων από τους στενότερους συμμάχους μας. Μαζί ξεκινήσαμε μια πρωτοφανή πορεία επαφών με τους ηγέτες του Ιράν και, κυρίες και κύριοι,
<P>
(Χειροκροτήματα)
<P>
παρά τα όσα σκέφτηκαν ορισμένοι σκεπτικιστές, ο Πρόεδρος εννοούσε αυτά που είπε: ότι θα τείνουμε χείρα βοηθείας προς οποιοδήποτε μέρος χαλαρώσει τη στάση του. Στην αρχή της θητείας αυτής της κυβέρνησης, ο Πρόεδρος Obama δήλωσε ότι είμαστε έτοιμοι να αντιμετωπίσουμε το Ιράν με βάση το αμοιβαίο συμφέρον και τον αμοιβαίο σεβασμό. Με τους συμμάχους μας καταστήσαμε σαφές στους ηγέτες του Ιράν πώς μπορούν να αρχίσουν να ανοικοδομούν την εμπιστοσύνη της διεθνούς κοινότητας, όπως με τη χορήγηση πρόσβασης στις παλαιότερα αδήλωτες εγκαταστάσεις εμπλουτισμού τους και την ανταλλαγή ουρανίου χαμηλού βαθμού εμπλουτισμού με καύσιμα για την κίνηση ερευνητικού αντιδραστήρα. Ωστόσο, όπως βλέπει και διαπιστώνει τώρα ο κόσμος, οι ιρανοί ηγέτες απέρριψαν περιφρονητικά τις συλλογικές καλόπιστες προσπάθειές μας και συνεχίζουν να προβαίνουν σε ενέργειες οι οποίες απειλούν την περιφερειακή σταθερότητα. Θα το πω ωμά: το πυρηνικό πρόγραμμα του Ιράν παραβιάζει τις υποχρεώσεις του βάσει της Συνθήκης για τη μη διάδοση των πυρηνικών όπλων, και υπάρχει κίνδυνος να πυροδοτήσει αγώνα πυρηνικών εξοπλισμών στη Μέση Ανατολή. Δεν θα ήταν ειρωνεία -δεν θα ήταν ειρωνεία- καθώς το Σιδηρούν Παραπέτασμα έπεσε, και οι αμοιβαίες απειλές για βέβαιη αμοιβαία καταστροφή ελαττώθηκαν μεταξύ των υπερδυνάμεων, να εμφανιστεί νέος αγώνας εξοπλισμών σε ορισμένα από τα πιο ασταθή μέρη του κόσμου; Αυτό θα ήταν ειρωνεία για την οποία τα παιδιά, τα εγγόνια και τα δισέγγονά μας δεν θα μας συγχωρούσαν, κατά την άποψή μου, εάν επιτρέπαμε να δημιουργηθεί.
<P>
Επιπλέον, η ιρανική ηγεσία στηρίζει τρομοκρατικές οργανώσεις, και αυτή η στήριξη συνεχίζεται αδιάπτωτη, και εξακολουθεί να διώκει ασυνείδητα τους πολίτες που βγαίνουν ειρηνικά στους δρόμους ζητώντας δικαιοσύνη: προδοσία του καθήκοντος κάθε κυβέρνησης όσον αφορά αυτά που οφείλει στους πολίτες της. " Τεχεράνη έχει μια προφανή επιλογή: να συμμορφωθεί με τους διεθνείς κανόνες και να ενταχθεί εκ νέου στην κοινότητα των υπεύθυνων κρατών -κάτι το οποίο ελπίζουμε- ή να αντιμετωπίσει περαιτέρω συνέπειες και αυξανόμενη απομόνωση.
<P>
Ενόψει της απειλής που θέτει το Ιράν, είμαστε προσηλωμένοι στην ασφάλεια των συμμάχων μας. Γι' αυτό αναπτύξαμε το σταδιακό προσαρμόσιμο πρόγραμμα αντιπυραυλικής άμυνας: για να αποτρέψουμε και να αμυνθούμε έναντι πυραυλικών επιθέσεων σε αυτήν την ήπειρο.
<P>
(Χειροκροτήματα)
<P>
Κυρίες και κύριοι, συνεργαζόμαστε επίσης στους κόλπους του NATO, προκειμένου να προετοιμαστούμε για φάσμα μελλοντικών απειλών κατά της ασφάλειας, περιλαμβανομένης της ενεργειακής ασφάλειας και της ασφάλειας στον κυβερνοχώρο, και συνεχίζουμε να στηρίζουμε τη στενή συνεργασία σε θέματα ασφάλειας μεταξύ του NATO και της ΕΕ.
<P>
Πέρυσι, οι "νωμένες Πολιτείες και η Ευρώπη έδρασαν άμεσα και αποφασιστικά, όταν ο κόσμος παρέπαιε από μια χρηματοπιστωτική κρίση πιο ολέθρια από οποιαδήποτε άλλη μετά την περίοδο της Μεγάλης Ύφεσης. Έτσι, συμβάλαμε συλλογικά στην πρόληψη αυτού που προέβλεπαν οι άνθρωποι: της πλήρους κατάρρευσης της παγκόσμιας οικονομίας. Σήμερα, ο Πρόεδρος Obama και εγώ παρακολουθούμε στενά την οικονομική και χρηματοπιστωτική κρίση στην Ελλάδα και τις προσπάθειες της Ευρωπαϊκής Ένωσης να την αντιμετωπίσει. Επικροτούμε τη δέσμη στήριξης που εξετάζει η Ευρώπη σε συνεργασία με το Διεθνές Νομισματικό Ταμείο, και θα στηρίζουμε -τόσο άμεσα όσο και μέσω του ΔΝΤ- τις προσπάθειές σας για τη διάσωση της Ελλάδας.
<P>
Αυτά τα παραδείγματα, και πολλά άλλα που θα μπορούσα να αναφέρω, δείχνουν γιατί η Ευρώπη παραμένει όχι μόνο ο μεγαλύτερος εμπορικός εταίρος της Αμερικής, αλλά και ο σημαντικότερος σύμμαχός μας.
<P>
Κυρίες και κύριοι, οι προκάτοχοί μας συγκεντρώθηκαν πάνω από έξι δεκαετίες πριν, σαν αυτήν την εβδομάδα, για να ξεκινήσουν την οικοδόμηση θεσμικών οργάνων σχεδιασμένων να διασφαλίσουν ότι τα πιο σκοτεινά κεφάλαια του 20ού αιώνα δεν θα επαναλαμβάνονταν στο υπόλοιπο αυτού του αιώνα ή κατά τον 21ο αιώνα. Αυτά τα θεσμικά όργανα -αυτό το θεσμικό όργανο- σημείωσαν μεγάλη επιτυχία, αλλά τώρα πρέπει να εστιάσουμε στις προκλήσεις αυτού του νέου αιώνα, τις οποίες μνημόνευσα στην αρχή.
<P>
Ο κόσμος έχει αλλάξει. Έχει αλλάξει ριζικά. Μια άγρια ομορφιά γεννήθηκε. Ίσως η περιπλοκότερη απειλή που αντιμετωπίζουμε σήμερα είναι αυτή που συνιστούν για τους ίδιους τους πολίτες μας μη κρατικοί φορείς και βίαιοι εξτρεμιστές, ιδίως εάν -Θεός φυλάξοι- αυτοί οι βίαιοι εξτρεμιστές μπορέσουν να αποκτήσουν πρόσβαση σε οποιαδήποτε όπλα μαζικής καταστροφής. " μάστιγα δεν τρέφει σεβασμό για σύνορα - κανένα σεβασμό. Κανένα απολύτως έθνος, όσο ισχυρό, πλούσιο, οργανωμένο ή ικανό και αν είναι, δεν μπορεί να αντιμετωπίσει μόνο του αυτήν την απειλή. Μπορεί να περιοριστεί επιτυχώς μόνο εάν αποτελέσει κοινό σκοπό μας, και αυτό ακριβώς πρέπει να κάνουμε.
<P>
Οι νέες εξουσίες που εκχωρεί σε αυτό το Κοινοβούλιο η Συνθήκη της Λισαβόνας σας ανέθεσαν μεγαλύτερο ρόλο σε αυτόν τον αγώνα και κατέστησαν επιβεβλημένη την ανάγκη να κυβερνάτε υπεύθυνα. " κυβέρνηση των "ΠΑ και αυτό το Κοινοβούλιο έχουν αγωνιστεί για την καλύτερη δυνατή προστασία των πολιτών, χωρίς να γίνεται έκπτωση στα θεμελιώδη δικαιώματα στα οποία εδράζονται όλες οι κοινωνίες μας. Έχω την απόλυτη πεποίθηση ότι πρέπει -και μπορούμε- τόσο να προστατεύσουμε τους πολίτες μας όσο και να διατηρήσουμε τις ελευθερίες μας.
<P>
Από τότε που αναλάβαμε καθήκοντα πέρυσι, ο Πρόεδρος Obama και εγώ καθοδηγούμαστε από την επιταγή του συντάγματός μας να επιδιώκουμε τελειότερη ένωση. Προς τον σκοπό αυτό, μια από τις πρώτες επίσημες πράξεις μας ήταν να τερματίσουμε τις πρακτικές ανάκρισης που απέφεραν ελάχιστα αποτελέσματα και τις οποίες δεν μπορούσαμε να συνεχίσουμε με ήσυχη τη συνείδησή μας.
<P>
(Χειροκροτήματα)
<P>
Διατάξαμε το κλείσιμο του κέντρου κράτησης στον Κόλπο του Γκουαντάναμο, το οποίο είχε γίνει σύμβολο της αδικίας και σύνθημα επιστράτευσης για τους τρομοκράτες.
<P>
(Χειροκροτήματα)
<P>
Εκτιμούμε επίσης τη στήριξη -όσο δύσκολο και αν ήταν για εσάς- που πολλοί από εσάς προσφέρατε σε αυτήν την προσπάθεια.
<P>
Κάναμε αυτά τα πράγματα, γιατί, όπως και εσείς, ο Πρόεδρος Obama και εγώ απορρίπτουμε την ψεύτικη επιλογή ανάμεσα στην ασφάλεια και τα ιδανικά μας. Θεωρούμε ότι η τήρηση των αρχών μας απλώς μας κάνει δυνατότερους, και ότι οι συμβιβασμοί σχετικά με αυτές στην πραγματικότητα υπονομεύουν τις προσπάθειές μας στον ευρύτερο αγώνα κατά του βίαιου εξτρεμισμού. Γιατί, ποιος είναι ο σκοπός τους; Ο σκοπός τους είναι να αλλάξουν τις αξίες μας - να αλλάξουν τον τρόπο συμπεριφοράς μας. Οκτώ ημέρες μετά την επίθεση της 11ης Σεπτεμβρίου, είπα σε μια ομάδα χιλιάδων φοιτητών πανεπιστημίου στη χώρα μου ότι δεν μπορούν να επιτρέψουν στην τραγωδία της 11ης Σεπτεμβρίου να τερματίσει τον τρόπο ζωής μας, γιατί αυτό ακριβώς επεδίωκαν οι τρομοκράτες. Τους είπα επίσης ότι η Αμερική δεν μπορεί να επικρατήσει σε αυτόν τον νέο αγώνα ενεργώντας μόνη της.
<P>
Αυτά τα λόγια δεν ταίριαζαν απλώς με το πνεύμα της εποχής, αλλά θεωρώ ότι αποδείχτηκαν αληθινά - και είναι εξίσου αληθινά σήμερα. Δεν χρειάζεται να μιλήσω στο ακροατήριο για την υπερήφανη παράδοση που έχει η Ευρώπη στην προστασία των πολιτών από την εισβολή του κράτους στην ιδιωτική τους ζωή - δέσμευση που βασίζεται στον σεβασμό της αξιοπρέπειας, που είναι σύμφυτη σε όλους τους ανθρώπους. Τα καλούμε αναφαίρετα δικαιώματα. Τα συμπεριλάβαμε στο σύνταγμά μας, και η δέσμευση της Αμερικής στην ιδιωτική ζωή είναι επίσης βαθιά - εξίσου βαθιά με τη δική σας. " τέταρτη τροποποίηση του συντάγματός μας προστατεύει τους ιδιώτες από αδικαιολόγητη έρευνα και συλλήψεις από πλευράς του κράτους, κάτι που ένας από τους πιο γνωστούς νομικούς μας επονόμασε κάποτε "δικαίωμα να μας αφήνουν ήσυχους". Το Ανώτατο Δικαστήριο των "νωμένων Πολιτειών έχει καταστήσει σαφές ότι η ιδιωτική ζωή συνιστά συνταγματικά προστατευόμενο και θεμελιώδες δικαίωμα. Όπως και η ΕΕ, το Ανώτατο Δικαστήριο έχει χαρακτηρίσει αυτό το δικαίωμα ως θέμα προσωπικής αξιοπρέπειας.
<P>
Σε προσωπικό επίπεδο, υπερασπίζομαι, στα 36 χρόνια της σταδιοδρομίας μου, τα δικαιώματα της ιδιωτικής ζωής. Στη Γερουσία των "νωμένων Πολιτειών κάθε χρόνο, οργανώσεις αξιολογούν όσους έχουν τη μεγαλύτερη προσήλωση στις πολιτικές ελευθερίες, και κάθε χρόνο εγώ -και, αργότερα, ο Πρόεδρος Obama- είμαι ένας από τους τέσσερις ανθρώπους που επιλέγονται. Ο λόγος για τον οποίο μπαίνω στον κόπο να το αναφέρω δεν αφορά εμένα, αλλά τη δέσμευση της κυβέρνησής μας στα ατομικά δικαιώματα. Το να αλλάξω τώρα θα καθιστούσε ψέματα όλα όσα έχω πει ότι αντιπροσωπεύω στη χώρα μου εδώ και 37 χρόνια. Όταν προήδρευα της Επιτροπής Δικαιοσύνης της Γερουσίας, η οποία είναι αρμόδια για την επιβεβαίωση των ορισθέντων από τον Πρόεδρο υποψηφίων δικαστών, όπως ανέφερα, κατατασσόμουν διαρκώς ανάμεσα στους πιο πιστούς υπέρμαχους των πολιτικών ελευθεριών και είχα ως προτεραιότητα να εξακριβώνω τις απόψεις των μελλοντικών δικαστών για την ιδιωτική ζωή, πριν αποφασίσω εάν ή όχι θα αναλάμβαναν καθήκοντα.
<P>
Ο Πρόεδρος Obama και εγώ πιστεύουμε επίσης ότι το πρωταρχικό, το πιο θεμελιώδες και το πιο ιερό καθήκον μιας κυβέρνησης είναι να προστατεύει τους πολίτες της -τους πολίτες που υπηρετεί- καθώς και τα δικαιώματά τους. Ο Πρόεδρος Obama έχει δηλώσει ότι το να διατηρεί τη χώρα μας ασφαλή είναι το πρώτο πράγμα που σκέφτεται όταν ξυπνά το πρωί και το τελευταίο πράγμα που σκέφτεται όταν πέφτει για ύπνο το βράδυ. Υποψιάζομαι ότι ακριβώς έτσι βλέπει τον ρόλο του κάθε παγκόσμιος ηγέτης. Πράγματι, όπως ακριβώς η ιδιωτική ζωή, η σωματική ασφάλεια αποτελεί επίσης αναφαίρετο δικαίωμα. Μια κυβέρνηση η οποία απεκδύεται του καθήκοντός της να εγγυάται την ασφάλεια των πολιτών της παραβιάζει τα δικαιώματά τους εξίσου με μια κυβέρνηση η οποία φιμώνει τους αντιφρονούντες ή φυλακίζει χωρίς δίκη κατηγορούμενους για ποινικά αδικήματα.
<P>
Έτσι, φίλοι μου, ακόμα και σήμερα που είμαστε συγκεντρωμένοι, οι εχθροί μας χρησιμοποιούν κάθε εργαλείο που μπορούν να επιστρατεύσουν για να εξαπολύσουν νέες και καταστροφικές επιθέσεις, όπως αυτές που έπληξαν τη Νέα Υόρκη, το Λονδίνο, τη Μαδρίτη και πολλά άλλα μέρη σε όλο τον πλανήτη. Για να τους σταματήσουμε, πρέπει να χρησιμοποιήσουμε κάθε θεμιτό μέσο που διαθέτουμε -επιβολή του νόμου, τεχνολογία στρατιωτικών πληροφοριών- το οποίο συνάδει με τη νομοθεσία και τις αξίες μας. Πολεμούμε σε πολλά μέτωπα, από τους γενναίους άνδρες και γυναίκες που υπηρετούν στις στρατιωτικές βάσεις μας στο εξωτερικό, έως τους υπομονετικούς και ακούραστους επαγγελματίες επιβολής του νόμου, οι οποίοι ερευνούν περίπλοκα και ύποπτα οικονομικά κυκλώματα.
<P>
Μόλις αυτήν την εβδομάδα, οι τελωνειακές αρχές και οι αρχές προστασίας των συνόρων μας, χρησιμοποιώντας δεδομένα από τα στοιχεία επιβατών, συνέλαβαν έναν ύποπτο στην απόπειρα βομβαρδισμού της πλατείας Times της Νέας Υόρκης, καθώς επιχειρούσε να διαφύγει από τη χώρα. Είναι ζωτικής σημασίας να διατηρήσουμε όλες τις ικανότητες που έχουμε βάσει της νομοθεσίας, προκειμένου να σταματήσουμε τέτοιες επιθέσεις. Για τον λόγο αυτό, θεωρούμε ότι το πρόγραμμα παρακολούθησης της χρηματοδότησης της τρομοκρατίας είναι σημαντικό για την ασφάλειά μας, αλλά και της Ευρώπης - έχω αυτήν την εύλογη πεποίθηση. Έχει προσφέρει κρίσιμα στοιχεία στις αντιτρομοκρατικές έρευνες και στις δύο πλευρές του Ατλαντικού, διασπώντας σκευωρίες και, τελικά, σώζοντας ζωές. Διαθέτει ενσωματωμένες εφεδρείες που διασφαλίζουν ότι οι προσωπικές πληροφορίες είναι σεβαστές και χρησιμοποιούνται μόνο για αντιτρομοκρατικούς σκοπούς. Όμως, δεν σας κατηγορώ που το αμφισβητείτε. Κατανοούμε τις ανησυχίες σας. Κατά συνέπεια, συνεργαζόμαστε για να τις ικανοποιήσουμε, και έχω την απόλυτη πεποίθηση ότι μπορούμε να καταφέρουμε τόσο να χρησιμοποιούμε το εργαλείο, όσο και να διασφαλίζουμε την ιδιωτική ζωή. Είναι σημαντικό να το πράξουμε, και είναι σημαντικό να το πράξουμε το ταχύτερο δυνατό.
<P>
Ως πρώην γερουσιαστής των "νωμένων Πολιτειών, γνωρίζω και εγώ πόσο δύσκολο μπορεί να είναι να κάνει κανείς τις δύσκολες επιλογές που απαιτούνται από τις παγκόσμιες προκλήσεις, μένοντας ταυτόχρονα πιστός στις τοπικές αξίες. Υποψιάζομαι ότι όλοι σας το περνάτε αυτό κάθε φορά που ψηφίζετε στο Κοινοβούλιο. Όσο περισσότερο χρόνο μένουμε χωρίς συμφωνία σχετικά με το πρόγραμμα παρακολούθησης της χρηματοδότησης της τρομοκρατίας, τόσο μεγαλύτερος είναι ο κίνδυνος μιας τρομοκρατικής επίθεσης η οποία θα μπορούσε να έχει αποτραπεί. Ως ηγέτες, έχουμε κοινή υποχρέωση να κάνουμε ό,τι μπορούμε στο πλαίσιο της νομοθεσίας για να προστατεύσουμε τα 800 εκατομμύρια ανθρώπους που υπηρετούμε συλλογικά. Έχουμε διαφωνήσει παλαιότερα, σίγουρα θα διαφωνήσουμε ξανά, αλλά είμαι εξίσου πεπεισμένος ότι οι "νωμένες Πολιτείες και η Ευρώπη μπορούν να ανταποκριθούν στις προκλήσεις του 21ου αιώνα -όπως κάναμε στον 20ό αιώνα- εάν συνομιλήσουμε και ακούσουμε ο ένας τον άλλο· εάν είμαστε ειλικρινείς ο ένας με τον άλλο.
<P>
(Χειροκροτήματα)
<P>
Κυρίες και κύριοι, όπως μας δίδαξε ο Winston Churchill, θάρρος είναι αυτό που χρειάζεται για να μιλήσει κάποιος. Θάρρος είναι επίσης αυτό που χρειάζεται για να ακούσει κάποιος. Σήμερα το απόγευμα, μίλησα εγώ. Να είστε σίγουροι ότι εγώ, η κυβέρνηση και ο Πρόεδρός μου έχουμε αρχίσει ξανά να ακούμε τους συμμάχους μας. Κυρίες και κύριοι, δεν είναι τυχαίο ότι η Ευρώπη ήταν ο πρώτος υπερπόντιος προορισμός μου ως Αντιπροέδρου, καθώς και του Προέδρου. Δεν είναι τυχαίο ότι, έκτοτε, επιστρέψαμε ήδη αρκετές φορές. Οι "νωμένες Πολιτείες χρειάζονται την Ευρώπη, και καταθέτω με όλο τον σεβασμό ότι και η Ευρώπη χρειάζεται τις "νωμένες Πολιτείες. Σήμερα χρειαζόμαστε ο ένας τον άλλο περισσότερο από ποτέ.
<P>
(Χειροκροτήματα)
<P>
Συνεπώς, θεωρώ ότι η επέτειος αυτής της εβδομάδας προσφέρει μια ευπρόσδεκτη ευκαιρία να επιβεβαιώσουμε εκ νέου τους δεσμούς που σφυρηλάτησαν οι λαοί μας πολύ παλιά, στις φλόγες της αντιξοότητας. Σήμερα, όπως τότε, στην επιδίωξη ιδανικών και στην αναζήτηση εταίρων, οι Ευρωπαίοι και οι Αμερικανοί βασίζονται ο ένας στον άλλο, πριν βασιστούν σε οποιονδήποτε άλλο. Σήμερα, όπως τότε, είναι τιμή μας, και είμαστε ευγνώμονες που είμαστε στο πλευρό σας στους μελλοντικούς αγώνες. Και πάλι, βρίσκομαι εδώ για να δηλώσω κατηγορηματικά: ο Πρόεδρος Obama και ο Joe Biden στηρίζουν σθεναρά μια ενωμένη, ελεύθερη, ανοικτή Ευρώπη. Στηρίζουμε σθεναρά το έργο που επιτελείτε εδώ. Σας ευχόμαστε καλή επιτυχία, ο Θεός να σας ευλογεί όλους και ο Θεός να προστατεύει όλα τα στρατεύματά μας. Σας ευχαριστώ πάρα πολύ.
<P>
(Χειροκροτήματα)
<SPEAKER ID="156" NAME="Πρόεδρος">
- Κύριε Αντιπρόεδρε, σας ευχαριστούμε πολύ. " παρουσία σας αποτέλεσε γερή βάση για μελλοντική συνεργασία και τις μελλοντικές μας συνομιλίες. Όπως είπατε, να συνομιλούμε και να ακούμε ο ένας τον άλλο. Αυτό είναι πολύ σημαντικό.
<P>
Θα ήθελα να σας ευχαριστήσω που επαναλάβατε τα πιο σημαντικά λόγια της περασμένης εβδομάδας: η Ευρώπη χρειάζεται την Αμερική. Θυμόμαστε τον 20ό αιώνα -τον Πρώτο Παγκόσμιο Πόλεμο, τον Δεύτερο Παγκόσμιο Πόλεμο, το Σιδηρούν Παραπέτασμα- πολεμούσαμε πλάι-πλάι, επιτυγχάνοντας μαζί τη νίκη, ως δημοκρατίες. Όπως προσθέσατε σήμερα, η Αμερική χρειάζεται την Ευρώπη. Θα το θυμόμαστε αυτό. Είναι μια καλή αρχή για την εταιρική σχέση και τη συνεργασία μας.
<P>
Κύριε Αντιπρόεδρε, και πάλι, σας ευχαριστώ πολύ.
<P>
(Χειροκροτήματα)

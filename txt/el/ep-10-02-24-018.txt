<CHAPTER ID="018">
Η κατάσταση της κοινωνίας των πολιτών και των εθνικών μειονοτήτων στη Λευκορωσία (συζήτηση)
<SPEAKER ID="177" NAME="Πρόεδρος">
" ημερήσια διάταξη προβλέπει τη συζήτηση σχετικά με τη δήλωση του Συμβουλίου και της Επιτροπής όσον αφορά την κατάσταση της κοινωνίας των πολιτών και των εθνικών μειονοτήτων στη Λευκορωσία.
<SPEAKER ID="178" NAME="Diego López Garrido" LANGUAGE="ES">
Σας ευχαριστώ, κύριε Πρόεδρε, που μου δίνεται η ευκαιρία να μιλήσω γι' αυτό το θέμα σχετικά με την κατάσταση της κοινωνίας των πολιτών και των εθνικών μειονοτήτων στη Λευκορωσία.
<P>
" Ευρωπαϊκή Ένωση ανησυχεί βεβαίως πάρα πολύ για την επιδείνωση της κατάστασης στη Λευκορωσία, ειδικά όσον αφορά τα ανθρώπινα δικαιώματα.
<P>
" έλλειψη ελευθερίας της έκφρασης και του συνέρχεσθαι, η συνεχώς αυξανόμενη πίεση στα μέσα ενημέρωσης, οι νόμοι που περιορίζουν τη χρήση του Διαδικτύου και οι ενέργειες σε βάρος των ακτιβιστών της αντιπολίτευσης έχουν ως συνέπεια την επιδείνωση και τη χειροτέρευση της κατάστασης των ανθρωπίνων δικαιωμάτων στη Λευκορωσία.
<P>
Στη δήλωσή της στις 16 Φεβρουαρίου, τον περασμένο μήνα, η κ. Ashton, η Ύπατη Εκπρόσωπος της Ένωσης για θέματα εξωτερικής πολιτικής και πολιτικής ασφάλειας, εξέφρασε επίσης την ανησυχία της σχετικά με την κατάσταση της πολωνικής μειονότητας στη Λευκορωσία και σχετικά με την κράτηση από την αστυνομία ορισμένων μελών αυτής της μειονότητας. Αυτή η δήλωση, αυτή η επίσημη θέση της Ύπατης Εκπροσώπου, εστάλη επίσης στις αρχές της Λευκορωσίας μέσω της επίσημης διπλωματικής οδού.
<P>
Τη Δευτέρα, είχαμε τη δυνατότητα να συζητήσουμε αυτό το θέμα στο Συμβούλιο Εξωτερικών Υποθέσεων, και είχαμε τη δυνατότητα να έχουμε μια εις βάθος συζήτηση, η οποία είμαι βέβαιος ότι θα επαναληφθεί στο μέλλον. Παρεμπιπτόντως, εκεί, μίλησε ο πολωνός υπουργός Εξωτερικών, ο οποίος εξέφρασε την ανησυχία του και την αίσθησή του ότι υπήρχε ανάγκη να υπάρξει αντίδραση και τοποθέτηση σχετικά με τη συστηματική παρενόχληση μελών της πολωνικής μειονότητας. Πρέπει επίσης να ειπωθεί ότι οι διάφορες πλευρές της Ευρωπαϊκής Ένωσης είναι, χωρίς την παραμικρή αμφιβολία, ιδιαίτερα ανήσυχες και παρακολουθούν αυτήν την κατάσταση πολύ άμεσα και πολύ προσεκτικά.
<P>
Πιστεύω ότι είναι πολύ σημαντικό να διαμηνύσουμε στις αρχές της Λευκορωσίας ότι πρέπει να συμμορφώνονται με τις δεσμεύσεις που έχουν αναλάβει στον ΟΑΣΕ να σέβονται τα ανθρώπινα δικαιώματα και να προστατεύουν τις μειονότητες ως ουσιώδες μέρος του σεβασμού των ανθρωπίνων δικαιωμάτων. Στο Συμβούλιο Εξωτερικών Υποθέσεων στο οποίο αναφέρθηκα, διατυπώθηκε το ρητό αίτημα που υπέβαλαν οι ευρωπαίοι υπουργοί Εξωτερικών για να επιστήσουμε την προσοχή των αρχών της Λευκορωσίας σε αυτήν τη κατάσταση μέσω της κατάλληλης οδού και στα κατάλληλα φόρουμ.
<P>
Πιστεύω ότι είναι προς το κοινό συμφέρον της Λευκορωσίας, της Ευρωπαϊκής Ένωσης και όλων των Ευρωπαίων να κατορθώσουμε να επιδράσουμε στο να τεθεί ένα τέλος σε αυτές τις ενέργειες, οι οποίες αντιβαίνουν στα ανθρώπινα δικαιώματα και τα δικαιώματα των μειονοτήτων, οι οποίες είναι μεγάλες και σημαντικές στη Λευκορωσία. Ταυτόχρονα, πιστεύω ότι είναι σημαντικό η Λευκορωσία να εργαστεί προς τη σωστή κατεύθυνση, και όλες οι διαστάσεις της Ανατολικής Εταιρικής Σχέσης αποτελούν ευκαιρία για να επηρεαστεί η Λευκορωσία προς τη σωστή κατεύθυνση, περιλαμβανομένης της πολυμερούς πτυχής.
<SPEAKER ID="179" NAME="Kristalina Georgieva" LANGUAGE="EN">
Κύριε Πρόεδρε, επιπλέον της δήλωσης της Προεδρίας της ΕΕ, στην οποία γίνεται αναφορά στη θέση που εξέφρασε επί του θέματος με ιδιαίτερη σαφήνεια και σθένος η Ύπατη Εκπρόσωπος, Βαρόνη Ashton, επιτρέψτε μου να προσθέσω την ανησυχία σχετικά με την επιδείνωση της κατάστασης των ανθρωπίνων δικαιωμάτων στη Λευκορωσία, ιδιαίτερα δε όσον αφορά την πολωνική μειονότητα.
<P>
" πολύ λυπηρή οπισθοδρόμηση της προόδου της δημοκρατίας στη Λευκορωσία τα τελευταία χρόνια είναι ένα πολύ σοβαρό θέμα, όμως, τούτου λεχθέντος, πρέπει επίσης να παραμείνουμε δεσμευμένοι με τη Λευκορωσία και πρέπει να διατηρήσουμε ανοικτούς διαύλους επικοινωνίας, όσο δύσκολο και αν είναι αυτό, όχι απαραίτητα μόνο μέσω κυβερνητικών διαύλων -μπορούμε, φυσικά, να αξιοποιήσουμε την Ανατολική Εταιρική Σχέση και να την χρησιμοποιήσουμε- αλλά επίσης μέσω άμεσων διαπροσωπικών επαφών. Αυτές οι επαφές μπορεί να είναι οι σημαντικότερες που πρέπει να επιδιώξουμε στη Λευκορωσία, μέσω της ανταλλαγής φοιτητών, μέσω εμπορικών ευκαιριών και μέσω της εξασφάλισης πολιτιστικών ανταλλαγών ως πλατφόρμα ανάληψης σχέσεων με άτομα από τη Λευκορωσία και ως τρόπο διατήρησης ευκαιριών για την πρόοδο της δημοκρατίας στη Λευκορωσία.
<P>
Καταλήγοντας, επιτρέψτε μου να πω ότι, παρά την αντιστροφή της πορείας τα τελευταία δύο χρόνια, η Επιτροπή θα ήθελε να παραμείνει δεσμευμένη και να επιδιώξει, μέσω της αμφίδρομης σχέσης με τη Λευκορωσία, επιτάχυνση μιας θετικής εξέλιξης επαναφέροντας στη σωστή πορεία τη διαδικασία δέσμευσης, όπως ήταν προ δύο ετών.
<SPEAKER ID="180" NAME="Gunnar Hökmark" AFFILIATION="PPE">
(EN) Κύριε Πρόεδρε, επιθυμώ να ευχαριστήσω την ισπανική Προεδρία και την Επιτροπή για όσα είπαν σχετικά με αυτήν την κατάσταση.
<P>
Πιστεύω ότι χρειάζεται να είμαστε σαφείς σχετικά με ένα πράγμα: αυτό για το οποίο συζητούμε τώρα δεν είναι ένα μεμονωμένο συμβάν - είναι οι ενέργειες μιας δικτατορίας και ενός βάναυσου καθεστώτος που αρνείται τα δικαιώματα των μειονοτήτων, καθώς και τα δικαιώματα των μεμονωμένων πολιτών του. Αυτή είναι η κατάσταση στη Λευκορωσία, και πιστεύω ότι πρέπει να είναι το σημείο εκκίνησης για τις συζητήσεις μας στον διάλογο με το καθεστώς.
<P>
Ένας διάλογος πρέπει να είναι αμοιβαίος. Όταν δείχνουμε ανοικτό πνεύμα, χρειάζεται να ζητούμε από το καθεστώς στη Λευκορωσία να υλοποιεί, και δεν έχει υλοποιήσει τις αλλαγές και τις μεταρρυθμίσεις που όφειλε να υλοποιήσει. Θα ήθελα να πω και να υπογραμμίσω ιδιαίτερα ότι δεν πρόκειται για πολωνικό ζήτημα. " Λευκορωσία γειτνιάζει με την Ευρωπαϊκή Ένωση. Συμμετέχει στην Ανατολική Εταιρική Σχέση. Το ζήτημα είναι ευρωπαϊκό και, με τις ενέργειές του τώρα, το καθεστώς της Λευκορωσίας απομακρύνεται από τον ανοικτό διάλογο και τη συνεργασία με την Ευρωπαϊκή Ένωση.
<P>
Καταρχάς, θα ζητήσουμε, με θεμελιώδη τρόπο, τον σεβασμό των μειονοτήτων, τον σεβασμό των ανθρωπίνων δικαιωμάτων, να τεθεί τέλος στην αστυνομική βαναυσότητα, και να επιδειχθεί η βούληση για εποικοδομητικό διάλογο με την Ευρωπαϊκή Ένωση. Πιστεύω ότι αυτό το μήνυμα πρέπει να γίνει σαφές στο καθεστώς. Ο διάλογός μας πρέπει να είναι ένας διάλογος για τη δημοκρατία και τα ανθρώπινα δικαιώματα και, φυσικά, πρέπει να στραφούμε στην κοινωνία των πολιτών διότι η Λευκορωσία είναι πολλά περισσότερα από το καθεστώς. Είναι ο λαός που ζει στη Λευκορωσία - οι φοιτητές, οι άνδρες και οι γυναίκες, η κοινωνία. Πιστεύω ότι αυτά που είδαμε πρόσφατα απέδειξαν ότι τώρα πρέπει να προχωρήσουμε σε έναν διάλογο που θα απευθύνεται στην κοινωνία των πολιτών προκειμένου να ενισχύσουμε την ελευθερία και τη δημοκρατία και τον σεβασμό των ανθρωπίνων δικαιωμάτων.
<SPEAKER ID="181" NAME="Kristian Vigenin" AFFILIATION="S&amp;D">
(ΕΝ) Κύριε Πρόεδρε, επιτρέψτε μου, εξ ονόματος της Ομάδας των Σοσιαλιστών και Δημοκρατών, να εκφράσω την ανησυχία μας σχετικά με την κατάσταση των ανθρωπίνων δικαιωμάτων στη Λευκορωσία, και ιδιαίτερα όσον αφορά τις πρόσφατες εξελίξεις με την Ένωση Πολωνών. Θα θέλαμε επίσης να εκφράσουμε την αλληλεγγύη μας προς όλους τους πολίτες της Λευκορωσίας οι οποίοι τώρα δεν έχουν τη δυνατότητα να απολαμβάνουν τα πολιτικά και ανθρώπινα δικαιώματά τους. Είναι μια ευρωπαϊκή χώρα στον 21ο αιώνα. Πιστεύω ότι είναι ένα θέμα το οποίο δεν είναι αποδεκτό και μπορούμε να συμφωνήσουμε όλοι επ' αυτού.
<P>
Αυτό είναι ένα σημείο εκκίνησης. Τα βασικά ερωτήματα που θέτουμε τώρα είναι, πρώτον, προς ποια κατεύθυνση θέλουμε να ωθήσουμε τη Λευκορωσία και, δεύτερον, πώς μπορούμε να το κάνουμε αυτό. Στο πρώτο ερώτημα, πιστεύω μπορούμε να συμφωνήσουμε όλοι: θέλουμε να δούμε τη Λευκορωσία δημοκρατική∙ θέλουμε να δούμε δημοκρατικά εκλεγμένες λευκορωσικές αρχές - το κοινοβούλιο, τον πρόεδρο, τις κυβερνήσεις και τους τοπικούς αντιπροσώπους· θέλουμε να δούμε αυτές τις αρχές να δημιουργούν μια ελεύθερη και δημιουργική ατμόσφαιρα στη Λευκορωσία και, φυσικά, θέλουμε να δούμε τη χώρα να κινείται πλησιέστερα στην ΕΕ.
<P>
Το δεύτερο ερώτημα είναι πώς μπορούμε να το πετύχουμε αυτό. " Ευρωπαϊκή Ένωση έχει αλλάξει την πολιτική της έναντι της Λευκορωσίας από την απομόνωση στη σύναψη σχέσεων, και φαίνεται ότι αυτή η πολιτική αποδίδει ορισμένα αποτελέσματα. Φυσικά, αυτό δεν αρκεί, δεν γίνεται με αρκετά ταχείς ρυθμούς, και η εξέλιξη που βλέπουμε τις δυο τελευταίες εβδομάδες, δείχνει ότι πρέπει να είμαστε περισσότερο δεσμευμένοι.
<P>
Αυτό που διαπίστωσα ως πρόεδρος της αντιπροσωπείας Euronest και πρόεδρος της αντιπροσωπείας που μεταβαίνει αύριο στη Λευκορωσία για να εξετάσει επί τόπου την κατάσταση είναι ότι δεν υπάρχει κοινή στρατηγική μεταξύ των τριών κυριότερων οργάνων: του Συμβουλίου, της Επιτροπής και του Κοινοβουλίου. Χρειαζόμαστε μια τέτοια στρατηγική προκειμένου να ενισχύσουμε τις προσπάθειες εκάστου οργάνου και χρειαζόμαστε πράγματι πολιτικό διάλογο∙ χρειαζόμαστε οδικό χάρτη για τη Λευκορωσία ο οποίος να είναι πολύ συγκεκριμένος∙ να μην περιέχει μόνο γενικές συστάσεις αλλά σχέδιο δράσης -έναν οδικό χάρτη- το οποίο η Λευκορωσία πρέπει να τηρήσει. Αυτός είναι ο τρόπος για να συνεχίσουμε και, δεν αρκεί αυτό να το κάνουμε μόνο βάσει της οικονομικής συνεργασίας και της Ανατολικής Εταιρικής Σχέσης.
<SPEAKER ID="182" NAME="Gerben-Jan Gerbrandy" AFFILIATION="ALDE">
(NL) Και εγώ, επίσης, θεωρώ την αποψινή συζήτηση ως περισσότερο περιφερειακό θέμα. Είδαμε ότι στην Ουκρανία εξελέγη ο κ. Yanukovich. Είναι σαφώς ένας πρόεδρος ο οποίος κοιτάζει περισσότερο προς τη Μόσχα παρά προς τις Βρυξέλλες. Δεν πρέπει να επιτρέψουμε η επίσκεψή του την προσεχή εβδομάδα να μας ρίξει στάχτη στα μάτια.
<P>
Κατά τη γνώμη μου, αυτό που συμβαίνει σήμερα στη Λευκορωσία και το είδος των ενεργειών τις οποίες ο κ. Lukashenko τόλμησε να επιτρέψει στον εαυτό του όσον αφορά την πολωνική μειονότητα σε αυτήν τη χώρα αποτελούν ενδείξεις ότι κοιτάζει περισσότερο προς τη Μόσχα παρά προς τη Δύση. Με αυτές τις ενέργειές του προφανώς αισθάνεται ότι είναι σε θέση να στερήσει από μια μειονότητα κράτους μέλους της ΕΕ τα θεμελιώδη δικαιώματά της. Πώς είναι δυνατόν αυτό; Αυτό απορρέει, φυσικά, από το γεγονός ότι η Ευρώπη έχει γυρίσει πάρα πολύ την πλάτη της προς την Ανατολή. Δεν είμαστε αρκετά ανοικτοί στην ιδέα μιας αληθινής πρόσβασης σε αυτές τις χώρες. Φυσικά, πρέπει να καταδικάσουμε σθεναρά αυτά που η Λευκορωσία διαπράττει εις βάρος της πολωνικής μειονότητάς της, όμως πρέπει να χαλαρώσουμε επίσης λίγο περισσότερο την πολιτική μας και να εφαρμόσουμε ένα λιγότερο περιοριστικό καθεστώς χορήγησης θεώρησης. Ας κοιτάξουμε την ενεργειακή πολιτική μας και ας την εναρμονίσουμε περισσότερο με χώρες όπως η Λευκορωσία και η Ουκρανία.
<P>
" έκκληση που απευθύνω είναι η εξής: η Ευρώπη πρέπει να στρέψει εκ νέου την προσοχή της προς αυτές τις χώρες. Αυτό θα έχει πολύ μεγαλύτερο αντίκτυπο στις εσωτερικές πολιτικές εξελίξεις τους παρά αν τις καταδικάσουμε πολύ σκληρά τώρα και αφήσουμε ελεύθερο το έδαφος στη Μόσχα.
<SPEAKER ID="183" NAME="Heidi Hautala" LANGUAGE="FI">
Κύριε Πρόεδρε, ένας κύριος λόγος γιατί αυτό το θέμα είναι τώρα στην ημερήσια διάταξη οφείλεται βεβαίως στο γεγονός ότι κατά τη διάρκεια ειρηνικής διαδήλωσης 40 εκπρόσωποι της Ένωσης Πολωνών συνελήφθησαν, γεγονός το οποίο πρέπει φυσικά να καταδικάσουμε.
<P>
Ένας άλλος λόγος, τοπικού ενδιαφέροντος, είναι κάτι στο οποίο ο συνάδελφός μου βουλευτής, κ Vigenin, έχει ήδη αναφερθεί: μετά από ένα πολύ μεγάλο κενό, αύριο το Κοινοβούλιο στέλνει διερευνητική αντιπροσωπεία στο Μινσκ, και εκπροσωπώ την Υποεπιτροπή Ανθρωπίνων Δικαιωμάτων, ως μέλος της τετραμελούς αποστολής.
<P>
Πρέπει να μας απασχολεί η κατάσταση των ανθρωπίνων δικαιωμάτων στη Λευκορωσία. Υπάρχουν προβλήματα εκεί που σχετίζονται με την ελευθερία του λόγου, την ελευθερία των μέσων ενημέρωσης και την ελευθερία του συνέρχεσθαι και του συνεταιρίζεσθαι.
<P>
Πρέπει να επιμείνουμε ότι η Λευκορωσία πρέπει να καταργήσει την ποινή του θανάτου και, προκειμένου να αναπτυχθούν οι σχέσεις μεταξύ Λευκορωσίας και Ευρωπαϊκής Ένωσης , η χώρα πρέπει να βελτιώσει την κατάσταση των ανθρωπίνων δικαιωμάτων εκεί σε όλες τις πτυχές της. Όπως και άλλοι από τους συναδέλφους μου βουλευτές, συμφωνώ ότι η κοινωνία των πολιτών έχει να διαδραματίσει ζωτικό ρόλο σε αυτήν την εξέλιξη.
<SPEAKER ID="184" NAME="Ryszard Czarnecki" LANGUAGE="PL">
Κύριε Πρόεδρε, η απουσία απόφασης είναι επίσης απόφαση. Το ψήφισμα του Ευρωπαϊκού Κοινοβουλίου σχετικά με τη Λευκορωσία που θα εγκριθεί τον Μάρτιο θα είναι απαραίτητο, αλλά είναι ακόμη πιο απαραίτητο τώρα. Οι διώξεις των Πολωνών στη Λευκορωσία δεν είναι μόνον θέμα που αφορά τους Πολωνούς, όπως υπογράμμισαν οι αγορητές που προηγήθηκαν, αλλά είναι σύμπτωμα συμπεριφοράς προς τα ευρωπαϊκά πρότυπα, περιλαμβανομένων των προτύπων που αφορούν τις εθνικές μειονότητες.
<P>
" Ευρώπη πρέπει να απομακρύνει τη Λευκορωσία από τη σφαίρα της ρωσικής επιρροής, αλλά πρέπει επίσης να απαιτεί τον σεβασμό εκείνων των αξιών που είναι η ουσία της Ένωσης, όπως οι πολιτικές ελευθερίες, η ελευθερία του Τύπου, τα δικαιώματα των εθνικών και θρησκευτικών μειονοτήτων και το δικαίωμα του συνεταιρίζεσθαι. Αν ο Lukashenko δεν αντιλαμβάνεται τη γλώσσα των ευρωπαϊκών αξιών, θα αντιληφθεί βεβαίως τη γλώσσα των κυρώσεων. Ωστόσο, δεν πρέπει να επιβληθούν κυρώσεις οι οποίες θα πλήξουν τη λευκορωσική κοινωνία -δεν θέλουμε τέτοιες κυρώσεις- αλλά κυρώσεις οι οποίες θα κάνουν τη ζωή δύσκολη των πολιτικών και των αξιωματούχων που ευθύνονται για τις διακρίσεις σε βάρος των Πολωνών και της δημοκρατικής αντιπολίτευσης.
<P>
Στις σχέσεις μεταξύ ΕΕ και Λευκορωσίας υπάρχει μια ανισορροπία: η Ένωση ανοίγει την πόρτα για το Μινσκ, αλλά, βασικά, δεν λαμβάνει τίποτε σε ανταπόδοση. Αυτή είναι κατεύθυνση μιας πορείας που δεν οδηγεί πουθενά. Είναι καιρός για την εφαρμογή κυρώσεων πολιτικής φύσης, αν και προσωρινού χαρακτήρα ακόμη και με τη μορφή απουσίας αντιπροσώπων του λευκορωσικού Κοινοβουλίου από την Ευρωπαϊκή Κοινοβουλευτική Συνέλευση και επιστροφή στη μαύρη λίστα αξιωματούχων του καθεστώτος του Μινσκ οι οποίοι δεν θα γίνονται δεκτοί στο έδαφος της Ευρωπαϊκής Ένωσης.
<SPEAKER ID="185" NAME="Kinga Gál" AFFILIATION="PPE">
(EN) Κύριε Πρόεδρε, ως συμπρόεδρος της διακομματικής ομάδας για τις παραδοσιακές μειονότητες, τις εθνικές κοινότητες και γλώσσες, καταδικάζω σθεναρά τα μέτρα που έλαβαν οι λευκορωσικές αρχές σε βάρος της μεγαλύτερης οργάνωσης της πολωνικής μειονότητας και τα μέλη της μειονοτικής κοινότητας. Όπως πληροφορούμαστε σήμερα, επρόκειτο κυρίως για ηλικιωμένα άτομα.
<P>
Τα γεγονότα δείχνουν σαφή παραβίαση όχι μόνο των δικαιωμάτων των μειονοτήτων, αλλά και των βασικών ανθρωπίνων δικαιωμάτων. Αυτές οι ενέργειες αποδεικνύουν τη μη δημοκρατική φύση του πολιτικού συστήματος και εμείς, ως βουλευτές του ΕΚ που βιώσαμε τα κομμουνιστικά καθεστώτα, αναγνωρίζουμε σαφώς αυτές τις μεθόδους.
<P>
Από την ίδρυσή της, η διακομματική ομάδα σε σταθερή βάση υπερασπίζεται τα ανθρώπινα δικαιώματα εθνικών μειονοτήτων και θεωρεί ότι οιαδήποτε παραβίαση των δικαιωμάτων των μειονοτήτων είναι απαράδεκτη.
<P>
Ζητούμε από την Επιτροπή, την Ύπατη Εκπρόσωπο της Ένωσης για θέματα εξωτερικής πολιτικής και πολιτικής ασφάλειας, να προβεί σε συγκεκριμένες ενέργειες προκειμένου να στείλει σαφές μήνυμα στην κυβέρνηση της Λευκορωσίας ότι, χωρίς δέσμευση όσον αφορά τον σεβασμό των ανθρωπίνων δικαιωμάτων, περιλαμβανομένων των δικαιωμάτων των μειονοτήτων, η επικύρωση των σχέσεων μεταξύ ΕΕ και Λευκορωσίας δεν θα είναι δυνατή.
<P>
Τα δικαιώματα των μειονοτήτων ως τμήμα των ανθρωπίνων δικαιωμάτων δεν μπορούν να θεωρούνται εσωτερικό ζήτημα. Αυτό το ζήτημα δεν μπορεί να θεωρείται εσωτερικό πολωνο-λευκορωσικό ζήτημα. Είναι ζήτημα της ΕΕ, όπως έχει ήδη ειπωθεί, είναι ζήτημα που αφορά την ενωσιακή πολιτική γειτονίας, αφορά την ενωσιακή Ανατολική Εταιρική Σχέση. Γι' αυτό ζητούμε από την Επιτροπή να στείλει σαφές μήνυμα και να λάβει σαφή μέτρα.
<SPEAKER ID="186" NAME="Bogusław Liberadzki" AFFILIATION="S&amp;D">
(PL) Κύριε Πρόεδρε, ευχαριστώ το Συμβούλιο, καθώς και την Επιτροπή, για την τόσο ταχεία αντίδραση. Αυτή, όντως, αποτελεί θετικό παράδειγμα των ευρωπαϊκών προτύπων μας.
<P>
Πρώτον, επιτρέψτε μου να πω ότι, στην προκειμένη περίπτωση, πράγματι, δεν υπάρχει εθνοτική σύγκρουση. Δεν πρόκειται για πολωνο-λευκορωσική ή λευκορωσο-πολωνική σύγκρουση. Πρόκειται, απλούστατα, για περιφρόνηση των ανθρωπίνων δικαιωμάτων και των αρχών του ελεύθερου λόγου, και για παράβαση των δικαιωμάτων των εθνικών μειονοτήτων. Μπορούσε να είχε συμβεί σε οιαδήποτε άλλη μειονότητα. Γιατί συνέβη στην πολωνική μειονότητα; Συνέβη γιατί η συγκεκριμένη μειονότητα είναι μεγάλη, οργανωμένη και δημοκρατική και γιατί, μεταξύ άλλων, διαθέτει στους κόλπους της τον κ. Milinkevich, βραβευμένο με το βραβείο του Ευρωπαϊκού Κοινοβουλίου. Συνεπώς, άρχισε με εμάς
<P>
Θα ήθελα να ρωτήσω τι πρέπει να κάνουμε. Είχα την ευκαιρία έως τώρα να μιλήσω δύο φορές με τον κ. Milinkevich και την κ. Borys. Δήλωσαν τα εξής: είμαστε νομοταγείς πολίτες της Λευκορωσίας και δεν θέλουμε οιεσδήποτε οικονομικές κυρώσεις. Δεν θέλουμε πολιτικές κυρώσεις, θέλουμε προσέγγιση Λευκορωσίας και Ευρωπαϊκής Ένωσης. Θέλουμε ισορροπία και θέλουμε η συνεργασία να τελεί υπό την αίρεση της προόδου στη διαδικασία εκδημοκρατισμού της χώρας. Έτσι πρέπει να προχωρήσουμε και εμείς. Γι' αυτό πρέπει να κάνουμε ανοίγματα στους πολίτες της Λευκορωσίας, καθώς και να τους διευκολύνουμε στη λήψη θεώρησης. Χρειάζονται καθόλου οιεσδήποτε χρεώσεις για θεωρήσεις καθώς και πολιτική χορήγησης θεώρησης; Είναι θετικό το γεγονός ότι, αύριο, η διερευνητική αποστολή μας μεταβαίνει στη Λευκορωσία. Ας περιμένουμε την έκθεσή της, και μόνον τότε να αποφασίσουμε για περαιτέρω δράση.
<SPEAKER ID="187" NAME="Konrad Szymański" AFFILIATION="ECR">
(PL) Κύριε Πρόεδρε, με τη Συνθήκη της Λισαβόνας, μας υποσχέθηκαν, σε όλους μας, πολύ μεγαλύτερη αποτελεσματικότητα της εξωτερικής πολιτικής της Ευρωπαϊκής Ένωσης. Γρήγορα διαπιστώθηκε ότι ο ρόλος μας στην Αϊτή καθυστέρησε και δεν έγινε αντιληπτός, η σύνοδος κορυφής Ευρωπαϊκής Ένωσης"ΠΑ υπήρξε αποτυχία, και η δημιουργία του διπλωματικού σώματος διεξήχθη σε ατμόσφαιρα διαφωνιών μεταξύ των οργάνων της ΕΕ η οποία υπήρξε επιζήμια για την ποιότητα του σώματος. Σήμερα, είχαμε μία ακόμη ευκαιρία να δείξουμε ότι η Ένωση μπορεί να δράσει. Δυστυχώς, το Συμβούλιο ανέβαλε την απόφασή του, και το Κοινοβούλιο δεν είναι σε θέση να αντιδράσει σε μια προφανή κατάσταση παραβιάσεων των ανθρωπίνων δικαιωμάτων σε μια χώρα της οποίας ο ρόλος στην ενωσιακή πολιτική υποτίθεται ότι θα ενισχυόταν.
<P>
Κυρία Georgieva, η πολιτική των ανοικτών θυρών και ανταλλαγής φοιτητών για τη Λευκορωσία απέτυχε, απέτυχε σήμερα, γι' αυτό παρακαλώ μην επαναλαμβάνετε τα ίδια πράγματα σχετικά με την ανταλλαγή φοιτητών που ακούμε επί πέντε χρόνια. Είναι μια ήττα η οποία έπληξε την αξιοπιστία της Ένωσης. Σήμερα, η Ευρωπαϊκή Ένωση είναι ένας αδύναμος και αναποφάσιστος παράγοντας. " Ουάσιγκτον το γνωρίζει αυτό, η Μόσχα το γνωρίζει αυτό, και με τις αμφίσημες αντιδράσεις στην κρίση στη Λευκορωσία, το γνωρίζει και το Μινσκ.
<SPEAKER ID="188" NAME="Jacek Protasiewicz" AFFILIATION="PPE">
(PL) Κύριε Πρόεδρε, ως πρόεδρος της αντιπροσωπείας του Ευρωπαϊκού Κοινοβουλίου για τις σχέσεις με τη Λευκορωσία, έχω συχνά επαφές όχι μόνο με εκπροσώπους της αντιπολίτευσης, της κοινωνίας των πολιτών και μη κυβερνητικών οργανώσεων, αλλά επίσης και με εκπροσώπους των επίσημων αρχών. Ακούω τα επιχειρήματα που χρησιμοποιούν, πως η Λευκορωσία έχει το δικαίωμα να υιοθετεί ορισμένα διεθνή πρότυπα με τον δικό της ρυθμό.
<P>
Θεωρητικά, η Ευρωπαϊκή Ένωση δεν πρέπει να ασκήσει πίεση σε αυτήν την υπεύθυνη και κυρίαρχη χώρα, επειδή την αρμοδιότητα για την εσωτερική κατάσταση έχουν οι δικές της αρχές. Θεωρητικά, θα ήταν δυνατόν να συμφωνήσει κανείς με μια τέτοια πορεία δράσης, αν δεν ήταν γεγονός ότι σε αυτά τα διεθνή πρότυπα, τα οποία η ίδια η Λευκορωσία αποδέχθηκε όταν προσχώρησε στον Οργανισμό για την Ασφάλεια και Συνεργασία στην Ευρώπη, τα ανθρώπινα δικαιώματα δεν αποτελούν εσωτερικό ζήτημα.
<P>
Όπως πρόσφατα συνέβη στην Iwieniec, μια μικρή πόλη στην κεντρική Λευκορωσία, όταν οι αρχές έκαναν χρήση, και θα έλεγα κατάχρηση, αστυνομικής βίας εις βάρος ομάδας ηλικιωμένων, συνταξιούχων, με επικεφαλής την Teresa Sobol, η οποία, με δική της πρωτοβουλία, είχε συγκεντρώσει σημαντικό χρηματικό ποσό, κυρίως από το εξωτερικό. Χρησιμοποίησε αυτά τα χρήματα για να ανακαινίσει ένα ερειπωμένο κτήριο στο κέντρο της πόλης. Στη συνέχεια, μετέτρεψε το κτήριο σε ένα δραστήριο πολιτιστικό και κοινωνικό κέντρο για την πολωνική μειονότητα. Διατάχθηκε η επέμβαση της αστυνομίας και η αποβολή από το κτήριο αυτών των ανθρώπων πριν καν το δικαστήριο αποφανθεί για το νομικό καθεστώς του κτηρίου. Στη συνέχεια, στα άτομα που κλήθηκαν από τους ακτιβιστές ως μάρτυρες δεν επετράπη να εμφανιστούν στο δικαστήριο για να καταθέσουν ή για να γίνει μια δίκαιη δίκη.
<P>
Αυτός δεν είναι ρυθμός για την υιοθέτηση διεθνών προτύπων. Είναι εκτροπή από τα διεθνή πρότυπα, πρότυπα για τα οποία η Λευκορωσία έχει δεσμευτεί και τα οποία μας υπόσχεται ότι θα τηρεί ως μέρος του διαλόγου της με την Ευρωπαϊκή Ένωση. Κατά συνέπεια, θα ήθελα να πω κάτι ακόμη. Μπορούμε να μιλούμε για κυρώσεις, και ήλθε ο καιρός γι' αυτές. Ωστόσο, είναι εξαιρετικά σημαντικό η οικονομική βοήθεια που εξετάζεται να χορηγηθεί να τελεί υπό την αίρεση της εγκατάλειψης αυτού του είδους πρακτικής και της αληθινής, πραγματικής ελευθεροποίησης και εκδημοκρατισμού της Λευκορωσίας.
<SPEAKER ID="189" NAME="Justas Vincas Paleckis" AFFILIATION="S&amp;D">
(LT) Τα κυβερνητικά όργανα πρέπει να επιλύσουν άμεσα τις συγκρούσεις και τις παρεξηγήσεις σχετικά με τις οργανώσεις της πολωνικής μειονότητας στη Λευκορωσία και αυτό να το κάνουν δημοκρατικά, χωρίς τη χρήση δύναμης ή βίας. Θα ήθελα επίσης να στηρίξω την άποψη της Επιτρόπου ότι πρέπει να εξακολουθήσουμε τη συνεργασία και να διατηρήσουμε διαπροσωπικές επαφές. Αύριο, η πρώτη εδώ και πολλά χρόνια επίσημη αντιπροσωπεία του Ευρωπαϊκού Κοινοβουλίου αναχωρεί για τη Λευκορωσία. Ας ελπίσουμε ότι θα υπάρξουν ανοικτές συζητήσεις, τόσο με την αντιπολίτευση όσο και με την κυβέρνηση. Οι εντυπώσεις που θα αποκομίσουμε από το Μινσκ σχετικά με τη σύγκρουση που αναφέρθηκε, καθώς και σχετικά με τη συμμετοχή της Λευκορωσίας στην Κοινοβουλευτική Συνέλευση Euronest, θα μπορούσαν να στρέψουν τις σχέσεις της ΕΕ με τη Λευκορωσία προς μια καλύτερη πορεία. Οι τοπικές εκλογές οι οποίες θα διεξαχθούν σε δύο μήνες είναι ένα ακόμη σημαντικό δείγμα γραφής, το οποίο θα ανοίξει την προοπτική για διμερείς σχέσεις. Αυτήν τη φορά, οι εκλογές δεν πρέπει να είναι εκλογές χωρίς επιλογή, όπου τα μέσα ενημέρωσης λένε όλα τα ίδια πράγματα και η αντιπολίτευση δεν έχει φωνή και αγνοείται, όπου, μετά από μη ελεγμένη καταμέτρηση των ψήφων, σχεδόν το 100% των ψηφοφόρων στηρίζει ένα πολιτικό κόμμα και, στο τέλος, οι βουλευτές, στην ουσία, διορίζονται, δεν εκλέγονται.
<SPEAKER ID="190" NAME="Marek Henryk Migalski" AFFILIATION="ECR">
(PL) Κύριε Πρόεδρε, ο κ. Liberadzki της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο άρχισε επαινώντας τις αρχές της Ευρωπαϊκής Ένωσης για την αντίδρασή τους. Εξαιτίας της πολιτικής Ομάδας σας, κύριε Liberadzki, δεν εγκρίνουμε το ψήφισμα σήμερα, γι' αυτό μπορείτε πράγματι να αισθάνεστε ικανοποίηση. Ωστόσο, αν η κ. Georgieva, η οποία, πράγματι, συμμετείχε στην εξέλιξη καθημερινά, μας λέει σήμερα σχετικά με το τι προτείνεται, ειλικρινά, δεν γνωρίζω ποιον θα μπορούσε να ικανοποιεί μια τέτοια εξέλιξη. Μπορεί να ικανοποιεί εσάς, κύριε Liberadzki, και μπορεί να ικανοποιεί την πολιτική Ομάδας σας, αλλά βεβαίως δεν θα ικανοποιεί τους Λευκορώσους και ούτε θα ικανοποιεί αυτούς οι οποίοι επιθυμούν το καλό των Λευκορώσων. Αν ακόμη και η κ. Georgieva, η Επίτροπος η οποία, ενώ για την αγόρευσή της διαθέτει χρόνο πέντε λεπτών, χρησιμοποιεί μόνο δύο λεπτά από αυτόν τον πολύτιμο χρόνο, αυτό σημαίνει ότι όχι μόνο ό,τι είπατε, κυρία Georgieva, δεν είναι πολύ ικανοποιητικό, αλλά ότι δεν χρησιμοποιήσατε την ευκαιρία για να μιλήστε με σαφήνεια σχετικά με το συγκεκριμένο ζήτημα. Γι' αυτό σας καλώ, κυρία Georgieva, καθώς και τις αρχές της Ευρωπαϊκής Ένωσης, να κάνετε χρήση των μέσων τα οποία έχετε στη διάθεσή σας για να αντιταχθείτε σε παραβιάσεις των ανθρωπίνων δικαιωμάτων. Δεν μιλούμε μόνον για παραβιάσεις των δικαιωμάτων πολιτών πολωνικής καταγωγής∙ μιλούμε για παραβιάσεις των ανθρωπίνων δικαιωμάτων.
<SPEAKER ID="191" NAME="Edit Bauer" AFFILIATION="PPE">
(HU) Αυτό που είδαμε τις τελευταίες ημέρες στη Λευκορωσία είναι ένα φρικτό παράδειγμα της πολιτικής καταπίεσης της δημοκρατικής αντιπολίτευσης και της πολωνικής μειονότητας. " φυλάκιση πολιτικών αντιπάλων και ο εκφοβισμός εκπροσώπων της μειονότητας είναι πασίγνωστες πρακτικές που χρησιμοποιούν αυταρχικά καθεστώτα. Ως πολίτης της Σλοβακίας και εκπρόσωπος μειονότητας, κατανοώ την κατάσταση της πολωνικής μειονότητας, καθώς και τη δύσκολη θέση της κ. Borys στη Λευκορωσία. " μεταχείριση των μειονοτήτων ως εχθρών και ομήρων μιας γειτονικής χώρας αποτελεί οπισθοδρομικό χειρισμό στον οποίο καταφεύγει μια πολιτική ηγεσία όταν αντιμετωπίζει δυσκολίες. " παρενόχληση εθνικών μειονοτήτων αποτελεί μέρος της πολιτικής πρακτικής σε μη δημοκρατικά καθεστώτα. Ωστόσο, τα δικαιώματα των μειονοτήτων αποτελούν αναπόσπαστο μέρος των οικουμενικών ανθρωπίνων δικαιωμάτων, όπως επιβεβαιώνεται από τη σύμβαση πλαίσιο του Συμβουλίου της Ευρώπης. " παραβίαση των δικαιωμάτων των μειονοτήτων, η παρενόχληση, ο εκφοβισμός και οι διακρίσεις σε βάρος ατόμων τα οποία ανήκουν σε μειονότητες δεν μπορούν, κατά συνέπεια, να θεωρούνται εσωτερικό ζήτημα μιας χώρας. Γι' αυτόν τον λόγο, το απειλητικό, εκβιαστικό μήνυμα της λευκορωσικής κυβέρνησης, το οποίο μετέφερε στους βουλευτές του ΕΚ ο λευκορώσος πρεσβευτής, είναι εντελώς απαράδεκτο. Κύριε Πρόεδρε, υπάρχει μόνο ένα μήνυμα του Ευρωπαϊκού Κοινοβουλίου που μπορεί να σταλεί στη λευκορωσική κυβέρνηση, ήτοι ότι η καταπίεση της δημοκρατικής αντιπολίτευσης και η πολιτική απειλών σε βάρος μιας μειονότητας είναι απλά απαράδεκτα.
<SPEAKER ID="192" NAME="Sławomir Witold Nitras" AFFILIATION="PPE">
(PL) Κύριε Πρόεδρε, άκουσα με μεγάλη προσοχή αυτά που είπε η Επίτροπος, κ. Georgieva, και θα ήθελα να πω ότι αναμένω μια πολιτική στάση η οποία να είναι περισσότερο ενεργητική. Υποψιάζομαι ότι η δήλωση της κ. Georgieva θα ήταν η ίδια πριν από δύο εβδομάδες, πριν συμβούν αυτά τα γεγονότα. Αυτό, βεβαίως, δεν είναι αποδεκτό.
<P>
Ωστόσο, υπάρχει ένα πράγμα με το οποίο συμφωνώ, μόνον που θα ανέμενα σαφή αποτελέσματα και η έμφαση να ήταν ελαφρώς διαφορετική. Είναι, όντως, ακριβές ότι αυτοί οι οποίοι, σήμερα, επιχειρηματολογούν υπέρ της επιβολής κυρώσεων ορισμένες φορές ξεχνούν ότι αυτές έχουν ήδη δοκιμαστεί και ότι η λευκορωσική πολιτική παρέμεινε ακριβώς η ίδια, παρά την επιβολή κυρώσεων.
<P>
Δεν πρέπει να πούμε, σήμερα, ότι θα στηρίξουμε την κοινωνία των πολιτών επειδή κάποιος που ήταν εκεί γνωρίζει ότι, στην πραγματικότητα, η κοινωνία των πολιτών μπορεί μόλις να αρχίζει να εμφανίζεται. Αναμένω, σήμερα, από τα ευρωπαϊκά όργανα, οι υποχρεώσεις τις οποίες το συγκεκριμένο κράτος έχει έναντι των πολιτών του και οι οποίες δεν έχουν εκπληρωθεί στη Λευκορωσία να εκπληρωθούν γι' αυτό το κράτος από την Ευρωπαϊκή Ένωση. Θα ανέμενα να βοηθήσουμε τα ανεξάρτητα μέσα ενημέρωσης σε αυτήν τη χώρα, να στηρίξουμε την πρώτη ελεύθερη τηλεόραση η οποία λειτουργεί εκεί και η οποία χρηματοδοτείται έως τώρα, πιστεύω, από τις κυβερνήσεις δύο ευρωπαϊκών χωρών. Προσδοκία μου είναι να έχουμε τη δυνατότητα να δημιουργήσουμε πραγματικές δυνατότητες ώστε μεγάλος αριθμός λευκορώσων πολιτών να σπουδάσει στην Ευρώπη, επειδή αυτοί είναι που αποτελούν την κοινωνία των πολιτών.
<SPEAKER ID="193" NAME="Mirosław Piotrowski" AFFILIATION="ECR">
(PL) Κύριε Πρόεδρε, στην προηγούμενη κοινοβουλευτική περίοδο, το Ευρωπαϊκό Κοινοβούλιο ενέκρινε αρκετά ψηφίσματα σχετικά με τη Λευκορωσία, στα οποία, διαγνώσκοντας με ακρίβεια την κατάσταση, καλούσε το καθεστώς Lukashenko να παύσει να παραβιάζει τα ανθρώπινα δικαιώματα.
<P>
" Ευρωπαϊκή Ένωση επέδειξε καλή πίστη, αίροντας εν μέρει τις κυρώσεις θεώρησης σε βάρος λευκορώσων αξιωματούχων. Με έκπληξη και αγωνία παρατηρούμε την πρόσφατη επιθετική πολιτική των λευκορωσικών αρχών έναντι εθνικών μειονοτήτων, ειδικά δε σε βάρος της πολωνικής κοινότητας. Αυτήν την πολιτική πρέπει να την δούμε στο πλαίσιο των προετοιμασιών για τις εκλογές που πρόκειται να διεξαχθούν το προσεχές έτος.
<P>
" παράνομη κατάσχεση περιουσίας που ανήκει στην πολωνική μειονότητα και η επιδεικτική καταπίεση των ηγετών της αντιπολίτευσης, στους οποίους, πρέπει να σημειωθεί, απονεμήθηκε το βραβείο Ζαχάρωφ από το Ευρωπαϊκό Κοινοβούλιο, συνιστούν καταφανή πρόκληση προς το θεσμικό όργανό μας. Το Σώμα μας όχι μόνο πρέπει να αντιδράσει με τον παραδοσιακό τρόπο με κατάλληλο ψήφισμα, αλλά πρέπει να αναλάβει συγκεκριμένη δράση προκειμένου οι λευκορωσικές αρχές να συνετιστούν και πρέπει να καλέσει την κ. Ashton να ορίσει, βάσει του άρθρου 33 της Συνθήκης της Λισαβόνας, ειδικό εκπρόσωπο για να παρακολουθεί τις παραβιάσεις των ανθρωπίνων δικαιωμάτων στη Λευκορωσία
<SPEAKER ID="194" NAME="Krzysztof Lisek" AFFILIATION="PPE">
(PL) Κύριε Πρόεδρε, κυρία Georgieva, είναι πολύ θετικό το γεγονός ότι συζητούμε για τη Λευκορωσία εδώ στο Ευρωπαϊκό Κοινοβούλιο, όμως η συζήτηση δεν αρκεί. Σήμερα, η Ευρωπαϊκή Ένωση -και αυτό αναμένω από την Ευρωπαϊκή Επιτροπή- πρέπει να εκπονήσει στρατηγικό σχέδιο για τη στήριξη της δημοκρατικής αντιπολίτευσης, για τη στήριξη της κοινωνίας των πολιτών και των μη κυβερνητικών οργανώσεων, καθώς και για τη στήριξη των ελεύθερων μέσων ενημέρωσης. Συζητούμε, σήμερα, για θέματα όπως η δημοκρατία και τα ανθρώπινα δικαιώματα, τα οποία είναι κάτι φυσικό για εμάς και είναι αυτά πάνω στα οποία οικοδομήθηκε η Ευρώπη. " λευκορωσική κοινωνία αποτελείται από άτομα τα οποία μόνο να ονειρεύονται μπορούν για αξίες όπως αυτή. Κατά συνέπεια, αναμένουμε η Ευρωπαϊκή Επιτροπή να αναπτύξει ένα στρατηγικό σχέδιο για να βοηθήσει την κοινωνία των πολιτών.
<SPEAKER ID="195" NAME="Diego López Garrido" LANGUAGE="ES">
Κύριε Πρόεδρε, μετά από αυτές τις αγορεύσεις, δεν μπορώ παρά μόνο να συμφωνήσω με την καταδίκη η οποία εκφράστηκε από τους βουλευτές σχετικά με τις παραβιάσεις των ανθρωπίνων δικαιωμάτων που λαμβάνουν χώρα στη Λευκορωσία, οι οποίες, στη συγκεκριμένη περίπτωση, πλήττουν μια μειοψηφία, την πολωνική μειοψηφία σε αυτήν τη χώρα. Κατά συνέπεια, πλήττουν την Ευρωπαϊκή Ένωση, όχι μόνο επειδή αφορούν μια μειοψηφία η οποία έχει εθνικό σημείο αναφοράς σε χώρα της Ευρωπαϊκής Ένωσης, αλλά επίσης και για το γεγονός ότι αυτά για τα οποία συζητούμε συνιστούν σοβαρή παραβίαση των ανθρωπίνων δικαιωμάτων των μειονοτήτων και, κατά συνέπεια, η στάση μας πρέπει να είναι η ίδια είτε επρόκειτο για πολωνική μειονότητα είτε για άλλη μειονότητα.
<P>
Συζητούμε για την παραβίαση των ανθρωπίνων δικαιωμάτων, τα οποία έχουμε χαρακτηρίσει οικουμενικά δικαιώματα, και γι' αυτό, το συγκεκριμένο ζήτημα δεν είναι ζήτημα που απαιτεί αυστηρά αντίδραση από την Ευρωπαϊκή Ένωση, απλά επειδή στη συγκεκριμένη περίπτωση η παραβίαση δικαιωμάτων αφορά την πολωνική μειονότητα. Την ίδια ακριβώς αντίδραση έπρεπε να είχαμε αν το θέμα αφορούσε διαφορετική μειονότητα, επειδή όλα τα ανθρώπινα δικαιώματα είναι αδιαίρετα και οικουμενικά.
<P>
Θα ήθελα να πω ότι το γεγονός ότι ένα καθεστώς διαπράττει σφάλματα και παραβιάζει τα ανθρώπινα δικαιώματα δεν πρέπει να σημαίνει τιμωρία των πολιτών του.
<P>
Κατά συνέπεια, πιστεύουμε ότι είναι σημαντικό η Λευκορωσία να είναι στην Ανατολική Εταιρική Σχέση. Αυτό που είπε η Επίτροπος Georgieva για "διαπροσωπικές επαφές" είναι σημαντικό. Όλα αυτά είναι σημαντικά και είναι, φυσικά, εξίσου σημαντικό, όπως πολλοί από εσάς είπαν, να μεταφέρουμε σταθερά, με σαφήνεια και άμεσα στις λευκορωσικές αρχές την καθολική επικριτική και καταδικαστική στάση μας για τις παραβιάσεις των ανθρωπίνων δικαιωμάτων.
<P>
Αυτά, παρεμπιπτόντως, η Ύπατη Εκπρόσωπος, κ. Ashton, είναι αποφασισμένη να κάνει, καθώς παρακολουθεί αυτό το θέμα σε στενή επικοινωνία με τον Πρόεδρο Buzek, ο οποίος αυτήν τη στιγμή προεδρεύει της συζήτησης. Θα χρησιμοποιήσει επίσης την ευκαιρία να παραστεί στην επικείμενη τελετή ανάληψης των καθηκόντων του κ. Yanukovich στο Κίεβο, στην οποία αναμένεται να παραστεί ο κ. Lukashenko, για να αντιμετωπίσει αυτό το ζήτημα, το οποίο θα εξακολουθήσει να αποτελεί θέμα συζήτησης στο μέλλον στο Ευρωπαϊκό Συμβούλιο Εξωτερικών Υποθέσεων, επειδή πρόκειται για πολύ σημαντικό θέμα. Συνεπώς, είμαι πολύ ευτυχής σήμερα, διότι κατέστη δυνατόν να συζητηθεί αυτό το θέμα αμέσως στο Κοινοβούλιο, ενώπιον του Σώματος.
<SPEAKER ID="196" NAME="Kristalina Georgieva">
Μέλος της Επιτροπής. - (ΕΝ) Κύριε Πρόεδρε, επιτρέψτε μου να ευχαριστήσω τους βουλευτές του ΕΚ για τη συζήτηση σε αυτό το Σώμα και να κάνω τέσσερις επισημάνσεις.
<P>
" πρώτη επισήμανσή μου είναι ότι ο σεβασμός για τα ανθρώπινα δικαιώματα είναι κατηγορηματικά ο ακρογωνιαίος λίθος των εξωτερικών σχέσεων της Ευρωπαϊκής Ένωσης και αποτελεί το θεμέλιο επί του οποίου οικοδομείται η δέσμευση με οιαδήποτε χώρα, περιλαμβανομένης της Λευκορωσίας
<P>
Δεύτερον, η επιδείνωση της δημοκρατίας στη Λευκορωσία είναι μια πολύ ατυχής αρνητική εξέλιξη πρόσφατα, αλλά αυτή η επιδείνωση δεν άρχισε την περασμένη εβδομάδα. Άρχισε γύρω στα μέσα του 2009, και αυτό οδήγησε το Συμβούλιο Υπουργών της ΕΕ τον Νοέμβριο του 2009 να ζητήσει από την Επιτροπή να διατυπώσει πρόταση για το αποκαλούμενο "κοινό προσωρινό σχέδιο" για τη στήριξη των μεταρρυθμίσεων που πρόκειται να υλοποιηθούν με τη Λευκορωσία. Οι υπηρεσίες της Επιτροπής ετοίμασαν ένα σχέδιο για αυτό το κοινό προσωρινό σχέδιο σχετικά με τις μεταρρυθμίσεις. Τώρα αυτό βρίσκεται στα χέρια της Ύπατης Εκπροσώπου, και η Ύπατη Εκπρόσωπος θα λάβει υπόψη βεβαίως με χαρά τις συστάσεις που θα προέλθουν από τη διερευνητική αποστολή την οποία το Κοινοβούλιο αρχίζει αύριο.
<P>
" τρίτη επισήμανσή μου είναι ότι, έχοντας κατά νου αυτό το τελευταίο συμβάν, η Ύπατη Εκπρόσωπος επιστρέφει στις υπηρεσίες με πληροφορίες σχετικά με αυτό το κοινό προσωρινό σχέδιο, το οποίο θα οριστικοποιηθεί.
<P>
Επιτρέψτε μου την τέταρτη και τελευταία επισήμανση. Στο δεύτερο ήμισυ της δεκαετίας του 1980, στην πρώην Σοβιετική Ένωση άρχισε η περεστρόικα, και πρόσφερε την ευκαιρία, για πρώτη φορά στη ζωή πολλών -και στη δική μου- μια ευκαιρία για ανταγωνισμό με την ανταλλαγή φοιτητών και επαγγελματιών. Στη δική μου περίπτωση, αυτή η ευκαιρία με οδήγησε στο London School of Economics. Αυτό μου άλλαξε δραματικά την επαγγελματική μου ζωή. Με έκανε βεβαίως πολύ περισσότερο εξυπηρετική, περισσότερο χρήσιμη, για τη δική μου χώρα.
<P>
Με την ισχυρή πίστη ότι με το άνοιγμα των δημοκρατικών διαύλων για χώρες που τελούν υπό καταπιεστικά καθεστώτα εμείς ως Ευρωπαίοι μπορούμε να βοηθήσουμε αυτές τις χώρες, διατυπώνω την άποψή μου -και θα την επαναλάβω εκ νέου- για τη σημασία και τη χρησιμότητα διαπροσωπικών επαφών, τη χρησιμότητα στήριξης για τις επιχειρήσεις, τη χρησιμότητα -παρά τις μεγάλες δυσκολίες, την πολύ λυπηρή περιφρόνηση για τις μειονότητες, την οποία καταδικάζουμε- να παραμείνουμε δεσμευμένοι με τρόπο ο οποίος θα ενίσχυε τις πιθανότητες του λευκορωσικού λαού να προχωρήσει σε έναν ελεύθερο κόσμο και να συνδεθεί με την Ένωση, και θα επαναλάμβανα την έκκληση να παραμείνουμε δεσμευμένοι σε αυτήν την πορεία.
<SPEAKER ID="197" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί κατά τη διάρκεια της προσεχούς μηνιαίας περιόδου συνόδου.
<P>
Γραπτές δηλώσεις (άρθρο 149)
<SPEAKER ID="198" NAME="Sebastian Valentin Bodu  " LANGUAGE="RO">
" Δημοκρατία της Λευκορωσίας είναι ένα από τα ευρωπαϊκά κράτη για τα οποία η συμμετοχή στην Ανατολική Εταιρική Σχέση της Ευρωπαϊκής Ένωσης σηματοδοτεί ένα σημαντικό βήμα προόδου στην κατεύθυνση των διμερών σχέσεων, καθώς και στις σχέσεις με τη Λευκορωσία και κάθε κράτος μέλος της ΕΕ. Βλέποντας αυτήν την εταιρική σχέση ως θετικό μέσο για να επιφέρει αλλαγή στη Δημοκρατία της Λευκορωσίας, πρέπει να δίδεται προσοχή επίσης σε αυτόν τον μηχανισμό στη θέση της κοινωνίας των πολιτών σε αυτήν τη χώρα λόγω του σημαντικού ρόλου που διαδραματίζει η κοινωνία των πολιτών στη λειτουργία του κράτος δικαίου. Ιδιαίτερα, η κοινωνία των πολιτών διατηρεί τη διαφάνεια του μηχανισμού της εταιρικής σχέσης, βοηθώντας στην ενίσχυση της συνεργασίας μεταξύ Λευκορωσίας και ΕΕ. Επιπλέον, στην κοινωνία των πολιτών πρέπει να είναι εγγυημένη η συμμετοχή σε όλες τις καίριας σημασίας διεργασίες ως μέρος της εταιρικής σχέσης (πλατφόρμες, επιτροπές κλπ.), καθώς και ο δημόσιος έλεγχος αυτών των διεργασιών. " λευκορωσική κοινωνία των πολιτών πρέπει να είναι σε θέση να συμμετέχει στη σύνταξη της δημόσιας ατζέντας, η οποία θα οδηγήσει στην κοινωνική, οικονομική και δημοκρατική πρόοδο στη Λευκορωσία. Γι' αυτό οι συναντήσεις μεταξύ εκπροσώπων της κοινωνίας των πολιτών και κυβέρνησης πρέπει να ενθαρρύνονται.
<SPEAKER ID="199" NAME="Filip Kaczmarek  " LANGUAGE="PL">
" καταπίεση η οποία ασκήθηκε πρόσφατα σε βάρος ακτιβιστών της πολωνικής μειονότητας στη Λευκορωσία είναι μέρος ενός πολύ ευρύτερου προβλήματος. Οι λευκορωσικές αρχές δεν ανέχονται οποιαδήποτε ανεξαρτησία. Δεν θέλουν, και δεν δέχονται, την ιδέα της κοινωνίας των πολιτών. Κάθε εκδήλωση ανεξαρτησίας αντιμετωπίζεται ως πολιτική αντίθεση. Κατά συνέπεια, αυτή δεν είναι εσωτερική σύγκρουση σε μη κυβερνητική οργάνωση και ούτε είναι μια πολωνο-λευκορωσική σύγκρουση. Πρόκειται, μάλλον, για έκφραση της σταθερής στάσης των λευκορωσικών αρχών, οι οποίες προσπαθούν να εμποδίσουν την ελευθεροποίηση και τον εκδημοκρατισμό. Είναι λυπηρό το γεγονός ότι στην Πολωνία υπάρχουν πολιτικές δυνάμεις οι οποίες προσπαθούν να χρησιμοποιήσουν αυτήν την κατάσταση για να πετύχουν τους δικούς τους, συγκεκριμένους στόχους, και χρησιμοποιούν τα γεγονότα στη Λευκορωσία για να θέσουν υπό αμφισβήτηση την πολιτική της πολωνικής κυβέρνησης. Οι πολιτικοί οι οποίοι συμπεριφέρονται με αυτόν τον τρόπο, βεβαίως, δεν καταλαβαίνουν ότι κάνουν ακριβώς αυτό που περιμένει ο κ. Lukashenko. Ο τελευταίος έχει κάθε συμφέρον να πολώσει και να διχάσει την κοινή γνώμη στην Πολωνία και την Ευρώπη. " αποκήρυξη της πολωνικής και της ευρωπαϊκής πολιτικής έναντι της Λευκορωσίας είναι κατάχρηση ελευθερίας, είναι επιζήμια για την αποτελεσματικότητα της κοινής δράσης για ελευθερία και δημοκρατία στη Λευκορωσία. Ευχαριστώ πολύ.

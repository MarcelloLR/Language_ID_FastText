<CHAPTER ID="011-03">
3. Νιγηρία
<SPEAKER ID="235" NAME="Πρόεδρος">
" ημερήσια διάταξη προβλέπει τη συζήτηση πέντε προτάσεων ψηφίσματος σχετικά με τη Νιγηρία.
<SPEAKER ID="236" NAME="Michael Gahler " AFFILIATION="PPE-DE">
συντάκτης. - (DE) Κύριε Πρόεδρε, ειλικρινά πιστεύω ότι μια συζήτηση σχετικά με την εξέλιξη της κατάστασης στη Ζιμπάμπουε θα ήταν πιο επείγουσα και από τα τρία θέματα που συζητούμε αυτήν την εβδομάδα. Οι λεπτομερείς αναφορές που λαμβάνω είναι ιδιαίτερα απελπιστικές. Κάτι τέτοιο όμως δεν είναι δυνατό σήμερα, διότι έχουμε περιοριστεί στην εξέταση μόνο τριών θεμάτων κατά την επείγουσα συζήτηση. Ελπίζω ότι εμείς στην Ομάδα Εργασίας για την Κοινοβουλευτική Μεταρρύθμιση θα άρουμε αυτόν τον αυτοπεριορισμό κατά την επείγουσα συζήτηση.
<P>
Όσον αφορά την κατάσταση στη Νιγηρία, πιστεύουμε ότι είναι σκόπιμο να εξετάσουμε συνολικά τα ελλείμματα στον τομέα των ανθρωπίνων δικαιωμάτων, ιδιαίτερα ενόψει των επικείμενων εκλογών, και να μην περιοριστούμε σε ένα θέμα. Πιστεύουμε επίσης, και το έχουμε ήδη πει, ότι το ισχύον νομοσχέδιο στη Νιγηρία περιέχει παραβιάσεις των θεμελιωδών ανθρωπίνων δικαιωμάτων. Είμαστε ενάντια σε κάθε μορφή διάκρισης λόγω του γενετήσιου προσανατολισμού και πιστεύουμε επίσης ότι η ιδιωτική ζωή του ατόμου είναι ένα αποκλειστικά προσωπικό ζήτημα που δεν πρέπει να ποινικοποιείται από το κράτος.
<P>
Θεωρούμε ότι αποτελεί παραβίαση της ελευθερίας της έκφρασης, όταν ένα άτομο φυλακίζεται επειδή έχει συνηγορήσει υπέρ μιας πιο φιλελεύθερης νομοθεσίας. Πιστεύουμε, ωστόσο, ότι ένα ψήφισμα για τη Νιγηρία θα πρέπει επίσης να παίρνει θέση και σε σχέση με τα άλλα προβλήματα που επηρεάζουν συνολικά τους ανθρώπους σε αυτήν τη χώρα, δηλαδή την εξάπλωση της βίας, τη διαφθορά, την ατιμωρησία όσων παραβιάζουν τα ανθρώπινα δικαιώματα, τους πολιτικούς εκφοβισμούς κατά την προεκλογική περίοδο, πιθανότατα με την εμπλοκή των δυνάμεων ασφαλείας, την απειλούμενη ανεξαρτησία της εθνικής επιτροπής εκλογών, το γεγονός ότι η θανατική ποινή εξακολουθεί να ισχύει στην χώρα αυτή, ότι εκεί εξακολουθούν να ισχύουν -κυρίως στις περιοχές της χώρας όπου εφαρμόζεται η σαρία- ταπεινωτικές σωματικές τιμωρίες και, επίσης, ότι το πρόβλημα της παιδικής εργασίας εξακολουθεί να υφίσταται σε μεγάλο βαθμό. Ακριβώς επειδή θέλουμε να εξετάσουμε τα σημεία αυτά συνολικά, προτιμούμε να ψηφίσουμε υπέρ του δικού μας ψηφίσματος και όχι υπέρ του κοινού σχεδίου.
<SPEAKER ID="237" NAME="Erik Meijer " AFFILIATION="GUE/NGL">
συντάκτης. - (NL) Κύριε Πρόεδρε, η Νιγηρία είναι μια χώρα με ποικιλομορφίες που κατοικείται από πολλούς λαούς με διαφορετικές γλώσσες και πολιτισμούς. Μόνο η αποικιοποίηση από τους Βρετανούς τους έφερες όλους κάτω από μια εθνική στέγη. Αυτονομιστικά κινήματα, όπως το κίνημα της Μπιάφρα, καταπνίγηκαν πριν από πολύ καιρό από πολύ μεγαλύτερες στρατιωτικές δυνάμεις και αυτό συνέβαλε στην στρατικοποίηση της χώρας.
<P>
Οι τρέχουσες εξελίξεις θέλουν τον χριστιανικό νότο, όπου κατόρθωσαν να εδραιωθούν τα ευρωπαϊκά πρότυπα και ο οποίος έχει απολαύσει έναν σχετικά υψηλό βαθμό ατομικών ελευθεριών, να υπόκειται στους αυστηρούς κανόνες ζωής που επιβάλλει ο παραδοσιακά απομονωμένος ορθόδοξος ισλαμικός βορράς. Σε ακόμη μεγαλύτερο βαθμό από ό,τι στις "νωμένες Πολιτείες, όπου ο Πρόεδρος Μπους κατέβαλε, δίχως επιτυχία, προσπάθειες να εισαγάγει στο Σύνταγμα μια απαγόρευση σχετικά με τις σχέσεις γάμου μεταξύ ατόμων του ιδίου φύλου, στη Νιγηρία γίνονται προσπάθειες να αποθαρρυνθεί η ομοφυλοφιλία. " λέξη "αποθαρρυνθεί" είναι, κατά βάση, πολύ αδύναμη για να περιγράψει αυτό που, στην πραγματικότητα, είναι μια προσπάθεια εξόντωσης των ομοφυλοφίλων.
<P>
Κατά συνέπεια, δεν απαγορεύονται μόνο οι γάμοι, ή οι λίγο-πολύ ισοδύναμες νομικές θέσεις, μεταξύ συντρόφων του ιδίου φύλου, αλλά όλοι όσοι συμμετέχουν σε οργανωμένες ομάδες πίεσης ομοφυλοφίλων ανδρών και λεσβιών γυναικών κινδυνεύουν να τιμωρηθούν γι' αυτό. Τα δικαιώματα που φαίνονται μάλλον αυτονόητα κινδυνεύουν να καταργηθούν στη νέα νομοθεσία. " ομοφυλοφιλία δεν πρόκειται να εξαλειφθεί με απαγορεύσεις και διώξεις που θα οδηγήσουν απλώς στην αιτιολόγηση της βίας και της καταπίεσης ενάντια σε ένα οποιοδήποτε τμήμα του πληθυσμού.
<P>
" βία αυτή συμβαδίζει με προηγούμενες προσπάθειες να καταδικαστούν σε θάνατο γυναίκες που βιάστηκαν και γέννησαν παιδιά, ενώ ήταν ανύπαντρες. " αδικία υπό νομική μορφή είναι σε εξέλιξη και πρέπει να καταπολεμηθεί. Πρέπει να καταστήσουμε σαφές σε εκείνες τις δυνάμεις στη Νιγηρία που επιμένουν στην επιβολή τέτοιων κανόνων ότι αυτοί οδηγούν σε απαράδεκτες καταστάσεις και, στην περίπτωση αυτή, στην περαιτέρω εξάπλωση αφροδίσιων νοσημάτων, συμπεριλαμβανομένου του AIDS. " Ευρώπη δεν πρέπει να κουκουλώσει την κατάσταση αυτή, ακόμη και αν θέλουμε να εισάγουμε πετρέλαιο από τη Νιγηρία.
<SPEAKER ID="238" NAME="Sophia in 't Veld " AFFILIATION="ALDE">
συντάκτρια. - (NL) Κύριε Πρόεδρε, συμφωνώ με την άποψη του κ. Gahler ότι υπάρχουν πολύ περισσότερα προβλήματα στη Νιγηρία και σε άλλες χώρες, αλλά ορισμένες φορές τα προβλήματα αυτά είναι τόσο συγκινησιακά και τόσο σύνθετα που, στην πραγματικότητα, χρειάζεται να στρέψουμε την προσοχή μας σε αυτά και να καταβάλουμε ειδικές προσπάθειες για την οριστική τους επίλυση.
<P>
" κατάσταση των ομοφυλοφίλων είναι προβληματική σε ολόκληρο τον κόσμο. Καθώς τα ανθρώπινα δικαιώματα παραβιάζονται στη Νιγηρία, είναι ιδιαίτερα σημαντικό να πρωτοστατήσουν το Ευρωπαϊκό Κοινοβούλιο και η Ευρωπαϊκή Ένωση στον αγώνα κατά της ποινικοποίησης της ομοφυλοφιλίας. Για αυτόν ακριβώς τον λόγο, χαίρομαι που το εν λόγω ψήφισμα βρίσκεται ενώπιόν μας και ελπίζω ότι θα υπάρξουν οι αναγκαίες συνέπειες, με άλλα λόγια, αν η Νιγηρία δεν ανταποκριθεί στην έκκληση του Σώματος, θα αναθεωρήσουμε στην πραγματικότητα τις σχέσεις μας προς αυτήν, διότι είναι απαράδεκτο να συνεχίζουμε να προωθούμε τα ανθρώπινα δικαιώματα και, στη συνέχεια, να κάνουμε τα στραβά μάτια όταν οι εταίροι μας δεν συμμορφώνονται με αυτά. Πρέπει να είμαστε ιδιαίτερα σταθεροί ως προς αυτό.
<P>
Θέλω να ολοκληρώσω, λέγοντας λίγα λόγια απευθείας στον Πρόεδρο Obasanjo, ο οποίος έλαβε κάποτε το βραβείο ελευθερίας των Φιλελευθέρων για το έργο του προς ενίσχυση της δημοκρατίας στη χώρα του και να τον παροτρύνω για ακόμη μια φορά να καταβάλει προσπάθειες εξ ονόματος όλων των Νιγηριανών, συμπεριλαμβανομένων και των ομοφυλοφίλων.
<SPEAKER ID="239" NAME="Józef Pinior" AFFILIATION="PSE">
συντάκτης. - (PL) Κύριε Πρόεδρε, δεν υπάρχει καμία αμφιβολία ότι σήμερα θα πρέπει να αναφερθούμε και στην κατάσταση στη Ζιμπάμπουε, καθώς και στις πρόσφατες ενέργειες καταστολής κατά της αντιπολίτευσης στη χώρα αυτή.
<P>
" πολιτική μου ομάδα υποβάλει ένα ψήφισμα για τη Νιγηρία. Επί του παρόντος, παρακολουθούμε προσεκτικά την κατάσταση στη Νιγηρία, εξαιτίας του λεγόμενου "Νόμου περί απαγόρευσης γάμων μεταξύ ατόμων του ιδίου φύλου" (same sex marriage prohibition act), ο οποίος έγινε δεκτός από το κοινοβούλιό της κατά την πρώτη και δεύτερη ανάγνωση. " Νιγηρία απολαύει ιδιαίτερου κύρους και σημασίας τόσο στην ίδια την Αφρική όσο και στο πλαίσιο της σύγχρονης παγκόσμιας τάξης. Ταυτόχρονα, εξακολουθούμε να γνωρίζουμε ότι η βία, οι παραβιάσεις των πολιτικών δικαιωμάτων, ή ακόμη και οι παραβιάσεις ανθρωπίνων δικαιωμάτων όπως η εξαναγκαστική παιδική εργασία και η παιδική σωματεμπορία, είναι συνηθισμένα φαινόμενα στη Νιγηρία.
<P>
Ο νόμος στον οποίο αναφέρομαι τώρα προκαλεί ιδιαίτερη ανησυχία. Θέλω να τονίσω ότι ο νόμος αυτός δεν απαγορεύει μόνο τους γάμους μεταξύ ατόμων του ιδίου φύλου. Σημαίνει επίσης ότι ακόμη και το να συζητά κανείς για τα δικαιώματα διαφορετικών σεξουαλικών μειονοτήτων και να οργανώνεται σε λέσχες, ενώσεις και πολιτισμικές οργανώσεις θα τιμωρείται με κράτηση και φυλάκιση.
<P>
Δεν υπάρχει αμφιβολία ότι αν το Νιγηριανό Κοινοβούλιο εγκρίνει αυτό το νομοσχέδιο, ενδέχεται να προκύψουν στη Νιγηρία πολύ σοβαρές παραβιάσεις των ανθρωπίνων και πολιτικών δικαιωμάτων. Πρέπει να σημειωθεί ότι στη δήλωσή του, της 28ης Ιανουαρίου, το Παρατηρητήριο των Ανθρωπίνων Δικαιωμάτων ανέφερε ότι το εν λόγω νομοσχέδιο αποτελούσε έκφραση ομοφοβίας.
<P>
Το Ευρωπαϊκό Κοινοβούλιο πρέπει να διασφαλίσει ότι τα ανθρώπινα και πολιτικά δικαιώματα καθώς και ο σύγχρονος πολιτισμός πρέπει να γίνονται σεβαστά σε όλες τις χώρες, ειδικότερα σε χώρες που απολαύουν τέτοιου κύρους και σεβασμού, όπως η Νιγηρία, και τις οποίες θεωρούμε ως σημαντικό σημείο αναφοράς για την εγκαθίδρυση της διεθνούς πολιτικής τάξης.
<SPEAKER ID="240" NAME="Carl Schlyter " AFFILIATION="Verts/ALE">
συντάκτης. - (SV) Κύριε Πρόεδρε, παρά τα πολλά προβλήματα, η κατάσταση έχει βελτιωθεί από την πτώση της στρατιωτικής δικτατορίας το 1999. Ως εκ τούτου, είναι περίεργο το γεγονός ότι τώρα θεσπίζεται ξαφνικά ένας νόμος που θίγει τα ανθρώπινα δικαιώματα. " ομοφυλοφιλία έχει ήδη απαγορευθεί και μπορεί να τιμωρηθεί με διάφορες ποινές, από την επιβολή προστίμου έως και την ποινή φυλάκισης δεκατεσσάρων χρόνων. Γνωρίζουμε επίσης ότι, σε επίπεδο συστατικών κρατών, υπάρχει νόμος της σαρία, ο οποίος καταδικάζει σε 100 μαστιγώματα όσους ανύπαντρους έχουν καταδικαστεί για ομοφυλοφιλία και επιβάλλει επίσης τη θανατική ποινή σε όσους συζευγμένους έχουν καταδικαστεί για τον ίδιο λόγο. Τώρα, όχι μόνο θέλουν να απαγορεύσουν τους γάμους μεταξύ ομοφυλοφίλων αλλά απειλούν και με ποινή πενταετούς φυλάκισης όσους έχουν καταδικαστεί, επειδή παρέστησαν ως μάρτυρες σε τέτοιους γάμους, ή βοήθησαν στον σχεδιασμό τους.
<P>
Μπορεί κανείς σε αυτό το Σώμα να μου εξηγήσει με ποιον τρόπο θα μπορούσε να υπονομεύσει ανεπανόρθωτα την κοινωνία το να είναι κανείς μάρτυρας της δήλωσης αγάπης μεταξύ δύο ανθρώπων; Δεν μπορώ να καταλάβω πώς μπορεί κάτι τέτοιο να αποτελεί αξιόποινο αδίκημα. Και καθώς είναι επίσης παράνομο να βοηθά κανείς τους ομοφυλόφιλους, με οποιονδήποτε τρόπο, να οργανωθούν, κινδυνεύουν επίσης ή επηρεάζονται και οι δικηγόροι και ακτιβιστές των ανθρωπίνων δικαιωμάτων, μια κατάσταση που καθιστά αδύνατη τη συζήτηση για τα δικαιώματα των ομοφυλοφίλων.
<P>
Κάτι που, επί του παρόντος, υπάρχει στην πραγματικότητα είναι η επαρκής ανοχή της ομοφυλοφιλίας όσον αφορά την πρακτική της μεγαλύτερης καθημερινής εφημερίδας "This Day" να δημοσιεύει διαφημίσεις για επαφές μεταξύ λεσβιών. Ο νόμος που απαγορεύει την ομοφυλοφιλία δεν έχει καμία σχέση με την καταπολέμηση της εξάπλωσης του AIDS, όπως ισχυρίζονται ορισμένοι -η συντριπτική πλειονότητα όσων έχουν μολυνθεί είναι ετεροφυλόφιλοι- και ακόμη και αν ίσχυε στην πραγματικότητα ένας τέτοιος λόγος για αυτόν τον νόμο, θα ήταν ανόητος, καθώς οι παγιωμένες σχέσεις μειώνουν τη διάδοση της νόσου. Δεδομένης της κατάστασης, οι γάμοι μεταξύ ομοφυλοφίλων θα πρέπει να ενθαρρύνονται και να διευκολύνονται. " Νιγηρία χρειάζεται περισσότερη αγάπη και συγγενικότητα και η έγκριση τέτοιου είδους νόμων θα σήμαινε την έναρξη μιας υποχώρησης προς την κατεύθυνση της δικτατορίας και της καταπίεσης. Καλώ τον Πρόεδρο να καταργήσει τον συγκεκριμένο νόμο.
<SPEAKER ID="241" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Κύριε Πρόεδρε, θέλω να επιστήσω την προσοχή της Επιτροπής στο νομοσχέδιο, στο οποίο επικεντρωνόμαστε εδώ σήμερα και το οποίο αναμένεται να εγκριθεί κατά την τρίτη και τελική ανάγνωση πριν από το τέλος της τρέχουσας νομοθετικής περιόδου στη Νιγηρία. Το νομοσχέδιο παραβιάζει προφανώς τα θεμελιώδη δικαιώματα και τις ελευθερίες του πολίτη και προβαίνει σε σαφείς διακρίσεις κατά ενός τμήματος του πληθυσμού. Ενδέχεται επίσης να οδηγήσει και σε αύξηση της ομοφοβίας μεταξύ της ευρείας κοινής γνώμης.
<P>
" απαγόρευση σχετικά με την εγγραφή οποιουδήποτε είδους ένωσης ή ομάδας που φέρνει σε επαφή άτομα διαφορετικού γενετήσιου προσανατολισμού συνοδεύεται από την ποινή φυλάκισης και για κάθε προσπάθεια γνωριμίας, δημοσίως ή ακόμη και ιδιωτικώς, παρόμοιου περιεχομένου. Επιπλέον, υπάρχει ο κίνδυνος ότι αυτή η πολιτική θα οδηγήσει στον περιορισμό της πρόσβασης των ατόμων ΛΟΑΤ (λεσβίες, ομοφυλόφιλοι, αμφισεξουαλικοί και τρανσέξουαλ) στην ιατρική περίθαλψη και θα επηρεάσει αρνητικά την αποτελεσματικότητα των ήδη εφαρμοζόμενων μέτρων κατά του AIDS.
<P>
Βάσει όλων των παραπάνω, τα κράτη μέλη και η Επιτροπή θα πρέπει να λάβουν ισχυρά μέτρα, προκειμένου να αποτρέψουν την έγκριση του νομοσχεδίου, υπό τη σημερινή του μορφή, εκ μέρους των νιγηριανών αρχών. " Ευρωπαϊκή Ένωση θα πρέπει επίσης να καταλήξει σε συμπεράσματα για το μέλλον και να δώσει μεγαλύτερη έμφαση στη σημασία των διατάξεων, οι οποίες απαγορεύουν κάθε μορφή διάκρισης και οι οποίες υπάρχουν στις συμφωνίες που υπογράφηκαν με τις χώρες ΑΚΕ καθώς και τρίτες χώρες.
<SPEAKER ID="242" NAME="Marco Cappato">
εξ ονόματος της Ομάδας ALDE. - (IT) Κύριε Πρόεδρε, κυρίες και κύριοι, νομίζω ότι θα πρέπει να απαντήσουμε στην ερώτηση του κ. Gahler, ο οποίος αναρωτιέται και μας ρωτά αν υπάρχουν σοβαρότερα και σημαντικότερα ζητήματα εκτός και εντός της Νιγηρίας.
<P>
Εγώ πιστεύω ότι υπάρχουν και στο σημείο αυτό συμφωνώ με την άποψη της συναδέλφου μου, κ. in 't Veld, αλλά πιστεύω επίσης ότι το παρόν ψήφισμα πρέπει να γίνει δεκτό για δύο σημαντικούς λόγους: ο πρώτος είναι ότι έχουμε την ευκαιρία να δράσουμε προτού συμβεί κάτι σοβαρό. Αντί να πρέπει να τρέχουμε πίσω από τα γεγονότα για τα επόμενα 15 ή 20 χρόνια και να θρηνούμε για τις ποινές που θα συνεπαγόταν ο νόμος αυτός, αν εφαρμοζόταν σε χιλιάδες άτομα -όπως πολλές φορές συνέβη στην ίδια τη Νιγηρία, για παράδειγμα με τις θανατικές καταδίκες- έχουμε ως Ευρωπαϊκό Κοινοβούλιο την ευκαιρία να δράσουμε εκ των προτέρων. Πιστεύω ότι πρόκειται για μια χρυσή ευκαιρία.
<P>
Το ίδιο θα μπορούσε να ισχύει και για τα σημάδια που δείχνουν τον Πρόεδρο Obasanjo να υποκύπτει στις πιέσεις του ριζοσπαστικού ισλαμικού φονταμενταλισμού στα βόρεια κράτη. Οι σχέσεις φιλίας αλλά και η από μέρους μας σκληρή κριτική, όπου κρίνεται απαραίτητο, θα μπορούσαν να βοηθήσουν τον Πρόεδρο να αντισταθεί στην καταστροφική νίκη του ακραίου φονταμενταλισμού, ο οποίος εμφανίζει σημάδια εδραίωσης και στη Νιγηρία.
<SPEAKER ID="243" NAME="Marcin Libicki">
εξ ονόματος της Ομάδας UEN. - (PL) Κύριε Πρόεδρε, σε αυτό το Σώμα συνάντησα πολλά νομοθετήματα, με τα οποία δεν ήμουν σύμφωνος. Αυτό συνηθίζεται στην πολιτική ζωή. Ωστόσο, αυτή είναι ίσως η φορά που αποδοκίμασα κάποιο πάρα πολύ έντονα. " βαθιά αποδοκιμασία μου οφείλεται στην απίστευτη ανειλικρίνεια του εν λόγω εγγράφου. " κρίση μου βασίζεται σε πέντε γεγονότα. Πρώτον, το Ευρωπαϊκό Κοινοβούλιο προτίθεται να επέμβει στις υποθέσεις τρίτων. Στην πραγματικότητα, προτίθεται να επέμβει σε υποθέσεις που δεν σχετίζονται με εγκλήματα και δεν είναι εγκληματικές, αλλά πρόκειται απλώς για τη νομοθεσία που ένα κυρίαρχο κράτος σκοπεύει να υιοθετήσει προκειμένου να ρυθμίσει εσωτερικά κοινωνικά ζητήματα.
<P>
Δεύτερον, το κοινό ψήφισμα που κατατέθηκε συγχέει την επίκριση της προτεινόμενης νομοθεσίας με υποθετικά αδικήματα που ενδέχεται να προκύψουν από την εν λόγω νομοθεσία. Τρίτον, η Νιγηρία αγωνίζεται σθεναρά κατά του AIDS. Στόχος της είναι να περιορίσει τόσο τον τρόπο με τον οποίο διαδόθηκε ευρέως το AIDS όσο και τον σεξουαλικό τουρισμό, τον ευρωπαϊκό σεξουαλικό τουρισμό. Θέλουμε να εμποδίσουμε, ώστε να υιοθετήσει η Νιγηρία τον εν λόγω νόμο με την πρόφαση της προστασίας κατά του AIDS.
<P>
Τέταρτον, παρουσιάζεται μια εξοργιστική πρόταση. Το τέταρτο σημείο αναφέρεται στις κυρώσεις. Κατά των εγκλημάτων της γενοκτονίας στην Κίνα, στο Θιβέτ, στη Σρι Λάνκα και στο Σουδάν δεν έχουν επιβληθεί κυρώσεις, ωστόσο φαίνεται ότι μεταχειριζόμαστε τη Νιγηρία όπως θα έπρεπε να έχουμε μεταχειριστεί τα κράτη που διέπραξαν τα πιο σοβαρά εγκλήματα, αν και δεν το κάναμε.
<P>
Πέμπτον, πιστεύω ότι είναι εξαιρετικά ανάρμοστο να έχει συμπεριληφθεί το ζήτημα αυτό στο θέμα των ανθρωπίνων δικαιωμάτων. Έκτον, είμαι κατά αυτού του κοινού ψηφίσματος. Πρόκειται να ψηφίσω υπέρ του ψηφίσματος που κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Διαφωνώ με αυτό, αλλά πιστεύω ότι, αν ψηφίσω υπέρ του, θα αυξηθούν οι πιθανότητες απόρριψης του αρχικού ψηφίσματος, το οποίο προσβάλλει την κοινή λογική.
<SPEAKER ID="244" NAME="Raül Romeva i Rueda">
εξ ονόματος της Ομάδας Verts/ALE. - (ES) Διαφωνώ, κύριε Libicki. Πρόκειται για ένα βασικό θέμα ανθρωπίνων και θεμελιωδών δικαιωμάτων. Ενώ σε αρκετές χώρες του κόσμου υπερισχύει η κοινή λογική και εγκρίνονται νόμοι όχι μόνο για την εξάλειψη των διακρίσεων αλλά και για την τιμωρία τους όταν αυτές στρέφονται κατά λεσβιών, ομοφυλόφιλων, αμφιφυλόφιλων και τρανσέξουαλ, σε άλλες χώρες, όπως στη Νιγηρία, και στις "νωμένες Πολιτείες, και ακόμη και στην Ευρωπαϊκή Ένωση, προωθούνται νομοθετικές πρωτοβουλίες που συνιστούν οπισθοδρόμηση. Επομένως έπρεπε να δράσουμε.
<P>
Σε μια χώρα στην οποία το Κεφάλαιο 42, τμήμα 214, του Ποινικού Κώδικα ορίζει ότι οι σεξουαλικές σχέσεις μεταξύ ενήλικων ατόμων του ιδίου φύλου τιμωρούνται με 14 χρόνια φυλάκιση, το Υπουργείο Δικαιοσύνης της Νιγηρίας προτίθεται τώρα να προχωρήσει ακόμη περισσότερο και να τιμωρεί τους γάμους μεταξύ ατόμων του ιδίου φύλου και την τέλεση αυτών των γάμων με 5 χρόνια φυλάκιση.
<P>
Φαίνεται ότι ούτε οι επανειλημμένες εκκλήσεις της Επιτροπής των "νωμένων Εθνών για τα Ανθρώπινα Δικαιώματα να εξαλείψουν τα κράτη οποιοδήποτε νόμο κάνει διακρίσεις εναντίον των λεσβιών, ομοφυλοφίλων, αμφιφυλόφιλων και τρανσέξουαλ, ούτε το γεγονός ότι αυτοί οι άνθρωποι έχουν τα ίδια ακριβώς δικαιώματα με τους ετεροφυλόφιλους αρκούν. Επομένως πιστεύω ότι το Κοινοβούλιο έπρεπε να αντιδράσει σε αυτή την εξωφρενική κατάσταση. Το έκανε και χαιρόμαστε γι' αυτό.
<SPEAKER ID="245" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, η Νιγηρία είναι μια τεράστια αφρικανική χώρα η οποία, από το τέλος της στρατιωτικής δικτατορίας το 1999, αγωνίζεται να υλοποιήσει σύγχρονες δημοκρατικές μεταρρυθμίσεις. Οι επικείμενες εκλογές έφεραν για άλλη μία φορά τα ζητήματα του σεβασμού των ανθρωπίνων δικαιωμάτων στο προσκήνιο της πολιτικής συζήτησης. Εν προκειμένω, ο Διευθυντής Αφρικής της οργάνωσης Human Rights Watch σχολίασε πολύ εύστοχα: "η Νιγηρία χρειάζεται ηγέτες που θα καταπιαστούν με τα τρομακτικά προβλήματα ανθρωπίνων δικαιωμάτων που αντιμετωπίζει η χώρα". Το ζήτημα της ελευθερίας του σεξουαλικού προσανατολισμού και της αποποινικοποίησης της ομοφυλοφιλίας, μολονότι ευαίσθητο, θεωρείται από τον αναπτυγμένο κόσμο σημαντικό σε σχέση με την ελευθερία του ατόμου από τη στιγμή που δεν καταπατά τις ελευθερίες άλλου ατόμου.
<P>
Καλούμε τις αρχές της Νιγηρίας, και συγκεκριμένα τους βουλευτές και γερουσιαστές της Νιγηρίας, να το λάβουν αυτό υπόψη τους κατά την εξέτασης ενός σχετικού νομοσχεδίου το οποίο εξετάζουν επί του παρόντος. Αυτή η πρόταση ψηφίσματος δεν πρέπει σε καμία περίπτωση να δώσει την εντύπωση ότι το Ευρωπαϊκό Κοινοβούλιο θεωρεί το ζήτημα της ομοφυλοφιλίας σημαντικότερο από άλλους τομείς ανησυχίας, όπως είναι η επιδημία διαφθοράς στη Νιγηρία και η τρομερή κατάσταση σε σχέση με την καταχρηστική συμπεριφορά των κυβερνητικών δυνάμεων ασφαλείας. " Νιγηρία πρέπει να διορθώσει και αυτούς τους τομείς γρήγορα.
<SPEAKER ID="246" NAME="Neelie Kroes">
Επιτροπή. (EN) Κύριε Πρόεδρε, η Ευρωπαϊκή Επιτροπή παρακολουθεί την πορεία του νόμου περί απαγόρευσης γάμων μεταξύ ατόμων του ιδίου φύλου, που υποβλήθηκε πέρσι στο Ομοσπονδιακό Εκτελεστικό Συμβούλιο της Νιγηρίας. " Επιτροπή συμμερίζεται τη βαθιά ανησυχία που έχει ήδη εκφραστεί από διεθνείς οργανισμούς, περιλαμβανομένων των "νωμένων Εθνών, μέσω του ειδικού απεσταλμένου του Γενικού Γραμματέα για τους υπερασπιστές των ανθρωπίνων δικαιωμάτων, όσον αφορά το αυξημένο επίπεδο διακρίσεων, την παραβίαση των ανθρωπίνων δικαιωμάτων και τον περιορισμό της ελευθερίας του συνεταιρίζεσθαι που θα εισάγει αυτό το νομοσχέδιο αν τελικά εγκριθεί.
<P>
" Επιτροπή συμμερίζεται επίσης την ανάλυση των νιγηριανών και διεθνών ενώσεων ανθρωπίνων δικαιωμάτων όσον αφορά τις πιθανές επιπτώσεις στα άτομα που έχουν συνάψει, ή εικάζεται ότι έχουν συνάψει, σχέσεις με άτομα του ιδίου φύλου. Το ίδιο ισχύει για τους υπερασπιστές των ανθρώπινων δικαιωμάτων οι οποίοι τάσσονται κατά των αρνητικών επιπτώσεων που θα έχει στα ανθρώπινα δικαιώματα αυτό το ομοφοβικό νομοσχέδιο. Το νομοσχέδιο θα τους έθετε σε μεγαλύτερο κίνδυνο αυθαίρετων συλλήψεων, κράτησης, βασανιστηρίων και κακομεταχείρισης. Θα περιόριζε και θα φίμωνε επίσης τη δράση των τοπικών οργανώσεων ανθρωπίνων δικαιωμάτων. Το νομοσχέδιο ενισχύει τις υπερβολικά αυστηρές διατάξεις που ισχύουν ήδη. Ο ποινικός κώδικας της Νιγηρίας τιμωρεί τη συναινετική ομοφυλοφιλική συμπεριφορά με φυλάκιση έως και 14 ετών, ενώ ο ποινικός κώδικας της σαρία που έχει υιοθετηθεί σε 11 κράτη στη βόρεια Νιγηρία επιβάλει τη θανατική ποινή για το livat ["σοδομία"].
<P>
Το νομοσχέδιο θα παραβίαζε επίσης μια σειρά διεθνών νόμων και συνθηκών για τα ανθρώπινα δικαιώματα στις οποίες η Νιγηρία έχει προσχωρήσει και έχει επικυρώσει, ενδεχομένως το ίδιο της το Σύνταγμα και βασικά άρθρα της Συμφωνίας του Κοτονού. Ενόψει των παραπάνω και των συμπερασμάτων για τις σχέσεις της ΕΕ με τη Νιγηρία, που εγκρίθηκαν από το Συμβούλιο Γενικών Υποθέσεων και Εξωτερικών Σχέσεων το 2003, η Επιτροπή θα ήθελε να επιβεβαιώσει την προθυμία της να συμβάλει στην εφαρμογή του ψηφίσματος του Κοινοβουλίου που πρόκειται να εγκριθεί σε λίγο. " Επιτροπή είναι διατεθειμένη να συμμετάσχει ενεργά, μαζί με τα κράτη μέλη, στον πολιτικό διάλογο που προβλέπεται από το άρθρο 8 της Συμφωνίας του Κοτονού. Αυτός ο πολιτικός διάλογος θα αντιμετωπίσει πλήρως το συγκεκριμένο ζήτημα που αφορά το νομοσχέδιο για τους γάμους μεταξύ ατόμων του ιδίου φύλου, καθώς και τα ουσιώδη στοιχεία που αφορούν τα ανθρώπινα δικαιώματα, τις δημοκρατικές αρχές, το κράτος δικαίου και τη χρηστή διακυβέρνηση, στα οποία αναφέρεται το άρθρο 9 της Συμφωνίας του Κοτονού.
<P>
Τέλος, η Επιτροπή ενθαρρύνει το Ευρωπαϊκό Κοινοβούλιο να δώσει συνέχεια στην περσινή επίσκεψη του πρώην προέδρου του, κ. Josep Borrell Fontelles, στο κοινοβούλιο της Νιγηρίας, προκειμένου να καθιερώσει έναν τακτικό διάλογο μεταξύ των δύο κοινοβουλίων.
<SPEAKER ID="247" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το πέρας των συζητήσεων, δηλαδή αμέσως μετά.

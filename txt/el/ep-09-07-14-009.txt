<CHAPTER ID="009">
Εκλογή των Αντιπροέδρων (πρώτος, δεύτερος και τρίτος γύρος της ψηφοφορίας) 
<SPEAKER ID="033" NAME="József Szájer" AFFILIATION="PPE">
Κύριε Πρόεδρε, θα ήθελα να ρωτήσω εάν υπάρχει ελάχιστη απαίτηση για την ψηφοφορία.
<SPEAKER ID="034" NAME="Πρόεδρος">
Κ. Szájer, δεν υπάρχει ελάχιστος αριθμός: μπορείτε να αφήσετε ένα άτομο ή δύο άτομα, δεν έχει σημασία.
<SPEAKER ID="036" NAME="Πρόεδρος">
Αγαπητοί συνάδελφοι, επιτρέψτε μου να πω μερικά λόγια στην αρχή. Κατά τη διακοπή της συνεδρίασης υπέπεσε στην αντίληψή μου ότι ένας ιταλός στρατιώτης σκοτώθηκε σήμερα στο Αφγανιστάν σε μια αποστολή του ΝΑΤΟ. Ο θάνατός του ακολουθεί το θάνατο 15 βρετανών στρατιωτών τον περασμένο μήνα. Πιστεύω ότι πρέπει πάντα να θυμόμαστε τους άντρες και τις γυναίκες μας στις ένοπλες δυνάμεις που βρίσκονται σε αποστολές στο εξωτερικό, συχνά σε επικίνδυνες καταστάσεις, ώστε να γνωρίζουν ότι δεν τους ξεχνούμε.
<P>
(Χειροκροτήματα )
<SPEAKER ID="039" NAME="Véronique De Keyser" AFFILIATION="S&amp;D">
(FR) Κύριε Πρόεδρε, λυπάμαι πραγματικά, αλλά για να μην υπάρχουν ασάφειες και εφόσον δεν αναγράφονται πουθενά και προσπαθήσαμε να παρακολουθήσουμε το γρήγορο ρυθμό σας, θα μπορούσατε παρακαλώ να ξαναδιαβάσετε τα ονόματα και τις ψήφους λίγο πιο αργά;
<SPEAKER ID="040" NAME="Daniel Cohn-Bendit" AFFILIATION="Verts/ALE">
Κύριε Πρόεδρε, βάλτε τα ονόματα στην οθόνη ώστε να μπορούμε όλοι να τα δούμε, δεν είναι πολύ δύσκολο.
<P>
(Χειροκροτήματα )
<SPEAKER ID="041" NAME="Bernd Posselt" AFFILIATION="PPE">
(DE) Κύριε Πρόεδρε, θα σας προέτρεπα έντονα να χτυπήσετε το κουδούνι, καθώς βλέπω ότι πολλά μέλη από όλες τις ομάδες δεν βρίσκονται εδώ. Πολλά άτομα έχουν την εντύπωση ότι η ψηφοφορία δεν πρόκειται να ξεκινήσει πριν από τις 07.30 μ.μ.. Θα σας ζητούσα επομένως να χτυπήσετε το κουδούνι ακόμα μια φορά.

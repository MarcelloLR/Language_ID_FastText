<CHAPTER ID="016">
Δηλώσεις της Προεδρίας
<SPEAKER ID="359" NAME="Πρόεδρος">
Μας προκάλεσαν θλίψη τα νέα της δολοφονίας στο Μεξικό του φινλανδού διεθνούς παρατηρητή των ανθρωπίνων δικαιωμάτων Jyri Antero Jaakola. Εκείνος και η μεξικανή ακτιβίστρια Betty Carino Trujillo, η οποία τον συνόδευε εκείνη τη στιγμή, δολοφονήθηκαν κατά τη διάρκεια αποστολής για την παρακολούθηση του σεβασμού των ανθρωπίνων δικαιωμάτων στο Μεξικό. Εξ ονόματος του Ευρωπαϊκού Κοινοβουλίου, εκφράζω συλλυπητήρια και συμπάθεια προς τις οικογένειες των θυμάτων. Όπως μπορούμε να διαπιστώσουμε, ο κόσμος στον οποίο ζούμε εξακολουθεί να συνεπάγεται τέτοιου είδους θυσίες.
<P>
Είμαι βέβαιος ότι γνωρίζετε πως την προηγούμενη εβδομάδα πραγματοποίησα επίσημη επίσκεψη στις "νωμένες Πολιτείες. Εγκαινίασα επίσημα το νέο γραφείο σύνδεσης του Κοινοβουλίου με το Κογκρέσο των "ΠΑ στην Ουάσιγκτον. Είχα, επίσης, πολλές σημαντικές συνομιλίες, οι οποίες θα πρέπει να συμβάλουν στη στενότερη συνεργασία, ειδικά στην οικονομική συνεργασία, ανάμεσα στην Ευρωπαϊκή Ένωση και τις "νωμένες Πολιτείες. Συζητήσαμε, επίσης, για τη στρατηγική εταιρική σχέση και για τις αλλαγές που έλαβαν χώρα στην Ευρωπαϊκή Ένωση αφού ετέθη σε ισχύ η Συνθήκη της Λισαβόνας. Αναμένουμε η συνεργασία με τις "νωμένες Πολιτείες να γίνεται επί ίσοις όροις.
<P>
Αυτήν την Κυριακή, 9 Μαΐου, είναι η 60η επέτειος της δήλωσης Schumann. Προκειμένου να σηματοδοτήσει αυτό το γεγονός, το Ευρωπαϊκό Κοινοβούλιο θα ανοίξει τις πόρτες του σε όλους τους ενδιαφερόμενους το Σάββατο 8 Μαΐου στις Βρυξέλλες και την Κυριακή στο Στρασβούργο. Θα πραγματοποιηθούν, επίσης, τελετές για να εορταστεί αυτό το γεγονός στο Λουξεμβούργο. Στο Στρασβούργο, μεταξύ άλλων επισκεπτών θα παρευρεθεί ένας από τους Αντιπροέδρους της Επιτροπής και οι υπουργοί Ευρωπαϊκών Υποθέσεων της Γαλλίας και της Γερμανίας. Και εγώ θα είμαι εκεί και θα ήθελα να παρακινήσω όλους εσάς να έρθετε στο Στρασβούργο αυτήν την Κυριακή, μετά από τέσσερις ημέρες.

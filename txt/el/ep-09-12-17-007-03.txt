<CHAPTER ID="007-03">
3. Υπεράσπιση της αρχής της επικουρικότητας (ψηφοφορία)
<SPEAKER ID="126" NAME="Martin Schulz" AFFILIATION="S&amp;D">
(DE) Κυρία Πρόεδρε, θα ήθελα να επαναλάβω την παρατήρησή μου επί της διαδικασίας:
<P>
(Αναταραχή)
<P>
Χαίρομαι που μπορώ ακόμα να ξυπνάω τους συναδέλφους βουλευτές. Κάνει καλό στην κυκλοφορία.
<P>
Για ακόμα μία φορά, σύμφωνα με τους όρους του άρθρου 177, παράγραφος 4, του Κανονισμού, ζητώ να αναβληθεί η ψηφοφορία και να διερευνηθεί εν τω μεταξύ η νομιμότητα του ψηφίσματος και της ψηφοφορίας.
<SPEAKER ID="127" NAME="Manfred Weber" AFFILIATION="PPE">
(DE) Κυρία Πρόεδρε, κυρίες και κύριοι, καταρχάς θα ήθελα να εξετάσω το επιχείρημα επί της διαδικασίας. Θα ήθελα να υπενθυμίσω σε όλους ότι μόλις ψηφίσαμε για την έκθεση Cashman. Πρόκειται για μία έκθεση που εκπονήθηκε από το Κοινοβούλιο στο πλαίσιο μίας νομοθετικής διαδικασίας σε εξέλιξη. " νομική υπηρεσία μας δήλωσε ότι αυτό δεν επιτρέπεται, αλλά οι Σοσιαλιστές επέμειναν να υποβληθεί. Όταν συζητούσαμε για την ελευθερία του Τύπου στην Ιταλία και ο αρμόδιος Επίτροπος εξήγησε ότι η Ευρωπαϊκή Ένωση δεν έχει δικαιοδοσία σε αυτόν τον τομέα, οι Σοσιαλιστές εξακολουθούσαν να θεωρούν ότι άξιζε να επιτεθούν στον Berlusconi. Όποτε βολεύει τους Σοσιαλιστές, πρόκειται για ζήτημα μη δικαιοδοσίας. Όποτε υπάρχει διαφωνία με άλλα άτομα, η δικαιοδοσία ισχύει. Για αυτόν το λόγο δεν πρέπει να ενδώσουμε.
<P>
Ωστόσο, το δεύτερο επιχείρημα χρήζει σοβαρής συζήτησης. Έχουμε ευθύνη για τη Σύμβαση των Δικαωμάτων του Ανθρώπου; Θα ήθελα να υπενθυμίσω στους συναδέλφους βουλευτές ότι μετά την έναρξη ισχύος της Συνθήκης της Λισαβόνας, η Ευρωπαϊκή Ένωση θα καταστεί συμβαλλόμενο μέρος της Σύμβασης των Δικαωμάτων του Ανθρώπου. Αυτό σημαίνει ότι εάν είναι θεμιτό να συζητά για αυτό το ιταλικό κοινοβούλιο, επειδή η Ιταλία είναι συμβαλλόμενο μέρος της Σύμβασης των Δικαωμάτων του Ανθρώπου, τότε είναι επίσης θεμιτό να συζητά για αυτό το Ευρωπαϊκό Κοινοβούλιο, δεδομένου ότι θα είναι στο μέλλον συμβαλλόμενο μέρος της Σύμβασης των Δικαωμάτων του Ανθρώπου.
<P>
Το τρίτο και τελευταίο επιχείρημά μου αφορά το γεγονός ότι δεν είμαστε δικηγόροι, αλλά πολιτικοί. " εν λόγω απόφαση επηρεάζει εκατομμύρια άτομα και, κατά συνέπεια, πρέπει να ψηφιστεί σήμερα.
<P>
(Χειροκροτήματα)

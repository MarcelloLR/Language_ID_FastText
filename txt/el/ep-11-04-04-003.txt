<CHAPTER ID="003">
Δηλώσεις της Προεδρίας
<SPEAKER ID="007" NAME="Πρόεδρος">
Θέλω καταρχάς να διατυπώσω ορισμένα σχόλια και να σας διαβιβάσω ορισμένες πληροφορίες.
<P>
Στις 26 Απριλίου, θα έχουν συμπληρωθεί 25 χρόνια από την καταστροφή του Τσερνομπίλ, το σοβαρότερο πυρηνικό ατύχημα στην ιστορία της ανθρωπότητας. Θυμόμαστε ακόμα τους ανθρώπους που θυσίασαν την υγεία τους ή ακόμα και τη ζωή τους αγωνιζόμενοι για τον περιορισμό της καταστροφής, καθώς και τους εκατοντάδες χιλιάδες που αναγκάστηκαν να εγκαταλείψουν τα σπίτια τους. Ο τότε αρχές των χωρών της πρώην Ανατολικής Συμμαχίας προσπάθησαν επί μακρόν να αποκρύψουν πληροφορίες σχετικά με την καταστροφή από τον κόσμο και, κυρίως, από τους ίδιους τους πολίτες τους. Αυτό έκανε πολύ πιο δύσκολη τη λήψη μέτρων για την άμβλυνση των συνεπειών της καταστροφής. Ωστόσο, αργότερα το Τσερνομπίλ έγινε σύμβολο αποτελεσματικής συνεργασίας μεταξύ των αρχών των χωρών που επλήγησαν από την καταστροφή και της διεθνούς κοινότητας. Καθώς μνημονεύουμε σήμερα την καταστροφή του Τσερνομπίλ, οι σκέψεις μας στρέφονται, επίσης, στον λαό της Ιαπωνίας, ο οποίος αγωνίζεται να αντιμετωπίσει τα αποτελέσματα του τσουνάμι και του ατυχήματος στο εργοστάσιο πυρηνικής ενέργειας της Fukushima.
<P>
Ακολουθεί μια δεύτερη πληροφορία, η οποία αποτελεί επίσης μια οδυνηρή υπενθύμιση. Σε λίγες ημέρες, στις 10 Απριλίου, θα έχει περάσει ένα έτος από το αεροπορικό δυστύχημα στο Σμολένσκ. Ενενήντα έξι άτομα έχασαν τη ζωή τους, μεταξύ αυτών ο Πρόεδρος της Πολωνίας και η σύζυγός του, καθώς και 18 μέλη του πολωνικού κοινοβουλίου. Ένα από τα μέλη αυτά επρόκειτο να γίνει βουλευτής του Ευρωπαϊκού Κοινοβουλίου, μαζί με άλλους 17 επιπλέον βουλευτές του ΕΚ. Οι περισσότεροι από τους νεκρούς κατείχαν ανώτατα αξιώματα στον κρατικό μηχανισμό. Πολλοί από τους παρόντες σε τούτη την αίθουσα τους γνώριζαν προσωπικά. Κι εγώ ο ίδιος γνώριζα τουλάχιστον τους μισούς εξ αυτών. Οι λόγοι της καταστροφής δεν έχουν διαλευκανθεί ακόμη πλήρως· απεναντίας, εξακολουθούμε να αναμένουμε πληροφορίες για το συγκεκριμένο ζήτημα. Σήμερα, εκφράζουμε για μια ακόμη φορά τα συλλυπητήριά μας σε όσους εξακολουθούν να πενθούν αγαπημένα τους πρόσωπα.
<P>
" τρίτη πληροφορία που ήθελα να σας ανακοινώσω αφορά την ανησυχία του Ευρωπαϊκού Κοινοβουλίου για την απόρριψη από το Ανώτατο Δικαστήριο των "ΠΑ της αίτησης του Troy Davis να ανασταλεί η εκτέλεσή του και να επιτραπεί η επανεξέταση της υπόθεσής του. Απευθύνω έκκληση στις αρμόδιες αμερικανικές αρχές της πολιτείας της Γεωργίας να κάνουν χρήση του δικαιώματός τους για μετατροπή της θανατικής ποινής που επιβλήθηκε στον κ. Davis πριν από 20 χρόνια σε ποινή ισόβιας κάθειρξης. Ο θάνατος δεν μπορεί ποτέ να αποτελεί έκφραση δικαιοσύνης.
<P>
" επόμενη πληροφορία αφορά την ανησυχία που συνεχίζουν να μας εμπνέουν τα γεγονότα στη Δημοκρατία της Ακτής του Ελεφαντοστού. Οι προεδρικές εκλογές έφεραν στη χώρα την τρομοκρατία και τη βία, αντί της ειρήνης, της αισιοδοξίας για το μέλλον και της ευημερίας που προσδοκούσαν οι πολίτες της. Ο Laurent Gbagbo οφείλει να αναγνωρίσει τα αποτελέσματα των εκλογών και να παραδώσει την εξουσία. Καλούμε και τις δύο πλευρές να σταματήσουν αμέσως τη χρήση βίας κατά αμάχων. " διεθνής κοινότητα πρέπει να καταβάλει κάθε δυνατή προσπάθεια ώστε να σταματήσει η σφαγή του πληθυσμού. Όλοι οι ένοχοι για εγκλήματα πρέπει να οδηγηθούν στη δικαιοσύνη. Αυτό αποτελεί βαθιά πεποίθησή μας, και το Ευρωπαϊκό Κοινοβούλιο θα καταβάλει κάθε δυνατή προσπάθεια προς την κατεύθυνση αυτή.
<P>
" τελευταία πληροφορία συνίσταται στο να υπενθυμίσω στο Σώμα, σύμφωνα με την υπόσχεσή μου να τηρείται ενήμερο το Κοινοβούλιο για την πρόοδο των ερευνών που αφορούν καταγγελίες για διαφθορά εις βάρος ορισμένων μελών του Ευρωπαϊκού Κοινοβουλίου, ότι την Πέμπτη, αφού προηγήθηκε συνεδρίαση των προέδρων των πολιτικών ομάδων, λάβατε επιστολή μου στην οποία παρουσιάζονται οι τελευταίες πληροφορίες ως προς το θέμα αυτό. Λαμβάνουμε επίσης αυστηρά μέτρα προκειμένου να καταρτιστεί κώδικας συμπεριφοράς για τις ομάδες συμφερόντων και τους εκπροσώπους τους, καθώς και για τους βουλευτές του Ευρωπαϊκού Κοινοβουλίου. Κατά τη σημερινή συνεδρίαση του Προεδρείου στις 18:30, θα συζητήσουμε αυτό το θέμα και θα λάβουμε αποφάσεις σχετικά με τα περαιτέρω μέτρα που πρέπει να ληφθούν στον τομέα αυτόν.
<P>
Ο κ. Nicholson ζήτησε να λάβει τον λόγο. Παρακαλώ, έχετε τον λόγο, κύριε Nicholson.
<SPEAKER ID="008" NAME="James Nicholson" AFFILIATION="ECR">
(EN) Κύριε Πρόεδρε, επιτρέψτε μου να χρησιμοποιήσω αυτήν την ευκαιρία για να εκθέσω λίγες σκέψεις σχετικά με τη δολοφονία, το Σάββατο στη Βόρεια Ιρλανδία, ενός νεαρού αστυνομικού που πήγαινε στη δουλειά του, λίγες μόλις εβδομάδες μετά τον διορισμό του. Στα 22 χρόνια που είμαι μέλος αυτού του Σώματος, συνέβησαν πολλά περιστατικά τα οποία με υποχρέωσαν να καταδικάσω τους τρομοκράτες που προβαίνουν σε τέτοιου είδους αγριότητες. Νόμιζα ότι είχε περάσει αρκετός χρόνος ώστε να μην χρειαστεί να το πράξω εκ νέου. Εκφράζουμε τα συλλυπητήριά μας στην οικογένεια του νεαρού άνδρα, ο οποίος μόλις ξεκινούσε τη σταδιοδρομία του και μπορούσε να προσμένει ένα λαμπρό μέλλον. " ενέργεια αυτή ήταν μια σαφής και εσκεμμένη απόπειρα εκ νέου αποσταθεροποίησης της περιοχής μου.
<P>
Θέλω να καταστήσω σαφές ότι πιστεύω ότι η συντριπτική πλειονότητα του λαού της Βόρειας Ιρλανδίας δεν επιθυμεί να επιστρέψει τώρα, ή οποιαδήποτε άλλη στιγμή στο μέλλον, στα όσα ζήσαμε στο παρελθόν. Ο πληθυσμός του Omagh έχει υποφέρει πολύ. Δεν έχω καμία αμφιβολία ότι αυτό το νέο πλήγμα τους ξυπνά πολλές φοβερές μνήμες. Μπορούμε να εκφράσουμε τα συλλυπητήριά μας στην οικογένεια και σε όλους τους ενδιαφερομένους, ενόψει αυτού του πολύ λυπηρού γεγονότος που συνέβη στην περιφέρειά μου;
<P>
(Χειροκροτήματα)
<SPEAKER ID="009" NAME="Πρόεδρος">
Σας ευχαριστώ για τα σχόλιά σας σχετικά με το θέμα αυτό. Θέλω να ενημερώσω τους βουλευτές ότι, εχθές το πρωί, εξέδωσα ειδική δήλωση σχετικά με το θέμα αυτό - μια επίσημη δήλωση του Προέδρου του Ευρωπαϊκού Κοινοβουλίου, στην οποία καταδίκασα το συμβάν και, ειδικότερα, το γεγονός ότι το θύμα ήταν ένας τόσο νέος άνθρωπος. Εξέφρασα επίσης την ελπίδα ότι η Βόρεια Ιρλανδία θα συνεχίσει να ζει ειρηνικά, όπως είχε άλλωστε κατορθώσει στο πρόσφατο παρελθόν. Οι συνάδελφοι μπορούν να διαβάσουν τη χθεσινή δήλωσή μου για το θέμα αυτό στην ιστοσελίδα του Ευρωπαϊκού Κοινοβουλίου.
<SPEAKER ID="010" NAME="Bairbre de Brún" AFFILIATION="GUE/NGL">
(GA) Κύριε Πρόεδρε, καταδικάζω και εγώ τη δολοφονία του Ronan Kerr σε βομβιστική επίθεση που συνέβη στο Omagh, την εκλογική μου περιφέρεια, το Σαββατοκύριακο. Ήταν ένας νέος άνθρωπος 25 ετών που είχε ενταχθεί στη νέα αστυνομική δύναμη και δολοφονήθηκε γι' αυτή του την επιλογή. " επίθεση δεν στρεφόταν μόνον κατά αυτού του νέου άνδρα και της οικογένειάς του, αλλά και κατά της ειρηνευτικής διαδικασίας στην εκλογική μου περιφέρεια. Οι άνθρωποι που σκότωσαν τον Ronan Kerr επιχειρούν να εμποδίσουν την πρόοδο της ειρηνευτικής διαδικασίας και δεν θα τους επιτρέψουμε να τα καταφέρουν. Επιτρέψτε μου να ευχαριστήσω τον Πρόεδρο του Κοινοβουλίου που εξέφρασε σήμερα τα συλλυπητήριά του, και τα συλλυπητήρια του Κοινοβουλίου, στην οικογένεια του νεκρού. Τέλος, εκφράζω τα προσωπικά μου συλλυπητήρια στην οικογένεια του Ronan Kerr και καταδικάζω εντόνως τη δολοφονία του.
<SPEAKER ID="011" NAME="Pat the Cope Gallagher" AFFILIATION="ALDE">
(EN) Κύριε Πρόεδρε, καταρχάς, θέλω να σας ευχαριστήσω για τη χθεσινή καταδικαστική δήλωσή σας. Θέλω να εκφράσω την υποστήριξή μου για τις δηλώσεις των βουλευτών Nicholson και de Brún στο Σώμα σήμερα. Έχουν την πλήρη στήριξή μας, έτσι ώστε να διασφαλιστεί ότι οι ένοχοι θα βρεθούν και θα παραπεμφθούν στη δικαιοσύνη.
<P>
" ειρηνευτική διαδικασία, με τη στήριξη της Ευρωπαϊκής Ένωσης, υπήρξε πολύ επιτυχής. Όλοι οι λογικοί άνθρωποι στο νησί της Ιρλανδίας έχουν καταδικάσει την αποτρόπαια αυτή πράξη -τη δολοφονία του αστυνομικού Ronan Kerr- ar dheis Dé go raibh a anam. Θέλω, ειδικότερα, να συγχαρώ τη μητέρα του για τη θαρραλέα δήλωση στην οποία προέβη εχθές το βράδυ, υποστηρίζοντας τη συνέχιση της ειρηνευτικής διαδικασίας.

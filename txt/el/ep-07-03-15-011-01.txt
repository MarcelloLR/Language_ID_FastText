<CHAPTER ID="011-01">
1. Γουατεμάλα
<SPEAKER ID="212" NAME="Πρόεδρος">
" ημερήσια διάταξη προβλέπει τη συζήτηση σχετικά με έξι προτάσεις ψηφίσματος για τη Γουατεμάλα.
<SPEAKER ID="213" NAME="Józef Pinior" AFFILIATION="PSE">
συντάκτης. - (PL) Κύριε Πρόεδρε, τους τελευταίες μήνες σημειώθηκαν στη Γουατεμάλα μια σειρά ανεξήγητων φόνων και ανεξήγητων απειλών, καθώς και περιστατικά εκφοβισμού συνδικαλιστών ακτιβιστών, πολιτικών και της κοινωνίας συνολικά. " οργάνωση Παρατηρητήριο των Ανθρωπίνων Δικαιωμάτων (Human Rights Watch) δημοσίευσε τον Ιανουάριο του 2007 την τελευταία της έκθεση σχετικά με τα ανθρώπινα δικαιώματα. Σύμφωνα με την εν λόγω έκθεση, κατά τη διάρκεια του "βρώμικου πολέμου" στη Γουατεμάλα, ο οποίος διήρκεσε 36 μήνες και έληξε το 1996, σκοτώθηκαν περίπου 200 000 άνθρωποι. Επαναλαμβάνω, 200 000 άνθρωποι σκοτώθηκαν κατά τη διάρκεια του "βρώμικου πολέμου" στη Γουατεμάλα, ο οποίος διήρκεσε 36 μήνες.
<P>
Τα τελευταία 20 χρόνια, έχουμε γίνει μάρτυρες της διαδικασίας εκδημοκρατισμού στη Γουατεμάλα, συμπεριλαμβανομένων και πολλών εξελίξεων όσον αφορά το κράτος δικαίου, καθώς και της ανάπτυξης των δημοκρατικών θεσμών. Ωστόσο, η Γουατεμάλα παραμένει ακόμη μια χώρα, όπου το κράτος δικαίου τίθεται σε κίνδυνο και όπου η δημοκρατία δεν έχει ακόμη εδραιωθεί. Ερχόμαστε αντιμέτωποι με μια ολόκληρη σειρά ανεξήγητων φόνων και εξαφανίσεων στο παρελθόν, μαζί με σημερινά περιστατικά στα οποία εμπλέκονται ισχυρές συμμορίες και το διεθνές έγκλημα.
<P>
Επιτρέψτε μου να υπενθυμίσω στο Σώμα ότι το 2005 βρέθηκαν περίπου 70 με 80 εκατομμύρια έγγραφα που συνδέονται με τη διαλυθείσα εθνική αστυνομία. Τα εν λόγω έγγραφα περιέχουν πληροφορίες σχετικά με τους λεγόμενους "εξαφανισθέντες" κατά τη διάρκεια του "βρώμικου πολέμου". Δεν έχει βρεθεί ακόμη ένας κατάλληλος χώρος για την αποθήκευση των εγγράφων αυτών. Είναι καιρός να επιλύσει η Γουατεμάλα τα ζητήματα αυτά με δημοκρατικό τρόπο.
<P>
Κύριε Πρόεδρε, σήμερα στο Σώμα ψηφίσαμε μέσω συστάσεων προς την Επιτροπή σχετικά με τη συμφωνία σύνδεσης με τις χώρες της Κεντρικής Αμερικής. " πολιτική μου ομάδα τόνισε ότι πιστεύουμε πως η απελευθέρωση του εμπορίου θα πρέπει να ειδωθεί υπό πολιτικό πρίσμα. " απελευθέρωση του εμπορίου στη Λατινική Αμερική δεν μπορεί να διαχωριστεί από τον εκδημοκρατισμό. " Ευρωπαϊκή Ένωση πρέπει να καταβάλει κάθε δυνατή προσπάθεια, προκειμένου να βοηθήσει τους ανθρώπους της Γουατεμάλα να ενισχύσουν τη δημοκρατία, να διερευνήσουν όλους τους φόνους που σημειώθηκαν κατά τη διάρκεια του "βρώμικου πολέμου" και να ισχυροποιήσουν την ειρηνική μετάβαση, έτσι ώστε να εδραιωθούν στη χώρα αυτή αυθεντικές και πραγματικές δημοκρατικές δομές.
<SPEAKER ID="214" NAME="Bernd Posselt " AFFILIATION="PPE-DE">
συντάκτης. - (DE) Κύριε Πρόεδρε, θέλω να ευχαριστήσω τον κ. Pinior που επισήμανε ότι στη Γουατεμάλα ο τρόμος αποτελεί και για τις δύο πλευρές μια παράδοση που κρατάει εδώ και δεκαετίες. Όταν πριν από λίγους μήνες, κατά την επείγουσα συζήτηση της τελευταίας συνεδρίασης, ασχοληθήκαμε με τη Γουατεμάλα, υπενθύμισα στο Σώμα ότι στις αρχές της δεκαετίας του 1970, δηλαδή πάνω από 30 χρόνια πριν, τρομοκράτες στη Γουατεμάλα απήγαγαν και δολοφόνησαν έναν γερμανό διπλωμάτη, τον Karl Graf von Spreti, ο οποίος ήταν ένας εξέχων βαυαρός πολιτικός, σταθερός υπέρμαχος της ελευθερίας, και σύντομα θα τιμήσουμε και πάλι την επέτειο του θανάτου του. Ακόμη και τότε, τόσο το καθεστώς όσο και οι αντίπαλοί του ασκούσαν τρομοκρατία.
<P>
Έκτοτε, η χώρα δεν έχει ακόμη ησυχάσει, παρά το γεγονός ότι κατά τα τελευταία είκοσι χρόνια έχει επιτευχθεί ένας βαθμός εκδημοκρατισμού. Υπάρχει βία από την πλευρά της ακροδεξιάς, βία από την πλευρά της ακροαριστεράς και, όπως ορθά επεσήμανε ο κ. Pinior, υπάρχει δυστυχώς και βία από την πλευρά του οργανωμένου εγκλήματος, το οποίο εμπλέκεται με πολλούς τρόπους με τους πολιτικούς εξτρεμιστές. Γι' αυτόν ακριβώς τον λόγο, πρέπει πράγματι να ασκήσουμε έντονη και επιθετική πολιτική όσον αφορά τη Λατινική Αμερική.
<P>
Είμαι ιδιαίτερα ευγνώμων στον κ. Salafranca Sánchez-Neyra για το γεγονός ότι ανέλαβε αυτή την πρωτοβουλία εξ ονόματος της Ομάδας μας, καθώς και στον κ. Dess, ο οποίος μεριμνά ιδιαίτερα για τις σχέσεις με τη Λατινική Αμερική - στην περίπτωσή του, με τη Βραζιλία. Ωστόσο, θέλουμε να καταστήσουμε σαφές ότι η Λατινική Αμερική δεν απασχολεί μόνο τους ισπανούς και πορτογάλους συναδέλφους μας αλλά όλους μας και ότι η ήπειρος αυτή είναι ένας σημαντικός εταίρος. Μόνο όταν εδραιωθούν επιτέλους στην Κεντρική και Νότια Αμερική η δημοκρατία και το κράτος δικαίου και τεθούν υπό έλεγχο όλες οι μορφές εξτρεμισμού, θα μπορέσει η ήπειρος αυτή να διαδραματίσει τον ρόλο που απαιτεί το οικονομικό και πολιτισμικό της βάρος.
<P>
Για τον λόγο αυτό -και στο σημείο αυτό συμφωνώ με τον κ. Pinior- πρέπει να χρησιμοποιήσουμε όλα τα μέσα εμπορικής πολιτικής που έχουμε στη διάθεσή μας, προκειμένου να εργαστούμε για τη δημοκρατία και το κράτος δικαίου. " δημοκρατία και το κράτος δικαίου δεν είναι πολυτέλεια, ούτε κάποιο στολίδι που ίσως μπορεί να χρησιμοποιήσει κανείς σε αυτό που στην πραγματικότητα είναι οικονομικές σχέσεις. Μακροπρόθεσμα, δεν είναι δυνατόν να υπάρξουν επιτυχημένες οικονομικές σχέσεις με καθεστώτα και δυνάμεις που περιφρονούν τα στοιχειώδη ανθρώπινα δικαιώματα. Ως εκ τούτου, η συζήτηση αυτή για τα ανθρώπινα δικαιώματα είναι απαραίτητη και πρέπει να ασκήσουμε τις ανάλογες πιέσεις.
<SPEAKER ID="215" NAME="Ryszard Czarnecki " AFFILIATION="UEN">
συντάκτης. - (PL) Κύριε Πρόεδρε, στη μακρινή Γουατεμάλα, σκοτώθηκαν τρεις βουλευτές του εθνικού κοινοβουλίου. Τότε, όπως ακριβώς σε αστυνομική ταινία, τέσσερις αστυνομικοί που είχαν εμπλακεί στην υπόθεση και συνελήφθησαν, συμπεριλαμβανομένου του αρχηγού του τμήματος κατά της μαφίας στη Γουατεμάλα, δολοφονήθηκαν στη φυλακή.
<P>
Ακούγεται πράγματι σαν σενάριο θρίλερ, αλλά δεν πρόκειται για ταινία, πρόκειται για την πραγματικότητα και αποτελεί μέρος της καθημερινότητας στη Γουατεμάλα. Είναι λογικό να αντιδρά το Ευρωπαϊκό Κοινοβούλιο. Αντιδρούμε στην κατάσταση ενός κράτους, ο Πρόεδρος του οποίου αναγνώρισε δημοσίως ότι η αστυνομία της χώρας του είναι διαβρωμένη από τη διαφθορά.
<P>
Αναφερόμαστε σε μια χώρα, στην οποία πραγματοποιούνται πολλές χιλιάδες δολοφονίες κάθε χρόνο και η οποία, όπως και η Κολομβία, εμπλέκεται στο εμπόριο ναρκωτικών. Τώρα, όπως θα γνωρίζει το Σώμα, οι αρχές του Κοινοβουλίου της Κεντρικής Αμερικής συζητούν με τον Daniel Ortega, τον επανεκλεγμένο Πρόεδρο της Νικαράγουα, το ενδεχόμενο μετατόπισης της έδρας του Κοινοβουλίου της Κεντρικής Αμερικής από τη Γουατεμάλα, όπου ο κίνδυνος είναι πολύ μεγάλος, στη Νικαράγουα. Αν ο Ortega προσφέρει τώρα ασφαλές καταφύγιο, πού μπορεί να έχουν φθάσει τα πράγματα;
<P>
Πιστεύω ότι, σε αυτές τις συνθήκες, ο κ. Posselt και ο κ. Pinior έχουν δίκιο, πρέπει να υιοθετήσουμε μια σαφή και σταθερή θέση.
<SPEAKER ID="216" NAME="Tobias Pflüger " AFFILIATION="GUE/NGL">
συντάκτης. - (DE) Κύριε Πρόεδρε, η κατάσταση των ανθρωπίνων δικαιωμάτων στη Γουατεμάλα είναι τρομακτική. Ο κ. Czarnecki αναφέρθηκε στο συγκεκριμένο περιστατικό, βάσει του οποίου εξετάζουμε σήμερα το θέμα.
<P>
" κατάσταση στη Γουατεμάλα χαρακτηρίζεται, φυσικά, από την ισχυρή επιρροή κοινωνικών ομάδων που βρίσκονται έξω από τα πολιτικά κόμματα, ειδικά του στρατού και των επιχειρήσεων. Σε ορισμένα τμήματα της χώρας, ο ινδιάνικος πληθυσμός ειδικά έχει ελάχιστη εμπιστοσύνη στο κρατικό νομικό σύστημα. Σύμφωνα με δηλώσεις εμπειρογνωμόνων για τα ανθρώπινα δικαιώματα στη Γουατεμάλα, κάθε χρόνο δολοφονούνται πολλές χιλιάδες άνθρωποι, αλλά μόνο το 2% περίπου των υποθέσεων έχουν διαλευκανθεί ή έχουν οδηγήσει σε συλλήψεις.
<P>
Χθες, πυροβολήθηκε και σκοτώθηκε στη Γουατεμάλα ένας γερμανός πολίτης. Στην αρχή του τρέχοντος έτους σκοτώθηκαν συνδικαλιστές, όπως ο Pedro Zamora στο Puerto Quetzal, ή ηγέτες των αγροτών με τις οικογένειές τους. Οι αυτόπτες μάρτυρες των δολοφονιών ή οι νομικοί τους εκπρόσωποι δέχονται απειλές και επιθέσεις, ενώ γίνονται διαρρήξεις στα σπίτια τους.
<P>
Αν θέλουμε να βελτιωθεί η κατάσταση της ασφάλειας, πρέπει να υπάρξει μια πολιτική λύση και όχι ένας περαιτέρω εξοπλισμός των δυνάμεων ασφαλείας. Γι' αυτόν ακριβώς τον λόγο, είναι σημαντικό να παρατηρήσουμε ότι οι ίδιες "οι δυνάμεις ασφαλείας" αποτελούν μέρος του προβλήματος στη Γουατεμάλα. " Ευρωπαϊκή Ένωση ανακοίνωσε τώρα ότι προτίθεται να υποστηρίξει αυτές τις ίδιες δυνάμεις ασφαλείας και να συνεχίσει, δυστυχώς, να στηρίζει την εντατικοποίηση του ελεύθερου εμπορίου. " αντίδραση χιλιάδων ανθρώπων από τη Γουατεμάλα είναι σχετικά σαφής. Αυτό το είδαμε όταν ο αμερικανός Πρόεδρος Τζορτζ Μπους επισκέφθηκε τη Γουατεμάλα. Ενάντια στην επίσκεψή του πραγματοποιήθηκαν μεγάλες διαδηλώσεις.
<P>
Μεταξύ των "ΠΑ και των χωρών της Κεντρικής Αμερικής υπάρχει μια συμφωνία ελεύθερου εμπορίου, η CAFTA, και ο Μπους είπε χθες στον Πρόεδρο της Γουατεμάλα Oscar Berger ότι η συμφωνία αυτή ήταν επωφελής για όλες τις πλευρές. Επιπλέον, ο Μπους υποσχέθηκε στη Γουατεμάλα περαιτέρω υποστήριξη στην καταπολέμηση του οργανωμένου εγκλήματος και, ειδικά, των συμμοριών ναρκωτικών. Όπως όμως στη Βραζιλία, στην Ουρουγουάη και στην Κολομβία, τους πρώτους σταθμούς του ταξιδιού του Μπους, η επίσκεψη του Προέδρου συνοδεύτηκε επανειλημμένα από διαμαρτυρίες. Και αυτό ήταν καλό. Αν λοιπόν η Ευρωπαϊκή Ένωση ακολουθήσει το παράδειγμα της αμερικανικής πολιτικής, η κατάσταση μπορεί να γίνει ιδιαίτερα προβληματική.
<P>
Αυτό που χρειάζεται δεν είναι ελεύθερο εμπόριο και όπλα για τις δυνάμεις ασφαλείας, αλλά πραγματικά μέτρα για την πρόληψη της φτώχειας καθώς και βελτίωση της νομικής θέσης της πλειονότητας του πληθυσμού.
<SPEAKER ID="217" NAME="Μάριος Ματσάκης " AFFILIATION="ALDE">
συντάκτης. - (EN) Κύριε Πρόεδρε, κυρία Επίτροπε, το Ευρωπαϊκό Κοινοβούλιο έχει εγκρίνει μια σειρά ψηφισμάτων για τη Γουατεμάλα στο παρελθόν. Είχαν κάποια επίδραση, αλλά φαίνεται ότι είμαστε ακόμη μακριά από την επίτευξη του στόχου μας, δηλαδή από το να βοηθήσουμε στην αληθινή, δημοκρατική μεταρρύθμιση αυτής της χώρας.
<P>
" βάναυση δολοφονία στα μέσα Φεβρουαρίου 2007 τριών μελών του Κοινοβουλίου της Κεντρικής Αμερικής και η εικαζόμενη ανάμιξη σε αυτό και σε πολλά άλλα εγκλήματα αξιωματικών της αστυνομίας μας υπενθυμίζουν ότι η ατιμωρησία και η διαφθορά της αστυνομίας εξακολουθούν να είναι δύο πολύ υπαρκτά προβλήματα στη Γουατεμάλα. Τέτοια σοβαρά ελλείμματα δημοκρατίας, μαζί με προσπάθειες περιορισμού της ελευθερίας του Τύπου, είναι καρκινώδεις πληγές στον οργανισμό οποιασδήποτε κοινωνίας και πρέπει επειγόντως να ληφθούν δραστικά μέτρα για να διορθωθεί αυτή η κατάσταση.
<P>
Οι αρχές της Γουατεμάλα πρέπει να λογοδοτήσουν για πολλά και έχουν τεράστια ευθύνη να ενεργήσουν αποφασιστικά για να προστατεύσουν τα συμφέροντα και τις ελευθερίες των πολιτών. Θα περιμένουμε και θα παρακολουθούμε προσεκτικά με κριτική ματιά για να δούμε και να πειστούμε ότι έχουν τη βούληση και το σθένος να καθαρίσουν την αστυνομία και άλλους κρατικούς οργανισμούς από τους εγκληματίες.
<SPEAKER ID="219" NAME="Raül Romeva i Rueda " AFFILIATION="Verts/ALE">
συντάκτης. - (ES) Κύριε Πρόεδρε, συζητήσαμε σχετικά με τη Γουατεμάλα σε μία από τις συζητήσεις κατεπείγοντος όχι πολύ καιρό πριν, όταν συζητήσαμε για την έκδοση του Ríos Montt και άλλων. Σήμερα τη συζητάμε ξανά, αυτή τη φορά σε σχέση με τη δολοφονία τριών σαλβαδοριανών βουλευτών του Κοινοβουλίου της Κεντρικής Αμερικής, καθώς και τη δολοφονία των εικαζόμενων δραστών για το έγκλημα, στην περίπτωσή τους στη φυλακή.
<P>
Ωστόσο, αυτό το ανησυχητικό επεισόδιο δεν είναι μεμονωμένο σε ένα πλαίσιο που γίνεται ολοένα και πιο τεταμένο και επικίνδυνο. " έλλειψη ασφάλειας αποτελεί ένα σοβαρό και αυξανόμενο πρόβλημα στη Γουατεμάλα, όπως και η ατιμωρησία μετά από συγκεκριμένες πράξεις, ορισμένες από τις οποίες εκτελούνται άμεσα από δημόσιους θεσμούς ή τουλάχιστον με τη συναίνεσή τους.
<P>
" ίδια η κυβέρνηση της Γουατεμάλας, μέσω του Αντιπροέδρου Stein, έχει αναγνωρίσει ότι το οργανωμένο έγκλημα είναι βαθιά ριζωμένο στους δημόσιους θεσμούς, ακόμη και στην αστυνομία.
<P>
Όπως είπαν οι προηγούμενοι ομιλητές, τα στατιστικά στοιχεία είναι εντυπωσιακά. Χιλιάδες άνθρωποι δολοφονούνται κάθε χρόνο στη Γουατεμάλα, αλλά μόνο στο 2% των περιπτώσεων έχουν γίνει συλλήψεις. Μία από τις πιο πρόσφατες περιπτώσεις ήταν η δολοφονία του ηγέτη των αγροτών, Pedro Zamora, στο Puerto Queztal, την οποία αναφέραμε στην Επιτροπή και στο Συμβούλιο.
<P>
Ωστόσο, υπό το πρίσμα του νέου επεισοδίου που συζητάμε σήμερα, πρέπει να επαναλάβουμε ορισμένες από τις απαιτήσεις που έχει διατυπώσει στο παρελθόν το Κοινοβούλιο.
<P>
Καταρχάς, πρέπει να επαναλάβουμε την έκκληση του Κοινοβουλίου προς το Κοινοβούλιο της Γουατεμάλας να επικυρώσει τον Καταστατικό Χάρτη της Ρώμης για το Διεθνές Ποινικό Δικαστήριο, και επίσης να επικυρώσει τη συμφωνία που υπεγράφη στις 12 Δεκεμβρίου 2006 μεταξύ της κυβέρνησης της Γουατεμάλας και του Οργανισμού "νωμένων Εθνών που θεσπίζει μια διεθνή εξεταστική επιτροπή για την ατιμωρησία στη Γουατεμάλα (CICIG).
<P>
Δεύτερον, πρέπει να καλέσουμε τις αρχές της Γουατεμάλας να υιοθετήσουν μέτρα για την προστασία των μαρτύρων και των θυμάτων παραβιάσεων ανθρωπίνων δικαιωμάτων στις δικαστικές διαδικασίες.
<P>
Τρίτον, πρέπει να καλέσουμε την Επιτροπή, στη στρατηγική συνεργασίας με τη Γουατεμάλα για την περίοδο 2007-2013, να ενισχύσει την προώθηση του κράτους δικαίου, την καταπολέμηση της ατιμωρησίας, τον πλήρη σεβασμό των ανθρωπίνων δικαιωμάτων και τη στήριξη προς την κυβέρνηση για την ενίσχυση της ικανότητας των δυνάμεων ασφαλείας να διασφαλίσουν την ανθρώπινη ασφάλεια.
<SPEAKER ID="220" NAME="Bogusław Sonik">
εξ ονόματος της Ομάδας PPE-DE. - (PL) Κύριε Πρόεδρε, η Γουατεμάλα είναι μια από τις φτωχότερες χώρες της Λατινικής Αμερικής. Από τα 11 εκατομμύρια του πληθυσμού της Γουατεμάλα, οι περισσότεροι από τους μισούς ζουν στα πρόθυρα της φτώχειας. Ο εμφύλιος πόλεμος συνέβαλε οπωσδήποτε στην παρούσα κατάσταση. Πρέπει να θυμόμαστε ότι ο πόλεμος διήρκεσε 36 χρόνια και εκτιμάται ότι κόστισε τη ζωή σε περισσότερους από 200 000 πολίτες.
<P>
Ο λαός της Γουατεμάλα εξακολουθεί να υφίσταται μεγάλη και διαρκή βία, εκφοβισμούς, διαφθορά και παραβιάσεις των πολιτικών του δικαιωμάτων. Όσο οι πολιτικοί και οι κυβερνητικοί αξιωματούχοι που είναι αρμόδιοι για τη διατήρηση της δημόσιας τάξης δολοφονούνται βίαια, δεν θα υπάρξει δημοκρατία. Μια κοινωνία που πλήττεται διαρκώς από τη βία δεν μπορεί να αναπτυχθεί και να λειτουργήσει κανονικά.
<P>
" διαφθορά της αστυνομίας καθιστά αδύνατη την προσπάθεια διευθέτησης των λογαριασμών με το αιματηρό παρελθόν. Είναι ευρέως γνωστό ότι ο στρατός ευθύνεται σε μεγάλο βαθμό για τη διάπραξη εγκλημάτων και για σοβαρές παραβιάσεις των ανθρωπίνων δικαιωμάτων. " διαφθορά του κράτους, των πολιτικών, των διοικητικών αρχών και των δημόσιων υπηρεσιών προκαλεί την ανάπτυξη ανάρμοστων συμπεριφορών και της φτώχειας. " κοινωνία εκφοβίζεται και είναι στην πραγματικότητα όμηρος εγκληματιών.
<P>
Πολλές διεθνείς οργανώσεις αναφέρουν ότι η Γουατεμάλα είναι παράδεισος για το οργανωμένο έγκλημα. Αυτή η χώρα της Λατινικής Αμερικής ανήκει σε εκείνα τα μέρη του κόσμου, όπου η εμπορία ανθρώπων, και κατά κύριο λόγο των παιδιών, πραγματοποιείται σε ευρεία κλίμακα.
<P>
Πρέπει να καταβάλουμε κάθε προσπάθεια, προκειμένου να υποστηρίξουμε και να προστατεύσουμε όσους τολμούν να λένε "όχι" στις παράνομες δομές, καθώς και στις διασυνδέσεις μεταξύ των κρατικών δομών και του οργανωμένου εγκλήματος. Απαραίτητο βήμα στη διαδικασία αυτή είναι να δοθεί τέλος στην ατιμωρησία, διώκοντας όσους ευθύνονται για την έξαρση της πολιτικής βίας. Γι' αυτόν τον λόγο, η Ένωση θα πρέπει να απαγορεύσει στους πολιτικούς που τάσσονται με τη διαφθορά των δημόσιων θεσμών για χάρη της πολιτικής ορθότητας από το να εισέρχονται στο ευρωπαϊκό έδαφος, όπως έχει ήδη κάνει στην περίπτωση άλλων χωρών, όπου τα ανθρώπινα δικαιώματα παραβιάζονται κατάφωρα.
<SPEAKER ID="221" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, το ψήφισμά μας σχετικά με τη δολοφονία τριών βουλευτών του Κοινοβουλίου της Κεντρικής Αμερικής από το Ελ Σαλβαδόρ και του οδηγού τους κοντά στην Πόλη της Γουατεμάλα, πρωτεύουσα της Γουατεμάλα και έδρα της διοίκησης του Κοινοβουλίου της Κεντρικής Αμερικής, αποτελεί μια διαμαρτυρία κατά της τρομοκρατίας που πλήττει αθώους ανθρώπους.
<P>
" Γουατεμάλα είναι μια χώρα που έγινε πλήρως ανεξάρτητο κράτος το 1839. Κατοικείται από ινδιάνους που συνδέονται με τον πολιτισμό των Μάγια, το 80% των οποίων είναι καθολικοί. Δυστυχώς, ο πληθυσμός δεν υπήρξε τυχερός ως προς τις κυβερνήσεις του. Οι μη δημοκρατικές κυβερνήσεις, οι στρατιωτικές ομάδες, ο εμφύλιος πόλεμος, τα ναρκωτικά, η διαφθορά και η φτώχεια δημιούργησαν όλα ευνοϊκές συνθήκες για όσους διαδίδουν τον πολιτισμό της βίας και περιφρονούν τα ανθρώπινα δικαιώματα.
<P>
" Γουατεμάλα είναι μια προεδρική δημοκρατία, στην οποία η νομοθετική εξουσία ανήκει στο Κογκρέσο. Τα θεσμικά όργανα της συγκεντρωτικής εξουσίας θα πρέπει να καταβάλουν αποφασιστικές προσπάθειες για την εξάλειψη των ανάρμοστων συμπεριφορών που καταστρέφουν τη δημοκρατία και παραβιάζουν τα ανθρώπινα δικαιώματα. Πιστεύω ότι το εν λόγω ψήφισμα θα συμβάλει στην επιτάχυνση των ενεργειών προς υποστήριξη των αξιών που είναι ουσιώδεις για όλους μας.
<SPEAKER ID="222" NAME="Neelie Kroes">
Επιτροπή. (EN) Δυστυχώς, κύριε Πρόεδρε, η Γουατεμάλα είναι για άλλη μία φορά στην ημερήσια διάταξή μας μετά τη φρικιαστική δολοφονία τριών σαλβαδοριανών βουλευτών του Κοινοβουλίου της Κεντρικής Αμερικής και του οδηγού τους. " δολοφονία στη φυλακή τεσσάρων αστυνομικών που ήταν ύποπτοι για το έγκλημα παρείχε ένα εξαιρετικό παράδειγμα των θεσμικών αδυναμιών της χώρας. Παρ' όλες τις ειλικρινείς προσπάθειες τα τρία τελευταία χρόνια για την ενίσχυση του κράτους δικαίου, η κυβέρνηση χρειάστηκε να αναγνωρίσει ότι η έλλειψη ασφάλειας και η ατιμωρησία ήταν βαθιά ριζωμένες στη Γουατεμάλα.
<P>
" Επιτροπή, μαζί με τα κράτη μέλη, ζήτησαν μια ταχεία και ανεξάρτητη έρευνα για αυτή την πολύ σοβαρή υπόθεση. Ασκήσαμε πιέσεις για αποφασιστική δράση προκειμένου να ενισχυθούν οι θεσμοί στον τομέα της δικαιοσύνης και της ασφάλειας. Επιπλέον, η Επιτροπή επανέλαβε τη σημασία της σύστασης μιας Διεθνούς Επιτροπής για την Ατιμωρησία στη Γουατεμάλα, ένα σχέδιο που συζητείται εδώ και πάρα πολλά χρόνια. Οι προσπάθειες της κυβέρνησης προς την κατεύθυνση αυτή πρέπει να επαινεθούν. Ωστόσο, το σχέδιο θα πρέπει να επικυρωθεί από το Συνταγματικό Δικαστήριο πριν μπορέσει να εγκριθεί από το Κογκρέσο.
<P>
" Επιτροπή χαιρετίζω, συνεπώς, το γεγονός ότι αυτή η συζήτηση βρίσκεται σήμερα στην ημερήσια διάταξη. Το Ευρωπαϊκό Κοινοβούλιο είναι σε θέση να ασκήσει πιέσεις στους ομολόγους του στη Γουατεμάλα για να υποστηρίξει τις άκρως απαραίτητες μεταρρυθμίσεις.
<P>
" επίσκεψη της συναδέλφου μου Επιτρόπου Ferrero-Waldner στη Γουατεμάλα τον Απρίλιο θα είναι μια πρόσθετη ευκαιρία να μεταβιβαστούν τα μηνύματα αυτά στην κυβέρνηση.
<P>
" Ευρωπαϊκή Επιτροπή θα συνεχίσει να βρίσκεται στο πλευρό του πληθυσμού της Γουατεμάλα, όπως το κάνει από την υπογραφή μιας ειρηνευτικής συμφωνίας πριν από 10 χρόνια. Ωστόσο, για να είναι πλήρως αποτελεσματική η εταιρική μας σχέση, η χώρα πρέπει να κάνει αποφασιστικά βήματα για μια συνολική μακροπρόθεσμη πολιτική ασφαλείας, η οποία θα αντιμετωπίζει όλες τις σχετικές πτυχές. Πρέπει να υποστηριχθεί μέσω επαρκών εθνικών πόρων για τη χρηματοδότηση των κυβερνητικών θεσμών και προγραμμάτων. Σήμερα είναι σημαντικότερο από ποτέ να γίνει μια συναινετική πολιτική δέσμευση σε ένα θαρραλέο δημοσιονομικό σύμφωνο, που θα περιλαμβάνει και φορολογικές αυξήσεις.
<P>
Ελπίζουμε ότι τα πρόσφατα γεγονότα θα σηματοδοτήσουν μια καμπή στη συζήτηση για την ασφάλεια στη Γουατεμάλα. Βάσει του νέου στρατηγικού πλαισίου της για την περίοδο 2007-2013, η Επιτροπή θα είναι διατεθειμένη να προσφέρει στήριξη για τα ζητήματα ασφαλείας στο πλαίσιο του τομέα κεντρικού ενδιαφέροντος "κοινωνική συνοχή και ανθρώπινη ασφάλεια".
<P>
Τέλος, η Επιτροπή θα συνεχίσει, μαζί με τα κράτη μέλη της ΕΕ, να προβαίνει σε διαβήματα της ΕΕ προς τις τοπικές αρχές. " πρόσφατη επικύρωση από το Κογκρέσο της Γουατεμάλα της συμφωνίας πολιτικού διαλόγου και συνεργασίας ΕΕ-Κεντρικής Αμερικής, του 2003, καθώς και η προοπτική μιας συμφωνίας σύνδεσης μεταξύ των δύο περιοχών μας, θα επιτρέψουν την εντατικοποίηση του διαλόγου, ο οποίος θα περιλαμβάνει αναμφίβολα τα ζητήματα που σχετίζονται με την ασφάλεια.
<SPEAKER ID="223" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το πέρας των συζητήσεων.

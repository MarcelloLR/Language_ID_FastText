<CHAPTER ID="014">
Διαλειτουργικότητα μεταξύ των συσκευών φόρτισης των κινητών τηλεφώνων (συζήτηση)
<SPEAKER ID="465" NAME="Πρόεδρος">
Το επόμενο θέμα είναι η συζήτηση σχετικά με την προφορική ερώτηση (B6-0225/2009) του κ. Cappato, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη προς την Επιτροπή για τη διαλειτουργικότητα των φορτιστών κινητών τηλεφώνων.
<SPEAKER ID="466" NAME="Marco Cappato">
συντάκτης. - (IT) Κυρία Πρόεδρε, κυρίες και κύριοι, το γεγονός ότι συζητάμε είναι πολύ σαφές και ξεκάθαραο: υπάρχουν περίπου 500 εκατομμύρια κινητά τηλέφωνα σε λειτουργία στην Ευρώπη και 30 διαφορετικοί τύποι φορτιστών. Ο τεχνικός λόγος για αυτή τη διαφορά: δεν υπάρχει κανένας. Αποτελεί απλώς πηγή αθέμιτης κερδοσκοπίας από την πλευρά των παραγωγών, αφενός, και δημιουργό προφανούς περιβαλλοντικής καταστροφής, αφετέρου, αφού, ως αποτέλεσμα αυτής της αναπότρεπτης παγίδας στην οποία είναι εγκλωβισμένοι οι καταναλωτές, εκατοντάδες εκατομμύρια φορτιστές τηλεφώνων διασπείρονται στο περιβάλλον κάθε δύο με τρία χρόνια.
<P>
" Ευρωπαϊκή Επιτροπή - Επίτροπε Verheugen - έχει ήδη ανταποκριθεί εγκαίρως στην ερώτησή μας, που ζητούσε την ανάληψη δράσης για την τυποποίηση αυτού του εξοπλισμού, και έτσι σήμερα είμαστε εδώ για να ρωτήσουμε τον Επίτροπο σε ποιο σημείο βρισκόμαστε. Ένας πιθανός δρόμος είναι η αυτορρύθμιση, με την οποία εννοώ ότι οι παραγωγοί κινητών τηλεφώνων και, συνεπώς, φορτιστών μπορούν να συμφωνήσουν πολύ γρήγορα στην επιβολή ενός προτύπου το οποίο θα βάλει ένα τέλος σε αυτή την πραγματικά γελοία και καταστοφική κατάσταση.
<P>
Θα λέγαμε, συνεπώς, ευθύς αμέσως, Επίτροπε Verheugen, ότι όποια εγγύηση αυτορρύθμισης επιθυμούν να δώσουν οι παραγωγοί, θα πρέπει να καταστήσουμε σαφές ότι θα παρέμβουμε με κανονισμό, εάν αυτή η απόκριση είναι ανεπαρκής και ότι αυτός ο κανονισμός δεν θα πρέπει να σχετίζεται μόνο με τα κινητά τηλέφωνα και και τους φορτιστές κινητών τηλεφώνων, αλλά και με άλλες ψηφιακές συσκευές στις οποίες υπάρχει το ίδιο πρόβλημα. Με αυτό τον τρόπο η Ευρώπη θα μπορούσε και να - τελείωσα, κυρία Πρόεδρε - επιβάλει πρότυπα τα οποία θα μπρούσαν τελικά να επιβληθούν και ως διεθνή πρότυπα. Είναι μία μεγάλη ευκαιρία που αφορά ένα τεχνικό ζήτημα, το οποίο είναι όμως σημαντικό για τους ευρωπαίους καταναλωτές.
<SPEAKER ID="467" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κυρίες και κύριοι, χαίρομαι που μπορώ να ενημερώσω τα μέλη του Ευρωπαϊκού Κοινοβουλίου ότι έχει συντελεστεί πραγματική πρόοδος στην εναρμόνιση των φορτιστών κινητών τηλεφώνων στην Ευρώπη.
<P>
Ωστόσο, θα ήθελα πρώτα να ευχαριστήσω τον κ. Cappato και τον κ. Manders για την αφοσοίωσή τους σε αυτό το πρόβλημα, που αποτελεί καθημερινή πραγματικότητα για τους πολίτες της Ευρώπης.
<P>
Συμφωνώ απολύτως μαζί τους ότι πρέπει να βάλουμε ένα τέλος στον ολοένα αυξανόμενο αριθμό φορτιστών και θα πρέπει στο μέλλον να είναι δυνατή η φόρτιση κινητών τηλεφώνων χρησιμοποιώντας ένα ενιαίο, τυποποιημένο φορτιστή. Οι εκατοντάδες χιλιάδες άχρηστοι φορτιστές και προσαρμογείς στην Ευρώπη θέτουν ένα γελοίο βάρος στο περιβάλλον και, συγχρόνως, είναι μία δαπανηρή ενόχληση για τους καταναλωτές. Στις ημέρες μας, όποιος φορτίζει το κινητό του τηλέφωνο σε γενικές γραμμές χρειάζεται ένα τελείως διαφορετικό φορτιστή. Ακόμη και διαφορετικά μοντέλα του ίδιου κατασκευαστή δεν χρησιμοποιούν τυποποιημένο φορτιστή.
<P>
Αυτό το ζήτημα δεν είναι καινούριο. Ωστόσο, είναι σημαντικό να συνειδητοποιήσουμε ότι η φόρτιση ενός κινητού τηλεφώνου δεν είναι όπως η πλήρωση ενός αυτοκινήτου με βενζίνη' τεχνικά, είναι ένα πιο πολύπλοκο ζήτημα. Πριν από λίγα χρόνια, η τεχνολογία δεν είχε αγγίξει ένα επίπεδο όπου η πλήρης εναρμόνιση ήταν δυνατή, κυρίως λόγω κινδύνων ασφαλείας. Τα κινητά τηλέφωνα ήταν δυνατόν να υπερθερμανθούν ή ακόμη και να εκραγούν κατά τη διαδικασία της φόρτισης.
<P>
Εν τω μεταξύ, αυτές οι δυσκολίες έχουν υπερπηδηθεί και δεν υπάρχουν τεχνικοί λόγοι που εμποδίζουν την εναρμόνιση.
<P>
Έτσι, έχω λάβει συγκεκριμένα μέτρα, ώστε να ενθαρρύνω τη βιομηχανία να βάλει ένα πρότυπο φορτιστή στην αγορά.
<P>
Είμαι πεπεισμένος ότι η βιομηχανία θα δράσει γρήγορα. Ωστόσο, με το ρόλο μας ως ευρωπαϊκό όργανο, πρέπει να παραμείνουμε σε εγρήγορση. Δεν πρέπει σε καμία περίπτωση να αποκλείσουμε την πιθανότητα εισαγωγής νομικών κανονισμών. Όπως ίσως ήδη γνωρίζετε, στο τελευταίο συνέδριό τους στη Βαρκελώνη, οι φορείς εκμετάλλευσης δικτύου ανακοίνωσαν ότι από το 2012 θα είναι δυνατή η φόρτιση της πλειονότητας των καινούριων κινητών τηλεφώνων που πωλούν με ένα ενιαίο τυποποιημένο φορτιστή.
<P>
Αυτό είναι καλό, αλλά δεν πάει αρκετά μακριά. " Επιτροπή θα ήθελε να δει πλήρη εναρμόνιση στη βάση ενός ομοιόμορφου προτύπου και μία δεσμευτική υπόσχεση από τη βιομηχανία να το πράξει. " Επιτροπή αναμένει από τη βιομηχανία να παρουσιάζει μία δεσμευτική συμφωνία με τη μορφή μνημονίου έως το τέλος Απριλίου. Αυτό το μνημόνιο πρέπει να υπογράφεται από τους μείζονες κατασκευαστές κινητών τηλεφώνων και να διασφαλίζει ότι κάθε φορτιστής μπορεί να φορτίζει κάθε κινητό τηλέφωνο και ότι κάθε κινητό τηλέφωνο μπορεί να φορτιστεί από κάθε φορτιστή.
<P>
" Επιτροπή δεν θα διστάσει να προβεί σε νομοθετική πρόταση, εάν η βιομηχανία δεν αναγγείλει εθελούσια συμφωνία.
<P>
Αναμένω ότι το πρόβλημα θα επιλυθεί αυτομάτως για τις άλλες συσκευές, όπως οι ψηφιακές φωτογραφικές μηχανές και συσκευές αναπαραγωγής MP3, μόλις επιτευχθεί η εξέλιξη με τα κινητά τηλέφωνα. Εάν δεν συμβεί κάτι τέτοιο, μπορεί να απαιτηθεί και νομική παρέμβαση εδώ.
<P>
" Επιτροπή συνεχίζει να βασίζεται στην πολύτιμη υποστήριξη του ευρωπαϊκού Κοινοβουλίου για την επίλυση αυτού του ενοχλητικού προβλήματος άπαξ διά παντός.
<SPEAKER ID="468" NAME="Paul Rübig" LANGUAGE="DE">
Κυρία Πρόεδρε, Επίτροπε, κυρίες και κύριοι, σήμερα μπορούμε να εορτάσουμε την ευρωπαϊκή ημέρα κινητών τηλεφώνων, διότι μαζί με την Επιτροπή και το Συμβούλιο υιοθετήσαμε σήμερα τον "Κανονισμό για την Περιαγωγή ΙΙ". Καταλήξαμε σε ένα καλό συμπέρασμα το οποίο θα οδηγήσει σε μία μείωση των εξόδων χρήσης κινητών τηλεφώνων. Αυτό είναι κάτι καλό σε μία οικονομική κρίση. Σχεδιάζουμε ακόμη ένα πρόγραμμα μείωσης κόστους για τους φορτιστές, το οποίο είναι πολύ σημαντικό για τους πολίτες της Ευρώπης.
<P>
Οι φορτιστές πρέπει να φέρουν μία ετικέτα στην οποία θα αναγράφεται η κλάση αποδοτικότητάς τους, με τρόπο παρόμοιο με τα ψυγεία, ώστε να μπορεί κάποιος να δει πόση ηλεκτρική ενέργεια χρησιμοποιούν. Είναι επίσης σημαντικό για εμάς να εισάγουμε μία νομική απαίτηση για αυτόματη αποκοπή, ώστε ο φορτιστής να σβήνει αυτομάτως μόλις φορτιστεί η συσκευή. Επιπλέον, πρέπει να ζητήσουμε από τα ινστιτούτα προτύπων να παράγουν προτάσεις που θα καταστήσουν αυτό δυνατό.
<P>
Πιστεύω ότι το χρονοδιάγραμμα που παρουσίασε εδώ η Επιτροπή είναι καλό, καθώς απαιτεί από τη βιομηχανία να έλθει σε εθελούσια συμφωνία έως τον Απρίλιο ή θα υπόκειται σε τεχνικό κανονισμό. Φυσικά, αυτό δεν είναι τόσο εύκολο όσο φαίνεται. Αφενός, έχουμε τη σύνδεση μεταξύ του φορτιστή και του κινητού τηλεφώνου. Θα είναι έντιμο να καθιερώσουμε ένα τεχνικό πρότυπο για αυτό. Ωστόσο, από την άλλη πλευρά, η επίτοιχη πρίζα παρουσιάζει ένα πρόβλημα με το οποίο είμαστε εξοικειωμένοι από τα ευρωπαϊκά πρότυπα. Σε αυτή την περίπτωση πρέπει να αναπτύξουμε και προτάσεις ώστε να εξευρεθεί λύση σε αυτό το πρόβλημα, το οποίο αφορά όχι μόνο την Ευρώπη, αλλά και τον υπόλοιπο κόσμο. Θα μπορούσαμε ίσως να εμπλέξουμε τον Διεθνή Οργανισμό Τυποποίησης (ISO) προκειμένου να ανευρεθεί μία παγκόσμια λύση.
<SPEAKER ID="469" NAME="Silvia-Adriana Ţicău" LANGUAGE="RO">
Το θέμα που συζητάμε θα επηρεάσει στην πραγματικότητα ένα μεγάλο αριθμό καταναλωτών σε επίπεδο Ευρωπαϊκής Ένωσης. Πρέπει επίσης να αναφέρω ότι το 2009, έτος δημιουργικότητας και καινοτομίας, είναι ένα έτος κατά το οποίο μπορούμε να κάνουμε ένα βήμα μπροστά προς αυτή την τυποποίηση, εάν η εν λόγω συμφωνία υπογραφεί μεταξύ των κατασκευαστών κινητών τηλεφώνων, αν και σε εθελούσια βάση, επί του παρόντος.
<P>
Θεωρώ ότι χρειαζόμαστε, πάνω από όλα, ένα κοινό τεχνικό πρότυπο. Πιστεύω επίσης ότι είναι σημαντικό για τα ευρωπαϊκά όργανα που ασχολούνται με την τυποποίηση να εμπλακούν, προκειμένου να εφαρμοστεί η κατάλληλη έρευνα σε επίπεδο αγοράς.
<P>
Θεωρώ ότι μία εκστρατεία ενημέρωσης των καταναλωτών είναι επίσης σημαντική διότι δεν είναι για εμάς επαρκές να υπάρχει απλώς η επισήμανση για την ενεργειακή αποδοτικότητα πάνω στα κινητά τηλέφωνα. Πιστεύω επίσης ότι είναι σημαντικό να προωθηθεί μία ενημερωτική εκστρατεία για το είδος φορτιστών για κινητά τηλέφωνα.
<P>
Το 2012 δεν είναι μακριά. Νομίζω ότι, εάν οι κατασκευαστές επενδύσουν πραγματικά σε αυτό το νέο είδος μοναδικού φορτιστή, υπάρχει αρκετός χρόνος για να τηρηθεί η προθεσμία του 2012.
<P>
Ωστόσο, θέλω να αναφέρω ότι η έρευνα έχει στην πραγματικότητα καταλήξει σε κάποιες εφαρμογές που ήδη εμφανίζονται στην αγορά: διατίθενται φορτιστές που μπορούν να χρησιμοποιηθούν από μικρή απόσταση για τη φόρτιση δύο ή τριών συσκευών.
<P>
Για αυτό το λόγο πρέπει να επενδύσουμε περισσότερο στην έρευνα, ιδιαίτερα, κατά την άποψή μου, σε έρευνα που εξειδικεύεται στον τομέα της πληροφορίας και των επικοινωνιών. Συντελείται πρόοδος. Στο έβδομο πρόγραμμα πλαίσιο έρευνας έχουμε κατανείμει μεγάλα χρηματικά ποσά. Φαίνεται, ωστόσο, ότι για ένα σχετικά στενό πεδίο, όπως οι φορτιστές κινητών τηλεφώνων, δεν έχουν γίνει αρκετά. Για αυτό το λόγο θεωρώ ότι η συμφωνία μεταξύ των κατασκευαστών είναι ένα βήμα προς τα εμπροός, αλλά πρέπει να συνοδεύεται και από κάποια κοινά πρότυπα.
<SPEAKER ID="470" NAME="Toine Manders">
εξ ονόματος της Ομάδας ALDE. - (NL) Κυρία Πρόεδρε, συζητάμε σήμερα ένα θέμα που είναι ιδιαίτερου ενδιαφέροντος για τους καταναλωτές, συγκεκριμένα την πρότυπη σύνδεση των φορτιστών κινητών τηλεφώνων. Ως Φιλελεύθερος είμαι, φυσικά, υπέρ του να αφεθεί η εσωτερική αγορά να λειτουργήσει και της ελάχιστης δυνατής κρατικής επέμβασης στην αγορά. Με αυτά ως δεδομένο, οι καταναλωτές πρέπει να έχουν κι αυτοί επιλογές. Επί του παρόντος, οι καταναλωτές που αγοράζουν ένα καινούριο τηλέφωνο δεν έχουν καμία επιλογή. Ο φορτιστής πρέπει να αγοραστεί αυτομάτως μαζί με το τηλέφωνο και αυτό συχνά προκαλεί μεγάλη ενόχληση στους καταναλωτές. Επιπλέον, η έρευνα δείχνει ότι οι καταναλωτές δαπανούν 300 εκατομμύρια ευρώ το χρόνο για καινούριους φορτιστές, επειδή περιλαμβάνονται αυτομάτως στην αγορά καινούριων τηλεφώνων. Το αποτέλεσμα αυτού είναι, και σε αυτή την περίπτωση, ότι το περιβάλλον επιβαρύνεται με το ποσό των 300 εκατομμυρίων ευρώ το χρόνο, και αυτό χωρίς να αναφερθεί η σπατάλη ενέργειας που προκαλούν αυτοί οι φθηνοί φορτιστές, καθώς συχνά αφήνονται στην πρίζα ακόμη και αφού έχει αποσυνδεθεί το ίδιο το τηλέφωνο, όπου εξακολουθούν να καταναλώνουν ενέργεια.
<P>
Ο συνάδελφός μου, κ. Cappato, και εγώ κάνουμε εδώ και χρόνια έκκληση για την εισαγωγή ενός ευρωπαϊκού προτύπου και θα ήθελα πολύ να επαινέσω τον Επίτροπο για τον τρόπο με τον οποίο ρύθμισε το θέμα, φλερτάροντας λίγο με τη βιομηχανία, απειλώντας τη συγχρόνως, λέγοντάς της, "Βρείτε μία λύση, ή, εάν όχι, θα εισάγουμε δεσμευτική νομοθεσία". Θα ήθελα να τον συγχαρώ ακόμη περισσότερο για αυτή την προσέγγιση, καθώς, ως Φιλελεύθερος, τάσσομαι κατά της υποχρεωτικής ρύθμισης, όπου μπορεί να χρησιμοποιηθεί η πειθώς αντ' αυτής. " πειθώς σημαίνει ότι οι άνθρωποι προτιμούν να κάνουν κάτι διότι βλέπουν το όφελος και νομίζω ότι ο Επίτροπος είχε εξαιρετική επιτυχία σε αυτό.
<P>
Έχω διηγηθεί το ακόλουθο αστειάκι λίγες φορές στο παρελθόν: όταν γνώρισα τη σύζυγό μου πριν από 35 χρόνια, την έπεισα να βγει έξω μαζί μου. Εάν την είχα αναγκάσει, ίσως δεν θα είχε δει την προστιθέμενη αξία που έχουμε τώρα και η ιδέα δεν θα είχε συνεπώς κρατήσει τόσο πολύ. Πιστεύω ότι αυτό το παράδειγμα ισχύει και στη βιομηχανία, καθώς, εάν η βιομηχανία πρέπει να επιλύσει το ζήτημα μόνη της, θα κάνει καλύτερη δουλειά από ό,τι εάν η λύση διατυπωθεί από πολιτικούς.
<P>
Θεωρώ συνεπώς ότι πρόκειται για μία εξαιρετική λύση. Ελπίζω ότι, εν καιρώ, θα καταφέρετε όχι μόνο να εισάγετε ένα πρότυπο για τους φορτιστές τηλεφώνων, αλλά και για άλλα είδη ηλεκτρικού εξοπλισμού, καθώς ο ίδιος εκνευρισμός ισχύει και στις άλλες ηλεκτρικές συσκευές. Εάν μία οικογένεια φύγει για ένα σαββατοκύριακο, μπορεί να πάρει 30 φορτιστές μαζί της. Υπάρχουν πάντοτε άνθρωποι, και σε αυτό το Κοινοβούλιο σήμερα, για παράδειγμα, που πρέπει να ρωτήσουν εάν έχει κάποιος ένα φορτιστή που μπορούν να δανειστούν, καθώς έχουν ξεχάσει τον δικό τους. Κατόπιν χρειάζεται να βρεις ένα συγκεκριμένο φορτιστή, συγκεκριμένης κατασκευής και μοντέλου. Τα συγχαρητήρια μου, και πάλι, Επίτροπε. Ελπίζω ότι αυτό θα συμβεί πραγματικά το 2012 και ελπίζω ότι θα ενεργήσετε έντονα, εάν η βιομηχανία δεν τηρήσει τις δεσμεύσεις της, καθώς αυτό είναι πολύ σημαντικό. Πρέπει να κρατήσετε τη ράβδο σε εφεδρεία, αλλά είναι προτιμότερο να καταλήξετε σε λύση μέσω της πειθούς και της αυτορρύθμισης. Πετύχατε σε αυτό, και σας συγχαίρω.
<SPEAKER ID="471" NAME="Paul Rübig" AFFILIATION="PPE-DE">
(DE) Κυρία Πρόεδρε, έχω μία ακόμη ερώτηση για τον Επίτροπο Verheugen. Οι θύρες USB 2 μπορούν να μεταφέρουν όχι μόνο ενέργεια, αλλά και δεδομένα. Δεν θα ήταν αυτή μία εναλλακτική λύση;
<SPEAKER ID="472" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κυρίες και κύριοι, το είχα ήδη επισημάνει αυτό, κ. Rübig. Ήθελα να σας πω ότι για αυτό το λόγο είμαι τόσο ήσυχος για αυτό το ζήτημα, διότι δεν πιστεύω ότι κάνουμε τη ζωή της βιομηχανίας δύσκολη χωρίς λόγο, καθώς το πρότυπο USB υφίσταται ήδη. Όλοι οι εμπειρογνώμονές μου μου λένε ότι το υπάρχον πρότυπο μπορεί να χρησιμοποιηθεί για όλες τις συσκευές χειρός. Δεν μπορείς να το χρησιμοποιήσεις συγχρόνως για επιτραπέζιους ηλεκτρονικούς υπολογιστές και κινητά τηλέφωνα, αλλά είναι δυνατόν για όλες τις συσκευές χειρός.
<P>
Αυτή είναι και η απάντησή μου στην κ. Ţicău. Το πρότυπο για το οποίο ρωτάτε στην πραγματικότητα υφίσταται ήδη. Επιπλέον, πρέπει να σας πω, κ. Ţicău, ότι συντελείται ήδη εντατική εργασία για το ζήτημα της κατανάλωσης ενέργειας και της επίδρασης των φορτιστών αυτού του είδους στο περιβάλλον. Θα διερευνήσουμε αυτή την υπόθεση το αργότερο όταν θα αρχίσουμε να εργαζόμαστε για την υλοποίηση της οδηγίας που αφορά προϊόντα που χρησιμοποιούν ενέργεια, για τα οποία σας παρουσιάσαμε μία νέα πρόταση.
<P>
Το τελικό μου σχόλιο απευθύνεται και πάλι στον κ. Rübig. Θεωρώ ότι η ιδέα της αυτόματης απομόνωσης είναι πολύ καλή και δεν εφαρμόζεται μόνο στους φορτιστές. Νομίζω ότι είναι ένα θέμα που θα μπορούσε να πάει πολύ παρακάτω. " Επιτροπή εργάζεται ήδη για αυτό και θα σας υποβάλει την έκθεσή της σχετικά με τα αποτελέσματα.
<SPEAKER ID="473" NAME="Πρόεδρος">
" συζήτηση έληξε.

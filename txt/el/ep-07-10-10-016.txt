<CHAPTER ID="016">
Προετοιμασία της ανεπίσημης Διάσκεψης Κορυφής των Αρχηγών κρατών και κυβερνήσεων (Λισαβόνα, 18/19 Οκτωβρίου 2007)
<SPEAKER ID="016" NAME="Πρόεδρος">
Ακολουθούν οι δηλώσεις του Συμβουλίου και της Επιτροπής σχετικά με την προετοιμασία της ανεπίσημης Διάσκεψης Κορυφής των Αρχηγών κρατών και κυβερνήσεων στη Λισαβόνα στις 18/19 Οκτωβρίου 2007.
<SPEAKER ID="019" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρίες και κύριοι, εσείς, κύριε Πρόεδρε, θα καταλάβετε ότι πριν αναφερθώ συγκεκριμένα στο θέμα της ημερήσιας διάταξης που με έφερε σήμερα εδώ, θα ήθελα να σας ευχαριστήσω εξ ονόματος της πορτογαλικής κυβέρνησης και της πορτογαλικής Προεδρίας του Συμβουλίου για τη θερμή και φιλική συμπαράστασή σας -απόλυτα δικαιολογημένα κατά τη γνώμη μου- στην τόσο αναπάντεχη και θλιβερή απώλεια του συμπατριώτη μου και μέλους του Σώματος δρα Fausto Correia.
<P>
" Πορτογαλία αιφνιδιάστηκε με αυτήν την είδηση γιατί ήταν η είδηση για την απώλεια ενός πραγματικά καλού ανθρώπου και ενός ανθρώπου που ήταν για όλους μας υπόδειγμα στον αγώνα για την ανθρώπινη αξιοπρέπεια και για τις αξίες στις οποίες πιστεύουμε: τις αξίες του κράτους δικαίου και του σεβασμού των ανθρωπίνων δικαιωμάτων.
<P>
Πρόκειται αναμφισβήτητα για μεγάλη απώλεια. Πρέπει να προσπαθήσουμε να ακολουθήσουμε, αν μπορούμε, το παράδειγμά του και είμαι ειλικρινά ευγνώμων για τον φόρο τιμής που του απέτισε το Σώμα, όπως κάνει φυσικά και η πορτογαλική κυβέρνηση.
<P>
(Χειροκροτήματα)
<SPEAKER ID="020" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, πέρυσι μίλησα στο Κοινοβούλιο για αυτό που η Επιτροπή θεωρούσε ως την κινητήρια δύναμη προόδου στην Ευρωπαϊκή Ένωση του σήμερα και εκτέθηκε συνοπτικά η λεγόμενη "διπλή" προσέγγιση - μια μαχητική ατζέντα πολιτικής και μια φιλόδοξη προσέγγιση στην μεταρρύθμιση των Συνθηκών αποτελούσαν αλληλοστηριζόμενους στόχους. Υπήρξε μεγάλη συναίνεση σε εκείνη τη συζήτηση και νομίζω ότι υπήρχαν τρεις λόγοι για αυτό.
<P>
Καταρχάς, απηχεί ένα επίπεδο ωριμότητας στην Ευρωπαϊκή Ένωση καθώς η Ευρώπη σήμερα επηρεάζει τόσες πτυχές της ζωής των πολιτών, και αυτό έχει δημιουργήσει προσδοκίες. " οπισθοχώρηση της Ευρώπης στον ελάχιστο κοινό παρονομαστή θα ήταν μεγάλο λάθος. Έπειτα, πιστεύω ότι η πρόκληση της μετάδοσης του μηνύματος της Ευρώπης με και προς τους πολίτες μας απαιτούσε μια νέα προσέγγιση με πιο εμπεριστατωμένη ενημέρωση για το πώς η Ευρώπη συνδέεται με τις κοινωνικές τους ανάγκες, τις οικονομικές τους προσδοκίες και τις υποκείμενες αξίες τους. Τέλος, αυτή η νέα προσέγγιση δεν βασίστηκε απλά σε πολιτική διαίσθηση: στηρίχθηκε στην εργασία που ξεκίνησε από την Επιτροπή στα πλαίσια του Σχεδίου "Δ" για τη δημοκρατία, το διάλογο και τη δημόσια συζήτηση, στην οποία συμμετείχαν ενεργά τόσοι πολλοί βουλευτές του Ευρωπαϊκού Κοινοβουλίου.
<P>
Το άτυπο Ευρωπαϊκό Συμβούλιο την επόμενη εβδομάδα θα μεταφέρει τη διπλή προσέγγιση στην πράξη. Αφενός, οι αρχηγοί κρατών και κυβερνήσεων θα ολοκληρώσουν τη Διακυβερνητική Διάσκεψη (ΔΔ) και θα συμφωνήσουν επί της νέας Μεταρρυθμιστικής Συνθήκης. Αφετέρου, η Προεδρεία εξέφρασε την πρόθεσή της να εμβαθύνει στη συζήτηση για το πώς η Ευρώπη ανταποκρίνεται στην παγκοσμιοποίηση.
<P>
Έτσι, αρχίζοντας με τη Μεταρρυθμιστική Συνθήκη: υπάρχει πλέον ένα κείμενο στα χέρια μας και αυτό αποτελεί μεγάλο επίτευγμα. Θα ήθελα να συγχαρώ την πορτογαλική Προεδρεία για το έργο της, όπως έγινε και με τη γερμανική Προεδρεία, για τον τρόπο με τον οποίο προώθησαν τη διαδικασία ήρεμα και σταθερά, επιδεικνύοντας μεγάλη προσήλωση.
<P>
Όπως ο συνάδελφός μου από την Προεδρεία, θα ήθελα επίσης να συγχαρώ το Κοινοβούλιο για τον εποικοδομητικό ρόλο που διαδραμάτισε σε αυτή την τελευταία φάση. " συνεργασία μας ήταν καλή, και χάρη στον κ. Brok, τον κ. Barón Crespo και τον κ. Duff έχουμε μια καλύτερη Συνθήκη ως προς τις διατάξεις της για τα δικαιώματα και την ιθαγένεια. Θα δοθεί επίσης πλήρης υπόσταση στο Χάρτη Θεμελιωδών Δικαιωμάτων μέσω επίσημης διακήρυξης.
<P>
Θυμηθείτε πόσοι δήλωναν ότι μια ΕΕ με 27 κράτη μέλη δεν θα ήταν ποτέ σε θέση να συμφωνήσει εκ νέου επί ενός κειμένου συνθήκης. Είμαστε έτοιμοι να τους αποδείξουμε ότι είχαν άδικο για άλλη μια φορά. " αποφασιστικότητα όλων μας να καταλήξουμε σε συμφωνία καταδεικνύει μια Ευρώπη με άφθονες ιδέες για το μέλλον. Αν καταλήξουμε σε συμφωνία την επόμενη εβδομάδα, η συμφωνία να εμμείνουμε αυστηρά στην εντολή θα δικαιωθεί. Τώρα πρέπει να τη υπερπηδήσουμε τα τελευταία εμπόδια. Είμαι βέβαιος ότι οι αρχηγοί κρατών και κυβερνήσεων θα είναι πλήρως ενήμεροι ότι μια ατμόσφαιρα αλληλοκατηγοριών και διαμάχης στη Λισαβόνα δεν θα συμβάλει καθόλου στη διαδικασία της επικύρωσης.
<P>
Φυσικά, θα θέλαμε να είχαμε αποφύγει τις μη-συμμετοχές, αλλά αν αυτό είναι το τίμημα του να σημειώνεται πρόοδος με μια φιλόδοξη Μεταρρυθμιστική Συνθήκη, πρέπει να το αποδεχτούμε. Αυτή είναι φύση του συμβιβασμού και της διαπραγμάτευσης.
<P>
Θα ήθελα επίσης να ευχαριστήσω το Κοινοβούλιο για την ταχεία και αποτελεσματική ανταπόκρισή του στην πρόσκληση του Ευρωπαϊκού Συμβουλίου να διατυπώσει προτάσεις για τη μελλοντική του σύνθεση. Αυτό είναι ένα δύσκολο και ευαίσθητο ζήτημα για όλους σας, όπως και για τα κράτη μέλη, και θα ήθελα να τονίσω την ανάγκη για συμφωνία τόσο από το Κοινοβούλιο όσο και από το Συμβούλιο.
<P>
Ένας τελευταίος λόγος για τη Συνθήκη: η πολιτική συμφωνία από το Ευρωπαϊκό Συμβούλιο είναι ένα σημαντικό βήμα, αλλά, όπως όλοι μας γνωρίζουμε, δεν αρκεί. Εύχομαι να είμαστε σε θέση να συνεργαστούμε κατά τη διαδικασία επικύρωσης, αντιμετωπίζοντάς την ως μια ευκαιρία να επικοινωνήσουμε, να εξηγήσουμε και να ακούσουμε για την Ευρωπαϊκή Ένωση. Όπου αυτό είναι δυνατό, θα πρέπει να συντονίζουμε, όπως πρότεινε η Επιτροπή την περασμένη εβδομάδα σε νέο έγγραφο με τίτλο "Σύμπραξη για την επικοινωνιακή προβολή των ευρωπαϊκών θεμάτων".
<P>
Χρειαζόμαστε επίσης μια συμφωνία που να είναι όσο το δυνατό πιο προσιτή και πιο κατανοητή, με ενοποιημένο κείμενο το οποίο θα διατεθεί το συντομότερο δυνατό μετά την ολοκλήρωση της ΔΔ. Κατά τη διάρκεια της διαδικασίας επικύρωσης έως τις Ευρωεκλογές το 2009, η υλοποίηση της ατζέντας της πολιτικής μας για τους Ευρωπαίους θα είναι εξίσου σημαντική για τον καθορισμό του κλίματος, και την επόμενη εβδομάδα, χάρη στην Προεδρεία, θα έχουμε συζήτηση για την Ευρώπη και την παγκοσμιοποίηση. Αυτό είναι πολύ επίκαιρο. Κάθε χρόνο καθίσταται ολοένα και πιο σαφές ότι η παγκοσμιοποίηση κατέχει κεντρικό ρόλο στις ανησυχίες αυτής της γενιάς Ευρωπαίων. Επηρεάζει κάθε πολίτη με τον έναν ή τον άλλο τρόπο: τα αγαθά και οι υπηρεσίες που αγοράζουμε, η τηλεόραση που παρακολουθούμε, η ενέργεια που καταναλώνουμε, η εργασία που κάνουμε. " Ευρωπαϊκή Ένωση αναπτύσσει με επιτυχία μια πολιτική η οποία αναγνωρίζει τη θεμελιώδη σύνδεση μεταξύ οικονομικής επιτυχίας και κοινωνικής ασφάλειας. Ωστόσο, η παγκοσμιοποίηση δεν είναι κάτι το στατικό, όπως έδειξε η καλοκαιρινή αναταραχή στις χρηματοπιστωτικές αγορές με απόλυτα σαφή τρόπο. Χρειάζεται να προσαρμοζόμαστε συνεχώς σε μεταβαλλόμενες συνθήκες.
<P>
Την περασμένη εβδομάδα, όπως ανέφερε ο κ. Lobo Antunes, η Επιτροπή ενέκρινε ένα έγγραφο για αυτή τη συζήτηση, το οποίο θα προετοιμάσει επίσης το έδαφος για προτάσεις αργότερα το τρέχον έτος, για αναθεώρηση της στρατηγικής της Λισαβόνας για την ανάπτυξη και την απασχόληση. Ισχυρίζεται ότι η Ευρώπη πρέπει να διαμορφωθεί για την παγκοσμιοποίηση προκειμένου να αντιμετωπίσει επιτυχώς την πίεση που ασκεί στις οικονομίες μας, στα θεσμικά μας όργανα και στους πολίτες μας, αλλά και να αξιοποιήσει την ευκαιρία για μεγαλύτερη ευημερία, για να απομακρύνει τους ανθρώπους από την ένδεια, για νέες αγορές για τα προϊόντα μας, για στενότερη συνεργασία και για κοινές αξίες. Το έγγραφο επίσης δηλώνει σαφέστατα ότι η παγκοσμιοποίηση δεν αποτελεί μια ακαταμάχητη εξωτερική δύναμη της φύσης, με την ΕΕ να είναι παθητικός θεατής. Μπορούμε να διαμορφώσουμε την παγκοσμιοποίηση και να της δώσουμε σε κάποιο βαθμό τη δικιά μας μορφή. Αυτό είναι το έργο μας: να είμαστε αρκετά σίγουροι για τις αξίες μας, το όραμά μας και τα εργαλεία που έχουμε στη διάθεσή μας για να διασφαλίσουμε την επιτυχία της Ευρώπης στην εποχή της παγκοσμιοποίησης.
<P>
Απορρίπτει επίσης τον προστατευτισμό. Ναι στην προστασία των πολιτών μας, αλλά όχι στον προστατευτισμό που θα τους περιάγει σε ένδεια. Προειδοποιεί επίσης τους εταίρους μας: δεν θα ακολουθήσουμε ήπια πολιτική· θα υπερασπιστούμε το ευρωπαϊκό συμφέρον. Αυτό σημαίνει ίσους όρους ανταγωνισμού· σημαίνει τη διασφάλιση ότι η διαφάνεια είναι αμφίδρομη· σημαίνει ότι πρέπει να καταστεί σαφές ότι δεν θα υποβαθμίσουμε τα υψηλά επίπεδα προστασίας της υγείας, της ασφάλειας, του περιβάλλοντος και του καταναλωτή.
<P>
Το έγγραφο δεν κάνει υποχωρήσεις ούτε όσον αφορά τις αξίες μας. Μπορούμε να ευημερήσουμε στην εποχή της παγκοσμιοποίησης, αλλά θέλουμε να το πράξουμε με το δικό μας τρόπο. " ανάπτυξή μας πρέπει να είναι αειφόρος. Έχουμε θέσει φιλόδοξους στόχους για τη μείωση των εκπομπών αερίων θερμοκηπίου και για τη χρήση ανανεώσιμων πηγών ενέργειας και θα τους εκπληρώσουμε. " συνάντηση θα αποτελέσει σημαντική ευκαιρία να επαναπροσδιοριστεί ο ηγετικός ρόλος της Ευρώπης στην τελική φάση πριν από το Μπαλί.
<P>
Θα χρησιμοποιήσουμε τα κοινωνικά μοντέλα μας για να διαδώσουμε τα οφέλη της παγκοσμιοποίησης σε όλη την κοινωνία μας. Αυτά αποτελούν μερικά από τα μεγαλύτερα πλεονεκτήματά μας. Θα βοηθήσουν τους πολίτες μας να προσαρμοστούν και θα τους εφοδιάσουν για να αντιμετωπίσουν με επιτυχία τις ταχείες αλλαγές. " τριμερής κοινωνική σύνοδος κορυφής ακριβώς πριν από το άτυπο Ευρωπαϊκό Συμβούλιο θα παράσχει μια εξαιρετική ευκαιρία για την προετοιμασία του εδάφους.
<P>
Είναι σαφές ότι σήμερα η Ευρωπαϊκή Ένωση προσφέρει μια οδό στους Ευρωπαίους να αξιοποιήσουν στο μέγιστο δυνατό βαθμό την παγκοσμιοποίηση, να παράσχουν ένα ευρωπαϊκό πλαίσιο στο οποίο οι μεμονωμένες χώρες δεν θα μπορούσαν να ανταποκριθούν. Για την απόδοση του εν λόγω ευρωπαϊκού συμφέροντος, διαθέτουμε ένα έτοιμο εργαλείο με τη μορφή της στρατηγικής της Λισαβόνας για την ανάπτυξη και την απασχόληση. " οικονομική μας ανάλυση δείχνει ότι η στρατηγική της Λισαβόνας έχει αρχίσει να αποδίδει. Το έγγραφο υποδεικνύει ορισμένους τομείς πολιτικής, οι οποίοι χρήζουν ακόμη μεγαλύτερης προσοχής κατά τον επόμενο τριετή κύκλο έως το 2010: εκπαίδευση και ευελιξία με ασφάλεια, συμπεριλαμβανομένης μεγαλύτερης προσοχής στις ενεργές πολιτικές ενσωμάτωσης και στην επαρκή κοινωνική προστασία· η "πέμπτη ελευθερία" για ιδέες και για τους ερευνητές· οικολογικές καινοτομίες· νόμος για τις μικρές επιχειρήσεις προκειμένου η Ευρώπη να βοηθήσει τις εκατομμύρια μικρές εταιρείες σε ολόκληρη την ΕΕ να αναπτυχθούν και να δημιουργήσει περισσότερες θέσεις απασχόλησης. Τίποτα από αυτά δεν είναι εύκολο, όλα όμως είναι εφικτά. Γνωρίζω ότι αυτό το Κοινοβούλιο θα συνεχίσει να συμμετέχει ενεργά στην παρακολούθηση της προόδου της στρατηγικής της Λισαβόνας τόσο σε επίπεδο ΕΕ όσο και σε εθνικό επίπεδο. Οι απόψεις σας για τα σημεία που σκιαγραφήθηκαν εδώ θα συμβάλουν ουσιαστικά στο πακέτο το οποίο θα εγκριθεί τον Δεκέμβριο.
<P>
Το άτυπο Ευρωπαϊκό Συμβούλιο είναι ένα σημαντικό ραντεβού σε μια σημαντική χρονική στιγμή. Ας εκμεταλλευθούμε την ευκαιρία για να δείξουμε στους Ευρωπαίους ότι η Ευρωπαϊκή Ένωση κοιτά μπροστά, διαμορφώνει τις πολιτικές της ώστε να ανταποκρίνονται στις αυριανές προκλήσεις και εφοδιάζεται με τα κατάλληλα εργαλεία.
<P>
(Χειροκροτήματα)
<SPEAKER ID="021" NAME="Elmar Brok  " AFFILIATION="PPE-DE">
εισηγητής. - (DE) Κύριε Πρόεδρε, κύριε Προεδρεύοντα του Συμβουλίου, κυρία Αντιπρόεδρε, κυρίες και κύριοι συνάδελφοι, έχουμε μπροστά μας ένα παράδειγμα καλής συνεργασίας μεταξύ δύο προεδριών του Συμβουλίου: της γερμανικής Προεδρίας του Συμβουλίου που προετοίμασε μία εντολή που τώρα που ασκήθηκε από την πορτογαλική προεδρία του Συμβουλίου, αποδείχθηκε εξαιρετικά σταθερή, φιλόδοξη και ριζοσπαστική. Το γεγονός ότι τώρα μετά από την εργασία των νομικών εμπειρογνωμόνων αντιμετωπίζουμε την κατάσταση να είναι τα θέματα σαφή και να μπορούν να οριστούν και ότι αυτή η επιτυχία ίσως να συνεχιστεί την επόμενη Δευτέρα στη συνάντηση των υπουργών Εξωτερικών δείχνει ότι υπάρχει πραγματικά μεγάλη πιθανότητα να ολοκληρωθεί την επόμενη Πέμπτη η μεταρρυθμιστική συνθήκη.
<P>
Οι τρεις εκπρόσωποι αποφάσισαν να υποστηρίξουν αυτήν την εντολή, όχι επειδή θα πραγματοποιήσει τα όνειρά μας, αλλά επειδή είναι η καλύτερη που μπορούμε να επιτύχουμε με τη σημερινή κατάσταση των πραγμάτων προκειμένου να επιτύχουμε περισσότερη δημοκρατία και ικανότητα για δράση: την ικανότητα για δράση μίας διευρυμένης Ένωση, καθώς και μεγαλύτερη ικανότητα για δράση ανάλογη με τις νέες προκλήσεις που αντιμετωπίζει σήμερα ο πλανήτης, από την ενεργειακή ασφάλεια, την τρομοκρατία, την εξωτερική πολιτική και την πολιτική ασφαλείας ως σύνολο και την παγκοσμιοποίηση μέχρι την κλιματική αλλαγή και πολλά άλλα.
<P>
" επιτυχία αυτή οφείλεται στο γεγονός ότι έχουμε βελτιωμένες δυνατότητες λήψης αποφάσεων στο Συμβούλιο, ότι προστέθηκαν νέες αρμοδιότητες στους τομείς της ενεργειακής ασφάλειας και ότι στους τομείς της δικαιοσύνης και της εσωτερικής πολιτικής, για τους οποίους θα μιλήσουν αργότερα οι συνάδελφοί μου, έχουμε τη διάλυση του τρίτου πυλώνα. Εδώ -και αυτό είναι το δεύτερο επίτευγμα- το Ευρωπαϊκό Κοινοβούλιο θα συμμετέχει στη λήψη αποφάσεων για τα θέματα αυτά έτσι ώστε μελλοντικά, με αυτή τη συνθήκη, το Ευρωπαϊκό Κοινοβούλιο θα έχει ισότιμο δικαίωμα συναπόφασης στο 95% των περιπτώσεων νομοθετικής δραστηριότητας, ακόμα και στους τομείς της γεωργικής πολιτικής και του προϋπολογισμού στο σύνολό του. Συχνά λησμονείται ότι όλα αυτά περιλαμβάνονται σε αυτή τη δέσμη. Αυτό σημαίνει πως καλύπτεται με καθοριστικό τρόπο το δημοκρατικό έλλειμμα που είχε ως σήμερα η Ευρωπαϊκή Ένωση. Αυτή είναι μία ουσιαστική πρόοδος!
<P>
Άλλες χώρες που έχουν προβλήματα, είχαν ευκαιρίες για εξομάλυνση ανισορροπιών στο πλαίσιο αυτής της εντολής και σε διαπραγματεύσεις επί τη βάσει μίας ρήτρας εξαίρεσης με σαφείς προθεσμίες, που δεν θα περιορίσει τη συνολική ανάπτυξη, αλλά θα διατηρηθούν οι δυνατότητές της που απορρέουν από το κοινό δίκαιο κλπ. Έτσι διατηρούνται τα όριά της, πράγμα που θα διευκολύνει τη διαδικασία επικύρωσης ακόμα και χωρίς δημοψήφισμα, εάν κατάλαβα σωστά τις σχετικές υποσχέσεις ή δηλώσεις που διατυπώθηκαν στο πλαίσιο των διαπραγματεύσεων.
<P>
Με το να γίνει νομικά δεσμευτικός ο χάρτης θεμελιωδών δικαιωμάτων της ΕΕ, η Ένωση γίνεται μία κοινότητα αξιών, ακόμα και με τη ρήτρα εξαίρεσης που μπορεί να έχει ο καθένας. Αυτό ωστόσο δεν ισχύει για τις ευρωπαϊκές αποφάσεις, επειδή η ευρωπαϊκή νομοθεσία παράγεται από κοινού. Αυτό που μένει, είναι το θέμα της εφαρμογής σε επιμέρους κράτη μέλη όσον αφορά τα δικαιώματα των δικαστηρίων και των πολιτών και πρέπει να επιδιώξουμε να προχωρήσουμε και εδώ προς μία νέα διάσταση μέσω του χάρτη θεμελιωδών δικαιωμάτων και της δημιουργίας μίας νομικής προσωπικότητας.
<P>
Ωστόσο η Ευρωπαϊκή Ένωση πρέπει να εξετάσει εδώ μερικά ακόμα σημεία. Το πρώτο: το άρθρο 24 της εντολής -η προστασία των δεδομένων στις εξωτερικές σχέσεις- πρέπει κατά τη γνώμη μου να αναδιατυπωθεί ή πρέπει να συγκεκριμενοποιηθεί με τη δήλωση ότι δεν αφορά τα γενικά θέματα προστασίας των δεδομένων -όπως τις καταστάσεις ονομάτων επιβατών. Αυτό πρέπει να διευκρινιστεί περαιτέρω. Προστασία των δεδομένων -τα δεδομένα των πολιτών δεν επιτρέπεται να διαβιβάζονται χωρίς δικαστικό έλεγχο και κοινοβουλευτική συμμετοχή. Αυτό το θεωρώ αποφασιστικής σημασίας.
<P>
(Χειροκροτήματα)
<P>
Το δεύτερο σημείο αφορά τις μεταβατικές διατάξεις. Θα ήθελα επίσης να ζητήσω την υποστήριξη του Συμβουλίου και της Επιτροπής, και αυτό είναι προς το συμφέρον της Επιτροπής. Όταν τεθεί σε ισχύ η συνθήκη την 1η Ιανουαρίου 2009, δεν θα είναι δυνατό να διοριστεί ο υπουργός Εξωτερικών, που τώρα πια δεν μπορούμε να τον αποκαλούμε έτσι, δηλαδή ο Ύπατος Εκπρόσωπος, από το Συμβούλιο με μία διαδικασία light. Θέλουμε να λυθούν όλα αυτά με μία δέσμη το 2009 και να ληφθούν δεόντως υπόψη τα δικαιώματα του Ευρωπαϊκού Κοινοβουλίου. Ο Ύπατος Εκπρόσωπος είναι και αντιπρόεδρος της Επιτροπής και πρέπει να τα δεχτεί όλα αυτά. Αυτό άλλωστε ενδιέφερε και την Επιτροπή: ο μελλοντικός πρόεδρος της Επιτροπής πρέπει να έχει λόγο στην επιλογή του Υπάτου Εκπροσώπου που είναι ταυτόχρονα και αντιπρόεδρος. Για τον λόγο αυτόν, ο Ύπατος Εκπρόσωπος δεν μπορεί να αναλάβει το αξίωμά του μέχρι να εκλέξει το Ευρωπαϊκό Κοινοβούλιο τον Πρόεδρο της Επιτροπής. Πρέπει να τηρήσουμε αυτήν την σειρά προκειμένου να μην υπονομευθούν εδώ τα δημοκρατικά δικαιώματα και να μην εμφανιστούν ανισορροπίες ως προς τις εξουσίες. Πρέπει να προσθέσουμε εδώ μερικές τελευταίες πινελιές τις επόμενες ημέρες.
<P>
(Χειροκροτήματα)
<SPEAKER ID="022" NAME="Πρόεδρος">
Ευχαριστώ πολύ, κ. Elmar Brok. Θα παραξενευόμουν πραγματικά εάν είχατε χρειαστεί εννέα λεπτά.
<P>
Ο επόμενος ομιλητής είναι ο εκπρόσωπος της διακυβερνητικής διάσκεψης Enrique Barón Crespo.
<SPEAKER ID="023" NAME="Enrique Barón Crespo  " AFFILIATION="PSE">
εισηγητής. - (ES) Κύριε Πρόεδρε, κύριε Προεδρεύοντα του Συμβουλίου, κυρία Αντιπρόεδρε της Επιτροπής, κυρίες και κύριοι, οι εκπρόσωποι του Ευρωπαϊκού Κοινοβουλίου μιλούν πολλές διαφορετικές γλώσσες και ανήκουμε σε διαφορετικές Ομάδες, όμως είμαστε ενωμένοι ως προς την επιθυμία μας να προωθήσουμε την Ευρωπαϊκή Ένωση ολοκληρώνοντας τη συνθήκη της Λισαβόνας, μία συνθήκη που περιλαμβάνει τη συναπόφαση σε νομοθετικά ζητήματα, τη μοναδική προσωπικότητα της Ένωσης, την πρόοδο στην κοινοτικοποίηση της πολιτικής δικαιοσύνης και εσωτερικών υποθέσεων και της εξωτερικής πολιτικής, και τη συμμετοχή των εθνικών κοινοβουλίων.
<P>
Θέλουμε περισσότερη δημοκρατία και αποτελεσματικότητα. Λυπούμαστε διότι δεν υπάρχει μεγαλύτερη διαφάνεια, αυτό όμως είναι μέρος των μεθόδων της διακυβερνητικής διάσκεψης. Πρέπει να πω ότι οι νομικοί -ιδίως του Κοινοβουλίου- μας έδωσαν τη δυνατότητα να ερμηνεύσουμε με θετικό τρόπο τα ιερογλυφικά αυτής της άσκησης.
<P>
Θα ήθελα να ζητήσω από τον προεδρεύοντα του Συμβουλίου να επιβεβαιώσει στο Κοινοβούλιο κάτι που μου φαίνεται ως σαφέστατη δέσμευση. Οι πολίτες, που είχαν αδίκως παραπεμφθεί στη συνθήκη για τη λειτουργία της Ευρωπαϊκής Ένωσης, επέστρεψαν στη συνθήκη για την Ευρωπαϊκή Ένωση με τη διατύπωση που είχε από τη συνθήκη του Μάαστριχτ. Ως εκπρόσωποι των πολιτών το θεωρούμε βασικό αυτό.
<P>
Πρέπει να παραδεχτώ ότι ο ίδιος ο προεδρεύων του Συμβουλίου, σε μία ασυνήθιστη πράξη πολιτικής σαφήνειας, μας είπε πως αυτό ήταν αδύνατο, αλλά επιτεύχθηκε: αυτή είναι η πρώτη σημαντική επιτυχία.
<P>
" δεύτερη είναι ο χάρτης θεμελιωδών δικαιωμάτων που είναι το σύμβολο της ταυτότητας των ευρωπαίων πολιτών. Τώρα δεν είναι μία δήλωση - αριθ. 11- ούτε ένα πρωτόκολλο: είναι "ο χάρτης" για τον οποίο θα ψηφίσουμε εδώ τον επόμενο μήνα επίσημα, με τους προέδρους των τριών θεσμικών οργάνων της ΕΕ, πριν αρχίσει η διαδικασία επικύρωσης. Ο χάρτης θα είναι νομικά δεσμευτικός, και το λέω αυτό διότι θεωρώ σημαντικό να καταγραφεί σήμερα επειδή πιστεύω ότι αυτοί οι όροι είναι απολύτως απαραίτητοι για το Ευρωπαϊκό Κοινοβούλιο, είναι εκ των ων ουκ άνευ προϋποθέσεις για την υποστήριξη αυτής της συνθήκης.
<P>
Υπάρχουν και άλλα στοιχεία ως προς τα οποία πιστεύουμε ότι μπορεί να σημειωθεί πρόοδος. Ο συνάδελφός μου Elmar Brok ανέφερε το θέμα της προστασίας δεδομένων που είναι ένα εξαιρετικά ευαίσθητο θέμα.
<P>
Υπάρχουν μερικά άλλα στοιχεία που είναι πολύ σημαντικά για εμάς. Ένα από αυτά είναι ο διάλογος μεταξύ των κοινωνικών εταίρων -που παραπέμφθηκε αδικαιολόγητα στη συνθήκη για τη λειτουργία της Ευρωπαϊκής Ένωσης- και ένα δεύτερο σημαντικό ζήτημα όπου πιστεύουμε ότι βοηθάμε με την υποστήριξη μας στη λύση των προβλημάτων εμπιστοσύνης είναι να δοθεί ασφάλεια μέσω μίας δήλωσης σαν τον συμβιβασμό των Ιωαννίνων, που υπάρχει ήδη, αλλά δεν θα πρέπει να πηγαίνει μακρύτερα. Δεν πιστεύουμε ότι έχει νόημα να εισαχθούν σε μία συνθήκη για μία Ένωση που λειτουργεί με πλειοψηφία και ειδική πλειοψηφία στοιχεία ομοφωνίας που θα κατέστρεφαν εντελώς τη διαδικασία. Όπως θα θυμάται ο Πρόεδρος, είχα πει στο Viana do Castelo ότι έχει νόημα να έχει κανείς ατομική βόμβα εάν δεν τη χρησιμοποιεί. Αν τη χρησιμοποιήσει, θα καταστρέψει τα πάντα. Θεωρώ ότι αυτή είναι μία σημαντική προειδοποίηση.
<P>
Κύριε Πρόεδρε, υπάρχει ένα σημείο που είναι ουσιαστικό για το Σώμα, πιστεύω δε ότι μιλώ εξ ονόματος της πλειοψηφίας του Κοινοβουλίου και της πλειοψηφίας των κρατών μελών, και πιο συγκεκριμένα εξ ονόματος εκείνων που επικύρωσαν τη συνταγματική συνθήκη, την οποία θυσιάσαμε προκειμένου να επιτύχουμε ομοφωνία, και σε αυτήν την περίπτωση είναι πολύ σημαντικό να συνεργαστούμε όλοι με αμοιβαία αφοσίωση και αλληλεγγύη για να επιτύχουμε την επικύρωση. Στην αντίθετη περίπτωση θα βρεθούμε σε πολύ δύσκολη κατάσταση. Πιστεύω ότι πρέπει όλοι να παραμείνουμε πιστοί στην υπόσχεση που δώσαμε. Σας ευχαριστώ πολύ, κύριε Πρόεδρε.
<SPEAKER ID="024" NAME="Andrew Duff  " AFFILIATION="ALDE">
εισηγητής. - (EN) Κύριε Πρόεδρε, όπως και οι συνάδελφοί μου, συμφωνώ ότι μια πολιτική συμφωνία είναι πιθανή στη ΔΔ στη Λισαβόνα. Αλλά αυτό που εξακολουθεί να μας ανησυχεί είναι βέβαια η ποιότητα της συμφωνίας. Θα πρέπει να εκφράσω την ανησυχία μου ότι, στο παρόν στάδιο της ΔΔ, παρακολουθούμε την εμφάνιση μιας Ευρώπης αυτοεξυπηρέτησης, προωθούμενης κυρίως από τις βρετανικές απαιτήσεις για ρήτρες εξαίρεσης στους τομείς της δικαιοσύνης και των εσωτερικών υποθέσεων και των θεμελιωδών δικαιωμάτων.
<P>
Σαφώς, θα πρέπει να υπάρξει εσωτερική συζήτηση στη Βρετανία για το λόγο για τον οποίο οι βρετανοί πολίτες πρέπει να αποκλειστούν από τα οφέλη της ολοκλήρωσης σε όλους αυτούς τους σημαντικούς τομείς, αλλά οι Βρετανοί θα πρέπει επίσης να λογοδοτήσουν με περισσότερη πληρότητα στη ΔΔ. Τι είναι αυτό ακριβώς που επιδιώκουν με όλες αυτές τις ρήτρες εξαίρεσης; Μπορούμε να είμαστε αληθινά ικανοποιημένοι ότι οι υπό διαπραγμάτευση ρυθμίσεις για τη διαχείριση αυτής της προσέγγισης του "διαλέγω και παίρνω" θα αντέξουν και στην πράξη και ότι θα διασφαλίσουν ότι οι κοινές πολιτικές στον τομέα της ελευθερίας, της ασφάλειας και της δικαιοσύνης θα συνεχίζουν να χαίρουν της κατάλληλης κοινής αντιμετώπισης και των πλήρων πόρων και μέσων για την υλοποίησή τους; Σίγουρα η ρήτρα εξαίρεσης του "νωμένου Βασιλείου και της Πολωνίας από το Χάρτη υπάρχει κίνδυνος να υπονομεύσει την απόφαση να καταστεί δεσμευτικός για όλους τους άλλους. Ελπίζω η ΔΔ να είναι σε θέση να εξετάσει το ζήτημα με τη δέουσα προσοχή.
<P>
Θα ασκήσει η Προεδρία πίεση στους Βρετανούς να στηρίξουν την πρόταση του Κοινοβουλίου για απαλλακτική ρήτρα από το ατυχές πρωτόκολλό τους στο Χάρτη; Το ίδιο ισχύει και για τον συμβιβασμό των Ιωαννίνων: η Προεδρία και η Επιτροπή αυτό το απόγευμα θα πρέπει να μας διαβεβαιώσουν ότι δεν θα υποχωρήσουν στις παράλογες απαιτήσεις αναβάθμισης της ρήτρας των Ιωαννίνων από το παράγωγο στο πρωτογενές δίκαιο. Ο συμβιβασμός των Ιωαννίνων είναι ο ιστορικός απόγονος του συμβιβασμού του Λουξεμβούργου· ο συμβιβασμός του Λουξεμβούργου ήταν συμφωνία κυρίων και έτσι θα πρέπει να παραμείνει μετά την ενσωμάτωσή της μαζί με τη Συνθήκη ως απόφαση του Συμβουλίου.
<SPEAKER ID="025" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, κύριε Προεδρεύοντα του Συμβουλίου, κυρία Αντιπρόεδρε της Επιτροπής, κυρίες και κύριοι, εξ ονόματος της Ομάδας ΕΛΚ-ΕΔ, επιθυμώ να ευχαριστήσω την κ. Wallström και τον κ. Lobo Antunes για τις παρεμβάσεις τους.
<P>
" περίοδος περίσκεψης και συζήτησης προκειμένου να αποφασίσουμε για τη μελλοντική διακυβέρνηση της απαρτιζόμενης από 27 μέλη Ένωσής μας πλησιάζει στο τέλος της. Έχουμε αποκτήσει περισσότερη ωριμότητα; Είμαστε έτοιμοι να περάσουμε από τις συζητήσεις στη δράση; Τον περασμένο Ιούνιο, η κ. Merkel επέδειξε έναν συνδυασμό σθένους, υπευθυνότητας και πολιτικής βούλησης. Αντί να αποφύγουμε τα θέματα που διχάζουν, κατορθώσαμε να μειώσουμε τις διαφορές απόψεων. Άνοιξε επιτέλους ο δρόμος για να εφοδιαστεί η Ευρωπαϊκή Ένωση με τα αναγκαία εργαλεία για μια αποτελεσματικότερη λειτουργία.
<P>
Έχουν περάσει τρεις μήνες και η πορτογαλική Προεδρία έχει πετύχει να διατηρήσει την ίδια πορεία. Αν ο χάρτης πορείας που συμφωνήθηκε τον περασμένο Ιούνιο τηρηθεί έως το τέλος, έως το Ευρωπαϊκό Συμβούλιο της Λισαβόνας, η πορτογαλική Προεδρία θα μπορέσει να εξασφαλίσει συμφωνία σχετικά με τις μεταρρυθμίσεις των Συνθηκών μας. Στο σημείο αυτό χαιρετίζω την αποφασιστικότητα που επέδειξε η πορτογαλική Προεδρία κατά τη διάρκεια των εργασιών της Διακυβερνητικής Διάσκεψης. Για το Ευρωπαϊκό Κοινοβούλιο και σύμφωνα με την άποψη των συναδέλφων μας Brok, Barón Crespo και Duff, τους οποίους επιθυμώ να ευχαριστήσω θερμότατα, ο απολογισμός της ΔΔ ανταποκρίνεται στις προσδοκίες και η ατζέντα που καταρτίστηκε από τους αρχηγούς κρατών και κυβερνήσεων, στο σύνολό της, έγινε σεβαστή.
<P>
Κυρίες και κύριοι, αν και είμαστε έτοιμοι να ικανοποιηθούμε με έναν ισορροπημένο συμβιβασμό, να μην ξεχνάμε ότι αυτό είναι ερήμην. Σε ό,τι με αφορά, πιστεύω ότι είναι χρησιμότερο να επιμείνουμε στους λόγους της υποστήριξής μας στο σχέδιο συνθήκης. Καταρχάς, έχουμε την πεποίθηση ότι μόνον μια Ευρώπη ενωμένη, ισχυρή και αποτελεσματική, μπορεί να έχει βαρύτητα στη διεθνή σκηνή η οποία αλλάζει τόσο γρήγορα, η οποία γίνεται πολύπλοκη και ασταθής. Αν υποστηρίζουμε το σχέδιο συνθήκης, αυτό συμβαίνει επίσης διότι μια αποτελεσματική Ευρώπη των 27 δεν μπορεί να βασιστεί στους κανόνες της Συνθήκης της Νίκαιας. Επιπλέον, απέναντι στην αμφιβολία που εκφράζουν οι ευρωπαίοι πολίτες, έχουμε απαιτήσει περισσότερη δημοκρατία και διαφάνεια.
<P>
Εκφράζουμε τη βούλησή μας για μια σαφέστερη κατανομή αρμοδιοτήτων, για μια αυξημένη συμμετοχή των συμπολιτών μας στη διαδικασία οικοδόμησης της Ένωσής μας και για έναν ενεργό ρόλο και μια ισχυρή συμβολή των εθνικών κοινοβουλίων. " μεταρρύθμιση των συνθηκών είναι η ορθή απάντηση στις προσδοκίες των πολιτών. " αναθεωρημένη συνθήκη είναι ένα μέσο, όχι αυτοσκοπός. " μορφή της, η ονομασία της ελάχιστα ενδιαφέρουν. Αυτά που ενδιαφέρουν είναι η ουσία της και οι πρόοδοι που σηματοδοτεί για τους ευρωπαίους πολίτες.
<P>
Εμείς, τα μέλη της Ομάδας ΕΛΚ-ΕΔ, δεν θέλουμε ένα ευρωπαϊκό υπερκράτος. Δεν θέλουμε παρά μόνο αποτελεσματικότητα, δημοκρατία, διαφάνεια και σεβασμό της αρχής της επικουρικότητας. Ζητούμε ευρωπαϊκά όργανα αποτελεσματικά, ικανά να λαμβάνουν αποφάσεις και, αν οι εθνικές ρήτρες εξαίρεσης είναι συχνότατα μια πραγματικότητα, σε εμάς εναπόκειται να μειώσουμε τις αρνητικές συνέπειές τους προκειμένου να αποφύγουμε την παράλυση της Ευρώπης. Κάθε απόπειρα που αποσκοπεί να μπλοκαριστεί η διαδικασία λήψης αποφάσεων της Ένωσής μας πρέπει να αποκλειστεί. Οι πολίτες αναμένουν από την Ευρώπη να αναλαμβάνει δράση εκεί όπου αυτή είναι χρήσιμη, στο κλίμα, την ενέργεια, τη μετανάστευση, την καινοτομία, την τρομοκρατία. Ελπίζω και εύχομαι αυτή η συνθήκη να μας επιτρέψει να το κάνουμε και την στηρίζουμε.
<SPEAKER ID="026" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, εκφράζω τις θερμές μου ευχαριστίες στους εκπροσώπους του Κοινοβουλίου στη διακυβερνητική διάσκεψη. Οι συνάδελφοι Enrique Barón Crespo, Elmar Brok και Andrew Duff εκπροσώπησαν εξαίρετα τα συμφέροντα του Ευρωπαϊκού Κοινοβουλίου. Θα ήθελα να εκφράσω τις ειλικρινείς ευχαριστίες της Ομάδας μας γι' αυτό.
<P>
(Χειροκροτήματα)
<P>
Ο συνάδελφος κ. Daul είπε δικαιολογημένα ότι τώρα η πορτογαλική προεδρία μπορεί να ολοκληρώσει το έργο που είναι απαραίτητο μετά την αποτυχημένη προσπάθεια για ένα ευρωπαϊκό σύνταγμα, δηλαδή να παρουσιάσει μία συνθήκη που πέρασε από επανεπεξεργασία και αναθεώρηση, να επιτύχει συμφωνία μεταξύ 27 κρατών μελών ως προς τα κύρια στοιχεία των μεταρρυθμιστικών αναγκών, να εξασφαλίσει νομικά και πολιτικά τη δημιουργία μίας ενωμένης Ευρώπης στη διακυβερνητική διάσκεψη που ολοκληρώνεται τώρα, να ολοκληρώσει τη διαδικασία στη σύνοδο κορυφής στη Λισαβόνα και μετά να τη φέρει στην ουσιαστικότερη φάση, την επικύρωση αυτής της αναθεωρημένης συνθήκης σε 27 κράτη μέλη βάσει των εκάστοτε νομικών και συνταγματικών όρων κάθε χώρας.
<P>
Ως εκ τούτου θέλω να δώσω ιδιαίτερη έμφαση στο γεγονός ότι μπορούμε να είμαστε αισιόδοξοι για τη Λισαβόνα. Αν ξεχωρίσουμε αυτά που επιτεύχθηκαν στη σύνοδο κορυφής εδώ στις Βρυξέλλες υπό τη γερμανική Προεδρία του Συμβουλίου ως εντολή για τη διακυβερνητική διάσκεψη και αυτά που επεξεργάστηκε η διακυβερνητική διάσκεψη, μπορούμε και να υποθέσουμε βάσει των αναφορών των εκπροσώπων μας ότι -με λίγες εξαιρέσεις- είναι σχεδόν ταυτόσημα. Ως Ομάδα των σοσιαλδημοκρατών λέμε ότι έτσι πρέπει να είναι. Ως σοσιαλιστές δεν μπορούμε και δεν πρόκειται να δεχτούμε αλλαγές που χρονολογούνται πριν από την εντολή που συμφωνήθηκε εδώ στις Βρυξέλλες -αυτό πρέπει να το πούμε ξεκάθαρα. Θεωρούμε όμως δεδομένο ότι το σχέδιο που έχουμε μπροστά μας αντιστοιχεί σε αυτά που συμφωνήθηκαν εδώ τον Ιούνιο και για τα οποία επαινέσαμε όλοι την κ. Merkel.
<P>
Θα έχει ενδιαφέρον όταν θα στείλουμε αυτό το σχέδιο στη Λισαβόνα. Τότε το θέμα θα είναι αν η συνθήκη αυτή θα επικυρωθεί σε 27 κράτη μέλη και αυτό θα εξαρτηθεί από τα μέλη του Σώματος, και θα πρέπει να αγωνιστούμε. Θα πρέπει επίσης να αγωνιστούμε για να γίνει αποδεκτή σε όλα τα κράτη μέλη η δημιουργία μίας ενωμένης Ευρώπης. Τολμώ να διατυπώσω τη θέση ότι μία νέα αποτυχία αυτής της αναθεωρημένης συνθήκης -ακριβώς όπως η αποτυχία του συντάγματος- θα είναι το τέλος της Ευρωπαϊκής Ένωσης με τη σημερινή μορφή της. Όποιος δεν θέλει να ακολουθήσει τον δρόμο των αντιευρωπαίων που βρίσκονται εδώ στο Σώμα, όποιος θέλει να ακολουθήσει τον δρόμο της προώθησης και της ενοποίησης της Ευρώπης, πρέπει ως εκ τούτου να αγωνιστεί γι' αυτήν τη συνθήκη. Κύριε Daul, ελπίζω ότι θα το κάνουν αυτό και όλα τα μέλη της Ομάδας σας. Έχω κάποιες αμφιβολίες γι' αυτό.
<P>
Θα σας πω επίσης τι πρέπει να θυμόμαστε εδώ στο Σώμα αν αποτύχει αυτό το σχέδιο. Τι θα συμβεί αν η Ευρωπαϊκή Ένωση δεν επιτύχει στις περαιτέρω προσπάθειές της να εξασφαλίσει την αναθεωρημένη συνθήκη; Τι θα αντιμετωπίσει η Ευρωπαϊκή Ένωση; Οι Ευρωπαίοι πιστεύουν ότι είμαστε μία μεγάλη ήπειρος με 500 εκατομμύρια κατοίκους σε 27 κράτη μέλη και μία μεγάλη εσωτερική αγορά. Αποτελούμε το 8% του παγκόσμιου πληθυσμού. " Ινδία έχει 1,1 δισεκατομμύριο κατοίκους, η Κίνα έχει 1,3 δισεκατομμύρια, ενώ οι δύο αυτές χώρες μαζί εκπροσωπούν το ένα τρίτο του παγκόσμιου πληθυσμού. Αν θέλουμε να διατηρήσουμε μακροπρόθεσμα την ανταγωνιστικότητά μας, αν θέλουμε να υπερασπιστούμε αυτά που επιτύχαμε σε κοινωνικό επίπεδο στην Ευρώπη, αν θέλουμε να σταθεροποιήσουμε την οικονομική βάση που είναι προϋπόθεση για την κοινωνική δικαιοσύνη, τότε πρέπει να μπορέσουμε να συνυπάρξουμε αρμονικά στον κόσμο. Όμως θα μπορέσουμε να αντέξουμε σε παγκόσμιο επίπεδο μόνο εάν αυτή η Ένωση είναι ενιαία -οικονομικά, κοινωνικά και πολιτικά. Και γι' αυτό χρειάζεται αυτή τη μεταρρυθμιστική συνθήκη. Αν η ΕΕ αποσυντεθεί στα μέρη που την αποτελούν, αν ακολουθήσουμε τους εθνικιστές που λένε στον κόσμο πως μπορούμε να επιτύχουμε περισσότερα μόνοι μας παρά ως 27 χώρες μαζί, θα έρθουν άσχημοι καιροί γι' αυτή την ήπειρο!
<P>
Ως εκ τούτου ελπίζω ότι αυτά που συμφωνήθηκαν στη Λισαβόνα θα αντέξουν στην επικύρωση, κι έτσι θα πρέπει να αγωνιστούμε. Όποιος θέλει ειρήνη στην Ευρώπη, όποιος θέλει να είναι η Ευρώπη ειρηνευτικός παράγοντας στον κόσμο, όποιος θέλει οικονομική ανάπτυξη και περισσότερες θέσεις εργασίας, καθώς και μία πιο δίκαιη κατανομή του πλούτου στην Ένωση, πρέπει να ενισχύσει αυτή τη μεταρρυθμιστική συνθήκη, να την υπερασπιστεί και να την εφαρμόσει. Σε όποιον δεν το θέλει αυτό και εστιάζεται στην επανεθνικοποίηση πρέπει να πούμε αυτό που είπε εδώ στο Σώμα ο François Mitterrand: ο εθνικισμός είναι το αντίθετο της ευρωπαϊκής ενότητας και μακροπρόθεσμα, ο εθνικισμός πάντα σημαίνει πόλεμο. " Ευρώπη όμως είναι μία ιδέα που γεννήθηκε μέσα από τις πληγές του πολέμου στην ήπειρο αυτή και επομένως στόχος όλων των δημοκρατών και των προοδευτικών δυνάμεων αυτής της ηπείρου είναι η ευρωπαϊκή ενότητα με βάση μια μεταρρυθμισμένη συνθήκη.
<P>
Εύχομαι λοιπόν καλή τύχη στη διακυβερνητική διάσκεψη και στη σύνοδο κορυφής! Σας εύχομαι όμως ακόμα μεγαλύτερη τύχη για την επικύρωση στα 27 κράτη μέλη.
<P>
(Χειροκροτήματα)
<SPEAKER ID="027" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, ο πρωθυπουργός Sócrates πρέπει να αισθάνεται όπως ο Ερρίκος Ε' της Αγγλίας πριν από τη μάχη του Agincourt: εχθρικές κυβερνήσεις προετοιμάζονται για μάχη, αποφασισμένες να αποδυναμώσουν, ακόμη και να ασκήσουν το δικαίωμα αρνησικυρίας στη μεταρρύθμιση της συνθήκης. Ο Προεδρεύων, ο πρωθυπουργός σας, πρέπει να διαφυλάξει τις κόκκινες γραμμές της Ευρώπης και πρέπει την επόμενη εβδομάδα να παραδώσει μια συνθήκη ικανή να στηρίξει μια ισχυρή, ευαίσθητη και αποτελεσματική Ένωση. Για αυτό "Once more unto the breach, dear friends, once more" ("Άλλη μια φορά στη μάχη αγαπημένοι φίλοι, άλλη μια φορά"), για την τελική μάχη αυτού του συνταγματικού πολέμου.
<P>
Το Κοινοβούλιο θα αποτελεί τις δυνάμεις του πεζικού σας. Γνωρίζουμε ότι μη συμφωνία για μεταρρύθμιση της συνθήκης σημαίνει τραγωδία σαιξπηρικών διαστάσεων. Γιατί; Επειδή το status quo δεν πέτυχε, δεν πετυχαίνει και δεν μπορεί ποτέ να πετύχει. " ομοφωνία στο Συμβούλιο στην πράξη σημαίνει ότι αναγκαία νομοθεσία είτε εγκαταλείπεται είτε κατεβαίνει στο επίπεδο του κοινού παρονομαστή. Σε ένα ολοένα και περισσότερο αμείλικτο, παγκοσμιοποιούμενο κόσμο, όπου προκλήσεις όπως η αλλαγή του κλίματος, η μετανάστευση και η τρομοκρατία απαιτούν ριζικές αντιδράσεις, ο ελάχιστος κοινός παρονομαστής απλώς δεν αρκεί.
<P>
Μπορεί να μην πρόκειται για Σύνταγμα, ωστόσο, παρόλη τη νομική της γλώσσα, η Μεταρρυθμιστική Συνθήκη είναι ένα έγγραφο το οποίο μπορεί να επιφέρει σιωπηρή επανάσταση στην Ευρώπη. Αναπτύσσει τη δημοκρατία, θέτοντας τη συναπόφαση και την ψηφοφορία με ειδική πλειοψηφία στην καρδιά της διαδικασίας λήψης αποφάσεων. Ευνοεί την επικουρικότητα με σαφέστερη κατανομή των αρμοδιοτήτων, ενισχύοντας το ρόλο των εθνικών κοινοβουλίων και τη νομική προσωπικότητα της Ένωσης και συμβάλλει στη διαφάνεια με επέκταση της συνήθους νομοθετικής διαδικασίας στον τομέα της ελευθερίας, της ασφάλειας και της δικαιοσύνης- ενός τομέα όπου νόμοι που παραβιάζουν το πνεύμα μιας Ένωσης που σέβεται τα δικαιώματα δημιουργούνταν κεκλεισμένων των θυρών για πολύ μεγάλο χρονικό διάστημα.
<P>
Το σχέδιο κειμένου της Συνθήκης τροποποίησης περιέχει σφάλματα: η απώλεια των συμβόλων της Ευρώπης αποτελεί πλήγμα για τους υπέρμαχους της ομοσπονδιοποίησης, όπως και η παραποίηση των συστημάτων ψηφοφορίας που επέφεραν οι Πολωνοί. Ωστόσο, αυτά είναι πράγματα που μπορούμε να ανεχτούμε, υπό την προϋπόθεση ότι ο συμβιβασμός των Ιωαννίνων δεν θα εδραιωθεί στη Συνθήκη για πάντα.
<P>
Ένα πράγμα, ωστόσο, χωρίς το οποίο δεν μπορούμε να ζήσουμε είναι ο ορισμός της ευρωπαϊκής ιθαγένειας στο Άρθρο 8 της Συνθήκης για την Ευρωπαϊκή Ένωση, γιατί η ιθαγένεια είναι ένα σύμβολο το οποίο, αντίθετα από τη σημαία ή τον εθνικό ύμνο, έχει πραγματική ζωή, πραγματικές συνέπειες για πάνω από 450 εκατομμύρια ανθρώπους.
<P>
Ομοίως, το να αποκαλούμε τον Υπουργό Εξωτερικών μας "Ύπατο Εκπρόσωπο" δεν αποτελεί σοβαρό λόγο ανησυχίας, αλλά ένας Ύπατος Εκπρόσωπος που θα ήταν απλώς ένα υποχείριο του Συμβουλίου σίγουρα θα αποτελούσε σοβαρό λόγο ανησυχίας. Το Κοινοβούλιο και η Επιτροπή πρέπει να ενωθούν για να διασφαλίσουν τον απόλυτο σεβασμό του κοινού χαρακτήρα της υπηρεσίας εξωτερικής δράσης και ότι το Δικαστήριο επιβλέπει τη χρήση προσωπικών δεδομένων στα πλαίσια της κοινής εξωτερικής πολιτικής και πολιτικής ασφάλειας.
<P>
Τέλος, και ίσως κυρίως, δεν μπορούμε να έχουμε δύο κατηγορίες πολιτών. Αυτό είναι εκ διαμέτρου αντίθετο με το πνεύμα της ευρωπαϊκής ολοκλήρωσης και πρέπει να καταβάλουμε τη μέγιστη δυνατή προσπάθεια για να διασφαλίσουμε ότι οι ρήτρες εξαίρεσης των Βρετανών και των Πολωνών δεν θα διατηρηθούν μόνιμα με την απαίτηση ρήτρας που να επιτρέπει την ανάκληση χωρίς εκ νέου σύγκληση της ΔΔ.
<P>
Δεν πρέπει να προφυλαχθούμε μόνο από τις ρήτρες εξαίρεσης: πρέπει να προφυλαχθούμε και από τις "ρήτρες συμμετοχής". Αν δεν διατυπωθούν σωστά, θα μπορούσαν να επιτρέψουν στις κυβερνήσεις αρχικά να νερώσουν και στη συνέχεια να νίψουν τας χείρας τους από ουσιαστικούς κοινοτικούς νόμους στους τομείς της δικαιοσύνης και των εσωτερικών υποθέσεων μετά από πέντε χρόνια διαλόγου και συζήτησης. Αν ορισμένες χώρες δεν μπορούν να αποδεχθούν τον εύλογο συμβιβασμό, το μήνυμα μας θα πρέπει να είναι το εξής: θα πρέπει να αρχίσουν να σκέφτονται το ενδεχόμενο ενός φιλικού διαζυγίου με την Ένωση και να σταματήσουν να την κρατάνε όμηρο των δικών τους συμφερόντων, καθώς τα συμφέροντα της Ευρώπης πρέπει να υπερέχουν έναντι των δικών τους.
<P>
(Χειροκροτήματα)
<P>
Για το λόγο αυτό, προτρέπω το Συμβούλιο, την Επιτροπή και τους εκπροσώπους μας, όπως είπε ο Σαίξπηρ: "Stiffen your sinews ..., Hold hard the breath and bend up every spirit to his full height" για την υπεράσπιση του κοινού μας συμφέροντος.
<P>
(Χειροκροτήματα)
<SPEAKER ID="028" NAME="Konrad Szymański">
εξ ονόματος της Ομάδας UEN. - (PL) Κύριε Πρόεδρε, σήμερα έχουμε μπροστά μας την τελευταία φάση της εργασίας μας για τη μεταρρύθμιση της συνθήκης. Για να έχει επιτυχή έκβαση η σύνοδος της Λισαβόνας, χρειαζόμαστε πολιτική φαντασία. Όσοι αναγνωρίζουν ότι η μεταρρύθμιση της συνθήκης αποτελεί προτεραιότητα, πρέπει σήμερα να αναρωτηθούν ιδίως τα εξής: αξίζει τον κόπο να υιοθετήσουμε μία πιο αποφασιστική στάση έναντι της Πολωνίας και του "νωμένου Βασιλείου; Αξίζει τον κόπο να αμφισβητήσουμε το αποτέλεσμα πολύχρονων διαπραγματεύσεων;
<P>
Αν πιστέψουμε τους υπερασπιστές του, ο χάρτης θεμελιωδών δικαιωμάτων δεν μπορεί παρά να ενισχύσει τις δεσμευτικές διατάξεις που έχουμε ήδη. Ίσως όμως να έχουν δίκιο εκείνοι που επισημαίνουν τις ανυπολόγιστες συνέπειες της χρησιμοποίησης των διατάξεών του από το Ευρωπαϊκό Δικαστήριο. Εγώ έχω παρόμοιες ανησυχίες και ως εκ τούτου καταλαβαίνω απόλυτα τις επιφυλάξεις που διατύπωσαν το "νωμένο Βασίλειο και η Πολωνία.
<P>
Ένα μείζον στοιχείο της αντιστάθμισης των απωλειών που δέχθηκε να υποστεί η Πολωνία με την εγκατάλειψη του συστήματος της Νίκαιας είναι ο μηχανισμός των Ιωαννίνων και η μόνιμη θέση του πολωνού γενικού εισαγγελέα στο Ευρωπαϊκό Δικαστήριο. " υπονόμευση αυτών των συμφωνιών εγείρει σήμερα για εμάς ερωτήματα όσον αφορά την ειλικρίνεια των προθέσεων. Όπως και κάθε άλλη χώρα, η Πολωνία έχει δικαίωμα να περιμένει καλύτερα μέσα για τον έλεγχο της νομοθετικής διαδικασίας στην ΕΕ. " απουσία της κατάλληλης νομιμοποίησης τελικά θα φέρει στο μέλλον την αποτυχία του ευρωπαϊκού σχεδίου. " απουσία ελέγχου της νομοθετικής διαδικασίας δεν είναι κάτι που φαντάστηκαν οι ευρωσκεπτικιστές ή οι πολεμοκάπηλοι, όπως θα ήθελε ο μόνιμα κάπως ανήσυχος Martin Schulz. Είναι κάτι που ανησυχεί τους ειλικρινείς Ευρωπαίους. Ο πρώην πρόεδρος του ομοσπονδιακού συνταγματικού δικαστηρίου στην Καρλσρούη και πρώην πρόεδρος της Γερμανίας Roman Herzog έθεσε πρόσφατα το ερώτημα αν η Γερμανία εξακολουθεί να είναι κοινοβουλευτική δημοκρατία ενόψει του πλήθους κανονισμών που θεσπίζονται εκτός του γερμανικού Bundestag.
<SPEAKER ID="029" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι, λίγες μόλις ημέρες πριν από την ολοκλήρωση της διακυβερνητικής διάσκεψης προετοιμαζόμαστε όπως πάντα για το σύνηθες ημερονύκτιο παζάρι που θα καταλήξει όπως πάντα σε ένα συμβιβασμό που θα πλησιάζει τον ελάχιστο κοινό παρονομαστή.
<P>
Μια ματιά στα διάφορα κείμενα -αυτά που καταφέραμε να βρούμε μέσω υποτιθέμενων μυστικών καναλιών, γιατί πολύ λίγα γίνονται εδώ δημόσια- αποκαλύπτει ότι είναι πολύ πολύπλοκα κατά την ανάγνωση και ασφαλώς δεν είναι φιλικά για τον χρήστη. Ωστόσο, γνωρίζουμε πολύ καλά ότι οι διαπραγματευτές δεν νοιάζονται καθόλου να είναι φιλικοί για τον χρήστη, να εξηγήσουν οτιδήποτε ή να συμπεριλάβουν τους πολίτες τους σε αυτό που θα έπρεπε να είναι μία σημαντική στιγμή στη δημοκρατική τους ζωή.
<P>
Αντίθετα, ήδη στη φάση ενημέρωσης είχαμε καταδικάσει το γεγονός ότι το επιχείρημα πως το 90% του κειμένου της συνταγματικής συνθήκης ενσωματώθηκε στη μεταρρυθμιστική συνθήκη δεν μπορεί να κρύψει ότι στην πραγματικότητα πρόκειται για ένα δυσνόητο κείμενο, γεμάτο σχόλια και παρεκκλίσεις που αποδυναμώνουν την Ευρωπαϊκή Ένωση, ιδίως όσον αφορά την εξωτερική πολιτική και τη νομική σαφήνεια.
<P>
Ήταν μία διαπραγμάτευση που έγινε αποκλειστικά και μόνο από τις κυβερνήσεις, πίσω από την πλάτη των πολιτών, που επωφελήθηκε από το γεγονός ότι οι ατέρμονες γλωσσολογικές και γραφειοκρατικές θεωρητικές συζητήσεις επικράτησαν του πάθους και της δημοκρατικής συμμετοχής που καλώς ή κακώς χαρακτήριζε το στάδιο της συνέλευσης, καθώς και το στάδιο του δημοψηφίσματος
<P>
Τρία από τα μέλη μας συμμετείχαν στις εργασίες της διακυβερνητικής διάσκεψης και παρακολούθησαν το έργο των νομικών, όμως δεν μπορούμε να αρνηθούμε πως δεν κατάφεραν να βελτιώσουν σημαντικά τη διαφάνεια της διαδικασίας, μολονότι δε κατάφεραν ίσως να περιορίσουν τη ζημιά, δεν ήταν σε θέση να κάνουν συγκεκριμένες βελτιώσεις γιατί δεν είχαν την ευκαιρία.
<P>
Έτσι, κύριε Schulz, κύριε Brok, κύριε Barón και κύριε Duff, για να είμαι ειλικρινής, δεν βλέπω τη λογική όλων αυτών. Έπρεπε να ενεργήσουμε με προσοχή, να θεωρήσουμε ότι φέρουμε από κοινού την ευθύνη για το κείμενο αυτό, και μολονότι ασφαλώς συμφωνώ ότι θα πρέπει να προσπαθήσουμε να εξασφαλίσουμε την επικύρωση αυτού του κειμένου από τα κράτη μέλη -παρόλο που αυτό τώρα εξαρτάται από το τι θα γίνει στην τελική συμφωνία- γιατί να κάνουμε παραπάνω από όσα πρέπει; Σύμφωνα με τον κ. Schulz πρέπει να πούμε, ακόμα κι εδώ, μεταξύ μας, πως αν δεν εγκριθεί αυτό το κείμενο, αυτό θα είναι τραγικό γιατί το κείμενο αυτό είναι φανταστικό, γιατί το κείμενο αυτό ... αυτό το κείμενο είναι φρικτό! Οποιοσδήποτε το διαβάσει, μπορεί να διαπιστώσει πολύ εύκολα πως δεν είναι αυτό που ήθελαν οι πολίτες.
<P>
Πέρα από αυτά, είναι προφανές ότι είναι καλύτερο από το τίποτα. Πέρα από αυτά, είναι προφανές ότι είναι καλύτερο -όχι, Martin, ηρέμησε, δεν λέω ότι θα το απορρίψω- απλά λέω ότι πρέπει να φανούμε υπεύθυνοι και αξιόπιστοι στα μάτια των πολιτών και ότι ακόμα κι αν αυτός δεν είναι σε καμία περίπτωση ένας ιδιαίτερα ικανοποιητικός συμβιβασμός, θα τον υποστηρίξουμε. Δεν μπορούμε όμως να πούμε ψέματα, δεν μπορούμε να πούμε πως αυτό είναι το καλύτερο που θα μπορούσαμε να καταφέρουμε, γιατί οι κυβερνήσεις απέσπασαν από εμάς αυτή τη συνταγματική διαδικασία και την έκαναν όπως είναι σήμερα, και ασφαλώς θα μπορούσε να είναι πολύ καλύτερη από ό,τι είναι.
<SPEAKER ID="030" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, δεν θα επανέλθω στη συνολική εκτίμηση που κάνει η Ομάδα μας για το νέο σχέδιο συνθήκης. Είμαστε αντίθετοι, όχι από εθνικισμό, κ. Schulz, εθνικισμό που απεχθάνομαι όσο και εσύ, αλλά διότι καμία από τις βασικές επικρίσεις που σημάδεψαν τις συζητήσεις σχετικά με το προηγούμενο σχέδιο συνταγματικής συνθήκης -και δεν ομιλώ για σύμβολα της Ένωσης, τα οποία δε μας απασχολούσαν, αλλά για τους πολιτικούς προσανατολισμούς της Ένωσης- δεν ελήφθη υπόψη. Έχω την εντύπωση ότι αυτή η επιφανειακή προσέγγιση αργά ή γρήγορα θα μας στοιχίσει.
<P>
Όμως θέλω να επιμείνω στην περίπτωση ενός συγκεκριμένου άρθρου του νέου σχεδίου, για το οποίο έχει ήδη γίνει λόγος: του άρθρου 24 της συνθήκης για την Ευρωπαϊκή Ένωση, του οποίου η αμφισβήτηση αντίθετα συγκεντρώνει ευρεία συναίνεση μεταξύ μας, και τόσο το καλύτερο. Πρόκειται πράγματι για ένα ευαίσθητο θέμα: την προστασία των πολιτών έναντι της επεξεργασίας δεδομένων προσωπικού χαρακτήρα. Ωστόσο, η νομοθετική διαδικασία η οποία φαίνεται ότι θα εφαρμοστεί δεν θα είναι η ίδια ανεξάρτητα από το εάν αυτά τα δεδομένα θα τυγχάνουν επεξεργασίας εντός της Ένωσης ή θα διαβιβάζονται σε τρίτο κράτος. Στην πρώτη περίπτωση, το Κοινοβούλιο θα ήταν απολύτως αρμόδιο, στη δεύτερη, εντελώς αναρμόδιο.
<P>
Αυτό συνιστά νομικό τερατούργημα και σοβαρή άρνηση δημοκρατίας. Πράγματι, αυτό παραπέμπει κατευθείαν στο προηγούμενο της υπόθεσης PNR, όπου το Συμβούλιο δέχθηκε να διαβιβάζει στις αμερικανικές αρχές εμπιστευτικά δεδομένα για τους επιβάτες με προορισμό τις "νωμένες Πολιτείες, και αυτό παρά την απόλυτη αντίθεση του Ευρωπαϊκού Κοινοβουλίου. Το Συμβούλιο θα ήθελε λοιπόν να διαιωνίσει αυτήν την κατάσταση και εξοπλίζεται με μέσα. Αυτό δεν είναι αποδεκτό και το Κοινοβούλιο θα έπρεπε να το εκφράσει με κάθε σαφήνεια στο Ευρωπαϊκό Συμβούλιο.
<P>
Θα προσέθετα απλά τα εξής: αυτή η διαφορά αποκαλύπτει έμμεσα περισσότερα πράγματα στα οποία η Ομάδα μου δεν έπαψε να εφιστά την προσοχή. Καταρχάς, ο μικρός πραγματικός αντίκτυπος του χάρτη θεμελιωδών δικαιωμάτων. Το άρθρο 8 του είναι αφιερωμένο στην προστασία των δεδομένων προσωπικού χαρακτήρα, η οποία προστασία παραβιάζεται έντονα και θα συνεχίζει να παραβιάζεται και στο μέλλον. Έπειτα, η σχεδόν ανεπίδεκτη αποκρυπτογράφησης διατύπωση ορισμένων κρίσιμης σημασίας εδαφίων των συνθηκών, των οποίων μια μόνον εμπεριστατωμένη ανάγνωση επιτρέπει να διαπιστωθούν τέτοιες παγίδες. Τέλος, η ηθελημένη αδιαφάνεια των εργασιών της ΔΔ, στους αντίποδες μιας δημόσιας και διαφανούς εκπόνησης ενός κειμένου που υποτίθεται ότι θα καθορίσει τη ζωή και το μέλλον μιας Ένωσης 27 χωρών και μισού δισεκατομμυρίου πολιτών.
<P>
Όλα αυτά επιβεβαιώνουν τη διττή απαίτησή μας για δημοκρατία, την απαίτηση αφενός για μια μεγάλη πλουραλιστική συζήτηση σε κάθε χώρα σχετικά με τα διακυβεύματα των συνθηκών και αφετέρου για επικύρωση με δημοψήφισμα.
<SPEAKER ID="031" NAME="Jens-Peter Bonde">
εξ ονόματος της Ομάδας IND/DEM. - (DA) Κύριε Πρόεδρε, η ΕΕ δημοσιοποίησε το νέο σχέδιο της συνθήκης στις 5 το απόγευμα της Παρασκευής -πιστεύοντας πως τα μέσα ενημέρωσης δεν θα έγραφαν γι' αυτήν το σαββατοκύριακο. Εάν στόχος είναι η λαθραία εισαγωγή της συνθήκης, πρόκειται για μια επικοινωνιακά εξαίρετη ενέργεια -όμως τι ύπουλη και απαίσια συμπεριφορά!
<P>
Στην τελευταία συνεδρίαση της διάσκεψης των προέδρων στο Στρασβούργο, ο Πρόεδρος είχε δώσει την επίσημη υπόσχεση δεσμευθεί πως όλες οι πολιτικές Ομάδες θα είχαν πρόσβαση σε όλα τα έγγραφα της διακυβερνητικής διάσκεψης. Εμείς δεν τα έχουμε λάβει ακόμα. Τρεις Ομάδες έχουν προνομιακή πρόσβαση στη διακυβερνητική διάσκεψη, ενώ πέντε αποκλείονται. Αυτό συνιστά διάκριση και βρίσκεται σε αντίθεση με την αρχή της ισότητας -άλλη μία ύπουλη και απαίσια συμπεριφορά.
<P>
" νέα συνθήκη περιλαμβάνει 105 νέες εξουσίες για την ΕΕ- ακριβώς όπως το σύνταγμα. Το δικαίωμα βέτο και η διακυβέρνηση δι' αντιπροσώπων περικόπηκαν σε 62 τομείς, ενώ στο σύνταγμα ήταν 61. Το καινούργιο είναι ότι στις 2 800 σελίδες της συνθήκης προστέθηκαν τώρα 255 σελίδες με αλλαγές κάνοντας το κείμενο δυσνόητο για οποιονδήποτε δεν είναι ειδικός - και πάλι μία ύπουλη και απαίσια συμπεριφορά. Το νέο σύνταγμα της ΕΕ θα φθάνει τις 3 000 σελίδες ενώ αυτό που απορρίφθηκε, είχε 560. Αυτό προέκυψε από την επονομαζόμενη μικρή συνθήκη του Sarkozy. Φανταστείτε να απευθυνθείτε στους πολίτες υποσχόμενοι μια πρακτική μικρή συνθήκη και μετά να τους παρουσιάσετε ξανά το σύνταγμα που απορρίφθηκε, τώρα όμως χωρίς δημοψήφισμα -άλλη μία ύπουλη και απαίσια συμπεριφορά.
<P>
Δεν υπάρχει κανένας νόμος που μπορεί να υιοθετηθεί βάσει του συντάγματος αλλά δεν μπορεί να υιοθετηθεί και βάσει της νέας συνθήκης. Τα δύο αυτά κείμενα είναι ταυτόσημα όσον αφορά τις νομικές υποχρεώσεις. " διαφορά βρίσκεται στο όνομα και στο ότι το δεύτερο ξεφορτώνεται τα δημοψηφίσματα - και πάλι μία ύπουλη και απαίσια συμπεριφορά.
<P>
Δειλοί! Ελάτε λοιπόν να παρουσιάσετε τα σχέδιά σας στους ψηφοφόρους. Υπογράψτε την αναφορά για τα δημοψηφίσματα στην ηλεκτρονική διεύθυνση www.x09.eu.
<SPEAKER ID="032" NAME="Frank Vanhecke">
εξ ονόματος της Ομάδας ITS. - (NL) Κύριε Πρόεδρε, πέρα από τους ενδοιασμούς του προηγούμενου ομιλητή για το ότι κατά τα φαινόμενα μας επιβάλλεται με εντελώς αντιδημοκρατικό τρόπο μια νέα συνθήκη για ένα σύνταγμα για την Ευρώπη, η ευρωπαϊκή Προεδρία προφανώς έχει κάνει τρόπον τινά πρωταρχικό της στόχο να επιτύχει μία σημαντική εξέλιξη όσον αφορά μία κοινή ευρωπαϊκή πολιτική για τη μετανάστευση. Το λιγότερο που μπορεί κανείς να πει ως προς αυτό είναι πως μία τέτοια πολιτική σε ευρωπαϊκό επίπεδο, που αποφασίστηκε σε κλειστές κλίκες με τον ιδιαίτερα αμφισβητήσιμο τρόπο με τον οποίο λαμβάνουν τις αποφάσεις τους η Επιτροπή και το Συμβούλιο, με τον οποίο είμαστε δυστυχώς ήδη εξοικειωμένοι, θα ήταν εντελώς αντιδημοκρατική.
<P>
Το πρόβλημα της μετανάστευσης πλήττει προσωπικά τους πολίτες μας και την ιδιωτική τους ζωή. Επίσης, κατά την άποψή μου, η μετάθεση της λήψης αποφάσεων για τον τομέα αυτόν στο ευρωπαϊκό επίπεδο χωρίς διαφάνεια για κανένα δεν είναι μόνο αντιδημοκρατική, αλλά απόλυτα επικίνδυνη.
<P>
" πορτογαλική πρόταση να "διοχετευθεί" η παράνομη μετανάστευση μέσω της νόμιμης είναι απίστευτα παράλογη. " παράνομη μετανάστευση πρέπει να αντιμετωπιστεί με μία πολιτική "οφθαλμόν αντί οφθαλμού", με μία σταθερή πολιτική εντοπισμού και απέλασης, με στεγανούς ελέγχους στα σύνορα, καθώς και με ευρωπαϊκά κέντρα υποδοχής και κράτησης στις χώρες προέλευσης ή τουλάχιστον στην ήπειρο όπου βρίσκονται.
<P>
Όσον αφορά αυτό που περιγράφηκε ως η "απόλυτη ανάγκη" για νόμιμη μετανάστευση, θα ήθελα να υπογραμμίσω ότι η Ευρώπη έχει ήδη περίπου 20-25 εκατομμύρια ανέργους, στους οποίους συμπεριλαμβάνονται εκατομμύρια ανέργων μεταναστών, με όλα όσα αυτό συνεπάγεται. Ένα νέο κύμα νόμιμης μετανάστευσης με όλες τις "επανενώσεις οικογενειών" που αυτό θα συνεπάγεται, δεν θα σήμαινε παρά την εκθετική αύξηση των ιδιαίτερα σοβαρών προβλημάτων της ενσωμάτωσης και της αφομοίωσης.
<P>
Εάν το θέμα αφορά μόνο τους εξαιρετικά εξειδικευμένους εργαζομένους -πράγμα για το οποίο αμφιβάλλω- τότε οργανώνουμε μία εντελώς σκανδαλώδη διαρροή επιστημονικού δυναμικού από τις φτωχές χώρες. Ή μήπως η πρόθεση πίσω από όλα αυτά είναι να κρατήσουμε αυτές τις χώρες φτωχές και υποανάπτυκτες; Τότε ας μας το πει αυτό το Συμβούλιο.
<SPEAKER ID="033" NAME="Maciej Marian Giertych" AFFILIATION="NI">
(PL) Κύριε Πρόεδρε, τι συζητάμε σήμερα; Ένα σύνταγμα για την Ευρώπη. Συζητάμε για ένα κείμενο με διαφορετικό όνομα, διαφορετική διατύπωση, αλλά το ίδιο ουσιαστικό περιεχόμενο με το σύνταγμα που έχει ήδη απορριφθεί. Υποτίθεται πως αυτό είναι ένα κείμενο μικρότερης σημασίας και γι' αυτό δεν χρειάζεται να τεθεί σε δημοψήφισμα. Εδώ η πολιτική ελίτ της ΕΕ, στην οποία συγκαταλέγονται μέλη του Σώματος, η Ευρωπαϊκή Επιτροπή και εθνικές κυβερνήσεις, προσπαθεί να εξαπατήσει τους ψηφοφόρους και τους λαούς της.
<P>
Πρόκειται να υποστηρίξουμε μία μεταρρυθμιστική συνθήκη που στην πραγματικότητα είναι το ευρωπαϊκό σύνταγμα, το μετονομασμένο ευρωπαϊκό σύνταγμα που απέρριψαν με δημοψήφισμα οι ψηφοφόροι στη Γαλλία και τις Κάτω Χώρες ενώ ορισμένες άλλες χώρες δεν το επικύρωσαν εντός του προκαθορισμένου χρόνου.
<P>
Ας θυμηθούμε τα λόγια της Angela Merkel, και τα αναφέρω επί λέξει: να χρησιμοποιήσουμε διαφορετική ορολογία χωρίς να αλλάξει το νομικό περιεχόμενο, για παράδειγμα όσον αφορά τον τίτλο της συνθήκης, την ονομασία των νομοθετικών πράξεων και τον υπουργό Εξωτερικών της Ένωσης. Τέλος της παράθεσης.
<P>
Ακριβώς αυτό έγινε και μας ζητείται να δεχτούμε αυτήν την απάτη. Δεν πρέπει να εξαπατήσουμε ούτε τους εαυτούς μας ούτε τους ψηφοφόρους μας.
<SPEAKER ID="034" NAME="João de Deus Pinheiro" AFFILIATION="PPE-DE">
(PT) Στη σημερινή μου αγόρευση θα ήθελα να εκφράσω προσωπικά και εξ ονόματος της Ομάδας που εκπροσωπώ στο Σώμα τη βαθιά μου θλίψη για την απώλεια του Fausto Correia. Ήταν ένας άνθρωπος με πεποιθήσεις, ήταν όμως και ένας ευγενικός και πολύ καλός άνθρωπος, ένας άνθρωπος με μεγάλη αλληλεγγύη. Θα μας λείψει πολύ.
<P>
Δεύτερον, θα ήθελα να πω ότι η πορτογαλική Προεδρία έδειξε αποφασιστικότητα -αυτό πρέπει να το υπογραμμίσουμε- και δεν επέτρεψε τροποποιήσεις των στόχων της συνθήκης που είχαν συμφωνηθεί από τους αρχηγούς κρατών και κυβερνήσεων. Είμαστε βέβαιοι ότι θα παραμείνει σταθερή και ότι θα έχουμε μία νέα συνθήκη πριν από τις 20 Οκτωβρίου. Ως εκ τούτου δεν θα πω κάτι παραπάνω.
<P>
Όσον αφορά τη στρατηγική της Λισαβόνας, πρέπει να συγχαρώ την Προεδρία και την Επιτροπή διότι τελικά κατάλαβαν αυτό που λέγαμε εδώ και πολύ καιρό: η στρατηγική της Λισαβόνας δεν θα αποδώσει παρά μόνον εάν παραχωρηθούν στην Επιτροπή στο πλαίσιο της στρατηγικής αυτής ευρύτερες εξουσίες από εκείνες που της δόθηκαν το 2000. " κατάλληλη γραμμή που θα έπρεπε να ακολουθήσουμε είναι να ενισχύσουμε τον ρόλο της Επιτροπής κάνοντάς τον το κεντρικό σημείο της στρατηγικής της Λισαβόνας, ελπίζουμε δε ότι μία τέτοια νέα προσέγγιση θα μπορούσε μακροπρόθεσμα να αποδώσει.
<P>
Τέλος, είναι καλό σημάδι το γεγονός ότι η παγκοσμιοποίηση θα συμπεριληφθεί στη συζήτηση στην επόμενη άτυπη σύνοδο κορυφής διότι ο κόσμος που ζούμε σήμερα, περιστρέφεται γύρω από την παγκοσμιοποίηση και δεν μπορούμε να σκεφτούμε πως οι σύνοδοι κορυφής με την Αφρική ή τη Ρωσία -που ελπίζουμε πως θα σημειώσουν μεγάλη επιτυχία- ή η συζήτηση για την ισοτιμία του ιαπωνικού γιεν ή του αμερικανικού δολαρίου δεν εντάσσονται στο φαινόμενο της παγκοσμιοποίησης.
<P>
Πρέπει να υπογραμμιστεί -όπως υπογράμμισε και η Επιτροπή- ότι είναι σημαντικό να έχουμε κοινούς κανόνες για τις διεθνείς συναλλαγές και το άνοιγμα των αγορών, είναι δε εξίσου σημαντικό να υπάρχει αμοιβαιότητα στις συμφωνίες μας με άλλους εταίρους στον τομέα των επιχειρήσεων και του εμπορίου. Αυτό είναι ένα ουσιαστικό σημείο και έτσι, ακόμα κι αν αυτός ήταν ο μόνος λόγος, θα αρκούσε για να επαινέσουμε αυτήν την ανακοίνωση της Επιτροπής.
<P>
Κύριε Lobo Antunes, σας εύχομαι κάθε επιτυχία στην άτυπη σύνοδο κορυφής που ίσως να είναι μία από τις σημαντικότερες των τελευταίων ετών στην Ευρωπαϊκή Ένωση.
<SPEAKER ID="035" NAME="Jo Leinen" AFFILIATION="PSE">
(DE) Κύριε Πρόεδρε, κυρίες και κύριοι συνάδελφοι, πιστεύω ότι πρέπει να επαινέσουμε την πορτογαλική Προεδρία για τον τρόπο με τον οποίο διεξήγαγε τις διαπραγματεύσεις: με μεγάλη αφοσίωση και πολύ στοχοθετημένα.
<P>
Θεωρώ καλό το γεγονός ότι ακολουθήσατε πιστά την εντολή του Ιουνίου, με λίγες εξαιρέσεις, και απορρίψατε τα πολυάριθμα επιπρόσθετα αιτήματα, από το αίτημα της Ευρωπαϊκής Κεντρικής Τράπεζας για ένα άρθρο ως την επιθυμία της Αυστρίας να περιορίσει τον αριθμό των αλλοδαπών φοιτητών. Τίποτα από αυτά δεν έχει θέση στη νέα συνθήκη και πιστεύω ότι βρίσκεστε στην τελική ευθεία. Τώρα δεν υπάρχουν πια πολλά εμπόδια για να επιτύχουμε συμφωνία για τη νέα συνθήκη.
<P>
Οι αυτοεξαιρέσεις είναι λυπηρές και δίνουν την εντύπωση της διαφωνίας και της έλλειψης ενότητας. Διασπούν την ΕΕ, ενώ η λήψη αποφάσεων στον τρίτο πυλώνα απαιτεί χρόνο. Είναι πραγματικά λυπηρές, ιδίως αυτά που ζήτησε το "νωμένο Βασίλειο. Ο Andrew Duff μίλησε για μία νοοτροπία αυτοεξυπηρέτησης. Ελπίζω αυτό να μη δημιουργήσει προηγούμενο.
<P>
Εγώ πιστεύω ότι ικανοποιήθηκαν όλα τα βασικά αιτήματα του Λονδίνου. Διάβασα με ανησυχία τι συζητούσαν χθες ακόμα στη Βουλή των Κοινοτήτων. Δεν μπορεί να ειπωθεί πια τίποτα άλλο γι' αυτά. Θα ήταν εντελώς απαράδεκτο να προβληθούν τώρα ακόμα περισσότερα αιτήματα.
<P>
Το αίτημα της Πολωνίας να παγιωθεί με κάποιον τρόπο το σύστημα των Ιωαννίνων θα συζητηθεί, όμως δεν μπορεί να αυξηθεί η δυνατότητα μπλοκαρίσματος. Αυτό που θέλουμε, είναι η αύξηση της ικανότητας για δράση. Αυτό πρέπει να παραμείνει μία εξαιρετική περίπτωση. Ήταν μία συμφωνία κυρίων και δεν πρέπει να γίνει κανόνας.
<P>
Θέλω να μπορέσουμε μαζί με την Επιτροπή και το Συμβούλιο να διακηρύξουμε σε αυτήν την αίθουσα τον Χάρτη με τα τρία θεσμικά όργανα. Θα ήταν πραγματικά καλό να στείλουμε αυτό το μήνυμα στους πολίτες. Θα ήθελα επίσης να περιληφθεί στη συνθήκη το αίτημα της κ. Wallström να δοθεί στους πολίτες το δικαίωμα ενημέρωσης. Τα δύο τρίτα των πολιτών αισθάνονται πως δεν έχουν ενημέρωση. Αυτή θα ήταν μια καλή προσθήκη στη συνθήκη.
<P>
Κύριε Προεδρεύοντα του Συμβουλίου, το Κοινοβούλιο θα κάνει ό,τι μπορεί για να εξασφαλίσει ότι θα έχουμε τη συνθήκη της Λισαβόνας. Ευχαριστώ τους τρεις εκπροσώπους μας, καθώς και τον Πρόεδρο που θα φροντίσει γι' αυτό στη σύνοδο της Λισαβόνας.
<SPEAKER ID="036" NAME="Sophia in 't Veld" AFFILIATION="ALDE">
(EN) Κύριε Πρόεδρε, μετά μεγάλης μου λύπης διαπιστώνω ότι τα δικαιώματα των πολιτών σαφώς δεν βρίσκονται στο επίκεντρο της νέας Συνθήκης. Δυστυχώς, ο Χάρτης Θεμελιωδών Δικαιωμάτων θυσιάστηκε στο βωμό του φόβου της κυβέρνησης των Κάτω Χωρών για δημοψήφισμα. Ο Χάρτης Θεμελιωδών Δικαιωμάτων πρέπει να είναι νομικά δεσμευτικός πλήρως και για όλους, γιατί ο Χάρτης Θεμελιωδών Δικαιωμάτων είναι η εφαρμογή στην πράξη των κοινών μας αξιών.
<P>
Τι σημαίνει λοιπόν η ρήτρα εξαίρεσης; Αποτελεί ρήτρα εξαίρεσης από αυτές τις κοινές αξίες; Ή σημαίνει ότι η Πολωνία και η βρετανική κυβέρνηση υποστηρίζοντας τις κοινές αξίες περιορίζονται απλά στα λόγια και στη συνέχεια στερούν από τους πολίτες τους το μέσο για να διεκδικήσουν τα δικαιώματά τους; Τι σημαίνει η ρήτρα εξαίρεσης; Δεν δημιουργούμε εδώ επικίνδυνο προηγούμενο; Ας αναρωτηθούμε, θα έχουν οι μελλοντικές χώρες, τα μελλοντικά κράτη μέλη το ίδιο δικαίωμα αυτοεξαίρεσης; Αν η Τουρκία, μια χώρα η οποία θέλω πολύ να ενταχθεί στην Ευρωπαϊκή Ένωση, ζητήσει να αυτοεξαιρεθεί από τον Χάρτη Θεμελιωδών Δικαιωμάτων, θα της χορηγηθεί το ίδιο δικαίωμα;
<P>
Το άλλο ζήτημα είναι ότι μεταξύ του Συντάγματος και της Συνθήκης, δημιουργήθηκε κατά κάποιο τρόπο ένα πρόσθετο, χαμηλότερο επίπεδο προστασίας των δεδομένων - ένα χαμηλότερο επίπεδο το οποίο ισχύει για τον τομέα της κοινής εξωτερικής πολιτικής και πολιτικής ασφάλειας. Προβλέπω ότι στο μέλλον τα κράτη μέλη θα προσπαθήσουν να παρακάμψουν τους κανόνες προστασίας των δεδομένων βαφτίζοντας, για παράδειγμα, τα αντιτρομοκρατικά μέτρα ως κοινή εξωτερική πολιτική και πολιτική ασφάλειας αντί για μέτρα στον τομέα της αστυνομικής και δικαστικής συνεργασίας.
<P>
Τέλος, θα ήθελα να ζητήσω από την Επιτροπή και τα κράτη μέλη, αμέσως μετά την υπογραφή της Συνθήκης, να εξετάσουν το ενδεχόμενο να ενεργούν υπό το πνεύμα της νέας Συνθήκης και να εμπλέξουν το Ευρωπαϊκό Κοινοβούλιο ως πλήρη συννομοθέτη σε θέματα δικαιοσύνης και εσωτερικών υποθέσεων και να γεφυρώσουν με ταχείς ρυθμούς το δημοκρατικό χάσμα το οποίο βιώνουμε για τόσο μεγάλο χρονικό διάστημα.
<SPEAKER ID="037" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, οι αρχηγοί κρατών και κυβερνήσεων προσπαθούν και πάλι να αλλάξουν τον τρόπο λειτουργίας της Ευρωπαϊκής Ένωσης με μία νέα συνθήκη. " φροντίδα αυτή για τους λαούς της Ευρώπης και το μέλλον τους είναι συγκινητική.
<P>
Δεν είναι ωστόσο δυνατό οι αποφάσεις μίας άτυπης συνόδου κορυφής να αντικαταστήσουν τη δημοκρατική οδό των δημοψηφισμάτων στα επιμέρους κράτη για την αποδοχή ή όχι της συνθήκης. Αυτό θα συνιστούσε απάτη σε βάρος των κρατών μελών που έχουν δικαίωμα να αποφασίσουν ανεξάρτητα για ένα τόσο σημαντικό ζήτημα.
<P>
" παλιά συνταγματική συνθήκη πέρασε από μία επεξεργασία που βασικά συνίσταται σε μια μικρή τροποποίηση του κειμένου. Αυτό επιτρέπει να παρουσιάζεται το έγγραφο αυτό συνολικά, ανάλογα με τις πολιτικές ανάγκες της στιγμής, είτε ως εντελώς καινούργιο, είτε ως η προηγούμενη συνθήκη χωρίς βασικές αλλαγές. Ως εκ τούτου θα ήθελα να ρωτήσω πώς ορίζουν το εν λόγω έγγραφο το Συμβούλιο και η Επιτροπή. Είναι μία νέα συνθήκη ή μία εξωραϊσμένη εκδοχή της παλιάς συνθήκης, και θα αρχίσει η διαδικασία επικύρωσης του κειμένου αυτού από την αρχή σε όλα τα κράτη μέλη;
<SPEAKER ID="038" NAME="Johannes Voggenhuber" AFFILIATION="Verts/ALE">
(DE) Κύριε Πρόεδρε, όποιος έχει παρακολουθήσει τις επιθέσεις των κυβερνήσεων εναντίον του συντάγματος κατά τον περασμένο χρόνο, που το έκαναν αγνώριστο και ακατανόητο και του στέρησαν το πνεύμα του και την ευρωπαϊκή του ακτινοβολία, θα πρέπει να παραδεχτεί ότι όλα αυτά δεν έχουν καμία σχέση με αυτό που ήθελαν οι πολίτες -ακόμα και εκείνοι που είπαν "όχι" στη Γαλλία και τις Κάτω Χώρες.
<P>
Όποιος όμως είχε τη δυνατότητα να παρατηρήσει την υπομονή και τον χρόνο που αφιερώνονται τώρα σε όσα συμβαίνουν κατά την προετοιμασία της διακυβερνητικής διάσκεψης, βλέπει ότι οι κυβερνήσεις, οι νομικοί και οι υπηρεσίες τους έπεσαν πάνω στη δομή του συντάγματος σαν τερμίτες. Από αυτή τη συνθήκη αφαιρέθηκε ο ένας κόκκος μετά τον άλλον, το ένα στοιχείο μετά το άλλο. Απορώ πραγματικά γιατί κανένας δεν ρωτάει τις κυβερνήσεις τι κάνουν εδώ. Αυτό που βλέπουμε να ανασταίνεται στην Ευρώπη είναι πραγματικά μόνο η εξουσία τους, είναι πραγματικά έλλειψη επίγνωσης των προσδοκιών των ανθρώπων ή είναι καθαρός εθνικισμός;
<P>
" γλώσσα! Σήμερα με ρώτησε μία αντιπροσωπεία μελών του κοινοβουλίου της Αυστρίας: πώς να κάνω κατανοητό το "ναι" σου σε αυτό το σύνταγμα σε οποιονδήποτε άνθρωπο; Δεν μπορώ να το διαβάσω. Δεν μπορώ πια να το καταλάβω. Δεν ξέρω πια τι σημαίνουν τα κείμενα, οι παραπομπές, οι υποσημειώσεις και οι παγίδες του.
<P>
Πιστεύω ότι στο τέλος αυτής της διακυβερνητικής διάσκεψης διαφαίνεται μία Ευρώπη, στην οποία για πρώτη φορά στην ιστορία οι άνθρωποι δεν θα μπορούν πια να καταλάβουν την πολιτική τάξη μέσα στην οποία ζουν. Και τότε θα χάσετε πολλούς υποστηρικτές, ακόμα και εκείνους που αγωνίστηκαν για πολλά χρόνια για το σύνταγμα αυτό.
<P>
Θεμελιώδη δικαιώματα! Κυρία Αντιπρόεδρε της Επιτροπής, επικαλείστε το πνεύμα του συμβιβασμού. Γιατί όμως δεν επικαλείστε τη φύση των παγκόσμιων θεμελιωδών και ανθρωπίνων δικαιωμάτων, που κάνει αδιανόητη για μας τη δημιουργία μίας κοινότητας αξιών όπου λίγα κράτη δηλώνουν "εγώ όμως δεν ανήκω σε αυτήν την κοινότητα αξιών"; Πώς να αντιμετωπίσουμε έναν κ. Πούτιν και να του πούμε: είμαστε μία μεγάλη κοινότητα αξιών που υπερασπίζεται τα παγκόσμια ανθρώπινα δικαιώματα -εκτός από μερικούς από εμάς; Αυτό το κενό στην αξιοπιστία της Ευρώπης είναι τόσο μεγάλο ώστε να μη μπορούμε να επικαλεστούμε εδώ το πνεύμα του συμβιβασμού! Πρόκειται για ένα εντελώς διαφορετικό πνεύμα. Αυτό που κυριαρχεί εδώ είναι ένας μεγάλος πολιτικός δαίμονας. Εγώ δεν πιστεύω πως αυτό που συμβαίνει αυτή τη στιγμή εδώ θα τύχει της έγκρισης των πολιτών, την οποία άλλωστε δεν επιδιώκουμε πλέον.
<SPEAKER ID="039" NAME="Pedro Guerreiro" AFFILIATION="GUE/NGL">
(PT) Κύριε Πρόεδρε, θα ήθελα να αρχίσω την αγόρευσή μου εκφράζοντας τη λύπη μου και τη λύπη της Ομάδας μου για τον θάνατο του συναδέλφου μας Fausto Correia.
<P>
Σχετικά με το θέμα της μεταρρύθμισης των συνθηκών, η προεδρία του Συμβουλίου απλά επανέλαβε ότι ελπίζει πως θα φθάσει σε ένα επόμενο στάδιο, όχι στο τελικό στάδιο, της διαδικασίας ανάνηψης του σχεδίου που παρουσιάστηκε στο ευρωπαϊκό σύνταγμα. Να κάνει δηλαδή ένα ακόμα βήμα στη διαδικασία επιβολής του περιεχομένου μίας συνθήκης που απορρίφθηκε, η οποία ξεκίνησε στις αρχές Ιουνίου υπό την ηγεσία της γερμανικής Προεδρίας, παρουσιάζοντάς το με διαφορετική μορφή, προσπαθώντας να προχωρήσει ερήμην και αντίθετα με την εκφρασμένη βούληση του λαού, πράγμα που συνιστά μία πραγματική πολιτική απάτη.
<P>
Αυτή η συνθήκη είναι μία απόπειρα να ανοίξει ο δρόμος για νεοφιλελεύθερες πολιτικές που είναι ενάντιες στα κεκτημένα κοινωνικά δικαιώματα και τις προόδους και υπηρετεί τα συμφέροντα των μεγάλων πολυεθνικών. Επιβάλλεται η ομοσπονδιακή δομή υπό την κυριαρχία των μεγάλων δυνάμεων μέσα σε ένα πλαίσιο που δίνει στην Ένωση νομική προσωπικότητα, όπου τα κράτη χάνουν τις εξουσίες τους και η Ευρωπαϊκή Ένωση θεωρείται πυλώνας του ΝΑΤΟ. Αυτό γίνεται για να ευνοηθεί η ανάμιξη και ο παρεμβατισμός υπέρ των συμφερόντων των μεγάλων δυνάμεων. Πρόκειται για μια συνθήκη που έχει ως στόχο τη δημιουργία ενός οικονομικού, πολιτικοστρατιωτικού συνασπισμού με ιμπεριαλιστικές φιλοδοξίες. Πρόκειται για μία συνθήκη που δεν θα ξεπεράσει τις βαθιές και αθεράπευτες αντιφάσεις αυτής της ευρωπαϊκής ολοκλήρωσης, αλλά αντίθετα τείνει να τις οξύνει.
<P>
Εμείς από την πλευρά μας θα συνεχίσουμε να καταδικάζουμε τους πραγματικούς στόχους αυτής της συνθήκης, να υποστηρίζουμε ότι πρέπει να απορριφθεί και να απαιτούμε ευρύ εθνικό διάλογο και διαβούλευση με τον λαό της Πορτογαλίας υπέρ μίας Ευρώπης της συνεργασίας για την πρόοδο και την ειρήνη μεταξύ κυρίαρχων κρατών με ίσα δικαιώματα.
<P>
Τέλος, θα ήθελα να εκφράσω την υποστήριξή μου για τη μεγάλη διαδήλωση που προωθεί η CGTP-IN και θα γίνει στη Λισαβόνα στις 18 Οκτωβρίου.
<SPEAKER ID="040" NAME="Patrick Louis" AFFILIATION="IND/DEM">
(FR) Κύριε Πρόεδρε, κυρίες και κύριοι, είτε προκαλεί χαρά είτε αγανάκτηση, όλος ο κόσμος συμφωνεί, η συνθήκη που θα υπογραφεί στη Λισαβόνα είναι επιχείρηση ανακύκλωσης του Ευρωπαϊκού Συντάγματος, που απορρίφθηκε με δύο λαϊκά δημοψηφίσματα το 2005. Όπως το επεσήμανε χθες μια έκθεση της Βουλής των Κοινοτήτων, τα περιέχει όλα: την υπεροχή του ευρωπαϊκού δικαίου, ακόμη και του παράγωγου δικαίου, επί του εθνικού δικαίου, ακόμη και συνταγματικού δικαίου, τη νομική προσωπικότητα της Ένωσης, η οποία θα επιτρέπει στην Επιτροπή να υποκαθιστά τα κράτη στη διεθνή πολιτική, τον υπουργό εξωτερικών με άλλη ονομασία, καθώς και τη σημαντικότερη μεταβίβαση αρμοδιοτήτων ολόκληρης της ιστορίας της ευρωπαϊκής οικοδόμησης· τουλάχιστον σαράντα νέους τομείς καθώς και το τεράστιο πεδίο των θεμελιωδών δικαιωμάτων.
<P>
Σε αυτό το ημικύκλιο όπου έχουμε συνεχώς στο στόμα τη λέξη "δημοκρατία", θα ήθελα να προσπαθήσω να κάνω έκκληση στη συνείδηση της καθεμιάς και του καθενός από εσάς. Ποιος ειλικρινής δημοκράτης μπορεί να θεωρήσει φυσιολογικό να τεθεί σε ισχύ ένα κείμενο το οποίο ο λαός απέρριψε με δημοψήφισμα; Γιατί να στερήσουμε από τους λαούς το δικαίωμά τους να εκφράσουν τη γνώμη τους για τη να συνθήκη και σχετικά με κάθε νέα διεύρυνση; Τι είδους πολιτικό καθεστώς πιστεύετε ότι οικοδομείτε με το να υπαγάγετε λίγο περισσότερο τις δημοκρατίες μας σε ένα σύστημα που χαρακτηρίζεται από την απουσία διάκρισης των εξουσιών, υποχρέωσης πολιτικής λογοδοσίας των κυβερνήσεων και εκπροσώπησης του λαού, εκτός του ενιαίου ευρωπαϊκού λαού;
<P>
Ο ιταλός φεντεραλιστής Tomaso Padoa-Schioppa απάντησε ήδη. Αναφέρω επί λέξει: "Μεταξύ των δύο πόλων της λαϊκής συναίνεσης και της ηγεσίας ορισμένων κυβερνήσεων, η Ευρώπη δημιουργήθηκε ακολουθώντας τη μέθοδο που θα μπορούσαμε να ορίσουμε με τον όρο πεφωτισμένο δεσποτισμό". Έχει δίκιο! Και το όχι του λαού στον πεφωτισμένο δεσποτισμό τους έπεισε τους φεντεραλιστές να προχωρήσουν εκ νέου μεταμφιεσμένοι. Διότι η μόνη διαφορά μεταξύ της απορριφθείσας συνταγματικής συνθήκης και της επερχόμενης συνθήκης, είναι ότι η πρώτη δεν ψευδόταν.
<SPEAKER ID="041" NAME="James Allister" AFFILIATION="NI">
(EN) Κύριε Πρόεδρε, βάσει προηγούμενης συμπεριφοράς, υποψιάζομαι ότι το Συμβούλιο θα είναι η περίστασή κατά την οποία οι βρετανικές κόκκινες γραμμές θα γίνουν ροζ μουτζούρες, οι οποίες αργότερα θα εξαλειφθούν πλήρως από το ευνοϊκά διακείμενο προς την ομοσπονδιοποίηση Ευρωπαϊκό Δικαστήριο. Αυτοεξαίρεση, συμμετοχή, σύγχυση, η βρετανική κυβέρνηση θα υποστηρίξει ότι πέτυχε νίκη, άλλοι θα δείξουν δημόσια ανεκτικότητα, γνωρίζοντας ότι οποιαδήποτε προφανής παραχώρηση είναι ουσιαστικά ανούσια. Όλο αυτό γίνεται προς εξαπάτηση του βρετανικού κοινού και για το κάνουν να πιστέψει ότι η Μεταρρυθμιστική Συνθήκη διαφέρει πράγματι ουσιαστικά από το απορριφθέν Σύνταγμα, ενώ προφανέστατα δεν συμβαίνει κάτι τέτοιο.
<P>
Τώρα που ο Gordon Brown απέφυγε τη διενέργεια εκλογών, η ανάγκη για ένα βρετανικό δημοψήφισμα είναι μεγαλύτερη από ποτέ. " μη διενέργεια εκλογών σημαίνει ότι η διακήρυξη της δέσμευσης για διενέργεια δημοψηφίσματος του Εργατικού Κόμματος το 2005 πρέπει να τηρηθεί. " μη διενέργεια δημοψηφίσματος σημαίνει μη εντολή για τον κ. Brown να προχωρήσει σε επικύρωση και αυτό το συμπέρασμα θα πρέπει να αποτελέσει τη βάση για την ένωση όλων των δημοκρατών στο "νωμένο Βασίλειο.
<SPEAKER ID="042" NAME="Timothy Kirkhope" AFFILIATION="PPE-DE">
(EN) Κύριε Πρόεδρε, θα ήθελα να ευχαριστήσω το Συμβούλιο και την Επιτροπή για τις δηλώσεις τους. " άτυπη σύνοδος κορυφής στη Λισαβόνα αναμένεται να είναι ένα γεγονός ύψιστης σημασίας λόγω της δημοσίευση του σχεδίου της Μεταρρυθμιστικής Συνθήκης, στην οποία θα εστιάσουν οι αρχηγοί κρατών και κυβερνήσεων κατά την εκεί συνάντησή τους. Ωστόσο, η διαδικασία της ΔΔ έγινε με μεγάλη βιασύνη. Πράγματι, η βρετανική κυβέρνηση δηλώνει ότι είχε μόνο δύο μέρες στη διάθεσή της για να εξετάσει το σχέδιο εντολής. Οι προτάσεις είναι, βέβαια, όπως ειπώθηκε και από άλλους ομιλητές, λίγο πολύ οι ίδιες με αυτές που περιλαμβάνονταν στο αρχικό συνταγματικό κείμενο.
<P>
Ο βρετανός πρωθυπουργός αντιμετωπίζει ένα πρόβλημα. Λέγεται εμπιστοσύνη - εμπιστοσύνη στα λεγόμενά του. Τις τελευταίες εβδομάδες είχε ενθαρρύνει τους υπουργούς του να συζητούν έντονα για την προοπτική διενέργειας εκλογών στο "νωμένο Βασίλειο και στη συνέχεια, όταν παρουσιάστηκαν δυσκολίες στις πολιτικές εξελίξεις, υποχώρησε. Θεωρώ ότι οι ευρωπαίοι ομόλογοί του, οι ευρωπαίοι ηγέτες θα πρέπει να είναι πολύ προσεκτικοί γιατί οτιδήποτε και αν πει στην Λισαβόνα, είναι πιθανό να εννοεί κάτι εντελώς διαφορετικό. Οι βρετανοί συντηρητικοί, φυσικά, θα συνεχίσουν να ζητούν δημοψήφισμα για τη Συνθήκη. Δημοψήφισμα ζητεί και η συντριπτική πλειοψηφία των βρετανών, συμπεριλαμβανομένης της πλειοψηφίας των υποστηρικτών της κυβέρνησης. Αν ο πρωθυπουργός συνεχίσει να μην υποκύπτει σε αυτή την πίεση, παρά τη σαφή δεσμευτική υπόσχεση στο προεκλογικό μανιφέστο, τότε οι Βρετανοί θα πεισθούν περαιτέρω για την αναξιοπιστία του. Ο ηγέτης του κόμματός μου δήλωσε ότι αυτό θα μπορούσε να αποτελέσει κατάφωρη κατάχρηση εμπιστοσύνης - μια από τις σοβαρότερες και τις πλέον κατάφωρες καταχρήσεις εμπιστοσύνης της σύγχρονης πολιτικής.
<P>
Επίσης, εύχομαι η Ευρώπη να επικεντρωθεί περισσότερο στις οδούς της παγκοσμιοποίησης, στην καταπολέμηση της παγκόσμιας ένδειας και στην αντιμετώπιση της αλλαγής του κλίματος. Αυτά είναι τα διδάγματα που θα πρέπει να έχουμε αποκομίσει μέχρι σήμερα. Ελπίζω ότι ο πρωθυπουργός μας θα είναι ειλικρινής με το βρετανικό λαό όσον αφορά τα ζητήματα που θα τεθούν στη Λισαβόνα. Θέλουμε μια επιτυχημένη Ευρώπη, αλλά αυτή θα πρέπει να είναι μια Ευρώπη που επικεντρώνεται στα ζητήματα που οι άνθρωποι πράγματι υποστηρίζουν και κατανοούν.
<SPEAKER ID="043" NAME="Edite Estrela" AFFILIATION="PSE">
(PT) Θα ήθελα να αρχίσω ευχαριστώντας σας εξ ονόματος της αντιπροσωπείας των πορτογάλων σοσιαλιστών για τα συλλυπητήριά σας για τον θάνατο του αγαπημένου μου φίλου Fausto Correia. " απώλειά του είναι μεγάλη για όλους -για τη δημοκρατία της Πορτογαλίας, για το πορτογαλικό σοσιαλιστικό κόμμα και για το Σώμα.
<P>
Μία εβδομάδα πριν από την άτυπη σύνοδο, θέλω να είμαι αισιόδοξη και πιστεύω ότι θα επικρατήσει η φρόνηση. Θέλω να είμαι αισιόδοξη και πιστεύω ότι καθένα από τα 27 κράτη μέλη θα αναλάβει τις πολιτικές του ευθύνες απέναντι στους πολίτες του, απέναντι στους ευρωπαίους πολίτες και απέναντι στον κόσμο. Θέλω να πιστεύω ότι στις 19 Οκτωβρίου το Ευρωπαϊκό Συμβούλιο θα επιτύχει πολιτική συμφωνία και θα εγκρίνει τη μεταρρυθμιστική συνθήκη βάζοντας τέλος σε αυτό το αδιέξοδο που διήρκεσε πάρα πολύ.
<P>
Είμαι αισιόδοξη γιατί όλοι αντιλαμβανόμαστε την ανάγκη να ανταποκριθούμε στις προσδοκίες και τις αμφιβολίες των ευρωπαίων πολιτών που αναρωτιούνται δικαιολογημένα ποιο ρόλο παίζει σε παγκόσμιο επίπεδο η Ευρωπαϊκή Ένωση και ποια πλεονεκτήματα θα φέρει για το δικό τους μέλλον. Θέλω να είμαι αισιόδοξη γιατί όλοι γνωρίζουμε πως ο κόσμος παρακολουθεί την Ευρώπη και περιμένει ένα θετικό σημάδι. Όλοι γνωρίζουμε ότι ο κόσμος χρειάζεται μία ενωμένη Ευρώπη με συνοχή. Όλοι γνωρίζουμε ότι ο κόσμος δεν σταματά και η Ευρώπη δεν μπορεί να παραμείνει δέσμια των εθνικών εγωισμών της. Όλοι γνωρίζουμε ότι είναι ανάγκη να ξεφύγουμε από το αδιέξοδο για να διοχετεύσουμε τις ενέργειές μας στην προώθηση της οικονομικής ανάπτυξης, τη δημιουργία θέσεων εργασίας και την καταπολέμηση της κλιματικής αλλαγής. Αυτά αποτελούν προτεραιότητες.
<P>
Οι νομικοί πέτυχαν συμφωνία στην εκπόνηση του κειμένου της συνθήκης και των παραρτημάτων του. Τα τεχνικά και νομικά προβλήματα ήταν βέβαια πολύπλοκα, όμως λύθηκαν. " διακυβερνητική διάσκεψη εκπλήρωσε την εντολή που της είχε αναθέσει το Συμβούλιο. " πορτογαλική Προεδρία έκανε ό,τι μπορούσε για να ξεπεράσει τα εμπόδια. Το Ευρωπαϊκό Κοινοβούλιο επιτέλεσε το έργο του και στη διακυβερνητική διάσκεψη και έξω από αυτήν, η δε συμβολή των συναδέλφων μας Elmar Brok, Enrique Barón Crespo και Andrew Duff ήταν ανεκτίμητη. Αυτό σημαίνει πως μέχρι τώρα όλοι έκαναν το καθήκον τους με μεγάλη συναίσθηση ευθύνης και εντός των προθεσμιών. Τώρα ελπίζουμε πως δεν θα δημιουργηθούν τεχνητά εμπόδια που υπαγορεύονται περισσότερο από εφήμερες εθνικές πολιτικές συνθήκες παρά από αντικειμενικές επιφυλάξεις σχετικά με το περιεχόμενο της συνθήκης. Αν οι ίδιοι αρχηγοί κρατών και κυβερνήσεων που ενέκριναν την εντολή της διακυβερνητικής διάσκεψης υπαναχωρήσουν από όσα έχουν ήδη πει, αυτό κανένας δεν θα το καταλάβει. Θα ήταν αρνητικό για την εικόνα τους. Σε αυτήν την περίπτωση ασφαλώς θα μπαίναμε σε μία κρίση με απρόβλεπτες συνέπειες. Το κείμενο μπορεί να μην είναι το καλύτερο δυνατό, είναι όμως μια ευκαιρία και είναι καλύτερο από το τίποτα.
<P>
Επιτρέψτε μου να τελειώσω με τα λόγια του Jean Monnet: "Πάντα πίστευα ότι η Ευρώπη θα προέκυπτε μέσα από κρίσεις και θα ήταν το άθροισμα των λύσεών τους". Σοφά και προφητικά λόγια. Ας ελπίσουμε ότι η Ευρώπη μπορεί να γράψει ιστορία, να γράψει άλλη μια σελίδα στην ιστορία της δημιουργίας της Ευρώπης.
<SPEAKER ID="044" NAME="Alexander Lambsdorff" AFFILIATION="ALDE">
(DE) Κύριε Πρόεδρε, αγωνιστήκαμε στη συνταγματική διαδικασία -και τώρα στη διαδικασία προς τη μεταρρυθμιστική συνθήκη- με κάποια επιτυχία για περισσότερη δημοκρατία και αποτελεσματικότητα, όμως πραγματικά δεν μπορεί να γίνει λόγος για διαφάνεια. Θα μπορούσαμε να έχουμε ήδη διαβάσει στον τύπο όλα όσα παρουσίασε εδώ ως ενημέρωση του Σώματος η Προεδρία του Συμβουλίου. Καλό θα ήταν να είχε κάνει η Προεδρία μερικές ουσιαστικές δηλώσεις παραπάνω. Ο αγώνας για τη διαφάνεια πρέπει επομένως να συνεχιστεί! Το Κοινοβούλιο είχε συμμετάσχει πάρα πολύ στον αγώνα για περισσότερη νομιμότητα -και είμαι εξαιρετικά ευγνώμων στους εκπροσώπους μας γι' αυτό. " προστασία των δεδομένων στην κοινή εξωτερική πολιτική και πολιτική ασφαλείας, η μεγαλύτερη συμμετοχή του Κοινοβουλίου, η κατάργηση του τρίτου πυλώνα προς χάριν μίας κοινής πολιτικής δικαιοσύνης και εσωτερικών υποθέσεων, ο νομικά δεσμευτικός χαρακτήρας του χάρτη θεμελιωδών δικαιωμάτων, είναι όλα θέματα που είναι σημαντικά ακόμα και για τους φιλελεύθερους του κέντρου και βασίζονται στις κοινές μας αξίες.
<P>
Όσον αφορά τις αυτοεξαιρέσεις επιτρέψτε μου να πω τα εξής: μπορεί να γίνει διάκριση μεταξύ εκείνων που οφείλονται στην εσωτερική πολιτική και εκείνων που αφορούν την εξωτερική πολιτική. Στην εσωτερική πολιτική ίσως να αφορούν μία νομική κουλτούρα, εθνικές παραδόσεις και διαφορετικές απόψεις για κοινωνικές αξίες. Μπορώ ακόμα να καταλάβω, αν και όχι να εγκρίνω, το γεγονός ότι επιλέγουμε εδώ την αυτοεξαίρεση. Αυτό που δεν μπορώ καθόλου να καταλάβω ή να εγκρίνω, είναι τα εμπόδια που φέρνουν μερικά κράτη μέλη, και ιδίως το "νωμένο Βασίλειο, στον τομέα της κοινής εξωτερικής πολιτικής και πολιτικής ασφαλείας. Ο Timothy Kirkhope μόλις είπε πως πρέπει να αναπτύσσουμε πολιτική εκεί όπου την υποστηρίζουν οι πολίτες. Οι πολίτες υποστηρίζουν μία αξιόπιστη κοινή εξωτερική πολιτική και πολιτική ασφαλείας, που είναι αντικειμενικά αναγκαία ενόψει των προκλήσεων που αντιμετωπίζουμε: της καταπολέμησης της τρομοκρατίας, της κρίσης στη Μέση Ανατολή, της καταπολέμησης της φτώχειας, των μεταδοτικών ασθενειών και της μετανάστευσης. Εδώ υπάρχει μια σειρά προκλήσεων που μπορούμε να τις αντιμετωπίσουμε μόνο μαζί.
<P>
Ως εκ τούτου αναρωτιόμαστε αρκετά αντικειμενικά (και αυτό το έκανε ο Martin Schulz και πιστεύω ότι έχει απόλυτο δίκιο) ποιος θα αποφασίζει για το μέλλον του κόσμου σε είκοσι ή τριάντα χρόνια. Οι "νωμένες Πολιτείες, η Κίνα, η Ινδία και ... το "νωμένο Βασίλειο; Κανείς δεν το πιστεύει αυτό! Ούτε η Γερμανία ή η Γαλλία θα το κάνουν. Είτε θα το κάνουμε μαζί, είτε δεν θα το κάνουμε καθόλου! Ως εκ τούτου χρειαζόμαστε ένα ευρωπαϊκό πνεύμα και χρειαζόμαστε αυτή τη μεταρρυθμιστική συνθήκη!
<SPEAKER ID="046" NAME="Miguel Portas" AFFILIATION="GUE/NGL">
(PT) Επιτρέψτε μου να αναφερθώ στην έλλειψη διαφάνειας: ο χάρτης θεμελιωδών δικαιωμάτων αναφέρει ότι στην Ευρώπη "κανείς δεν μπορεί να καταδικαστεί στην ποινή του θανάτου ούτε να εκτελεστεί". Καλά ως εδώ, όμως η εικόνα αυτή δεν είναι πλήρης. Βάση για την ερμηνεία αυτού του άρθρου είναι το πλαίσιο της ευρωπαϊκής συνέλευσης, το οποίο θεσπίζει ορισμένες απαράδεκτες εξαιρέσεις. Για παράδειγμα, τα κράτη μπορούν να επαναφέρουν τη θανατική ποινή όταν υπάρχει άμεσος κίνδυνος πολέμου. Τι ιδέα είναι αυτή, κυρίες και κύριοι;
<P>
" ίδια πηγή δικαίου δίνει στους αξιωματούχους επιβολής του νόμου την άδεια να σκοτώνουν σε περίπτωση στάσης, ενώ επιτρέπει -παραθέτω ξανά- την "προληπτική κράτηση". Ασφαλώς θα θυμόσαστε τον Jean Charles de Menezes, που σκοτώθηκε το 2005 στο μετρό του Λονδίνου. Ήταν ένα ατυχές λάθος ή ένα έγκλημα που θα επιτρέπει η μελλοντική συνθήκη; Σήμερα ο José Sócrates και ο Durão Barroso μίλησαν στη Λισαβόνα κατά της θανατικής ποινής. Ποια εξουσία μπορεί να υποστηρίζει μία συνθήκη που τώρα την επαναφέρει από την πίσω πόρτα;
<SPEAKER ID="047" NAME="Alessandro Battilocchio" AFFILIATION="NI">
(IT) Κύριε Πρόεδρε, κυρίες και κύριοι, άλλοι συνάδελφοι θα το επιβεβαιώσουν στη μελλοντική συζήτηση, εγώ όμως πιστεύω ότι είναι σωστό να υπογραμμιστεί -και ενόψει της επικείμενης συνόδου κορυφής- ότι ευρωπαίος πολίτης είναι κάποιος που διαθέτει την υπηκοότητα κράτους μέλους βάσει της εθνικής νομοθεσίας.
<P>
Έτσι, πολίτης είναι όποιος απολαμβάνει τα δικαιώματα που του προσφέρει ένα τέτοιο καθεστώς, και ειδικά το δικαίωμα του εκλέγειν και εκλέγεσθαι ως μέλος του Ευρωπαϊκού Κοινοβουλίου. Όταν μιλούσαμε για χρόνια για το δικαίωμα ελεύθερης κυκλοφορίας, το δικαίωμα στην παιδεία, την υγεία, την εργασία και την αξιοπρέπεια, για ποιον εργαζόμασταν αν όχι για τους πολίτες που μας εξέλεξαν με δημοκρατικές εκλογές;
<P>
Θεωρώ εξίσου σημαντική τη διατήρηση του αμοιβαίου σεβασμού μεταξύ των κρατών μελών. Για δεκαετίες, μία συμφωνία κυρίων είχε παγιώσει την ίση βαρύτητα των τριών μεγαλύτερων κρατών μελών της ΕΕ μετά τη Γερμανία. Αυτό έχει παραβιαστεί αμέτρητες φορές γλωσσικά. Τώρα η πρόταση Lamassoure-Severin επιχειρεί να καταργήσει και αυτήν την ισότητα που αφορά την πολιτική βαρύτητα.
<P>
Εάν αυτό είναι το βασικό συναίσθημα, δεν θα πρέπει να εκπλησσόμαστε ιδιαίτερα που είναι τόσο δύσκολο να επιτευχθεί συμφωνία για να χαράξουμε μαζί ένα μέλλον.
<P>
" ευρωπαϊκή σύνοδος κορυφής θα πρέπει επομένως να εξετάσει σε βάθος τις ιδέες του ευρωπαίου πολίτη και της δημοκρατικής νομιμότητας.
<SPEAKER ID="048" NAME="Josef Zieleniec" AFFILIATION="PPE-DE">
(CS) Πιστεύω ότι κατά την προσεχή σύνοδο κορυφής της Λισαβόνας θα επιτευχθεί η τελική συμφωνία για τη διατύπωση της μεταρρυθμιστικής συνθήκης. " υπογραφή και η επικύρωσή της θα θέσουν τέλος στη θεσμική κρίση που προκάλεσαν τα δημοψηφίσματα στη Γαλλία και τις Κάτω Χώρες.
<P>
" θεσμική μεταρρύθμιση είναι αναγκαία, αλλά όχι αρκετή για να επιτύχει η ΕΕ στο πλαίσιο ενός πιο παγκοσμιοποιημένου κόσμου, και αναφορικά με τους πολίτες της. " θεσμική μεταρρύθμιση είναι απαραίτητο μέρος της λύσης, δεν είναι όμως η ίδια η λύση. Αφού τεθεί σε ισχύ η μεταρρυθμιστική συνθήκη, θα πρέπει να διεξαγάγουμε τη θεμελιώδη συζήτηση για τη μελλοντική κατεύθυνση που θα πάρει η ευρωπαϊκή ολοκλήρωση. Οι απαντήσεις στα οικονομικά και κοινωνικά ζητήματα, καθώς και στα ζητήματα ασφαλείας που αντιμετωπίζει η Ευρώπη θα πρέπει να αναζητηθούν σε μία αυστηρή αναθεώρηση των υφισταμένων πολιτικών.
<P>
Ο τελικός στόχος του ευρωπαϊκού σχεδίου και τα σχετικά θέματα που αφορούν τα σύνορα της ΕΕ πρέπει να έχουν κεντρική θέση σε αυτές τις συζητήσεις. Τα δημοψηφίσματα στη Γαλλία και τις Κάτω Χώρες και οι πολύπλοκες διαπραγματεύσεις για τη διατύπωση της μεταρρυθμιστικής συνθήκης δείχνουν ότι η βασική συζήτηση για τα περιεχόμενα του ευρωπαϊκού σχεδίου θα είναι μία πολύ μεγαλύτερη πρόκληση από ό,τι μέχρι σήμερα.
<P>
Γι' αυτό είναι τόσο σημαντικό να απαντήσουμε σωστά και άμεσα στην πρόταση του προέδρου Sarkozy για τη σύσταση μίας "επιτροπής σοφών" που θα έδινε την αναγκαία ώθηση και κατεύθυνση στη συζήτηση αυτή. Το εν λόγω όργανο θα πρέπει να έχει σαφή εντολή, δεν πρέπει όμως σε καμία περίπτωση να αποτελείται από εκπροσώπους των κυβερνήσεων των κρατών μελών. Αντίθετα, πρέπει να είναι μία ομάδα επίλεκτων διαπρεπών επιστημόνων, εξεχόντων επιχειρηματιών, πρώην διπλωματών και πολιτικών. Πρέπει να είναι προσωπικότητες που εμπνέουν φυσική αυθεντία και σεβασμό και όχι αξιωματούχοι με καθήκοντα που τους έχουν ανατεθεί από τις κυβερνήσεις τους. Ο σκοπός αυτής της επιτροπής δεν πρέπει να είναι να υποκαταστήσει τον δημόσιο διάλογο, αλλά να λειτουργήσει ως καταλύτης για τη συζήτηση και να παρουσιάσει συγκεκριμένες προτάσεις για το μέλλον της ευρωπαϊκής ολοκλήρωσης.
<P>
Κύριε Πρόεδρε, με τη μεταρρυθμιστική συνθήκη θα αποκτήσουμε ίσως όχι τέλεια, πάντως όμως αναγκαία εργαλεία για το έργο μας και εξαρτάται από εμάς να εξαντλήσουμε το δυναμικό τους. Οι πολίτες της Ευρώπης περιμένουν συγκεκριμένα και απτά αποτελέσματα από την ΕΕ. Είναι καθήκον μας να εκπληρώσουμε αυτές τις προσδοκίες.
<SPEAKER ID="049" NAME="Robert Goebbels" AFFILIATION="PSE">
(EN) Κύριε Πρόεδρε, η Διακυβερνητική Διάσκεψη έχει συνήλθε προφανώς στο βαθύτερο σημείο της σήραγγας κάτω από τη Μάγχη προκειμένου να αποφύγει την κοινή γνώμη. Το αποτέλεσμα, αγαπητή Margot Wallström, είναι μη κοινοποιήσιμο στον απλό πολίτη. Περισσότερες από 300 τροπολογίες θαμμένες σε 150 σελίδες τροποποίησαν τη Συνθήκη για την Ευρωπαϊκή Ένωση και αυτήν για τη λειτουργία της. Επιπλέον, θα υπάρξουν 53 δηλώσεις και 12 πρωτόκολλα.
<P>
Μετά τα σύμβολα της Ένωσης, όπως η σημαία ή ο ύμνος, και άλλα πολιτικά κεκτημένα θα περάσουν στην Ιστορία. Ο κοινωνικός διάλογος δεν θα είναι πλέον μια οριζόντια υποχρέωση για την Ένωση. Οι κοινωνικοί εταίροι παρακαλούνται να ασχολούνται αποκλειστικά με κοινωνική πολιτική, όχι με οικονομικές πολιτικές. Το πρωτόκολλο για τις υπηρεσίες γενικού συμφέροντος κατοχυρώνει έμμεσα την υπεροχή του δικαίου του ανταγωνισμού επί όλων των υπηρεσιών χαρακτήρα έστω και λίγο εμπορικού που παρέχονται στους πολίτες από τους δήμους ή τις περιφέρειες. Το κράτος νυκτοφύλακας θα μπορεί να αποφασίζει μόνον για υπηρεσίες μη οικονομικού χαρακτήρα γενικού συμφέροντος.
<P>
Μας λένε ψέματα για τον δεσμευτικό χαρακτήρα του χάρτη θεμελιωδών δικαιωμάτων. Το πρωτόκολλο 7 προβλέπει, και αναφέρω επί λέξει: "προς αποφυγή πάσης αμφιβολίας, ουδέν στον Τίτλο IV του Χάρτη παράγει αγώγιμα δικαιώματα τα οποία εφαρμόζονται στην Πολωνία ή στο "νωμένο Βασίλειο". Εν ολίγοις, το Ευρωπαϊκό Δικαστήριο δεν θα μπορεί να εφαρμόσει τον χάρτη. Αναφέρομαι σε όλες τις ρήτρες εξαίρεσης οι οποίες διαμορφώνουν μια Ευρώπη δύο ταχυτήτων για τη ζώνη του ευρώ, τη συμφωνία του Σένγκεν ή τους κανόνες στον τομέα της δικαιοσύνης και των εσωτερικών υποθέσεων.
<P>
Άξιο ενός ολοκληρωτικού κράτους είναι το άρθρο 24 που επιτρέπει μόνον στο Συμβούλιο να θεσπίζει κανόνες σχετικούς με την προστασία των δεδομένων προσωπικού χαρακτήρα των συμπολιτών μας και να επιτρέπει την ελεύθερη κυκλοφορία αυτών των δεδομένων προς την Αμερική. Ούτε το Κοινοβούλιο ούτε το Δικαστήριο δεν θα μπορούν να προστατεύουν τις θεμελιώδεις ελευθερίες. Ο μεγάλος αδελφός του Τζορτζ Όργουελ δεν είναι μακριά!
<P>
Τέλος, μας απειλούν με τη συμπερίληψη ενός μονίμου δικαιώματος βέτο των κρατών που προέρχεται από τον συμβιβασμό των Ιωαννίνων. Είναι απαράδεκτο, κύριε Πρόεδρε. Προσωπικά, αρχίζω να ανακαλύπτω εκ νέου ορισμένες αρετές της συνθήκης της Νίκαιας.
<SPEAKER ID="050" NAME="Roberta Alma Anastase" AFFILIATION="PPE-DE">
(RO) " σύνοδος κορυφής της Λισαβόνας θα προσφέρει στην Ευρωπαϊκή Ένωση την ευκαιρία να συζητήσει και ίσως να αποφασίσει για ένα θέμα μείζονος σημασίας για το μέλλον και τον ρόλο της κατά τον 21ο αιώνα.
<P>
Το πλαίσιο του 2007 όπου η Ευρωπαϊκή Ένωση έχει 27 κράτη μέλη και η παγκοσμιοποίηση εξαπλώνεται όλο και πιο πολύ στη διεθνή σκηνή μας αναγκάζει να εξετάσουμε τους στόχους, τις προτεραιότητες και τον τρόπο λειτουργίας της Ευρωπαϊκής Ένωσης.
<P>
Είναι αδιαμφισβήτητο ότι οι ενέργειες της Ευρωπαϊκής Ένωσης κατά τον 21ο αιώνα πρέπει να βασίζονται σε δύο θεμελιώδεις αρχές: τη δημοκρατική νομιμοποίηση και μία στενή σχέση με τους ευρωπαίους πολίτες, καθώς και μεγαλύτερη συνοχή και αποτελεσματικότητα δράσης, και στο εξωτερικό.
<P>
Αυτό σημαίνει πρώτα απ' όλα τον σεβασμό και την προαγωγή των δημοκρατικών αξιών, των δικαιωμάτων των πολιτών μας, συμπεριλαμβανομένων και των μειονοτήτων, και από την άποψη αυτή επιδοκιμάζω τη σαφή αναφορά αυτής της πτυχής στο προτεινόμενο κείμενο της συνθήκης.
<P>
Δεύτερον, στον σημερινό κόσμο της παγκοσμιοποίησης, η Ευρωπαϊκή Ένωση δεν μπορεί να είναι μόνο ένας στρατηγικός παράγοντας που δεν θα επικεντρώνει την εξωτερική του πολιτική στην επίλυση διαφορών και την ενθάρρυνση του διεθνούς και διαπολιτισμικού διαλόγου, ιδίως όσον αφορά την πολιτική της προαγωγής της περιφερειακής συνεργασίας.
<P>
Τέλος, δεν πρέπει να ξεχνάμε την κινητήρια δύναμη κάθε ανάπτυξης, δηλαδή την παιδεία και τη θέση που πρέπει να κατέχει στην αναθεωρημένη στρατηγική της Λισαβόνας.
<P>
Αν δεν δοθεί μεγαλύτερη προσοχή στην ευρωπαϊκή πολιτική για την παιδεία και την έρευνα, δεν θα μπορούμε να μιλάμε για μία αναθεωρημένη, ανταγωνιστική και δυνατή Ένωση.
<P>
Ελπίζω ότι η σύνοδος κορυφής της Λισαβόνας θα δώσει και σαφείς απαντήσεις στα σημερινά μας ερωτήματα.
<SPEAKER ID="051" NAME="Hannes Swoboda" AFFILIATION="PSE">
(DE) Κύριε Πρόεδρε, ο συνάδελφός μου κ. Goebbels είπε μετά από την αγόρευσή του πως παρά την κριτική που άσκησε, δεν θα πέθαινε για τη Νίκαια -πράγμα που ελπίζω πως δεν θα κάνει και ελπίζω ότι θα ζήσει πολλά χρόνια. " Νίκαια ασφαλώς δεν είναι μία συνθήκη για την οποία θα άξιζε να πεθάνει κανείς. Ελπίζω ότι η συνθήκη που θα αποκτήσουμε, θα έχει τουλάχιστον πολύ μεγαλύτερη προστιθέμενη αξία από τη Νίκαια.
<P>
Θα ήθελα να συνεχίσω από εκεί που σταμάτησε ο κ. Lambsdorff. Οι πολίτες μας θέλουν μία δυνατή Ευρωπαϊκή Ένωση, που δεν θα αναμιγνύεται στην καθημερινή τους ζωή αλλά θα τους εκπροσωπεί προς τα έξω, προκειμένου να υπάρχει καλύτερη εκπροσώπηση των πολιτών. Τώρα πιστεύω ότι, παρόλες τις αδυναμίες της, αυτή η συνθήκη συνιστά τελικά μία ουσιαστική πρόοδο. Αποτελεί μία αναγκαία, αν και όχι ικανή προϋπόθεση για να ασκήσουμε μία ενεργό εξωτερική πολιτική και πολιτική ασφαλείας. Φυσικά, μας απασχολεί το πρόβλημα του Κοσσυφοπεδίου. Θα δούμε αν υπάρχει γενικά η βούληση να προωθήσουμε μία κοινή εξωτερική πολιτική και πολιτική ασφαλείας. Τόσο η πορτογαλική όσο και η σλοβενική Προεδρία πρέπει να προετοιμαστούν πολύ εντατικά για το τι θα κάνουμε σε περίπτωση που δεν θα βρεθεί εκεί μία φιλική λύση. Ωστόσο είναι σημαντικό να δημιουργήσουμε μακροπρόθεσμα τις αναγκαίες προϋποθέσεις.
<P>
Εδώ θέλω να αναφέρω δύο πράγματα: από τη μια χρειαζόμαστε ασφαλώς μία λειτουργική διπλωματική υπηρεσία που πρέπει να ανήκει στην Επιτροπή. Δεν έχει νόημα να υπάγεται η εξωτερική πολιτική στον Αντιπρόεδρο της Επιτροπής και Ύπατο Εκπρόσωπο αν μετά η διπλωματική υπηρεσία πρέπει απλώς να οργανωθεί αλλού. Από την άλλη πρέπει να διασαφηνίσουμε -αυτό το υπογράμμισαν ήδη άλλοι συνάδελφοι όπως ο Enrique Barón Crespo- ότι το Σώμα συμμετείχε από την αρχή στον διορισμό του Υπάτου Εκπροσώπου.
<P>
Τελειώνοντας απευθύνω μία ακόμα παρατήρηση στην Αντιπρόεδρο της Επιτροπής: υπογραμμίζετε επανειλημμένα πόσο σημαντική είναι η διαπραγμάτευση αυτής της συνθήκης. Όπως είπε ο συνάδελφος κ. Schulz, το θέμα δεν θα τελειώσει με τη συμφωνία που ελπίζω ότι θα επιτευχθεί στο Συμβούλιο, ούτε καν με την επικύρωση. Αντίθετα, το ζητούμενο είναι να πείσουμε τους πολίτες στο πλαίσιο της επικύρωσης και μετά από αυτήν πως αυτή η συνθήκη θα συμβάλλει ώστε να μπορούν να εκπροσωπούνται τα συμφέροντά τους στον κόσμο.
<SPEAKER ID="052" NAME="Zbigniew Zaleski" AFFILIATION="PPE-DE">
(PL) Κύριε Πρόεδρε, θα εκθέσω μερικές σκέψεις για τη Λισαβόνα. Πρόσφατα γεγονότα που σχετίζονται με τη θεσμική κρίση έκαναν τους ευρωπαίους πολίτες να συνειδητοποιήσουν ότι υπάρχει ανάγκη μεταρρύθμισης και αλλαγής.
<P>
" ουσία ενός δημοκρατικού συστήματος λήψης αποφάσεων είναι η επίτευξη συμφωνίας μέσω της πλειοψηφίας ή της ομόφωνης υποστήριξης κάποιας ιδέας χωρίς να προβάλει επιπόλαια βέτο κάποιος εταίρος σε σημαντικά ζητήματα. Συζητάμε το θέμα της αριθμητικής εκπροσώπησης στη λήψη αποφάσεων στο βήμα μίας ενωμένης Ευρώπης και με τον τρόπο αυτόν θίγουμε το θέμα των αρχών λειτουργίας ενός κοινού οργανισμού. Γι' αυτό, είναι επίσης σημαντικό να ακούμε τη φωνή της μειονότητας, που εξαιτίας π.χ. της γεωγραφικής της κατάστασης ή της ιστορικής της πείρας και της πολιτικής της κατάστασης συχνά μπορεί να εκφράζει μία άποψη της πραγματικότητας που έχει σημασία για την Ευρώπη.
<P>
Ο ζωντανός και δυναμικός οργανισμός που λέγεται Ευρώπη δεν πρέπει να κλειστεί μέσα σε ένα άκαμπτο και γενικό νομοθετικό πλαίσιο που θα θεσπιστεί μόνιμα από το σημερινό Κοινοβούλιο ή τη σημερινή Επιτροπή. Ένα πρόσωπο ή μία εθνική ομάδα έχει απεριόριστες δυνατότητες αντιδράσεων, και η ζωή και η συνεχιζόμενη κατάσταση απαιτούν την προσαρμογή των κανονισμών, όχι όμως και των αξιών, που πρέπει να παραμένουν σταθερές σε σχέση με την πραγματικότητα. Δεν πρέπει να υποτιμάμε την άμεση ανατολική διάσταση των οικονομικών, πολιτικών και ενεργειακών πτυχών. Δεν μετράει μόνο η Δύση ή η Βραζιλία και αισθάνομαι πως η σημερινή Προεδρία πρέπει να δείξει εδώ μεγαλύτερη ευελιξία.
<P>
Άλλη μία σκέψη: η ευρύτερη οικονομική προοπτική που συζητούμε και που θα αποτελέσει αντικείμενο συζητήσεων πρέπει να γίνει στοιχείο της επονομαζόμενης στρατηγικής της Λισαβόνας, αν θέλουμε να προλάβουμε τις "ΠΑ.
<P>
Τέλος, κύριε Πρόεδρε, η μεγαλύτερη συμμετοχή των εθνικών κοινοβουλίων που εκλέγονται από τους πολίτες θα φέρει τα κοινοτικά θέματα πιο κοντά στον λαό. Αυτό στην πραγματικότητα σημαίνει ότι πρέπει να λαμβάνονται περισσότερες από τις αποφάσεις για τη μορφή, το περιεχόμενο και το μέλλον της Ευρώπης από τους πολίτες, και όχι μόνο από εκπροσώπους της κυβέρνησης που έχει κάθε φορά την εξουσία.
<SPEAKER ID="053" NAME="Richard Corbett" AFFILIATION="PSE">
(EN) Κύριε Πρόεδρε, επιτρέψτε μου να συγχαρώ την πορτογαλική Προεδρία για την πρόοδο την οποία σημείωσε προς την κατεύθυνση της διασφάλισης συναίνεσης. Ωστόσο, ακούσαμε, φυσικά, από πολλούς συναδέλφους σήμερα ότι υπάρχει σημαντική απογοήτευση στο Κοινοβούλιο. Υπάρχουν πολλοί που απογοητεύτηκαν με την απώλεια της ιδέας ενός συντάγματος, το οποίο θα αντικαθιστούσε τις υφισταμένες συνθήκες και θα επανίδρυε την Ένωση σε νέα νομική βάση.
<P>
Υπάρχουν άλλοι που απογοητεύτηκαν με τις πολυάριθμες αλλαγές που εξασφαλίστηκαν και με τις ειδικές διατάξεις και παρεκκλίσεις για ορισμένα κράτη μέλη. Ορισμένες από αυτές τις αλλαγές είναι, βέβαια, ατυχείς. Αποτελούν, όμως, το τίμημα που πρέπει να καταβληθεί για τη διασφάλιση της σύμφωνης γνώμης και των 27 χωρών για τη συνθήκη που έχει τη δυνατότητα να επικυρωθεί και από τις 27 χώρες.
<P>
Αυτή είναι η κατάσταση που αντιμετωπίζουμε. Δεν μπορούμε να παρακάμψουμε το γεγονός ότι αυτή η Συνθήκη πρέπει να είναι αποδεκτή από όλα τα κράτη μέλη και να επικυρωθεί από όλα τα κράτη μέλη. Οι συνάδελφοι πρέπει να κοιτούν τη συνολική εικόνα. Αυτή η Συνθήκη, ακόμη και σε αυτή τη μορφή, περιέχει ζωτικές μεταρρυθμίσεις. Χρειαζόμαστε αυτές τις μεταρρυθμίσεις· η Ένωση χρειάζεται αυτές τις μεταρρυθμίσεις. Όσοι επιθυμούν μια εύρυθμα λειτουργούσα και δημοκρατικά ελέγξιμη Ένωση θα πρέπει να υποστηρίζουν αυτές τις μεταρρυθμίσεις.
<P>
" εναλλακτική λύση στη μεταρρυθμισμένη Συνθήκη είναι λίγο πολύ η ίδια, αλλά με περισσότερα έτη διαπληκτισμών για τα θεσμικά όργανα και τους μηχανισμούς της Ευρωπαϊκής Ένωσης. Θα επέλεγα τη διασφάλιση της μεταρρυθμισμένης Συνθήκης και μετά θα προχωρούσα με ενισχυμένες αρμοδιότητες για την Ένωση προς την αντιμετώπιση των πραγματικών ζητημάτων που ενδιαφέρουν τους πολίτες: η αλλαγή του κλίματος, οι επιδόσεις της οικονομίας μας· η αναπτυξιακή βοήθεια· το περιβάλλον - όλα αυτά τα ζητήματα για τα οποία χρειαζόμαστε την Ένωση, γιατί μόνος του και ξεχωριστά ο καθένας δεν είναι αποτελεσματικός, αλλά μαζί μπορούμε να πράξουμε πολλά.
<P>
Ας προχωρήσουμε έχοντας διευθετήσει τα εν λόγω θεσμικά θέματα μια για πάντα.
<SPEAKER ID="054" NAME="Othmar Karas" AFFILIATION="PPE-DE">
(DE) Κύριε Πρόεδρε, κυρίες και κύριοι, η Λισαβόνα μας φέρνει ένα ακόμα βήμα πιο κοντά και ολοκληρώνει με επιτυχία το διάστημα μετά από τις συναντήσεις. Ωστόσο η Λισαβόνα δεν μας φέρνει ακόμα στον στόχο μας. Έχουμε ακόμα μπροστά μας τη διαδικασία της επικύρωσης που θα απαιτήσει τα πάντα, από όλους μας.
<P>
Ή θα καταφέρουμε μαζί να κάνουμε την Ευρωπαϊκή Ένωση πιο δημοκρατική, λιγότερο απόμακρη για τους πολίτες, πιο διαφανή και ικανή για δράση στο εσωτερικό και το εξωτερικό, ή δεν θα το καταφέρουμε καθόλου. " μεταρρυθμιστική συνθήκη είναι ένα ακόμα βήμα προς τη σωστή κατεύθυνση. Μόνο αν το κάνουμε μαζί, θα καταφέρουμε να εδραιώσουμε τη μεταρρυθμιστική συνθήκη στη συνείδηση του κοινού ως προστιθέμενη αξία για τους πολίτες της Ευρώπης, για την Ευρωπαϊκή Ένωση και για ολόκληρη την Ευρώπη.
<P>
Μόνο που με τη μεταρρυθμιστική συνθήκη και μόνο δεν βάζουμε στη θέση τους τον εγωισμό, τον εθνικισμό, τον προστατευτισμό, τους αρνητές της Ευρώπης και τις ψευδολογίες για την ΕΕ. Αυτά είναι τα καρκινώματα της κοινότητας, τα καρκινώματα του μέλλοντος της Ευρώπης.
<P>
" μέθοδος της αυτοεξαίρεσης δεν είναι συμβατή με μία ενωμένη Ευρώπη και αποδυναμώνει την κοινότητα αξιών. Δημιουργεί πολίτες πρώτης και δεύτερης κατηγορίας και απορώ γιατί οι εκπρόσωποι της Πολωνίας και του "νωμένου Βασιλείου θέλουν να εμποδίσουν την κοινή εξωτερική πολιτική και πολιτική ασφαλείας της Ευρωπαϊκής Ένωσης.
<P>
Θέλουμε η προστασία των δεδομένων να ελέγχεται από τον νόμο με κοινοβουλευτική συμμετοχή. Θέλουμε να ληφθούν οι αποφάσεις για το προσωπικό μετά από τις ευρωεκλογές. Θέλουμε να εδραιωθούν και να ενισχυθούν περαιτέρω οι κοινωνικοί εταίροι και ο κοινωνικός διάλογος. Θέλουμε να γίνει έργο δημόσιας προβολής της προστιθέμενης αξίας της μεταρρυθμιστικής συνθήκης και της περαιτέρω επέκτασης των δικαιωμάτων συναπόφασης του Ευρωπαϊκού Κοινοβουλίου, γιατί μόνο έτσι θα γίνει η Ευρώπη πιο δημοκρατική, λιγότερο απόμακρη για τους πολίτες και πιο διαφανής.
<SPEAKER ID="055" NAME="Bernard Poignant" AFFILIATION="PSE">
(FR) Κύριε Πρόεδρε, στο θέμα της Συνθήκης, ο διάβολος δεν είναι στις λεπτομέρειες, είναι στην επικύρωση. Πρέπει να θυμόμαστε: Δανία 1992, Ιρλανδία 2001, Γαλλία και Κάτω Χώρες 2005 και ακόμη Σουηδία για το ευρώ το 2003. Δεν είμαστε εξασφαλισμένοι έναντι κάποιας αρνητικής ψήφου. Προφανώς, κάθε κράτος μέλος είναι κυρίαρχο όσον αφορά την επικύρωσή του από το Κοινοβούλιο ή με δημοψήφισμα, είναι ωστόσο πραγματικά αδύνατο να συντονιστεί ολόκληρη η διαδικασία; Θεωρώ ότι η συγκέντρωση σε ενιαία διαδικασία των επικυρώσεων θα απέτρεπε πρόσθετες εθνικές συζητήσεις κα θα επέτρεπε μια ισχυρότερη εμφάνιση της ευρωπαϊκής κοινής γνώμης.
<P>
Σας προτείνω μια ημερομηνία κύριε Πρόεδρε: το πρώτο δεκαπενθήμερο του Μαΐου του 2008, διότι είναι το δεκαπενθήμερο που συμπίπτει με την επέτειο του τέλους του Β' Παγκοσμίου Πολέμου, περιλαμβάνει την "μέρα της Ευρώπης στις 9 Μαΐου και αυτό το έτος θα είναι η εξηκοστή επέτειος του Συνεδρίου της Χάγης, το οποίο έβαλε την Ευρώπη στις ράγες και του οποίου προήδρευε ο Ουίνστον Τσόρτσιλ. Για εμάς τους Γάλλους, συμπίπτει επίσης με την εκλογή ενός μεγάλου Ευρωπαίου, του Φρανσουά Μιτεράν, στις 10 Μαΐου.
<P>
Αν υπήρχε ένας συντονισμός των επικυρώσεων, αυτό θα βοηθούσε κάπως. Στο κάτω-κάτω, βγάλαμε τα σύμβολα από τη συνθήκη, αλλά τα σύμβολα μπορούν να ξαναμπούν στο ημερολόγιο. Γιατί να μην τα εγγράψουμε σε συγκεκριμένες ημερομηνίες; Διότι πρέπει με κάθε θυσία, οτιδήποτε και αν πιστεύει κανείς για τη συνθήκη -ο συνάδελφός μας κ. Goebbels υπήρξε αρκετά σκληρός πάνω σε αυτό το θέμα-, όμως παρά ταύτα, θα πρέπει όντως να κάνουμε αυτό το βήμα στην ευρωπαϊκή ιστορία. Έτσι σας κάνω την εξής πρόταση: συμφωνείτε γι' αυτό το δεκαπενθήμερο;
<P>
(Χειροκροτήματα)
<SPEAKER ID="056" NAME="Jerzy Buzek" AFFILIATION="PPE-DE">
(PL) Κύριε Πρόεδρε, κύριε πρωθυπουργέ, κυρία Πρόεδρε, ακριβώς όπως και πριν από επτά χρόνια, η πορτογαλική Προεδρία αντιμετωπίζει ορισμένα μεγάλα καθήκοντα και προκλήσεις.
<P>
Είμαι πεπεισμένος ότι η ευρωπαϊκή συνθήκη θα εγκριθεί σε καλό κλίμα και με συναίνεση και θα προσφέρει μια βάση για αποτελεσματική και αποδοτική διοίκηση της ΕΕ. Αυτό είναι σήμερα το πιο σημαντικό θέμα, γιατί μόνο έτσι θα μπορέσει η Ευρώπη να γίνει σταδιακά μία πολιτική δύναμη και να έχει θετική επίδραση στο πεπρωμένο του πλανήτη.
<P>
Όμως η οικονομική δύναμη είναι πάντα κάτι ουσιαστικό στην ΕΕ και σήμερα αυτό ισχύει ακόμα περισσότερο από ό,τι πριν από επτά χρόνια. Αντιμετωπίζουμε τις προκλήσεις της παγκοσμιοποίησης και θέλουμε να γίνουμε -αναφέρω επί λέξει- "η παγκοσμίως πλέον ανταγωνιστική οικονομία με βάση τη γνώση, ικανή για βιώσιμη οικονομική ανάπτυξη, με περισσότερες και καλύτερες θέσεις εργασίας και μεγαλύτερη κοινωνική συνοχή". Σήμερα ωστόσο γνωρίζουμε πόσο δύσκολο είναι αυτό. Μια τέτοια κοινωνική Ευρώπη, που θα αυξήσει την απασχόληση και θα αντιμετωπίσει και την κλιματική αλλαγή που δεν υπήρχε πριν από επτά χρόνια, πρέπει να είναι μία Ευρώπη με εντελώς ελεύθερη αγορά, μια ανοιχτή αγορά, χωρίς προστατευτισμό και μονοπώλια. Αυτό το οφείλουμε στους πολίτες μας αν θέλουμε να ενεργήσουμε βάσει των αρχών της στρατηγικής της Λισαβόνας στους τομείς του ανταγωνισμού, της καινοτομίας και της προόδου. Επίσης, ας θυμηθούμε ότι η διαχείριση των κατευθυντηρίων γραμμών της στρατηγικής λειτούργησε πολύ καλύτερα από τη θέση της ελεύθερης αγοράς παρά από το επίπεδο των κρατών μελών.
<P>
Τέλος, υπάρχει ένα τρίτο θέμα: η επιτυχία μας εξαρτάται σε μεγάλο βαθμό από τις σχέσεις μας με τους γείτονές μας. Συγχαίρω την πορτογαλική Προεδρία για τη φιλόδοξη προσέγγιση στα νότια σύνορα της ΕΕ, δεν θα πρέπει όμως να ξεχνάμε ούτε στιγμή την ανατολική διάσταση, ειδικά εφόσον τα αποτελέσματα ελεύθερων και δίκαιων εκλογών στην Ουκρανία μας προσφέρουν τη δυνατότητα μίας δημοκρατικής σταθεροποίησης των ανατολικών συνόρων με ελεύθερη αγορά και φιλοευρωπαϊκό πνεύμα. Οι εκλογές έγιναν μόλις πριν από δυόμισι εβδομάδες και αξίζει να το ανακοινώσουμε αυτό στο Ευρωπαϊκό Κοινοβούλιο.
<SPEAKER ID="057" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, όπως φάνηκε από την προηγούμενη συζήτηση, από τη σημερινή μεταρρυθμιστική συνθήκη εξαρτώνται πάρα πολλά, εφόσον από αυτήν εξαρτώνται η λειτουργικότητα και η αξιοπιστία της Ένωσης. Οπωσδήποτε, οι ευρωπαίοι πολίτες δεν κατανοούν ότι εργαστήκαμε για χρόνια για τη συνταγματική συνθήκη και για θεσμικά προβλήματα και ότι για τον λόγο αυτόν γνωρίζουμε πολύ καλά ως πολιτική ελίτ ότι είναι πολύ σημαντικά για εμάς προς χάριν της αναμόρφωσης και ανανέωσης της Ένωσης. Ταυτόχρονα, είναι μία ξένη και ακατανόητη συζήτηση για εμάς. Τελικά πρέπει να εργαστούμε για αυτά που ενδιαφέρουν πραγματικά τους ευρωπαίους πολίτες και συμφωνώ με τον Martin Schulz ότι δεν πρέπει να υπάρξουν άλλες αποτυχίες στη ζωή της Ένωσης.
<P>
Δεν πρέπει να υπάρξουν άλλες αποτυχίες γιατί η διεύρυνση του 2004 ήταν η πρώτη που δεν παρεμποδίστηκε από ριζικές μεταρρυθμίσεις ή ριζοσπαστικοποίηση. Δεν προξενεί πια έκπληξη η συμπεριφορά των Βρετανών, όμως δεν με ευχαριστεί ως εκπρόσωπο ενός νέου κράτους μέλους το γεγονός ότι οι πολωνοί συνάδελφοί μου ακολουθούν μία πολιτική κατεύθυνση που δυστυχώς δεν εξυπηρετεί την ενότητα της Ευρώπης.
<P>
Δεν υπάρχει εναλλακτική για τη μεταρρυθμιστική συνθήκη. Είναι ζωτικής σημασίας προκειμένου να μην είναι το Ευρωπαϊκό Κοινοβούλιο ένας χώρος των υπεκφυγών, αλλά να το παίρνουν σοβαρά η Επιτροπή και το Συμβούλιο. Επίσης, είναι ζωτικής σημασίας για να προοδεύσουμε σε θέματα όπως οι εθνικές μειονότητες, που τελικά ένα από τα μεγάλα προβλήματα της Ευρώπης -ας κοιτάξουμε τα Δυτικά Βαλκάνια ή την Ουκρανία και τη Ρωσία (ημιτελής πρόταση). Χωρίς τη μεταρρυθμιστική συνθήκη δεν θα μπορέσουμε να σημειώσουμε πρόοδο ούτε σε αυτόν τον τομέα.
<P>
Κύριε Πρόεδρε, δεν υπάρχει άλλη λύση από τη μεταρρυθμιστική συνθήκη. Είτε αυτή, είτε ο θάνατος της Ένωσης! Σας ευχαριστώ για την προσοχή σας.
<SPEAKER ID="058" NAME="David Casa   -" AFFILIATION="PPE-DE">
(MT) Έχουμε μπροστά μας μία σημαντική ευκαιρία να κάνουμε την Ευρωπαϊκή Ένωση πιο αποτελεσματική και δημοκρατική. " νέα συνθήκη θα προσφέρει τα απαραίτητα εργαλεία για να συνεχίσει να προοδεύει η Ευρωπαϊκή Ένωση και αφού απέκτησε τώρα περισσότερους πολίτες. Έχουμε μία μοναδική ευκαιρία και πρέπει να επιδιώξουμε μαζί να βρεθούν τώρα οι απαραίτητοι συμβιβασμοί που θα εξασφαλίσουν στους ευρωπαίους πολίτες ένα καλύτερο μέλλον.
<P>
Ορισμένοι ανέφεραν την Πολωνία και την Αγγλία και τις αυτοεξαιρέσεις τους. Ναι, είναι σημαντικό να προστατεύει ο καθένας τα εθνικά του συμφέροντα, όμως είναι σημαντικότερο να επικεντρωνόμαστε στα συμφέροντα της Ευρωπαϊκής Ένωσης, γιατί είμαστε όλοι μέρος της. Αυτό δεν ισχύει μόνο για το Συμβούλιο, αλλά ιδίως και για το Ευρωπαϊκό Κοινοβούλιο. Δεν συμφωνώ ότι θα πρέπει να υπάρχει μια ιδιαίτερη Ευρωπαϊκή Ένωση για ορισμένους ευρωπαίους πολίτες και μια διαφορετική Ευρωπαϊκή Ένωση για κάποιους άλλους ευρωπαίους πολίτες σε κάποια άλλη χώρα. Ως εκ τούτου πρέπει να εκμεταλλευτούμε την ευκαιρία που θα έχουμε τις επόμενες ημέρες στην Πορτογαλία για να στείλουμε ένα σαφές μήνυμα στους πολίτες μας ότι η Ευρωπαϊκή Ένωση δεν έχει μείνει στάσιμη, και με τη νέα συνθήκη θα εξασφαλίσουμε πως θα συνεχίσουμε να προχωρούμε. Εγγυώμαστε ότι μετά από πολλά και δύσκολα χρόνια διαρκών συζητήσεων για το μέλλον της Ευρώπης έχουμε βρει τον τρόπο να συμφωνήσουμε, που θα μας οδηγήσει στο να συνεχίσουμε να σημειώνουμε επιτυχίες. Μία συνθήκη που θα εξασφαλίσει μεγαλύτερη διαφάνεια και, όπως ειπώθηκε, μεγαλύτερη αποτελεσματικότητα. Μία συνθήκη που θα μας βοηθήσει να ενισχύσουμε τη φωνή του κάθε ευρωπαίου πολίτη. Παρατηρώ με ευχαρίστηση ότι ακόμα και η χώρα μου, την οποία εκπροσωπώ, θα αυξήσει τη δύναμή της στο Κοινοβούλιο.
<P>
" Ευρωπαϊκή Ένωση αντιμετωπίζει σημαντικές προκλήσεις που πρέπει να τις αντιμετωπίσουμε όσο πιο σύντομα γίνεται. Πρέπει να είμαστε ανταγωνιστικοί στον κόσμο της παγκοσμιοποίησης και ως εκ τούτου πρέπει να έχουμε τους στόχους που χρειάζονται για να αντιμετωπίσουμε αυτές τις προκλήσεις, προκλήσεις όπως η αλλαγή του κλίματος, η μετανάστευση, το πώς θα δημιουργήσουμε περισσότερες θέσεις εργασίας και καλύτερες συνθήκες εργασίας για τους εργαζομένους μας. Τις προκλήσεις αυτές μπορούμε να τις αντιμετωπίσουμε μόνο εάν έχουμε μία πιο αποτελεσματική και διαφανή Ευρωπαϊκή Ένωση.
<SPEAKER ID="059" NAME="Andrzej Jan Szejna" AFFILIATION="PSE">
(PL) Κύριε Πρόεδρε, ελπίζω ότι η συνεννόηση που επιτεύχθηκε στο Βερολίνο για τα σημαντικότερα προβλήματα που συνδέονται σήμερα με τη μεταρρυθμιστική συνθήκη θα κορυφωθεί σε ένα θετικό αποτέλεσμα κατά τη διάρκεια της επικείμενης συνόδου κορυφής της Λισαβόνας.
<P>
Επίσης, ελπίζω ότι- δεδομένου ότι το 80% των Πολωνών υποστηρίζει τη συμμετοχή μας στην Ευρωπαϊκή Ένωση- η κυβέρνηση της Πολωνίας θα καταλάβει ότι πρέπει τελικά να αποδεχθεί το σχέδιο της συνθήκης δείχνοντας έτσι πως κατανοεί το σύνθημα "μία ισχυρή Πολωνία σε μια ισχυρή Ευρώπη".
<P>
Ένα από τα σημαντικότερα επιτεύγματα αυτής της συμφωνίας θα είναι να γίνει νομικά δεσμευτικός ο χάρτης θεμελιωδών δικαιωμάτων και χαίρομαι διότι ο Πρόεδρος του Ευρωπαϊκού Κοινοβουλίου, ο Πρόεδρος της Επιτροπής και η Προεδρία προγραμματίζουν μία τελετή κοινής διακήρυξης του χάρτη στο πλαίσιο της συνόδου της Ολομέλειας του Ευρωπαϊκού Κοινοβουλίου. Αυτό δείχνει πόσο σημαντικό είναι το έγγραφο αυτό, καθότι αφορά προβλήματα όπως η αξιοπρέπεια, η ελευθερία, η ισότητα, η αλληλεγγύη, τα δικαιώματα των πολιτών και η διοίκηση της δικαιοσύνης.
<P>
Συνεπώς δεν καταλαβαίνω και δεν υποστηρίζω τη στάση της πολωνικής κυβέρνησης που θέλει εξαίρεση από την υποχρέωση των διατάξεων του κεφαλαίου IV του χάρτη με τίτλο Αλληλεγγύη όσον αφορά τους πολωνούς πολίτες. Ο χάρτης αυτός περιλαμβάνει διατάξεις που είναι ιδιαίτερα αγαπητές στην πολωνική και την ευρωπαϊκή αριστερά και αφορούν τα δικαιώματα των εργαζομένων και των ενώσεων. Κάθε έξυπνη κυβέρνηση θα φρόντιζε να προσφέρει στους πολίτες της χώρας της μεγαλύτερη και αποτελεσματικότερη προστασία των δικαιωμάτων των εργαζομένων, ειδικά σε μια χώρα σαν την Πολωνία, της οποίας η ελευθερία επιτεύχθηκε χάρη στην εξέγερση των εργατών της πολωνικής Solidarność. Ως εκ τούτου ζητώ από την πολωνική κυβέρνηση να αλλάξει στάση στο θέμα αυτό.
<SPEAKER ID="060" NAME="Maria da Assunção Esteves" AFFILIATION="PPE-DE">
(PT) " άτυπη σύνοδος κορυφής της Λισαβόνας θα μπορούσε να δώσει τέλος σε μία ταραγμένη περίοδο όπου η φιλοδοξία της Ευρώπης διασταύρωσε το ξίφος της με την κρίση. " νέα μεταρρυθμιστική συνθήκη δεν θα έχει τη δύναμη να αναδομήσει την Ευρώπη -γι' αυτό θα χρειαζόταν ένα ευρωπαϊκό σύνταγμα. " νέα συνθήκη είναι μικρότερο επίτευγμα από το χαμένο σύνταγμα. Είναι ένα μικρό και όχι μεγάλο άλμα στην ιστορία. Είναι όσο πιο καλή γίνεται, δεν είναι όμως όπως θα έπρεπε να είναι. Ωστόσο συνιστά κάποια πρόοδο ως προς την προσαρμογή των ευρωπαϊκών θεσμικών οργάνων στις νέες γεωπολιτικές προκλήσεις και στη συζήτηση για το μέλλον.
<P>
Πρέπει να παραδεχτούμε πως στο δημοψήφισμα το συγκινησιακό στοιχείο περιόρισε το καθαρά λογικό στοιχείο της πολιτικής εκπροσώπησης. " κοινή γνώμη δεν ήταν κατάλληλα προετοιμασμένη για μία οραματιστική και κοσμοπολίτικη προσέγγιση και αυτό είχε ως αποτέλεσμα μία πιο δειλή και κλειστή διαδικασία από τη διαδικασία της Συνέλευσης που είχε ανοίξει τον δρόμο για το σύνταγμα. Αυτό δεν πρέπει να το ξεχνούν εκείνοι που θα καθήσουν στο τραπέζι στην επόμενη συνεδρίαση του Ευρωπαϊκού Συμβουλίου. Καθήκον του Συμβουλίου είναι τώρα να εξασφαλίσει την απαιτούμενη ενότητα για τη συνθήκη σύμφωνα με την αρχή του μέγιστου περιορισμού των εξαιρέσεων, να αποφύγει στις παρεκκλίσεις από τον Χάρτη, την αθέατη διάβρωση εξαιτίας των ρητρών αυτοεξαίρεσης των αρχικών συμφωνιών κυρίων (όπως ο συμβιβασμός των Ιωαννίνων) και να εξασφαλίσει ότι η συνθήκη είναι περισσότερο ενωτική παρά χωριστική.
<P>
Το άλλο καθήκον του Συμβουλίου είναι να οργανώσει την επικύρωση της συνθήκης. Αυτό είναι σημαντικό προκειμένου να αποφευχθεί μια αλλαγή κατεύθυνσης της ευρωπαϊκής τροχιάς που αγαπούν τόσο όλοι οι πολίτες. Είναι καιρός να αποδεχτούμε πως η νομιμοποίηση της Ευρώπης προέρχεται πρωτίστως από τις παγκόσμιες αξίες που παρουσιάζει, από την ενότητα των δημοκρατικών της θεσμών, από το κοινό σχέδιο για την επίτευξη παγκόσμιας δικαιοσύνης που προέρχεται ειδικά από την υπεροχή της λογικής. Αυτή είναι η νομιμοποίηση της Ευρώπης.
<SPEAKER ID="061" NAME="Józef Pinior" AFFILIATION="PSE">
(PL) Κύριε Πρόεδρε, θα ήθελα να συγχαρώ κι εγώ την πορτογαλική Προεδρία για τον χειρισμό της διαδικασίας επίτευξης συμβιβασμού για τη συνθήκη για την ΕΕ. Ήταν μία πολύ δύσκολη διαδικασία και απαιτήθηκε πραγματικά μεγάλη προσπάθεια για να επιτευχθεί συμφωνία.
<P>
" συνθήκη αυτή δεν είναι η συνθήκη των ονείρων μας και δεν είναι μια συνθήκη που παρουσιάζει τα οράματα και τα όνειρα των σημερινών Ευρωπαίων. Παρόλ' αυτά πιστεύω και ελπίζω ότι αυτή η συνθήκη θα γίνει αποδεκτή από όλα τα κράτη της Ευρώπης.
<P>
Στο μεταξύ είμαι υποχρεωμένος να πω σήμερα εδώ στο Ευρωπαϊκό Κοινοβούλιο ότι είμαι απόλυτα αντίθετος στη δήλωση που έκανε η κυβέρνηση της Βαρσοβίας ότι δεν δέχεται τον χάρτη θεμελιωδών δικαιωμάτων της ΕΕ. Non possumus, λέω αυτό το non possumus στο Ευρωπαϊκό Κοινοβούλιο ως ακτιβιστής της Αλληλεγγύης από την εποχή του στρατιωτικού καθεστώτος. " Πολωνία έδειξε τον δρόμο προς την ελευθερία και τη δημοκρατία για ολόκληρη την Ευρώπη και σήμερα η πολωνική κυβέρνηση έχει το θράσος να δηλώνει πως δεν θα εφαρμόσει τον χάρτη θεμελιωδών δικαιωμάτων στη χώρα μας, στην πατρίδα μου. Διαμαρτύρομαι γι' αυτό εξ ονόματος εκείνου του μέρους του πληθυσμού της Πολωνίας, ανδρών και γυναικών, που δεν θα συμφωνήσουν ποτέ να μη δεσμεύεται η Πολωνία από τον χάρτη θεμελιωδών δικαιωμάτων της ΕΕ.
<SPEAKER ID="062" NAME="Παναγιώτης Δημητρίου" AFFILIATION="PPE-DE">
Κύριε Πρόεδρε, πρώτα απ' όλα θέλω να συγχαρώ την Πορτογαλική Προεδρία για την αποφασιστικότητά, την ταχύτητα και τη δραστηριότητα που επέδειξε, ώστε να έχουμε σήμερα ένα κείμενο της μεταρρυθμιστικής Συνθήκης το οποίο θα προωθηθεί στη Διακυβερνητική Διάσκεψη στη Λισαβόνα. Εύχομαι, ότι εκεί οι κυβερνήσεις θα αρθούν στο ύψος των περιστάσεων και θα αναλάβουν τις ευθύνες τους ώστε να μπορέσουμε να εξέλθουμε από αυτήν τη στασιμότητα στην οποία βρισκόμαστε.
<P>
Επίσης θέλω να διαβεβαιώσω την Πορτογαλική Προεδρία ότι αυτό το Κοινοβούλιο, στη συντριπτική του πλειοψηφία, στέκεται στο πλευρό της και αναμένουμε ένα θετικό αποτέλεσμα σε αυτό το κεφάλαιο. Πρώτα συμφωνία και κατόπιν επικύρωση από όλες τις χώρες.
<P>
Έχω ακούσει διάφορες παρατηρήσεις σχετικά με αυτήν την προσπάθεια που γίνεται για περαιτέρω ενοποίηση της Ευρώπης και έχω εκπλαγεί από εκείνους οι οποίοι, ενώ υποκρύπτουν έναν αντι-ευρωπαϊσμό, επικαλούνται το καλύτερο για να καταστρέψουν το καλό. Να είναι ειλικρινείς, διότι εάν δεν επιτύχουν καλύτερη ενοποίηση και ολοκλήρωση της Ευρωπαϊκής Ένωσης, τότε ας έρθει η Αγγλία, ας έρθει η Γαλλία, ας έρθει η Γερμανία, ας έρθει η Πολωνία, μόνες τους, να αντιμετωπίσουν τις προκλήσεις της παγκοσμιοποίησης. Ας έρθουν να εξασφαλίσουν την ειρήνη όταν ο εθνικιστικός ανταγωνισμός θα μας οδηγήσει και πάλι σε κρίση και ίσως και σε πόλεμο.
<P>
Πρέπει να καταλάβουμε ότι το όραμα της Ευρωπαϊκής Ένωσης δεν μπορεί να μπει στο συρτάρι. Πρέπει να προωθηθεί. Πρέπει να το πραγματοποιήσουμε και να καταλήξουμε σε συνεχή πρόοδο, ώστε αυτά όλα τα κράτη, αυτοί όλοι οι λαοί να μπορέσουν να αντιμετωπίσουν το παγκόσμιο μέλλον, όχι μόνο της Ευρώπης, στη βάση αρχών και αξιών. Αυτό είναι το όραμα που πρέπει να προωθήσουμε, και αυτό το Ευρωπαϊκό Κοινοβούλιο στέκει στο πλευρό σας κύριε Πρωθυπουργέ.
<SPEAKER ID="063" NAME="Alexander Stubb" AFFILIATION="PPE-DE">
(EN) Κύριε Πρόεδρε, είναι πολύ ωραίο να βλέπω το όνομά μου στον τοίχο πλάι σε αυτό ενός Υπουργού και ενός Επιτρόπου - είναι μεγάλη τιμή!
<P>
Επιτρέψτε μου να θίξω τρία σημεία. Ως δημόσιος υπάλληλος συμμετείχα σε τρεις διακυβερνητικές διασκέψεις. " άποψή μου για τις διακυβερνητικές διασκέψεις είναι ότι, κατά τα τελευταία 25 έτη, είτε συντάσσουμε, είτε διαπραγματευόμαστε, είτε επικυρώνουμε μια νέα Συνθήκη. Δεν ξέρω για εσάς - κ. Corbett και οι υπόλοιποι - εμένα τουλάχιστο, οι ΔΔ έχουν αρχίσει να με κουράζουν. Χρειάζεται να τελειώνουμε πια με αυτό. Υπήρξαν πάρα πολλές ΔΔ· υπήρξαν συνεχείς ΔΔ. Δεν εναντιώνομαι στην αλλαγή - το αντίθετο μάλιστα - αλλά σε κάποιο σημείο χρειάζεται να ηρεμήσουμε, και νομίζω ότι σε δύο εβδομάδες θα το κάνουμε.
<P>
" δεύτερη παρατήρησή μου είναι ότι, βέβαια, θα μου άρεσε η ύπαρξη Συντάγματος, αλλά ας μείνουμε με τη μεταρρυθμισμένη Συνθήκη ως έχει. Αποτελεί μεγάλη βελτίωση ως προς τις υφιστάμενες συνθήκες. Φυσικά, όλοι ασκούμε κριτική, κυρίως όσον αφορά τις ρήτρες εξαίρεσης, κυρίως στο ερώτημα του αν είναι απλοποιημένη ή στην πραγματικότητα πιο περίπλοκη. Όλοι έχουμε τους ενδοιασμούς μας, αλλά μην ξεχνάτε: είναι πολύ ισχυρή όσον αφορά την εξωτερική πολιτική· μας δίνει νομική προσωπικότητα· μας δίνει θεμελιώδη δικαιώματα - τουλάχιστο σε ορισμένους από εμάς - και μας δίνει περισσότερες ψηφοφορίες με ειδική πλειοψηφία. Φυσικά, στο τέλος πάντα υπάρχουν περιθώρια βελτίωσης, αλλά αυτή η μεταρρυθμισμένη Συνθήκη είναι αυτό που έχουμε. Έτσι, αυτό που έχω να πω στο "νωμένο Βασίλειο και στην Πολωνία είναι, ""ρεμήστε και αποδεχτείτε την".
<P>
Το τελευταίο σημείο που θέλω να θίξω είναι ότι πραγματικά πιστεύω ότι είναι πλέον καιρός να προσπαθήσουμε να αποκαταστήσουμε την εμπιστοσύνη μεταξύ των κρατών μελών. Αυτό το αρνητικό κλίμα επικρατεί από τις διαπραγματεύσεις για τη Συνθήκη της Νίκαιας, κατά τις οποίες τα μικρά κράτη αναμετρήθηκαν με τα μεγάλα. Τώρα πιστεύω ότι είναι πλέον καιρός να θάψουμε το τσεκούρι του πολέμου και να αποκαταστήσουμε την εμπιστοσύνη που υπήρχε πριν από τις διαπραγματεύσεις για τη Συνθήκη της Νίκαιας. Είναι καιρός τα θεσμικά όργανα να ηρεμήσουν, να διευθετήσουμε τα ζητήματα και να εστιάσουμε στην πραγματική χάραξη πολιτικών.
<SPEAKER ID="064" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρίες και κύριοι, καταρχάς θα ήθελα να ευχαριστήσω τα μέλη του Ευρωπαϊκού Κοινοβουλίου για την πολύ σημαντική υποστήριξη των προσπαθειών και του έργου της πορτογαλικής Προεδρίας στο πλαίσιο της διακυβερνητικής διάσκεψης που ελπίζουμε ότι θα οδηγήσει στην έγκριση μιας νέας συνθήκης για την Ένωσή μας.
<P>
Θα ήθελα να πω σε εκείνους που μίλησαν λιγότερο θετικά, ή και αρνητικά, για τη συνθήκη ότι η Προεδρία θα λάβει υπόψη -και είναι υποχρεωμένη να το κάνει- τις ανησυχίες και την κριτική τους διότι θεωρούμε ότι είναι όλα μέρος της συνεργασίας για το έργο και τις προσπάθειές μας και πρέπει φυσικά να ληφθούν επίσης υπόψη.
<P>
Νομίζω ότι ο Graham Watson ήταν αυτός που είπε εδώ ότι ο πρωθυπουργός της Πορτογαλίας πρέπει να αισθάνεται ότι ετοιμάζει τον στρατό του για τη μάχη της διακυβερνητικής διάσκεψης στις 18 και 19 Οκτωβρίου. Αυτός είναι ένας τρόπος με τον οποίο μπορεί κανείς να το δει κι εγώ θα έλεγα πως είμαι ένας στρατιώτης αυτού του στρατού κι ελπίζω ότι θα προσχωρήσουν στον στρατό μας πολλοί άλλοι στρατιώτες που βρίσκονται εδώ προκειμένου να μπορέσουμε τελικά να επιτύχουμε στη Λισαβόνα μια νέα συνθήκη για την Ευρωπαϊκή Ένωση.
<P>
Σε επίπεδο νομικών και εμπειρογνωμόνων, η διακυβερνητική διάσκεψη έχει ολοκληρώσει το έργο της. Τώρα είναι η σειρά των πολιτικών να εκφραστούν σε επίπεδο δικαιοσύνης και είμαι βέβαιος ότι οι πολιτικοί και οι κυβερνήσεις θα ανταποκριθούν στις υποχρεώσεις τους. Ειπώθηκε εδώ ότι δεν μπορούμε να αποτύχουμε και η πορτογαλική Προεδρία συμφωνεί απόλυτα με αυτό. Δεν μπορούμε να αποτύχουμε και θα δημιουργήσουμε μία συμφωνία που είμαι βέβαιος ότι θα τύχει της υποστήριξης όλων. Δεν θα μπορούσε να γίνει διαφορετικά.
<P>
Θα δώσουμε προσοχή στις ευαισθησίες, τα συμφέροντα και τις ανησυχίες όλων. Δεν θα αγνοήσουμε κανέναν. Όπως είπα, για τον λόγο αυτόν ευελπιστούμε ότι θα επιτύχουμε, δεδομένου ότι επικρατεί η αίσθηση πως είναι ανάγκη να ολοκληρωθεί μία συζήτηση που ίσως να διήρκεσε παραπάνω από όσο πρέπει, και ότι διαπιστώνεται πως είναι επειγόντως απαραίτητο να δημιουργηθεί εποικοδομητικό και ενωτικό πνεύμα και θετική ενέργεια προκειμένου να αντιμετωπίσουμε πολλά άλλα προβλήματα που θα πρέπει να λύσουμε στο μέλλον και αναφέρθηκαν εδώ: την αλλαγή του κλίματος, τα ενεργειακά ζητήματα, τη μετανάστευση, την εσωτερική μας μεταρρύθμιση, που πρέπει να την επιτύχουμε για να αντιμετωπίσουμε τα γενικότερα προβλήματα της παγκοσμιοποίησης. Είμαι βέβαιος ότι στη Λισαβόνα θα γίνει αντιληπτό πως είναι επείγον να ολοκληρωθεί η συνθήκη για να μας εμπνεύσει να κερδίσουμε άλλες μάχες και ότι όταν θα επιστρέψουμε εδώ για την επόμενη σύνοδο της Ολομέλειας, θα σας φέρουμε καλές ειδήσεις, θα σας φέρουμε καλά νέα.
<P>
Θα ήθελα να ευχαριστήσω και πάλι τα μέλη του Ευρωπαϊκού Κοινοβουλίου για την υποστήριξή τους στην ομάδα των νομικών μας και είμαι βέβαιος ότι θα συνεχίσουν να την υποστηρίζουν και στις επόμενες φάσεις, όπως είπαν εδώ πολλοί ομιλητές.
<P>
Θα πω δυο λόγια για το θέμα της στρατηγικής της Λισαβόνας για να ευχαριστήσω τον João de Deus Pinheiro για την ομιλία του. Θα φέρουμε ένα νέο στοιχείο στη συζήτηση για τη στρατηγική της Λισαβόνας, που συνδέεται στενά με τη διάσταση της εξωτερικής πολιτικής της στρατηγικής αυτής. Είναι βαθιά συνδεδεμένο με την ανάγκη θέσπισης κανόνων, ρύθμισης των θεμάτων για τα οποία δεν υπάρχουν κανόνες και ρυθμίσεις, προκειμένου να επιτευχθεί αποτελεσματική πρόοδος, κοινωνική σταθερότητα, οικονομική σταθερότητα και ειρήνη μέσα σε έναν κόσμο όπου θα επικρατούν τάξη και κανόνες και οι κανόνες και οι προδιαγραφές θα είναι σαφώς αντιληπτοί από όλους, επειδή πρέπει τρόπον τινά να τα αντιμετωπίσουμε αυτά προκειμένου ο κόσμος που δημιουργούμε να είναι πραγματικά πιο δίκαιος για όλους.
<P>
Όπως είπα, εγώ θα είμαι εδώ μαζί με την Προεδρία. Γνωρίζω ότι ο πρωθυπουργός της Πορτογαλίας προτίθεται επίσης να έρθει εδώ και θα είμαι μαζί του στην επόμενη σύνοδο της Ολομέλειας. Ευελπιστούμε ότι θα μπορέσουμε να αναγγείλουμε πως η Ευρωπαϊκή Ένωση έχει μια νέα συνθήκη: τη μεταρρυθμιστική συνθήκη.
<SPEAKER ID="065" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, σας ευχαριστώ για αυτή την ενδιαφέρουσα συζήτηση. Πάντοτε μαθαίνει κανείς καινούργια πράγματα και ναι, μπορώ φυσικά, να υποσχεθώ ότι θα δώσω αναφορά στην Επιτροπή. Κράτησα προσεκτικές σημειώσεις προκειμένου να μπορέσουμε να συνεχίσουμε και στη συνάντηση που θα λάβει χώρα στο Λουξεμβούργο την επόμενη Δευτέρα.
<P>
Άκουσα τρεις άμεσες ερωτήσεις στις οποίες θα ήθελα να απαντήσω όσο καλύτερα μπορώ. " πρώτη υπαινίσσεται την εμπλοκή του Κοινοβουλίου στη διαδικασία διορισμού του Ύπατου Εκπροσώπου. " Συνθήκη εδώ αναπαράγει το κείμενο του 2004. Είμαι σίγουρη ότι όλοι θα ήθελαν να βρουν μια ρεαλιστική πολιτική λύση που να ικανοποιεί όλες τις πλευρές, όταν φτάσει αυτή η στιγμή. Ίσως θυμάστε, βέβαια, το προηγούμενο των Επιτρόπων που διορίστηκαν μετά τις πρόσφατες διευρύνσεις. Και σε αυτή την περίπτωση το Κοινοβούλιο ικανοποιήθηκε στην πράξη, παρόλο που τα νομικά κείμενα ήταν ασαφή. Πιστεύω ότι είναι προς το συμφέρον μας να διασφαλίσουμε τον ικανοποιητικό ρόλο του Κοινοβουλίου σε ολόκληρη τη διαδικασία.
<P>
" δεύτερη ερώτηση αφορούσε το άρθρο 24 της Συνθήκης για την προστασία των προσωπικών δεδομένων στον τομέα της ασφάλειας. Σε αυτή την περίπτωση τουλάχιστον, μπορώ να απαντήσω εκ μέρους της Επιτροπής, η οποία κατανοεί τις ανησυχίες του Κοινοβουλίου για τις διατάξεις που σχετίζονται με τη μετάδοση εμπιστευτικών δεδομένων από τα κράτη μέλη. Ως έχει τώρα, το άρθρο 24 της Συνθήκης για την ΕΕ επιτρέπει στο Συμβούλιο και μόνο να καθορίζει τους κανόνες σε αυτόν τον τομέα, χωρίς δυνατότητα συμμετοχής του Ευρωπαϊκού Κοινοβουλίου. Αυτή η νέα διάταξη πηγάζει, φυσικά, από την εντολή της ΔΔ. Ισχύει μόνο για τα κράτη μέλη, ενώ τα ευρωπαϊκά θεσμικά όργανα παραμένουν υποκείμενα στο γενικό καθεστώς, και η προβλεπόμενη διαδικασία συμμορφώνεται με το πολύ συγκεκριμένο καθεστώς στο οποίο υπόκειται η κοινή εξωτερική πολιτική και πολιτική ασφάλειας. Σε αυτή την περίπτωση σημαίνει ότι η αρμοδιότητα του Δικαστηρίου είναι περιορισμένη. Φοβάμαι ότι δεν υπάρχουν μεγάλα περιθώρια για αλλαγή της ουσίας που συμφωνήθηκε στην εντολή, αλλά εν πάση περιπτώσει, θέλω να σας διαβεβαιώσω ότι σύμφωνα με την ερμηνεία μας το άρθρο αυτό δεν καλύπτει για παράδειγμα, την συμφωνία της ΕΕ με τις "νωμένες Πολιτείες Αμερικής για τα μητρώα ονομάτων επιβατών. " νομική βάση της συμφωνίας αυτής είναι στον τρίτο πυλώνα και κατά συνέπεια, κατά την άποψη της Επιτροπής, θα καλύπτεται από την συνήθη αρμοδιότητα του ΕΚ και του Δικαστηρίου στο μέλλον. Αυτή είναι λοιπόν η άποψη της Επιτροπής για αυτά τα θέματα.
<P>
Κάθομαι ώστε να μπορώ πραγματικά να δω όλους μας τους επισκέπτες. Δεν είμαι σίγουρη ότι μπορούμε πάντοτε να εξηγήσουμε με μεγάλη σαφήνεια αυτά που συζητάμε εδώ, αλλά είμαι σίγουρη ότι οι επισκέπτες αισθάνθηκαν την απογοήτευση που προκύπτει από αυτή τη συζήτηση και το γεγονός ότι ορισμένοι είναι ιδιαίτερα χαρούμενοι με αυτό και λένε ότι πρόκειται για ένα καλό συμβιβασμό· άλλοι δεν είναι καθόλου ευχαριστημένοι και λένε ότι δεν είναι αρκετό· άλλοι λένε ότι πάμε πολύ μακριά. Βέβαια, αυτό απηχεί την πολιτική κατάσταση και το δύσκολο πολιτικό παιχνίδι που προκύπτει μετά από μια μακρά περίοδο, κατά την οποία συζητούμε ουσιαστικά το πώς μπορούμε να προσαρμόσουμε τις διαδικασίες λήψης αποφάσεών μας για να διευρύνουμε την Ευρωπαϊκή Ένωση των 27 κρατών μελών· το πώς μπορούμε να ενσωματώσουμε ουσιαστικά και τα νέα ζητήματα που εμφανίστηκαν τελευταίως, όπως η αλλαγή του κλίματος και η ενέργεια· το πώς μπορούμε να είμαστε πιο ανοιχτοί και πιο αποτελεσματικοί.
<P>
Όλοι οι επισκέπτες μου υπενθυμίζουν ότι οποιοδήποτε και αν είναι το αποτέλεσμα - και πιστεύουμε και ελπίζουμε ότι με τη βοήθεια της πορτογαλικής Προεδρίας το αποτέλεσμα θα είναι θετικό, ότι θα μπορέσουμε να συμφωνήσουμε σε νέα Μεταρρυθμιστική Συνθήκη - θα πρέπει να επικοινωνούμε· θα πρέπει έρθουμε σε επαφή με τους πολίτες προκειμένου να προσπαθήσουμε να κάνουμε το καλύτερο δυνατό για να τους εξηγήσουμε. Ελπίζω ότι η Επιτροπή και το Ευρωπαϊκό Κοινοβούλιο θα είναι σε θέση να προγραμματίσουν δραστηριότητες επικοινωνίας διασφαλίζοντας επίσης την παροχή ενός κειμένου προσιτού και ευανάγνωστου· τη δημιουργία διαλόγου σε ευρωπαϊκό επίπεδο, ώστε να μπορείτε αισίως να παρακολουθείτε τη συζήτηση και σε άλλα κράτη μέλη - και την πολιτική δέσμευση από όλους εμάς, από όλα τα θεσμικά όργανα ότι θα έρθουμε σε επαφή με τους πολίτες: για να εξηγήσουμε, να υποστηρίξουμε αλλά και να ακούσουμε. Αυτός θα είναι ο ρόλος μας από τώρα και στο εξής.
<P>
Αυτό είναι μόνο η αρχή. Έχουμε ακόμη μπροστά μας την επικύρωση και την εφαρμογή. Αλλά εγώ προσωπικά και η Επιτροπή πιστεύουμε ότι αυτή είναι μια καλή Μεταρρυθμιστική Συνθήκη - δεν είναι τέλεια: αποτελεί, φυσικά, συμβιβασμό· θα θέλαμε να μην υπήρχαν ρήτρες εξαίρεσης αλλά αληθινά καλή υποστήριξη για το περιεχόμενο ειδικά του Χάρτη Θεμελιωδών Δικαιωμάτων, αλλά έχουμε ένα συμβιβασμό, έχουμε μια συμφωνία μεταξύ όλων των κρατών μελών - και τώρα θα την αξιοποιήσουμε με τον καλύτερο δυνατό τρόπο.
<P>
(Χειροκροτήματα)
<SPEAKER ID="066" NAME="Πρόεδρος -">
" συζήτηση έληξε.
<P>
Γραπτές δηλώσεις (άρθρο 142)
<SPEAKER ID="801" NAME="Alexandra Dobolyi  " AFFILIATION="PSE">
γραπτώς. - (HU) " Ουγγαρία ανέκαθεν συνηγορούσε υπέρ της υποστήριξης της συνταγματικής συνθήκης -ή της νέας μορφής της, της μεταρρυθμιστικής συνθήκης. Το συμφέρον της Ουγγαρίας και ο σκοπός της Ένωσης είναι να διασφαλίσουμε την ειρήνη και τα βασικά μας συμφέροντα και να προαγάγουμε την ευημερία των πολιτών της Ένωσης, που πλησιάζουν ήδη τα 500 εκατομμύρια. " Ευρώπη έχει αλλάξει, και ο κόσμος έχει αλλάξει. Οι νέες απειλές για την ασφάλεια πρέπει να αντιμετωπιστούν με νέες στρατηγικές και πολιτικές. " Ευρώπη πρέπει να προετοιμαστεί για αλλαγές σε όλους τους τομείς.
<P>
Θεωρώ ότι η μεταρρυθμιστική συνθήκη μπορεί να βοηθήσει στη χάραξη της πορείας της Ευρώπης και στον ορισμό του μελλοντικού λειτουργικού της πλαισίου, της πολιτικής και της Ευρώπης όπου θα θέλαμε να ζήσουμε και να επιτύχουμε.
<P>
Θεωρώ σημαντικό να ενεργήσουν με υπευθυνότητα οι αρχηγοί κρατών και κυβερνήσεων στην άτυπη σύνοδο κορυφής της 18ης και 19ης Οκτωβρίου παραμερίζοντας τα ιστορικά τους παράπονα και να επιτύχουν μία ομόφωνη απόφαση για το τελικό κείμενο της μεταρρυθμιστικής συνθήκης που θα μπορέσει να ωθήσει την Ένωση προς τη σωστή κατεύθυνση.
<P>
Αντικειμενικός σκοπός της συνόδου κορυφής είναι η έγκριση του κειμένου της μεταρρυθμιστικής συνθήκης που θα ενισχύσει την αποτελεσματικότητα της διευρυμένης Ευρωπαϊκής Ένωσης και η ενίσχυση του ρόλου του Ευρωπαϊκού Κοινοβουλίου, του μόνου εκλεγμένου σώματος, καθώς και της εξωτερικής δράσης της Ένωσης. Το Ευρωπαϊκό Κοινοβούλιο εγγυήθηκε και θα εγγυάται ότι θα υποστηρίξει πλήρως τη συνταγματική διαδικασία και τη δημιουργία της σημερινής μεταρρυθμιστικής συνθήκης και πιστεύει ότι τα 27 κράτη μέλη θα την επικυρώσουν το συντομότερο δυνατόν. Οι εκπρόσωποι των κοινοβουλευτικών Ομάδων θα εξασφαλίσουν την παρουσία του Κοινοβουλίου στη σύνοδο κορυφής της Λισαβόνας υποστηρίζοντας έτσι και τη δημιουργία της μεταρρυθμιστικής συνθήκης.
<P>
Το ουσιαστικό είναι ότι χρειαζόμαστε μια Ευρώπη όπου τα 27 κράτη μέλη θα αισθάνονται την κοινή μας ευθύνη να κάνουμε μαζί τα κατάλληλα βήματα για ένα καλύτερο μέλλον.
<P>
Ήρθε η ώρα, και πρέπει να το αποδείξουμε αυτό στη Λισαβόνα!
<SPEAKER ID="800" NAME="Margie Sudre  " AFFILIATION="PPE-DE">
γραπτώς. - (FR) Το σχέδιο μεταρρυθμιστικής συνθήκης αντιστοιχεί ακριβώς στην εντολή που ενέκριναν τα 27 κράτη μέλη τον περασμένο Ιούνιο. Το σχέδιο αυτό μεταφράζει κατά γράμμα την πολιτική δέσμευσή τους, και πρέπει να παρέχει τη δυνατότητα στην Ευρωπαϊκή Ένωση να εξέλθει από το θεσμικό αδιέξοδο στο οποίο βρίσκεται επί δέκα και πλέον έτη.
<P>
Ζητώ μετ' επιτάσεως από τα μέλη του Ευρωπαϊκού Συμβουλίου να τηρήσουν τον λόγο τους και να αποφύγουν να εγείρουν την τελευταία στιγμή θέματα "εκτός εντολής".
<P>
Δεν είναι ώρα για μικροδιευθετήσεις της τελευταίας στιγμής, για ξαφνικές εθνικιστικές αντιδράσεις ή για αντανακλαστικά αναδίπλωσης πολλαπλασιάζοντας τις εξαιρέσεις αυταρέσκειας οι οποίες θα απειλούσαν να εξαφανίσουν κάθε συνοχή στη νέα συνθήκη.
<P>
" έγκριση αυτού του κειμένου πρέπει να τηρεί το προβλεπόμενο χρονοδιάγραμμα, ενόψει της θέσης σε ισχύ της "συνθήκης της Λισαβόνας" την 1η Ιανουαρίου 2009.
<P>
Οφείλουμε να επικεντρωθούμε από τώρα στην ευαισθητοποίηση των συμπολιτών μας οι οποίοι είναι πλέον πιο απαιτητικοί, περισσότερο επικριτικοί έναντι της Ευρωπαϊκής Ένωσης. Χρειάζονται εξηγήσεις, οφείλουμε να τους τις παράσχουμε, ενώ ταυτόχρονα θα επιδεικνύουμε τον παιδαγωγικό ρόλο μας.
<P>
Χρέος του καθενός μας είναι να μοιραστούμε τον ενθουσιασμό μας σε αυτό το νέο πλαίσιο που χαρακτηρίζεται ταυτόχρονα από την επιστροφή του ευρωπαϊκού πνεύματος και από την επιταγή της δημοκρατικής διαφάνειας.

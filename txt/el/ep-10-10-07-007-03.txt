<CHAPTER ID="007-03">
3. Διορισμός μέλους του Ελεγκτικού Συνεδρίου (κ. Gijs de Vries, NL) (
<SPEAKER ID="114" NAME="Dimitar Stoyanov" AFFILIATION="NI">
(BG) Σήμερα το πρωί, ακτιβιστές κάποιας περιβαλλοντικής οργάνωσης θεώρησαν σκόπιμο να βεβηλώσουν δεκαέξι από τις είκοσι επτά εθνικές σημαίες των κρατών μελών της Ευρωπαϊκής Ένωσης. Ανεξαρτήτως του τι ήθελαν να δηλώσουν, ανεξαρτήτως σκοπιμότητας, φρονώ, και είμαι βέβαιος ότι θα με υποστηρίξετε εν προκειμένω, ότι η βεβήλωση εθνικών συμβόλων δεν θα πρέπει να γίνεται ανεκτή. Επιπλέον, η βεβήλωση της εθνικής σημαίας της Βουλγαρίας αποτελεί ποινικό αδίκημα βάσει του βουλγαρικού ποινικού κώδικα, και οι ένοχοι μιας τέτοιας πράξης πρέπει να παραδοθούν στις αρμόδιες αρχές. Είμαι βέβαιος ότι θα συμφωνήσετε μαζί μου ότι, ανεξαρτήτως σκοπιμότητας, η βεβήλωση των εθνικών συμβόλων των κρατών μελών πρέπει να θεωρείται ανεπίτρεπτη.

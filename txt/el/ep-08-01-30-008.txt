<CHAPTER ID="008">
Δήλωση της Προεδρίας
<SPEAKER ID="012" NAME="Πρόεδρος">
Κυρίες και κύριοι, μετά την επικύρωση της Συνθήκης της Λισαβόνας από την Ουγγαρία, εχθές τη Συνθήκη κύρωσαν επίσης η Σλοβενία και η Μάλτα.
<P>
(Χειροκροτήματα)
<P>
Το κοινοβούλιο της Σλοβενίας τάχθηκε με μεγάλη πλειοψηφία υπέρ της επικύρωσης. Το δε κοινοβούλιο της Μάλτας ενέκρινε τη Συνθήκη ομοφώνως. Αυτό είναι ένα σημαντικό πολιτικό μήνυμα με το οποίο τα κράτη μέλη καταδεικνύουν με σαφήνεια ότι επιθυμούν την ταχεία ολοκλήρωση της διαδικασίας επικύρωσης, έτσι ώστε η Συνθήκη να μπορέσει να τεθεί σε ισχύ σύμφωνα με τον αρχικό σχεδιασμό, την 1η Ιανουαρίου 2009.
<P>
Συγχαίρω τη Σλοβενία και τη Μάλτα για την ιστορική αυτή απόφαση.
<P>
(Χειροκροτήματα)
<P>
Για εσωτερικούς λόγους, όπως γνωρίζετε, το κοινοβούλιο της Σλοβακίας αποφάσισε εχθές να αναβάλει την ψηφοφορία για μεταγενέστερη ημερομηνία. Απευθύνω έκκληση σε όλους τους πολιτικούς ηγέτες της Σλοβακίας να εκπληρώσουν το ύψιστο πολιτικό τους καθήκον.

<CHAPTER ID="005">
Κατάσταση των διαπραγματεύσεων σχετικά με το πακέτο «Κλίμα» και την ενέργεια (συνέχεια της συζήτησης) 
<SPEAKER ID="090" NAME="Πρόεδρος">
Θα συνεχίσουμε τη συζήτηση για την κατάσταση των διαπραγματεύσεων σχετικά με το πακέτο για τις κλιματικές αλλαγές και την ενέργεια.
<P>

<SPEAKER ID="091" NAME="Struan Stevenson" AFFILIATION="PPE-DE">
Κυρία Πρόεδρε, επί της διαδικασίας, θέλω να πληροφορήσω τα μέλη αυτού του Σώματος ότι σήμερα το πρωί το Πρωτοδικείο στο Λουξεμβούργο θέσπισε ότι η Λαϊκή Οργάνωση Μουτζαχεντίν του Ιράν πρέπει να αφαιρεθεί από τη λίστα τρομοκρατών της ΕΕ. Αυτή είναι η τρίτη φορά που εκδίδεται αυτή η απόφαση κι αυτό πρέπει να αποτελεί προειδοποίηση για το Συμβούλιο και την Επιτροπή ότι οι προσπάθειές τους να καθησυχάσουν τους μουλάδες και το καταπιεστικό καθεστώς στην Τεχεράνη θέτοντας τη Λαϊκή Οργάνωση Μουτζαχεντίν του Ιράν στη λίστα τρομοκρατών της ΕΕ αποτελεί προσβολή κατά της ελευθερίας και της ανεξαρτησίας.
<P>
(Χειροκροτήματα)
<P>

<SPEAKER ID="092" NAME="Πρόεδρος">
Κυρίες και κύριοι, εάν επιτρέπετε, θα συνεχίσουμε με τη σειρά του χρόνου ομιλίας.
<SPEAKER ID="093" NAME="Herbert Reul" AFFILIATION="PPE-DE">
(DE) Κυρία Πρόεδρε, Προεδρία του Συμβουλίου και Επιτροπή, κυρίες και κύριοι, τα τελευταία χρόνια αυτό το Κοινοβούλιο ήταν ιδιαίτερα τολμηρό στην άσκηση των δικαιωμάτων του. Δεν αφήσαμε τους εαυτούς μας να ταλαντευθούν ούτε όταν καλέσαμε τον Δαλάι Λάμα ούτε όταν λάβαμε την απόφαση σχετικά με το βραβείο Ζαχάρωφ ούτε σχετικά με τη συμμετοχή στους Ολυμπιακούς Αγώνες.
<P>
Κατά συνέπεια, ανησυχώ ιδιαίτερα που δεν ασκούμε επαρκώς τα δικαιώματά μας σχετικά με ένα τόσο σημαντικό θέμα, το οποίο προφανώς μόνο προκαλεί περιορισμένο ενδιαφέρον σήμερα και το οποίο ορισμένοι συνάδελφοι έχουν περιγράψει ως το θέμα του αιώνα. Θα ζητήσω από την Προεδρία του Συμβουλίου και από την Κοινοβουλευτική "γεσία να διασφαλίσουν ότι δεν συζητάμε μόνο για τη θέσπιση καλύτερων κανόνων, αλλά στην πραγματικότητα έχουμε επίσης την ευκαιρία να διαπιστώσουμε και να εξετάσουμε τα κείμενα. Επί του παρόντος, για παράδειγμα, στην περίπτωση της εμπορίας δικαιωμάτων εκπομπών, οι συζητήσεις δεν βασίζονται στην άποψη του Κοινοβουλίου, αλλά μόνο στην απόφαση μιας μεμονωμένης επιτροπής. Υπήρξαν τέσσερεις επιτροπές που έχουν λάβει αποφάσεις, οι υποθέσεις των οποίων δεν υποβλήθηκαν στην τριμερή συζήτηση. Ένας εισηγητής διαπραγματεύεται και 84 ευρωβουλευτές δεν έχουν την ευκαιρία να δηλώσουν την άποψή τους.
<P>
" διαδικασία έχει προγραμματιστεί ως εξής: Συμβούλιο 10/11 Δεκεμβρίου, Τριμερής Συζήτηση 15 Δεκεμβρίου και στη συνέχεια θα ληφθούν αποφάσεις. Αυτό θα σημαίνει ότι εμείς ως βουλευτές δεν έχουμε την ευκαιρία να εξετάσουμε το κείμενο, να το αξιολογήσουμε, να συζητήσουμε και να καταλήξουμε σε μια σωστή απόφαση σχετικά με αυτό. Σήμερα ήδη είχαμε δυσκολίες στη διεξαγωγή της συζήτησης με σοβαρό τρόπο, έπρεπε να ξεκινήσουμε αργότερα, έπρεπε να αναβάλλουμε τη διαδικασία, τώρα σχεδόν κανείς δεν προσέχει. Ωστόσο, αυτό τα λέει όλα. Λαμβάνουμε αποφάσεις σχετικά με τους φόρους για το ποσό των 70 δισεκατομμυρίων ευρώ για τα άτομα. Και δεν φαίνεται ότι δίνουμε στους εαυτούς μας μερικές ακόμη ώρες, μερικές ημέρες για λεπτομερή εξέταση.
<P>
Θεωρώ ότι αυτό είναι ανεύθυνο. Ζητώ από την Προεδρία του Συμβουλίου κι επίσης ζητώ από την Προεδρία αυτού του Σώματος να διασφαλίσει ότι όλοι μπορούμε να αφιερώσουμε τον απαραίτητο χρόνο.
<P>
(Ο Πρόεδρος διακόπτει τον ομιλητή)
<SPEAKER ID="094" NAME="Romana Jordan Cizelj" AFFILIATION="PPE-DE">
(SL) Κυρίες και κύριοι, είναι χρήσιμο που ακριβώς αυτό το διάστημα είχαμε μια ιδιαίτερα φιλόδοξη Προεδρία, η οποία πραγματικά εργάστηκε σκληρά προκειμένου να επιτύχει μια συμφωνία για τη δέσμη μέτρων σχετικά με το κλίμα και την ενέργεια. Παρόλα αυτά, διατηρώ τις αμφιβολίες μου για την ορθότητα της διαδικασίας διεξαγωγής της συμφωνίας κατά την πρώτη ανάγνωση, αφού τόσο λεπτομερή και ενδιαφέροντα έγγραφα θίγουν το θέμα της διαφάνειας και το θέμα της κατάλληλης εκπροσώπησης της άποψης της πλειοψηφίας στο Κοινοβούλιο κι αυτό φυσικά ανοίγει το θέμα πόσο δημοκρατική είναι αυτή η διαδικασία.
<P>
Ως εκ τούτου, θέλω να σκεφτούμε ακόμη περισσότερο το θέμα την επόμενη φορά, πριν επιβεβαιώσουμε ότι θα ασχοληθούμε με κάποιο έγγραφο κατόπιν συμφωνίας κατά την πρώτη ανάγνωση. Δεν θα κάνουμε κανένα λάθος να ολοκληρώσουμε μια κανονική πρώτη ανάγνωση τον Δεκέμβριο και στη συνέχεια να πραγματοποιήσουμε μια δεύτερη ανάγνωση πριν το τέλος της θητείας μας και να καταλήξουμε σε κατάλληλη συμφωνία με το Συμβούλιο. Κατά συνέπεια, δεν προκαλεί έκπληξη το γεγονός ότι δεν συζητήθηκαν ιδιαίτερα οι λεπτομέρειες σε αυτή τη συζήτηση, αφού οι ευρωβουλευτές δεν είναι ιδιαίτερα εξοικειωμένοι με αυτές.
<P>
Θέλω να αναφερθώ κυρίως στη χρήση των κεφαλαίων από τις δημοπρασίες. Σε αυτή την περίπτωση, νομίζω ότι πρέπει να λάβουμε υπόψη ορισμένες αρχές και συγκεκριμένα ότι πρέπει να χρησιμοποιήσουμε τα κεφάλαια αποκλειστικά και μόνο για την αντιμετώπιση των προκλήσεων για το περιβάλλον και το κλίμα, ότι πρέπει να τα χρησιμοποιήσουμε για ελάφρυνση και για προσαρμογή και ότι πρέπει να τα χρησιμοποιήσουμε για να αναπτύξουμε τεχνολογίες που μειώνουν τις εκπομπές των αερίων του θερμοκηπίου και ότι δεν είναι ακόμη εμπορικές - δηλαδή, αυτό πρέπει να περιλαμβάνει πιλοτικά έργα δέσμευσης και αποθήκευσης διοξειδίου του άνθρακα.
<P>
Αυτό δεν είναι μόνο σημαντικό για την Ευρωπαϊκή Ένωση, αλλά επίσης για τρίτες χώρες όπως η Κίνα. Σε αυτή την περίπτωση, πρέπει να χρησιμοποιήσουμε τα κεφάλαια για τη λήψη μέτρων εντός της Ευρωπαϊκής Ένωσης και για συνεργασία με τρίτες χώρες και όταν αναφερόμαστε στο επίπεδο των εκπομπών, πρέπει να λαμβάνουμε υπόψη την ευθύνη μας για τις εκπομπές σε παγκόσμιο επίπεδο που προς το παρόν ανέρχονται σε ποσοστό της τάξης του 13 έως 14 τοις εκατό, καθώς επίσης να προσθέσουμε σε αυτό την ιστορική μας ευθύνη για τις εκπομπές. Πρέπει επίσης να χρησιμοποιούμε τους χρηματοδοτικούς πόρους για ήδη υπάρχοντες μηχανισμούς - δηλαδή, δεν πρέπει να δημιουργούμε νέα κεφάλαια.
<P>
Θέλω να ευχαριστήσω όλη την ομάδα διαπραγμάτευσης και να τους πληροφορήσω ότι θα συμμετέχουμε ενεργά σε αυτή τη συμφωνία κατά τις διαπραγματεύσεις στο Πόζναν την επόμενη εβδομάδα.
<SPEAKER ID="095" NAME="Eija-Riitta Korhola" AFFILIATION="PPE-DE">
(FI) Κυρία Πρόεδρε, γνωρίζουμε πολύ καλά ότι η θέση του Κοινοβουλίου για τη δέσμη μέτρων για το κλίμα δεν είναι κοινή. Σε πολλά θέματα η ομάδα μου βρίσκεται πιο κοντά στην άποψη του Συμβουλίου από ότι στην άποψη του Κοινοβουλίου. Ωστόσο, είναι σημαντικό να θυμόμαστε ότι έχουμε πλήρη ομοφωνία στο θέμα των μειώσεων των εκπομπών: οι εκπομπές πρέπει να μειωθούν. Είναι απλώς θέμα τρόπου διεξαγωγής. Ορισμένοι θέλουν να το κάνουν ακολουθώντας τον δαπανηρό τρόπο, με τη δημοπρασία κι εμείς θέλουμε να το κάνουμε ακολουθώντας τον αποδοτικό τρόπο, με τη διαδικασία των κριτηρίων αξιολόγησης.
<P>
Ο εκπρόσωπος της Ομάδας των Πρασίνων/Ευρωπαϊκής Ελεύθερης Συμμαχίας εξέφρασε ανοικτά την επιθυμία κατά τις διαπραγματεύσεις οι τιμές να αυξάνονται τόσο, ώστε οι συνήθειες των καταναλωτών ενδέχεται να αλλάζουν. " ομάδα μας δεν εμπιστεύεται τη λογική αυτού του είδους, εφόσον η εμπορία δικαιωμάτων εκπομπών είναι μονομερής. Εφόσον είναι μονομερής, είναι απλώς ένας φόρος. Εάν η συμμετοχή για την εμπορία δικαιωμάτων εκπομπών ήταν παγκόσμια, οι δημοπρασίες θα ήταν μια καλή επιλογή. " τιμή των δικαιωμάτων εκπομπών μπορεί εύκολα να αντικατοπτριστεί στις τιμές καταναλωτή, οι οποίες με τη σειρά τους θα παρακινήσουν τους καταναλωτές να επιλέγουν καθαρότερα προϊόντα. Ποτέ δεν μπορείτε να ξέρετε, αλλά εξ ολοκλήρου οι τομείς εντατικής παραγωγής άνθρακα μπορεί να κινηθούν στο περιθώριο. Δυστυχώς, το περιβάλλον των καταναλωτών δεν λειτουργεί με αυτόν τον τρόπο τώρα. Τα προϊόντα που δημιουργούνται με λιγότερο καθαρό τρόπο εκτός της ΕΕ έχουν ανταγωνιστικό πλεονέκτημα στις παγκόσμιες αγορές. Αυτό είναι ιδιαίτερα σημαντικό για τις θέσεις απασχόλησης. Ελπίζω ότι το Συμβούλιο θα μπορεί να βελτιώσει το αποτέλεσμα με ικανοποιητικό τρόπο.
<SPEAKER ID="096" NAME="Daciana Octavia Sârbu" AFFILIATION="PSE">
(RO) " Ευρωπαϊκή Ένωση δεσμεύτηκε να ολοκληρώσει το θέμα των κλιματικών αλλαγών μέχρι τον Ιανουάριο του 2009.
<P>
Τα αποτελέσματα των διαπραγματεύσεων θα είναι ιδιαίτερα σημαντικά για τη Διάσκεψη των "νωμένων Εθνών στο Πόζναν, όπου θα αξιολογηθεί η δέσμευση της ΕΕ για τη μείωση των εκπομπών άνθρακα και για την ενίσχυση των ασθενέστερων οικονομικά χωρών .
<P>
Πρέπει να διασφαλίσουμε ότι οι στόχοι μας εξακολουθούν να είναι φιλόδοξοι έτσι ώστε να υπογραφεί μια διεθνής συμφωνία η οποία θα παράσχει επαρκή κίνητρα στις αναπτυσσόμενες χώρες να ακολουθήσουν το παράδειγμά μας.
<P>
Εάν υπογραφεί μια διεθνής συμφωνία, πρέπει να εξακολουθήσουμε να έχουμε ως προτεραιότητα να αυξήσουμε το στόχο μας από 20% έως 30% μετά το 2020, ακόμη κι αν αυτή η μετάβαση θα επιτευχθεί με νέες διαπραγματεύσεις.
<P>
Ένας πιο φιλόδοξος μακροπρόθεσμος στόχος θα εξασφαλίσει την αξιοπιστία της Ευρωπαϊκής Ένωσης ως σημαντικού παράγοντα στην καταπολέμηση της παγκόσμιας αύξησης της θερμοκρασίας και θα συμβάλλει να επιτευχθούν θετικά αποτελέσματα στις μελλοντικές διαπραγματεύσεις στην Κοπεγχάγη.
<SPEAKER ID="097" NAME="Carl Schlyter" AFFILIATION="Verts/ALE">
(SV) Κυρία Πρόεδρε, υποσχεθήκαμε στα "νωμένα Έθνη και σε άλλους ότι θα μειώσουμε τις εκπομπές κατά 20-45%. Τώρα δεν θα κατορθώσουμε να μειώσουμε ούτε το 20%. Αντίθετα, το Συμβούλιο Υπουργών προσπαθεί στις διαπραγματεύσεις να μεταθέσει την ευθύνη από εμάς στις αναπτυσσόμενες χώρες. Οι Μηχανισμοί καθαρής ανάπτυξης τείνουν να σημαίνουν ρυπαρή ανάπτυξη στην οποία οι οικονομικά ασθενέστερες χώρες αναγκάζονται να επωμισθούν τη δική μας ευθύνη κι εμείς αναμένουμε να μπορούμε να εξασφαλίσουμε τις επενδύσεις σε αυτές για τους εαυτούς μας. Τότε, όταν αυτές οι χώρες πρέπει να δημιουργήσουν τη δική τους πολιτική για το κλίμα, πρέπει να πληρώσουν πιο ακριβά γι' αυτή. " πολιτική για το κλίμα πρέπει να περιλαμβάνει ενίσχυση και μέτρα σε εγχώριο επίπεδο.
<P>
" δέσμη μέτρων για την αυτοκινητοβιομηχανία που αφορά στις εκπομπές αερίων από τα αυτοκίνητα είναι τόσο ανούσια που οι εκπομπές που αναφέρονται στα έγγραφα αυτά είναι μεγαλύτερες από αυτές που θα μπορεί να εξοικονομήσει σε σχέση με το κλίμα της Ευρώπης και τη Γη. Αυτό είναι άσχημο για την αυτοκινητοβιομηχανία, άσχημο για το περιβάλλον και είναι άσχημο για τους καταναλωτές, οι οποίοι θέλουν να έχουν αυτοκίνητα με χαμηλή κατανάλωση ενέργειας για το μέλλον.
<SPEAKER ID="098" NAME="Bairbre de Brún" AFFILIATION="GUE/NGL">
- (GA) - Κυρία Πρόεδρε, η Ευρωπαϊκή Ένωση πρέπει να συμφωνεί για τους φιλόδοξους στόχους έτσι ώστε η Ευρώπη να μπορεί να έχει ηγετικό ρόλο στην καταπολέμηση των κλιματικών αλλαγών. Μπροστά μας έχουμε μια περίοδο οικονομικής αβεβαιότητας, αλλά η οικονομική ύφεση πρέπει να μας ενθαρρύνει να μεταβούμε πιο γρήγορα στη νέα πράσινη οικονομία, προκειμένου να αντιμετωπίσουμε πολλά από τα προβλήματα που είχαμε παλαιότερα σε σχέση με τη ζήτηση για πετρέλαιο και για μείωση της ενέργειας.
<P>
Σε ό,τι αφορά τη γενική καύση σε σταθερές εγκαταστάσεις είναι σημαντικό να θεσπιστεί το νέο πρότυπο απόδοσης για τις εκπομπές, το οποίο πρέπει να υλοποιηθεί σε κάθε σταθμό παραγωγής ενέργειας το αργότερο από το 2015 και μετά. Είναι επίσης σημαντικό να καθιερωθεί επίσης ο συνεχής έλεγχος και τα κριτήρια ασφάλειας.
<SPEAKER ID="099" NAME="Colm Burke" AFFILIATION="PPE-DE">
Κυρία Πρόεδρε, δεν μπορούμε πλέον να αντιμετωπίζουμε τις κλιματικές αλλαγές μόνο σε σχέση με το περιβάλλον, αλλά αντίθετα πρέπει να ενσωματωθούν ως μια ιδέα που θα επηρεάσει άλλες ιδέες, μέσω των διαφόρων τομέων πολιτικής, συμπεριλαμβάνοντας την ανάπτυξη και τα ανθρώπινα δικαιώματα. Αυτό αποτελεί πρόβλημα, όχι μόνο για το μέλλον, αλλά και για το παρόν. Οι κλιματικές αλλαγές προσβάλλουν τη βάση των φυσικών πόρων των φτωχών κοινοτήτων, συμπεριλαμβάνοντας τη γη τους και τα αποθέματα νερού και κατά συνέπεια τα άτομα αναγκάζονται να μεταναστεύσουν για να επιβιώσουν. Τέτοιες μεταναστευτικές ροές μπορεί να έχουν συνέπειες αποσταθεροποίησης και μπορεί να απειλήσουν τη συνολική εσωτερική ασφάλεια μιας συγκεκριμένης χώρας, περιοχής ή παραμεθόριας ζώνης.
<P>
Φέτος, επισκέφτηκα την παραμεθόριο ζώνη του Τσαντ/Σουδάν ως μέλος της Επιτροπής Εξωτερικών Υποθέσεων. Είδα την ερήμωση που προκάλεσε ο πόλεμος και η έλλειψη τροφίμων. Οι κλιματικές αλλαγές θα επιδεινώσουν καταστάσεις όπως αυτή. Δυστυχώς, αυτοί που κινδυνεύουν περισσότερο είναι οι λιγότερο ένοχοι για τη δημιουργία αυτής της κατάστασης. Συνεπώς, είμαι ιδιαίτερα ευχαριστημένος που διαπιστώνω ότι οι συνάδελφοί μου στο Κοινοβούλιο αναλαμβάνουν ηγετικό ρόλο γι' αυτό το θέμα. , οι "ΠΑ και άλλες παγκόσμιες δυνάμεις πρέπει να δράσουν.
<SPEAKER ID="100" NAME="Jean-Louis Borloo" LANGUAGE="FR">
Κυρία Πρόεδρε, κύριε Piebalgs, κύριε Δήμα, κυρίες και κύριοι, κατ' αρχάς θέλω να σας ευχαριστήσω για τη διεξαγωγή αυτής της συζήτησης, η οποία ήταν σημαντική για εκείνους από εμάς που συμμετέχουμε ταυτόχρονα στη Διάσκεψη του Πόζναν και στο Ευρωπαϊκό Συμβούλιο Περιβάλλοντος και οι οποίοι, την επόμενη Δευτέρα, θα παριστάμεθα στο Συμβούλιο Ενέργειας και στη συνέχεια στο Ευρωπαϊκό Συμβούλιο στις 11-12 Δεκεμβρίου. Ήταν σημαντικό για όλους μας να μπορούμε να πούμε την άποψή μας γι' αυτό που πιθανότατα αποτελεί ένα από τα πιο δύσκολα θέματα που πρέπει να αντιμετωπίσουμε, αφού αφορά σε ριζική αλλαγή πολλών πλευρών των οικονομικών και κοινωνικών πολιτικών μας, κατά συνέπεια η ενέργεια είναι ένας παράγοντας σε όλα αυτά, με τις ηθικές, δεοντολογικές διαστάσεις της και τις διαστάσεις που έχουν σχέση με τη φύση, αυτός ο σεβασμός για τη φύση και, προφανώς, η αλλαγή του κλίματος.
<P>
Θέλω να δηλώσω ως αρχικό σημείο επισήμανσης, σε εκείνους που αμφιβάλλουν σχετικά με τις κλιματικές αλλαγές, ότι, σε κάθε περίπτωση, η ανάγκη να αποκόψουμε τελικά τους εαυτούς μας από το πετρέλαιο από μόνη της καθιστά σημαντική αυτή την οδηγία στο σύνολό της. Είτε το κάνουμε λόγω των κλιματικών αλλαγών είτε προκειμένου να αλλάξουμε το ενεργειακό μίγμα και τον τοπικό χαρακτήρα του, το συνολικό πακέτο, σε κάθε περίπτωση, είναι σχετικό.
<P>
" δεύτερη επισήμανση που θέλω να κάνω εάν μου επιτρέπετε, απευθύνεται στην Επιτροπή, η οποία διεξήγαγε ένα εξαιρετικά λεπτομερές και εξαιρετικά σημαντικό προκαταρκτικό έργο. Οι στόχοι που προτείνονται από τα Ευρωπαϊκά Συμβούλια υπό τη Γερμανική Προεδρία βρίσκονται εκεί, είναι οι σωστοί. Θεωρώ ότι έχουν την υποστήριξη όλων και αυτή η σημαντική προσπάθεια εννοιοκρατίας για την έκφραση των πραγμάτων που είναι τόσο φαινομενικά διαφορετικά και μερικές φορές φαινομενικά ασύμβατα είναι εντελώς αξιοσημείωτη. Θεωρώ ότι, από αυτήν την άποψη, υπάρχει ευρεία συμφωνία μεταξύ των θεσμικών οργάνων. Αυτό έχει σχέση με τις μεθόδους με τις οποίες μπορούν να υποβληθούν ερωτήσεις.
<P>
Από την πλευρά μου, θέλω ιδιαίτερα να αναφέρω ξανά τη σύμβαση εχεμύθειας που έχει συναφθεί με το Κοινοβούλιο στο πλαίσιο των τριμερών συζητήσεων και γνωρίζω καλά τη δυσκολία της σχέσης των ευρωβουλευτών με τις τριμερείς συζητήσεις και οι τελευταίες δεν έχουν διαφύγει από την προσοχή κανενός. Ωστόσο, οι διεθνείς δεσμεύσεις μας, οι διεθνείς συναντήσεις μας είναι εξαιρετικά σημαντικές. " διάσκεψη της Κοπεγχάγης είναι πιθανότατα η πιο σημαντική διάσκεψη που θα διεξάγει η ανθρωπότητα με τον εαυτό της. Δεν μπορούμε να μη δείξουμε ότι η Ευρώπη είναι ικανή να καταλήξει σε συμφωνία γι' αυτά τα θέματα.
<P>
Ασφαλώς, έχουμε σοβαρά προβλήματα σχετικά με την ανταγωνιστικότητα. Ναι, κύριε Watson, κύριε Hoppenstedt και κύριε Davies, η χρηματοδότηση της δέσμευσης και αποθήκευσης του άνθρακα πρέπει βέβαια να συμπεριληφθεί, με τη μία ή την άλλη μορφή, τώρα ή λίγο αργότερα. Αυτό βέβαια αφορά στις μεθόδους. Παρομοίως, θα ήταν ανεύθυνο να υποστηρίξουμε τη διαρροή άνθρακα και θεωρώ ότι έχουμε βρει λύσεις που είναι βασικά αρκετά λογικές.
<P>
Κατ' ουσία, αυτό που θέλω πραγματικά να δηλώσω είναι ότι πάντοτε έρχεται κάποια στιγμή στη ζωή που επικεντρωνόμαστε περισσότερο στη μέθοδο της μεθόδου από ότι στο στόχο και στον τρόπο για να τον εκπληρώσουμε. Οι μέθοδοι μπορεί να αναπτύσσονται χωρίς το στόχο και την εγγύηση της επίτευξής του που τους επιτρέπει να το κάνουν. Υπάρχει μια νοοτροπία για την πνευματική ιδιοκτησία σε ό,τι αφορά τις μεθόδους, αυτό ισχύει για την Επιτροπή καθώς επίσης για τους εισηγητές των διαφόρων επιτροπών του Κοινοβουλίου. Το μόνο πράγμα που πραγματικά εξαρτάται από εμάς είναι να διαθέτουμε τους φορολογητέους δημόσιους οικονομικούς πόρους, προκειμένου να επιτύχουμε τους στόχους που θέσαμε εμείς οι ίδιοι βραχυπρόθεσμα, μεσοπρόθεσμα και μακροπρόθεσμα.
<P>
Τέλος, στην τελική επισήμανσή μου θα επαναλάβω προσεκτικά αυτό που αναφέρθηκε σε αυτή την εξαιρετικά σημαντική Συνεδρίαση. Δεν απαρνιόμαστε τη δημοκρατία, αλλά επιταχύνουμε όλες τις διαδικασίες. Μπορώ να σας αναφέρω ότι οι ευρωβουλευτές εργάζονταν έως τις 2 π.μ. χθες τη νύχτα και ξανά σήμερα το πρωί και καταλήξαμε σε συμφωνία για τις εκπομπές CO2 των αυτοκινήτων. Μπορούμε να συζητήσουμε τα πρώτα τρία έτη, αλλά μπορούμε επίσης να συζητήσουμε το στόχο που έχει ορισθεί στα 95 γραμμάρια, ο οποίος είναι ο βασικός παράγοντας για την ανάπτυξη της βιομηχανίας μας.
<P>
Μπορούμε να συζητήσουμε με ποιον τρόπο να αντιμετωπίσουμε την προοδευτικότητα σε ό,τι αφορά όλες τις επισημάνσεις μας. Το μόνο σημαντικό θέμα για εμάς δεν είναι να επιβάλλουμε ποινές, αλλά να επιτρέψουμε την ανταγωνιστικότητα και να εγγυηθούμε ότι θα εκπληρωθεί καθένας από αυτούς τους στόχους, καθώς αποτελούν αντικείμενο συνεργασίας και όλοι είναι εντελώς αλληλένδετοι.
<P>
Εν συντομία, αυτά ήθελα να δηλώσω, αντιμετωπίζοντας κάθε ομιλία σημείο ανά σημείο. Να είστε βέβαιοι ότι θα τα αναφέρω στο σημερινό Συμβούλιο και στο Συμβούλιο της 11ης Δεκεμβρίου. Σε κάθε περίπτωση, σας ευχαριστώ ειλικρινά.
<SPEAKER ID="101" NAME="Andris Piebalgs">
Μέλος της Επιτροπής. - Κυρία Πρόεδρε, η σημερινή συζήτηση επικεντρώθηκε κυρίως στην πρόκληση στον τομέα των κλιματικών αλλαγών. Είναι αλήθεια ότι υπάρχει τεράστια πρόκληση, αλλά το ίδιο ισχύει επίσης για την πρόκληση στον τομέα της ενέργειας που αντιμετωπίζουμε. Διαπιστώσαμε την πρόσφατη αστάθεια των τιμών που επέφερε προκλήσεις για την ασφάλεια του εφοδιασμού που είναι ιδιαίτερα σημαντικός για την Ευρωπαϊκή Ένωση, όπου αυξάνεται η εξάρτηση από την εισαγωγή ενέργειας. Αυτή η δέσμη μέτρων παρέχει επίσης τη βάση για τη λύση της ενεργειακής ασφάλειας, όχι μόνο για την Ευρωπαϊκή Ένωση, αλλά επίσης για άλλα μέρη του κόσμου. Εάν προβούμε στην τεχνολογική αλλαγή, θα προνοήσουμε για ιδιαίτερα διαφορετικές και ασφαλείς ενεργειακές πηγές που μπορούν να χρησιμοποιούνται σε όλο τον κόσμο.
<P>
Θεωρώ ότι η σημερινή συζήτηση ήταν ιδιαίτερα θετική και απέδειξε σαφέστατα τη δέσμευση του Κοινοβουλίου για την ταχύτατη εξεύρεση λύσεων. Είμαι ιδιαίτερα ευγνώμων γι' αυτό. " Επιτροπή, από την πλευρά μου και από την πλευρά των συναδέλφων μου, θα εργασθεί πολύ σκληρά προκειμένου να διευκολύνει τη συμφωνία μεταξύ του Κοινοβουλίου και του Συμβουλίου αυτό τον Δεκέμβριο.
<SPEAKER ID="102" NAME="Σταύρος Δήμας">
Μέλος της Επιτροπής. - (EL) Κυρία Πρόεδρε, θα ήθελα να ευχαριστήσω τα μέλη του Ευρωπαϊκού Κοινοβουλίου που έλαβαν μέρος στη σημερινή συζήτηση για τις πολύ εποικοδομητικές τους θέσεις. Επίσης, θα ήθελα να ευχαριστήσω τη Γαλλική Προεδρία, που ακαταπόνητα συνεργάστηκε με το Ευρωπαϊκό Κοινοβούλιο αλλά και με την Επιτροπή για την εξεύρεση λύσεων, οι οποίες να είναι συμβατές και με τους περιβαλλοντικούς στόχους που έχουμε θέσει αλλά και με διάφορες άλλες θέσεις και προβλήματα τα οποία αντιμετώπιζαν κράτη μέλη ή διάφοροι τομείς της ευρωπαϊκής βιομηχανίας και των επιχειρήσεων.
<P>
Το Συμβούλιο και το Ευρωπαϊκό Κοινοβούλιο έχουν δείξει τη θέλησή τους να επιτευχθεί συμφωνία σε πρώτη ανάγνωση, και νομίζω ότι μέχρι την προσεχή συνεδρίαση της Ολομέλειας του Ευρωπαϊκού Κοινοβουλίου σε δύο εβδομάδες οι διάφορες εκκρεμούσες περιπτώσεις θα βρουν τη σωστή λύση και έτσι θα έχουμε συμφωνία, που θα επιτύχει τους στόχους για το περιβάλλον, όπως τη μείωση της εκπομπής αερίων του θερμοκηπίου στην Ευρωπαϊκή Ένωση, η οποία είναι αναγκαία για να συμβάλει η Ευρωπαϊκή Ένωση στη σωστή καταπολέμηση των κλιματικών αλλαγών, αλλά και δεν θα επιτρέψει τη δημιουργία άλλων προβλημάτων, όπως παραδείγματος χάριν τη μετεγκατάσταση επιχειρήσεων σε χώρες εκτός Ευρωπαϊκής Ένωσης, όπου θα συνέχιζαν να εκπέμπουν διοξείδιο του άνθρακα χωρίς περιορισμούς. Επομένως, πρέπει να πάρουμε όλα τα αναγκαία μέτρα. Σε αυτά στόχευε η πρόταση της Επιτροπής αλλά και η συνεργασία την οποία έχουμε τώρα τα τρία θεσμικά όργανα, ώστε να βρεθούν οι σωστές λύσεις. Είμαι βέβαιος ότι σε δύο εβδομάδες στην Ολομέλεια θα έχουμε συμφωνία.
<SPEAKER ID="103" NAME="Πρόεδρος">
" συζήτηση έληξε.
<P>
Γραπτές Δηλώσεις (άρθρο 142 του Κανονισμού)
<SPEAKER ID="104" NAME="Alessandro Battilocchio  " AFFILIATION="PSE">
γραπτώς. - (IT) " προστασία του περιβάλλοντος και η καταπολέμηση των κλιματικών αλλαγών αποτελούν βασικές προτεραιότητες για το σύνολο της διεθνούς κοινότητας. Όπως υποστηρίζω πάντοτε τα τελευταία χρόνια, η πρόοδος στην έρευνα μας δίνει τη δυνατότητα να αναπτύξουμε αντικειμενική κρίση, συμπεριλαμβάνοντας ό,τι αφορά στις πηγές ενέργειας που πολύ συχνά δαιμονοποιούνται. Υπό το πρίσμα των παρόντων τεχνολογικών εξελίξεων, προκειμένου να διατηρήσουμε μια διαδικασία γεωπολιτικής σταθερότητας και να διασφαλίσουμε μεγαλύτερη ασφάλεια σε διεθνές επίπεδο, οι πηγές ενέργειας πρέπει να διαφοροποιούνται, μειώνοντας την εξάρτηση από τον εφοδιασμό. Από αυτή την άποψη, βελτιώνοντας ορισμένες καταστάσεις που παρουσιάζουν αναπτυξιακή καθυστέρηση όπως η κατάσταση στην Ιταλία, πρόκειται να γίνει δεκτή με ευχαρίστηση μια σοβαρή συζήτηση για την πυρηνική ενέργεια με ειδική αναφορά στις μονάδες παραγωγής ενέργειας τρίτης γενιάς.
<SPEAKER ID="105" NAME="Ivo Belet  " AFFILIATION="PPE-DE">
γραπτώς. - (NL) Εμείς στην Ευρώπη βρισκόμαστε σε ιστορικό σημείο λήψης απόφασης. Αποφασίσαμε να έχουμε ηγετικό ρόλο παγκοσμίως στην καταπολέμηση της παγκόσμιας αύξησης της θερμοκρασίας. Τώρα είναι καιρός να εκπληρώσουμε την υπόσχεσή μας.
<P>
Καταλαβαίνουμε ότι, μεταξύ άλλων, οι φίλοι μας στην Πολωνία ζητούν εγγυήσεις που δεν θα είναι αντιμέτωπες με το μεγαλύτερο νομοσχέδιο μιας συμφωνίας για το κλίμα. Γι' αυτόν το λόγο, η ΕΕ πρέπει να επενδύσει περισσότερο σε νέα τεχνολογία καθαρού άνθρακα και σε δέσμευση και αποθήκευση άνθρακα.
<P>
" συμφωνία που συνάφθηκε αυτή την εβδομάδα για τη μείωση των εκπομπών CO2 από νέα αυτοκίνητα επικρίθηκε, διότι δεν σημειώνει αρκετή πρόοδο. Ενώ αυτή η κριτική δικαιολογείται εν μέρει, πρέπει επίσης να αναγνωρίσουμε τις θετικές πλευρές. Βέβαια θα ξεκινήσουμε από το 2012, μολονότι προοδευτικά και εξακολουθήσαμε να διατηρούμε το στόχο της μέγιστης ποσότητας των 95 γρ. CO2/χλμ. μέχρι το 2020.
<P>
Ευτυχώς, περιέχει επίσης ισχυρά κίνητρα για ηλεκτρικά ή υβριδικά αυτοκίνητα. Οι κατασκευαστές πρέπει να συνειδητοποιήσουν ότι δεν έχουν τίποτα να χάσουν προωθώντας ανοικτά αυτά τα αυτοκίνητα που είναι φιλικά προς το περιβάλλον. Οι κυβερνήσεις πρέπει να ενθαρρύνουν αυτή την πλήρη μεταστροφή πολύ πιο αποτελεσματικά με φορολογικά κίνητρα. Σε ό,τι αφορά τον καταναλωτή, συμπεριλαμβάνοντας κατά συνέπεια και εμάς, τι μας εμποδίζει να αγοράσουμε τώρα αυτά τα αυτοκίνητα που είναι φιλικά προς το περιβάλλον; Σήμερα, υπάρχουν ήδη διαθέσιμα αυτοκίνητα μεσαίας κατηγορίας που βρίσκονται κάτω από το Ευρωπαϊκό πρότυπο του 2012. Κατά συνέπεια, ...
<SPEAKER ID="106" NAME="Richard Corbett  " AFFILIATION="PSE">
γραπτώς. - Επικροτώ την πρόοδο που σημειώθηκε στις συζητήσεις μεταξύ του Κοινοβουλίου και του Συμβουλίου τις τελευταίες ημέρες και αργά χθες τη νύχτα. Έχουμε ακόμη να κάνουμε πολλά και συνιστώ και στις δύο πλευρές να καταβάλλουν την ύστατη προσπάθεια προκειμένου να καταλήξουν σε συμφωνία που θα μπορεί να εγκριθεί από το Κοινοβούλιο πριν τα Χριστούγεννα. Προκειμένου να είναι αποδεκτή στο Κοινοβούλιο, η δέσμη μέτρων πρέπει να είναι αρκετά αποτελεσματική για να επιτύχουμε τους συμφωνηθέντες στόχους της ΕΕ για μείωση της τάξης του 20% σε εκπομπές CO2 και για αύξηση της τάξης του 20% των ανανεώσιμων πηγών ενέργειας μέχρι το έτος 2020 - αλλά επίσης να έχουμε τη δυνατότητα να προχωρήσουμε περαιτέρω και να αυξήσουμε αυτό μέχρι 30% σε περίπτωση διεθνούς συμφωνίας. Είμαι επίσης ευχαριστημένος που φαίνεται ότι υπάρχει συμφωνία ότι ο στόχος για τα βιοκαύσιμα πρέπει να υπόκειται σε αυστηρά κριτήρια βιωσιμότητας.
<P>
Ορισμένοι χαρακτήρισαν τη δέσμη μέτρων ως ακραία. Εάν ισχύει αυτό, τότε είμαι εξτρεμιστής - αλλά επισημαίνω ότι η μετριοπάθεια απέναντι σε μια απειλή στο ίδιο το μέλλον αυτού του πλανήτη δεν θα αποτελεί πλεονέκτημα και η αποτελεσματική δράση δεν αποτελεί μειονέκτημα.
<SPEAKER ID="107" NAME="András Gyürk" AFFILIATION="PPE-DE">
, γραπτώς. - (HU) Όταν συζητάμε τις εξελίξεις αναφορικά με τη δέσμη μέτρων για το κλίμα της Ευρωπαϊκής Ένωσης, δεν μπορούμε να αγνοούμε τις πιθανές συνέπειες της χρηματοπιστωτικής κρίσης. Δηλαδή, εάν οι κυβερνήσεις δαπανούν κυρίως τα οικονομικά αποθέματα που έχουν συγκεντρώσει σε πακέτα για τη διάσωση των τραπεζών, τότε οι κρίσιμες επενδύσεις για την ενέργεια μπορεί να καθυστερήσουν.
<P>
Παρά την κρίση, η Ευρώπη χρειάζεται επενδύσεις το συντομότερο δυνατό για την επέκταση των ανανεώσιμων πηγών ενέργειας και για την υλοποίηση σημαντικών βελτιώσεων στην ενεργειακή απόδοση. Πρέπει να επενδύσουμε σήμερα, προκειμένου οι ανανεώσιμες πηγές ενέργειας να μπορούν να καταστούν ανταγωνιστικές στο άμεσο μέλλον.
<P>
Για τους παραπάνω λόγους, η δημιουργία ενός ταμείου της ΕΕ για την ενέργεια είναι ένα επείγον εγχείρημα. Το εν λόγω νομισματικό μέσο θα χρησιμεύει κυρίως για να συμβάλλει στη βελτίωση της ενεργειακής απόδοσης και στην επέκταση της χρήσης των ανανεώσιμων πηγών ενέργειας. Επιπλέον, εάν πραγματικά θέλουμε να ενισχύσουμε την κοινή πολιτική για την ενέργεια και το κλίμα της Ευρωπαϊκής Ένωσης, αυτή η πρόθεση πρέπει επίσης να αντανακλάται στον επόμενο προϋπολογισμό επταετούς διάρκειας. Εκτός από την ενίσχυση της στήριξης της ΕΕ, τα κράτη μέλη πρέπει να έχουν εγγυήσεις για επαρκή ελευθερία όχι μόνο για να λαμβάνουν υπόψη τις διάφορες περιφερειακές διαφορές, αλλά και για να καθορίζουν τα δικά τους μέσα της πολιτικής για το κλίμα.
<P>
" προσωρινή μείωση των τιμών των παραδοσιακών φορέων ενέργειας δεν πρέπει να προκαλεί αδιαφορία εκ μέρους των φορέων λήψης απόφασης, ούτε να θέτει κατά μέρος τις δεσμεύσεις που γίνονται σχετικά με τις ανανεώσιμες πηγές ενέργειας. Εάν, υπό τη σκιά της κρίσης, η Ευρωπαϊκή Ένωση δεν διακρίνει τους στόχους που έθεσε για την ίδια, αυτό μπορεί να έχει επιζήμιες συνέπειες στη δική της αξιοπιστία και στον ηγετικό ρόλο της στον τομέα των κλιματικών αλλαγών.
<SPEAKER ID="108" NAME="Marusya Ivanova Lyubcheva  " LANGUAGE="BG">
Συζητήσαμε ένα πρόβλημα για πολύ καιρό, ωστόσο παραμένει ακόμη λιγότερος χρόνος για να επιλυθεί. Οι παγκόσμιες διαδικασίες σχετικά με τις κλιματικές αλλαγές πρέπει να επιλύονται μακροπρόθεσμα, καθώς και με συγκεκριμένα μέτρα που λαμβάνουν όλοι οι φορείς στην παγκόσμια οικονομία.
<P>
Υπάρχουν ορισμένες κύριες δράσεις σχετικά με τις οποίες πρέπει να διεξαχθούν συζητήσεις:
<P>
· Επενδύσεις στις νέες τεχνολογίες - η βιομηχανία δημιουργεί προβλήματα, αλλά με τη βοήθεια των νέων τεχνολογιών αυτά μπορούν να επιλυθούν. Γι' αυτόν το λόγο, είναι απαραίτητο να δώσουμε μια ευκαιρία στη βιομηχανία στον τομέα της έξυπνης ανάπτυξης που να ανταποκρίνεται στους στόχους μας.
<P>
· Επιβεβλημένη εφαρμογή μιας εναλλακτικής επιλογής, ωστόσο χωρίς αρνητικές επιπτώσεις για το περιβάλλον. Διασφάλιση εγγυήσεων στη χρήση ατομικής ενέργειας, η οποία επίσης πρέπει να έχει μια ευκαιρία. Δηλώνω επίσης αυτό, υπό την ιδιότητα που έχω ως εκπρόσωπος της Βουλγαρίας, η οποία έχει τη δική της συμβολή σε αυτή τη διαδικασία.
<P>
· Επενδύσεις στην εκπαίδευση και στην επιστήμη για βιώσιμη ανάπτυξη - χωρίς την οποία δεν μπορούν να διεξάγονται συζητήσεις για την αποτελεσματική αντιμετώπιση των κλιματικών αλλαγών, καθώς διασφαλίζουν επαρκή προετοιμασία σε μεμονωμένο και οργανωτικό επίπεδο.
<SPEAKER ID="109" NAME="Rovana Plumb  " LANGUAGE="RO">
" Ευρωπαϊκή Επιτροπή ενέκρινε τη δέσμη μέτρων "Ανανεώσιμες Πηγές Ενέργειας και Κλιματικές Αλλαγές" στις 23 Ιανουαρίου 2008.
<P>
Αυτή η δέσμη μέτρων είναι κοινή μεταξύ των κρατών μελών, με βάση τα κριτήρια και τους στόχους, τους στόχους της ΕΕ που εγκρίθηκαν από το Ευρωπαϊκό Συμβούλιο την άνοιξη του 2007. Αυτοί είναι η μείωση των εκπομπών αερίου του θερμοκηπίου (ΑΘ) τουλάχιστον κατά 20% σε επίπεδο ΕΕ μέχρι το 2020, ταυτόχρονα, κατά την ίδια περίοδο, με την αύξηση της τάξης του 20% της ποσότητας των ανανεώσιμων πηγών ενέργειας στη συνολική κατανάλωση ενέργειας και αύξηση της τάξης του 20% της ενεργειακής απόδοσης.
<P>
Μπορούμε να διαπραγματευόμαστε σε κάθε τομέα, αλλά δεν μπορούμε να διαπραγματευόμαστε με τη φύση. Για το λόγο αυτό, προκειμένου να μπορούμε να εκπληρώσουμε αυτές τις δεσμεύσεις σε ό,τι αφορά τη μείωση των εκπομπών αερίων του θερμοκηπίου και την αύξηση της ποσότητας των ανανεώσιμων πηγών ενέργειας, απαιτούνται σημαντικές διαρθρωτικές αλλαγές σε κάθε τομέα της οικονομίας.
<P>
" Ρουμανία θα εγκρίνει τις εθνικές υποχρεώσεις που προκύπτουν από αυτή τη νομοθετική δέσμη μέτρων, η οποία θα έχει σημαντικές συνέπειες σε οικονομικό και κοινωνικό επίπεδο.
<P>
" ολοκλήρωση των διαπραγματεύσεων για τη δέσμη μέτρων "Ανανεώσιμες Πηγές Ενέργειας και Κλιματικές Αλλαγές" παρέχει μια ευκαιρία για να βρούμε τη χρυσή τομή μεταξύ της καταπολέμησης των κλιματικών αλλαγών, της αύξησης της ασφάλειας των προμηθευτών και της προώθησης της ανταγωνιστικότητας και της οικονομικής ανάπτυξης, καθώς και της δημιουργίας θέσεων απασχόλησης.
<SPEAKER ID="110" NAME="Nicolae Vlad Popa  " LANGUAGE="RO">
Είμαστε ευχαριστημένοι που προς το παρόν, οι διαπραγματεύσεις μεταξύ του Ευρωπαϊκού Κοινοβουλίου και του Συμβουλίου για τη δέσμη μέτρων για τις "Ανανεώσιμες Πηγές Ενέργειας και τις Κλιματικές Αλλαγές" προοδεύουν προς την επίτευξη συμφωνίας.
<P>
Το Ευρωπαϊκό Συμβούλιο που θα πραγματοποιηθεί στις 11-12 Δεκεμβρίου 2008 θα αποφασίσει σχετικά με όλα τα στοιχεία που συνδέονται με αυτή τη δέσμη μέτρων.
<P>
Κατά την προετοιμασία για τις συνομιλίες που θα διεξαχθούν στις 11-12 Δεκεμβρίου, η Ρουμανία με τη Σλοβακία, η Ουγγαρία, η Βουλγαρία, η Λιθουανία και η Λετονία υπέβαλαν μια πρόταση στις 28 Νοεμβρίου για την αναδιανομή του εισοδήματος που λαμβάνεται από τη δημοπρασία των εκπομπών CO2, με βάση τον παρακάτω τύπο: ( 90 - x)% + 10% + x%, όπου το x διανέμεται σε εκείνα τα κράτη μέλη που επέφεραν με επιτυχία τις μειώσεις που υπερβαίνουν το ποσοστό της τάξης του 20% στο όριο εκπομπών του Κιότο το 2005.
<P>
Επίσης, η Ρουμανία θεωρεί ότι μια ρήτρα αναθεώρησης είναι εντελώς απαραίτητη το 2014, χωρίς ωστόσο να τίθεται ερωτηματικό για τους στόχους που αφορούν στη μείωση της τάξης του 20% (ή 10%), απλώς προκειμένου να διευκολυνθούν οι πιθανές προσαρμογές των μηχανισμών, με βάση τις συγκεκριμένες συνθήκες κατά τη διάρκεια της σχετικής περιόδου (που μόλις τώρα δεν μπορεί να προβλεφθεί).
<SPEAKER ID="111" NAME="Esko Seppänen  " AFFILIATION="GUE/NGL">
γραπτώς. - (FI) Το σύστημα εμπορίας δικαιωμάτων εκπομπής αερίων του θερμοκηπίου παρουσιάζει μια επιλογή με δύο εναλλακτικές λύσεις. Αφενός, έχουμε το μοντέλο των μεσιτών και αφετέρου, το βιομηχανικό μοντέλο. Το μοντέλο των μεσιτών αποτελεί μια ευκαιρία κερδοσκοπίας τρεις φορές μεγαλύτερη για εκείνους που δεν χρειάζονται τα δικαιώματα εκπομπών για την παραγωγή, αλλά οι οποίοι τα αγοράζουν προκειμένου να τα πουλήσουν σε κατασκευάστριες εταιρείες σε υψηλή τιμή. Μπορούν να αγοράζουν τα δικαιώματα σε δημοπρασίες και στη δευτερεύουσα αγορά σε χώρους συναλλαγής των δικαιωμάτων εκπομπών και ακόμη κερδοσκοπούν σε σχέση με αυτά σε χώρους συναλλαγής της ενέργειας. Ενώ υπάρχουν τα δικαιώματα εκπομπών, τα άτομα μπορούν ακόμη να κερδοσκοπούν σε αυτά με συμφωνίες εκτός χρηματιστηρίου, αποφεύγοντας εντελώς τους χώρους συναλλαγής. Γι' αυτόν το λόγο, πρέπει να εγκρίνουμε το μη κερδοσκοπικό βιομηχανικό μοντέλο, όπου οι στόχοι για τη μείωση των εκπομπών επιτυγχάνονται με τη συγκριτική αξιολόγηση, όπου η Βέλτιστη Διαθέσιμη Τεχνολογία (ΒΔΤ) θέτει τα πρότυπα για τις μειώσεις.
<SPEAKER ID="112" NAME="Søren Bo Søndergaard  " AFFILIATION="GUE/NGL">
γραπτώς. - (DA) Τη Δευτέρα το βράδυ οι μεγάλες πολιτικές ομάδες στο Ευρωπαϊκό Κοινοβούλιο συμφώνησαν σε ένα συμβιβασμό με το Συμβούλιο Υπουργών σε σχέση με τις απαιτήσεις για τις εκπομπές CO2 για τα επιβατικά αυτοκίνητα, σύμφωνα με τον οποίο η αυτοκινητοβιομηχανία θα μπορεί να συνεχίσει χωρίς να αλλάξει τους ρυπογόνους τρόπους λειτουργίας της μέχρι το 2019.
<P>
" ΕΕ ενέκρινε τους στόχους των "νωμένων Εθνών για το κλίμα, σύμφωνα με τους οποίους οι βιομηχανοποιημένες χώρες θεωρείται ότι θα μειώσουν τις εκπομπές CO2 κατά 25 και 40 τοις εκατό μέχρι το 2020. " συμφωνία για τις εκπομπές CO2 από τα αυτοκίνητα αποτελεί αναγνώριση του κυρίαρχου ρόλου της αυτοκινητοβιομηχανίας και χρησιμεύει μόνο για να επιβεβαιώσει ότι οι δεσμεύσεις της ΕΕ σε σχέση με τις κλιματικές αλλαγές δεν έχουν καμία αξία.
<P>
Κάθε φορά που η ΕΕ θεωρείται ότι λαμβάνει ένα συγκεκριμένο μέτρο για την τήρηση των δεσμεύσεών της και των στόχων της, ακούμε κάθε είδους αβάσιμες δικαιολογίες σε παγκόσμιο επίπεδο για ποιο λόγο δεν συμβαίνει αυτό.
<P>
Είναι απίστευτο που η πλειοψηφία του Ευρωπαϊκού Κοινοβουλίου προετοιμάζεται να εγκρίνει τη συνέχιση αυτού του αίσχους.
<SPEAKER ID="113" NAME="María Sornosa Martínez  " LANGUAGE="ES">
Κυρία Πρόεδρε, κύριε Επίτροπε, κυρίες και κύριοι, η έγκριση αυτής της δέσμης μέτρων για τις κλιματικές αλλαγές και την ενέργεια πρέπει να χρησιμεύσει ως δήλωση προθέσεων, δίνοντάς μας τη δυνατότητα να αποστείλουμε ένα ξεκάθαρο μήνυμα σε όλο τον κόσμο για την επίτευξη μιας φιλόδοξης συμφωνίας στην Κοπεγχάγη το επόμενο έτος.
<P>
Υποστηρίζω πλήρως τη δήλωση του Επιτρόπου κ. Δήμα ότι η χρηματοπιστωτική κρίση απέδειξε πόσο παράτολμο είναι να μην λαμβάνουμε σοβαρά υπόψη τις σαφείς προειδοποιήσεις.
<P>
Στην περίπτωση της αλλαγής του κλίματος, δεν μπορούμε να επιτρέψουμε στους εαυτούς μας να επαναλάβουν αυτό το λάθος, εάν θέλουμε να αποτρέψουμε επικίνδυνες και πιθανότατα καταστροφικές οικονομικές και κοινωνικές συνέπειες τις επόμενες δεκαετίες.
<P>
Πρέπει να επιδείξουμε αίσθηση ευθύνης και να λάβουμε τολμηρές αποφάσεις, προκειμένου να εγκρίνουμε ένα καθαρό, ενεργειακά αποδοτικό μοντέλο, καθώς επίσης να παράσχουμε τα μέσα που χρειάζονται οι πολίτες μας για να συνειδητοποιήσουν την αλλαγή του κλίματος και να δράσουν ανάλογα. Σήμανε η ώρα.
<P>
Κατά συνέπεια, κάνω δημόσια έκκληση στο Σώμα και στα κράτη μέλη να υποστηρίξουν αυτή τη νομοθετική δέσμη μέτρων κατά τη διάρκεια της προσεχούς ολομέλειας, καθώς θα μας δώσει ασφαλώς τη δυνατότητα να αντιμετωπίσουμε τη μεγαλύτερη πρόκληση που έχουμε μπροστά μας.
<SPEAKER ID="114" NAME="Andrzej Jan Szejna  " LANGUAGE="PL">
" φοροδιαφυγή προσβάλλει την αρχή της δίκαιης και διαφανούς φορολόγησης και υποσκάπτει απλώς τα θεμέλια της κοινοτικής παρέμβασης. Τα χαμηλά εισοδήματα εμποδίζουν την πλήρη υλοποίηση των πολιτικών μας.
<P>
" καταπολέμηση της φοροδιαφυγής εμπίπτει σε μεγάλο βαθμό στην αρμοδιότητα των κρατών μελών, αλλά αυτά δεν πρέπει να ενεργούν μεμονωμένα. Υπάρχει σαφής ανάγκη συντονισμού των ενεργειών σε κοινοτικό επίπεδο και ενίσχυσης της συνεργασίας μεταξύ των κυβερνήσεων των κρατών μελών και της Ευρωπαϊκής Επιτροπής.
<P>
Εφόσον μια ριζοσπαστική μεταρρύθμιση του ΦΠΑ συνιστά μακροπρόθεσμο και χρονοβόρο έργο, η έκθεση προτείνει τη χρήση συμβατικών μέσων. Αυτά περιλαμβάνουν αλλαγές στη νομοθεσία που διέπει την ευθύνη του φορολογούμενου για τη μη υποβολή των απαιτούμενων εγγράφων εγκαίρως ή για την υποβολή λανθασμένων εγγράφων, οι οποίες μειώνουν την περίοδο συλλογής δεδομένων και την ταχεία διόρθωση ανακριβών στοιχείων, και επιταχύνουν την ανταλλαγή πληροφοριών για ενδοκοινοτικές συναλλαγές.

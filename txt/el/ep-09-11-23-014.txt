<CHAPTER ID="014">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="019" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="020" NAME="Ádám Kósa" AFFILIATION="PPE">
(HU) Κυρίες και κύριοι, θα ήθελα να επιστήσω την προσοχή σας στον Χάρτη των Θεμελιωδών Δικαιωμάτων όσον αφορά τα άτομα με αναπηρίες στο πλαίσιο της εφαρμογής της Συνθήκης της Λισαβόνας. Το Συμβούλιο της Ευρώπης επεξεργάζεται αυτήν την περίοδο ένα νέο σχέδιο κανονισμού κατά των διακρίσεων, θέλω δε να υπογραμμίσω τρεις πτυχές του θέματος. Πρώτον, σύμφωνα με τον Χάρτη, κανείς δεν επιτρέπεται να υφίσταται διακρίσεις, άμεσες ή έμμεσες, επειδή κάποιο τέκνο ή μέλος της οικογένειάς τους πάσχει από αναπηρία. Δεύτερον, από τώρα και στο εξής οι ασφαλιστικές εταιρείες δεν θα έχουν δικαίωμα να αρνηθούν σε κανέναν ασφάλιση λόγω γενετικής νόσου ή αναπηρίας. Τρίτον, βάσει των δικαιωμάτων τα οποία προάγουν τα θεσμικά όργανα της Ευρωπαϊκής Ένωσης και η Χριστιανική Δημοκρατία δίνεται πολύ μεγάλη σημασία στον σεβασμό της ποιότητας ζωής των ατόμων με αναπηρίες. Θα ήθελα να επιστήσω την προσοχή των συναδέλφων μου βουλευτών σε όλες αυτές τις πτυχές επειδή θέλω να σας ζητήσω να στηρίξετε τη δημιουργία της διακομματικής ομάδας για τα άτομα με αναπηρία αυτήν την εβδομάδα.
<SPEAKER ID="021" NAME="Jarosław Kalinowski" AFFILIATION="PPE">
(PL) Κύριε Πρόεδρε, η Ευρωπαϊκή Ένωση, στην οποία ένας στους επτά πολίτες ανήκει σε κάποια εθνική μειονότητα, μπορεί να είναι υπερήφανη για τις ουσιαστικές εγγυήσεις που παρέχει ως προς τον σεβασμό των δικαιωμάτων τους. Αξίζει εν προκειμένω να τονιστεί η σπουδαιότητα του εμβλήματος της Ευρωπαϊκής Ένωσης: "ενότητα στην πολυμορφία". Όλοι εμείις σε αυτήν την αίθουσα γνωρίζουμε ότι οι γνήσιες δημοκρατίες αναγνωρίζονται από τον τρόπο με τον οποίο αντιμετωπίζουν τις μειονότητές τους. " Συνθήκη της Λισαβόνας επιβάλλει ρητώς την υποχρέωση σεβασμού των δικαιωμάτων των ατόμων που ανήκουν σε μειονότητες, ο δε Χάρτης των Θεμελιωδών Δικαιωμάτων απαγορεύει κάθε διάκριση λόγω εθνοτικής καταγωγής ή ιδιότητας μέλους εθνικής μειονότητας.
<P>
Δυστυχώς, εξακολουθούν να υπάρχουν χώρες στην ΕΕ οι οποίες, παρότι έχουν υιοθετήσει τις ισχύουσες διεθνείς νομικές υποχρεώσεις σε αυτόν τον τομέα, κινούνται προς την ενσωμάτωση και την ξεκάθαρη αφαίρεση της εθνικής ταυτότητας των μειονοτήτων τους με σκόπιμες πολιτικές. " Λιθουανία, καθότι αυτή είναι η χώρα στην οποία αναφέρομαι, για περισσότερα από 20 χρόνια, εφαρμόζει διακρίσεις κατά των πολιτών της σε διάφορους τομείς της ζωής. Οι πρακτικές αυτές δεν εφαρμόζονται απλώς κατά τρόπο σχεδιασμένο, αλλά και έχουν ενταθεί περαιτέρω μετά την ένταξη της χώρας στην Ευρωπαϊκή Ένωση. Ένα τέτοιο παράδειγμα αποτελεί η απόφαση του Συνταγματικού Δικαστηρίου της Λιθουανίας σχετικά με τη γραφή των πολωνικών επωνύμων μόνον στο λιθουανικό αλφάβητο.
<SPEAKER ID="022" NAME="Jarosław Leszek Wałęsa" AFFILIATION="PPE">
(PL) Κύριε Πρόεδρε, στις 14 Οκτωβρίου η Ευρωπαϊκή Επιτροπή ανακοίνωσε την ετήσια στρατηγική της για τη διεύρυνση. Σε αυτό το έγγραφο, η Επιτροπή αξιολογεί την πρόοδο που έχει σημειωθεί στα Δυτικά Βαλκάνια και την Τουρκία την τρέχουσα περίοδο παγκόσμιας οικονομικής κρίσης, και αναλύει τα σημαντικότερα προβλήματα που θα κληθούν να αντιμετωπίσουν οι χώρες αυτές στο εγγύς μέλλον.
<P>
Σε αυτήν τη σύντομη παρέμβαση, μιλώντας ως μέλος της αντιπροσωπείας του Ευρωπαϊκού Κοινοβουλίου στη Μικτή Κοινοβουλευτική Επιτροπή ΕΕ-Τουρκίας, θα ήθελα να ενθαρρύνω την Τουρκία να συνεχίσει τις προσπάθειες υλοποίησης των μεταρρυθμίσεων που έχει αναλάβει με σκοπό τον πλήρη εκδημοκρατισμό της χώρας και την ταχεία επίλυση των συγκρούσεων με τις γειτονικές της χώρες. Οι ενταξιακές διαπραγματεύσεις βρίσκονται πλέον σε προχωρημένο στάδιο και υποχρεώνουν την Τουρκία να καταβάλει ακόμη εντονότερες προσπάθειες για την εκπλήρωση των κριτηρίων ένταξης στην ΕΕ. " προοπτική της προσχώρησης στην ΕΕ πρέπει να αποτελέσει κίνητρο για την ενδυνάμωση της δημοκρατίας και τον σεβασμό των ανθρωπίνων δικαιωμάτων, αλλά και για περαιτέρω εκσυγχρονισμό της χώρας και συμμόρφωσή της με τα πρότυπα της Ευρωπαϊκής Ένωσης.
<SPEAKER ID="023" NAME="Marc Tarabella" AFFILIATION="S&amp;D">
(FR) Κύριε Πρόεδρε, κυρίες και κύριοι, κάθε έξι δευτερόλεπτα ένα παιδί πεθαίνει από πείνα σε κάποιο μέρος του κόσμου, ενώ ο αριθμός των ατόμων που υποφέρουν από υποσιτισμό έχει πλέον φτάσει το ένα δισεκατομμύριο.
<P>
Αυτή η πολύ σοβαρή κατάσταση καταδικάστηκε στη σύνοδο κορυφής της G20 στο Πίτσμπουργκ τον Σεπτέμβριο. Σε αυτήν τη σύνοδο ανακοινώθηκε ότι θα δοθεί βοήθεια ύψους 20 δισεκατομμυρίων δολαρίων "ΠΑ για την ενίσχυση της γεωργίας σε αναπτυσσόμενες χώρες. Παρεμπιπτόντως, η ίδια δήλωση έγινε και κατά τη σύνοδο κορυφής της G8 στη L'Aquila.
<P>
Ωστόσο, στην Παγκόσμια διάσκεψη για την επισιτιστική ασφάλεια που πραγματοποιήθηκε στις 16 Νοεμβρίου στη Ρώμη, υπό την αιγίδα του Οργανισμού Τροφίμων και Γεωργίας, η κατάσταση ήταν εντελώς διαφορετική: καθώς την αγνόησαν σχεδόν όλοι οι ηγέτες της G8, δεν κατέληξε σε επικύρωση των μέτρων που αναμένονταν αρχικά. Κατά συνέπεια, δεν πρέπει να προκαλεί καμία έκπληξη το γεγονός ότι, σε ένα κείμενο που περιλαμβάνει περί τα σαράντα άρθρα, δεν αναφέρεται κανένας συγκεκριμένος αριθμός, ούτε καν τα 44 δισεκατομμύρια δολάρια "ΠΑ τα οποία ο Οργανισμός Τροφίμων και Γεωργίας δηλώνει ότι είναι απαραίτητα σε ετήσια βάση για τη συντήρηση των γεωργικών συστημάτων των φτωχότερων χωρών.
<P>
Οι συντάκτες της τελικής δήλωσης υποστήριξαν μόνον στα λόγια την υπόσχεση που είχαν δώσει τα μέλη της G8 -με άλλα λόγια, οι χώρες που βρέθηκαν στη L'Aquila- για το θέμα αυτό. Ως εκ τούτου, εκφράζω τη θλίψη μου γι' αυτήν την εφαρμογή δύο μέτρων και δύο σταθμών, και διερωτώμαι κατά πόσον θα μπορέσει όντως η G20 να υλοποιήσει αυτά τα μέτρα. Όπως έλεγε και ο διάσημος γάλλος κωμικός Pierre Dac: "Πρέπει να έχει κανείς απέραντη υπομονή για να περιμένει αιωνίως αυτό που δεν θα έρθει ποτέ".
<SPEAKER ID="024" NAME="Antonio Masip Hidalgo" AFFILIATION="S&amp;D">
(ES) Κύριε Πρόεδρε, η κατάσταση στη Δυτική Σαχάρα είναι πολύ σοβαρή. Οι προειδοποιήσεις του Παρατηρητηρίου Ανθρωπίνων Δικαιωμάτων στις Αστούριες -την περιφέρειά μου- καθώς και πολλών άλλων οργανώσεων πρέπει να ληφθούν σοβαρά υπόψη. Υπάρχουν επτά κρατούμενοι οι οποίοι πρόκειται να δικαστούν από στρατιωτικό δικαστήριο επειδή επισκέφθηκαν τις οικογένειές τους στο Τιντούφ, υπάρχουν πολιτικοί κρατούμενοι, γίνονται βασανιστήρια, έχουν εξαφανιστεί άνθρωποι, ενώ μια ειρηνική ηρωίδα και υποψήφια για το βραβείο Ζαχάρωφ, η Αμινατού Χαϊντάρ, η Γκάντι της Σαχάρας, έχει εκδιωχθεί από την πατρίδα της από τις δυνάμεις κατοχής που ελέγχουν την περιοχή. Αυτό δεν έχει προηγούμενο στην ιστορία του διεθνούς δικαίου.
<P>
Κυρία Malmström, αξιότιμα μέλη της Ευρωπαϊκής Επιτροπής, νέοι ηγέτες του Συμβουλίου: η Ευρωπαϊκή Ένωση πρέπει να παρέμβει και να παράσχει τη στήριξή της σε αυτόν τον σκληρότατα καταπιεζόμενο πληθυσμό. Την 20ή επέτειο της πτώσης του Τείχους του Βερολίνου, υπάρχει ένα άλλο τείχος που βρίσκεται πολύ κοντά μας και λειτουργεί ως φραγμός στην ελευθερία.
<P>
Ακούστε τη φωνή της Αμινατού! Σώστε τη ζωή της!
<SPEAKER ID="025" NAME="Carl Haglund" AFFILIATION="ALDE">
(SV) Κύριε Πρόεδρε, τις τελευταίες εβδομάδες ενημερωθήκαμε για μια ακόμη φορά σχετικά με την κακή κατάσταση της υγείας της Βαλτικής Θάλασσας. Αισθάνομαι λοιπόν πραγματικά υποχρεωμένος να πω λίγα λόγια για το θέμα αυτό και σήμερα, για τον επιπρόσθετο λόγο ότι την περασμένη εβδομάδα συμμετείχαμε σε διαδικασία συνδιαλλαγής μεταξύ του Συμβουλίου και του Κοινοβουλίου σχετικά με τον προϋπολογισμό του 2010. Ο προϋπολογισμός περιλαμβάνει το συμπληρωματικό ποσό των 20 εκατομμυρίων ευρώ που είχε ζητήσει το Κοινοβούλιο να διατεθεί στη στρατηγική για τη Βαλτική Θάλασσα, και αυτό είναι ευχάριστο.
<P>
Δεν μπορώ να παραλείψω, επομένως, να υπενθυμίσω στην Επιτροπή, τη στιγμή που εκπροσωπείται στο Σώμα, ότι η στρατηγική για τη Βαλτική Θάλασσα απαιτεί μια νομική βάση που να μας επιτρέπει να την εφαρμόσουμε πραγματικά και να εκμεταλλευτούμε στην πράξη τα κονδύλια που έχουν διατεθεί για τον σκοπό αυτόν. Όπως αναφέρθηκε ήδη, οι πληροφορίες τις οποίες λάβαμε τις τελευταίες εβδομάδες καταδεικνύουν ότι απαιτείται η επείγουσα παρέμβασή μας. Πρέπει να ληφθούν διάφορα μέτρα - και μάλιστα γρήγορα. Ευελπιστώ συνεπώς ότι θα ανασηκώσουμε όλοι τα μανίκια και θα αρχίσουμε πολύ γρήγορα να λαμβάνουμε ουσιαστικά μέτρα. Αναγκαία δεν είναι μόνον η δική μας παρέμβαση, αλλά και οι παρεμβάσεις της Επιτροπής, του Συμβουλίου και των άμεσα ενδιαφερομένων.
<SPEAKER ID="026" NAME="Hélène Flautre" AFFILIATION="Verts/ALE">
(FR) Κύριε Πρόεδρε, την Πέμπτη βρισκόμουν στην Τύνιδα για τη δίκη του ποιητή και συγγραφέα Ταουφίκ Μπεν Μπρικ, στον οποίο έχουν απαγγελθεί στην Τυνησία αόριστες κατηγορίες του κοινού ποινικού δικαίου οι οποίες δεν ξεγελούν κανέναν. Μετά τις "εκλογές" της 25ης Οκτωβρίου στην Τυνησία, οι υπερασπιστές των ανθρωπίνων δικαιωμάτων έχουν γίνει στόχος μιας έκρηξης βίας καθώς και εκφοβισμών σε κλίμακα που δεν έχω ξαναδεί, παρά το γεγονός ότι η συγκεκριμένη χώρα μου είναι πολύ οικεία.
<P>
Στις 25 Οκτωβρίου, ο Πρόεδρος Μπεν Αλί αναμφίβολα συνειδητοποίησε την πλήρη έκταση της δυσαρέσκειας των πολιτών της Τυνησίας προς τον ηγέτη τους, ενώ οι πρεσβείες της Ευρωπαϊκής Επιτροπής, οι οποίες δυστυχώς δεν διαθέτουν το αναγκαίο πολιτικό καθεστώς ώστε να παρίσταται σε τέτοιου είδους δίκες, επέδειξαν εν γένει αδιαφορία για την κατάσταση που βρίσκεται σε εξέλιξη.
<P>
Φρονώ ότι σήμερα πρέπει να είμαστε απολύτως σαφείς. Είμαστε ένοχοι μη εκπλήρωσης έννομου καθήκοντος διάσωσης. Τι είναι αυτό που εμποδίζει τις πρεσβείες και την Ευρωπαϊκή Επιτροπή να θέσουν αυστηρά ερωτήματα στον κ. Μπεν Αλί -στο όνομα των δεσμευτικών συμφωνιών και των αμοιβαίων δεσμεύσεων που μας συνδέουν με την Τυνησία- για τις ενέργειές του, οι οποίες έρχονται σε ευθεία αντιπαράθεση με αυτές τις δεσμεύσεις;
<SPEAKER ID="027" NAME="João Ferreira" AFFILIATION="GUE/NGL">
(PT) " εμπορική συμφωνία που υπογράφηκε στις 4 Νοεμβρίου μεταξύ της Ευρωπαϊκής Ένωσης και του Ισραήλ, με σκοπό την ελευθέρωση του εμπορίου των γεωργικών προϊόντων, των μεταποιημένων γεωργικών προϊόντων, των ψαριών και των αλιευτικών προϊόντων, είναι απαράδεκτη για διάφορους λόγους τους οποίους θα επισημάνουμε από τούτο το βήμα.
<P>
Καταρχάς, είναι απαράδεκτη διότι εναρμονίζεται με τις νεοφιλελεύθερες πολιτικές οι οποίες επιτείνουν την τρέχουσα οικονομική και κοινωνική κρίση, ιδίως στους τομείς της γεωργίας και της αλιείας, όμως το γεγονός αυτό αποκτά ακόμα μεγαλύτερη σοβαρότητα δεδομένου ότι οι πολιτικές αυτές προωθούνται μέσω μιας συμφωνίας με μια χώρα η οποία καταπατά το διεθνές δίκαιο και τα στοιχειωδέστερα δικαιώματα του παλαιστινιακού λαού· μια χώρα η οποία δεν σέβεται τις υποχρεώσεις της βάσει του συμφωνηθέντος οδικού χάρτη για την ειρήνη, διατηρεί σε καθεστώς πολιορκίας τη Γάζα, δημιουργεί ακόμη περισσότερους εποικισμούς, ενώ συνεχίζει την ανοικοδόμηση του τείχους και την απέλαση των Παλαιστινίων από την Ιερουσαλήμ. Είναι μια χώρα η οποία συνεχίζει να κλιμακώνει τις παραβιάσεις των ανθρωπίνων δικαιωμάτων και του διεθνούς ανθρωπιστικού δικαίου.
<P>
Καταγγέλλουμε και καταδικάζουμε την υπογραφή αυτής της συμφωνίας, η οποία θα περιλαμβάνει την εμπορία προϊόντων από ισραηλινούς εποικισμούς που βρίσκονται σε παλαιστινιακά εδάφη, υπογραμμίζοντας την αναντίρρητη και απαράδεκτη συνενοχή της Ευρωπαϊκής Ένωσης με το Ισραήλ ενόψει των σοβαρών παραβιάσεων που μόλις περιέγραψα.
<P>
Εκφράζουμε την πλήρη αλληλεγγύη μας προς τον παλαιστινιακό λαό ως προς αυτό το ζήτημα, και υπερασπιζόμαστε το δικαίωμά του να οικοδομήσει ένα ελεύθερο, ανεξάρτητο και κυρίαρχο κράτος.
<SPEAKER ID="028" NAME="Gerard Batten" AFFILIATION="EFD">
(EN) Κύριε Πρόεδρε, ο ρώσος εξόριστος Pavel Stroilov δημοσίευσε προσφάτως αποκαλύψεις σχετικά με τη συνεργασία μεταξύ του Εργατικού Κόμματος της Βρετανίας και της Σοβιετικής Ένωσης κατά τη διάρκεια του Ψυχρού Πολέμου.
<P>
Σύμφωνα με έγγραφα που προέρχονται από τα αρχεία της Σοβιετικής Ένωσης, τη δεκαετία του 1980 ο Neil Kinnock, ως ηγέτης της αντιπολίτευσης, προσέγγισε τον Μιχαήλ Γκορμπατσόφ μέσω μυστικών απεσταλμένων για να διερευνήσει κατά πόσον το Κρεμλίνο θα αντιδρούσε θετικά εάν μια κυβέρνηση των Εργατικών σταματούσε την υλοποίηση του πυρηνικού πυραυλικού προγράμματος Trident. Αν οι πληροφορίες που διαβιβάστηκαν στον κ. Γκορμπατσόφ είναι αληθείς, αυτό σημαίνει ότι ο Λόρδος Kinnock προσέγγισε έναν από τους εχθρούς της Βρετανίας για να ζητήσει την έγκρισή του σχετικά με την αμυντική πολιτική του κόμματός του και, εφόσον εκλεγόταν, σχετικά με την αμυντική πολιτική της Βρετανίας.
<P>
Εάν οι πληροφορίες αυτές είναι αληθείς, τότε ο Λόρδος Kinnock είναι ένοχος προδοσίας. Τα έγγραφα που βρίσκονται πλέον στη διάθεσή μας πρέπει να ελεγχθούν στο ύψιστο δυνατό επίπεδο από τις βρετανικές αρχές, και πρέπει να δοθεί στον Λόρδο Kinnock η ευκαιρία να απαντήσει στους ισχυρισμούς που περιλαμβάνονται στα σοβιετικά αρχεία.
<SPEAKER ID="029" NAME="Csaba Sógor" AFFILIATION="PPE">
(HU) Αποτελεί λυπηρή πραγματικότητα το γεγονός ότι μια πολιτική η οποία δικαιολογεί τη συλλογική στέρηση των δικαιωμάτων των μειονοτήτων μπορεί ακόμη και σήμερα να αποτελεί εμπόδιο στο επόμενο κύμα της διαδικασίας ολοκλήρωσης. Θα ήθελα να ευχαριστήσω τον κύριο Πρόεδρο για τις ενέργειές του προκειμένου να αποκατασταθεί η ομαλότητα στη Σλοβακία. Ο περί γλώσσας νόμος είναι ένα μόνον τέτοιο θλιβερό, σύντομο κεφάλαιο. " τσεχική περίπτωση ήταν ένα ακόμη παράδειγμα. Ο πρόεδρος της Τσεχικής Δημοκρατίας οφείλει να γνωρίζει ότι, ακόμη και χωρίς τη Συνθήκη της Λισαβόνας, τα διατάγματα Benes θεσπίστηκαν στο πλαίσιο εφαρμογής της αρχής της συλλογικής ενοχής και δεν καθίστανται παράνομα μετά τη θέση σε ισχύ του Χάρτη των Θεμελιωδών Δικαιωμάτων· ακόμη και σήμερα έρχονται σε ευθεία αντιπαράθεση με περισσότερα από έξι επίσημα ευρωπαϊκά κείμενα. Έχουμε την πεποίθηση ότι το μέλλον της Συνθήκης της Λισαβόνας και της ΕΕ δεν θα καθοριστεί από την αναβίωση της συλλογικής στέρησης δικαιωμάτων του Δευτέρου Παγκοσμίου Πολέμου, αλλά από την προστασία των δικαιωμάτων των μειονοτήτων σύμφωνα με την πάγια ευρωπαϊκή πρακτική της εγγύησης της αυτονομίας του πολιτιστικού βίου.
<SPEAKER ID="030" NAME="Anna Záborská" AFFILIATION="PPE">
(SK) " 20ή Νοεμβρίου ήταν η 20ή επέτειος της έγκρισης από τα "νωμένα Έθνη της Σύμβασης για τα Δικαιώματα του Παιδιού.
<P>
" επέτειος αυτή συμπίπτει επίσης με τη δημιουργία της Διακομματικής Ομάδας για την Οικογένεια και την Προστασία της Παιδικής "λικίας. Οι προκλήσεις ενώπιον των οποίων βρίσκεται η ΕΕ -όπως οι δημογραφικές εξελίξεις, η εξισορρόπηση εργασιακής και ιδιωτικής ζωής, η μέριμνα για τα άτομα που χρήζουν βοηθείας, η κοινωνική ένταξη, η καταπολέμηση της φτώχειας σε επίπεδο οικογενειών και παιδιών και η πολιτική αλληλεγγύης μεταξύ των γενεών- καθιστούν αναγκαία την εκμετάλλευση της εμπειρογνωμοσύνης που διαθέτουν οι οργανώσεις υπέρ της οικογένειας οι οποίες είναι αφιερωμένες στην προστασία των συμφερόντων των παιδιών.
<P>
" Σύμβαση για τα Δικαιώματα του Παιδιού ορίζει ότι, για να αναπτύξουν αρμονικά την προσωπικότητά τους, τα παιδιά πρέπει να μεγαλώνουν σε οικογενειακό περιβάλλον που θα στηρίζεται στην ευτυχία, την αγάπη και την κατανόηση. " Διακομματική Ομάδα για την Οικογένεια και την Προστασία της Παιδικής "λικίας δραστηριοποιείται στο εσωτερικό του Κοινοβουλίου ως βήμα πολυφωνικής έκφρασης των απόψεων των βουλευτών όλων των πολιτικών ομάδων. Καλώ όλους τους βουλευτές να στηρίξουν αυτήν την ομάδα στο εσωτερικό των πολιτικών τους κομμάτων. Θα της επιτρέψουν έτσι να συνεχίσει να διαδραματίζει τον σημαντικό και χρήσιμο ρόλο της στο Ευρωπαϊκό Κοινοβούλιο.
<SPEAKER ID="031" NAME="Daciana Octavia Sârbu" AFFILIATION="S&amp;D">
(RO) " κατάσταση της ρουμανικής κοινότητας στην Ιταλία γίνεται όλο και πιο ανησυχητική. Ολόκληρη η Ευρώπη είναι ήδη ενήμερη για τον τρόπο με τον οποίο γίνονται προσπάθειες να σπιλωθεί μια ολόκληρη κοινότητα εξαιτίας των πράξεων ελάχιστων παραβατών. Οι Ρουμάνοι αντιμετωπίζουν σε καθημερινή βάση όλο και πιο έντονα προβλήματα, σε συνδυασμό με οξυνόμενες πρακτικές εκφοβισμού και τρομοκρατίας.
<P>
Επιτρέψτε μου να αναφέρω ορισμένα μόνον παραδείγματα. Ο Τύπος παρουσίασε προσφάτως μια ξεκάθαρη περίπτωση διάκρισης. Ο διευθυντής μιας ιταλικής εταιρείας παροχής τηλεφωνικών, καλωδιακών και διαδικτυακών υπηρεσιών συμβούλευσε τους υπαλλήλους του να μην υπογράφουν συμβάσεις με ρουμάνους πολίτες. Ένα άλλο παράδειγμα αφορούσε ένα παιδί, ρουμανικής υπηκοότητας και εθνοτικής καταγωγής από την κοινότητα των Ρομά, το οποίο υπέστη τραυματισμό, όμως κανένα από τα νοσοκομεία στην πόλη Μεσσίνα δεν δέχτηκε να το εισαγάγει. Εξέπνευσε καθ' οδόν προς την Κατάνια. Αυτά είναι λίγα μόνον συγκεκριμένα παραδείγματα. Ωστόσο, οι Ρουμάνοι στην Ιταλία αντιμετωπίζουν παρόμοιες διακρίσεις σχεδόν σε καθημερινή βάση.
<P>
Φρονώ ότι πρέπει να απευθυνθεί σαφής προειδοποίηση προς την ιταλική κυβέρνηση σε ευρωπαϊκό επίπεδο, ώστε να θέσει τέρμα στα περιστατικά διακρίσεων εις βάρος των μεταναστών από τη Ρουμανία.
<SPEAKER ID="032" NAME="Derek Vaughan" AFFILIATION="S&amp;D">
(EN) Κύριε Πρόεδρε, σκόπευα να μιλήσω για τη σημασία των ευρωπαϊκών διαρθρωτικών ταμείων για περιφέρειες όπως η Ουαλία μετά το 2013, όμως οφείλω να απαντήσω στα προηγούμενα σχόλια του κ. Batten που αφορούσαν έναν διακεκριμένο βρετανό πολιτικό και πρώην μέλος της Ευρωπαϊκής Επιτροπής. Το να κατηγορεί κανείς ένα τέτοιο πρόσωπο για προδοσία είναι, κατά τη γνώμη μου, τουλάχιστον απρεπές και αντικοινοβουλευτικό, και θα έπρεπε να ντρέπεται για τη συμπεριφορά του. Τον καλώ να ανακαλέσει και, αν δεν είναι διατεθειμένος να το πράξει ο ίδιος, νομίζω, κύριε Πρόεδρε, ότι πρέπει να του ζητήσετε εσείς να το πράξει.
<SPEAKER ID="033" NAME="Ivo Vajgl" AFFILIATION="ALDE">
(SL) Σύντομα θα δοθεί η δυνατότητα στο Σώμα να ακούσει τις απόψεις του υποψηφίου για τη θέση του Υπάτου Εκπροσώπου της Ένωσης για θέματα εξωτερικής πολιτικής και πολιτικής ασφάλειας.
<P>
Αυτό θα είναι επίσης ένα είδος δοκιμασίας για όλους εμάς και ένδειξη της επιρροής που μπορεί να ασκήσει η Ευρώπη στην ειρηνευτική διαδικασία στη Μέση Ανατολή, αλλά και απάντηση στο ερώτημα κατά πόσον μπορεί η Ευρωπαϊκή Ένωση να διαδραματίσει ενεργό ρόλο στην επίλυση αυτών των προβλημάτων. Μέχρι στιγμής δεν έχουμε σημειώσει μεγάλες επιτυχίες, και ο συνάδελφός μου βουλευτής που παρενέβη νωρίτερα περιέγραψε την κατάσταση αυτή πολύ εναργέστερα.
<P>
Τις τελευταίες ημέρες, συνεχίστηκε ο φαύλος κύκλος της βίας στη Μέση Ανατολή. Αρχικά, τρομοκράτες της Χαμάς εκτόξευσαν ρουκέτες, στη συνέχεια οι Ισραηλινοί αντέδρασαν δυσανάλογα, και για μια ακόμη φορά είναι δύσκολο να γίνει διάκριση των θυμάτων μεταξύ αμάχων και ενόπλων.
<P>
" άποψή μου είναι ότι δεν πρέπει, ούτε για μια στιγμή, να χαλαρώσουμε τις προσπάθειες τις οποίες οφείλουμε να καταβάλλουμε υπέρ της ειρηνευτικής διαδικασίας στη Μέση Ανατολή.
<SPEAKER ID="034" NAME="Chris Davies" AFFILIATION="ALDE">
(EN) Κύριε Πρόεδρε, στρατιώτες από το "νωμένο Βασίλειο και πολλές άλλες χώρες της Ευρώπης πολεμούν και πεθαίνουν στο Αφγανιστάν. Μας λένε ότι αυτό συμβαίνει επειδή πρέπει να διατηρήσουμε τη χώρα μας ασφαλή αποτρέποντας την επιστροφή της Αλ Κάιντα στην περιοχή, ή επειδή πρέπει να προστατέψουμε τη δημοκρατία, να καταπολεμήσουμε τα ναρκωτικά, να υποστηρίξουμε το Πακιστάν, ή να διασφαλίσουμε τα δικαιώματα των γυναικών. Ωστόσο, δεν με πείθει πλέον καμία από αυτές τις εξηγήσεις. Δεν υπάρχει σαφής πολιτική στρατηγική, και δεν γνωρίζω τι ακριβώς υποτίθεται ότι επιτυγχάνει ο θάνατος των στρατιωτών μας. Αντί να μας προσφέρει ασφάλεια, φοβάμαι ότι, αντιθέτως, η παρουσία μας εκεί αυξάνει τους κινδύνους, καθώς επιτρέπει σε ακραίους ισλαμιστές να μας παρουσιάζουν ως ξένους εισβολείς οι οποίοι στηρίζουν μια κυβέρνηση πολέμαρχων και βαρόνων των ναρκωτικών σε έναν εμφύλιο πόλεμο. Οι ενέργειές μας υποθάλπουν την ανάπτυξη ριζοσπαστικών, αντιδυτικών ισλαμιστικών αντιλήψεων. Χρειαζόμαστε μια διπλωματική στρατηγική· πρέπει να συζητήσουμε με τους Ταλιμπάν, πρέπει να προαγάγουμε τη συμφιλίωση και να επιδιώξουμε τη διεύρυνση της σύνθεσης της παρούσας κυβέρνησης, ενώ πρέπει επίσης να είμαστε διατεθειμένοι να αποσύρουμε τα στρατεύματά μας από το έδαφος του Αφγανιστάν.
<SPEAKER ID="035" NAME="Isabelle Durant" AFFILIATION="Verts/ALE">
(FR) Κύριε Πρόεδρε, όπως γνωρίζετε, τον Οκτώβριο του 2009 επιτεύχθηκε συμφωνία μεταξύ της βελγικής κυβέρνησης και της εταιρείας GDF Suez. " συμφωνία αυτή επεκτείνει και εδραιώνει το μονοπώλιο που κατέχει η εταιρεία GDF Suez έως το 2025. και αυτό έρχεται σε πλήρη αντίθεση με τις πολιτικές ελευθέρωσης. Πρόκειται, άλλωστε, για μια απόφαση η οποία θα επιβεβαιώσει το μονοπώλιο στον τομέα της πυρηνικής ενέργειας, δυσχεραίνοντας έτσι πολύ περισσότερο τα σχέδια ανάπτυξης των ανανεώσιμων πηγών ενέργειας και τη δημιουργία των αντίστοιχων θέσεων εργασίας.
<P>
Όταν πληροφορούμαστε ότι η ρυθμιστική αρχή, αντί να είναι ανεξάρτητη, προγραμματίζεται στην πορεία να απεμπολήσει την εποπτεία της αγοράς και των τιμών υπέρ μιας επιτροπής παρακολούθησης στην οποία θα μετέχει η GDF Suez, αρχίζω να αναρωτιέμαι για το τι πραγματικά συμβαίνει. Ευελπιστώ ότι η Επιτροπή θα αναλάβει δράση και θα παρέμβει ουσιαστικά σε μια κατάσταση η οποία επιτρέπει στον κρινόμενο να είναι ταυτόχρονα και κριτής, ο ελεγχόμενος να είναι ταυτόχρονα και ελεγκτής.
<P>
Ευελπιστώ λοιπόν ότι η Επιτροπή θα αντιδράσει, ιδίως ενόψει της επικείμενης διάσκεψης κορυφής της Κοπεγχάγης, στην οποία τα θέματα ενέργειας -κυρίως όσον αφορά τις ανανεώσιμες πηγές ενέργειας- θα έχουν, όπως είναι αναμενόμενο, κεντρική σημασία. Ευελπιστώ ότι η Επιτροπή θα φροντίσει ώστε το Βέλγιο να μην δημιουργήσει ένα είδος "pax electrica", κύριος στόχος της οποίας θα είναι η ενίσχυση του μονοπωλίου της εταιρείας Electrabel GDF Suez.
<SPEAKER ID="036" NAME="Joe Higgins" AFFILIATION="GUE/NGL">
(EN) Κύριε Πρόεδρε, αύριο δεκάδες χιλιάδες εργαζόμενοι του δημοσίου τομέα στην Ιρλανδία θα προβούν σε απεργιακές κινητοποιήσεις. Οι χαμηλόμισθοι δημόσιοι υπάλληλοι, νοσηλευτές, εκπαιδευτικοί και εργαζόμενοι στην τοπική αυτοδιοίκηση δεν ανέχονται πλέον να είναι οι αποδιοπομπαίοι τράγοι μιας κρίσης του ιρλανδικού και παγκόσμιου καπιταλισμού, και να υποχρεώνονται να πληρώνουν το τίμημα αυτής της κρίσης, για την οποία δεν ευθύνονται οι ίδιοι.
<P>
Επιθυμώ λοιπόν, από το βήμα του Ευρωπαϊκού Κοινοβουλίου, να εκφράσω την ένθερμη υποστήριξή μου προς αυτούς τους εργαζόμενους που απεργούν αύριο. " παρούσα ιρλανδική κυβέρνηση δεν διαθέτει καμία δημοκρατική εντολή για το ανάλγητο πρόγραμμα περικοπών που εφαρμόζει. Απευθύνω έκκληση στους εργαζόμενους στην Ιρλανδία να διευρύνουν τη δράση τους, να αποκαθηλώσουν αυτήν την αντιδημοκρατική κυβέρνηση και να επιβάλουν τη διενέργεια γενικών εκλογών, ώστε να δοθεί στους πολίτες η δυνατότητα να αποφασίσουν οι ίδιοι.
<P>
Το Συμβούλιο και η Επιτροπή της ΕΕ φέρουν επίσης ευθύνη, καθότι απαιτούν από την Ιρλανδία να πραγματοποιήσει βάναυσες περικοπές. " αξιοπιστία των εν λόγω οργάνων μειώθηκε περαιτέρω αυτήν την εβδομάδα, μετά από μια ακόμη κυνική συμφωνία μεταξύ του Ευρωπαϊκού Λαϊκού Κόμματος και των Σοσιαλδημοκρατών για την Προεδρία, καθώς και για τον διορισμό ως Ύπατης Εκπροσώπου για Θέματα Εξωτερικής Πολιτικής μιας κυρίας η οποία δεν έχει ποτέ εκλεγεί σε δημόσια συνέλευση, αλλά διορίστηκε στο νέο αξίωμα επειδή είχε τοποθετηθεί σε ένα σώμα φεουδαρχικών απολιθωμάτων, ως έμπιστη του βρετανικού Εργατικού Κόμματος.
<P>
Είναι ξεκάθαρο ότι οι εργαζόμενοι σε όλη την Ευρώπη πρέπει να αντισταθούν και να πολεμήσουν με τις δικές τους δυνάμεις, και όχι να εξαρτώνται από τη νεοφιλελεύθερη πλειοψηφία που κυριαρχεί σε τούτο το Σώμα.
<SPEAKER ID="037" NAME="Andreas Mölzer" AFFILIATION="NI">
(DE) Κύριε Πρόεδρε, ένας στους επτά Ευρωπαίους ανήκει σε κάποια εθνοτική μειονότητα. Παρά το γεγονός αυτό, η προστασία των αυτοχθόνων μειονοτήτων στην Ευρώπη δεν αντιμετωπίζεται ως προτεραιότητα. Ενώ οι Βρυξέλλες δεν παραλείπουν ποτέ να αναλάβουν κάθε είδους αρμοδιότητες, στερώντας τις από τα κράτη μέλη, η Επιτροπή, ισχυριζόμενη ότι δεν επιθυμεί να παρέμβει στις εσωτερικές υποθέσεις των κρατών, έχει κηρύξει τις συγκρούσεις μεταξύ μειονοτήτων ζήτημα το οποίο αφορά αποκλειστικά τα ενδιαφερόμενα κράτη. Στην Ευρώπη δεν εφαρμόζεται ενιαία προσέγγιση. Οι διατάξεις του διεθνούς δικαίου εφαρμόζονται πολύ διαφορετικά στα επιμέρους κράτη μέλη.
<P>
" Γαλλία, λόγου χάρη, δεν αναγνωρίζει καμία εθνοτική μειονότητα, ενώ στη Σλοβενία οι αποφάσεις του AVNOJ (Αντιφασιστικό Συμβούλιο Εθνικής Απελευθέρωσης) εξακολουθούν να παραβιάζουν το διεθνές δίκαιο. Στην Αυστρία, από την άλλη πλευρά, η σλοβενική μειονότητα απολαμβάνει κάθε δυνατή ευκαιρία για την ανάπτυξή της. Κατά τη γνώμη μου, αυτές οι προφανείς αντιφάσεις καθιστούν αναγκαία τη θέσπιση ευρωπαϊκής νομοθεσίας για τις εθνοτικές ομάδες. Αν η Ευρώπη επιθυμεί να προστατέψει την εθνοτική ποικιλομορφία που έχει αναπτύξει στην ιστορική της εξέλιξη, έχει ζωτική σημασία να καταρτίσει έναν διεθνώς δεσμευτικό ευρωπαϊκό νόμο σχετικά με τις εθνοτικές ομάδες ο οποίος να καλύπτει τις αυτόχθονες μειονότητες. Αυτό θα προσφέρει μια ευκαιρία στην ΕΕ να αποδείξει ότι δεν υποστηρίζει μόνον στα λόγια την προστασία της εθνικής ποικιλομορφίας στο εσωτερικό της Ευρώπης.
<SPEAKER ID="038" NAME="Czesław Adam Siekierski" AFFILIATION="PPE">
(PL) Κύριε Πρόεδρε, στις τελετές που διοργανώθηκαν στο Βερολίνο εφέτος, στις 9 Νοεμβρίου, με την ευκαιρία της 20ής επετείου από την κατεδάφιση του Τείχους του Βερολίνου, εορτάστηκε η ενοποίηση της Γερμανίας. Επιπλέον, υπογραμμίστηκε η πορεία που ακολούθησαν οι χώρες της Κεντρικής και Ανατολικής Ευρώπης προς την ελευθερία και τη δημοκρατία, και προς την κατεύθυνση του τερματισμού της διχοτόμησης, όχι μόνον της Γερμανίας, αλλά και ολόκληρης της Ευρώπης.
<P>
" κατεδάφιση του Τείχους που χώριζε στα δύο το Βερολίνο αποτέλεσε το τέρμα εκείνης της διαδρομής, όμως η διαδικασία μετασχηματισμού της Κεντρικής και Ανατολικής Ευρώπης ξεκίνησε με τα γεγονότα στις ακτές της Πολωνίας και με τη δημιουργία της Αλληλεγγύης υπό την ηγεσία του Λεχ Βαλέσα τον Αύγουστο του 1980. Δεν πρέπει εξάλλου να λησμονούμε τις διαδηλώσεις υπέρ της ελευθερίας στην Ουγγαρία το 1956 και τις διαδηλώσεις του Ιουνίου στο Poznaρ, τα γεγονότα του 1968 στην Τσεχοσλοβακία και τους πεσόντες εργάτες των ναυπηγείων του Γκντανσκ το 1970.
<P>
Πολλοί άνθρωποι τάχθηκαν υπέρ της αντιπολίτευσης σε διάφορες χώρες, και αγωνίστηκαν για την τιμή και την ελευθερία τους. Ορισμένοι θυσίασαν και τη ζωή τους ακόμα. Πρέπει να τους μνημονεύουμε και να τους τιμούμε. Δεν πρέπει επίσης να λησμονούμε τους πολιτικούς οι οποίοι επέδειξαν εξαιρετική φαντασία και προσήλωση στον αγώνα για την εδραίωση της ελευθερίας, της δημοκρατίας και της οικονομίας της αγοράς.
<SPEAKER ID="039" NAME="Πρόεδρος">
Κυρίες και κύριοι συνάδελφοι, διακόπτω τις παρεμβάσεις ενός λεπτού επί σημαντικών πολιτικών ζητημάτων για να προβώ σε μια ανακοίνωση.

<CHAPTER ID="005-04">
4. Προσέγγιση των συντελεστών των ειδικών φόρων κατανάλωσης για τα αλκοολούχα ποτά και την αλκοόλη (ψηφοφορία) 
<P>
- Έκθεση Lulling
<P>
- Μετά την απόρριψη της πρότασης της Επιτροπής:
<SPEAKER ID="120" NAME="Ieke van den Burg" AFFILIATION="PSE">
(EN) Θέλω να ζητήσω την αναπομπή του εγγράφου στην αρμόδια επιτροπή, καθόσον τα αποτελέσματα των ψηφοφοριών είναι αντιφατικά.
<SPEAKER ID="121" NAME="Πρόεδρος">
Δεδομένου ότι η Επιτροπή δεν έχει καταθέσει προτάσεις, το έγγραφο θα αναπεμφθεί αυτομάτως στην αρμόδια επιτροπή. Αυτό θα γίνει, λοιπόν, ούτως ή άλλως.
<SPEAKER ID="122" NAME="Astrid Lulling " AFFILIATION="PPE-DE">
εισηγήτρια. - (FR) Κύριε Πρόεδρε, πρότεινα στην Ομάδα μου και σε πολλούς από τους συναδέλφους μου που με υποστήριξαν να απορρίψουν την έκθεση, διότι η γραμμή που είχα προτείνει δεν ακολουθήθηκε και επειδή έχω την εντύπωση ότι, ενόψει της σχεδόν ισόπαλης έκβασης της ψηφοφορίας, ορισμένα μέλη του Σώματος δεν γνώριζαν για τι ψήφιζαν.
<P>
(Διαμαρτυρίες)
<P>
Συγγνώμη, αγνοούσαν τη σημασία της ψήφου τους.
<P>
Επιπλέον, κύριε Πρόεδρε, δεδομένου ότι η Επιτροπή σιωπά παρότι ο Επίτροπος Kovács χθες βράδυ έλαβε τον λόγο δύο φορές ενώ σε εμένα, την εισηγήτρια, δεν επετράπη να του απαντήσω οφείλω όντως να επισημάνω την αδυναμία της.
<P>
Είχαμε καταθέσει πρόταση προκειμένου να ξεπεραστεί το αδιέξοδο. Δυστυχώς, δεν υποστηριχθήκαμε, κύριε Πρόεδρε. Κατά συνέπεια, δεν υπάρχει έκθεση από το Κοινοβούλιο επί αυτής της πρότασης, και η Επιτροπή και το Συμβούλιο μπορούν να επιμένουν να διατηρούν το στάτους κβο και να εμμένουν στην κατάσταση αδιεξόδου που βρίσκονται.
<P>
(Χειροκροτήματα)
<SPEAKER ID="123" NAME="Πρόεδρος">
Ασφαλώς και θα διεξαχθεί συζήτηση, όταν το θέμα επανέλθει ενώπιον του Σώματος.

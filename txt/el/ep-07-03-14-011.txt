<CHAPTER ID="011">
Το μέλλον του τομέα αεροναυπηγικής στην Ευρώπη (συζήτηση) 
<SPEAKER ID="240" NAME="Πρόεδρος">
" ημερήσια διάταξη προβλέπει τη συζήτηση των δηλώσεων του Συμβουλίου και της Επιτροπής σχετικά με το μέλλον του τομέα αεροναυπηγικής στην Ευρώπη.
<SPEAKER ID="241" NAME="Peter Hintze">
Προεδρεύων του Συμβουλίου. (DE) Κύριε Πρόεδρε, κύριε Αντιπρόεδρε της Επιτροπής, κυρίες και κύριοι βουλευτές, χαίρομαι γιατί το αντικείμενο της σημερινής συζήτησης είναι το μέλλον του τομέα της αεροναυπηγικής στην Ευρώπη. Ο κλάδος αυτός συμπυκνώνει τη μελλοντοστραφή προσέγγιση της Ευρώπης, την υψηλή τεχνολογία της και το αναπτυξιακό δυναμικό της και συνεισφέρει σημαντικά στην εκπλήρωση των στόχων της στρατηγικής της Λισαβόνας για την ανάπτυξη και την απασχόληση. Το πιο σημαντικό σχέδιο είναι η Airbus, που αντιπροσωπεύει τη μεγάλη ιδέα της συνένωσης της τεχνολογικής ικανότητας αρκετών ευρωπαϊκών εθνών για τη δημιουργία μιας ισχυρής επιχείρησης αεροναυπηγικής, η οποία θα μπορεί να σταθεί στην παγκόσμια αγορά. " Airbus είναι μία συναρπαστική ιστορία επιτυχίας. Τα αεροσκάφη της -μέχρι σήμερα έχουν παραδοθεί 4 600- εκπροσωπούν την υψηλή ευρωπαϊκή τεχνολογία σε όλα τα αεροδρόμια του κόσμου. Έτσι, η Airbus συνεισφέρει σημαντικά στην καθιέρωση μιας ευρωπαϊκής ταυτότητας.
<P>
" Airbus όμως έχει και σοβαρά προβλήματα. Το 2006 κατέγραψε τόσο επιτυχίες όσο και κρίσεις. Από τη μια πλευρά, η Airbus ήταν το 2006 πρώτη στην παγκόσμια αγορά - μια μεγάλη επιτυχία. Από την άλλη πλευρά, εξαιτίας σοβαρών καθυστερήσεων στην παράδοση του A380, του νέου μεγάλου αεριωθούμενου, η εταιρεία είχε σημαντικές απώλειες εσόδων. Προβλήματα προκύπτουν και από την αδυναμία του δολλαρίου, καθώς το Airbus παράγεται σε ευρώ και πωλείται σε δολλάρια.
<P>
Επίσης, πρέπει να μειωθεί η απόσταση μεταξύ του A350 XWB και του αμερικάνικου ανταγωνιστικού μοντέλου. " αεροναυπηγική βρίσκεται ως γνωστόν στο κατώφλι μιας τεχνολογικής επανάστασης. Πρόκειται για τη μετάβαση από την εποχή των μετάλλων στην εποχή των συνθετικών υλικών. Αυτό το κατάλαβαν πιο γρήγορα από εμάς στην άλλη πλευρά του Ατλαντικού. Στην αγορά υπάρχει ζήτηση για τέτοια αεροσκάφη.
<P>
" Airbus θέλει τώρα να αποκτήσει νέα δύναμη. Πρέπει να αυξήσει την ανταγωνιστικότητά της και να είναι προετοιμασμένη να αντιμετωπίσει το μέλλον. Εχέγγυα για το μέλλον δίνουν μόνον οι διαρκείς προσπάθειες και η διάθεση και ικανότητα για καινοτομία. Στην Airbus αρχίζει μια διαδικασία αναδιάρθρωσης που παρ' όλο το ενδιαφέρον του πολιτικού κόσμου γι' αυτήν, είναι υπόθεση της ίδιας της επιχείρησης. Εδώ η διοίκηση της Airbus καλά θα κάνει να εξετάσει τα απαραίτητα μέτρα διεξάγοντας εντατικό διάλογο με τους συνεργάτες της, γιατί τελικά αυτοί είναι το σημαντικότερο κεφάλαιο μιας επιχείρησης. Μια δυνατότητα μεγαλύτερης ασφάλειας των θέσεων εργασίας μπορεί οπωσδήποτε να είναι η απόκτηση ισχυρών βιομηχανικών εταίρων που θα προσφέρουν κεφάλαιο και τεχνογνωσία και θα μοιραστούν με την Airbus τόσο τον κίνδυνο όσο και τις ευκαιρίες, όμως η σχετική απόφαση είναι αποκλειστική αρμοδιότητα της ίδιας της επιχείρησης και κανενός άλλου.
<P>
Οι πολιτικοί είναι υπεύθυνοι για τη διαμόρφωση των συνθηκών-πλαίσιο. Πρέπει να φροντίσουν να υπάρχει μια δίκαιη ισορροπία όσον αφορά τις ευκαιρίες και τις ευθύνες των ευρωπαϊκών εθνών που συμμετέχουν, ως προς τις θέσεις εργασίας και τις τεχνολογικές ικανότητες, και αυτή η δίκαιη κατανομή ευκαιριών και επιβαρύνσεων μεταξύ των ευρωπαϊκών εθνών που συμμετέχουν φαίνεται ότι λειτουργεί καλά.
<P>
Υπάρχει επίσης μια σειρά άλλων ευρωπαϊκών σχεδίων όπως π.χ. τα Augusta Westland, Eurofighter και Eurocopter, όπου επιτεύχθηκε επίσης με τη συνεργασία διαφόρων χωρών η αξιοποίηση της τεχνολογικής τεχνογνωσίας των επιμέρους εταίρων για την ανάπτυξη και παραγωγή προϊόντων που θα είναι ανταγωνιστικά στην παγκόσμια αγορά. " ευρωπαϊκή συνεργασία δεν υφίσταται μόνο σε επίπεδο κατασκευαστών, αλλά και σε επίπεδο προμηθευτών και κατασκευαστών κινητήρων - αναφέρω ενδεικτικά τους οι Thales, Diehl, Rolls Royce, MTU, Snecma, Alenia. Όλες αυτές οι επιχειρήσεις και όσοι απασχολούνται σε αυτές συνεισφέρουν στο να αποκτήσει η αεροναυπηγική της Ευρώπης μια καλή θέση στον ολοένα εντεινόμενο διεθνή ανταγωνισμό.
<P>
Επιτρέψτε μου να αναφερθώ τελειώνοντας και στο θέμα της αλλαγής του κλίματος και της συμβατότητας με το περιβάλλον. Για μένα, αυτό είναι θέμα που αφορά την ικανότητα της κοινωνίας μας για καινοτομία. " ευρωπαϊκή αεροναυπηγική αποδέχτηκε ήδη το 2000 τη σχετική τεχνολογική πρόκληση: στο Vision 2020, η βιομηχανία, η επιστήμη και η πολιτική έθεσαν κοινούς φιλόδοξους στόχους και επεσήμαναν τις προκλήσεις αναφορικά με ένα βιώσιμο σύστημα αερομεταφορών. Έτσι, μέχρι το 2010 θα μειωθεί κατά 50% η κατανάλωση ειδικών καυσίμων και διοξειδίου του άνθρακα, κατά 80% η ειδική εκπομπή διοξειδίου του θείου, ενώ ο θόρυβος κατά την προσγείωση και την απογείωση θα μειωθεί στο μισό.
<P>
Για να επιτευχθούν αυτοί οι φιλόδοξοι στόχοι σε κάτι παραπάνω από μία δεκαετία, απαιτείται κοινή προσπάθεια όλων των ενδιαφερομένων φορέων.
<SPEAKER ID="242" NAME="Günter Verheugen">
Αντιπρόεδρος της Επιτροπής. (DE) Κύριε Πρόεδρε, κύριε Προεδρεύων του Συμβουλίου, κυρίες και κύριοι βουλευτές, η αεροδιαστημική βιομηχανία συμβάλλει σημαντικά ώστε να διατηρήσει η Ευρώπη τη βιομηχανική και τεχνολογική της απόδοση στους τομείς των μεταφορών, των επικοινωνιών, της παρατήρησης της γης, της ασφάλειας και της άμυνας. " Ευρώπη μπορεί να επιτύχει τους οικονομικούς και πολιτικούς της στόχους μόνο με μια αεροδιαστημική βιομηχανία ανταγωνιστική σε παγκόσμια κλίμακα.
<P>
" ευρωπαϊκή αεροδιαστημική βιομηχανία είναι παγκοσμίως κορυφαία σε αρκετούς σημαντικούς τομείς της αγοράς. Το μερίδιό της στην παγκόσμια αγορά υπερβαίνει το 1/3. Το 2005, τελευταίο έτος για το οποίο υπάρχουν αριθμητικά στοιχεία, είχε κύκλο εργασιών 86 δισ. ευρώ και απασχόλησε 457 000 εργαζομένους. Παρά τις δυσκολίες που παρουσιάστηκαν πρόσφατα, η ανάπτυξη του κλάδου συνεχίζεται. Ιδιαίτερα αυξάνεται η αγορά για τα μεγάλα αεροσκάφη της πολιτικής αεροπορίας.
<P>
Πέρυσι, η Airbus παρέδωσε 434 καινούργια αεροσκάφη, αριθμό ρεκόρ, όπως υπογράμμισε ήδη ο κ. Hintze. " Airbus έχει παραγγελίες για παραπάνω από 2 500 αεροσκάφη, δηλαδή εργασία για παραπάνω από πέντε χρόνια. Καθώς προβλέπεται αύξηση των αεροπορικών μεταφορών επιβατών κατά 5% και των αεροπορικών εμπορευματικών μεταφορών κατά 6% ετησίως, τα επόμενα 20 έτη θα χρειαστούν περισσότερα από 22 500 νέα μεγάλα αεροπλάνα συνολικής αξίας 2 δισ. ευρώ με σημερινές τιμές.
<P>
Ωστόσο, τις τελευταίες εβδομάδες και μήνες, η Airbus είχε μια δημοσιότητα που προφανώς δεν θα την ήθελε. Όλοι θα προτιμούσαμε να διαβάζουμε για νέες μεγάλες επιτυχίες της Airbus στην αγορά αντί για απώλειες και απολύσεις. " ευρωπαϊκή αεροδιαστημική βιομηχανία λειτουργεί σε μια αγορά που τη χαρακτηρίζει έντονος ανταγωνισμός και αντιμετωπίζει καλά οργανωμένο ανταγωνισμό σε όλους τους τομείς της αγοράς, όπως π.χ. η Boeing. " βιομηχανία είναι υποχρεωμένη να προβαίνει διαρκώς σε επενδύσεις και καινοτομίες για να ικανοποιούν τα προϊόντα της τις απαιτήσεις των πελατών της. " Airbus είναι σημαντικό τμήμα της ευρωπαϊκής αεροδιαστημικής βιομηχανίας, μια πραγματικά ευρωπαϊκή επιχείρηση που απασχολεί επί του παρόντος 57 000 συνεργάτες και 30 000 εξωτερικούς συνεργάτες και παίρνει προϊόντα και υπηρεσίες που χρειάζεται από πολλές μεγάλες και μικρές επιχειρήσεις.
<P>
Όπως και κάθε άλλη επιχείρηση, η Airbus είναι υποχρεωμένη να προσαρμόζεται σε αλλαγμένες συνθήκες και να διαμορφώνει τις διαδικασίες και τις δομές της έτσι ώστε να μπορεί να κατασκευάζει τα προϊόντα που ζητάει η αγορά με το μεγαλύτερο δυνατό κέρδος. Τα πράγματα γίνονται πραγματικά πιο δύσκολα από το γεγονός ότι η Airbus είναι αναγκασμένη να πουλάει τα προϊόντα της σε δολάρια, ενώ οι δαπάνες της εκφράζονται σε ευρώ, που είναι ισχυρότερο από το δολάριο. Γι' αυτό, είναι ακόμα πιο σημαντικό για την Airbus να μπορεί να λαμβάνει δύσκολες επιχειρηματικές αποφάσεις με ορθολογικό τρόπο για να ανακτήσει έτσι τη θέση της στην αγορά.
<P>
Δυστυχώς, η απόφαση της Airbus να βελτιώσει την αποδοτικότητά της με ένα πρόγραμμα εξοικονόμησης και αναδιάρθρωσης, που περιλαμβάνει και την ανάθεση σε τρίτους μερικών από τις δραστηριότητές της, θα έχει ως αποτέλεσμα τη μείωση του προσωπικού, πράγμα που δημιουργεί ανασφάλεια και προκαλεί εκκλήσεις για πολιτική παρέμβαση.
<P>
Βέβαια οι πολιτικοί δεν μπορούν και δεν πρέπει να επεμβαίνουν στις αποφάσεις που λαμβάνουν οι επιχειρήσεις για την αποκατάσταση της ανταγωνιστικότητάς τους -διότι οι διαχειριστικές αποφάσεις των επιχειρήσεων δεν αποτελούν πολιτικό ζήτημα- ωστόσο υπάρχουν δυνατότητες, και ίσως ακόμη και ηθική υποχρέωση, παροχής βοήθειας σε απολυμένους εργαζομένους προκειμένου να μετεκπαιδευτούν και να βρουν νέες θέσεις εργασίας σε άλλες επιχειρήσεις, ίσως μάλιστα και σε άλλους κλάδους. Τα κράτη μέλη μπορούν να χρησιμοποιήσουν για τον σκοπό αυτόν, για παράδειγμα, ενίσχυση από το Ευρωπαϊκό Κοινωνικό Ταμείο.
<P>
" Επιτροπή διαπιστώνει με ικανοποίηση ότι αρκετόν καιρό πριν από την αναδιάρθρωση που διεξάγεται τώρα, η Airbus είχε ζητήσει τη συμμετοχή εκπροσώπων των εργαζομένων στις αποφάσεις που επρόκειτο να ληφθούν. Πρέπει να δοθεί ιδιαίτερη έμφαση στο γεγονός ότι οι εκπρόσωποι των ευρωπαίων εργαζομένων είχαν πλήρη συμμετοχή και ότι συζητήθηκαν και οι επιπτώσεις της αναδιάρθρωσης στους υπεργολάβους της Airbus.
<P>
Ενόψει της αναμενόμενης μεγέθυνσης που προκαλεί τον φθόνο σε πολλούς άλλους κλάδους, είναι επίσης σημαντικό να γίνουν σήμερα τα βήματα που θα εξασφαλίσουν τη μακροπρόθεσμη επιτυχία της ευρωπαϊκής αεροδιαστημικής βιομηχανίας προς όφελος όλων μας. Αυτός είναι ένας από τους λόγους για τους οποίους η Επιτροπή δραστηριοποιείται όπου μπορεί -για παράδειγμα, με τη δημιουργία ενός ευρωπαϊκού προγράμματος για το διάστημα ή μιας ευρωπαϊκής αγοράς στρατιωτικού εξοπλισμού και ενός ενιαίου ευρωπαϊκού εναέριου χώρου, με στόχο να δημιουργηθούν ευνοϊκές συνθήκες για τον ελεύθερο ανταγωνισμό.
<P>
Επιπροσθέτως, η ΕΕ διαθέτει στο 7ο πρόγραμμα πλαίσιο για την έρευνα σημαντικούς πόρους για την έρευνα και την ανάπτυξη στους τομείς των αερομεταφορών και της έρευνας του διαστήματος. Όλες οι επιχειρήσεις που ασχολούνται με τέτοιες ερευνητικές εργασίες καλούνται να παρουσιάσουν προτάσεις έργων με κοινή χρηματοδότηση, που θα επιλεγούν για ενίσχυση βάσει διαγωνισμού.
<P>
Σε αυτό το πλαίσιο, θα ήθελα να υπογραμμίσω ιδιαίτερα την εξέχουσα σημασία της κοινής τεχνολογικής πρωτοβουλίας "Clean Sky". " πρωτοβουλία αυτή θα δώσει τη δυνατότητα στην ευρωπαϊκή αεροδιαστημική βιομηχανία να αντιμετωπίσει την πρόκληση της συζήτησης για την αλλαγή του κλίματος. Θα ήθελα στο σημείο αυτό να απευθύνω σαφέστατη έκκληση προς τους ευρωπαίους κατασκευαστές αεροσκαφών και τις αεροπορικές εταιρείες να προσέξουν πάρα πολύ προκειμένου να μην μειωθεί το γόητρό τους όπως συνέβη τις τελευταίες εβδομάδες στην Ευρώπη με την αυτοκινητοβιομηχανία επειδή αντέδρασε πολύ καθυστερημένα στις απαιτήσεις των καιρών. Ο εκσυγχρονισμός και η καινοτομία, η έρευνα και η ανάπτυξη είναι επειγόντως απαραίτητες ειδικά στον τομέα αυτόν και η Ευρωπαϊκή Ένωση προσφέρει με την πρωτοβουλία "Clean Sky" μια αποτελεσματική και ισχυρή πλατφόρμα γι' αυτό.
<SPEAKER ID="243" NAME="Christine De Veyrac">
εξ ονόματος της Ομάδας PPE-DE. - (FR) Κύριε Πρόεδρε, ως αντιδήμαρχος της Τουλούζης, είμαι σε θέση να βεβαιώσω, έχοντας επισκεφθεί αρκετές φορές τις εγκαταστάσεις της εταιρείας, ότι το σχέδιο αναδιάρθρωσης της Airbus αποτελεί δοκιμασία, δοκιμασία για έκαστο από τους υπαλλήλους που αφορά αυτή η αναδιάρθρωση και, για να υπάρξει ευτυχής έκβαση, πρέπει να εντοπιστούν οι αιτίες με τον αρμόζοντα τρόπο.
<P>
Βεβαίως είναι αλήθεια, το ευρώ είναι ανατιμημένο και υπήρξαν καθυστερήσεις που συνδέονται με κατασκευαστικά σφάλματα του A380, όμως, κυρίως, ο όμιλος διοικείτο με διακυβερνητικό, μάλλον, παρά με βιομηχανικό τρόπο, και από αυτήν την κατάσταση πρέπει να βγάλουμε τα ορθά συμπεράσματα για το μέλλον.
<P>
Γνωρίζουμε όλοι ότι αυτό από το οποίο έπασχε η Airbus δεν ήταν έλλειψη συμμετοχής δημόσιας αρχής στην επιχείρηση· αντίθετα, αυτό από το οποίο έπασχε η Airbus ήταν η παρέμβαση πολιτικών προσώπων τα οποία αναμειγνύονταν στη διεύθυνση της επιχείρησης, γεγονός που είχε ως αποτέλεσμα η επιχείρηση να λειτουργεί περισσότερο ως διεθνής οργανισμός παρά ως μια ολοκληρωμένη εταιρεία. Όσον αφορά το μέλλον της, η Airbus χρειάζεται μια νέα συμφωνία των μετόχων, πράγμα που δίδει μεγαλύτερη έμφαση στους βιομηχανικούς μετόχους. Αυτό σημαίνει ότι οι σημερινοί μέτοχοι πρέπει να διατυπώσουν με σαφήνεια τις προθέσεις τους. Επιθυμούν να συνεχίσουν ως μέτοχοι ή υπάρχει ανάγκη να βρεθούν νέοι οικονομικοί και βιομηχανικοί εταίροι;
<P>
Όταν διατυπώνεται ένα τέτοιο ερώτημα, σημαίνει μήπως ότι οι δημόσιες αρχές δεν πρέπει να ενδιαφέρονται πλέον για αυτό το θέμα; Φυσικά και όχι, και είμαι ευτυχής για το γεγονός ότι η Ευρώπη έλαβε μέτρα. Πράγματι, ο Επίτροπος Barrot και εσείς ο ίδιος, Επίτροπε Verheugen, ανακοινώσατε ότι η Ευρώπη θα στηρίξει τις προσπάθειες της Airbus ενισχύοντας τα ερευνητικά προγράμματά της.
<P>
Ωστόσο, θα ήθελα, κύριε Επίτροπε, αν μπορούσατε να μας διευκρινίσετε την πιθανότητα να υπάρξει προσφυγή στο Ευρωπαϊκό Ταμείο Προσαρμογής στην Παγκοσμιοποίηση και στο Ευρωπαϊκό Κοινωνικό Ταμείο, προς όφελος των υπαλλήλων. Από την πλευρά τους, τα κράτη μέλη μπορούν επίσης να συνδράμουν την Airbus, και ειδικά τους υπεργολάβους της, χορηγώντας βοήθεια για την έρευνα και την κατάρτιση αυτών των υπαλλήλων.
<P>
Από την άλλη πλευρά, φαντασθείτε την Airbus να σώζεται με συμμετοχή στο μετοχικό κεφάλαιο σε μερικές περιφέρειες της Γαλλίας πιστεύω ότι θα συγκεντρωνόταν το 0,6% του κεφαλαίου κάτι τέτοιο δεν θα ήταν καθόλου ρεαλιστικό!
<P>
Ολοκληρώνοντας, δεν θα ήθελα κανείς να παραβλέψει το γεγονός ότι, παρότι η Airbus αντιμετωπίζει προβλήματα, η εταιρεία αυτή έχει σημειώσει πολλές επιτυχίες. Έχω εμπιστοσύνη στο μέλλον της, στην επιτυχία του A380 και του A350.Σε καιρούς κρίσης και δυσκολιών, οφείλουμε να υπερβαίνουμε τις εθνικές ιδιοτέλειες και να δείχνουμε ότι είμαστε σταθεροί και ενωμένοι σταθεροί, γιατί είμαστε ενωμένοι.
<SPEAKER ID="244" NAME="Matthias Groote">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, το σημείο αυτό της ημερήσιας διάταξης είχε τον πολύ ουδέτερο τίτλο "το μέλλον της αεροναυπηγικής στην Ευρώπη", όμως το κύριο σημείο της συζήτησης είναι σήμερα η κρίση στην Airbus.
<P>
Το μεταρρυθμιστικό πρόγραμμα "Power 8" που προβλέπει τώρα η διοίκηση με σκοπό να κλείσουν τα κενά στη χρηματοδότηση της επιχείρησης, προβλέπει μαζικές απολύσεις και πωλήσεις εργοστασίων. " Airbus ως στολίδι της ευρωπαϊκής βιομηχανίας έχει εξαιρετικά εξειδικευμένους συνεργάτες, γεμάτα βιβλία παραγγελιών, πλήρως λειτουργικά εργοστάσια και καλά προϊόντα. Οι πωλήσεις εργοστασίων, που είναι το λάθος μήνυμα για να κλείσει το κενό στη χρηματοδότηση, δείχνουν μάλλον το αντίθετο. Από το παράδειγμα της BenQ στη Γερμανία, φάνηκε ότι η πώληση εργοστασίων συνήθως σημαίνει έναν αργό, αλλά βέβαιο θάνατο για έναν βιομηχανικό τόπο εγκατάστασης και οδηγεί σε καταστροφή θέσεων εργασίας και τεχνογνωσίας.
<P>
Κύριε Hintze, σας παρακαλώ ως εκπρόσωπο του Συμβουλίου και συντονιστή της γερμανικής ομοσπονδιακής κυβέρνησης για την αεροδιαστημική πολιτική να καταβάλετε προσπάθειες προκειμένου να διατηρηθούν στην Ευρώπη οι θέσεις εγκατάστασης της Airbus και να μην εφαρμοστεί η αρχή εξυγίανσης του "Power 8". " κρίση της Airbus και οι εσφαλμένες εκτιμήσεις της διοίκησης δεν πρέπει να επιβαρύνουν τους εργαζομένους και να αποβούν εις βάρος της Ευρώπης ως τόπου εγκατάστασης βιομηχανικών επιχειρήσεων.
<SPEAKER ID="245" NAME="Anne Laperrouze">
εξ ονόματος της Ομάδας ALDE. - (FR) Το A380 αναμένεται να είναι επιτυχία, και απόδειξη αυτού είναι ότι η πόλη του Λος Άντζελες, σε ανταγωνισμό με τη Νέα Υόρκη, μόλις ζήτησε από την Airbus να είναι αυτή η πόλη που θα υποδεχθεί πρώτη το ευρωπαϊκό τζάμπο· ωστόσο, η εταιρεία είναι σε κρίση λόγω έλλειψης κατάλληλης διεύθυνσης, της οποίας η ευρέως γνωστή συνέπεια είναι το σχέδιο εξοικονόμησης κόστους και αναδιάρθρωσης "Power 8".
<P>
Οι ιθύνοντες της Airbus πρέπει να διδαχθούν από την κακή βιομηχανική διοίκηση η οποία προκάλεσε καθυστερήσεις στην παράδοση αεροσκαφών. Τα κράτη μέλη, από την πλευρά τους, πρέπει να εξασφαλίσουν στην ευρωπαϊκή αεροναυτική βιομηχανία ένα ασφαλές μέλλον, ενώ όσα εξ αυτών είναι μέτοχοι πρέπει να κάνουν κάτι σχετικά με τη διοίκηση της εταιρείας επανεξετάζοντας το διπλό οργανωτικό μοντέλο και με επαναδιαπραγμάτευση της συμφωνίας των μετόχων. Πρέπει επίσης να ενεργήσουν με αλληλεγγύη διατηρώντας και αναπτύσσοντας την ευρωπαϊκή αεροναυπηγική βιομηχανία, πράγμα που μεταξύ άλλων, σημαίνει τη διάθεση πρόσθετων δανείων για έρευνα, ανάθεση κρατικών παραγγελιών, χορήγηση κεφαλαίων για επενδύσεις που χρειάζονται σε βιομηχανικές εγκαταστάσεις ή, ακόμη, την αύξηση της μετοχικής συμμετοχής των κρατών αυτό ακριβώς έκανε το αμερικανικό κράτος με την Boeing.
<P>
Αυτό που χρειάζεται τώρα επειγόντως ο κλάδος είναι η επαναδιαπραγμάτευση του σχεδίου "Power 8" με τα συνδικάτα, λαμβάνοντας υπόψη τα επιχειρήματά τους σχετικά με τη στρατηγική. Εξάλλου, πώς μπορεί κάποιος να δεχθεί τον μη ισόρροπο τρόπο με τον οποίο αυτό το σχέδιο προτείνει την κατανομή του έργου ανάμεσα στα γαλλικά και τα γερμανικά εργοτάξια; Πώς μπορεί να δεχθεί κανείς την ιδέα ότι η Τουλούζη, στης οποίας τις δύο γραμμές παραγωγής μπορούν να παράγονται είκοσι αεροσκάφη μηνιαίως, θα πρέπει να περιοριστεί σε δεκατέσσερα αεροσκάφη μηνιαίως, με την κατασκευή των άλλων A320 να μεταφέρεται στο Αμβούργο, απαιτώντας επενδύσεις για μια νέα γραμμή παραγωγής; Πώς μπορεί κανείς να δεχθεί τις συνέπειες για τις θέσεις εργασίας στους προμηθευτές και υπεργολάβους, τις συνέπειες στις τοπικές οικονομίες και την απώλεια τεχνογνωσίας και εμπειρογνωμοσύνης αν οι δραστηριότητες των εργοταξίων μετακινηθούν αλλού; Πώς περιμένουμε οι άνθρωποι να εμπιστευθούν την καινοτομία και την ανάπτυξη σε άλλους;
<P>
" Airbus έχει στα βιβλία της παραγγελίες για 2 589 αεροσκάφη, έχει δηλαδή ένα πλήρες πρόγραμμα εργασίας για πολλά χρόνια, και η ποιότητα του αεροσκάφους που κατασκευάζει οφείλει να αντεπεξέλθει σε αυτήν την κρίση, όμως, στην πραγματικότητα, σε ένα μόνον πράγμα πρέπει να στοχεύουμε: στην προαγωγή του Airbus ως ευρωπαϊκό έργο που δημιουργεί θέσεις εργασίας, επιτυγχάνει την καινοτομία και την αριστεία στα μάτια όλου του κόσμου και κατασκευάζεται από άνδρες και γυναίκες της Ευρώπης.
<SPEAKER ID="246" NAME="Gérard Onesta">
εξ ονόματος της Ομάδας Verts/ALE. - (FR) Κύριε Πρόεδρε, η Airbus μπορεί να είναι σε κρίση, όμως είναι μια κρίση για την οποία υπήρξε προειδοποίηση. Κατοικώντας δίπλα ακριβώς από την Airbus στην Τουλούζη, κρούω επί χρόνια τον κώδωνα του κινδύνου, αλλά μάταια. Επί χρόνια, προειδοποιώ αυτούς που εκλέγονται σε δημόσια αξιώματα και έχουν εγκαταλείψει τον διευθυντικό ρόλο τους χάριν της λατρείας για το A380 και οι οποίοι τώρα συμμετέχουν στον χορό των θρηνούντων, θρηνολογώντας για τα αποτελέσματα των δικών τους των πράξεων.
<P>
Επί χρόνια, προειδοποιώ τους ιθύνοντες οι οποίοι έχουν χάσει την επαφή με την πραγματικότητα, όπως ο κ. Forgeat, ο οποίος, θα θυμάστε, έφυγε με τις βαλίτσες του γεμάτες εκατομμύρια ευρώ και ο οποίος, από την πλευρά του, δεν είχε αμφιβολίες σχετικά με τις τιμές και τις προθεσμίες. Θα υπενθυμίσω στον Επίτροπο ότι προειδοποιώ εδώ και χρόνια την Επιτροπή, προτείνοντας εναλλακτικές διαδικασίες όπως τη μεταφορά των πτερύγων του Airbus με αερόπλοιο, όμως ουδέποτε ήλθε οιαδήποτε βοήθεια από την Επιτροπή.
<P>
" κρίση που αντιμετωπίζουμε σήμερα είναι βιομηχανικής φύσης, όμως επίσης, και προπαντός, είναι μια καταστροφή σε επίπεδο ανθρώπων για τους εργαζόμενους και τους υπεργολάβους της Airbus. Το ότι η Ευρώπη έχει μια αεροναυπηγική αποστολή να επιτελέσει δεν είναι θέμα που επιδέχεται αμφιβολία· δεν υπάρχει επίσης πιθανότητα το αμερικανικό στρατιωτικο-βιομηχανικό σύμπλεγμα, που ενεργεί μέσω της Boeing, να αφεθεί να αποκτήσει τον έλεγχο των αιθέρων.
<P>
" ανάκαμψη είναι δυνατή υπό πέντε προϋποθέσεις. " πρώτη είναι ότι το προϊόν πρέπει να τοποθετηθεί εκεί που ανήκει και να υπόκειται στη βιομηχανική λογική και την περιβαλλοντική νομοθεσία. Δεύτερον, πρέπει να υπάρξει αναδιάρθρωση του κεφαλαίου της Airbus με τη χρήση δημοσίων κονδυλίων. Τρίτον, ο τρόπος λειτουργίας της πρέπει να αναδιοργανωθεί· πρέπει επίσης να απαλλαγεί από τα βάρη της κοινής γαλλο-γερμανικής διακυβέρνησης, τα οποία τόσο στην Airbus όσο και σε αυτήν την αίθουσα εμποδίζουν κάθε πρόοδο. Τέταρτον, η βιομηχανική βάση της χρειάζεται εξορθολογισμό σταματώντας τη διασπορά της κατασκευής αεροσκαφών σε πολυάριθμα εργοτάξια. Πέμπτον και τελευταίο, ο τομέας της αεροναυπηγικής είναι εύθραυστος και υψηλού κινδύνου, χρειάζεται διαφοροποίηση της παραγωγής, επέκταση στην κατασκευή και άλλων ειδών μέσων μεταφοράς και σε άλλες πηγές ενέργειας.
<P>
" Airbus είναι πλούσια πολύ πλούσια αλλά μόνο ως προς το ταλέντο των εργαζομένων της, γι' αυτό παρακαλώ ας μην κατασπαταλήσουμε αυτόν τον πλούτο.
<SPEAKER ID="247" NAME="Jacky Henin">
εξ ονόματος της Ομάδας GUE/NGL. - (FR) Κύριε Πρόεδρε, η Airbus ήταν η βιομηχανία αιχμής η οποία θα μας έκανε να καταπιούμε την απώλεια του κλάδου της σιδηρουργίας και της χαλυβουργίας μας και να αποδεχθούμε την απώλεια δεκάδων χιλιάδων θέσεων εργασίας στην κλωστοϋφαντουργία, και τώρα, αυτή η ίδια η Airbus βρίσκεται σε δεινή θέση και ετοιμάζεται να θυσιάσει τους εργαζομένους και τους υπεργολάβους της σπουδαίος άθλος για μια εταιρεία της οποίας τα βιβλία παραγγελιών είναι γεμάτα για τα επόμενα έξι χρόνια, και η οποία έχει στην τράπεζα 4 δισεκατομμύρια ευρώ.
<P>
" Airbus θα ήταν σε θέση να αντιμετωπίσει με εμπιστοσύνη το μέλλον αν δεν είχε καταστραφεί από τον οικονομικό καρκίνο που είναι ο φιλελευθερισμός της ελεύθερης αγοράς, και μπορώ να πω στο Σώμα ότι οι θέσεις εργασίας και η ανάπτυξη δεν συμβαδίζουν με μια πολιτική που διατηρεί το ευρώ ισχυρό ούτε, προπαντός, με την απληστία για μερίσματα, που χαρακτηρίζει τους ιδιώτες μετόχους οι οποίοι επιδιώκουν περικοπές σε επενδύσεις στους απαραίτητους ανθρώπινους και υλικούς πόρους και οι οποίοι εμπιστεύονται περισσότερο τους χρηματιστές παρά την εξειδικευμένη γνώση των εργαζομένων.
<P>
Το γεγονός είναι ότι, με την περικοπή 10 000 θέσεων εργασίας και μειώνοντας στο ένα έκτο τον αριθμό των υπεργολάβων, το σχέδιο "Power 8" κατατρώγει εκείνα τα στοιχεία που αποτελούν τον πλούτο της Airbus: την τεχνογνωσία των εργαζομένων της και το δίκτυο υπεργολαβικών επιχειρήσεων στων οποίων τη συνεργασία μπορούσε να βασίζεται. Ήταν αυτή η συνεργασία που έκανε την Airbus επιχείρηση υψηλών επιδόσεων, και αυτή είναι η πραγματικότητα την οποία το σχέδιο "Power 8" θα καταστρέψει με το να βάζει εργαζόμενους, εργοτάξια και εθνικότητες να ανταγωνίζονται μεταξύ τους, κάτι το οποίο οι εργαζόμενοι πολύ σωστά αποκηρύσσουν. Το σχέδιο "Power 8" δεν ανταποκρίνεται στις παρούσες και μελλοντικές ανάγκες της επιχείρησης και, για το λόγο αυτόν, πρέπει να αποσυρθεί. Προκειμένου η Airbus να ξεπεράσει τις δυσκολίες της, αυτό που χρειάζεται είναι η επιστροφή σε ευρέως δημόσια κυριότητα και χρηματοδότηση, για τον λόγο ότι μόνο τα κράτη μέλη έχουν την ικανότητα να αναλαμβάνουν αεροναυπηγικά προγράμματα αυτού του μεγέθους.
<P>
Επιπλέον, η Επιτροπή πρέπει με αποφασιστικότητα να υπερασπιστεί ενώπιον του ΠΟΕ το σύστημα των επιστρεπτέων προκαταβολών διαμέσου του οποίου και μόνο δι' αυτού θα είναι δυνατό να χρηματοδοτηθεί το A350 και το NSR και θα πρέπει επίσης να διασφαλίσει τη χορήγηση στην εταιρεία χαμηλότοκων δανείων από την ΕΤΕ. Προκειμένου η αεροναυτική βιομηχανία μας να έχει μέλλον, πρέπει επειγόντως να ιδρυθεί ένα ευρωπαϊκό ταμείο για την έρευνα, την απασχόληση και την κατάρτιση. Σε διάστημα δέκα ετών, το 30% του προσωπικού της EADS θα συνταξιοδοτηθεί· για να μην χαθεί η τεχνογνωσία του, χρειάζεται ένα μαζικό σχέδιο προσλήψεων και κατάρτισης " αεροναυπηγική βιομηχανία αναμένεται να αντιμετωπίσει τεράστιες προκλήσεις προκλήσεις που αρχίζουν από την επανάσταση στα σύνθετα υλικά και φθάνουν έως το τέλος του πετρελαίου και είναι καθήκον μας να την βοηθήσουμε να τις αντιμετωπίσει.
<P>
(Ο Πρόεδρος διακόπτει τον ομιλητή)
<SPEAKER ID="248" NAME="Paul Marie Coûteaux">
εξ ονόματος της Ομάδας IND/DEM. - (FR) Κύριε Πρόεδρε, αυτή η υπόθεση με την EADS είναι ενδεικτική αυτού που θεωρούμε απατηλή φύση της ιδέας της ευρωπαϊκής ολοκλήρωσης.
<P>
Είναι εκπληκτικό που ορισμένοι ισχυρίζονται ότι η ιδέα μιας Ευρώπης θεμελιωμένης στη συνεργασία όπως προτείνουν οι υποστηρικτές της εθνικής κυριαρχίας απέτυχε, και αυτό σε μια στιγμή που, ήδη από τότε που η Airbus απορροφήθηκε από την EADS, είδαμε τη λογική της συνεργασίας, η οποία είχε κάνει τα πρώτα μοντέλα Airbus τόσο πετυχημένα, να εγκαταλείπεται υπέρ της ενοποιητικής προσέγγισης, η οποία, με τις ιδιωτικοποιήσεις, τις ενοποιήσεις και τελικά τις συγχωνεύσεις, δημιούργησε την EADS, και μία από τις πρώτες συνέπειες αυτού ήταν να τεθεί σε κίνδυνο το πρόγραμμα Airbus και, μαζί με αυτό, οι πολλές θέσεις εργασίας που αυτό εξασφάλιζε, ιδιαίτερα στη Γαλλία.
<P>
Θα προσέθετα ότι η Γαλλία πειθήνια δέχθηκε να παραχωρήσει στον γερμανό εταίρο της μερίδιο στην εμπειρογνωμοσύνη που όλα αυτά τα χρόνια είχε αποκτήσει, και για την ακρίβεια, από τις απαρχές της αεροπορίας, καθώς επίσης και στις πολλές δημόσιες επενδύσεις που είχε πραγματοποιήσει στον τομέα αυτόν, καθιστώντας έτσι δυνατή για την Ευρώπη την αποτροπή της μονοπώλησης της αεροναυπηγικής από τους δύο αυτοκρατορικούς γίγαντες, την αμερικανική Boeing και τη ρωσική Tupolev.
<P>
Αξίζει επίσης να σημειωθεί ότι η Γερμανία δεν μοιράστηκε την υπεροχή της στον τομέα των εργαλειομηχανών, παρά ταύτα όμως αυτή η συνεργασία έφερε καλά αποτελέσματα όταν η κυρίαρχη ιδεολογία, η οποία δεν ήταν τόσο πολύ μια ιδεολογία φιλελευθερισμού όσο μια ιδεολογία ελεύθερου εμπορίου, κατέληξε στην ιδιωτικοποίηση, στη Γαλλία και αλλού, των μεγάλων βιομηχανικών ναυαρχίδων, ιδιαίτερα στον τομέα της αεροναυπηγικής, και οι εταιρείες που επωφελήθηκαν από αυτό ήσαν αγγλόφωνες, με έδρα τις Κάτω Χώρες και υποκείμενες στο ολλανδικό δίκαιο. Τα πράγματα γρήγορα άρχισαν να πηγαίνουν στραβά, και θα ολοκληρώσω λέγοντας ότι πιστεύω πως αν κάτι αποδείχθηκε ότι έχει χρεοκοπήσει, αυτό είναι η ιδέα της ολοκλήρωσης όπως την αντιπροσώπευσε η EADS.
<SPEAKER ID="249" NAME="Gunnar Hökmark" AFFILIATION="PPE-DE">
(EN) Κύριε Πρόεδρε, απόψε συζητούμε δύο θέματα τα οποία δεν πρέπει να συγχέουμε. Το ένα είναι το πρόβλημα της ανεργίας, το οποίο πρέπει να αντιμετωπιστεί από τα κράτη μέλη με την αναγκαία στήριξη της Ένωσης και των διαφόρων κοινωνικών ταμείων -όπως επισημάνθηκε νωρίτερα από τον Επίτροπο- όχι, όμως, μέσω ακόμη περισσότερων πολιτικών παρεμβάσεων στην ευρωπαϊκή αεροναυπηγική βιομηχανία.
<P>
Το άλλο είναι το μέλλον της ευρωπαϊκής αεροναυπηγικής βιομηχανίας. Αν θέλουμε να υπάρξει μέλλον, αυτό πρέπει να στηρίζεται σε εμπορικές αποφάσεις και στις προϋποθέσεις της αγοράς, όχι σε πολιτικές συζητήσεις στους κόλπους κοινοβουλίων ή κυβερνήσεων. " διαρκής παρέμβαση πάρα πολλών κυβερνήσεων, κοινοβουλίων και πολιτικών είναι εκείνη που δημιουργεί τα προβλήματα και εμποδίζει τη λήψη αποφάσεων που θα οδηγούσαν στη βέλτιστη εκμετάλλευση των ευκαιριών που προσφέρονται στην ευρωπαϊκή αεροναυπηγική βιομηχανία.
<P>
Αποστολή της Airbus πρέπει να είναι η παραγωγή και διάθεση των καλύτερων αεροσκαφών στον κόσμο, όχι η παροχή πολιτικών υποσχέσεων από οποιαδήποτε χώρα ή κυβέρνηση. Κατά τη γνώμη μου, υπάρχει ένας μόνο τρόπος για να συμβάλουμε προς αυτή την κατεύθυνση. Βεβαίως, θα παράσχουμε τη μέγιστη δυνατή στήριξη στην έρευνα και την επιστήμη, όμως θα διασφαλίσουμε επίσης την ομαλή λειτουργία της αγοράς - και μάλιστα την ομαλή λειτουργία μιας διατλαντικής αγοράς, καθόσον αυτό είναι άκρως σημαντικό. Είναι σημαντικό να μεριμνήσουμε ώστε η ευθύνη των αποφάσεων στην αεροναυπηγική βιομηχανία και στην Airbus, που συζητούμε εδώ, να παραμείνει στην ίδια την εταιρεία και στα διοικητικά όργανα της εταιρείας· διαφορετικά, όλες οι διαδικασίες λήψης αποφάσεων θα είναι αποσπασματικές, περίπλοκες και γραφειοκρατικές και θα οδηγήσουν σε νέες αποτυχίες. Φρονώ ότι πρέπει να επιλέξουμε την προοπτική νέων επιτυχιών και της προσφοράς καλύτερων ευκαιριών στην εταιρεία, επιτρέποντάς της να λειτουργεί ανεξάρτητα και να μην εμπλέκεται σε πολιτικές αποφάσεις.
<SPEAKER ID="250" NAME="Karin Jöns" AFFILIATION="PSE">
(DE) Κύριε Πρόεδρε, τα γεμάτα βιβλία παραγγελιών και το γεγονός ότι η Airbus ανταγωνίζεται την Boeing για την πρώτη θέση στην παγκόσμια αγορά δείχνουν τη μεγάλη ικανότητα του προσωπικού της Airbus και την ταύτισή τους με το προϊόν τους. Τα σφάλματα που έγιναν δεν είναι ευθύνη των εργαζομένων· εκείνοι έχουν κάνει πολύ καλή δουλειά και συνεχίζουν να το κάνουν.
<P>
" ευρωπαϊκή αεροδιαστημική βιομηχανία δεν μπορεί να προχωρήσει στο μέλλον, όπως δεν μπορούσε και στο παρελθόν, χωρίς την τεχνογνωσία από τη Γαλλία, το "νωμένο Βασίλειο, την Ισπανία και τη Γερμανία. " ανάπτυξη και η συναρμολόγηση πτερύγων αεροπλάνων υψηλής τεχνολογίας, που η Airbus κάνει στον τόπο κατοικίας μου, τη Βρέμη, απαιτεί ιδιαίτερες ικανότητες. Δεν μπορεί κανείς να επιταχύνει απρόσεκτα ένα αεροπλάνο.
<P>
Εδώ έχουμε να κάνουμε με σοβαρότατα διαχειριστικά λάθη. " έλλειψη διορατικότητας αδρά αμειβομένων διευθυντών δεν πρέπει να έχει ως αποτέλεσμα να στρέφονται τώρα τόποι εγκατάστασης ο ένας εναντίον του άλλου. Επίσης, είναι απαράδεκτο ότι δεν δόθηκε ούτε στους εργαζομένους ούτε στο ευρωπαϊκό επιχειρησιακό συμβούλιο μια εύλογη δικαιολογία για τις αποφάσεις της Airbus. Για μένα, αυτό καθιστά άλλη μια φορά σαφές πόσο επείγουσα είναι η ανάγκη αναθεώρησης της ευρωπαϊκής οδηγίας για τα επιχειρησιακά συμβούλια, που έπρεπε να έχει γίνει εδώ και πολύ καιρό.
<P>
Θέλω να επαναλάβω στον κ. Hintze ότι είναι απαράδεκτο να συντομευτεί αυθαίρετα ο χρόνος ανάπτυξης νέων τεχνολογιών αεροσκαφών και όσοι βασίζονται μόνο σε παράγοντες που αφορούν την αγορά, θα το πληρώσουν ακριβά.
<SPEAKER ID="251" NAME="Gabriele Zimmer" AFFILIATION="GUE/NGL">
(DE) Κύριε Πρόεδρε, κυρίες και κύριοι, για πόσο θα ανέχονται σιωπηρά η Επιτροπή και το Συμβούλιο να αντισταθμίζουν οι διευθύνσεις των μεγάλων επιχειρήσεων την αποτυχία τους με την κατάργηση θέσεων εργασίας; Τόσο η γαλλική όσο και η γερμανική κυβέρνηση φάνηκαν απρόθυμες να κάνουν κάτι γι' αυτό και ακόμα και σήμερα, οι διαμαρτυρίες τους κατά της κατάργησης θέσεων εργασίας γίνονται με μισή καρδιά και εξυπηρετούν τελικά περισσότερο την εικόνα που θέλουν να προβάλουν παρά μια πραγματική λύση.
<P>
Για τον λόγο αυτόν, ζητούμε να ακυρωθεί το επονομαζόμενο πρόγραμμα εξυγίανσης "Power 8". Δεν πρέπει να χρησιμοποιηθούν οι εργαζόμενοι της Airbus στη Γαλλία και τη Γερμανία οι μεν εναντίον των δε. Σε έναν τόσο σημαντικό τομέα όπως η αεροδιαστημική πρέπει επιτέλους να εξασφαλιστεί, εκτός από τη χρηματοδότηση, και ο κρατικός έλεγχος.
<P>
" ΕΕ πρέπει να υπερασπιστεί αποφασιστικά την Airbus. Μπορούν να εξασφαλιστούν πιστώσεις με χαμηλό επιτόκιο από την Ευρωπαϊκή Τράπεζα Επενδύσεων και να χρησιμοποιηθούν για την πρόσληψη περισσότερου προσωπικού, την ανάπτυξη των ικανοτήτων του και την υποστήριξη της έρευνας και της ανάπτυξης. Εμείς υποστηρίζουμε οπωσδήποτε την ευρωπαϊκή ημέρα δράσης των εργαζομένων και των συνδικαλιστικών οργανώσεων στις 16 Μαρτίου και εκφράζουμε την υποστήριξή μας προς τον αγώνα τους.
<SPEAKER ID="252" NAME="Kader Arif" AFFILIATION="PSE">
(FR) Κύριε Πρόεδρε, θα ήθελα να αρχίσω εκφράζοντας την στήριξή μου για όλους αυτούς οι οποίοι εργάζονται για την Airbus ή τους υπεργολάβους αυτής και στους οποίους έχουν πει ότι τώρα αντιμετωπίζουν την απόλυση. Αυτοί πληρώνουν τώρα το τίμημα για τα λάθη διεύθυνσης και διοίκησης και για τα λάθη που διέπραξαν απαθείς μέτοχοι οι οποίοι επέτρεψαν να επικρατήσουν χρηματοοικονομικές θεωρήσεις παρά τα συμφέροντα του κλάδου, όμως η ισχύς των εργαζομένων σε ολόκληρη την Ευρώπη θα είναι η αλληλεγγύη τους προκειμένου να επιτύχουν την επανεξέταση του σχεδίου αναδιάρθρωσης.
<P>
Αυτή η υπόθεση μας δείχνει επίσης τι λείπει από τον ευρωπαϊκό κοινωνικό διάλογο, με τους εκπροσώπους των εργαζομένων να είναι παντελώς απόντες από τις δομές λήψης αποφάσεων. Ενώ αυτή η κατάσταση πραγμάτων δεν είναι ευθύνη της Ευρώπης, το κύρος της Airbus ως ναυαρχίδας και συμβόλου της ευρωπαϊκής και παγκόσμιας βιομηχανίας σημαίνει ότι αναμένεται από την Ευρώπη μια απάντηση, η οποία να λέει "ναι" στην είσοδο δημόσιου κεφαλαίου σε αυτές τις επιχειρήσεις, "ναι" στις επιστρεπτέες προκαταβολές, "ναι" στα δάνεια για έρευνα και ανάπτυξη, "ναι" στο να λαμβάνονται υπόψη οι δυσκολίες που δημιουργεί η συναλλαγματική ισοτιμία ευρώ/δολαρίου και "ναι" στις μεταρρυθμίσεις της εταιρικής διακυβέρνησης και των συμφωνιών μετόχων. Ως όπλα παρέμβασής μας πρέπει να χρησιμοποιούμε την ΕΤΕπ και το Ταμείο Προσαρμογής στην Παγκοσμιοποίηση. Τώρα, είναι οι ικανότητες των εργαζομένων της που θα εξασφαλίσουν το μέλλον της εταιρείας, γι' αυτό επιτρέψτε μας να κάνουμε το ίδιο μέσω της υποστήριξής μας προς αυτούς.
<P>
(Χειροκροτήματα)
<SPEAKER ID="253" NAME="Inés Ayala Sender" AFFILIATION="PSE">
(ES) Κύριε Πρόεδρε, θα ήθελα να εκφράσω τη βαθύτατη ανησυχία μας για την τρέχουσα κρίση της Airbus και την αλληλεγγύη μας προς τους ενδιαφερόμενους εργαζομένους που αξίζουν την αμέριστη υποστήριξή μας.
<P>
Επίσης θα ήθελα να πω ότι ελπίζουμε πως το πρόγραμμα αναδιάρθρωσης "Power 8" μπορεί να δώσει νέα ώθηση στην εταιρεία και να αποκαταστήσει την ανταγωνιστικότητα ενός ευρωπαϊκού σχεδίου που εκπροσωπεί το μέλλον της βιομηχανικής καινοτομίας στην Ευρωπαϊκή Ένωση.
<P>
Επίσης συνιστούμε ότι πρέπει να διδαχθούμε από τα διαχειριστικά λάθη, τον αθέμιτο ανταγωνισμό και τις διακυβερνητικές διαμάχες. Πρέπει να υπερισχύσουν τα κριτήρια επιχειρηματικής και βιομηχανικής αποτελεσματικότητας και οι πιο σύγχρονες καινοτομίες έναντι των απαρχαιωμένων πολιτικών διαμαχών.
<P>
Επίσης θέλουμε να είμαστε σε θέση να πούμε στους εργαζομένους της Airbus σε όλη την Ευρώπη και επίσης σε εκείνους του Πουέρτο Ρεάλ, της Γκετάφε και της Ιγιέσκας ότι το Ευρωπαϊκό Κοινοβούλιο έχει δεσμευτεί να συνεργαστεί με τις συνδικαλιστικές οργανώσεις και με τη διοίκηση προκειμένου να τους παράσχει όλη τη βοήθεια που χρειάζονται και να τους ενθαρρύνει να ξεπεράσουν τις δυσκολίες.
<P>
Καλούμε την Επιτροπή και το Συμβούλιο να ενώσουν τις δυνάμεις τους για να βρουν μια σαφή και βιώσιμη λύση γι' αυτούς.
<SPEAKER ID="254" NAME="Peter Hintze">
Προεδρεύων του Συμβουλίου. (DE) Κύριε Πρόεδρε, κύριε Αντιπρόεδρε της Επιτροπής, κυρίες και κύριοι βουλευτές, παρακολούθησα με ενδιαφέρον αυτήν τη συζήτηση. Εδώ πρόκειται για ένα σοβαρό ζήτημα, συγκεκριμένα: πώς μπορούμε να διατηρήσουμε ισχυρή την ευρωπαϊκή αεροδιαστημική βιομηχανία; Εδώ πρέπει να ισχύει η αρχή ότι οι επιχειρήσεις ασχολούνται με επιχειρήσεις και οι πολιτικοί με την πολιτική, και αυτή η διάκριση είναι σημαντική αν θέλουμε να αντιμετωπίσουμε σωστά το θέμα μας.
<P>
Διάφοροι ομιλητές υπογράμμισαν ότι ναι μεν σήμερα η Airbus πηγαίνει καλά, αλλά υπάρχουν προβλήματα που πρέπει να λυθούν. Αυτό είναι σωστό, πρέπει όμως να εξετάσουμε και το μέλλον. Οι "νωμένες Πολιτείες της Αμερικής υποτιμούσαν για πολύ καιρό την αεροναυπηγική ικανότητα της Ευρώπης και τώρα που έχασαν το πλεονέκτημά τους ως προς τον ανταγωνισμό για μεγάλο χρονικό διάστημα, μάλλον το μετανιώνουν, εμείς δε στην Ευρώπη πρέπει να προσέξουμε να μην υποτιμήσουμε την Ασία και να μην πάθουμε το ίδιο. Αυτό σημαίνει πως ειδικά σε καιρούς όπου η ευρωπαϊκή αεροδιαστημική βιομηχανία έχει ακόμα κάποια δύναμη -στον τομέα της καινοτομίας και της οικονομίας- πρέπει και να συνεχίσει να αναπτύσσεται έτσι ώστε να παραμείνει ανταγωνιστική, να αντιμετωπίσει και τις μελλοντικές προκλήσεις και να λύσει τα τωρινά της προβλήματα που προκύπτουν από την καθυστέρηση της παράδοσης του A380, την καθυστέρηση της ανάπτυξης του A350 και την αδυναμία του δολλαρίου.
<P>
" απόφαση για το τι είναι σωστό και τι είναι λάθος πρέπει να ληφθεί από την ίδια την επιχείρηση. Θα ήθελα να πω στην κυρία βουλευτή που μίλησε προηγουμένως ότι δεν θα σκεφτόμουν ποτέ να πω ότι οι πολιτικοί πρέπει να ορίζουν τον χρόνο που απαιτείται για την ανάπτυξη ενός μοντέλου αεροπλάνου. Αυτό θα ήταν παράλογο. Αυτό πρέπει να το αποφασίσει η επιχείρηση, είναι ζήτημα τεχνολογίας και επιχειρηματική απόφαση και σε καμία περίπτωση δεν είναι πολιτικό ζήτημα. Επίσης, ποτέ δεν θα υπαγόρευα σε μια επιχείρηση τι πρέπει να προσφέρει στην αγορά και τι όχι. Είναι ωστόσο σαφές ότι αν μια επιχείρηση δεν έχει σωστή εκτίμηση της αγοράς, αν δεν το εξετάζει αυτό διαρκώς, τελικά θα αντιμετωπίσει προβλήματα.
<P>
Επειδή εδώ μίλησαν πολλοί για τους εργαζομένους, θα ήθελα να επισημάνω ότι η επιχείρηση μάς δήλωσε ότι ο περιορισμός που σκοπεύει να κάνει, θα γίνει με κοινωνικά υπεύθυνο τρόπο, ότι δεν σκοπεύει να προχωρήσει σε άμεσες απολύσεις και ότι η διαδικασία αυτή θα διαρκέσει αρκετά χρόνια. Εγώ θέλω να προσδιαξαγάγει κάνει εντατικό διάλογο με τους εξαιρετικά εξειδικευμένους συνεργάτες της για την απαραίτητη αναδιάρθρωση.
<P>
" επιχείρηση μπορεί να κερδίσει μόνον αν θεωρήσει ότι αυτό είναι κοινό έργο της διεύθυνσης και των εργαζομένων και αν επιδιώξει και συνεχίσει τον διάλογο αυτόν.
<SPEAKER ID="255" NAME="Günter Verheugen">
Αντιπρόεδρος της Επιτροπής. (DE) Κύριε Πρόεδρε, κυρίες και κύριοι βουλευτές, η Επιτροπή συμμερίζεται την ανησυχία που διατυπώθηκε εδώ ότι δεν μπορεί να είναι καλό για το μέλλον της ευρωπαϊκής αεροδιαστημικής βιομηχανίας να καταργούνται θέσεις εργασίας στη μεγαλύτερη επιχείρηση του κλάδου, με αποτέλεσμα να χάνεται γνώση και πείρα. Είπαμε ήδη ότι η Επιτροπή θα χρησιμοποιήσει τα μέσα που υπάρχουν σε ευρωπαϊκό επίπεδο για να βοηθήσει τα άτομα που πλήττονται να αντιμετωπίσουν τις συνέπειες της διαρθρωτικής αλλαγής.
<P>
Είναι απόλυτα σωστό αυτό που είπαν σήμερα κάποια μέλη του Σώματος, ότι δηλαδή τα προβλήματα αυτής της επιχείρησης δεν έχουν πραγματικά καμία σχέση με τις ικανότητες των εργαζομένων. Αυτό τουλάχιστον είναι πέραν πάσης αμφιβολίας.
<P>
Πέρα από τα μέτρα που μπορούμε να λάβουμε -και θα τα λάβουμε εφόσον αποδειχθεί αναγκαίο- αυτή τη στιγμή κάνουμε ένα πολύ καθοριστικό βήμα για τη δημιουργία ίσων και δίκαιων όρων ανταγωνισμού για την ευρωπαϊκή αεροναυπηγική.
<P>
Στις 22 Μαρτίου, η Επιτροπή θα καταθέσει γραπτή προσφυγή κατά των "ΠΑ στον ΠΟΕ ως αντίδραση στην απεριόριστη επιδότηση της Boeing από το αμερικανικό κράτος, που ανέρχεται σε αμέτρητα δισεκατομμύρια. Αυτό αποτελεί άλλη μια σοβαρή ένδειξη για το ότι θέλουμε να εξασφαλίσουμε το μέλλον της ευρωπαϊκής αεροδιαστημικής βιομηχανίας.
<SPEAKER ID="256" NAME="Πρόεδρος">
" συζήτηση έληξε.

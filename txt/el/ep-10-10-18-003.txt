<CHAPTER ID="003">
Ανακοινώσεις της Προεδρίας
<SPEAKER ID="007" NAME="Πρόεδρος">
Καταρχάς, θα ήθελα να σας ενημερώσω εν συντομία σχετικά με τέσσερα ζητήματα. Με μεγάλη ικανοποίηση έμαθα ότι ο κ. Liu Xiaobo τιμήθηκε με το Βραβείο Νόμπελ Ειρήνης. Αυτός ο υπέρμαχος των ανθρωπίνων δικαιωμάτων παραμένει στη φυλακή λόγω της ειρηνικής του δραστηριότητας υπέρ της ελευθερίας του λόγου στην Κίνα. Εκτιμούμε τις πρόσφατες προσπάθειες των κινεζικών αρχών για την επίτευξη των πολιτικών, οικονομικών και κοινωνικών προτύπων του ελεύθερου κόσμου. Ωστόσο, οι προσπάθειες αυτές παραμένουν ανεπαρκείς, και, ως εκ τούτου, διπλασιάζουμε τις εκκλήσεις μας για την αποφυλάκιση του Liu Xiaobo, του Hu Jia, νικητή του Βραβείου Ζαχάρωφ, και άλλων υπερασπιστών των ανθρωπίνων δικαιωμάτων. Το Ευρωπαϊκό Κοινοβούλιο θα σταθεί μόνιμος φρουρός προασπίζοντας τα ανθρώπινα δικαιώματα.
<P>
Δεύτερον, αυτήν την εβδομάδα, το Ευρωπαϊκό Κοινοβούλιο διοργανώνει μια σειρά από εκδηλώσεις που συνδέονται με τη χθεσινή Διεθνή "μέρα για την Εξάλειψη της Φτώχειας. Πολλοί από εμάς φοράμε κονκάρδες που σχετίζονται με αυτήν. Εκτός από τις συζητήσεις της Ολομέλειας που είναι αφιερωμένες στο θέμα αυτό, θα ήθελα να σας προσκαλέσω να συμμετάσχετε στην τελετή που θα πραγματοποιηθεί στο προαύλιο Bronisław Geremek αύριο στις 14:45, στην οποία θα συμμετάσχει επίσης ο Γενικός Γραμματέας των "νωμένων Εθνών Ban Ki-Moon.
<P>
Τρίτον, για τέταρτη φορά, τιμούμε σήμερα την Ευρωπαϊκή "μέρα κατά της Εμπορίας Ανθρώπων. Αντιμετωπίζουμε αυτό το πρόβλημα με μεγάλη σοβαρότητα. Επί του παρόντος διαπραγματευόμαστε πρόταση οδηγίας σχετικά με την πρόληψη και την καταπολέμηση της εμπορίας ανθρώπων.
<P>
Τέταρτον και τελευταίο, θα ήθελα να σας προσκαλέσω, την Τετάρτη στις 12.00, να παραστείτε στην ακρόαση του ενδιάμεσου απολογισμού της Προεδρίας μου στο Κοινοβούλιο. Θα συνοψισθεί κυρίως η πρόοδος του Ευρωπαϊκού Κοινοβουλίου και ιδίως όσα έχετε επιτύχει μέχρι τώρα, καθώς και πρωτοβουλίες που ανέλαβα προσωπικά ο ίδιος, πού είμαστε και πού βρισκόμαστε σε μια μεταβληθείσα Ευρωπαϊκή Ένωση, ποια είναι η κατάσταση του Ευρωπαϊκού Κοινοβουλίου και σε ποιο σημείο βρίσκεται η συνεργασία με άλλα θεσμικά όργανα. Πιστεύω ότι δικαιούστε να λάβετε αυτού του είδους τις πληροφορίες στο μέσο της θητείας μου.

<CHAPTER ID="009">
Αιτιολογήσεις ψήφου
<SPEAKER ID="153" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, το Σουδάν είναι η μεγαλύτερη χώρα της υποσαχάριας Αφρικής, στο σταυροδρόμι όπου συναντιούνται ο αραβικός και ο αφρικανικός κόσμος, ενώ είναι και ένα μωσαϊκό πληθώρας διαφορετικών εθνοτικών ομάδων. Όπως προβλέπεται στη Συνολική Συμφωνία Ειρήνης, διενεργήθηκε δημοψήφισμα τον Ιανουάριο του 2011, το οποίο αποτέλεσε το τελικό στάδιο της διαδικασίας που οδήγησε στην ανεξαρτησία του Νότιου Σουδάν από το Βόρειο Σουδάν.
<P>
Το Νότιο Σουδάν είναι μια περιοχή με περίπου 10 εκατομμύρια κατοίκους, η οποία καλύπτει σχεδόν το ένα τέταρτο της χερσαίας επικράτειας του Σουδάν, όπως είναι συγκροτημένο επί του παρόντος, κατέχει δε περίπου τα τρία τέταρτα των πετρελαϊκών του αποθεμάτων. Είναι ένα κράτος το οποίο θα πρέπει να αντιμετωπίσει τεράστιους περιορισμούς από τη σκοπιά της γεωγραφίας και των υποδομών, χωρίς διέξοδο στη θάλασσα και με ουσιαστικά ανύπαρκτο δίκτυο μεταφορών που να το συνδέει με το Βόρειο Σουδάν, όπου βρίσκονται οι εγκαταστάσεις διυλιστηρίων και διαμετακόμισης του πετρελαίου. Οι προκλήσεις που αντιμετωπίζει ο Νότος είναι πολλές, αρχίζοντας από τη θεμελίωση των δικών του θεσμών και τη βελτίωση του κοινωνικοοικονομικού πλαισίου και του πλαισίου ασφαλείας.
<P>
Πρέπει να σημειώσω, ωστόσο, ότι η παρέμβαση σε αυτήν τη χώρα παραμένει προτεραιότητα για την Ευρωπαϊκή Ένωση. Κατά συνέπεια, το 2010, το Συμβούλιο παρείχε στο Σουδάν ειδικό κονδύλι 150 εκατομμυρίων ευρώ για την περίοδο 2011-2013. " Ευρωπαϊκή Ένωση πρέπει να κινητοποιήσει ολόκληρο το οπλοστάσιο μέσων που διαθέτει για τη στήριξη του Νότιου Σουδάν στη λεπτή φάση μετά το δημοψήφισμα. Ταυτόχρονα, πρέπει να διατηρήσουμε μια ισορροπημένη προσέγγιση στις σχέσεις μας με τον Βορρά και τον Νότο της χώρας, ιδιαίτερη δε προσοχή πρέπει να δοθεί στις ανάγκες του Νότου όσον αφορά την οικοδόμηση θεσμών και τη διακυβέρνηση.
<P>
" βοήθεια της Ευρωπαϊκής Ένωσης προς το Νότιο Σουδάν θα πρέπει να είναι ανάλογη με εκείνη που πραγματικά μπορεί να απορροφήσει το νέο κράτος. Πρέπει να αποφύγουμε μια κατάσταση όπου οι μελλοντικές χρηματοδοτικές ροές προς την Τζούμπα θα καταλήγουν να διατίθενται με αθέμιτο τρόπο ή, ακόμη χειρότερα, να τροφοδοτούν το υφιστάμενο υψηλό επίπεδο διαφθοράς.
<SPEAKER ID="154" NAME="Lena Ek" AFFILIATION="ALDE">
(SV) Κύριε Πρόεδρε, το Σουδάν επί του παρόντος διανύει μια πολύ ευαίσθητη φάση ενόψει της ημέρας της ανεξαρτησίας στις 9 Ιουλίου του τρέχοντος έτους, όταν το Σουδάν θα διαιρεθεί σε δύο κράτη. Είναι εξαιρετικά σημαντικό να συνεχίσει η ΕΕ να παρέχει βοήθεια και να κατευθύνει αυτήν τη βοήθεια στην οικοδόμηση των θεσμών που είναι αναγκαίοι για την εύρυθμη λειτουργία ενός ανεξάρτητου κράτους. Όλοι γνωρίζουμε ότι η κατάσταση στην περιοχή γύρω από το Κέρας της Αφρικής είναι εξαιρετικά λεπτή, γνωρίζουμε ότι υπάρχουν προβλήματα με τις δημοκρατικές παραδόσεις, γνωρίζουμε ότι η κατάσταση των γυναικών είναι εξαιρετικά δυσχερής και γνωρίζουμε ότι υπάρχουν προβλήματα με πειρατές.
<P>
Σε αυτό το πλαίσιο, θα ήθελα επίσης να τονίσω πόσο σημαντικό είναι να ασκούν οι άνθρωποι τα ανθρώπινα δικαιώματά τους και να μπορούν να μιλούν και να διαδηλώνουν ελεύθερα. Αυτό ισχύει για ολόκληρο το Κέρας της Αφρικής, εξίσου δε για τον σουηδό πολίτη, τον Dawit Isaak, ο οποίος είναι φυλακισμένος στην Ερυθραία. Ολόκληρη η περιοχή χρειάζεται δημοκρατική ανάπτυξη και στήριξη από την Ευρωπαϊκή Ένωση.
<SPEAKER ID="155" NAME="Hannu Takkula" AFFILIATION="ALDE">
(FI) Κύριε Πρόεδρε, θα ήθελα να πω εδώ ότι είναι πολύ σημαντικό να διασφαλίσει η Ευρωπαϊκή Ένωση την προώθηση της ειρήνης και της ανεξαρτησίας αυτών των δύο κρατών. Είναι γεγονός ότι από τότε που κέρδισε το Σουδάν την ανεξαρτησία του το 1956, το Σουδάν και το Νότιο Σουδάν βρίσκονται σε πόλεμο -σε εμφύλιο πόλεμο- όλη την ώρα. Αυτός είναι ο λόγος για τον οποίο είναι πλέον πολύ σημαντικό, μετά το δημοψήφισμα, όπου σχεδόν όλοι -σε ποσοστό άνω του 98%- ζήτησαν την ανεξαρτησία του Νότιου Σουδάν, να προωθηθούν αυτή η ειρηνευτική διαδικασία και η διαδικασία ανεξαρτησίας.
<P>
Το καθήκον μας ως Ευρωπαίων είναι προφανώς η υποστήριξη της δημοκρατίας, των ανθρωπίνων δικαιωμάτων και της ελευθερίας της γνώμης, που όλα τους αποτελούν θεμελιώδεις αξίες. Σε σχέση με αυτό, είναι σημαντικό το ότι επιζητούμε διακαώς να ενισχύσουμε αυτές τις δημοκρατίες και την ανεξαρτησία του Νότιου Σουδάν.
<SPEAKER ID="157" NAME="Salvatore Iacolino" AFFILIATION="PPE">
(IT) Κύριε Πρόεδρε, δεν υπάρχει καμία αμφιβολία ότι το ψήφισμα που εγκρίθηκε σήμερα αποτελεί σημαντική ένδειξη της συνέργειας και της ενισχυμένης συνεργασίας μεταξύ της Ευρωπαϊκής Ένωσης και της Ρωσίας. Οικονομική διακυβέρνηση· κοινά πεδία συνεργασίας στους τομείς της ασφάλειας, της δικαιοσύνης και της ελευθερίας· και καταπολέμηση του οργανωμένου εγκλήματος, παράλληλα με τη διαφύλαξη των αναφαίρετων δικαιωμάτων.
<P>
" βόρεια Αφρική και η Μέση Ανατολή απαιτούν κοινή προσέγγιση και είμαστε πεπεισμένοι ότι η Ρωσία μπορεί να διαδραματίσει θεμελιώδη ρόλο σε αυτό το πλαίσιο.
<P>
Αυτή η συμφωνία εταιρικής σχέσης και συνεργασίας, που προετοιμάστηκε για τη διάσκεψη κορυφής της 9ης-10ης Ιουνίου, θα μπορέσει να αποτελέσει σημαντική κατευθυντήρια γραμμή πολιτικής για την ενίσχυση αυτής της συνεργασίας, που είμαστε πεπεισμένοι ότι θα οδηγήσει στην ένταξη της Ρωσίας στον Παγκόσμιο Οργανισμό Εμπορίου, θα ενθαρρύνει δε την άρση της υποχρέωσης θεώρησης διαβατηρίων. Στο μεταξύ, η Ρωσία πρέπει να διαδραματίσει πλήρως τον ρόλο που της αναλογεί, ιδιαίτερα στο πεδίο των θεμελιωδών δικαιωμάτων.
<SPEAKER ID="158" NAME="Ville Itälä" AFFILIATION="PPE">
(FI) Κύριε Πρόεδρε, εγκρίθηκε πλέον ένα άκρως σημαντικό έγγραφο και νομίζω ότι είναι ζωτικής σημασίας να συνεχίσουμε τον διάλογο με τη Ρωσία. Για μας, η Ρωσία είναι σημαντικός γείτονας. και όσο καλύτερες είναι οι σχέσεις μας τόσο καλύτερα είναι τα πράγματα για όλους. Θα ήθελα να επιστήσω την προσοχή στο ζήτημα της απαλλαγής από την υποχρέωση θεώρησης διαβατηρίων. Εγώ ο ίδιος νομίζω ότι είναι σημαντικός στόχος, ίσως όμως θα πρέπει να κινηθούμε με αργό ρυθμό. Ως εκπρόσωπος μιας γειτονικής χώρας, μπορώ να σας πω ότι δεν μπορούμε να βιαστούμε υπερβολικά αν δεν υπάρχουν συμφωνίες επανεισδοχής που να εφαρμόζονται. Στη Ρωσία, πρέπει προφανώς να διασφαλίσουν ότι δεν θα μπορεί πλέον να αποκτηθεί η διπλή ταυτότητα που πριν μπορούσαν να αγοράσουν οι άνθρωποι εκεί. Αντιθέτως, όλα αυτά τα θέματα πρέπει να αντιμετωπιστούν με τον ενδεδειγμένο τρόπο από τη Ρωσία, ούτως ώστε να προβούμε στην απαλλαγή από την υποχρέωση θεώρησης διαβατηρίων. Αυτός είναι ο λόγος για τον οποίο δεν θα πρέπει να επισπεύσουμε αυτά τα πράγματα χωρίς λόγο.
<SPEAKER ID="159" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, θα ήθελα να τονίσω ότι στη διμερή διάσκεψη κορυφής, που πραγματοποιείται σήμερα και αύριο, θα υπάρξει ένα σημαντικό ζήτημα προς αντιμετώπιση· ένα ζήτημα, ωστόσο, το οποίο μου φαίνεται ότι ελλείπει από το κοινό μας ψήφισμα. Με άλλα λόγια, νομίζω ότι αυτή η διάσκεψη κορυφής διατρέχει τον κίνδυνο να επισκιαστεί από μια διχογνωμία σε σχέση με την απαγόρευση εισαγωγής λαχανικών από την Ευρώπη εξαιτίας του εντεροαιμορραγικού βακτηριδίου E coli.
<P>
Όπως και η Επιτροπή νωρίτερα, θεωρώ παράλογο το γεγονός ότι η Ρωσία επέβαλε εμπάργκο στα προϊόντα που καταναλώνουμε κάθε μέρα και για τα οποία διενεργούμε ενδελεχείς ελέγχους. Θεωρώ ότι η αντίδραση της Ρωσίας έχει μάλλον πολιτικά κίνητρα, όπως ήδη είδαμε σε πολλές περιπτώσεις στο παρελθόν. Πιστεύω ότι τις σκέψεις μου για το θέμα αυτό, μεταξύ άλλων υπό την ιδιότητά μου ως μέλους της Επιτροπής Γεωργίας και Ανάπτυξης της Υπαίθρου, τις συμμερίζονται συνάδελφοι βουλευτές.
<P>
Συνεπώς, θεωρώ καλή ιδέα να αντιμετωπίσουμε αυτό το πρόβλημα και στη διάσκεψη κορυφής, ζητώντας μεταξύ άλλων από τη Ρωσία να άρει αμέσως αυτήν τη δυσανάλογη και αδικαιολόγητη απαγόρευση εισαγωγής λαχανικών από την Ευρωπαϊκή Ένωση, η οποία απαγόρευση αυτή καθαυτή απάδει προς τις αρχές που θέσπισε ο Παγκόσμιος Οργανισμός Εμπορίου (ΠΟΕ), ιδιαίτερα αν λάβουμε υπόψη ότι η Ρωσία είναι υποψήφια προς ένταξη στον ΠΟΕ.
<P>
Ο κ. Putin, ο ρώσος πρωθυπουργός, ανακοίνωσε ήδη ότι η Ρωσία δεν θα άρει την απαγόρευση έως ότου η Ευρωπαϊκή Ένωση παράσχει αναλυτικές πληροφορίες για την προέλευση της μόλυνσης από το βακτηρίδιο E coli.
<SPEAKER ID="160" NAME="Marek Józef Gróbarczyk" AFFILIATION="ECR">
(PL) Κύριε Πρόεδρε, οι προδιαγραφές που ισχύουν στη Ρωσία είναι εντελώς διαφορετικές από εκείνες που χρησιμοποιούνται στην Ευρωπαϊκή Ένωση. Αρκεί να αναφερθούμε στα ζητήματα των ανθρωπίνων δικαιωμάτων και του δικαιώματος του συνεταιρίζεσθαι ή στην ανελέητη χρήση των φυσικών πόρων για την άσκηση πολιτικής πίεσης σε άλλες χώρες, όπως σε εκείνες της Ευρωπαϊκής Ένωσης. " κατασκευή του αγωγού φυσικού αερίου Nord Stream αποτελεί χαρακτηριστικό παράδειγμα. Οι διαπραγματεύσεις που βρίσκονται σε εξέλιξη αποτελούν δοκιμασία για την Ευρωπαϊκή Ένωση και τη θέση που θα έχουμε στο μέλλον - εκείνη του εταίρου ή του πελάτη.
<SPEAKER ID="161" NAME="RadvilMorkūnaitė-Mikulėnien" AFFILIATION="PPE">
(LT) Κύριε Πρόεδρε, οι πολιτικές του προέδρου Lukashenko τον ώθησαν, μαζί με ολόκληρη τη χώρα του, σε αυστηρή αυτοαπομόνωση σε ό,τι αφορά τις σχέσεις με τη Δύση. " Ρωσία δεν χάνει στιγμή για να επωφεληθεί από αυτό και έχει στόχο να εξαγοράσει τις στρατηγικές και τις πλέον επικερδείς εταιρείες της Λευκορωσίας με αντάλλαγμα δάνεια. Ήδη γίνεται λόγος για τη θέσπιση κοινού νομίσματος (ρωσικό ρούβλι).
<P>
" επερχόμενη διάσκεψη κορυφής ΕΕ-Ρωσίας θα πρέπει να χρησιμοποιηθεί για να επιστήσει την προσοχή στην κατάσταση στη Λευκορωσία. Δεν αναφέρομαι στις διαπραγματεύσεις με τη Ρωσία σε σχέση με τη Λευκορωσία, καθώς αυτό δεν θα σήμαινε τίποτε άλλο παρά κάποιου είδους "ειδικά δικαιώματα" σε αυτήν τη χώρα. Ωστόσο, πρέπει να προειδοποιήσουμε τη Ρωσία, στο ύψιστο επίπεδο, ότι είναι απαράδεκτο να ενισχύει την επιρροή της σε μια γειτονική χώρα εκμεταλλευόμενη μια κατάσταση και διαπραγματευόμενη με ένα αυταρχικό καθεστώς, το οποίο δεν εκπροσωπεί τον λαό. Μόνο ο λαός της Λευκορωσίας μπορεί να καταλήξει σε απόφαση αναφορικά με τις διαδικασίες ολοκλήρωσης της χώρας και μόνο υπό όρους δημοκρατικής αυτοδιάθεσης.
<SPEAKER ID="162" NAME="Peter Jahr" AFFILIATION="PPE">
(DE) Κύριε Πρόεδρε, νομίζω ότι μπορούμε να επιχειρηματολογούμε επί μακρόν αναφορικά με την πρόοδο της Ρωσίας στην πορεία της προς τον εκδημοκρατισμό. Βέβαια, υπάρχουν πολλά προβλήματα από τη σκοπιά μας. Ωστόσο, από την άλλη πλευρά, είναι πάντοτε καλύτερο να αναπτύσσουμε τη συνεργασία μας με τη Ρωσία, ιδιαίτερα όταν καλούμε τη Ρωσία να σέβεται τα ανθρώπινα δικαιώματα ή να βελτιώσει τα περιβαλλοντικά δικαιώματα, αν μη τι άλλο λόγω του μεγέθους της. Αν μπορέσουμε να διασφαλίσουμε ότι η συνεργασία είναι φιλική, αλλά και σοβαρή, και αν δεν λησμονήσουμε να υποβάλουμε εύλογα αιτήματα και να επισημάνουμε εύλογες αστοχίες, θα έχουμε κάνει ένα βήμα προς τη σωστή κατεύθυνση, όχι μόνο σε σχέση με τη συνεργασία μεταξύ Ευρώπης και Ρωσίας, αλλά, ακόμη πιο σημαντικό, από τη σκοπιά των ανθρωπίνων δικαιωμάτων. Τέλος, όλα αυτά αφορούν τη βελτίωση της κατάστασης του λαού της Ρωσίας.
<SPEAKER ID="163" NAME="Lena Ek" AFFILIATION="ALDE">
(SV) Κύριε Πρόεδρε, ψηφίσματα όπως αυτό χρησιμοποιούν πάντοτε άκρως διπλωματική γλώσσα. Τούτη τη φορά, νομίζω ότι ήμασταν υπερβολικά ήπιοι στην αξιολόγηση των σχέσεών μας με τη Ρωσία. Γνωρίζουμε ότι η κατάσταση των ανθρωπίνων δικαιωμάτων στη Ρωσία είναι εντελώς άθλια και γνωρίζουμε ότι είναι σχεδόν αδύνατο να εκφράσουν οι άνθρωποι ελεύθερα τις πολιτικές τους απόψεις. Γνωρίζουμε επίσης ότι πολλοί άνθρωποι βρίσκονται στις φυλακές ακριβώς διότι επιχείρησαν να ασκήσουν τα ανθρώπινα δικαιώματά τους. Αυτό είναι απαράδεκτο.
<P>
Παρομοίως, νομίζω ότι η επιλογή των λέξεων σε ό,τι αφορά την ενεργειακή πολιτική είναι υπερβολικά ήπια. Είναι δεδομένο ότι τα κριτήρια που επιβάλλουμε όταν μιλάμε για το κλίμα και το περιβάλλον πρέπει να ισχύουν επίσης για το πετρέλαιο και το φυσικό αέριο που εισάγουμε από τη Ρωσία. Επιβάλλουμε εξαιρετικά υψηλές απαιτήσεις στη Νορβηγία, η οποία εξάγει φυσικό αέριο στην ΕΕ και ακριβώς οι ίδιες προϋποθέσεις θα πρέπει να ισχύουν για τη Ρωσία.
<SPEAKER ID="164" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, η Ρωσία είναι σημαντικός εταίρος της ΕΕ, η δε ΕΕ θα αντλούσε ακόμη περισσότερα οφέλη από τις σχέσεις της με τη Ρωσία, αν η προσέγγιση είχε πραγματικά στρατηγικό χαρακτήρα και ήταν αρκούντως σθεναρή στις περιόδους μεταξύ των διασκέψεων κορυφής. Μόνο τότε θα είχαμε επιτύχει αποτελέσματα.
<P>
Υπάρχουν τρία ζητήματα προς εξέταση. Πρώτον, είναι η ένταξη της Ρωσίας στον Παγκόσμιο Οργανισμό Εμπορίου. " ένταξη της Ρωσίας στον ΠΟΕ και το ελεύθερο εμπόριο είναι προς το συμφέρον τόσο της ΕΕ όσο και της Ρωσίας. Οι εξελίξεις στο επενδυτικό κλίμα και στο κράτος δικαίου είναι ουσιώδεις συνιστώσες της περαιτέρω ανάπτυξης της Ρωσίας.
<P>
Δεύτερον, η ΕΕ και η Ρωσία έχουν κοινό συμφέρον στην περιοχή της Αρκτικής, και αυτό το συμφέρον είναι σημαντικό. " ΕΕ πρέπει να ενισχύσει την πολιτική της για την Αρκτική. Τρίτον, η απαλλαγή από την υποχρέωση θεώρησης μεταξύ ΕΕ και Ρωσίας είναι ο ορθός στόχος. Εντούτοις, η Ρωσία θα πρέπει να βελτιώσει σε αξιοσημείωτο βαθμό τους συνοριακούς της ελέγχους και τις πρακτικές της και, σε σχέση με αυτό, υποστηρίζω αυτήν την πολύ πρακτική προσέγγιση.
<P>
(Χειροκροτήματα)
<SPEAKER ID="166" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, ενώ ερευνούσα αυτό το θέμα, αντιλήφθηκα ότι, παραδόξως, δεδομένου του μεγέθους της χώρας, πρόκειται για ζήτημα που απασχολεί έντονα την Ελβετία, όπου υπάρχουν πολλές πληροφορίες και πληθώρα δημοσιευμάτων για το θέμα, ενώ υπάρχουν πολύ λιγότερες πληροφορίες προερχόμενες από την Ευρώπη.
<P>
Δεν είναι τυχαίο το ότι το πρόβλημα, ακόμη και μετά την εφαρμογή της οδηγίας 2006/114/ΕΚ, συνεχίζει να επηρεάζει αξιοσημείωτο αριθμό επιχειρήσεων, ιδιαίτερα μικρομεσαίων επιχειρήσεων, καθώς και καταναλωτές σε ολόκληρη την Ευρώπη. Καθώς έχουμε να αντιμετωπίσουμε πολύ περισσότερες από 400 αναφορές, όπως αναφέρεται σε παράγραφο του ψηφίσματος, καταλήγουμε να συζητάμε εκ νέου αυτό το ζήτημα σε τούτο το Σώμα.
<P>
Το πρόβλημα έγκειται στο ότι εξακολουθούν να υπάρχουν υποθέσεις εμπόρων που αφελώς συνάπτουν συμβόλαια μεγάλης αξίας για καταχώρηση σε εκδόσεις καταλόγων επιχειρήσεων. Εκείνοι που περιορίζονται απλώς στο να διαβάζουν στα πεταχτά τα έντυπα και τα υπογράφουν χωρίς να σκεφτούν και χωρίς να τα εξετάσουν προσεκτικά, μπορεί να εκπλαγούν δυσάρεστα από το πόσο ακριβά θα τους κοστίσει αυτό.
<P>
Τα τελευταία χρόνια, επιχειρηματικές πρακτικές παρόμοιες με εκείνη που μόλις περιγράφηκε έχουν διαδοθεί ευρέως σε ολόκληρη την Ευρώπη. Είναι δύσκολο να καταπολεμηθούν αποτελεσματικά μέσω του νόμου, ως έχει. Με τη θετική μου ψήφο σήμερα το πρωί επιδίωξή μου ήταν κυρίως να ωφεληθούν οι μικρομεσαίες επιχειρήσεις, που συνεισφέρουν τα μάλα στο οικονομικό μας σύστημα.
<SPEAKER ID="167" NAME="Peter Jahr" AFFILIATION="PPE">
(DE) Κύριε Πρόεδρε, χαίρομαι ιδιαίτερα που συζητήσαμε σήμερα για τις εταιρείες έκδοσης καταλόγων επιχειρήσεων και τις πρακτικές τους. Πρόκειται για ένα πολύ σημαντικό θέμα στην Ευρωπαϊκή Ένωση. Παρότι η Επιτροπή Αναφορών εργάζεται εντατικά επί του θέματος από το 2008, δεν είδαμε ακόμη καμία σοβαρή βελτίωση.
<P>
Θα ήθελα να εξηγήσω για ποιον λόγο είναι τόσο δύσκολη η κατάσταση στη Γερμανία. Είναι ταυτόχρονα υποχρεωτικό και πάγια πρακτική στη Γερμανία ένα νομικό πρόσωπο να καταχωρεί τη διεύθυνσή του σε έναν ηλεκτρονικό κατάλογο, όταν ιδρύεται. Όποιος καταχωρήσει εταιρεία θα λάβει περίπου οκτώ με δέκα απαντητικές επιστολές. Είναι πιθανό μία από αυτές να είναι γνήσια και οι άλλες περιττές. Αν απαντήσετε στην ανεπιθύμητη επιστολή και συμπληρώσετε το λανθασμένο έντυπο κατά τη διάρκεια αυτής της περιόδου σύστασης εταιρείας, όταν έχετε πολύ δουλειά και πάρα πολλές γραφειοκρατικές διατυπώσεις να αντιμετωπίσετε, θα διαπιστώσετε ότι έχετε υπογράψει μια σύμβαση και καλείστε να εξοφλήσετε έναν λογαριασμό ύψους έως και 1.000 ευρώ.
<P>
Συνεπώς, θα ήθελα να παρακινήσω την Επιτροπή, για μία ακόμη φορά, να εξετάσει το ενδεχόμενο της καθολικής, σε επίπεδο ΕΕ, απαγόρευσης αυτών των παραπλανητικών καταλόγων επιχειρήσεων.
<SPEAKER ID="168" NAME="Lena Ek" AFFILIATION="ALDE">
(SV) Κύριε Πρόεδρε, γενικά, αφιερώνουμε πολύ περιορισμένο χρόνο σε αυτό το Κοινοβούλιο για τα προβλήματα που αντιμετωπίζουν οι μικρές επιχειρήσεις. Αναπτύχθηκε μια νέα μορφή απάτης, όπου οι μικρές επιχειρήσεις παραπλανώνται να διαφημιστούν σε διαφόρων ειδών καταλόγους. Κατόπιν, όταν ανακαλύπτουν ότι αυτό είναι απάτη, γίνονται αποδέκτες απαίτησης εξόφλησης. Το τιμολόγιο, έπειτα, διαβιβάζεται σε υπηρεσία ανάκτησης χρέους και το ποσό μεγαλώνει και τριπλασιάζεται ή και δεκαπλασιάζεται μέσα σε πολύ σύντομο χρονικό διάστημα.
<P>
" τελευταία εξέλιξη είναι ότι αυτοί οι μεγάλοι κατεστημένοι μηχανισμοί εξαπάτησης λειτουργούν τώρα σε διασυνοριακή βάση και τότε καθίσταται σχεδόν αδύνατο για τις μεμονωμένες μικρές επιχειρήσεις να βρουν το δίκιο τους στα δικαστήρια. Αντ' αυτού, καταδιώκονται από υπηρεσίες ανάκτησης χρέους χωρίς να είναι σε θέση να θέσουν ένα τέλος σε αυτό και χωρίς να είναι σε θέση να καταγγείλουν ή να εξασφαλίσουν τη σύλληψη του ατόμου που ευθύνεται για το έγκλημα.
<P>
Στην πραγματικότητα, αυτό σημαίνει επίσης ότι πρέπει να ενισχυθεί η συνεργασία μεταξύ των ευρωπαϊκών αστυνομικών δυνάμεων, διότι πρέπει να έχουμε την ικανότητα να δούμε αυτά τα μεγάλης κλίμακας, διασυνοριακά μοντέλα, καθώς το ζήτημα δεν αφορά μικρές πράξεις απάτης, αλλά τεράστιους οργανωμένους κύκλους πρακτικών εξαπάτησης, που αφορούν εξαιρετικά μεγάλα χρηματικά ποσά, της τάξης των εκατομμυρίων ευρώ. Κατά συνέπεια, αυτό είναι ένα καλό ψήφισμα, είναι όμως εξαιρετικά αδύναμο και πρέπει να προωθήσουμε περαιτέρω την ευρωπαϊκή συνεργασία.
<SPEAKER ID="170" NAME="Hannu Takkula" AFFILIATION="ALDE">
(FI) Κύριε Πρόεδρε, ζήτησα να μιλήσω στη συζήτηση για τη Ρωσία και ίσως να μου επιτρέψετε να πω λίγα λόγια επ' αυτού, παρόλο που είμαστε πλέον σε άλλο θέμα. Θεωρώ ότι είναι πολύ σημαντικό να κάνουμε διάλογο με τη Ρωσία. Χρειαζόμαστε συναντήσεις υψηλού επιπέδου, ως Ευρωπαίοι, όμως, σε αυτό το θέμα πρέπει να θυμόμαστε ποια είναι η θεμελιώδης λειτουργία της Ευρωπαϊκής Ένωσης. Το καθήκον μας είναι να προωθήσουμε στο πλαίσιο των συζητήσεων με τους Ρώσους τα θέματα της δημοκρατίας, των ανθρωπίνων δικαιωμάτων και της ελευθερίας της γνώμης. Αυτές οι βασικές αξίες θα πρέπει να υπογραμμιστούν.
<P>
Όταν μιλάμε για την απαλλαγή από την υποχρέωση θεώρησης των διαβατηρίων, αυτό είναι ένας μελλοντικός στόχος, τώρα όμως η προτεραιότητα είναι οι εξελίξεις σε σχέση με τη δημοκρατία στη Ρωσία. Ας αφήσουμε τη Ρωσία να αναπτυχθεί και να πορευτεί στον δρόμο του εκδημοκρατισμού, με συνέπεια να εφαρμοστούν τα ανθρώπινα δικαιώματα και το κράτος δικαίου, κατόπιν δε μπορούμε να επανέλθουμε σε αυτό το θέμα της απαλλαγής από την υποχρέωση θεώρησης.
<SPEAKER ID="172" NAME="Martin Kastler" AFFILIATION="PPE">
(DE) Κύριε Πρόεδρε, κυρίες και κύριοι, οι λίγοι που βρίσκεστε ακόμη εδώ, αγαπητοί επισκέπτες στο Ευρωπαϊκό Κοινοβούλιο, συνοψίζοντας, θα ήθελα να κάνω μερικές σύντομες παρατηρήσεις για το θέμα των παραπλανητικών πρακτικών των εταιρειών έκδοσης καταλόγων επιχειρήσεων.
<P>
Ψήφισα υπέρ του ψηφίσματος, διότι είναι σημαντικό για μας στην Ευρωπαϊκή Ένωση να ξεκαθαρίσουμε τη γνώμη μας επ' αυτού. Πρόκειται για σκέλος του οργανωμένου εγκλήματος στην Ευρώπη, που περιλαμβάνει εικονικές εταιρείες, οι οποίες παίρνουν λεφτά από τους ανθρώπους και από τις μικρομεσαίες επιχειρήσεις μέσω του διαδικτύου. Πρέπει να καταβάλουμε κάθε δυνατή προσπάθεια για να αποτρέψουμε να συμβαίνει αυτό το πράγμα. " Επιτροπή έχει κάνει πολλές πομφολυγώδεις ομιλίες, με τις οποίες ζητεί να δοθεί πραγματική στήριξη στις μικρομεσαίες επιχειρήσεις και να μειωθεί ο διοικητικός φόρτος. Μία σημαντική πτυχή αυτού του πράγματος είναι να δοθεί τέλος σε αυτό το είδος οργανωμένου εγκλήματος. Το ψήφισμα αντιπροσωπεύει ένα βήμα προς τη σωστή κατεύθυνση, πλην όμως ένα μικρό βήμα. Πρέπει να αναλάβουμε δράση και, συνεπώς, σας καλώ όλους να συνεχίσετε αυτό το έργο, όχι μόνο τους βουλευτές που δεν είναι εδώ, αλλά όλοι εμείς που εκπροσωπούμε τους πολίτες της Ευρώπης στο Κοινοβούλιο.
<SPEAKER ID="173" NAME="Syed Kamall" AFFILIATION="ECR">
(EN) Κύριε Πρόεδρε, θα ήθελα να συμφωνήσω με τον προηγούμενο ομιλητή. Πολύ συχνά, φαίνεται ότι όποιο και αν είναι το πρόβλημα, η απάντηση από αυτήν τη θέση φαίνεται να είναι περισσότερη ΕΕ και περισσότερη ρύθμιση. " εναρμόνιση έναντι της αμοιβαίας αναγνώρισης, το υποχρεωτικό δίκαιο των συμβάσεων της ΕΕ, που προσθέτει διοικητικό βάρος στις μικρές επιχειρήσεις. Ωστόσο, εκείνο στο οποίο θα πρέπει να εστιαστούμε είναι το να διασφαλίσουμε την καλύτερη λειτουργία της ΕΕ. Όποιες και αν είναι οι απόψεις σας για την ΕΕ, είτε είστε σκεπτικιστές όσον αφορά την περαιτέρω ολοκλήρωση είτε θέλετε περισσότερη Ευρώπη, θα πρέπει να εστιαστούμε στο να διασφαλίσουμε την καλύτερη λειτουργία της ΕΕ και της εσωτερικής αγοράς, αλλά και να αντιμετωπίσουμε τη διασυνοριακή απάτη.
<P>
Επί σειρά ετών από τότε που έγινα βουλευτής του ΕΚ λαμβάνω επιστολές και ηλεκτρονικά μηνύματα από πολίτες της εκλογικής μου περιφέρειας, που παραπλανήθηκαν ακούσια για να εγγραφούν σε έναν κατάλογο επιχειρήσεων και κατόπιν να τιμολογηθούν για ένα μάλλον πολύ μεγάλο χρηματικό ποσό. Αντί να εστιαζόμαστε σε όλα τα άλλα πράγματα όπου εστιαστήκαμε αυτήν την εβδομάδα, ας διασφαλίσουμε την καλύτερη λειτουργία της ΕΕ. Ας εστιαστούμε στη μείωση του διοικητικού βάρους για τις μικρές και μεσαίες επιχειρήσεις και ας βοηθήσουμε τους πολίτες της ΕΕ που επλήγησαν από αυτήν τη διασυνοριακή απάτη.
<P>
Γραπτές αιτιολογήσεις ψήφου
<SPEAKER ID="175" NAME="Laima Liucija Andrikien" AFFILIATION="PPE">
γραπτώς. - (LT) Ψήφισα υπέρ αυτού του ψηφίσματος για το Σουδάν και το Νότιο Σουδάν: η κατάσταση μετά το δημοψήφισμα του 2011. Το δημοψήφισμα για το Νότιο Σουδάν πραγματοποιήθηκε στις 9-15 Ιανουαρίου 2011, η δε συντριπτική πλειοψηφία ψήφισε υπέρ της συγκρότησης ανεξάρτητου κράτους του Νότιου Σουδάν, το οποίο αναμένεται να διακηρύξει επισήμως την ανεξαρτησία του στις 9 Ιουλίου 2011, ημερομηνία που συμπίπτει με την καταληκτική ημερομηνία της Συνολικής Συμφωνίας Ειρήνης (ΣΣΕ). Αυτή θα είναι μια πολύ σημαντική μέρα για το Νότιο Σουδάν, δεδομένου ότι η δημιουργία του νέου κράτους θα εγείρει πολλές δύσκολες προκλήσεις. Επικροτώ την έκκληση του ψηφίσματος προς τις αρχές του Νότιου Σουδάν για την προώθηση της ανάπτυξης του Νότιου Σουδάν ως ενός σύγχρονου, πλουραλιστικού, δημοκρατικού κράτους, που θα βασίζεται στο κράτος δικαίου και στον σεβασμό των ανθρωπίνων δικαιωμάτων, ιδιαίτερα των δικαιωμάτων των γυναικών και των παιδιών, καθώς και στο ύψιστο δικαίωμα των πολιτών να επιλέγουν την κυβέρνησή τους μέσω τακτικών ελεύθερων εκλογών. Παρόλο που το Νότιο Σουδάν έχει αποθέματα φυσικών πόρων όπως πετρέλαιο, χαλκό και σίδηρο, καθώς και δασικές και γόνιμες γαίες, η συντριπτική πλειονότητα του πληθυσμού του ζει στη φτώχεια, με ένα από τα υψηλότερα ποσοστά παιδικής θνησιμότητας και τους χαμηλότερους δείκτες εκπαίδευσης στον κόσμο. Συνεπώς, καλώ τη μελλοντική κυβέρνηση του Νότιου Σουδάν να λάβει άμεσα τα αναγκαία μέτρα για να συμβάλει στην κατοχύρωση τουλάχιστον ενός κατώτατου εισοδήματος επιβίωσης, κοινωνικών εγγυήσεων και, πρωτίστως, ασφάλειας για τους πληθυσμούς του Νότιου Σουδάν.
<SPEAKER ID="175" NAME="Sophie Auconie" LANGUAGE="FR">
Είμαι βέβαιη ότι η Ευρωπαϊκή Ένωση θα πρέπει να διαδραματίσει σημαντικό ρόλο στην καταπολέμηση της φτώχειας και στην αναζωογόνηση της οικονομίας του Σουδάν. Συνεπώς, θα ήθελα να τονίσω τη σημασία της διατήρησης της ανθρωπιστικής βοήθειας της Ένωσης προς το Σουδάν και το Νότιο Σουδάν.
<SPEAKER ID="175" NAME="Zigmantas Balčytis" AFFILIATION="S&amp;D">
γραπτώς. - (LT) Ψήφισα υπέρ αυτού του ψηφίσματος. Το δημοψήφισμα για το Νότιο Σουδάν πραγματοποιήθηκε στις 9-15 Ιανουαρίου 2011, με τη συντριπτική πλειονότητα να ψηφίζει υπέρ της δημιουργίας ενός ανεξάρτητου κράτους του Νότιου Σουδάν. Το Νότιο Σουδάν αναμένεται να ανακηρύξει επισήμως την ανεξαρτησία του στις 9 Ιουλίου 2011. Το Ευρωπαϊκό Κοινοβούλιο σέβεται απόλυτα την έκβαση του δημοψηφίσματος ως την έκφραση της δημοκρατικής βούλησης του λαού του Νότιου Σουδάν. Επικροτώ την έκκληση του Ευρωπαϊκού Κοινοβουλίου να εφαρμόσει η κυβέρνηση του Νότιου Σουδάν πολιτικές για τις ξένες επενδύσεις προς όφελος του πληθυσμού, ούτως ώστε οι ξένες επενδύσεις σε φυσικούς πόρους να ωφελήσουν την ανάπτυξη της εγχώριας οικονομίας προκειμένου να καταπολεμηθεί η φτώχεια. Τα χρήματα που προορίζονται από την Ευρωπαϊκή Ένωση για την αναπτυξιακή βοήθεια θα πρέπει να χρησιμοποιηθούν για την υποστήριξη βασικών υπηρεσιών, ιδιαίτερα στην παιδεία και την υγεία, τη γεωργία, την ασφάλεια των τροφίμων και την οικοδόμηση της θεσμικής ικανότητας, ούτως ώστε να διασφαλιστεί η ανάπτυξη του Νότιου Σουδάν ως ενός σύγχρονου, πλουραλιστικού και δημοκρατικού κράτους, με βάση τις αρχές του κράτους δικαίου και τον σεβασμό των ανθρωπίνων δικαιωμάτων.
<SPEAKER ID="175" NAME="Izaskun Bilbao Barandica" LANGUAGE="ES">
Ψήφισα υπέρ του ψηφίσματος, καθώς υποστηρίζω το Σουδάν και το Νότιο Σουδάν και τα συγχαίρω για τη στάση τους μετά το δημοψήφισμα, που θα συμβάλει στην οικοδόμηση ενός δημοκρατικού ειρηνικού κράτους, με ευημερία και ασφάλεια όσον αφορά τα ανθρώπινα, κοινωνικά και οικονομικά δικαιώματα σε αμφότερες τις χώρες. Για να επιτευχθεί αυτό, ζητάμε από τα μέρη να ξεκινήσουν έναν εποικοδομητικό διάλογο για να επιλύσουν ειρηνικά την κατάσταση στην επαρχία Abyei, καθώς και τα ζητήματα προς διαπραγμάτευση, όπως είναι η κατανομή των πετρελαϊκών εσόδων, η οριοθέτηση των συνόρων και η κατανομή του χρέους. Για τον σκοπό αυτόν, η ΕΕ πρέπει να διαθέσει τους αναγκαίους πόρους σε αμφότερες τις χώρες για να υποστηρίξει κοινωνικές υπηρεσίες όπως είναι η εκπαίδευση, η υγεία, η γεωργία, η ασφάλεια των τροφίμων και η οικοδόμηση θεσμικής ικανότητας, θα πρέπει δε να διατηρήσει αυτήν την ανθρωπιστική βοήθεια και για τις δύο χώρες μετά τις 9 Ιουλίου, ημερομηνία κατά την οποία το Νότιο Σουδάν θα αποκτήσει επισήμως την ανεξαρτησία του.
<SPEAKER ID="175" NAME="Mara Bizzotto" LANGUAGE="IT">
Επικροτώ θερμά το ψήφισμα του Κοινοβουλίου για το Σουδάν και το Νότιο Σουδάν, το οποίο επαναλαμβάνει τον απόλυτο σεβασμό για το δημοψήφισμα του Ιανουαρίου του 2011, με το οποίο εγκρίθηκε η ανεξαρτησία του Νότιου Σουδάν. Το ψήφισμα, επομένως, εκφράζει τη στήριξη για την αρχή της αυτοδιάθεσης των λαών και αναγνωρίζει το δικαίωμα της χριστιανικής κοινότητας του Νότιου Σουδάν να συγκροτήσει δικό της κράτος, απαλλαγμένη από την εξουσία της μουσουλμανικής πλειοψηφίας. Το έγγραφο δίνει έμφαση στην ανάγκη τα δύο νέα κράτη που δημιουργήθηκαν από τη διαίρεση του Σουδάν να προβούν σε αμοιβαία αναγνώριση της κυριαρχίας τους και παροτρύνει να ληφθούν μέτρα που θα έχουν ως στόχο να συμβάλουν στην εδραίωση και τη σταθερότητα της παρουσίας τους στην πορεία προς τον εκδημοκρατισμό, τον σεβασμό των ανθρωπίνων δικαιωμάτων και την αμοιβαία αναγνώριση. Δεδομένου ότι η προάσπιση της αρχής της αυτοδιάθεσης των λαών και η προστασία των χριστιανικών μειονοτήτων στον κόσμο είναι θεμελιώδη χαρακτηριστικά της πολιτικής θεωρίας της Λίγκας του Βορρά, δεν μπορώ παρά να εκφράσω τη στήριξή μου προς αυτό το ψήφισμα.
<SPEAKER ID="176" NAME="John Bufton" AFFILIATION="EFD">
γραπτώς. - (EN) Ψήφισα κατά της παροχής εξωτερικής βοήθειας στο Νότιο Σουδάν, ύψους 200 εκατομμυρίων ευρώ, ως αναπτυξιακή συνεργασία για να βοηθήσουμε το Νότιο Σουδάν να αντιμετωπίσει τις πολυάριθμες ανθρωπιστικές και κοινωνικοοικονομικές προκλήσεις σε ένα πλαίσιο μειωμένης κυβερνητικής ικανότητας και πολιτικής αστάθειας. Καθώς η ίδια η ΕΕ είναι ένας μη δημοκρατικός θεσμός και ένας θεσμός που πιστεύω ακράδαντα ότι δεν θα πρέπει να έχει πρόγραμμα εξωτερικής πολιτικής, δεν μπορώ να επιδοκιμάσω οποιαδήποτε δραστηριότητά της έναντι τρίτης χώρας. Το "νωμένο Βασίλειο είναι ένας από τους μεγαλύτερους χορηγούς εξωτερικής βοήθειας στον κόσμο.
<P>
Είναι βασικό η εξωτερική βοήθεια και η εξωτερική πολιτική να παραμείνουν στο πεδίο αρμοδιοτήτων των επιμέρους κρατών μελών και να μην υπαγορεύονται σε επίπεδο ΕΕ, ακόμη και αν ο αποδέκτης χρήζει βοήθειας και είναι ενδεδειγμένος. Επιτρέποντας στην ΕΕ να διαμορφώσει ένα πρόγραμμα εξωτερικής πολιτικής, θα έλθει κάποια στιγμή όπου θα έχουμε μια κατάσταση που θα αφορά τρίτη χώρα, θα διχάζει τα κράτη μέλη και δεν θα είναι ομόφωνη επιδίωξη της Ένωσης συνολικά. Μια τέτοια δραστηριότητα σε επίπεδο ΕΕ προετοιμάζει το έδαφος για αυξημένες αρμοδιότητες σε σχέση με την εξωτερική δράση, πράγμα με το οποίο διαφωνώ εντελώς.
<SPEAKER ID="176" NAME="Maria Da Graça Carvalho" LANGUAGE="PT">
Σε σχέση με την απάντηση του Κοινοβουλίου αναφορικά με την κατάσταση στο Νότιο Σουδάν μετά το δημοψήφισμα του 2011, που αποφάνθηκε υπέρ της ανεξαρτησίας του Νότιου Σουδάν από τις 9 Ιουλίου, θεωρώ πλέον ενδεδειγμένο το σχέδιο ψηφίσματος που κατέθεσε η Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες), καθώς πιστεύω ότι αντιπροσωπεύει μια καλύτερη προσέγγιση έναντι της πολιτικής κατάστασης που αντιμετωπίζουμε, καθώς και έναντι των σχέσεων με άλλες αφρικανικές χώρες.
<SPEAKER ID="176" NAME="Diogo Feio" LANGUAGE="PT">
Το δημοψήφισμα που διενεργήθηκε στο Σουδάν επιδίωξε να δώσει τέλος στη γενικευμένη βία που έφερνε σε αντιπαράθεση τους πληθυσμούς στα βόρεια και στα νότια της χώρας. Λαμβάνοντας υπόψη τα αποτελέσματα του δημοψηφίσματος, η βούληση του λαού του Νότιου Σουδάν είναι πλέον απερίφραστα υπέρ της ανεξαρτησίας, όπως επανειλημμένα εκφράστηκε εδώ και πολλά χρόνια. " Ομάδα μου παρακολουθούσε αυτό το ζήτημα, και ιδιαίτερα εκείνο του Νταρφούρ, κατά τη διάρκεια αρκετών κοινοβουλευτικών συνόδων, υποστήριξε δε με επιτυχία την υποψηφιότητα του σουδανού δικηγόρου Salih Mahmoud Osman για το Βραβείο Ζαχάρωφ 2007. " απονομή του βραβείου στόχευε στο να καταδείξει ακόμα περισσότερο την απροκάλυπτη φρίκη της γενοκτονίας σε αυτήν τη χώρα και να αναγνωρίσει το ειρηνικό έργο εκείνων που, παρ' όλες τις αντιξοότητες, δεν είχαν εγκαταλείψει τον αγώνα για ειρήνη, αλληλεγγύη και ανθρώπινα δικαιώματα. Δυστυχώς, το βραβείο στον κ. Osman δεν αρκούσε για να εντυπώσει στη διεθνή κοινότητα το επιδιωκόμενο αίσθημα του κατεπείγοντος όσον αφορά την αντιμετώπιση των επανειλημμένων και σοβαρών παραβιάσεων των ανθρωπίνων δικαιωμάτων οι οποίες καταγράφονταν στο Σουδάν. Ευελπιστώ ότι, πριν και μετά τη διαίρεση, αμφότερα τα μέρη θα μπορέσουν τα τηρήσουν ό,τι συμφωνήθηκε, να οικοδομήσουν δύο ειρηνικές χώρες, να βγάλουν τους πληθυσμούς τους από τη φτώχεια και να προωθήσουν τις σχέσεις καλής γειτονίας· καθώς και ότι η Ευρωπαϊκή Ένωση θα μπορέσει να συμβάλει σε αυτό.
<SPEAKER ID="176" NAME="José Manuel Fernandes" LANGUAGE="PT">
Τα τελικά αποτελέσματα του δημοψηφίσματος της 9ης Ιανουαρίου 2011 αναφορικά με την αυτοδιάθεση του Νότιου Σουδάν επιβεβαίωσαν με συντριπτική πλειοψηφία ότι οι ψηφοφόροι ήταν αποφασισμένοι να δημιουργήσουν ένα ανεξάρτητο κράτος. Σύμφωνα με τους διεθνείς παρατηρητές της ΕΕ, αυτό το δημοψήφισμα, τα αποτελέσματα του οποίου ανακοινώθηκαν από την Επιτροπή για το Δημοψήφισμα στο Νότιο Σουδάν και επικυρώθηκαν από την κυβέρνηση του Σουδάν, διενεργήθηκε με δίκαιο τρόπο.
<P>
Συνεπώς, ζητώ να υπάρξει σεβασμός για τα αποτελέσματα του δημοψηφίσματος ως έκφραση της δημοκρατικής βούλησης του λαού του Νότιου Σουδάν και παροτρύνω το Σουδάν και το Νότιο Σουδάν να δεσμευτούν ενεργά για την προώθηση της δημοκρατικής διακυβέρνησης και την εδραίωση μόνιμης ειρήνης, ασφάλειας και ευημερίας και στις δύο χώρες. Θεωρώ πολύ σημαντική την παροχή εξωτερικής βοήθειας και επικροτώ την απόφαση του Συμβουλίου της 23ης Μαΐου 2011 για τη χορήγηση 200 εκατομμυρίων ευρώ στην αναπτυξιακή συνεργασία με το Νότιο Σουδάν, με στόχο να συμβάλουμε στην αυτονομία των τοπικών κοινοτήτων και να ανταποκριθούμε στις βασικές ανάγκες των ανθρώπων και στην ανυπαρξία ανθρώπινων πόρων και υποδομών.
<SPEAKER ID="176" NAME="Ilda Figueiredo" LANGUAGE="PT">
Όπως προειδοποιήσαμε τότε, η ανεξαρτησία του Κοσσυφοπεδίου δημιούργησε ένα επικίνδυνο προηγούμενο σε σχέση με την ιμπεριαλιστική παρέμβαση στη δημιουργία τεχνητών κρατών σύμφωνα με τα γεωστρατηγικά συμφέροντα πρόσβασης και ελέγχου των αγορών, των φυσικών πόρων και του εργατικού δυναμικού.
<P>
" περίπτωση του Νότιου Σουδάν είναι παρόμοια με εκείνη του Κοσσυφοπεδίου από κάθε άποψη. Συγκεκριμένα, διενεργήθηκε δημοψήφισμα, που χρηματοδοτήθηκε και προωθήθηκε από διάφορες δυνάμεις, μόνο στο σκέλος που ζητούσε ανεξαρτησία, όπως βόλευε, χωρίς ο υπόλοιπος πληθυσμός της χώρας να έχει τη δυνατότητα να εκφράσει την άποψή του. Πέραν όλων αυτών, στο νότιο τμήμα του Σουδάν, υπάρχουν τεράστια αποθέματα πετρελαίου, το οποίο είναι απαραίτητο για το μεγάλο διεθνές κεφάλαιο.
<P>
" τρέχουσα κατάσταση, καθώς ξεσπούν πάλι οι συρράξεις που βίωνε το Σουδάν και ολόκληρη η περιοχή, καθώς και η διαμάχη για την οριοθέτηση των συνόρων, καταδεικνύουν ότι η τεχνητή δημιουργία αυτής της χώρας δεν επιλύει κανένα από τα υφιστάμενα προβλήματα, ούτε θα βελτιώσει το βιοτικό επίπεδο εκατομμυρίων Σουδανών, αλλά μάλλον θα υποδαυλίσει αντιθέσεις και συγκρούσεις.
<P>
Αφού οι μεγάλες ιμπεριαλιστικές δυνάμεις ολοκληρώνουν τον τεμαχισμό της αφρικανικής ηπείρου προς το συμφέρον τους, όλα ενισχύουν την πεποίθηση ότι ξανάρχισε στο Νότιο Σουδάν η διαδικασία που θα οδηγήσει σε περισσότερους πολέμους και βάσανα για τους ήδη καθημαγμένους πληθυσμούς της Αφρικής.
<SPEAKER ID="176" NAME="Monika Flašíková Beňová" AFFILIATION="S&amp;D">
γραπτώς. - (SK) Μετά την ανεξαρτησία του, που αναμένεται να πραγματοποιηθεί σε έναν μήνα, το Νότιο Σουδάν θα κληθεί να αντιμετωπίσει αμέσως πολλά ανθρωπιστικά και κοινωνικοοικονομικά προβλήματα. Για μεγάλο διάστημα στο προσεχές μέλλον η βοήθεια από τις γειτονικές χώρες θα είναι πιο σημαντική από ποτέ για το Νότιο Σουδάν, καθώς επιδιώκει να καταπολεμήσει τη φτώχεια, να ενισχύσει τις τοπικές κοινότητες και να επιταχύνει τα οφέλη για τον πληθυσμό.
<P>
Την περίοδο αμέσως μετά το δημοψήφισμα, ενώ η χώρα θα έχει πρόσβαση σε πολυμερείς πηγές χρηματοδότησης, υπάρχει κίνδυνος να δημιουργηθεί χρηματοδοτικό χάσμα το οποίο θα καταστήσει ιδιαίτερα ευάλωτο το Νότιο Σουδάν, που θα διατρέχει πολύ σοβαρό κίνδυνο κατάρρευσης του κράτους. Πιστεύω, συνεπώς, ότι είναι απαραίτητο η Ευρωπαϊκή Ένωση να βοηθήσει τους Σουδανούς να ξεπεράσουν αυτήν την κρίσιμη περίοδο και να αποτρέψουν μια επικείμενη ανθρωπιστική καταστροφή, διότι αυτή η χώρα μπορεί να αρχίσει να εργάζεται συστηματικά για την επίτευξη των αναπτυξιακών της στόχων μόνο εφόσον κατισχύσει η εμπιστοσύνη σε ένα ειρηνικό μέλλον.
<SPEAKER ID="176" NAME="Juozas Imbrasas" AFFILIATION="EFD">
γραπτώς. - (LT) Επικρότησα αυτό το έγγραφο, διότι καλεί τις αρχές του Νότιου Σουδάν να προωθήσουν την ανάπτυξη του Νότιου Σουδάν ως ενός σύγχρονου, πλουραλιστικού, δημοκρατικού κράτους, που θα βασίζεται στο κράτος δικαίου και στον σεβασμό των ανθρωπίνων δικαιωμάτων, ιδιαίτερα των δικαιωμάτων των γυναικών και των παιδιών, καθώς και του ύψιστου δικαιώματος των πολιτών να επιλέγουν την κυβέρνησή τους μέσω τακτικών ελεύθερων εκλογών, με την προστασία της ελεύθερης κυκλοφορίας, της ελευθερίας του συνεταιρίζεσθαι και της ελευθερίας να εκφράζει ο καθένας τις πολιτικές του απόψεις, όπως κατοχυρώνεται τόσο στο Σύνταγμα όσο και στον νόμο.
<SPEAKER ID="176" NAME="David Martin" AFFILIATION="S&amp;D">
γραπτώς. - (EN) Ψήφισα υπέρ αυτού του ψηφίσματος, με το οποίο καλούνται αμφότερα τα μέρη στο Σουδάν, ενόψει της ημέρας ανεξαρτησίας στις 9 Ιουλίου 2011, να παρουσιάσουν συγκεκριμένα σχέδια για τη συγκρότηση ή/και τη μεταρρύθμιση των θεσμών τους, προκειμένου τα δύο κράτη να είναι βιώσιμα από την ημερομηνία αυτή. Καλούνται επίσης οι αντιπροσωπείες της ΕΕ στο Σουδάν και στο Νότιο Σουδάν να διαδίδουν και να εφαρμόζουν με προορατικό τρόπο τις συστάσεις των πρόσφατων αποστολών εκλογικών παρατηρητών και παρατηρητών της ΕΕ για το δημοψήφισμα.
<SPEAKER ID="176" NAME="Clemente Mastella" LANGUAGE="IT">
Σεβόμαστε την έκβαση του δημοψηφίσματος για την ανεξαρτησία του Νότιου Σουδάν, η οποία προγραμματίζεται να πραγματοποιηθεί στις 9 Ιουλίου 2011, ως έκφραση της δημοκρατικής βούλησης του λαού του Σουδάν. Ελπίζουμε ότι οι πολιτικές αρχές θα προωθήσουν την ανάπτυξη ενός σύγχρονου, πλουραλιστικού και δημοκρατικού κράτους, που θα βασίζεται στο κράτος δικαίου και στον σεβασμό των ανθρωπίνων δικαιωμάτων· θα σεβαστούν το ύψιστο δικαίωμα των πολιτών να επιλέγουν την κυβέρνησή τους μέσω τακτικών ελεύθερων εκλογών, με προστασία της ελεύθερης κυκλοφορίας, της ελευθερίας του συνεταιρίζεσθαι και της ελεύθερης έκφρασης των πολιτικών απόψεων. Συμφωνούμε, επιπλέον, ότι όλα τα μέρη θα πρέπει να συμμετέχουν σε συνεχή και εποικοδομητικό διάλογο για την αντιμετώπιση των ζητημάτων μετά το δημοψήφισμα, μεταξύ άλλων, των κοινών συνόρων, των διευθετήσεων χορήγησης υπηκοότητας για τους πολίτες τόσο στον Βορρά όσο και στον Νότο, καθώς και της κατανομής των πετρελαϊκών εσόδων. Συμφωνούμε, τέλος, με την ανάγκη διάθεσης νέων ευρωπαϊκών πόρων για την υποστήριξη βασικών υπηρεσιών, ιδιαίτερα της εκπαίδευσης, της υγείας, της γεωργίας, της ασφάλειας των τροφίμων και της οικοδόμησης θεσμικής ικανότητας. " ΕΕ πρέπει να διατηρήσει την ανθρωπιστική της βοήθεια για το Σουδάν και το Νότιο Σουδάν ακόμα και μετά τις 9 Ιουλίου 2011, όλα δε τα πολιτικά κόμματα πρέπει να εργαστούν από κοινού για να εκπροσωπούν πλήρως όλους τους πολίτες της χώρας και για να βοηθήσουν στην οικοδόμηση σταθερών και δημοκρατικών πολιτικών θεσμών.
<SPEAKER ID="176" NAME="Nuno Melo" LANGUAGE="PT">
Οι συγκρούσεις στο Σουδάν, ιδιαίτερα στην περιοχή του Νταρφούρ, προκάλεσαν πολλά θύματα στο πέρασμα του χρόνου, ιδιαίτερα μεταξύ των πλέον ευάλωτων ατόμων. Ας ελπίσουμε ότι το δημοψήφισμα θα δώσει τέλος στη σύγκρουση και ότι επιτέλους εισερχόμαστε σε μια διαδικασία μόνιμης ειρήνης. " ΕΕ πρόκειται να διαδραματίσει σημαντικό ρόλο στις μελλοντικές εξελίξεις σε αυτήν την περιοχή και δεν μπορεί να αποκηρύξει τον σημαντικό της ρόλο για την ειρήνευση στην περιοχή.
<SPEAKER ID="177" NAME="Louis Michel" LANGUAGE="FR">
" κατάσταση ασφαλείας στο κρατίδιο του Abyei είναι πολύ ανησυχητική. Θα ήθελα να ενθαρρύνω τα εμπλεκόμενα μέρα να συμμετάσχουν σε έναν ειρηνευτικό διάλογο, ξαναρχίζοντας τις διαπραγματεύσεις με την Αφρικανική Ένωση. Θα ήθελα επίσης να ζητήσω να διενεργηθεί δημοψήφισμα, όπως ορίζεται στη Συνολική Συμφωνία Ειρήνης (ΣΣΕ). Τόσο ο Νότος όσο και ο Βορράς θα πρέπει να καταβάλουν προσπάθειες για να επιλύσουν σοβαρά και κρίσιμα ζητήματα τα οποία παραμένουν σε εκκρεμότητα, όπως είναι η οριοθέτηση των συνόρων μεταξύ των δύο χωρών, η κατανομή των πετρελαϊκών εσόδων, η χρήση των αγωγών πετρελαίου, το ζήτημα της υπηκοότητας και η διοργάνωση δημόσιων διαβουλεύσεων στον Μπλε Νείλο και στο Νότιο Κορντοφάν. " στήριξη του Νότιου Σουδάν πρέπει να είναι μία από τις προτεραιότητές μας. Θα πρέπει να το ενθαρρύνουμε να υπογράψει και να επικυρώσει τη Συμφωνία του Κοτονού, με την οποία θα διανοιχθούν νέες προοπτικές συνεργασίας. Θα θέλαμε να το ενθαρρύνουμε επίσης, μαζί με το Χαρτούμ, να εγκαθιδρύσουν μια πλουραλιστική και πολυεθνική δημοκρατία και μια ανεξάρτητη κοινωνία των πολιτών, με καίριο ρόλο για τη δικαιοσύνη, εκ παραλλήλου με τη νομοθετική και την εκτελεστική εξουσία. Χαιρόμαστε ιδιαίτερα που θα υποδεχθούμε στην Κοινοβουλευτική Συνέλευση Ίσης Εκπροσώπησης έναν βουλευτή του Νότιου Σουδάν, μόλις το Νότιο Σουδάν υπογράψει και επικυρώσει τη συμφωνία του Κοτονού. Πρέπει να συνεχίσουμε να μεριμνούμε για τον Βορρά· δεν πρέπει να τον αγνοήσουμε ή να τον απομονώσουμε διπλωματικά.
<SPEAKER ID="177" NAME="Alexander Mirsky" AFFILIATION="S&amp;D">
γραπτώς. - (EN) Το δημοψήφισμα για το Νότιο Σουδάν πραγματοποιήθηκε στις 9-15 Ιανουαρίου 2011, η δε συντριπτική πλειοψηφία ψήφισε υπέρ της συγκρότησης ενός ανεξάρτητου κράτους του Νότιου Σουδάν. " συμφωνία για τη διενέργεια του δημοψηφίσματος συνάφθηκε μεταξύ της κυβέρνησης του Σουδάν και των αποσχιστών του νότιου τμήματος της χώρας το 2005 μετά από 20 χρόνια εμφύλιου πολέμου.
<P>
Οι κυβερνητικές αρχές που αντιπροσωπεύουν τον Βορρά υπέγραψαν τη συνολική συμφωνία ειρήνης με τη ρήτρα το ζήτημα της αυτοδιάθεσης του Νότιου Σουδάν να επιλυθεί στη διάρκεια του δημοψηφίσματος. Εφόσον πρόσφατα η κατάσταση στην περιοχή επιδεινώθηκε αισθητά, με αυτό το ψήφισμα καλούμε την κυβέρνηση του Νότιου Σουδάν να διασφαλίσει τη δημοκρατία στη χώρα και να αποστρατιωτικοποιήσει την επικράτειά της.
<P>
Επαναλαμβάνουμε επίσης τη σημασία της παροχής ανθρωπιστικής βοήθειας στο Σουδάν και στο Νότιο Σουδάν και καλούμε τους διεθνείς πιστωτές να ελαφρύνουν το χρέος του Σουδάν και του Νότιου Σουδάν. Θα ήθελα επίσης να προσθέσω ότι είναι αναγκαίο να ενισχύσουμε την παρακολούθηση, να διαθέσουμε επιτόπου περισσότερους εμπειρογνώμονες, να παράσχουμε χρηματοδοτική βοήθεια στην περιοχή και να παράσχουμε στους ταλαντούχους νέους δωρεάν ανώτατη εκπαίδευση στην ΕΕ. Ψήφισα υπέρ.
<SPEAKER ID="177" NAME="Andreas Mölzer" LANGUAGE="DE">
Σε ένα δημοψήφισμα τον Ιανουάριο του τρέχοντος έτους οι πολίτες του Νότιου Σουδάν ψήφισαν με συντριπτική πλειοψηφία υπέρ της ανεξαρτησίας και της απόσχισης από το βόρειο τμήμα του Σουδάν. Είναι σημαντικό να σεβαστεί η ΕΕ το δικαίωμα της αυτοδιάθεσης αυτών των ανθρώπων χωρίς κανέναν περιορισμό και να αναγνωρίσει τα αποτελέσματα του δημοψηφίσματος ως έκφραση της δημοκρατικής βούλησης του λαού του Νότιου Σουδάν. Δεδομένου ότι αυτή η πρόταση ψηφίσματος σαφώς ανταποκρίνεται σε αυτές τις απαιτήσεις, ψήφισα υπέρ της. Πλέον είναι σημαντικό τα συμβαλλόμενα μέρη στη Συνολική Συμφωνία Ειρήνης να συμμετάσχουν σε έναν συνεχή και εποικοδομητικό διάλογο για να αντιμετωπίσουν τα ζητήματα που παραμένουν ανεπίλυτα μετά το δημοψήφισμα. Αυτά περιλαμβάνουν τον καθορισμό κοινών συνόρων, διευθετήσεις για την παροχή υπηκοότητας για τους πολίτες στον Βορρά και στον Νότο, τη δίκαιη κατανομή των πετρελαϊκών εσόδων και τη χρήση αγωγών πετρελαίου.
<SPEAKER ID="177" NAME="Rolandas Paksas" AFFILIATION="EFD">
γραπτώς. - (LT) Επικρότησα αυτό το ψήφισμα, διότι είναι πολύ σημαντική η διαχείριση των ένοπλων συρράξεων και των διαφωνιών μεταξύ των δύο χωρών, η παρεμπόδιση της εξάπλωσης των ταραχών και η επίτευξη και κατάλληλη εφαρμογή μιας Συνολικής Συμφωνίας Ειρήνης. Τόσο το Βόρειο όσο και το Νότιο Σουδάν πρέπει να κυβερνηθούν βάσει των αρχών της δημοκρατίας και του κράτους δικαίου, με σεβασμό στα ανθρώπινα, κοινωνικά και οικονομικά δικαιώματα. Πρέπει να κατισχύσουν σε αυτήν την περιοχή μακροχρόνια ειρήνη και ασφάλεια. Κατά συνέπεια, πρέπει να συνεχίσουν να αποτελούν ζητήματα προτεραιότητας η προστασία και η ασφάλεια των πολιτών του Σουδάν. Πρωτίστως, πρέπει να αντιμετωπιστεί επειγόντως το ζήτημα του καθεστώτος της περιοχής Abyei με βάση τις διατάξεις της Συνολικής Συμφωνίας Ειρήνης. Ει δυνατόν, είναι πολύ σημαντικό να παράσχει η ΕΕ την απαιτούμενη αναπτυξιακή βοήθεια. Πρέπει να καταβάλουμε κάθε δυνατή προσπάθεια για να διασφαλίσουμε ότι τα χρήματα που προορίζονται για τη βοήθεια αυτή χρησιμοποιούνται με στοχευμένο τρόπο για τις βασικές και ουσιαστικές υπηρεσίες. Επιπλέον, η κυβέρνηση του Νότιου Σουδάν πρέπει να αρχίσει να εφαρμόζει πολιτικές ξένων επενδύσεων, που θα προσελκύσουν ξένες επενδύσεις στους φυσικούς πόρους και, επομένως, θα συμβάλουν στη μείωση της φτώχειας.
<SPEAKER ID="177" NAME="Justas Vincas Paleckis" AFFILIATION="S&amp;D">
γραπτώς. - (LT) Ψήφισα υπέρ αυτού του ψηφίσματος σχετικά με το Σουδάν και το Νότιο Σουδάν, διότι το δημοψήφισμα που πραγματοποιήθηκε στο Νότιο Σουδάν, στο οποίο οι κάτοικοι στην πλειοψηφία τους ψήφισαν υπέρ της δημιουργίας ενός ανεξάρτητου κράτους του Νότιου Σουδάν, αποδεικνύει τη δημοκρατική βούληση των πολιτών του. Μετά από επτά χρόνια πολέμου, στην πλειονότητά του ο πληθυσμός του Νότιου Σουδάν ζει σε συνθήκες φτώχειας, οι δε δείκτες εκπαίδευσης είναι οι χαμηλότεροι στον κόσμο. Συνεπώς, επικροτώ την απόφαση της ΕΕ να διαθέσει 200 εκατομμύρια ευρώ ως βοήθεια στο Νότιο Σουδάν για να βοηθήσει τις πλέον ευπαθείς ομάδες του πληθυσμού. Αυτοί οι πόροι πρέπει να διατεθούν στην εκπαίδευση, την υγεία, τη γεωργία και την οικοδόμηση θεσμικής ικανότητας. Επικροτώ την παράταση της Αποστολής του Ο"Ε στο Σουδάν και την ανάπτυξη επιπλέον ειρηνευτικών δυνάμεων, διότι τώρα είναι ιδιαίτερα σημαντικό να διασφαλίσουμε την ειρηνική ανάπτυξη του Σουδάν και του Νότιου Σουδάν. " δημιουργία του νέου κράτους είναι μια περίπλοκη διαδικασία, όπου είναι αναγκαίο να επιλύσουμε πολύ γρήγορα τα ζητήματα της οριοθέτησης κοινών συνόρων, της χορήγησης υπηκοότητας στους πληθυσμούς των νότιων και των βόρειων περιοχών και της κατανομής των εσόδων που προέρχονται από το πετρέλαιο κ.λπ. Εφόσον υπέγραψαν τη Συνολική Συμφωνία Ειρήνης, οι χώρες θα πρέπει να συμμετάσχουν με εποικοδομητικό τρόπο στον πολιτικό διάλογο. Είναι σημαντικό να διεξαχθεί συνταγματική αναθεώρηση στο Νότιο Σουδάν, ούτως ώστε όλα τα πολιτικά κόμματα να εργαστούν από κοινού για να εκπροσωπήσουν όλους τους πολίτες της νέας χώρας και να οικοδομήσουν σταθερούς, δημοκρατικούς πολιτικούς θεσμούς.
<SPEAKER ID="177" NAME="Maria do Céu Patrão Neves" LANGUAGE="PT">
Τα αποτελέσματα του δημοψηφίσματος στο Σουδάν είναι μια αναμφισβήτητη ένδειξη της επιθυμίας του λαού του Νότιου Σουδάν για ανεξαρτησία, όπως επιζητούσαν για πολλά χρόνια. " Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) παρακολουθούσε αυτό το ζήτημα και ιδιαίτερα το ζήτημα του Νταρφούρ κατά τη διάρκεια αρκετών κοινοβουλευτικών συνόδων και προώθησε επιτυχώς την υποψηφιότητα του σουδανού δικηγόρου Salih Mahmoud Osman για το Βραβείο Ζαχάρωφ 2007. Το δημοψήφισμα είχε ως στόχο να θέσει τέλος στη βία μεταξύ των πληθυσμών του Βορρά και του Νότου της χώρας. Ευελπιστούμε ότι θα ανοίξει ένα νέο κεφάλαιο σε αυτό το στάδιο και ότι θα οικοδομηθούν δύο ειρηνικές χώρες. " ΕΕ μπορεί και πρέπει να διαδραματίσει ενεργό ρόλο, συγκεκριμένα συμβάλλοντας στο να βγουν οι πληθυσμοί τους από τη φτώχεια και προωθώντας τις σχέσεις καλής γειτονίας.
<SPEAKER ID="177" NAME="Vincent Peillon" LANGUAGE="FR">
Αυτό το ψήφισμα, στου οποίου τη σύνταξη συνέβαλα κι εγώ, έρχεται σε μια κρίσιμη στιγμή, συνεπώς, σε μια καίρια στιγμή, για την επίλυση της σύγκρουσης στο Νότιο Σουδάν. Τον Ιανουάριο, οι Νοτιοσουδανοί τάχθηκαν σε συντριπτικό ποσοστό υπέρ της ανεξαρτησίας τους σε ένα δημοψήφισμα. Σε έναν μήνα, θα γεννηθεί ένα νέο κράτος. Ωστόσο, εξακολουθούν να υπάρχουν πολλές ανησυχίες, ιδιαίτερα μετά τα πρόσφατα κρούσματα βίας στη διαφιλονικούμενη περιοχή Abyei. Περισσότερο από ποτέ αυτήν την κομβική περίοδο, το Κοινοβούλιο προτίθεται να επιβεβαιώσει την απόλυτη στήριξή του για την ειρηνευτική διαδικασία και να καλέσει τους Σουδανούς και τους Νοτιοσουδανούς, καθώς και τη διεθνή κοινότητα, να διατηρήσουν τη δέσμευσή τους για την εφαρμογή της Συνολικής Συμφωνίας Ειρήνης του 2005. Ειδικότερα, το Ευρωπαϊκό Κοινοβούλιο καλεί τους Σουδανούς και τους Νοτιοσουδανούς να προτείνουν συγκεκριμένα σχέδια λαμβάνοντας υπόψη ευαίσθητα θέματα, συγκεκριμένα την υπηκοότητα, τον επιμερισμό του χρέους και την κατανομή των πετρελαϊκών εσόδων. Αυτά τα σχέδια θα πρέπει επίσης να καταπιαστούν με το δύσκολο ζήτημα των συνόρων, προκειμένου να διασφαλιστεί η δυνατότητα διατήρησης μιας ειρηνικής και βιώσιμης συνύπαρξης των δύο κρατών.
<SPEAKER ID="177" NAME="Paulo Rangel" LANGUAGE="PT">
Στο διάστημα 9 με 15 Ιανουαρίου 2011, η πλειοψηφία του πληθυσμού του Νότιου Σουδάν εκφράστηκε υπέρ της δημιουργίας ενός ανεξάρτητου κράτους. Είναι ευρέως γνωστό ότι πρόκειται για μια περιοχή του κόσμου που ταλανιζόταν συνεχώς από συρράξεις, οι οποίες υπονόμευαν τη δυνατότητα μεγάλων τμημάτων του πληθυσμού να απολαύσουν αξιοπρεπείς συνθήκες διαβίωσης. Λαμβάνοντας υπόψη αυτήν τη νέα πληροφορία, το Κοινοβούλιο καλεί τις αρχές του Νότιου Σουδάν -η ανεξαρτησία του οποίου θα ανακηρυχθεί επισήμως στις 9 Ιουλίου 2011- να καταβάλουν προσπάθειες για να διασφαλιστούν οι βασικοί όροι συγκρότησης ενός δημοκρατικού κράτους, το οποίο θα ερείδεται στην ανθρώπινη αξιοπρέπεια. Για τον σκοπό αυτόν, θα απαιτηθεί διεθνής στήριξη. Γι' αυτό, επικροτώ τη στήριξη που υποσχέθηκε η ΕΕ, προκειμένου να βοηθήσουμε στην οικοδόμηση του νέου κράτους. Για τους λόγους αυτούς, ψήφισα υπέρ του συγκεκριμένου ψηφίσματος.
<SPEAKER ID="178" NAME="Raül Romeva i Rueda" AFFILIATION="Verts/ALE">
γραπτώς. - (EN) Χαίρομαι που το ΕΚ επικροτεί την ειρηνική και αξιόπιστη στάση τόσο του Σουδάν όσο και του Νότιου Σουδάν στο δημοψήφισμα του 2011 για το Νότιο Σουδάν, τις προσπάθειες όλων των συμβαλλόμενων μερών της ΣΣΕ και τη δέσμευση που επέδειξαν σε αυτήν· το θεωρεί αυτό κρίσιμο βήμα για την υλοποίηση της ΣΣΕ και θετικό σημάδι για την ειρηνική συνύπαρξη αμφοτέρων των χωρών· επαναλαμβάνει τον απόλυτο σεβασμό του για την έκβαση του δημοψηφίσματος ως έκφραση της δημοκρατικής βούλησης του λαού του Νότιου Σουδάν· καλεί τόσο το Βόρειο όσο και το Νότιο Σουδάν να επιδιώξουν ενεργά την προώθηση της δημοκρατικής διακυβέρνησης και την εγκαθίδρυση μακροχρόνιας ειρήνης, ασφάλειας και ευημερίας και για τις δύο χώρες, με σεβασμό στα ανθρώπινα, κοινωνικά και οικονομικά δικαιώματα· καλεί τις αρχές του Νότιου Σουδάν να προωθήσουν την ανάπτυξη του Νότιου Σουδάν ως ενός σύγχρονου, πλουραλιστικού, δημοκρατικού κράτους, που θα βασίζεται στο κράτος δικαίου και στον σεβασμό των ανθρωπίνων δικαιωμάτων, ιδιαίτερα των δικαιωμάτων των γυναικών και των παιδιών, καθώς και του ύψιστου δικαιώματος των πολιτών να επιλέγουν την κυβέρνησή τους μέσω τακτικών ελεύθερων εκλογών, με την προστασία της ελεύθερης κυκλοφορίας, της ελευθερίας του συνεταιρίζεσθαι και της ελευθερίας του καθενός να εκφράζει τις πολιτικές του απόψεις, όπως κατοχυρώνεται τόσο στο Σύνταγμα όσο και στον νόμο.
<SPEAKER ID="178" NAME="Νικόλαος Σαλαβράκος" AFFILIATION="EFD">
γραπτώς. - Εκατοντάδες άτομα έχουν σκοτωθεί στη διαφιλονικούμενη περιοχή Αμπιέι μεταξύ βορείου και νοτίου Σουδάν. Πρόσφατα ο οργανισμός "νωμένων Εθνών ανακοίνωσε ότι τουλάχιστον 20.000 άνθρωποι έχουν εγκαταλείψει την πόλη Αμπιέι και έχουν προσφύγει στο νότο, μετά την κατάληψη της περιοχής από τον στρατό του Βορρά. Όπως πολύ σωστά αναφέρεται και στην κοινή πρόταση ψηφίσματος είναι απαραίτητο αμφότερες οι πλευρές να υποβάλουν συγκεκριμένα σχέδια για τη δημιουργία και μεταρρύθμιση των θεσμικών οργάνων τους κατά τρόπο ώστε τα δύο κράτη να είναι εντελώς αυτόνομα, να σταματήσουν οι εχθροπραξίες και να επιδιωχθεί μια δημοκρατική διακυβέρνηση για την επίτευξη μακρόχρονης ειρήνης και ασφάλειας στην περιοχή.
<SPEAKER ID="178" NAME="Νίκη Τζαβέλα" AFFILIATION="EFD">
γραπτώς. - Υπερψήφισα τη κοινή πρόταση ψηφίσματος σχετικά με το Σουδάν και το Νότιο Σουδάν γιατί υποστηρίζω κάθε αναπτυξιακή προσπάθεια που καταβάλει η ΕΕ με σκοπό την ειρήνη και την ανασυγκρότηση της πολύπαθης αυτής περιοχής. Οι τελευταίες εξελίξεις στη περιοχή εγείρουν ανησυχίες όσον αφορά την τήρηση των όρων του πρόσφατου δημοψηφίσματος ανεξαρτησίας του Νότιου Σουδάν ενώ αρνητική εξέλιξη είναι και η κλιμάκωση της βίας στην επαρχία Abyei που απειλεί να φέρει γενικότερη αποσταθεροποίηση στη περιοχή. " Αφρικανική Ένωση έχει σημαντικό ρόλο να διαδραματίσει και μαζί με τη βοήθεια της ΕΕ και του Ο.".Ε πρέπει να έχουν τα μάτια τους ανοιχτά σε αυτή τη κρίσιμη περίοδο έτσι ώστε να αποτρέψουν τυχόν πισωγύρισμα σε πόλεμο. Επικροτώ την ανακοίνωση του Συμβουλίου για περεταίρω οικονομική ενίσχυση του Νοτίου Σουδάν και υποστηρίζω τη σύσταση για τη διατήρηση της ανθρωπιστικής βοήθειας της ΕΕ στη περιοχή και μετά την 9η Ιουλίου. Θεωρώ ότι και οι δύο προτάσεις είναι αναγκαίες και θα βοηθήσουν στη συγκρότηση του Νοτίου Σουδάν ως ανεξάρτητου πλέον κράτους αλλά και σε οποιαδήποτε κατάστασης έκτακτης ανάγκης ενδέχεται να προκύψει.
<SPEAKER ID="179" NAME="Sophie Auconie" LANGUAGE="FR">
Πιστεύω ότι η Ευρωπαϊκή Ένωση και η Ρωσία πρέπει να εντατικοποιήσουν τις διαπραγματεύσεις τους για τη δημιουργία εταιρικής σχέσης και για τη σύναψη συνολικής συμφωνίας όσον αφορά το πολιτικό, οικονομικό και κοινωνικό σύστημα και λαμβάνοντας υπόψη επίσης όλα τα ζητήματα που συνδέονται με τη δημοκρατία, το κράτος δικαίου και τον σεβασμό των ανθρωπίνων δικαιωμάτων.
<SPEAKER ID="179" NAME="Zigmantas Balčytis" AFFILIATION="S&amp;D">
γραπτώς. - (LT) Ψήφισα υπέρ αυτού του ψηφίσματος. " ενισχυμένη συνεργασία και οι σχέσεις καλής γειτονίας μεταξύ της ΕΕ και της Ρωσίας είναι μείζονος σημασίας για τη σταθερότητα, την ασφάλεια και την ευημερία της Ευρώπης και πέραν αυτής. " ΕΕ και η Ρωσία είναι αλληλεξαρτώμενες, τόσο από οικονομική όσο και από πολιτική σκοπιά, συνεπώς, η σύναψη συμφωνίας στρατηγικής εταιρικής σχέσης μεταξύ της ΕΕ και της Ρωσικής Ομοσπονδίας είναι ιδιαίτερα σημαντική για την περαιτέρω εξέλιξη και εντατικοποίηση της συνεργασίας μεταξύ των δύο εταίρων. Στο πλαίσιο των σχέσεών της με τη Ρωσική Ομοσπονδία, η ΕΕ πρέπει να μιλά με μία φωνή και να επιδεικνύει αλληλεγγύη, ιδιαίτερα όσον αφορά τη διαφύλαξη της ενεργειακής ασφάλειας. " ενεργειακή πολιτική της Ρωσίας έναντι των κρατών μελών και των χωρών στην κοινή γειτονιά θα δείξει την πραγματική διάθεση της Ρωσίας να ακολουθήσει τον δρόμο του εκσυγχρονισμού και του εκδημοκρατισμού. Επικροτώ την απαίτηση του Ευρωπαϊκού Κοινοβουλίου ο εφοδιασμός με φυσικούς πόρους να μην χρησιμοποιείται ως πολιτικό εργαλείο και οι αρχές της αλληλεξάρτησης και της διαφάνειας να αποτελέσουν τη βάση της συνεργασίας για την ενεργειακή ασφάλεια, μαζί με την ισότιμη πρόσβαση στις αγορές, τις υποδομές και τις επενδύσεις.
<SPEAKER ID="179" NAME="Izaskun Bilbao Barandica" LANGUAGE="ES">
Ψήφισα υπέρ, καθώς πιστεύω ότι η Ευρωπαϊκή Ένωση και η Ρωσία πρέπει να αξιοποιήσουν τη διάσκεψη κορυφής του Nizhny Novgorod για να ενισχύσουν τη στρατηγική συνεργασία και να επιτύχουν μια συνολική συμφωνία συνεργασίας στο κοινωνικό, πολιτικό και οικονομικό σύστημα και να συμπεριλάβουν ζητήματα που αφορούν τη δημοκρατία, το κράτος δικαίου και θεμελιώδη και ανθρώπινα δικαιώματα. " διάσκεψη κορυφής πρέπει να χρησιμεύσει στην επανεξέταση της πολιτικής όσον αφορά την ασφάλεια και την ενέργεια, η οποία πρέπει να εφαρμοστεί με βάση τα κριτήρια της αλληλεξάρτησης, της διαφάνειας, των εγγυήσεων εφοδιασμού και της καταπολέμησης της κλιματικής αλλαγής, καθώς και της βελτίωσης της ενεργειακής απόδοσης. Είναι αναγκαίο να υποβάλουμε σε προσομοιώσεις ακραίων καταστάσεων τις πυρηνικές εγκαταστάσεις και, σε σχέση με αυτό, είναι λυπηρό που δεν εγκρίθηκε η τροπολογία με την οποία ζητούσαμε το άμεσο κλείσιμο των πυρηνικών αντιδραστήρων τύπου Τσερνομπίλ, οι οποίοι εξακολουθούν να βρίσκονται σε λειτουργία.
<SPEAKER ID="179" NAME="Mara Bizzotto" LANGUAGE="IT">
Ψηφίζω υπέρ του κοινού ψηφίσματος σχετικά με τη διάσκεψη κορυφής ΕΕ-Ρωσίας. Το ψήφισμα περιέχει τις σωστές συστάσεις, οι οποίες απευθύνονται στους ευρωπαίους εκπροσώπους που θα συμμετάσχουν στη διάσκεψη κορυφής, υπενθυμίζοντάς τους ότι η ΕΕ πρέπει να ασκήσει την πολιτική της ισχύ για να πείσει τη Ρωσία να αναλάβει το μερίδιο ευθύνης που της αναλογεί, προκειμένου να επιλυθούν τα προβλήματα που πλήττουν τον κόσμο σήμερα στο πολιτικό, οικονομικό, γεωπολιτικό και περιβαλλοντικό πεδίο. " Ρωσία είναι ένας από τους πλέον σημαντικούς οικονομικούς εταίρους της Ευρώπης, για να μην αναφέρουμε ότι από τη γειτονική χώρα, μεταξύ άλλων, εξαρτάται η ενεργειακή πολιτική της Ευρώπης. Με τη θετική μου ψήφο συντάσσομαι με την έκκληση που απευθύνει τούτο το Σώμα στους εκπροσώπους της ΕΕ στη διάσκεψη κορυφής να καταβάλουν προσπάθεια σε αυτήν τη διάσκεψη για να διαμορφώσουν έναν αποδοτικό και χρήσιμο διάλογο για αμφότερα τα μέρη, ο οποίος θα οδηγήσει σε κοινές και αποτελεσματικές λύσεις με στόχο την επίλυση των πλέον σημαντικών ζητημάτων στην ευρωπαϊκή και την παγκόσμια πολιτική ατζέντα.
<SPEAKER ID="179" NAME="Maria Da Graça Carvalho" LANGUAGE="PT">
Επικροτώ όλες τις προσπάθειες που έγιναν για την ενίσχυση και την εμβάθυνση των καλών σχέσεων μεταξύ της ΕΕ και άλλων οικονομικών δυνάμεων. Στην περίπτωση των σχέσεων ΕΕ-Ρωσίας, επικροτώ τα όσα ήδη επιτεύχθηκαν σε σχέση όχι μόνο με τον κοινό οικονομικό και συνεργατικό χώρο, αλλά και τον χώρο των κοινών αξιών. Θεωρώ πλέον ενδεδειγμένη την πρόταση ψηφίσματος σχετικά με τη διάσκεψη κορυφής ΕΕ-Ρωσίας, την οποία υπέβαλε η Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες), δεδομένης της τρέχουσας κατάστασης που περιγράφηκε.
<SPEAKER ID="179" NAME="George Sabin Cutaş" LANGUAGE="RO">
Ψήφισα υπέρ της κοινής πρότασης ψηφίσματος σχετικά με τη διάσκεψη κορυφής ΕΕ-Ρωσίας, καθώς πιστεύω ότι οι σχέσεις με τη Ρωσία πρέπει να ενισχυθούν, ιδιαίτερα στον τομέα της ενεργειακής ασφάλειας.
<P>
" νέα συμφωνία εταιρικής σχέσης και συνεργασίας πρέπει να είναι συνολική και νομικά δεσμευτική και επίσης να περιλαμβάνει διατάξεις για τον σεβασμό των ανθρωπίνων δικαιωμάτων και του κράτους δικαίου. Νομίζω ότι η εταιρική σχέση για τον εκσυγχρονισμό αποτελεί κατάλληλο μέσο για να ενθαρρυνθεί η Ρωσία να πραγματοποιήσει μεταρρυθμίσεις.
<P>
Πιστεύω επίσης ότι η ένταξη της Ρωσίας στον ΠΟΕ θα δώσει ώθηση στις επενδύσεις και θα βελτιώσει τις εμπορικές σχέσεις με την ΕΕ. Είναι προς όφελός μας να υποστηρίξουμε τη Ρωσία στις προσπάθειές της να γίνει μέλος του ΠΟΕ. Από την άλλη πλευρά, η Ρωσία πρέπει να επιδείξει τη βούλησή της να εγκαταλείψει τα μέτρα προστατευτισμού, όπως είναι η τελωνειακή ένωση με το Καζακστάν και τη Λευκορωσία.
<SPEAKER ID="179" NAME="Marielle De Sarnez" LANGUAGE="FR">
Ενόψει της επόμενης διάσκεψης κορυφής ΕΕ-Ρωσίας, η οποία θα πραγματοποιηθεί στις 9-10 Ιουνίου στο Nizhny Novgorod, αποστέλλουμε ένα σαφές μήνυμα στα κράτη μέλη: πρέπει να προτάξουμε τις εγγυήσεις για τον σεβασμό των ανθρωπίνων δικαιωμάτων έναντι πιο φιλόδοξων συμφωνιών για το εμπόριο, τη χορήγηση θεωρήσεων και τη συνεργασία. " Ευρωπαϊκή Ένωση πρέπει να καταστήσει σαφέστερο στη Ρωσία ότι θα πρέπει να σεβαστεί τις διεθνείς της υποχρεώσεις και δεσμεύσεις. Από το 1994 δεν υπήρξε καμία αλλαγή στις σχέσεις μας με τη Μόσχα, παρόλο που πρέπει σαφώς να επικαιροποιήσουμε τη συμφωνία μας εταιρικής σχέσης και συνεργασίας. Αυτό θα πρέπει να συμβαδίζει με πραγματική πρόοδο στον τομέα της δημοκρατίας και του κράτους δικαίου. Τέλος, είναι απαράδεκτο η παροχή φυσικών πόρων να χρησιμοποιείται ως πολιτικό εργαλείο.
<SPEAKER ID="179" NAME="Christine De Veyrac" LANGUAGE="FR">
" Ρωσική Ομοσπονδία και η Ευρωπαϊκή Ένωση ανέπτυξαν μια στενή εταιρική σχέση, η δε από κοινού καταπολέμηση της διεθνούς τρομοκρατίας αποτελεί ένα από τα πολλά παραδείγματα αυτού του πράγματος. Σε αυτό το πλαίσιο, υποστήριξα το ψήφισμα που εγκρίθηκε σήμερα για τις σχέσεις ΕΕ-Ρωσίας πριν από τη διάσκεψη κορυφής στις 9 και 10 Ιουνίου, με το οποίο θα επιδιωχθεί η σύναψη μιας νέας στρατηγικής συμφωνίας. Με αυτό το ψήφισμα, οι βουλευτές του ΕΚ στέλνουν ένα ηχηρό μήνυμα στη Ρωσία: αν και είναι επιθυμητή μια μεγαλύτερη συνεργασία στον οικονομικό, ενεργειακό, στρατηγικό και διεθνή τομέα μεταξύ της ΕΕ και της Ρωσίας, αυτή ωστόσο θα πρέπει να τελεί υπό την αίρεση ότι θα γίνουν προσπάθειες για την προστασία των ανθρωπίνων δικαιωμάτων και των ατομικών ελευθεριών.
<SPEAKER ID="179" NAME="Diogo Feio" LANGUAGE="PT">
Οι ματιές που αντήλλασσαν Ευρώπη και Ρωσία ανέκαθεν χαρακτηρίζονταν από αμοιβαίο θαυμασμό, ταυτόχρονα δε από αμοιβαίο φόβο. Από την ευρωπαϊκή σκοπιά, ήταν σύνηθες ένα αίσθημα δέους για το μέγεθος, τον πληθυσμό και τη στρατιωτική ισχύ της Ρωσίας και ο μεγάλος φόβος για τον ρωσικό επεκτατισμό. Για τη Ρωσία, η ευρωπαϊκή επιστημονική και τεχνική πρόοδος ήταν προς μίμηση από την εποχή του Μεγάλου Πέτρου, ταυτόχρονα όμως ένιωθε φόβο γι' αυτήν ως κάτι που θα μπορούσε δυνητικά να καταστρέψει τη ρωσική ζωή και τον τρόπο ζωής και την θεωρούσε απειλή για την εδαφική της ακεραιότητα. Αυτές οι τάσεις δεν εξαλείφθηκαν, αλλά μάλλον εντάθηκαν από τον Ψυχρό Πόλεμο. Στον δρόμο που ακολούθησε η Ρωσία για μια κατά βάση φιλελεύθερη, πλουραλιστική δημοκρατία, σημείωσε και βήματα προόδου και υποχώρησης, αναντίρρητα όμως η χώρα διένυσε μεγάλο δρόμο από τις μέρες του σιδηρού παραπετάσματος. Ωστόσο, δεν υπάρχει καμία αμφιβολία ότι μένουν να γίνουν πολλά σε σχέση με αυτό και ότι η Ευρωπαϊκή Ένωση και η Ρωσική Ομοσπονδία δεν μοιράζονται μόνο μια ιστορική, πολιτιστική και θρησκευτική κληρονομιά, αλλά έχουν επίσης κοινά συμφέροντα και προκλήσεις, που επιτάσσουν στενότερη σχέση σε πολλά επίπεδα. " Ευρωπαϊκή Ένωση θα πρέπει να συνεχίσει να καταβάλλει προσπάθειες για να καταστήσει δυνατή και αποδοτική αυτήν τη σύγκλιση.
<SPEAKER ID="179" NAME="José Manuel Fernandes" LANGUAGE="PT">
" Ρωσία είναι μόνιμο μέλος του Συμβουλίου Ασφαλείας των "νωμένων Εθνών και μοιράζεται με την ΕΕ την ευθύνη για τη διατήρηση της σταθερότητας στον κόσμο. Οι προκλήσεις της Μέσης Ανατολής, της Λιβύης, του Ιράν, της τρομοκρατίας, της ενεργειακής ασφάλειας, της κλιματικής αλλαγής και της χρηματοπιστωτικής κρίσης θα μπορέσουν να ξεπεραστούν πιο αποτελεσματικά, αν οι σχέσεις μας με τη Ρωσία βασίζονται στη συνεργασία. Ωστόσο, τρία χρόνια μετά τη σύγκρουση με τη Γεωργία, η Ρωσία εξακολουθεί να μην τηρεί τις συμφωνίες της 12ης Αυγούστου και της 8ης Σεπτεμβρίου 2008 σε σχέση με την απόσυρση των δυνάμεών της από τις κατεχόμενες γεωργιανές επαρχίες της Νότιας Οσετίας και της Αμπχαζίας και δεν παρέχει στην Αποστολή Παρατήρησης της Ευρωπαϊκής Ένωσης ελεύθερη και πλήρη πρόσβαση στα εδάφη της.
<P>
Συνεπώς, υποστηρίζω ότι η ΕΕ και η Ρωσία θα πρέπει να εντείνουν τις διαπραγματεύσεις για μια νέα συμφωνία εταιρικής σχέσης και συνεργασίας βάσει της αμοιβαίας αλληλεξάρτησης της ΕΕ με τη Ρωσία. Αυτή η συμφωνία θα πρέπει να είναι νομικά δεσμευτική και συνολική και θα πρέπει να περιλαμβάνει όλα τα πεδία που άπτονται της δημοκρατίας, του κράτους δικαίου και του σεβασμού των ανθρωπίνων και των θεμελιωδών δικαιωμάτων.
<SPEAKER ID="179" NAME="João Ferreira" LANGUAGE="PT">
Ως συνήθως, σε αυτό το ψήφισμα προτάσσονται τα συμφέροντα των μεγάλων οικονομικών και χρηματοπιστωτικών ομίλων στην Ευρώπη. Σε αυτό το πλαίσιο είναι που πρέπει να δούμε την πίεση η οποία ασκείται στη Ρωσία (κάτι που συμβαίνει επίσης με αρκετές άλλες χώρες) να ενταχθεί στον Παγκόσμιο Οργανισμό Εμπορίου για να προωθήσει "ισότιμες συνθήκες ανταγωνισμού για τις επιχειρηματικές κοινότητες των δύο πλευρών" και να "φιλελευθεροποιήσει τις εμπορικές ανταλλαγές στην παγκόσμια οικονομία", διευκολύνοντας παράλληλα τις ξένες επενδύσεις και αποκηρύσσοντας οποιαδήποτε "προστατευτικά μέτρα". Συνεπώς, το ψήφισμα αραδιάζει το επαναληπτικό παλιό αλφαβητάρι των νεοφιλελεύθερων και παρεμβατικών πολιτικών.
<P>
Σε αυτήν την περίπτωση, ωστόσο, πέραν της πρόσβασης σε επενδύσεις και αγορές, υπάρχει επίσης η βασική ανησυχία για πρόσβαση στους πόρους και τις ροές ενέργειες και για τον έλεγχό τους, καθώς και σε άλλες πρώτες ύλες, ιδίως σπάνιες γαίες, για τις οποίες υπάρχει σοβαρό έλλειμμα στην ΕΕ. Κατά συνέπεια, απευθύνεται έκκληση για "στενή συνεργασία μεταξύ ΕΕ και Ρωσίας στους τομείς του εφοδιασμού με πρώτες ύλες και σπάνιες γαίες", ιδίως για όσες θεωρούνται κρίσιμης σημασίας. Θα πρέπει επίσης να σημειωθούν τα λεγόμενα ζητήματα "ασφαλείας", μεταξύ άλλων "της δημιουργίας της αμυντικής πυραυλικής ασπίδας". Πρέπει να θυμόμαστε ότι η Ρουμανία, μέλος της ΕΕ και του NATO, εξέφρασε τη βούλησή της να φιλοξενήσει αυτό το σύστημα, που αποτελεί απειλή για τη ρωσική ασφάλεια και την ειρήνη στην Ευρώπη.
<SPEAKER ID="179" NAME="Ilda Figueiredo" LANGUAGE="PT">
" πλειοψηφία του Ευρωπαϊκού Κοινοβουλίου εκφράζει και πάλι την τυποποιημένη πλέον νεοφιλελεύθερη και παρεμβατική θέση της στις σχέσεις μεταξύ ΕΕ και Ρωσίας.
<P>
Προκρίνονται τα συμφέροντα των οικονομικών και χρηματοπιστωτικών ομίλων, μέσω της πίεσης προς τη Ρωσία να ενταχθεί στον Παγκόσμιο Οργανισμό Εμπορίου, προκειμένου να δημιουργήσει "ισότιμες συνθήκες ανταγωνισμού για τις επιχειρηματικές κοινότητες των δύο πλευρών και να φιλελευθεροποιήσει τις εμπορικές ανταλλαγές στην παγκόσμια οικονομία", η δε Ρωσία θα πρέπει να διευκολύνει τις ξένες επενδύσεις και να αποκηρύξει οποιαδήποτε "προστατευτικά μέτρα".
<P>
" πρόσβαση σε ενέργεια και ο έλεγχός της είναι ουσιώδη σε σχέση με αυτό και, επομένως, απαιτούν πρόσβαση στις αγορές, τις υποδομές και τις επενδύσεις. Υπάρχει επίσης ένας ορισμένος βαθμός απόγνωσης όταν απευθύνεται έκκληση στη Ρωσία να προβεί σε στενότερη συνεργασία όσον αφορά τον εφοδιασμό σε πρώτες ύλες και σπάνιες γαίες, ιδιαίτερα εκείνες που θεωρούνται "κρίσιμης σημασίας".
<P>
Τέλος, υπάρχει υποκρισία. Ζητείται από τη Ρωσία να προβεί σε "περαιτέρω συνολικό διάλογο για ζητήματα ασφαλείας, συμπεριλαμβανομένης της δημιουργίας της αμυντικής πυραυλικής ασπίδας", τη στιγμή που ένα κράτος μέλος της ΕΕ και του NATO, η Ρουμανία, εξέφρασε ήδη τη βούλησή της να φιλοξενήσει αυτό το σύστημα, το οποίο αποτελεί σαφώς απειλή για τη ρωσική ασφάλεια και την ειρήνη σε ολόκληρη την Ευρώπη. Ούτε καν οι "νωμένες Πολιτείες δεν παρείχαν κάποια διαβεβαίωση ότι αυτό δεν ισχύει.
<SPEAKER ID="179" NAME="Monika Flašíková Beňová" AFFILIATION="S&amp;D">
γραπτώς. - (SK) Το ψήφισμα αναφέρεται στις προπαρασκευαστικές εργασίες ενόψει της διάσκεψης κορυφής ΕΕ-Ρωσίας, που θα πραγματοποιηθεί στις 9 και 10 Ιουνίου 2011 στο Nizhny Novgorod. " διάσκεψη θα εστιαστεί στις κοινές προκλήσεις, όπως είναι η οικονομική και χρηματοπιστωτική κρίση, η ένταξη στον ΠΟΕ, η ενέργεια και ζητήματα που αφορούν την ενεργειακή ασφάλεια, μακροπρόθεσμες προσπάθειες για την καθιέρωση απαλλαγής από την υποχρέωση θεώρησης διαβατηρίων για ταξίδια μεταξύ ΕΕ και Ρωσίας, καθώς και άλλα διεθνή και περιφερειακά ζητήματα.
<P>
Ασφαλώς, η Ρωσία είναι μια τεράστια αγορά για εμπορεύματα από την ΕΕ, όπως επίσης αποτελεί μείζονα προμηθευτή πετρελαίου και φυσικού αερίου για τα κράτη μέλη της ΕΕ. Ενώ οι σχέσεις Ρωσίας-ΕΕ βελτιώνονται σταθερά τα τελευταία χρόνια, τα ενδιαφερόμενα μέρη συνεχίζουν να διατηρούν μια ορισμένη επιφυλακτικότητα και αποστασιοποίηση. Πιστεύω ότι αν δεν αναληφθεί ενδεδειγμένη δράση για να αντιμετωπιστεί αυτή η κατάσταση, η επιρροή της ΕΕ ενδέχεται να βαίνει μειούμενη τόσο στη Ρωσία όσο και στις γειτονικές χώρες, με κίνδυνο η Ένωση να δει τον ρόλο της να περιορίζεται αποκλειστικά σε εκείνον ενός εμπορικού εταίρου.
<SPEAKER ID="179" NAME="Juozas Imbrasas" AFFILIATION="EFD">
γραπτώς. - (LT) Επικρότησα αυτό το έγγραφο διότι η Ρωσία, που είναι μόνιμο μέλος του Συμβουλίου Ασφαλείας του Ο"Ε, μοιράζεται με την ΕΕ την ευθύνη για τη διατήρηση της παγκόσμιας σταθερότητας και διότι η ενισχυμένη συνεργασία και οι σχέσεις καλής γειτονίας μεταξύ ΕΕ και Ρωσίας είναι μείζονος σημασίας για τη σταθερότητα, την ασφάλεια και την ευημερία της Ευρώπης και πέραν αυτής. " σύναψη μιας συμφωνίας στρατηγικής εταιρικής σχέσης μεταξύ της ΕΕ και της Ρωσικής Ομοσπονδίας παραμένει πρωταρχικής σημασίας για την περαιτέρω εξέλιξη και εντατικοποίηση της συνεργασίας μεταξύ των δύο εταίρων. Ωστόσο, εξακολουθεί να υφίσταται προβληματισμός σε σχέση με τον σεβασμό και την προάσπιση, από πλευράς Ρωσίας, των θεμελιωδών και ανθρώπινων δικαιωμάτων, του κράτους δικαίου, της ανεξαρτησίας της δικαστικής εξουσίας, του πολιτικού ελέγχου των ΜΜΕ, των κατασταλτικών μέτρων που λαμβάνονται σε βάρος δημοσιογράφων και εκπροσώπων της αντιπολίτευσης και της αδιάβλητης διεξαγωγής των εκλογών. Το έγγραφο τονίζει τη σημασία της ενεργειακής ασφάλειας, η δε ενεργειακή πολιτική της Ρωσίας έναντι των κρατών μελών και χωρών στην κοινή γειτονιά θα δείξει την πραγματική ετοιμότητα της Ρωσίας να ακολουθήσει την πορεία του εκσυγχρονισμού και του εκδημοκρατισμού. " παροχή φυσικών πόρων δεν θα πρέπει να χρησιμοποιείται ως πολιτικό εργαλείο. Οι αρχές της αλληλεξάρτησης και της διαφάνειας θα πρέπει να αποτελέσουν τη βάση της συνεργασίας, μαζί με την ισότιμη πρόσβαση στις αγορές, τις υποδομές και τις επενδύσεις.
<SPEAKER ID="179" NAME="Sandra Kalniete" LANGUAGE="LV">
Ψήφισα υπέρ αυτού του ψηφίσματος και θα ήθελα να τονίσω ότι η ενεργειακή πολιτική της Ρωσίας έναντι των κρατών μελών της ΕΕ και των χωρών της Ανατολικής Ευρώπης θα αποτελέσει αποφασιστική δοκιμή αναφορικά με το αν και με ποιον τρόπο θα μπορέσει πραγματικά η Ρωσία να ακολουθήσει τον δρόμο του εκσυγχρονισμού και του εκδημοκρατισμού. Αν δεν χρησιμοποιηθεί ως πολιτικό εργαλείο η παροχή ενεργειακών πόρων, αν η Ρωσία εφαρμόζει ισότιμους, διαφανείς και αμερόληπτους κανόνες έναντι όλων των παραγόντων της αγοράς, αν η Ρωσία προβεί σε μια αντικειμενική επιλογή να κάνει χρήση της υφιστάμενης μεταξύ μας αλληλεξάρτησης στον τομέα της ενέργειας σε συνεργατικό πνεύμα, βάσει συγκεκριμένων, δίκαιων και νομικά δεσμευτικών αρχών, θα μπορέσουμε να μιλήσουμε για μια νέα εποχή στην ανάπτυξη μιας ενωμένης Ευρώπης. Βέβαια, δεν πρέπει να λησμονήσουμε και δεν πρέπει να αγνοήσουμε διάφορα σημαντικά ζητήματα, που συνεχίζουν να παρεμποδίζουν την ανάπτυξη πολύτιμων σχέσεων μεταξύ ΕΕ και Ρωσίας, ιδιαίτερα δε, επιπλέον, το γεγονός ότι τρία σχεδόν χρόνια μετά τον πόλεμο στη Γεωργία, η Ρωσία εξακολουθεί να κατέχει μεγάλο τμήμα της κυρίαρχης επικράτειας της Γεωργίας, εξακολουθεί να αγνοεί τη συμφωνία που συνάφθηκε το 2008 και δεν διασφαλίζει ενδεδειγμένη πρόσβαση σε αυτά τα εδάφη στην Αποστολή Παρατήρησης της Ευρωπαϊκής Ένωσης.
<SPEAKER ID="180" NAME="Tunne Kelam" AFFILIATION="PPE">
γραπτώς. - (EN) Ψήφισα υπέρ του ψηφίσματος σχετικά με τη διάσκεψη κορυφής ΕΕ-Ρωσίας, δεν διαπιστώνω όμως καμία πραγματική πρόοδο από ρωσικής πλευράς όσον αφορά την καταπολέμηση της διαφθοράς, την εφαρμογή του κράτους δικαίου και του διεθνούς δικαίου. Διακηρυκτικές δηλώσεις του προέδρου Medvedev δεν αποτελούν απόδειξη ούτε εχέγγυο πραγματικής προόδου. Θα ήθελα να σας υπενθυμίσω ότι ενόσω η Ρωσία επιχειρεί να ενταχθεί στον ΠΟΕ, περιφρονεί κατά το δοκούν διάφορες διεθνείς υποχρεώσεις, ιδίως όσον αφορά τα ανθρώπινα δικαιώματα. Μπορεί η ΕΕ πραγματικά να εμπιστευτεί ένα κράτος που εφαρμόζει επιλεκτικά τους διεθνείς νόμους; Καλώ την ΕΕ να παρακολουθήσει πολύ στενά την προεκλογική, εκλογική και μετεκλογική περίοδο και να βεβαιωθεί ότι θα εντοπιστεί και θα καταδειχθεί κάθε παρατυπία. Οι ανεξάρτητες και διαφανείς εκλογές είναι ο θεμέλιος λίθος των δημοκρατικών κρατών και αν η Ρωσία θέλει να συγκαταλέγεται μεταξύ αυτών, πρέπει να εκπληρώσει τις προδιαγραφές. Παρόλο που η ΕΕ και η Ρωσία είναι αλληλεξαρτώμενες, βλέπουμε ότι η ΕΕ είναι εκείνη που περισσότερο προσαρμόζεται στις επιθυμίες της Ρωσίας. " ΕΕ πρέπει να κρατήσει σθεναρή στάση και να απαιτήσει την πλήρη και αυστηρή εφαρμογή του κράτους δικαίου, της δημοκρατίας, του σεβασμού των ανθρωπίνων δικαιωμάτων και την ανεξαρτησία της δικαστικής εξουσίας. Οτιδήποτε λιγότερο σημαίνει ότι δεν πράττουμε σύμφωνα με τις αρχές μας. Ακόμη περισσότερο, θα απογοητεύαμε τον λαό της Ρωσίας που επιθυμεί την ελευθερία, την ευημερία και την ασφάλεια.
<SPEAKER ID="180" NAME="Jacek Olgierd Kurski" LANGUAGE="PL">
" Ένωση χρειάζεται ένα νέο άνοιγμα στις σχέσεις με τη Ρωσία, διότι ανέκυψαν πολλές νέες προκλήσεις από την τελευταία διάσκεψη κορυφής ΕΕ-Ρωσίας, στις οποίες δεν μπορούμε να ανταποκριθούμε χωρίς βελτιωμένη συνεργασία. Σήμερα, η Ευρωπαϊκή Ένωση ομόφωνα καταδικάζει τη ρωσική πολιτική αναζωπύρωσης "παγωμένων" συγκρούσεων και τις προσπάθειες της Μόσχας να αναμειχθεί στην πολιτική ανεξάρτητων κρατών, που προηγουμένως αποτελούσαν τμήμα της ΕΣΣΔ, όπως είναι η Γεωργία. Με αυξανόμενη ανησυχία παρατηρούμε διαδοχικά κρούσματα επιθέσεων σε βάρος της ελευθερίας του Τύπου και ανεξάρτητων δημοσιογράφων. Σε συναντήσεις με τους Ρώσους, πρέπει να μιλάμε με μεγάλη παρρησία για την ελευθερία του Τύπου στη Ρωσία. Πρέπει να αποτελέσει προτεραιότητά μας το να διασφαλίσουμε ότι η Μόσχα επιτρέπει την ελευθερία του Τύπου. Ωστόσο, δεν συμφωνώ με το τμήμα που καταδικάζει τους Ρώσους επειδή απαγορεύουν την παρέλαση ομοφυλόφιλης υπερηφάνειας στη Μόσχα και δεν παρέχουν σε ομόφυλα ζευγάρια το δικαίωμα να παντρεύονται ή να υιοθετούν παιδιά. Νομίζω ότι σε σχέση με την προσέγγισή μας έναντι των κινημάτων των ομοφυλόφιλων και λεσβιών, κάθε χώρα διατηρεί απόλυτα το δικαίωμα να ακολουθεί τη δική της ανεξάρτητη πολιτική. " Ευρωπαϊκή Ένωση σέβεται την κουλτούρα των γειτόνων της και δεν πρέπει να παρεμβαίνει σε ηθικής τάξεως και αξιολογικά ζητήματα.
<SPEAKER ID="180" NAME="Giovanni La Via" LANGUAGE="IT">
" ενισχυμένη συνεργασία και οι σχέσεις καλής γειτονίας μεταξύ Ευρωπαϊκής Ένωσης και Ρωσίας είναι μείζονος σημασίας για τη σταθερότητα, την ασφάλεια και την ευημερία της Ευρώπης και πέραν αυτής. Ελπίζω ότι η σημερινή ψηφοφορία θα οδηγήσει στην έγκριση αποφασιστικών μέτρων με στόχο να ακολουθήσουμε κοινή πορεία βάσει της διαφάνειας και της ανάληψης κοινών αποστολών για την ολοκλήρωση του κοινού στόχου. Αναφέρομαι σε εκείνα τα μέτρα που είναι αναγκαία για την αποτροπή κάθε παραβίασης της ασφάλειας στην Ευρώπη, μεταξύ άλλων, στη στενότερη συνεργασία για την παράνομη μετανάστευση, στη βελτίωση των ελέγχων στα διασυνοριακά σημεία ελέγχου και στην πιο αποτελεσματική ανταλλαγή πληροφοριών σε σχέση με την τρομοκρατία και το οργανωμένο έγκλημα.
<SPEAKER ID="181" NAME="David Martin" AFFILIATION="S&amp;D">
γραπτώς. - (EN) Ψήφισα υπέρ αυτού του ψηφίσματος που επιβεβαιώνει την επείγουσα ανάγκη να εφαρμόσει η Ρωσία τις θεμελιώδεις αρχές της δημοκρατίας, του κράτους δικαίου, των ανθρωπίνων δικαιωμάτων και της ελευθερίας του Τύπου ως βάση για συνεργασία, και που καλεί τη Ρωσία να αναλάβει συγκεκριμένη δράση για τη βελτίωση της κατάστασης των ανθρωπίνων δικαιωμάτων και για την προστασία των δημοσιογράφων, των αγωνιστών των ανθρωπίνων δικαιωμάτων, των εκπροσώπων των μειονοτήτων και της αντιπολίτευσης από τη βία και τον εκφοβισμό.
<SPEAKER ID="181" NAME="Clemente Mastella" LANGUAGE="IT">
" ενισχυμένη συνεργασία και οι σχέσεις καλής γειτονίας μεταξύ της Ευρωπαϊκής Ένωσης και της Ρωσίας είναι μείζονος σημασίας για τη σταθερότητα, την ασφάλεια και την ευημερία της Ευρώπης και πέραν αυτής. Πιστεύουμε ότι εκείνο που απαιτείται είναι μια συνολική, νομικά δεσμευτική συμφωνία που θα αφορά το πολιτικό, οικονομικό και κοινωνικό σύστημα και, συνεπώς, θα περιλαμβάνει όλα τα πεδία που έχουν σχέση με τη δημοκρατία, το κράτος δικαίου, τον σεβασμό των ανθρωπίνων δικαιωμάτων και ιδιαίτερα τα θεμελιώδη δικαιώματα. Σε ό,τι αφορά την ενεργειακή ασφάλεια, πιστεύουμε ότι η παροχή φυσικών πόρων δεν θα πρέπει να χρησιμοποιείται ως μέσο για την άσκηση πολιτικής πίεσης, αλλά πρέπει να βασίζεται στις αρχές της αλληλεξάρτησης και της διαφάνειας, από κοινού με την ισότιμη πρόσβαση στις αγορές, στις υποδομές και τις επενδύσεις, ούτως ώστε να θεσπιστεί ένα νομικά δεσμευτικό πλαίσιο για την ενέργεια. Προσβλέπουμε, επιπλέον, στην περαιτέρω συνεργασία σε σχέση με την παράνομη μετανάστευση, τη βελτίωση των ελέγχων στα διασυνοριακά σημεία ελέγχου και την ανταλλαγή πληροφοριών για την τρομοκρατία και το οργανωμένο έγκλημα.
<SPEAKER ID="182" NAME="Jean-Luc Mélenchon" LANGUAGE="FR">
Αυτή η έκθεση καλεί τη Ρωσία να παραιτηθεί "από οποιαδήποτε προστατευτικά μέτρα" και απειλεί με αντίποινα αν η Ρωσία δεν υποχωρήσει σε αυτήν την απαίτηση. Επιδιώκει την αμοιβαία ελεύθερη κυκλοφορία των ρώσων και των ευρωπαίων πολιτών μόνο σε βάθος χρόνου, ωστόσο, υποστηρίζει τη διαδικασία ελεύθερου εμπορίου που έχει δρομολογηθεί. Δεν ασκεί κριτική στο σχέδιο του NATO για μια ευρωπαϊκή αντιπυραυλική ασπίδα. Πρόκειται για αλαζονικό ιμπεριαλισμό. Από την άλλη πλευρά, δεν καλεί τη Ρωσία να σταματήσει αμέσως τη λειτουργία των πυρηνικών αντιδραστήρων τύπου Τσερνομπίλ, που μας απειλούν όλους. Ψηφίζω κατά αυτής της έκθεσης, παρά τις εκκλήσεις της για τον σεβασμό των δημοκρατικών δικαιωμάτων των ρώσων πολιτών, κάτι το οποίο υποστηρίζω.
<SPEAKER ID="182" NAME="Nuno Melo" LANGUAGE="PT">
Αυτό το ψήφισμα σχετικά με τη διάσκεψη κορυφής ΕΕ-Ρωσίας επιδιώκει πιο φιλόδοξες εμπορικές σχέσεις, μια νέα συμφωνία εταιρικής σχέσης και συνεργασίας και την απελευθέρωση του συστήματος χορήγησης θεωρήσεων διαβατηρίου, η Μόσχα όμως πρέπει να παράσχει εγγυήσεις σε σχέση με τη βελτίωση της κατάστασης των ανθρωπίνων δικαιωμάτων στη χώρα και να βάλει τέλος στις υπαγορευόμενες από πολιτικά κίνητρα δικαστικές αποφάσεις, στην έλλειψη ελευθερίας του Τύπου και στην κατοχή γεωργιανών επαρχιών.
<P>
Σε αυτήν τη φάση, ζητάμε από την ΕΕ και τη Ρωσία να επωφεληθούν στο έπακρο από αυτήν τη διάσκεψη κορυφής για να εντείνουν τις διαπραγματεύσεις όσον αφορά μια νέα συμφωνία εταιρικής σχέσης και συνεργασίας και για να επιλύσουν τα εναπομείναντα ζητήματα αναφορικά με την ένταξη της Ρωσίας στον Παγκόσμιο Οργανισμό Εμπορίου. Μία άλλη σημαντική πτυχή που πρέπει να έχουμε στο νου είναι ο διάλογος για την περαιτέρω ελευθέρωση του συστήματος των θεωρήσεων διαβατηρίου υπό το πρίσμα της δέσμευσης για κατάργησή τους σε βάθος χρόνου στα ταξίδια μεταξύ ΕΕ και Ρωσίας.
<SPEAKER ID="182" NAME="Alexander Mirsky" AFFILIATION="S&amp;D">
γραπτώς. - (EN) " 9η Ιουνίου σηματοδότησε την έναρξη της 27ης διάσκεψης κορυφής ΕΕ-Ρωσίας στο Nizhny Novgorod. Της ευρωπαϊκής αντιπροσωπείας ηγούνταν ο Πρόεδρος του Ευρωπαϊκού Συμβουλίου, Herman Van Rompuy και ο Πρόεδρος της Ευρωπαϊκής Επιτροπής, Jose Manuel Barroso. Της ρωσικής αντιπροσωπείας ηγείτο ο Dmitry Medvedev.
<P>
Ένα από τα βασικά θέματα της διήμερης συζήτησης ήταν το ρωσικό εμπάργκο στις εισαγωγές λαχανικών από την ΕΕ ως αποτέλεσμα της πρόσφατης εμφάνισης μιας επικίνδυνης εντερικής μόλυνσης στην Ευρώπη. Οι ενέργειες της Ρωσίας προκάλεσαν αρνητική αντίδραση στην ΕΕ.
<P>
Συμμερίζομαι σε πολύ μεγάλο βαθμό την ανησυχία της ρωσικής κυβέρνησης και θα ήθελα να δω τη Δημοκρατία της Λετονίας να απαγορεύει τις εισαγωγές λαχανικών, έως ότου εξαλειφθεί πλήρως αυτή η επικίνδυνη μόλυνση.
<P>
Με αυτό το ψήφισμα, το Ευρωπαϊκό Κοινοβούλιο καλεί την ΕΕ και τη Ρωσία να εντείνουν τις διαπραγματεύσεις για μια συμφωνία εταιρικής σχέσης και συνεργασίας, καλεί δε τη Ρωσία να υλοποιήσει όλες τις συμφωνίες που έχουν υπογραφεί στο παρελθόν και να επιλύσει το πρόβλημα των ανιθαγενών στη Ρωσία. Πιστεύω ότι, κατά πρώτον, η Ευρώπη πρέπει να επιλύσει το πρόβλημα των ανιθαγενών στη Δημοκρατία της Λετονίας και μόνο τότε να προβεί σε συστάσεις για το ζήτημα αυτό.
<P>
Συνολικά, υποστηρίζω το ψήφισμα και ψήφισα υπέρ.
<SPEAKER ID="182" NAME="Wojciech Michał Olejniczak" LANGUAGE="PL">
Σε σχέση με την επικείμενη διάσκεψη κορυφής ΕΕ-Ρωσίας, το Ευρωπαϊκό Κοινοβούλιο ενέκρινε σήμερα ένα ψήφισμα που περιέχει μια πρόταση για τα θέματα τα οποία θα πρέπει να συζητηθούν στη διάσκεψη κορυφής. Το έγγραφο εφιστά επίσης την προσοχή στις σημαντικές προκλήσεις οι οποίες θα πρέπει να αποτελέσουν το θέμα συνεργασίας μεταξύ Ρωσίας και Ευρωπαϊκής Ένωσης.
<P>
Πρωτίστως, πρέπει να τονιστεί ότι η ΕΕ και η Ρωσική Ομοσπονδία διατηρούν μόνιμες σχέσεις και ότι οι καλές τους σχέσεις γειτονίας επηρεάζουν τη σταθερότητα και την ασφάλεια, και όχι μόνο στην ευρωπαϊκή ήπειρο. Επιπλέον, και τα δύο μέρη αλληλεξαρτώνται τόσο από οικονομική όσο και από πολιτική σκοπιά. Στο ψήφισμα που εγκρίθηκε, το Ευρωπαϊκό Κοινοβούλιο εκφράζει την ελπίδα ότι στη διάρκεια της διάσκεψης κορυφής ΕΕ-Ρωσίας θα είναι δυνατό να σημειωθεί πρόοδος στους τομείς της απαλλαγής από την υποχρέωση θεώρησης διαβατηρίου στα ταξίδια και της ενεργειακής ασφάλειας. Το Κοινοβούλιο καλεί επίσης τη Ρωσική Ομοσπονδία να επιδείξει μεγαλύτερη δέσμευση όσον αφορά τις προσπάθειες για την καταπολέμηση της κλιματικής αλλαγής, πρωτίστως μέσω της μείωσης των εκπομπών αερίων του θερμοκηπίου. Ενόψει των επερχόμενων εκλογών στο ρωσικό κοινοβούλιο, είναι εξίσου σημαντικό να διεξαχθούν οι εκλογές σύμφωνα με τις αρχές που όρισε το Συμβούλιο της Ευρώπης και ο ΟΑΣΕ. Είναι επίσης ανάγκη να τεθεί το ζήτημα της παραβίασης των ανθρωπίνων δικαιωμάτων και των θεμελιωδών ελευθεριών στη Ρωσία, η οποία σε τελική ανάλυση είναι μέλος του Συμβουλίου της Ευρώπης.
<SPEAKER ID="182" NAME="Rolandas Paksas" AFFILIATION="EFD">
γραπτώς. - (LT) " Ρωσία και η ΕΕ συνδέονται τόσο από οικονομική όσο και από πολιτική άποψη. Φέρουν αμφότερες ευθύνη για τη διατήρηση της παγκόσμιας σταθερότητας. Κατά συνέπεια, η Ρωσία και η ΕΕ πρέπει να συνεχίσουν να ενισχύουν τη συνεργασία και να αναπτύσσουν σχέσεις καλής γειτονίας. Μόνο μέσω της χρησιμοποίησης τέτοιων μέτρων θα καταφέρουμε να εγγυηθούμε τη σταθερότητα, την ασφάλεια και την ευημερία της Ευρώπης και πέραν αυτής. " συμφωνία στρατηγικής εταιρικής σχέσης είναι ένα από τα βασικά εργαλεία υλοποίησης των στόχων που σκιαγραφήθηκαν. Για να διασφαλίσουμε ότι η συμφωνία θα υλοποιηθεί κανονικά, αμφότερα τα μέρη πρέπει να συμμορφωθούν προς τους όρους χωρίς εξαίρεση και να εκπληρώσουν τις δεσμεύσεις που έχουν αναληφθεί, λαμβάνοντας υπόψη την προστασία των ανθρωπίνων δικαιωμάτων και τις αρχές της δημοκρατίας και του κράτους δικαίου. Πιστεύω ότι η διάσκεψη κορυφής θα άρει τα εμπόδια όσον αφορά την ένταξη της Ρωσίας στον ΠΟΕ. " πλήρης ένταξη της Ρωσίας στον ΠΟΕ αποτελεί σημαντικό βήμα, που θα διαμορφώσει ένα πρόσφορο επιχειρηματικό περιβάλλον για τους επιχειρηματίες αμφοτέρων των μερών και θα διευκολύνει και θα ελευθερώσει το εμπόριο στην παγκόσμια οικονομία. Εφιστάται η προσοχή στο ότι είναι πολύ σημαντικό να αντιμετωπιστούν τα ζητήματα που άπτονται της ελευθέρωσης του καθεστώτος χορήγησης θεωρήσεων διαβατηρίου, μέσω της σταδιακής καθιέρωσης απαλλαγής από την υποχρέωση θεώρησης των διαβατηρίων στα ταξίδια μεταξύ ΕΕ και Ρωσίας. " ενέργεια και η πυρηνική ασφάλεια είναι άλλη μία βάση για ισχυρή και σταθερή συνεργασία. " παροχή φυσικών πόρων δεν μπορεί να χρησιμοποιηθεί ως πολιτικό εργαλείο. Επιπλέον, για να αποφευχθεί μια πυρηνική καταστροφή, πρέπει να τεθούν οριστικά εκτός λειτουργίας κατεπειγόντως οι αντιδραστήρες τύπου Τσερνομπίλ και πρέπει να συναφθεί μια διμερής συμφωνία για τη συμμόρφωση προς τις ύψιστες προδιαγραφές ασφαλείας.
<SPEAKER ID="182" NAME="Maria do Céu Patrão Neves" LANGUAGE="PT">
Ψήφισα υπέρ αυτού του ψηφίσματος και θα ήθελα να τονίσω ότι η Ρωσία θα αποτελεί πάντοτε σημαντικό εταίρο της Ευρωπαϊκής Ένωσης. Κατά συνέπεια, είναι ανάγκη να καθιερωθεί μια στρατηγική συνεργασία, με συνταύτιση όχι μόνο στα οικονομικά και εμπορικά συμφέροντα, αλλά και στον στόχο της στενής συνεργασίας στην Ευρώπη και διεθνώς. Ελπίζω ότι αυτή η συνεργασία θα αναπτυχθεί σύμφωνα με τις αρχές του σεβασμού, της εμπιστοσύνης και της αλληλεγγύης.
<SPEAKER ID="182" NAME="Paulo Rangel" LANGUAGE="PT">
" Ευρώπη περιλαμβάνει έναν αριθμό κρατών που προέρχονται από την ίδια μήτρα και αυτό θα πρέπει να λαμβάνεται υπόψη όταν εξετάζονται οι σχέσεις μεταξύ ΕΕ και Ρωσίας. Αυτές οι σχέσεις μεταξύ της πλέον σημαντικής ευρωπαϊκής πολιτικής ένωσης και του μεγαλύτερου ευρωπαϊκού κράτους καρκινοβατούν. Εν ολίγοις, η Ρωσία αποτελεί απαραίτητο εταίρο για την Ένωση, όχι μόνο από οικονομική αλλά και από πολιτική άποψη. Συνεπώς, η Ένωση πρέπει να ενισχύσει τους δεσμούς που την συνέχουν με τον πλέον ισχυρό γείτονά της ενθαρρύνοντας τη διευκόλυνση του εμπορίου μεταξύ των δύο κρατών (πράγμα που με τη σειρά του οδηγεί σε πολιτική σύγκλιση) και ενισχύοντας την επιβεβαίωση των εγγενών τους αξιών.
<SPEAKER ID="183" NAME="Crescenzio Rivellini" LANGUAGE="IT">
" Ρωσία μοιράζεται με την Ευρωπαϊκή Ένωση την ευθύνη για τη διατήρηση της παγκόσμιας σταθερότητας. " ενισχυμένη συνεργασία και οι σχέσεις καλής γειτονίας μεταξύ της Ευρωπαϊκής Ένωσης και της Ρωσίας είναι μείζονος σημασίας για τη σταθερότητα, την ασφάλεια και την ευημερία της Ευρώπης και πέραν αυτής. Πολλές προκλήσεις σε διεθνές επίπεδο, ιδιαίτερα όσον αφορά τη Μέση Ανατολή, τη Λιβύη, το Ιράν, την τρομοκρατία, την ενεργειακή ασφάλεια, την κλιματική αλλαγή και τις χρηματοπιστωτικές κρίσεις, δεν μπορούν να αντιμετωπιστούν αποτελεσματικά χωρίς υπεύθυνες και συνεργατικές σχέσεις με τη Ρωσία. Σημειώνω ότι εξακολουθεί να υπάρχει προβληματισμός σε σχέση με τον σεβασμό και την προστασία από πλευράς Ρωσίας των ανθρώπινων και θεμελιωδών δικαιωμάτων, του κράτους δικαίου, της ανεξαρτησίας της δικαστικής εξουσίας, του πολιτικού ελέγχου των ΜΜΕ, σε σχέση με τα κατασταλτικά μέτρα που λαμβάνονται σε βάρος δημοσιογράφων και εκπροσώπων της αντιπολίτευσης, και σε σχέση με τις αδιάβλητες εκλογές. Συνεπώς, ενθαρρύνω τους ρώσους ομολόγους μας να ασχοληθούν με αυτά τα ζητήματα με ανοικτό και εποικοδομητικό πνεύμα.
<SPEAKER ID="183" NAME="Raül Romeva i Rueda" AFFILIATION="Verts/ALE">
γραπτώς. - (EN) Το ΕΚ: εκφράζει τη λύπη του που, σε αντίθεση με τις υποχρεώσεις της Ρωσίας ως μέλους του Συμβουλίου της Ευρώπης να σέβεται την ελευθερία του συνέρχεσθαι, οι ειρηνικές συγκεντρώσεις πολιτών εξακολουθούν να απαγορεύονται και να διαλύονται με βίαιο τρόπο, περιλαμβανομένης της παρέλασης ομοφυλόφιλης υπερηφάνειας στη Μόσχα για έκτη συνεχή χρονιά, αγνοώντας τελεσίδικη απόφαση που εξέδωσε τον Απρίλιο του 2011 το Ευρωπαϊκό Δικαστήριο Ανθρωπίνων Δικαιωμάτων· αναμένει οι αντιπροσωπείες και οι διπλωμάτες της ΕΕ να εφαρμόσουν με ενεργό τρόπο την Εργαλειοθήκη για την προώθηση και προστασία της απόλαυσης όλων των δικαιωμάτων του ανθρώπου από τα ΛΟΑΔ άτομα στο μέλλον.
<SPEAKER ID="183" NAME="Νικόλαος Σαλαβράκος" AFFILIATION="EFD">
γραπτώς. - " Ρωσία είναι γείτονας και σημαντικός εταίρος. Ο διάλογος μεταξύ Ρωσίας και ΕΕ θα πρέπει να διευρυνθεί σε όλους τους τομείς και να προχωρήσουμε προς μια στρατηγική εταιρική σχέση για το κοινό μας μέλλον. Θεωρώ ότι με τη Ρωσία έχουμε κοινά συμφέροντα που θα πρέπει να αξιοποιήσουμε εποικοδομητικά και να καταλήξουμε σε συγκεκριμένες συμφωνίες για το εμπόριο, την ενέργεια προς την κατεύθυνση μιας διαφανούς και αξιόπιστης ενεργειακή πολιτικής καθώς και για τη διευκόλυνση της διακίνησης ανθρώπων μεταξύ Ρωσίας και ΕΕ μέσω της διευκόλυνσης παροχής αδειών visa. Θέματα όπως η μείωση της διαφθοράς και η εδραίωση ενός κράτους δικαίου στη Ρωσία σύμφωνα με τους διεθνείς κανόνες, θα βοηθούσαν στην καλλιέργεια πιο ισχυρών εμπορικών και πολιτικών σχέσεων και αναμένουμε εξελίξεις σε αυτούς τους τομείς. Θέλουμε να ελπίζουμε ότι και η Ρωσία θα συμπεριφερθεί σαν σύγχρονη δημοκρατική χώρα.
<SPEAKER ID="184" NAME="Horst Schnellhardt" LANGUAGE="DE">
Στην ψηφοφορία κατά τμήματα στην παράγραφο 17 αυτού του ψηφίσματος, ψήφισα κατά του δεύτερου μέρους. Πιστεύω ότι δεν είναι πρέπον να εστιαζόμαστε σε μεμονωμένες μειονεκτούσες ομάδες στην κοινωνία, όπως γίνεται σε αυτήν την παράγραφο. Άλλες ομάδες, όπως εκείνες που έχουν διαφορετικές πολιτικές απόψεις, υφίστανται παραβίαση των ανθρώπινων δικαιωμάτων τους και αυτό δεν πρέπει να το ανεχόμαστε. Το πρώτο μέρος της παραγράφου σημαίνει κατ' εμέ ότι μπορούν να προστατεύονται τα δικαιώματα των λεσβιών, των ομοφυλόφιλων, των αμφιφυλόφιλων και των διεμφυλικών ατόμων χωρίς να παραβλέπουμε άλλες ομάδες, προκειμένου να διασφαλίζεται ισότιμη μεταχείριση.
<SPEAKER ID="184" NAME="Zbigniew Ziobro" LANGUAGE="PL">
Προσυπογράφω τις αρχές του ψηφίσματος σχετικά με τη διάσκεψη κορυφής ΕΕ-Ρωσίας. Θα πρέπει να μιλήσουμε για τα ζητήματα των ανεπίλυτων συγκρούσεων στη Μολδαβία, τη Γεωργία και το Ναγκόρνο Καραμπάχ. " ρωσική δραστηριότητα σε αυτές τις περιοχές καθιστά αδύνατη τη σταθεροποίηση της κατάστασης και μια ειρηνική επίλυση των διαφορών. Ένα άλλο πολύ σημαντικό ζήτημα είναι το θέμα των ενεργειακών πόρων και τα κόστη που θα επωμιστούν τα κράτη μέλη της ΕΕ όταν θα πληρώνουν τη Ρωσία γι' αυτούς. Απαιτείται επειγόντως επίλυση του ζητήματος της απαγόρευσης των εισαγωγών λαχανικών από την ΕΕ στη ρωσική αγορά. Τη θερινή περίοδο είναι κολοσσιαίες οι οικονομικές της συνέπειες για τους παραγωγούς.
<P>
Ωστόσο, δεν συμφωνώ με την παράγραφο 17 του ψηφίσματος, που επιτίθεται στη Ρωσία επειδή δεν παρέχει στους ομοφυλόφιλους και στις λεσβίες το δικαίωμα να παντρεύονται ή να υιοθετούν παιδιά, ούτε συμφωνώ με την καταδίκη της Ρωσίας επειδή εμποδίζει την παρέλαση ομοφυλόφιλης υπερηφάνειας. " χορήγηση τέτοιων δικαιωμάτων πρέπει να αποτελεί κυρίαρχο θέμα για κάθε χώρα. Τρόποι ζωής, παραδόσεις και πρότυπα που είναι κοινωνικώς αποδεκτά σε μερικά κράτη μέλη της ΕΕ είναι ξένα στη Ρωσία. Συνεπώς, η Ευρωπαϊκή Ένωση, που σέβεται τις πολιτιστικές παραδόσεις των Ρώσων, δεν πρέπει να ασκήσει πίεση στη Μόσχα για το θέμα αυτό και θα πρέπει να αφήσει στην εθνική νομοθεσία την ευθύνη για τα ζητήματα των δικαιωμάτων των σεξουαλικών μειονοτήτων να παντρεύονται και να υιοθετούν παιδιά.
<SPEAKER ID="185" NAME="Sophie Auconie" LANGUAGE="FR">
Τα τελευταία χρόνια, το Ευρωπαϊκό Κοινοβούλιο έλαβε περισσότερες από 400 αναφορές που αφορούσαν παραπλανητικές πρακτικές ορισμένων εταιρειών έκδοσης καταλόγων επιχειρήσεων. Αυτές οι αναφορές εστάλησαν από ανεξάρτητους εμπόρους, εθελοντικές οργανώσεις και οικογενειακές επιχειρήσεις που έπεσαν θύματα παραπλανητικών καταλόγων επιχειρήσεων. Καθώς η τρέχουσα οδηγία για τις παραπλανητικές πρακτικές αποδείχτηκε ανεπαρκής, ψήφισα υπέρ αυτού του ψηφίσματος που καλεί την Ευρωπαϊκή Επιτροπή να επιταχύνει την αναθεώρηση αυτής της οδηγίας, ούτως ώστε να μην μπορούν να συνεχιστούν πλέον τέτοιες παραπλανητικές πρακτικές.
<SPEAKER ID="185" NAME="Liam Aylward" LANGUAGE="GA">
Αυτή δεν είναι η πρώτη φορά που το Ευρωπαϊκό Κοινοβούλιο συζητά το ζήτημα των παραπλανητικών καταλόγων επιχειρήσεων και το πρόβλημα των καταλόγων έχει τεθεί συχνά σε επίπεδο Επιτροπής και κρατών μελών. Έχω μιλήσει συχνά για το θέμα στο Κοινοβούλιο και πρόσφατα επικοινώνησα με την Επιτροπή για να συζητήσω όλες τις καταγγελίες που προέρχονται από τη δική μου εκλογική περιφέρεια αναφορικά με τους μηχανισμούς εξαπάτησης μέσω ηλεκτρονικών καταλόγων επιχειρήσεων που έχουν έδρα σε άλλες χώρες. Τα άτομα πίσω από τον μηχανισμό εξαπάτησης διατείνονται ότι είναι οι πραγματικοί εκδότες καταλόγων επιχειρήσεων και κατόπιν χρεώνουν τις επιχειρήσεις - που δεν επιδίωξαν εξαρχής την υπηρεσία ή δεν αντιλήφθηκαν ότι θα υπήρχε χρέωση.
<P>
Παρόλο που ισχύει η οδηγία 2006/114/ΕΚ, δεν γίνονται αρκετά από την Επιτροπή ή τα κράτη μέλη για να παρασχεθεί βοήθεια στις επιχειρήσεις που πέφτουν θύματα των μηχανισμών εξαπάτησης ή για να εξαλειφθεί πλήρως ο μηχανισμός εξαπάτησης. Στηρίζω το ψήφισμα του Κοινοβουλίου, το οποίο εφιστά την προσοχή σε αυτό το ζήτημα, ζητώ δε και πάλι από την Επιτροπή να αναλάβει άμεσα μέτρα για την εξάλειψη αυτής της παραπλανητικής και καταστροφικής πρακτικής. " ΕΕ πρέπει να προστατεύσει τους ανθρώπους και τις επιχειρήσεις της Ένωσης από αυτόν τον μηχανισμό εξαπάτησης, που πλέον αποτελεί υπερβολικά διαδεδομένη πρακτική.
<SPEAKER ID="185" NAME="Zigmantas Balčytis" AFFILIATION="S&amp;D">
γραπτώς. - (LT) Ψήφισα υπέρ αυτού του ψηφίσματος. Το Ευρωπαϊκό Κοινοβούλιο έλαβε περισσότερες από 400 αναφορές όσον αφορά τις διαδεδομένες παραπλανητικές πρακτικές εταιρειών έκδοσης καταλόγων επιχειρήσεων, οι οποίες έχουν σοβαρό οικονομικό αντίκτυπο σε χιλιάδες επιχειρήσεις, κατά κύριο λόγο μικρές, στην Ευρωπαϊκή Ένωση. Οι εν λόγω πρακτικές κατά κανόνα συνίστανται στο να δελεάζουν επιχειρήσεις, καθώς και κερδοσκοπικές ή μη κερδοσκοπικές οντότητες, να καταχωρηθούν δωρεάν σε κατάλογο επιχειρήσεων, παρόλο που οι υπογράψαντες ανακαλύπτουν αργότερα ότι υπέγραψαν σύμβαση επί πληρωμή. Καθώς οι εταιρείες έκδοσης καταλόγων επιχειρήσεων συχνά έχουν την έδρα τους σε κράτος μέλος της ΕΕ διαφορετικό από εκείνο των θυμάτων τους, τα τελευταία δυσκολεύονται να αναζητήσουν προστασία ή/και επανόρθωση από τις εθνικές αρχές. Παρόλο που η Ευρωπαϊκή Επιτροπή δεν μπορεί να ζητήσει από ένα άτομο ή μια εταιρεία να εφαρμόσουν τις διατάξεις της οδηγίας για την παραπλανητική και συγκριτική διαφήμιση, ως θεματοφύλακας των Συνθηκών, πρέπει να διασφαλίσει την ορθή εφαρμογή της οδηγίας στα κράτη μέλη. Επικροτώ την έκκληση να αναλάβει η Επιτροπή δράση, ελέγχοντας τη μεταφορά των διατάξεων της οδηγίας στο εθνικό δίκαιο των κρατών μελών και την ορθή εφαρμογή τους, καθώς και να λάβει επανορθωτικά μέτρα, όπου απαιτείται, για να σταματήσουν αυτές οι παραπλανητικές δραστηριότητες.
<SPEAKER ID="185" NAME="Izaskun Bilbao Barandica" LANGUAGE="ES">
Υποστήριξα αυτήν την πρωτοβουλία, καθώς η Επιτροπή πρέπει να διασφαλίσει ότι τα κράτη μέλη συμμορφώνονται προς την οδηγία 2006/114/EΚ σχετικά με την παραπλανητική και συγκριτική διαφήμιση, η οποία ισχύει στις συναλλαγές μεταξύ επιχειρήσεων. Ωστόσο, είτε η οδηγία είναι ανεπαρκής είτε δεν έχει γίνει ορθή εφαρμογή της από τα κράτη μέλη. Συνεπώς, η Επιτροπή πρέπει αμέσως να αναθεωρήσει και να βελτιώσει τις οδηγίες προκειμένου να αποφευχθούν αυτές οι πρακτικές.
<SPEAKER ID="185" NAME="Mara Bizzotto" LANGUAGE="IT">
" ψήφος μου υπέρ αυτού του ψηφίσματος σχετικά με τις παραπλανητικές πρακτικές των εταιρειών έκδοσης καταλόγων επιχειρήσεων αντιπροσωπεύει μια νέα φάση στη μακροχρόνια εκστρατεία που διεξάγει η Λίγκα του Βορρά για την προάσπιση των επιχειρηματιών μας. Το ψήφισμα καταγγέλλει τον υπερβολικά υψηλό αριθμό κρουσμάτων απάτης που σημειώνονται σε βάρος χιλιάδων μικρών επιχειρήσεων σε ολόκληρη την Ευρωπαϊκή Ένωση, επισημαίνει δε την πλημμελή μεταφορά από τα κράτη μέλη της οδηγίας του 2006 σχετικά με την παραπλανητική διαφήμιση. Με την ψήφο μου, υποστηρίζω απόλυτα την έκκληση που απευθύνει το ψήφισμα στην Επιτροπή, ούτως ώστε η τελευταία να ανταποκριθεί στις ευθύνες της και στο καθήκον της να ελέγχει διεξοδικά τις δράσεις κάθε κράτους μέλους και να βελτιώσει την υφιστάμενη νομοθεσία που διέπει την προστασία των επιχειρήσεων.
<SPEAKER ID="186" NAME="Jan Březina" AFFILIATION="PPE">
γραπτώς. - (CS) Περισσότερες από 400 αναφορές που υποβλήθηκαν στο Ευρωπαϊκό Κοινοβούλιο εφιστούν την προσοχή στις εκτεταμένες παραπλανητικές εμπορικές πρακτικές τις οποίες εφαρμόζουν ορισμένες "εταιρείες έκδοσης καταλόγων επιχειρήσεων" και οι οποίες συνίστανται στο να πείθουν επιχειρήσεις, καθώς και μη κερδοσκοπικές οντότητες, να καταχωρούνται δωρεάν σε κατάλογο, για να ανακαλύψουν κατόπιν ότι έχουν υπογράψει σύμβαση επί πληρωμή. Ωστόσο, οι εταιρείες έκδοσης καταλόγων επιχειρήσεων έχουν συχνά την έδρα τους σε κράτος μέλος διαφορετικό από εκείνο στο οποίο εδρεύουν τα θύματά τους, πράγμα που δυσκολεύει τα τελευταία να αναζητήσουν προστασία ή επανόρθωση από τις εθνικές αρχές.
<P>
Δυστυχώς, η οδηγία 2006/114/ΕΚ σχετικά με την παραπλανητική και συγκριτική διαφήμιση, που εφαρμόζεται στις συναλλαγές μεταξύ επιχειρήσεων, δεν παρέχει επαρκή προστασία ή εφαρμόζεται ανεπαρκώς από τα κράτη μέλη. Εφόσον η Επιτροπή υποχρεούται να διασφαλίσει την ορθή εφαρμογή αυτής της οδηγίας από τα κράτη μέλη, θα πρέπει να προβεί σε απολογισμό της κατάστασης και, όπου είναι αναγκαίο, να λάβει ενδεδειγμένα επανορθωτικά μέτρα. Ιδιαίτερα, έχει χρέος και ευθύνη να σταματήσει τις παραπλανητικές εμπορικές πρακτικές που χρησιμοποιούν οι "εταιρείες έκδοσης καταλόγων επιχειρήσεων". " σύνταξη ενός είδους μαύρης λίστας παραπλανητικών πρακτικών που ακολουθούν αυτές οι εταιρείες θα μπορούσε να βοηθήσει ως έναν βαθμό εν προκειμένω.
<SPEAKER ID="187" NAME="John Bufton" AFFILIATION="EFD">
γραπτώς. - (EN) Ψήφισα κατά της πρότασης ψηφίσματος σχετικά με τους παραπλανητικούς καταλόγους επιχειρήσεων, καθώς το "νωμένο Βασίλειο εφαρμόζει τους δικούς του κανονισμούς για το παραπλανητικό μάρκετινγκ μέσω του Γραφείου για το Δίκαιο Εμπόριο (Office of Fair Trading), το οποίο ελέγχει τη ρύθμιση του ανοικτού και θεμιτού εμπορίου και τις συμβάσεις εντός του "νωμένου Βασιλείου. Αυτές οι ρυθμίσεις, όμως, δεν καλύπτουν τις παραπλανητικές συμβάσεις σε άλλα κράτη μέλη. Ωστόσο, η ομογενοποίηση του δικαίου της ΕΕ στο εν λόγω ζήτημα θα υπονόμευε τη βρετανική αρμοδιότητα στο πεδίο αυτό και θα άνοιγε επίσης περαιτέρω διαύλους για τις επιχειρήσεις της ΕΕ ώστε να εκμεταλλευτούν τη βρετανική αγορά, καθώς θα μπορούν να παρακάμπτουν το δίκαιο της ΕΕ. Στο "νωμένο Βασίλειο, τα Εμπορικά Επιμελητήρια και η Υπηρεσία Εμπορίου και Επενδύσεων του "νωμένου Βασιλείου παρέχουν πρόσβαση σε ασφαλείς καταλόγους επιχειρήσεων και ευκαιρίες δικτύωσης μέσω προγραμμάτων όπως είναι το "Overseas Market Introduction Service", το "Passport to Export", ακόμη και το Ευρωπαϊκό Δίκτυο Επιχειρήσεων. Είναι πρωταρχικής σημασίας να αναδειχθούν αυτοί οι κατάλογοι στην αγορά του "νωμένου Βασιλείου και να μην τεθούν στο περιθώριο για να επιτραπεί στις εταιρείες της ΕΕ να πλημμυρίσουν τη βρετανική αγορά υπό την αιγίδα της εμπορικής νομοθεσίας της ΕΕ.
<SPEAKER ID="187" NAME="Maria Da Graça Carvalho" LANGUAGE="PT">
Οι παραπλανητικές εμπορικές πρακτικές που χρησιμοποιούν εκδότες καταλόγων επιχειρήσεων κατά κύριο λόγο πλήττουν τις μικρές επιχειρήσεις και, επομένως, έχουν ουσιαστικές αρνητικές συνέπειες για τη βιωσιμότητα και την ανάπτυξη της οικονομίας. Κατά συνέπεια και λαμβάνοντας υπόψη ότι το πρόβλημα παραμένει σταθερά σε ολόκληρη την ΕΕ, επικροτώ το σχέδιο ψηφίσματος που προτείνει την αντιμετώπιση τέτοιων δραστηριοτήτων.
<SPEAKER ID="187" NAME="Proinsias De Rossa" AFFILIATION="S&amp;D">
γραπτώς. - (EN) Οι βουλευτές του ΕΚ έχουν λάβει περισσότερες από 400 αναφορές που αφορούν τις διαδεδομένες παραπλανητικές πρακτικές εταιρειών έκδοσης καταλόγων επιχειρήσεων, οι οποίες πλήττουν χιλιάδες, κατά κύριο λόγο μικρές επιχειρήσεις. Οι εν λόγω παραπλανητικές επιχειρηματικές πρακτικές συνίστανται κατά βάση στο να δελεάζουν επιχειρήσεις, καθώς και κερδοσκοπικές και μη κερδοσκοπικές οντότητες, να καταχωρούνται δωρεάν σε κατάλογο επιχειρήσεων, για να ανακαλύψουν οι υπογράψαντες αργότερα ότι υπέγραψαν σύμβαση επί πληρωμή. Μάλιστα, οι εταιρείες έκδοσης καταλόγων επιχειρήσεων συχνά έχουν την έδρα τους σε άλλο κράτος μέλος της ΕΕ, πράγμα που δυσκολεύει τα θύματα να αναζητήσουν προστασία ή επανόρθωση από τις εθνικές αρχές.
<P>
Υποστηρίζω αυτό το ψήφισμα. " οδηγία για την παραπλανητική και συγκριτική διαφήμιση (2006/114/ΕΚ), η οποία ισχύει στις συναλλαγές μεταξύ επιχειρήσεων, δεν παρέχει επαρκώς αποτελεσματική προστασία και επίσης εφαρμόζεται ανεπαρκώς από τα κράτη μέλη. Το ψήφισμα παροτρύνει την Επιτροπή να ελέγξει την ορθή μεταφορά, εφαρμογή και εθνική επιβολή της οδηγίας από τα κράτη μέλη και να επιταχύνει τις ενέργειές της σε σχέση με την αναθεώρηση και τη βελτίωση της οδηγίας και άλλων σχετικών νομοθετημάτων, ούτως ώστε να τεθεί το συντομότερο δυνατόν τέλος στις παραπλανητικές πρακτικές εταιρειών έκδοσης καταλόγων επιχειρήσεων, ιδίως με τη θέσπιση "μαύρου" καταλόγου των παραπλανητικών πρακτικών των καταλόγων επιχειρήσεων.
<SPEAKER ID="187" NAME="Diogo Feio" LANGUAGE="PT">
" παραπλανητική διαφήμιση και οι αθέμιτες εμπορικές πρακτικές υπονομεύουν την εμπιστοσύνη των καταναλωτών και, συνεπώς, λειτουργούν σε βάρος της εσωτερικής αγοράς. Επομένως, είναι ζωτικής σημασίας η ευρωπαϊκή νομοθεσία να προστατεύει τους καταναλωτές και τις επιχειρήσεις από πρακτικές αυτού του είδους. Όσον αφορά τις παραπλανητικές πρακτικές των επιχειρηματικών καταλόγων, που είναι ευρέως διαδεδομένες και έχουν ολέθριες συνέπειες για τις επιχειρήσεις, θεωρώ καλό σημάδι το ότι η σχετική νομοθεσία επανεξετάζεται, ούτως ώστε να τεθεί τέλος στις παραπλανητικές πρακτικές που χρησιμοποιούν οι εκδότες καταλόγων επιχειρήσεων, συγκεκριμένα με τη θέσπιση "μαύρου" καταλόγου των παραπλανητικών πρακτικών των καταλόγων επιχειρήσεων.
<SPEAKER ID="187" NAME="José Manuel Fernandes" LANGUAGE="PT">
" παρούσα πρόταση ψηφίσματος αναλύει τη διαγωγή ορισμένων εταιρειών έκδοσης καταλόγων επιχειρήσεων, που συμπεριφέρονται με απαράδεκτο τρόπο όταν εξαπατούν χιλιάδες πολίτες και εταιρείες στην Ευρωπαϊκή Ένωση. Δυστυχώς, η οδηγία 2006/114/ΕΚ σχετικά με την παραπλανητική και συγκριτική διαφήμιση όχι μόνο δεν εξασφαλίζει τα επιδιωκόμενα αποτελέσματα, αλλά τα θύματα είναι κυρίως οι ηλικιωμένοι, οι μικρομεσαίες επιχειρήσεις, ακόμη και φιλανθρωπικές οργανώσεις.
<P>
Έχουμε να κάνουμε με εταιρείες που είναι πολύ επιθετικές στις τακτικές τους, πραγματικά ανενδοίαστα αρπακτικά, η δραστηριότητα των οποίων πρέπει να σταματήσει κατεπειγόντως. Εφόσον αυτές οι πρακτικές λαμβάνουν χώρα σε διασυνοριακό επίπεδο, είναι πολύ δύσκολη η προσαγωγή των ιθυνόντων στη δικαιοσύνη. Επιπλέον, δεν υπάρχει καμία μαύρη λίστα με αυτές τις εταιρίες που χρησιμοποιούν αθέμιτα μέσα, η οποία θα συνέβαλε στην αποτροπή των πρακτικών τους, οπότε αυτές συνεχίζουν εν γνώσει των εθνικών αρχών.
<P>
" ευρωπαϊκή νομοθεσία πρέπει να προστατεύει τους ευρωπαίους πολίτες. Δεν πρέπει να επιτρέψουμε σε αυτές τις εταιρείες να μετακινούνται ατιμώρητα από το ένα κράτος μέλος στο άλλο, ακόμη και εκτός της επικράτειας της ΕΕ, εκμεταλλευόμενες την αρχή της ελεύθερης κυκλοφορίας των προσώπων και των εμπορευμάτων σε όλο τον χώρο Σένγκεν. Εκείνο που εξετάζουμε είναι μια πολύ επίκαιρη πρόταση, που αξίζει να την υποστηρίξω απόλυτα. Τα θύματα αναμένουν πρακτικά αποτελέσματα, και ελπίζω ότι η Επιτροπή θα λάβει τα αναγκαία μέτρα για να δώσει τέλος σε αυτήν την κατάσταση.
<SPEAKER ID="187" NAME="Ilda Figueiredo" LANGUAGE="PT">
Όπως αναφέρεται στο ψήφισμα, το Ευρωπαϊκό Κοινοβούλιο έλαβε περισσότερες από 400 αναφορές για το θέμα των εκτεταμένων παραπλανητικών εμπορικών πρακτικών από εκδότες καταλόγων επιχειρήσεων, που πλήττουν χιλιάδες επιχειρήσεις, και κυρίως τις μικρές. Αυτές οι πρακτικές έχουν σοβαρό συνολικό οικονομικό αντίκτυπο.
<P>
Συνολικά, οι εν λόγω παραπλανητικές εμπορικές πρακτικές συνίστανται στο να καλούν εταιρείες, κερδοσκοπικές και μη κερδοσκοπικές οντότητες να καταχωρούνται δωρεάν σε έναν κατάλογο επιχειρήσεων. Εκείνοι που καταχωρούνται ανακαλύπτουν μόνο εκ των υστέρων ότι έχουν βάλει τα ονόματά τους σε μια σύμβαση η οποία συνεπάγεται χρέωση. Επιπλέον, οι εκδότες των καταλόγων επιχειρήσεων έχουν συχνά την έδρα τους σε διαφορετικό κράτος μέλος από εκείνο των θυμάτων τους, πράγμα που δυσκολεύει τα θύματα να προσφύγουν στις εθνικές αρχές για προστασία ή/και δικαίωση.
<P>
" Επιτροπή Αναφορών εκφράζει τη λύπη της για το ότι η οδηγία 2006/114/ΕΚ σχετικά με την παραπλανητική και συγκριτική διαφήμιση, που ισχύει στις συναλλαγές μεταξύ επιχειρήσεων, φαίνεται να μην παρέχει επαρκώς αποτελεσματικά αντίμετρα ή να μην εφαρμόζεται επαρκώς από τα κράτη μέλη.
<P>
Στο ψήφισμα που εγκρίθηκε τώρα, το Ευρωπαϊκό Κοινοβούλιο καλεί την Ευρωπαϊκή Επιτροπή να αναλύσει το πρόβλημα και να επεξεργαστεί μια λύση, αίτημα το οποίο εξασφάλισε την υποστήριξή μας.
<SPEAKER ID="187" NAME="Monika Flašíková Beňová" LANGUAGE="SK">
Αυτές οι εταιρείες έκδοσης καταλόγων επιχειρήσεων σαφώς και δεν αρκούνται στο να εξαπατούν και να παραπλανούν. Είναι επίσης αθέμιτες, διότι οποιοσδήποτε δελεάζει μεμονωμένους εμπόρους και εταιρείες στον κατάλογό του με αποκλειστικό σκοπό το δικό του όφελος και κέρδος σαφώς και ακολουθεί καταχρηστική πρακτική. Αυτές οι πρακτικές εταιρειών έκδοσης καταλόγων κινούνται επίσης σαφώς εκτός νομιμότητας, σύμφωνα με την οδηγία για την παραπλανητική και συγκριτική διαφήμιση. Ωστόσο, δεν πιστεύω ότι χρειάζεται να δημιουργήσουμε νέα νομοθεσία. Πρέπει να προσπαθήσουμε να εφαρμόσουμε τον νόμο όσο πιο γρήγορα και αποτελεσματικά γίνεται και να δημιουργήσουμε τους όρους, ώστε οι συχνά μικρές οικογενειακές επιχειρήσεις να ξέρουν με ποιον τρόπο μπορούν να έχουν αποτελεσματική νομική υπεράσπιση.
<SPEAKER ID="187" NAME="Pat the Cope Gallagher" LANGUAGE="GA">
Αντιλαμβάνομαι ότι το Ευρωπαϊκό Κοινοβούλιο έχει λάβει περισσότερες από 400 αναφορές που αφορούν καταχρηστικές πρακτικές καταλόγων επιχειρήσεων. Εκείνο που συμβαίνει συχνά είναι ότι μια επιχείρηση εγγράφεται σε κατάλογο για να καταχωρηθεί το όνομα της επιχείρησης σε αυτόν, πιστεύοντας ότι δεν υπάρχει καμία χρέωση. Μόνο αργότερα μαθαίνει η επιχείρηση ότι πρέπει να καταβάλει αμοιβή. Υποστηρίζω απόλυτα αυτό το ψήφισμα, που καλεί την Ευρωπαϊκή Επιτροπή να εφαρμόσει ορθά την οδηγία για την παραπλανητική και συγκριτική διαφήμιση.
<SPEAKER ID="187" NAME="Louis Grech" AFFILIATION="S&amp;D">
γραπτώς. - (EN) " ορθή εφαρμογή και επιβολή της οδηγίας για την παραπλανητική και συγκριτική διαφήμιση είναι ουσιαστική για την προστασία των μικρών και ευάλωτων οργανώσεων και επιχειρήσεων απέναντι σε αθέμιτες, παραπλανητικές ή επιθετικές πρακτικές μάρκετινγκ. Παρόλο που η οδηγία καλύπτει την παραπλανητική διαφήμιση μεταξύ επιχειρήσεων, ο ευρύτερος στόχος της είναι η προστασία των συμφερόντων των καταναλωτών, η διαφύλαξη της ομαλής λειτουργίας της ενιαίας αγοράς και η αισθητή βελτίωση της ζωής των πολιτών. Έχω διαπιστώσει κάποια βελτίωση, εξακολουθώ όμως να πιστεύω ότι μένουν ακόμη πολλά να γίνουν για να σταματήσουν αυτές οι αθέμιτες παραπλανητικές πρακτικές. Οι επιχειρήσεις στην Ευρώπη εξακολουθούν να πέφτουν θύματα παράνομης και καταχρηστικής συμπεριφοράς, που οδηγεί σε σοβαρές οικονομικές απώλειες κυρίως των μικρών επιχειρήσεων και των νεοσύστατων επιχειρήσεων. Εξαιτίας της πλημμελούς μεταφοράς της οδηγίας, φοβούμαι ότι εξακολουθεί να υπάρχει μικρή συνοχή μεταξύ των κρατών μελών σε ό,τι αφορά τον τρόπο με τον οποίο ρυθμίζονται αυτές οι αθέμιτες πρακτικές. Αν δεν βελτιωθεί η κατάσταση, απαιτούνται περαιτέρω μέτρα. Είναι αναγκαία η στενότερη συνεργασία και ο συντονισμός μεταξύ της Επιτροπής και των κρατών μελών, προκειμένου να υπάρξει καλύτερη εφαρμογή και επιβολή της οδηγίας. Είναι επίσης αναγκαία η καλύτερη διάχυση της πληροφορίας και η καλύτερη εκπαίδευση, ιδιαίτερα των μικρών επιχειρήσεων και των δημοσίων υπαλλήλων. Απαιτούνται ευέλικτοι κανόνες για κυρώσεις, μηχανισμοί για καταγγελίες και αποζημιώσεις, προκειμένου να προσαρμοστούμε στις μεταλλασσόμενες συνθήκες της αγοράς και στις νέες πρακτικές της αγοράς.
<SPEAKER ID="187" NAME="Małgorzata Handzlik" LANGUAGE="PL">
Με την έγκριση του σημερινού ψηφίσματος το Ευρωπαϊκό Κοινοβούλιο ζήτησε για μία ακόμη φορά την προστασία των μικρομεσαίων επιχειρήσεων. Λαμβάνουν ολοένα και ευρύτερη έκταση πρακτικές όπου προσφέρεται σε επιχείρηση καταχώρηση σε εταιρεία καταλόγου, ενώ δίνεται η εσφαλμένη εντύπωση ότι πρόκειται για δωρεάν υπηρεσία. Δυστυχώς, όταν αποκαλύπτονται τα γεγονότα, αποδεικνύεται ότι στην πραγματικότητα η επιχείρηση ανέλαβε να καταβάλει ένα σταθερό ποσό για ορισμένη χρονική περίοδο. " πρακτική αυτού του είδους αποτέλεσε αντικείμενο καταγγελιών από πλευράς επιχειρήσεων προς το Ευρωπαϊκό Κοινοβούλιο. Αυτός είναι ο λόγος για τον οποίο θέλουμε επίσης η Ευρωπαϊκή Επιτροπή να ελέγξει με ποιον τρόπο τα κράτη μέλη εφάρμοσαν τις διατάξεις της οδηγίας 2006/114/ΕΚ σχετικά με την παραπλανητική και συγκριτική διαφήμιση. Το Ευρωπαϊκό Κοινοβούλιο ζητεί επίσης να συμπεριληφθεί το ζήτημα των παραπλανητικών καταλόγων επιχειρήσεων σε μια αναθεώρηση αυτής της οδηγίας. Στο ψήφισμα που εγκρίθηκε σήμερα επανερχόμαστε επίσης σε μια πρόταση που είχε ήδη γίνει στο ψήφισμα που ενέκρινε το Κοινοβούλιο το 2008 για το ίδιο θέμα, συγκεκριμένα την ιδέα της δημιουργίας "μαύρου" καταλόγου αθέμιτων πρακτικών εταιρειών που εκδίδουν καταλόγους επιχειρήσεων. Ευελπιστώ ότι η Ευρωπαϊκή Επιτροπή δεν θα καθυστερήσει να λάβει τα ενδεδειγμένα μέτρα για την προστασία των μικρομεσαίων επιχειρήσεων από αυτές τις αθέμιτες πρακτικές.
<SPEAKER ID="187" NAME="Juozas Imbrasas" AFFILIATION="EFD">
γραπτώς. - (LT) Επικρότησα αυτό το έγγραφο, διότι το Κοινοβούλιο έλαβε περισσότερες από 400 αναφορές που αφορούν τις διαδεδομένες παραπλανητικές πρακτικές εταιρειών έκδοσης καταλόγων επιχειρήσεων, οι οποίες έχουν σοβαρό οικονομικό αντίκτυπο σε χιλιάδες, κατά κύριο λόγο μικρές, επιχειρήσεις στην Ευρωπαϊκή Ένωση, το δε Κοινοβούλιο συνεχίζει να λαμβάνει αναφορές και καταγγελίες για εταιρείες έκδοσης καταλόγων επιχειρήσεων. Οι εν λόγω παραπλανητικές πρακτικές εταιρειών κατά κανόνα συνίστανται στο να δελεάζουν επιχειρήσεις, καθώς και επαγγελματίες και μη κερδοσκοπικές ενώσεις, να καταχωρούνται δωρεάν σε κατάλογο επιχειρήσεων, οι υπογράψαντες όμως αργότερα ανακαλύπτουν ότι υπέγραψαν σύμβαση επί πληρωμή. Οι εταιρείες έκδοσης καταλόγων επιχειρήσεων συχνά έχουν την έδρα τους σε διαφορετικό κράτος μέλος από εκείνο του θύματός τους, πράγμα που δυσκολεύει τα θύματα να αναζητήσουν προστασία ή/και επανόρθωση από τις εθνικές αρχές. " Επιτροπή παροτρύνεται να επιταχύνει τις ενέργειές της όσον αφορά την αναθεώρηση και βελτίωση της οδηγίας 2006/114/ΕΚ, καθώς και της συναφούς νομοθεσίας, ούτως ώστε να δοθεί τέλος στις παραπλανητικές πρακτικές εταιρειών έκδοσης καταλόγων επιχειρήσεων το συντομότερο δυνατόν, ιδίως μέσω της καταχώρησης συγκεκριμένα των παραπλανητικών πρακτικών εταιρειών έκδοσης καταλόγων επιχειρήσεων.
<SPEAKER ID="188" NAME="David Martin" AFFILIATION="S&amp;D">
γραπτώς. - (EN) Ψήφισα υπέρ αυτού του ψηφίσματος, που παροτρύνει την Επιτροπή να επιταχύνει τις ενέργειές της σε σχέση με την αναθεώρηση και τη βελτίωση της οδηγίας και άλλων σχετικών νομοθετημάτων, ούτως ώστε να δοθεί τέλος στις παραπλανητικές πρακτικές των εταιρειών έκδοσης καταλόγων επιχειρήσεων το συντομότερο δυνατόν, ιδίως με τη θέσπιση "μαύρου" καταλόγου παραπλανητικών πρακτικών των καταλόγων επιχειρήσεων
<SPEAKER ID="189" NAME="Jiří Maštálka" AFFILIATION="GUE/NGL">
γραπτώς. - (CS) " πρόταση ψηφίσματος που κατατέθηκε ως απάντηση στην προφορική ερώτηση B7-0315/2011 σχετικά με τους παραπλανητικούς καταλόγους επιχειρήσεων, αν και σύντομη, περιλαμβάνει δύο τομείς που απαιτούν συνεχή προσοχή. Ο πρώτος τομέας είναι η υποστήριξη μικρομεσαίων επιχειρήσεων από τους οργανισμούς και τα θεσμικά όργανα της ΕΕ στο πλαίσιο, εν προκειμένω, της προστασίας από παραπλανητικές εμπορικές πρακτικές· ο δεύτερος τομέας είναι η προστασία του ανταγωνισμού μέσω της αποτροπής του εκτεταμένου αθέμιτου ανταγωνισμού, που περιλαμβάνει παραπλανητική και συγκριτική διαφήμιση. Θα πρέπει να επικροτήσουμε τις προσδοκώμενες προσπάθειες της Επιτροπής, η οποία, με βάση το ψήφισμα, παροτρύνεται όχι μόνο να αναθεωρήσει και να βελτιώσει την οδηγία 2006/114/ΕΚ σχετικά με την παραπλανητική και συγκριτική διαφήμιση, αλλά και να λάβει επανορθωτικά μέτρα σε σχέση με την πρόχειρη επιβολή αυτής της οδηγίας από τα κράτη μέλη της ΕΕ.
<SPEAKER ID="189" NAME="Nuno Melo" LANGUAGE="PT">
" παραπλανητική διαφήμιση και οι αθέμιτες εμπορικές πρακτικές είναι κακές για την εσωτερική αγορά. Κατά συνέπεια, πρέπει να νομοθετήσουμε για την προστασία των πελατών και των επιχειρήσεων από πρακτικές αυτού του είδους.
<SPEAKER ID="189" NAME="Alexander Mirsky" AFFILIATION="S&amp;D">
γραπτώς. - (EN) Το Κοινοβούλιο έλαβε περισσότερες από 400 αναφορές σχετικά με τις διαδεδομένες παραπλανητικές πρακτικές των εταιρειών έκδοσης καταλόγων επιχειρήσεων, που πλήττουν χιλιάδες κατά κύριο λόγο μικρές επιχειρήσεις στην Ευρωπαϊκή Ένωση, με σοβαρό οικονομικό αντίκτυπο. Το Κοινοβούλιο συνεχίζει να λαμβάνει αναφορές και καταγγελίες για τις εταιρείες έκδοσης καταλόγων επιχειρήσεων. Οι εν λόγω παραπλανητικές πρακτικές κατά κανόνα συνίστανται στο να δελεάζονται επιχειρήσεις, καθώς και κερδοσκοπικές και μη κερδοσκοπικές οντότητες, να καταχωρούνται δωρεάν σε έναν κατάλογο επιχειρήσεων. Οι υπογράψαντες ανακαλύπτουν αργότερα ότι υπέγραψαν μια σύμβαση επί πληρωμή. Οι εταιρείες έκδοσης καταλόγων επιχειρήσεων συχνά έχουν την έδρα τους σε διαφορετικό κράτος μέλος από εκείνο των θυμάτων τους, πράγμα που δυσκολεύει τα τελευταία να αναζητήσουν προστασία ή/και επανόρθωση από τις εθνικές αρχές. Το Ευρωπαϊκό Κοινοβούλιο παροτρύνει την Επιτροπή να επιταχύνει τις ενέργειές της όσον αφορά την αναθεώρηση και βελτίωση της οδηγίας 2006/114/ΕΚ και άλλων σχετικών νομοθετημάτων, ώστε να δοθεί τέλος στις παραπλανητικές πρακτικές των εταιρειών έκδοσης καταλόγων επιχειρήσεων όσο το δυνατόν συντομότερα, ιδίως με τη θέσπιση "μαύρου" καταλόγου με παραπλανητικές πρακτικές εταιρειών έκδοσης καταλόγων επιχειρήσεων. Συμφωνώ απόλυτα και ψήφισα υπέρ.
<SPEAKER ID="189" NAME="Andreas Mölzer" LANGUAGE="DE">
Τα τελευταία χρόνια υπήρξε δυστυχώς μια αυξανόμενη τάση για αθέμιτες επιχειρηματικές πρακτικές και παραπλανητική διαφήμιση. Στο παρελθόν, γενικά ήταν οι καταναλωτές ο στόχος αυτής της απάτης, πλέον όμως οι αθέμιτες πρακτικές επεκτείνονται στον επιχειρηματικό κόσμο. Το πρόβλημα είναι ότι αυτές οι αθέμιτες δραστηριότητες γενικά λαμβάνουν χώρα σε διασυνοριακό επίπεδο, πράγμα που δυσχεραίνει τη σύλληψη και τη δίωξη των εγκληματιών. Μερικές από τις εταιρείες αλλάζουν σταθερά τα ονόματα και τις ταχυδρομικές τους θυρίδες και αυτό επίσης δυσχεραίνει τη σύλληψη των ατόμων που κινούν τα νήματα. Κατά συνέπεια, είναι σημαντικό να κλείσουμε τα "παραθυράκια" σε αυτόν τον τομέα, ούτως ώστε να μπορέσουμε να καταπολεμήσουμε πιο αποτελεσματικά την απάτη. Ωστόσο, τα μέτρα δεν θα πρέπει να απευθύνονται μόνο στον επιχειρηματικό κόσμο, ούτε μόνο, όπως στη συγκεκριμένη περίπτωση που περιλαμβάνεται εν προκειμένω, στις παραπλανητικές πρακτικές των εταιρειών έκδοσης καταλόγων επιχειρήσεων. Πρέπει επίσης να αναληφθεί αποφασιστική δράση εναντίον των διαφόρων μορφών απάτης με στόχο τους καταναλωτές. Θεωρώ αυτήν την αναφορά ένα βήμα προς τη σωστή κατεύθυνση, το οποίο θα πρέπει να ακολουθηθεί από επιπλέον μέτρα και, συνεπώς, ψήφισα υπέρ αυτής.
<SPEAKER ID="189" NAME="Rolandas Paksas" AFFILIATION="EFD">
γραπτώς. - (LT) Επικροτώ αυτό το ψήφισμα, διότι πρέπει να ενθαρρύνουμε τις θεμιτές επιχειρηματικές πρακτικές και να σταματήσουμε τη διάδοση παραπλανητικών επιχειρηματικών πρακτικών. Για τον σκοπό αυτόν, πρέπει να θεσπίσουμε αποτελεσματικά μέσα επανόρθωσης. Επί του παρόντος, οι περισσότερες εταιρείες, ιδιαίτερα οι μικρομεσαίες επιχειρήσεις, υφίστανται σοβαρές οικονομικές απώλειες ως αποτέλεσμα τέτοιων παραπλανητικών δραστηριοτήτων. Οι επιχειρήσεις λαμβάνουν ανακριβείς επιχειρηματικές προτάσεις και παγιδεύονται σε ανεπιθύμητα συμβόλαια διαφήμισης σε καταλόγους επιχειρήσεων. Σε αυτήν την περίπτωση, οι εθνικές αρχές αδυνατούν να παράσχουν επαρκή προστασία ή επανόρθωση, διότι οι εταιρείες έκδοσης καταλόγων επιχειρήσεων συχνά έχουν την έδρα τους σε διαφορετικό κράτος μέλος από εκείνο των επιχειρήσεων που επλήγησαν. Αυτό επιτρέπει στις εταιρείες έκδοσης καταλόγων επιχειρήσεων να καταχρώνται την τρέχουσα κατάσταση ανεμπόδιστα. Για να σταματήσουν το συντομότερο δυνατόν τέτοιες ανέντιμες δραστηριότητες, η Επιτροπή πρέπει να καταρτίσει έναν "μαύρο" κατάλογο με παραπλανητικές πρακτικές εταιρειών έκδοσης καταλόγων επιχειρήσεων και να θεσπίσει σχετική νομοθεσία, εστιάζοντας ιδιαίτερα την προσοχή στις διατάξεις της οδηγίας για την παραπλανητική και συγκριτική διαφήμιση και την εφαρμογή τους. Πιστεύω ότι πρέπει να δημιουργήσουμε τις σωστές συνθήκες για συνεργασία μεταξύ των εθνικών αρχών των κρατών μελών, που θα διευκολύνουν την εφαρμογή διοικητικών ή νομικών μέτρων σε διασυνοριακό επίπεδο. " Ευρωπαϊκή Ένωση πρέπει να υλοποιήσει αυτά τα μέτρα, ώστε η εσωτερική αγορά να μπορεί να λειτουργεί κανονικά, οι καταναλωτές να προστατεύονται και οι επιχειρηματίες να μπορούν να επιδίδονται σε θεμιτές επιχειρηματικές πρακτικές.
<SPEAKER ID="189" NAME="Justas Vincas Paleckis" AFFILIATION="S&amp;D">
γραπτώς. - (EN) Ψήφισα υπέρ αυτής της πρότασης ψηφίσματος, διότι κατέδειξε με σαφήνεια την τρέχουσα κατάσταση σχετικά με τις παραπλανητικές επιχειρηματικές πρακτικές, που ήδη αντιβαίνουν στο δίκαιο της ΕΕ, και διότι η διεθνής διάσταση της απάτης δυσχεραίνει την προσπάθεια των θυμάτων να προσφύγουν και να αγωνιστούν εναντίον των απατεώνων. Πιστεύω ότι οι ευάλωτες μικρές επιχειρήσεις και οι επαγγελματίες πρέπει να προστατεύονται από τους παραπλανητικούς καταλόγους επιχειρήσεων και, συνεπώς, το ΕΚ και η ΕΕ συνολικά πρέπει να δείξουν ότι το ευρωπαϊκό δίκαιο υπάρχει για να εφαρμόζεται και να τηρείται από τους πάντες. Κατά συνέπεια, υποστηρίζω απόλυτα αυτό το ψήφισμα, με το οποίο καλείται η Επιτροπή να επαληθεύσει ενεργώς την εκ μέρους των κρατών μελών μεταφορά, εφαρμογή και εθνική επιβολή της οδηγίας 2006/114/ΕΚ και να λάβει επανορθωτικά μέτρα, όπου απαιτείται. " Επιτροπή θα πρέπει επίσης να επιταχύνει την αναθεώρηση και τη βελτίωση της οδηγίας και άλλων σχετικών νομοθετημάτων για να δοθεί τέλος στις παραπλανητικές πρακτικές των εταιρειών έκδοσης καταλόγων επιχειρήσεων το συντομότερο δυνατόν.
<SPEAKER ID="189" NAME="Maria do Céu Patrão Neves" LANGUAGE="PT">
Αυτό το ψήφισμα του Ευρωπαϊκού Κοινοβουλίου της 9ης Ιουνίου 2011 για τους παραπλανητικούς καταλόγους επιχειρήσεων προειδοποιεί την Επιτροπή για την ανάγκη να εντείνει τις ενέργειές της όσον αφορά την αναθεώρηση και βελτίωση της οδηγίας και των άλλων νομοθετημάτων, προκειμένου να δοθεί το συντομότερο δυνατό τέλος στις παραπλανητικές πρακτικές που χρησιμοποιούν οι εκδότες καταλόγων επιχειρήσεων, με τη θέσπιση ιδίως "μαύρου" καταλόγου παραπλανητικών πρακτικών που χρησιμοποιούνται από τους καταλόγους επιχειρήσεων.
<SPEAKER ID="189" NAME="Paulo Rangel" LANGUAGE="PT">
Σύμφωνα με τον εισηγητή, το Κοινοβούλιο έχει λάβει περισσότερες από 400 αναφορές σχετικά με παραπλανητικές επιχειρηματικές πρακτικές. Τέτοιες πρακτικές απειλούν την εύρυθμη λειτουργία της εσωτερικής αγοράς, πρώτον διότι η εμπιστοσύνη των καταναλωτών είναι ουσιώδης για την εύρυθμη λειτουργία της οικονομίας και, ακόμη σημαντικότερο, διότι η εν λόγω πρακτική θα πρέπει να κηρυχθεί παράνομη. Το θέμα είναι τόσο σημαντικό που ήδη κατέστη αναγκαία η νομοθετική παρέμβαση της Ένωσης. Ωστόσο, υπό το πρίσμα των αποτελεσμάτων που πλέον γνωρίζουμε, η Επιτροπή πρέπει να παροτρυνθεί να εποπτεύσει την εφαρμογή της οδηγίας 2006/114/ΕΚ και, ταυτόχρονα, να δοκιμάσει τα όριά της με στόχο τη βελτίωσή της.
<SPEAKER ID="189" NAME="Raül Romeva i Rueda" AFFILIATION="Verts/ALE">
γραπτώς. - (EN) Το ΕΚ: 1. εκφράζει τη δυσαρέσκειά του για το γεγονός ότι η οδηγία 2006/114/ΕΚ(2) για την παραπλανητική και συγκριτική διαφήμιση, η οποία ισχύει στις συναλλαγές μεταξύ επιχειρήσεων, φαίνεται πως είτε είναι ανεπαρκής και δεν προσφέρει αποτελεσματικά μέσα προσφυγής είτε δεν εφαρμόζεται καταλλήλως από τα κράτη μέλη· 2. υπενθυμίζει ότι η Επιτροπή, παρότι δεν διαθέτει αρμοδιότητες για την απευθείας εφαρμογή της οδηγίας κατά ατόμων ή επιχειρήσεων, οφείλει να διασφαλίζει ότι η οδηγία εφαρμόζεται ικανοποιητικά από τα κράτη μέλη· 3. καλεί την Επιτροπή να επαληθεύσει ενεργώς την εκ μέρους των κρατών μελών μεταφορά, εκτέλεση και εθνική επιβολή της οδηγίας 2006/114/ΕΚ και να λάβει επανορθωτικά μέτρα όποτε απαιτείται.
<SPEAKER ID="190" NAME="Peter Skinner" AFFILIATION="S&amp;D">
γραπτώς. - (EN) Ψήφισα υπέρ αυτού του ψηφίσματος στο πλαίσιο μιας λογικής αντίδρασης από ευρωπαίους πολιτικούς 27 χωρών απέναντι σε αυτήν την αθέμιτη συμπεριφορά. Για υπερβολικά μεγάλο διάστημα, εταιρείες, ιδιαίτερα στην περιοχή μου στη Νοτιοανατολική Αγγλία, βρέθηκαν στο στόχαστρο αυτής της ανενδοίαστης πρακτικής. Πολίτες της εκλογικής μου περιφέρειας μού είπαν ότι έχουν προσκληθεί να διαφημίσουν τις επιχειρήσεις τους χωρίς καμία επιβάρυνση, για να λάβουν κατόπιν ένα μεγάλου ύψους τιμολόγιο και λίγο μετά νομικές απειλές. Αυτή η πρακτική προέρχεται από την Ισπανία, αλλά μπορεί να συμβεί παντού. Οι τοπικές αρχές στην Ισπανία θα πρέπει να καταβάλουν πολύ μεγαλύτερες προσπάθειες για να καταπολεμήσουν τέτοιους απατεώνες και να ασκήσουν διώξεις σε εκείνους που εμπλέκονται σε δόλια συμπεριφορά.
<SPEAKER ID="190" NAME="Rafał Trzaskowski" LANGUAGE="PL">
Ο αριθμός καταγγελιών που έλαβε το Κοινοβούλιο όσον αφορά τους παραπλανητικούς καταλόγους επιχειρήσεων και το ότι συχνά έχουν διασυνοριακή διάσταση καταδεικνύουν την ανάγκη βελτίωσης των ρυθμίσεων της ΕΕ σε αυτόν τον τομέα.
<SPEAKER ID="190" NAME="Angelika Werthmann" AFFILIATION="NI">
γραπτώς. - (DE) Ψήφισα υπέρ της πρότασης ψηφίσματος και της έκκλησης για βελτίωση της νομικής κατάστασης που αυτή περιέχει. Ωστόσο, πρέπει στο μεταξύ να αναληφθεί δράση για να αποτραπεί η περαιτέρω αύξηση του αριθμού των επιχειρήσεων που ζημιώνονται. Απαιτείται μια στρατηγική ενημερωτική εκστρατεία για να τραβήξουμε το χαλί κάτω από τα πόδια αυτών των κερδοσκόπων. Είναι σημαντικό οι προσφορές για καταχώρηση σε καταλόγους να εξετάζονται άκρως διεξοδικά, ιδιαίτερα αν διατείνονται ότι είναι δωρεάν.

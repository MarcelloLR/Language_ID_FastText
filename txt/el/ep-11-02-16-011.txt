<CHAPTER ID="011">
Αυξανόμενες τιμές των τροφίμων (συζήτηση)
<SPEAKER ID="403" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τις αυξανόμενες τιμές των τροφίμων.
<SPEAKER ID="404" NAME="János Martonyi">
ασκών την Προεδρία του Συμβουλίου. - (ΕΝ) Κυρία Πρόεδρε, σας ευχαριστούμε που προσκαλέσατε την ουγγρική Προεδρία να συμμετάσχει στην παρούσα συζήτηση σχετικά με τις αυξανόμενες τιμές των τροφίμων.
<P>
Το ζήτημα βρίσκεται στην ημερήσια διάταξη για δεύτερη φορά σε τρία χρόνια. Για μια ακόμα φορά, οι αυξανόμενες τιμές των τροφίμων προκαλούν κοινωνική αναταραχή και πολιτική αστάθεια σε αρκετές χώρες. Οι οικογένειες στις φτωχότερες περιφέρειες του κόσμου αντιμετωπίζουν δυσκολίες. Επιπλέον, ο Οργανισμός Τροφίμων και Γεωργίας των "ΠΑ μάς ενημερώνει ότι οι προοπτικές δεν είναι καλές, με τις τιμές να αναμένεται να αυξηθούν περαιτέρω φέτος ως αποτέλεσμα των δυσμενών κλιματικών συνθηκών. Πρόκειται για ζήτημα επείγοντος χαρακτήρα. Αποτέλεσε αντικείμενο συζήτησης μεταξύ των υπουργών Γεωργίας και του Γενικού Διευθυντή του ΠΟΕ Lamy στο Βερολίνο στις 22 Ιανουαρίου 2011, και ξανά στο Συμβούλιο Γεωργίας στις 24 Ιανουαρίου του τρέχοντος έτους.
<P>
Οι λόγοι για την πρόσφατη αυτή αύξηση των τιμών είναι σύνθετοι και αποτελούν μείγμα διαρθρωτικών και προσωρινών παραγόντων. Από την άποψη της ζήτησης, έχουμε να θρέψουμε περισσότερους ανθρώπους από ποτέ. Από την άποψη της προσφοράς, η ξηρασία και οι πλημμύρες έχουν διαδραματίσει τον ρόλο τους καταστρέφοντας τη συγκομιδή, το κόστος παραγωγής έχει αυξηθεί και όλα αυτά οξύνθηκαν από τη χρηματοπιστωτική κερδοσκοπία στις αγορές βασικών αγαθών.
<P>
Επομένως, τι μπορεί να κάνει η Ευρωπαϊκή Ένωση για να αντιμετωπίσει αυτό το πρόβλημα; Πρέπει να εκπονήσουμε σωστές εσωτερικές πολιτικές, πρέπει να βελτιώσουμε την παγκόσμια διακυβέρνηση στον εν λόγω τομέα και πρέπει να συνεισφέρουμε πραγματικά στους πλέον ευάλωτους. Τώρα δεν είναι ώρα για εφησυχασμό, αλλά σημειώσαμε πράγματι σημαντική πρόοδο και στους τρεις τομείς ως αποτέλεσμα της τελευταίας κρίσης με τις τιμές των τροφίμων. Το Συμβούλιο, μαζί με το Κοινοβούλιο, διεξάγει έντονες συζητήσεις σχετικά με τη μελλοντική ανάπτυξη της κοινής γεωργικής πολιτικής. Αυτό έχει ιδιαίτερη σχέση με την παγκόσμια επισιτιστική ασφάλεια. Πρόσφατες συζητήσεις στο πλαίσιο του Συμβουλίου τοποθετούν την επισιτιστική ασφάλεια στο κέντρο της συζήτησης, θέτοντας το ερώτημα με ποιον τρόπο θα διασφαλιστεί καλύτερα ότι η γεωργική παραγωγή στην ΕΕ θα είναι τόσο οικονομικά όσο και περιβαλλοντικά βιώσιμη στο μέλλον.
<P>
Θα ήθελα επίσης να πω ότι διαβάσαμε με μεγάλο ενδιαφέρον το ψήφισμα του Κοινοβουλίου σχετικά με την αναγνώριση της γεωργίας ως στρατηγικού τομέα στο πλαίσιο της επισιτιστικής ασφάλειας, που βασίστηκε στην έκθεση της αξιότιμης βουλευτού κ. Daciana Sârbu. Στο Συμβούλιο υπάρχουν συζητήσεις σε εξέλιξη αναφορικά με την ανακοίνωση της Επιτροπής της 18ης Νοεμβρίου 2010 σχετικά με το μέλλον της ΚΓΠ, και η ουγγρική Προεδρία σκοπεύει να εγκρίνει τα συμπεράσματα του Συμβουλίου κατά τη συνεδρίαση του Συμβουλίου στις 17 Μαρτίου.
<P>
Ευχόμαστε ότι οι συζητήσεις σχετικά με τις νομοθετικές προτάσεις που έχουν προγραμματισθεί να υποβληθούν κατά το δεύτερο εξάμηνο του 2011 θα οδηγήσουν σε συγκεκριμένη πρόοδο. Σημειώσαμε σημαντική πρόοδο προς μια περισσότερο συντονισμένη και μακροπρόθεσμη διεθνή αντίδραση έναντι του ζητήματος της παγκόσμιας επισιτιστικής ασφάλειας. Απέχουμε πολύ από το να επιτύχουμε τους αναπτυξιακούς στόχους της Χιλιετίας για περιορισμό κατά το ήμισυ του αριθμού των ανθρώπων που μαστίζονται από πείνα παγκοσμίως ως το 2015. " πείνα και η έλλειψη επισιτιστικής ασφάλειας εξακολουθούν να αποτελούν πραγματικότητα για ένα δισεκατομμύριο ανθρώπους, αλλά ένα από τα πρόσφατα επιτεύγματα των "νωμένων Εθνών, μετά από σημαντικό έργο της ΕΕ, ήταν η δημιουργία της παγκόσμιας εταιρικής σχέσης για τη γεωργία, την επισιτιστική ασφάλεια και τη διατροφή. Αυτή υλοποιείται από την επανασυσταθείσα Επιτροπή για την Παγκόσμια Επισιτιστική Ασφάλεια του Οργανισμού Τροφίμων και Γεωργίας των "ΠΑ.
<P>
" ΕΕ ηγείται επίσης της αναθεώρησης και του εκσυγχρονισμού της σύμβασης επισιτιστικής βοήθειας προκειμένου να συμβάλει καλύτερα στην παγκόσμια επισιτιστική ασφάλεια και να βελτιώσει την ικανότητα της διεθνούς κοινότητας να παρέχει επισιτιστική βοήθεια προς τους πλέον ευάλωτους πληθυσμούς. Αυτός είναι ο τρόπος για να ενισχυθεί η παγκόσμια διακυβέρνηση στον εν λόγω τομέα.
<P>
Από την άποψη της επισιτιστικής ασφάλειας, θα ήθελα να σας υπενθυμίσω την ανακοίνωση της Επιτροπής σχετικά με την ανθρωπιστική επισιτιστική βοήθεια, η οποία εγκρίθηκε στα τέλη Μαρτίου 2010, και τα συμπεράσματα του Συμβουλίου που ακολούθησαν στα μέσα Μαΐου 2010, ορίζοντας έτσι ένα νέο πολιτικό πλαίσιο για την ανθρωπιστική δράση της ΕΕ με σκοπό την ενίσχυση των προσπαθειών για την αντιμετώπιση της έλλειψης επισιτιστικής ασφάλειας σε περιπτώσεις ανθρωπιστικών κρίσεων. " ανακοίνωση της Επιτροπής για την παροχή βοήθειας στις αναπτυσσόμενες χώρες προς αντιμετώπιση της πρόκλησης της επισιτιστικής ασφάλειας, η οποία εγκρίθηκε επίσης πέρσι, ζητούσε ταυτόχρονα ένα νέο κοινό πλαίσιο πολιτικής επισιτιστικής ασφάλειας, την περαιτέρω ενίσχυση της ηγετικής θέσης της ΕΕ στο παγκόσμιο πρόγραμμα επισιτιστικής ασφάλειας και τη βελτίωση της αποτελεσματικότητας της παροχής βοήθειας από την ΕΕ. Για τον σκοπό αυτόν, η Επιτροπή και τα κράτη μέλη αναπτύσσουν από κοινό σχέδιο εφαρμογής που θα μεταφράσει το εν λόγω πολιτικό πλαίσιο σε συγκεκριμένες επιτόπιες δράσεις.
<P>
Θα ήθελα επίσης να αναφερθώ στην επισιτιστική διευκόλυνση της ΕΕ ύψους ενός δισεκατομμυρίου ευρώ που συμφωνήθηκε μεταξύ του Κοινοβουλίου και του Συμβουλίου. Βρισκόμαστε στον τρίτο χρόνο λειτουργίας της εν λόγω διευκόλυνσης που βοηθά τους αγρότες στον αναπτυσσόμενο κόσμο να αυξήσουν τις γεωργικές παραγωγικές δυνατότητές τους. Πρόκειται για απτό σημάδι της δέσμευσής μας να παράσχουμε πραγματική βοήθεια προς τους πλέον ευάλωτους.
<P>
Σύντομα θα ξεκινήσει η λήψη αποφάσεων σχετικά με τον μελλοντικό προσανατολισμό της αναπτυξιακής πολιτικής της ΕΕ βάσει της Πράσινης Βίβλου για την Αναπτυξιακή Πολιτική της ΕΕ που θα τάσσεται υπέρ της χωρίς περιορισμούς και αειφόρου ανάπτυξης. Με τη διαδικασία της Πράσινης Βίβλου, η Επιτροπή αναλαμβάνει την πρωτοβουλία να δώσει προτεραιότητα στην παραγωγή οικονομικής ανάπτυξης, τη γεωργία και την επισιτιστική ασφάλεια στο πλαίσιο της αναπτυξιακής συνεργασίας προκειμένου να επιτευχθεί χωρίς περιορισμούς και αειφόρος ανάπτυξη στις αναπτυσσόμενες χώρες μέσω λύσεων που θα ευνοούν τα φτωχά στρώματα του πληθυσμού. Με δεδομένες τις αυξανόμενες τιμές των τροφίμων και την ταχεία αύξηση του πληθυσμού, η ενίσχυση των δυνατοτήτων παραγωγής τροφίμων των ιδίων των αναπτυσσομένων χωρών έχει τεράστια σημασία.
<P>
Επικροτούμε επίσης τη νέα ώθηση που δόθηκε από τη σύνοδο της ομάδας των G20 στη Σεούλ σε σχέση με το αναπτυξιακό πρόγραμμα της Ντόχα του ΠΟΕ. " ΕΕ θα παράσχει πλήρη στήριξη σε μια συμφωνία που θα συμβάλει σημαντικά στην παροχή σταθερότητας μέσω της κατάργησης των εξαγωγικών επιδοτήσεων και της απαγόρευσης των περιορισμών κατά τις εξαγωγές. Οι τελευταίοι δεν συμβάλλουν παρά στην όξυνση της αστάθειας των τιμών και έχουν το ακριβώς αντίθετο από το επιθυμητό αποτέλεσμα.
<P>
Θα ήθελα τώρα να επιστρέψω στο ζήτημα της χρηματοπιστωτικής κερδοσκοπίας. Ο βαθμός στον οποίο συμβάλλει στην αστάθεια των τιμών δεν είναι σαφής, αλλά υπάρχουν αρκετοί λόγοι που επιβάλλουν την ενίσχυση της διαφάνειας στις αγορές βασικών αγαθών. " γαλλική προεδρία της ομάδας των G20 έχει καθορίσει την ενίσχυση αυτή ως προτεραιότητά της για το επόμενο έτος. " ουγγρική Προεδρία της ΕΕ είναι πρόθυμη να εργαστεί στο πλευρό της γαλλικής προεδρίας της ομάδας των G20 για την επίτευξη συγκεκριμένων αποτελεσμάτων. " ουγγρική Προεδρία δεσμεύεται πλήρως να συνεργαστεί μαζί σας για την επίτευξη συμφωνίας σε πρώτη ανάγνωση σε σχέση με την πρόταση της Επιτροπής για τα εξωχρηματιστηριακά παράγωγα.
<P>
Οι πολίτες του κόσμου που μαστίζονται από φτώχεια και πείνα αξίζουν μια επαρκή και μακράς διάρκειας απάντηση στους προβληματισμούς τους σχετικά με τις αυξανόμενες τιμές των τροφίμων. " Ευρωπαϊκή Ένωση ηγείται των προσπαθειών για την αντιμετώπιση του ζητήματος από την πρώτη κρίση πριν από τρία χρόνια, αλλά πρέπει να καταβληθούν περισσότερες προσπάθειες. Το Συμβούλιο εξακολουθεί να δεσμεύεται πλήρως έναντι μιας συλλογικής και συνεκτικής αντίδρασης, τόσο σε επίπεδο ΕΕ όσο και σε διεθνές επίπεδο. Είμαι βέβαιος ότι μπορούμε να βασιζόμαστε στη στήριξή σας για όλες μας τις προσπάθειες.
<P>
Σας ευχαριστώ θερμά για την προσοχή σας.
<SPEAKER ID="405" NAME="Dacian Cioloş">
μέλος της Επιτροπής. - (FR) Κυρία Πρόεδρε, κυρίες και κύριοι, σας ευχαριστώ που μου δίνετε αυτήν την ευκαιρία να προβώ σε δήλωση εξ ονόματος της Επιτροπής σχετικά με τις αυξανόμενες τιμές των τροφίμων. Το εν λόγω ζήτημα συζητήθηκε κατόπιν δικού μου αιτήματος στο Συμβούλιο Γεωργίας της 24ης Ιανουαρίου. Ως εκ τούτου, εκφράζω εξίσου την ικανοποίησή μου για την ευκαιρία που μου δόθηκε να συμμετέχω στη διεξαγωγή του παρόντος διαλόγου με το Ευρωπαϊκό Κοινοβούλιο σχετικά με ένα ζήτημα τόσο μεγάλης σημασίας.
<P>
Ως προς το σημείο αυτό, θα ήθελα να αναφερθώ σε δύο θέματα, τα οποία θεωρώ αλληλοσυνδεόμενα: καταρχάς, θα ήθελα να αναφερθώ στην κατάσταση στις παγκόσμιες γεωργικές αγορές, όπου οι τιμές αυξάνονται εδώ και αρκετές εβδομάδες, και, κατά δεύτερον, στη διαδικασία της ομάδας των G20 σχετικά με ζητήματα επισιτιστικής ασφάλειας και την αστάθεια των τιμών των γεωργικών προϊόντων.
<P>
Ας ξεκινήσουμε με την κατάσταση στις παγκόσμιες γεωργικές αγορές. Διάφορες εκθέσεις από αρκετούς διεθνείς οργανισμούς, συμπεριλαμβανομένου του Οργανισμού Τροφίμων και Γεωργίας των "νωμένων Εθνών (FAO), σχετικά με τις αυξανόμενες τιμές των γεωργικών προϊόντων και των τροφίμων έχουν αρχίσει για μια ακόμα φορά να κρούουν τον κώδωνα του κινδύνου για όλο τον κόσμο. Ετοιμαζόμαστε να ξαναζήσουμε την ίδια αύξηση τιμών όπως την περίοδο 2007-2008; Μολονότι οι τιμές, ιδίως οι τιμές των σπόρων αυξήθηκαν απότομα από το καλοκαίρι, αλλά και πιο πρόσφατα, δεν φαίνεται να έχουμε φτάσει τα επίπεδα τιμών του 2008.
<P>
" κατάσταση όσον αφορά τον κοινό σίτο είναι δύσκολη σε ολόκληρο τον κόσμο, αλλά δεν υπάρχει πρόβλημα με τον εφοδιασμό της αγοράς. " τρέχουσα συγκομιδή στο νότιο ημισφαίριο είναι μεγαλύτερη από το αναμενόμενο. Εντούτοις, για να διευκολυνθεί το τέλος των περιόδων εμπορίας για την αγορά της Ευρωπαϊκής Ένωσης, εξετάζουμε το ενδεχόμενο άρσης των τελωνειακών δασμών για εισαγωγές στο πλαίσιο των δασμολογικών ποσοστώσεων για τον κοινό σίτο χαμηλής και μέσης ποιότητας και για το κριθάρι που χρησιμοποιείται για ζωοτροφές, με την πεποίθηση ότι αποτελεί ένα από τα μέτρα που θα μπορέσει να βοηθήσει να περιοριστεί κάπως η πίεση που ασκείται στην αγορά σε ευρωπαϊκό επίπεδο. Πρέπει να επισημανθεί ότι οι προβλέψεις για το παγκόσμιο απόθεμα κοινού σίτου στα τέλη της περιόδου εμπορίας 2010-2011 είναι υψηλότερες από ό,τι το 2007.
<P>
Όσο για τη ζάχαρη, οι τιμές βρίσκονται και πάλι σε ύψη ρεκόρ, με την τιμή της λευκής ζάχαρης να πλησιάζει τα 625 ευρώ ανά τόνο στα μέσα Ιανουαρίου. " αύξηση των τιμών έρχεται μετά από δύο χρόνια παγκόσμιου ελλείμματος εξαιτίας της χαμηλής παραγωγής. " παραγωγή της τρέχουσας περιόδου εμπορίας αναθεωρήθηκε πρόσφατα προς τα κάτω σε ορισμένες χώρες, συμπεριλαμβανομένης της Αυστραλίας. Ωστόσο, σύμφωνα με τις πιο πρόσφατες προβλέψεις, το παγκόσμιο ισοζύγιο ζάχαρης θα είναι ισορροπημένο για την περίοδο 2010-2011.
<P>
Εντούτοις, υπάρχει ένα δίδαγμα που μπορεί να αντληθεί από όλα αυτά. Μολονότι οι αγορές βρίσκονται πράγματι σε δύσκολη θέση, έχουν υπάρξει σίγουρα υπερβολικές αντιδράσεις ως προς το επίπεδο των τιμών, δεδομένων των όσων μας υποδεικνύουν οι φυσικοί θεμελιώδεις νόμοι. " επισιτιστική ασφάλεια και το βασικό ζήτημα της αστάθειας των τιμών των γεωργικών προϊόντων αποτελούν σαφώς παγκόσμιου χαρακτήρα ζητήματα, που πρέπει να αντιμετωπισθούν σε παγκόσμιο επίπεδο και χαίρομαι που το ζήτημα της επισιτιστικής ασφάλειας και της αστάθειας των τιμών αποτέλεσαν μία από τις προτεραιότητες που έθεσε η ομάδα των G20 στη Σεούλ. Πρόκειται για μείζονα πρόκληση για την Επιτροπή συνολικά.
<P>
Ως Επίτροπος αρμόδιος για θέματα γεωργίας και ανάπτυξης της υπαίθρου, έχω ήδη εκφράσει επανειλημμένα τη δέσμευσή μου έναντι του συγκεκριμένου τομέα, για παράδειγμα στο Βερολίνο στα τέλη Ιανουαρίου, με τους ομολόγους μου στις διάφορες χώρες που συμμετέχουν στην ομάδα των G20, αλλά και πρόσφατα, στο πλαίσιο των "νωμένων Εθνών, με τον Γενικό Γραμματέα κ. Ban Ki-moon κατά τη διάρκεια πρόσφατης επίσκεψης στη Νέα Υόρκη.
<P>
Ας μην ξεχνούμε επίσης ότι το ζήτημα της επισιτιστικής ασφάλειας έχει ορισθεί σαφώς ως μία από τις προκλήσεις της κοινής γεωργικής πολιτικής (ΚΓΠ) στην ανακοίνωση της Επιτροπής "" ΚΓΠ με χρονικό ορίζοντα το 2020". Πρόκειται για ζωτικής σημασίας ζήτημα τόσο για την Ευρωπαϊκή Ένωση όσο και για τις πλέον φτωχές χώρες του κόσμου, και αυτός είναι ο λόγος για τον οποίο συνεργάζομαι στενά με τον Επίτροπο κ. Piebalgs σε σχέση με τα ζητήματα αυτά προκειμένου η αναπτυξιακή πολιτική της ΕΕ να προσαρμοσθεί και αυτή καλύτερα στο ζήτημα της επισιτιστικής ασφάλειας.
<P>
Σήμερα, θα ήθελα να μοιραστώ μαζί σας τις σκέψεις μου σχετικά με τα παραπάνω ζητήματα, ιδίως σε σχέση με τέσσερις τομείς: τη διαφάνεια, τα αποθέματα, τις δυνατότητες διαχείρισης της αστάθειας των τιμών και τον ρόλο του εμπορίου. Ακούμε ότι η αστάθεια των τιμών οξύνεται λόγω της έλλειψης διαφάνειας τόσο για τις αγορές ενσώματων αγαθών όσο και για τις αγορές παραγώγων. Για τις γεωργικές αγορές υπάρχουν πηγές δεδομένων που αφορούν την παραγωγή, την κατανάλωση, το εμπόριο και τα αποθέματα. Οι διεθνείς οργανισμοί, οι εθνικές υπηρεσίες και οι εξειδικευμένοι οργανισμοί, όπως το Διεθνές Συμβούλιο Σιτηρών, παρέχουν λεπτομερή δεδομένα επί του θέματος.
<P>
Παρόλα αυτά, ορισμένα δεδομένα μπορούν να βελτιωθούν, ιδίως τα δεδομένα που αφορούν τα αποθέματα, σχετικά με τα οποία υπάρχει έλλειψη πληροφόρησης, ιδίως όσον αφορά την παγκόσμια διανομή των αποθεμάτων. Οι ηγέτες της ομάδας των G20 που συνεδρίασαν στη Σεούλ ζήτησαν επίσης από τους αρμόδιους διεθνείς οργανισμούς να βελτιώσουν την πληροφόρηση σχετικά με τα αποθέματα και τις προβλέψεις σχετικά με την παραγωγή. " βελτίωση της σχετικότητας των εν λόγω δεδομένων αποτελεί προϋπόθεση για τη βελτίωση της διαφάνειας των αγορών. Πρέπει επίσης να εξετάσουμε το ζήτημα ενός βήματος διαλόγου σε παγκόσμιο επίπεδο μεταξύ των βασικών παραγόντων της αγοράς, τόσο των εξαγωγέων όσο και των εισαγωγέων, ούτως ώστε οι κρίσεις να μην διαπιστώνονται απλώς όταν συμβαίνουν. Αυτός είναι ο λόγος για τον οποίο συνδέονται μεταξύ τους αυτά τα τρία ζητήματα: πρέπει καταρχάς να διαθέτουμε τις πληροφορίες, στη συνέχεια να είμαστε σε θέση να επεξεργαστούμε τα εν λόγω δεδομένα, και, τέλος, να έχουμε ένα βήμα διαλόγου σε διεθνές επίπεδο όπου θα μπορούμε να συζητήσουμε σχετικά με τη διαπιστωθείσα κατάσταση.
<P>
" Επιτροπή έχει δημοσιεύσει αρκετές ανακοινώσεις σχετικά με τις τιμές των γεωργικών προϊόντων και των τροφίμων. Στην πιο πρόσφατη ανακοίνωσή της, η Επιτροπή εγκαινίασε δράσεις για τη βελτίωση της διαφάνειας σε ολόκληρη την αλυσίδα τροφίμων, και συνεργάζομαι με τον Αντιπρόεδρο της Ευρωπαϊκής Επιτροπής κ. Antonio Tajani για την προώθηση αυτού του βασικού ζητήματος.
<P>
Έχουν επίσης ανακοινωθεί προτάσεις για τη βελτίωση της διαφάνειας και της εποπτείας των προϊόντων που προέρχονται από γεωργικά παράγωγα. Όσο αυξάνεται η αστάθεια των τιμών, είναι σημαντικό οι προθεσμιακές αγορές να συνεχίσουν να εκπληρώνουν τον ρόλο τους όσον αφορά την κάλυψη των κινδύνων και τη διαμόρφωση των τιμών. Ως εκ τούτου, χρειαζόμαστε μια ισορροπημένη και αυστηρή προσέγγιση, και επικροτώ το έργο που εκπονήθηκε από τον Επίτροπο κ. Barnier στον εν λόγω τομέα, στηρίζω δε πλήρως την προοπτική κάλυψης και του ειδικού ζητήματος των γεωργικών πρώτων υλών από το ίδιο έργο.
<P>
Στις 2 Φεβρουαρίου, η Επιτροπή δημοσίευσε μια νέα, ανακοίνωση με περισσότερο παγκόσμιο χαρακτήρα σχετικά με την αγορά παραγώγων και τις χρηματοπιστωτικές αγορές που προκύπτουν από αυτήν. Αυτό συνέβαλε στις συζητήσεις που διεξήχθησαν στο πλαίσιο της ομάδας των G20 τόσο σε σχέση με την αστάθεια των τιμών των βασικών αγαθών, όσο και σε σχέση με την εποπτεία των αγορών παραγώγων. Επιθυμούμε να συμβάλουμε, από κοινού με τους εταίρους μας της ομάδας των G20 και σε ευρύτερο επίπεδο, στην αποτελεσματικότερη ρύθμιση των αγορών παραγώγων προς όφελος τόσο των παραγωγών όσο και των χρηστών.
<P>
Ως εκ τούτου, θεωρώ ότι πρέπει να εργαστούμε κατά προτεραιότητα τους επόμενους μήνες -ως το καλοκαίρι πιστεύω- πάνω στα ακόλουθα ζητήματα: καταρχάς, τη διαθεσιμότητα και τη διαφάνεια των πληροφοριών που σχετίζονται με τα ιδιωτικά και τα δημόσια αποθέματα, καθώς και με την παραγωγή και την κατανάλωση· κατά δεύτερον, τη συλλογή, την επεξεργασία και τη διάδοση αυτών των πληροφοριών· τον μηχανισμό ασφαλείας για τις χώρες που αντιμετωπίζουν κάποια κατάσταση επισιτιστικής έντασης· τον ρόλο και την οργάνωση της επισιτιστικής βοήθειας σε διεθνές επίπεδο και στην Ευρωπαϊκή Ένωση· τη βελτίωση της διεθνούς διακυβέρνησης, για παράδειγμα μέσω μηχανισμών θεσμικού διαλόγου μεταξύ βασικών χωρών· τα επίπεδα επενδύσεων στη βιώσιμη γεωργική παραγωγή και έρευνα όχι μόνο στην Ευρωπαϊκή Ένωση αλλά και στις φτωχότερες χώρες. " προτεραιότητα που πρέπει να δοθεί στη γεωργία στο πλαίσιο των αναπτυξιακών πολιτικών αποτελεί επίσης ζήτημα που χρήζει εξέτασης, ιδίως καθώς η Επιτροπή ετοιμάζεται να προσαρμόσει και να μεταρρυθμίσει την αναπτυξιακή πολιτική. Θεωρώ ότι, στο πλαίσιο αυτό, η Ευρωπαϊκή Ένωση πρέπει να έχει μια πολύ ευρύτερη παρουσία, όχι μόνο μέσω της επισιτιστικής βοήθειας αλλά, κυρίως, παρέχοντας υποστήριξη σε χώρες του Νότου ώστε να τους επιτραπεί να αναπτύξουν δικές τους δυνατότητες παραγωγής σε τοπικό επίπεδο με βιώσιμο τρόπο.
<P>
Στην Ευρωπαϊκή Ένωση, πρέπει να εξετάσουμε σοβαρότερα -και έχω κάθε πρόθεση να το κάνω- τις δυνατότητες εντοπισμού μηχανισμών της αγοράς που θα μας διευκολύνουν κατά την αποτροπή καταστροφών σε ορισμένους κλάδους ως αποτέλεσμα προσωρινών μειώσεων των εισοδηματικών επιπέδων των παραγωγών και του κόστους παραγωγής. Εν προκειμένω, αναφέρομαι κυρίως στην εκτροφή ζώων.
<P>
Θα ήθελα, τέλος, να αναφερθώ στον ρόλο του εμπορίου. Πιστεύουμε ότι το εμπόριο μπορεί να συμβάλει στην παγκόσμια επισιτιστική ασφάλεια καθώς επιτρέπει τη διανομή των διαθέσιμων τροφίμων σε ολόκληρο τον κόσμο. Το μόνο που έχουν καταφέρει οι εξαγωγικοί περιορισμοί είναι να ενισχύσουν την κλιμακούμενη αύξηση των τιμών εις βάρος ήδη ευάλωτων χωρών. Ωστόσο, η εμπορική πολιτική για τα τρόφιμα πρέπει να συνδεθεί με άλλες πολιτικές που σχετίζονται με τα τρόφιμα σε διεθνές επίπεδο, εάν επιθυμούμε μια συνεκτική προσέγγιση στο εν λόγω ζήτημα.
<P>
Εν κατακλείδι, σας διαβεβαιώνω ότι παρακολουθώ προσεκτικά τις τάσεις όσον αφορά τις τιμές των τροφίμων και θα ήθελα να συνεργαστώ στο μέλλον προβαίνοντας σε διαβουλεύσεις μαζί σας εδώ στο Κοινοβούλιο, αλλά και με το Συμβούλιο, για το ζήτημα αυτό, προκειμένου να υποβάλουμε συγκεκριμένες προτάσεις, κατά πρώτο και κύριο λόγο σε σχέση με τη μεταρρύθμιση της κοινής γεωργικής πολιτικής, αλλά και άλλα, περισσότερο συγκεκριμένα μέσα.
<SPEAKER ID="406" NAME="Mairead McGuinness" LANGUAGE="EN">
Κυρία Πρόεδρε, θα ήθελα να ευχαριστήσω τόσο το Συμβούλιο όσο και την Επιτροπή για τη σαφέστατη δήλωση των προθέσεών τους σχετικά με αυτό το καίριας σημασίας ζήτημα της αύξησης των τιμών των τροφίμων. Τα μέλη της Επιτροπής Γεωργίας και Ανάπτυξης της Υπαίθρου που βρισκόμαστε σήμερα στην Αίθουσα είμαστε περισσότερο συνηθισμένοι να συζητούμε θέματα που αφορούν τη γεωργία τα μεσάνυχτα. Χαίρομαι ιδιαίτερα που όταν η γεωργία μεταφράζεται ξαφνικά σε τρόφιμα, συζητούμε το πολύ σημαντικό αυτό ζήτημα κατά τη διάρκεια της ημέρας όταν ο κόσμος μπορεί να μας ακούσει. Θεωρώ ότι αυτό πρέπει να το θυμόμαστε.
<P>
(Χειροκροτήματα)
<P>
Θα ήθελα να δηλώσω σαφώς ότι η έλλειψη σύνδεσης μεταξύ της γεωργίας και των τροφίμων αποτελεί μέρος του προβλήματος σχετικά με το οποίο συζητούμε εδώ σήμερα. " πραγματικότητα της γεωργίας και τα χαμηλά αγροτικά εισοδήματα τόσο στην Ευρώπη όσο και στον αναπτυσσόμενο κόσμο διαδραματίζουν κεντρικό ρόλο στο πλαίσιο της παρούσας συζήτησης και, ας μην το ξεχνούμε, ένα από τα σοβαρότερα προβλήματα -και η Επιτροπή το ανέφερε στο έγγραφο θέσης της- είναι ότι οι αυξανόμενες τιμές των βασικών αγαθών και οι αυξανόμενες τιμές των τροφίμων δεν μεταφράζονται σε υψηλότερα αγροτικά εισοδήματα. Το πραγματικό πρόβλημα είναι ότι το κόστος της παραγωγής τροφίμων αυξάνεται με ταχύτερους ρυθμούς, και αυτή είναι μια πορεία χωρίς τέλος που οι αγρότες δεν μπορούν να συνεχίσουν να ακολουθούν.
<P>
" πρόκληση για εμάς ως υπευθύνους για τη χάραξη των πολιτικών είναι πώς θα αυξήσουμε την παραγωγή τροφίμων με βιώσιμο τρόπο, πώς θα παράξουμε περισσότερα χρησιμοποιώντας λιγότερες πρώτες ύλες, πώς θα διαχειριστούμε τα αποθέματά μας και πώς θα αντιμετωπίσουμε το ζήτημα της μετατόπισης των αποθεμάτων που ανέφερε ο κ. Επίτροπος. Τα παγκόσμια αποθέματα δεν αποτελούν πλέον βασικό αριθμητικό στοιχείο· θα χρειαστεί να γνωρίζουμε πού βρίσκονται τα αποθέματα και να συνειδητοποιήσουμε ότι δεν θα προέλθουν από την Κίνα ή την Ινδία.
<P>
Εκείνο που πρέπει να κάνουμε -και θεωρώ ότι έχει αρχίσει να γίνεται από την έκθεση που υπέβαλα κατά την προηγούμενη κοινοβουλευτική περίοδο- είναι να θέσουμε στο κέντρο των δραστηριοτήτων μας το ζήτημα της γεωργίας και των τροφίμων.
<P>
Ολοκληρώνοντας, θα ήθελα να πω το εξής: πρέπει να είμαστε προσεκτικοί σε σχέση με τη μεταρρύθμιση της γεωργικής πολιτικής. Πρέπει να διατηρήσουμε και να αυξήσουμε την παραγωγή τροφίμων εντός της Ευρωπαϊκής Ένωσης στο πλαίσιο της συμβολής μας στην παγκόσμια επισιτιστική ασφάλεια. Και ναι, θα ήθελα να προσυπογράψω την παρατήρησή σας σχετικά με τη γεωργία στον αναπτυσσόμενο κόσμο: έχει παραμεληθεί για υπερβολικά πολύ καιρό. Είναι πλέον καιρός να βοηθήσουν οι πολιτικές μας αυτήν τη γεωργία.
<SPEAKER ID="407" NAME="Stéphane Le Foll" LANGUAGE="FR">
Κυρία Πρόεδρε, κύριε ασκών την Προεδρία του Συμβουλίου, κύριε Επίτροπε, συμφωνώ απολύτως με την παρατήρηση που μόλις έκανε η κ. Mairead McGuinness σχετικά με το γεγονός ότι υπάρχει θεμελιώδης δεσμός μεταξύ των τροφίμων και της γεωργίας.
<P>
Το ζήτημα που εξετάζουμε είναι οι αυξανόμενες τιμές των τροφίμων και οι συνέπειες που μπορεί να έχουν για συγκεκριμένους πληθυσμούς σε ολόκληρο τον κόσμο, καθώς και στην Ευρώπη.
<P>
Θα ήθελα καταρχάς να κάνω την ακόλουθη παρατήρηση. " τάση για ακόμα υψηλότερες τιμές των γεωργικών προϊόντων και των βασικών αγαθών συνιστά, κατά την άποψή μου, μακροπρόθεσμη τάση, που θα συνεχιστεί για τρεις βασικούς λόγους: καταρχάς, λόγω των παγκόσμιων δημογραφικών τάσεων και της αύξησης του παγκόσμιου πληθυσμού· κατά δεύτερον, εξαιτίας του γεγονότος ότι, με την αύξηση της θερμοκρασίας του πλανήτη, αντιμετωπίζουμε προβληματικά καιρικά φαινόμενα, όπως ξηρασία και πλημμύρες· κατά τρίτον, επειδή και ο κόσμος εξελίσσεται. Με τις νέες αναδυόμενες οικονομίες, αυξάνονται και τα επίπεδα κατανάλωσης. Ως εκ τούτου, η δύσκολη κατάσταση των γεωργικών αγορών και των γεωργικών βασικών αγαθών αποτελεί τάση που σημειώνει άνοδο. Οξύνεται δε από την αστάθεια των τιμών, και η αστάθεια των τιμών αποτελεί συνέπεια της χρηματοπιστωτικής διαχείρισης της παγκόσμιας οικονομίας.
<P>
Αυτό είναι που πρέπει να αντιμετωπίσουμε εάν θέλουμε να επιλύσουμε το ζήτημα των γεωργικών προϊόντων και των τροφίμων. Για να το πράξουμε -είναι σημαντικό αυτό που είπε ο κ. Επίτροπος- πρέπει να λάβουμε υπόψη δύο στοιχεία: ναι, πρέπει πράγματι να υπάρξει διαφάνεια των αποθεμάτων, αλλά χρειαζόμαστε επίσης μια δημόσια πολιτική για τα αποθέματα στην Ευρώπη και τη διαχείριση των αποθεμάτων σε παγκόσμιο επίπεδο, ιδίως στο επίπεδο των "νωμένων Εθνών.
<P>
Κατά δεύτερον, είναι ουσιαστική η ρύθμιση των χρηματοπιστωτικών αγορών και της κερδοσκοπίας της αγοράς, ιδίως μέσω της διασφάλισης ότι δεν θα υπάρχει πλέον καμία σύνδεση μεταξύ του όγκου των κερδοσκοπικών συναλλαγών και των φυσικών ποσοτήτων που ανταλλάσσονται στις αγορές. Όσον αφορά τα τρόφιμα, είναι απαράδεκτο το ότι οι κερδοσκόποι κερδοσκοπούν χωρίς να λαμβάνουν υπόψη τις συνέπειες που μπορεί να έχει αυτό για τα τρόφιμα σε παγκόσμιο επίπεδο και για την ανθρωπότητα.
<P>
Αυτό με οδηγεί σε δύο σημαντικά συμπεράσματα. Κατά πρώτον, χρειαζόμαστε μια ισχυρή ευρωπαϊκή πολιτική και να επανεπιβεβαιώσουμε στρατηγικά τη δέσμευση της Ευρώπης να αποτελέσει παγκόσμιο παράγοντα στους κλάδους των τροφίμων και της γεωργίας. Κατά δεύτερον, πρέπει να αλλάξουμε την αναπτυξιακή πολιτική μας για να διασφαλίσουμε ότι σε παγκόσμιο επίπεδο -και η Ευρώπη αποτελεί παγκόσμιο παράγοντα- θα επενδύσουμε για άλλη φορά στη γεωργία, διότι χρειαζόμαστε τη γεωργία για να τραφεί ο κόσμος.
<P>
(Χειροκροτήματα)
<SPEAKER ID="408" NAME="George Lyon" LANGUAGE="EN">
Κυρία Πρόεδρε, είναι ενθαρρυντικό ότι συζητούμε όντως ζητήματα που άπτονται της γεωργίας και των τροφίμων στο μέσον της συνόδου, Τετάρτη απόγευμα, και όχι τα μεσάνυχτα. Το επικροτώ θερμά. Ένας από τους λόγους είναι ότι η μαζική αστάθεια των τιμών των τροφίμων της οποίας γινόμαστε σήμερα μάρτυρες λειτούργησε επιτέλους ως μέσο αφύπνισης των πολιτικών σε ολόκληρη την Ευρώπη.
<P>
Κατά τη διάρκεια των 30 τελευταίων ετών, επαναπαυθήκαμε όλοι, καθώς οι τιμές των τροφίμων μειώνονταν χρόνο με τον χρόνο σε πραγματικούς όρους. Τα τρόφιμα δεν ήταν ποτέ φθηνότερα από ό,τι τα τελευταία χρόνια. Έχουμε φτάσει στο σημείο να περιμένουμε τα ράφια των σούπερ μάρκετ μας να είναι υπερφορτωμένα και να στενάζουν από το βάρος των τροφίμων 24 ώρες την ημέρα. Θεωρούσαμε ότι το πρόβλημα ήταν η υπερβολικά μεγάλη ποσότητα τροφίμων. Αυτό κυριαρχούσε στις συζητήσεις έως το 2007 και όχι ότι η ποσότητα ήταν υπερβολικά μικρή.
<P>
Οι πρόσφατες απότομες αυξήσεις των τιμών αποτελούν σημείο καμπής, ένδειξη ότι οι ημέρες της αφθονίας φτάνουν στο τέλος τους. Το ισχύον πρότυπο γεωργικής παραγωγής μας βασίζεται στη φθηνή ενέργεια, στην ύπαρξη μεγάλων εκτάσεων γης και άφθονης παροχής υδάτων. Το πρότυπο αυτό δεν μπορεί να ανταποκριθεί στις προκλήσεις που θα αντιμετωπίσουμε στο μέλλον: αύξηση του πληθυσμού που θα ανέρχεται σε 9 δισεκατομμύρια, αυξανόμενη ζήτηση από τις αναπτυσσόμενες χώρες και αντίκτυπος της αλλαγής του κλίματος. Όπως προέβλεψε πρόσφατα ο ανώτατος επιστημονικός σύμβουλος του "νωμένου Βασιλείου, καθηγητής John Beddington, εάν δεν αναλάβουμε δράση, θα έρθουμε αντιμέτωποι με μια "κατακλυσμιαία" έλλειψη ενεργειακών πόρων, υδάτων και τροφίμων.
<P>
Πρέπει να αναλάβουμε δράση τώρα και να οικοδομήσουμε ένα νέο γεωργικό πρότυπο. " Ευρώπη πρέπει να αναλάβει την πρωτοβουλία και η μεταρρύθμιση της κοινής γεωργικής πολιτικής μας παρέχει τη δυνατότητα να χαράξουμε ένα σύστημα βιώσιμης παραγωγής τροφίμων που θα μπορέσει να ανταποκριθεί στην τεράστια ζήτηση του παγκόσμιου εφοδιασμού σε τρόφιμα που θα καταστεί αναγκαίος στο μέλλον.
<SPEAKER ID="409" NAME="José Bové" LANGUAGE="FR">
Κυρία Πρόεδρε, κύριε Επίτροπε, όπως και το 2008, η τιμή των γεωργικών πρώτων υλών αυξάνεται με ιλιγγιώδεις ρυθμούς στις παγκόσμιες αγορές. Βρισκόμαστε μόλις στο 3% του επιπέδου του 2008. " μείωση της παραγωγής σε ορισμένους παραδοσιακούς τομείς εξαγωγών εξαιτίας της αλλαγής του κλίματος, η χρήση σιτηρών για την παραγωγή βιοκαυσίμων και η χρηματοπιστωτική κερδοσκοπία που οξύνει την άνοδο των τιμών είναι υπεύθυνες για την κατάσταση αυτή, όπως καθίσταται σαφές από τις εκθέσεις του Διεθνούς Νομισματικού Ταμείου (ΔΝΤ) και των γαλλικών αρχών, και όπως έχει επίσης υποδειχτεί από την Επιτροπή.
<P>
Οι συνέπειες αυτής της νέας επισιτιστικής κρίσης είναι επαχθείς για το 1,2 δισεκατομμύριο ανθρώπους στον κόσμο που επιβιώνουν με λιγότερο από 1,5 δολάριο "ΠΑ ημερησίως. Από τον Οκτώβριο, 44 επιπλέον εκατομμύρια άνθρωποι έχουν προστεθεί σε εκείνους που ζουν κάτω από το όριο της φτώχειας.
<P>
Δύο μόλις μέρες πριν από τη σύνοδο της ομάδας των G20, τι περιμένει η Ευρώπη για να λάβει μέτρα παρόμοια με εκείνα υπέρ των οποίων ψήφισαν οι "νωμένες Πολιτείες; Από τις 13 Ιανουαρίου 2011, η κυβέρνηση των "ΠΑ απαίτησε τον περιορισμό και τη διαφάνεια των θέσεων των χρηματοπιστωτικών ταμείων έναντι των αγορών γεωργικών βασικών αγαθών. Πρόκειται για ένα πρώτο βήμα αντίστασης στις ορέξεις των κερδοσκόπων.
<P>
Ο αντίκτυπος είναι δραματικός και για τους ευρωπαίους αγρότες. Δεν είναι πλέον σε θέση να ταΐσουν τα ζώα τους. Εκατοντάδες γεωργικές εκμεταλλεύσεις έχουν χρεοκοπήσει. Πριν από πέντε χρόνια, η τιμή του σίτου ήταν 100 ευρώ ανά τόνο· σήμερα αγγίζει τα 300 ευρώ. Πρόκειται για μια εντελώς πρωτόγνωρη κατάσταση.
<P>
" Επιτροπή απαιτεί την προσαρμογή των αγροτών στις ενδείξεις των αγορών. Καλά θα έκανε σήμερα να ακολουθήσει η ίδια τις συμβουλές της. Αντιμέτωπη με την παρούσα κρίση, η Ευρωπαϊκή Ένωση δεν μπορεί να περιμένει έως το 2014 για να βρει λύσεις. " κρίση πρέπει να αντιμετωπισθεί και προτείνω τρεις συγκεκριμένες δράσεις.
<P>
Καταρχάς, την άμεση δημιουργία, στις αντίστοιχες χώρες, αποθεμάτων σιτηρών που θα διατίθενται στους αγρότες σε μειωμένες τιμές. Κατά δεύτερον, την τιμαριθμική αναπροσαρμογή των τιμών του κρέατος που καταβάλλονται στους αγρότες σε τιμές χορτονομής. Κατά τρίτον, για το 2011, έναν μηχανισμό για τη μεταφορά μέρους της βοήθειας που προορίζεται για την υποστήριξη των σιτηρών προς την κτηνοτροφία.
<SPEAKER ID="410" NAME="James Nicholson" LANGUAGE="EN">
Κυρία Πρόεδρε, οι αυξανόμενες τιμές των τροφίμων μπορούν να λυγίσουν κυβερνήσεις. Αυτό το είδαμε προσφάτως.
<P>
Θα ήθελα να πάμε λίγο πίσω. Είμαι βουλευτής του παρόντος Κοινοβουλίου από το 1989. Όταν έφτασα στην Ευρώπη το 1989, δεν αντιμετωπίζαμε επισιτιστικό πρόβλημα. Διαθέταμε βουνά βοδινού, βουτύρου και σιτηρών καθώς και λίμνες γάλακτος. Τώρα όλα αυτά τελείωσαν και δεν παράγουμε αρκετά τρόφιμα αρκετά γρήγορα ώστε να αυτοσυντηρούμαστε.
<P>
Πού πήγαν λοιπόν τα τρόφιμα και γιατί δεν έχουμε παρά μικρή προσφορά; Όταν μια περίοδος ξηρασίας σε ένα οποιοδήποτε σημείο στον κόσμο μπορεί στην πραγματικότητα να προκαλέσει πλήρη σύγχυση σε ολόκληρη την αγορά για όλους τους άλλους, τότε δεν πρόκειται για μια κατάσταση που μπορούμε να επιτρέψουμε να συνεχιστεί.
<P>
Στην Ευρωπαϊκή Ένωση βρισκόμαστε αντιμέτωποι με μια κατάσταση, στο πλαίσιο της οποίας οι αγρότες εγκαταλείπουν σωρηδόν τον κλάδο σε κάθε κράτος μέλος. Στην πραγματικότητα, εκείνο που κάνουμε είναι να τους ενθαρρύνουμε να φύγουν ακόμα πιο γρήγορα, και δεν έχουμε νέους αγρότες που να εισέρχονται στον κλάδο.
<P>
Πρέπει να αναλάβουμε δράση προτού να είναι πολύ αργά για να αντιστρέψουμε την τάση για αυξανόμενες τιμές των τροφίμων σε παγκόσμιο επίπεδο. Αυτή η δράση πρέπει να αναληφθεί όσο το δυνατόν νωρίτερα προκειμένου να αρθεί η πίεση που ασκείται στους απλούς ανθρώπους.
<P>
Μπορεί να δημιουργηθεί προστασία για τους απλούς ανθρώπους μέσω μιας ισχυρής κοινής γεωργικής πολιτικής που θα εξασφαλίζει τρόφιμα υψηλής ποιότητας σε λογικές τιμές χωρίς αρνητικές συνέπειες για το περιβάλλον. Ένας ισχυρός πυλώνας άμεσων πληρωμών έχει ζωτική σημασία για τον κόσμο και για την ανταπόκριση στις επισιτιστικές ανάγκες. Μπορούν να ληφθούν περαιτέρω μέτρα για την εδραίωση αυτού στο μέλλον, κάτι που είναι εξαιρετικά αναγκαίο από την άποψη των επενδύσεων αλλά και της έρευνας και ανάπτυξης. Ελπίζουμε ότι θα βρούμε τον τρόπο να το κάνουμε.
<P>
Το πρόβλημα, κατά τη γνώμη μου, είναι ότι όλοι προσέρχονται στις συζητήσεις αυτές και κάνουν όλες τις κατάλληλες δηλώσεις, λένε όλες τις κατάλληλες κοινοτυπίες, αλλά δεν είναι προετοιμασμένοι να λάβουν τις δύσκολες αποφάσεις που είναι αναγκαίες για να βοηθήσουν όσους έχουν μεγαλύτερη ανάγκη.
<P>
Έχω να πω ότι δεν αρκεί πλέον να μιλούμε: εκείνο που χρειαζόμαστε είναι δράση σε σχέση με τα παγκόσμια αποθέματα και την αστάθεια των τιμών στην αγορά, και αν δεν αρχίσετε να αντιμετωπίζετε αυτό το πρόβλημα, δεν θα μπορέσετε να το επιλύσετε.
<SPEAKER ID="411" NAME="Gabriele Zimmer" LANGUAGE="DE">
Κυρία Πρόεδρε, ως πολιτικός που ασχολούμαι με την αναπτυξιακή πολιτική, ρωτώ πάντα τον εαυτό μου γιατί είναι τόσο δύσκολο να διδαχθούμε από παλαιότερες κρίσεις και καταστροφές. Μου φαίνεται ότι το δράμα των εξεγέρσεων λόγω πείνας του 2008 δεν έκανε καμία εντύπωση στο μυαλό και στην καρδιά εκείνων που κατέχουν την πολιτική και την οικονομική εξουσία καθώς και εκείνων που κερδοσκοπούν αδίστακτα στις αγορές βασικών γεωργικών αγαθών. Ο αριθμός των ανθρώπων που μαστίζονται από πείνα σε παγκόσμιο επίπεδο αυξήθηκε για άλλη μια φορά ξεπερνώντας το ένα δισεκατομμύριο, και είναι οι φτωχότεροι άνθρωποι στον κόσμο που επηρεάζονται περισσότερο από την αύξηση των τιμών στις αγορές τροφίμων. Πρέπει να δαπανούν περισσότερο από 80% των χρημάτων τους καθημερινά σε τρόφιμα.
<P>
Οι παγκόσμιες υποσχέσεις του 2009 για παροχή 20 και πλέον δισεκατομμύρια δολάρια "ΠΑ για γεωργικές ενισχύσεις στις αναπτυσσόμενες χώρες, συμπεριλαμβανομένων 6 δισεκατομμυρίων δολαρίων "ΠΑ μέσω της Παγκόσμιας Τράπεζας για την καταπολέμηση της πείνας, δεν τηρήθηκαν. Μέχρι στιγμής έχουν καταβληθεί μόλις 925 εκατομμύρια δολάρια "ΠΑ. " κερδοσκοπία στις αγορές βασικών γεωργικών αγαθών δεν αφορά πλέον τα τρόφιμα αλλά σχεδόν αποκλειστικά τις δραστηριότητες και τις συναλλαγές των χρηματοπιστωτικών αγορών, που έχουν άμεσο αντίκτυπο στις τιμές των τροφίμων. Ως εκ τούτου, χαίρομαι που η Επιτροπή αρχίζει πλέον να ξεπερνά την επιφυλακτικότητά της έναντι της κατάστασης αυτής.
<P>
Εντούτοις, η κερδοσκοπία σε σχέση με τη διαμόρφωση των τιμών δεν έχει γίνει περισσότερο διαφανής, ούτε υπάγεται σε έλεγχο ή περιορισμούς. Ωστόσο, αυτό έχει ζωτική σημασία εάν θέλουμε να είμαστε σε θέση να αναλάβουμε αποτελεσματικά δράση εν προκειμένω και να επιφέρουμε αλλαγές. Ως εκ τούτου, καλώ το Συμβούλιο, την Επιτροπή και τα κράτη μέλη να θέσουν την καταπολέμηση της πείνας σε πρώτη προτεραιότητα σε όλες τις πολιτικές, τα προγράμματα και τις στρατηγικές, καθώς και να εξετάσουν νέες μεθόδους και νέες προσεγγίσεις, όπως η επισιτιστική αυτάρκεια, ούτως ώστε εντέλει εκείνοι που καλλιεργούν τη γη να έχουν μεγαλύτερες δημιουργικές αρμοδιότητες και επιρροή στον εφοδιασμό με τρόφιμα προς τους ίδιους τους πολίτες τους εντός των περιφερειών τους.
<SPEAKER ID="412" NAME="John Stuart Agnew" LANGUAGE="EN">
Κυρία Πρόεδρε, μολονότι οι τιμές των τροφίμων σημειώνουν αδιαμφισβήτητα αύξηση, η κατάσταση όσον αφορά τις αγροτικές καλλιέργειες είναι πολύ διαφορετική. Οι βρετανοί γεωργοί που παράγουν βοδινό, αρνίσιο, χοιρινό κρέας και αυγά έχουν στην πραγματικότητα γίνει μάρτυρες μιας μείωσης της αξίας της παραγωγής τους τον τελευταίο χρόνο· η τιμή του κρέατος πουλερικών παραμένει ίδια και η τιμή του γάλακτος είναι μόλις οριακά υψηλότερη· η τιμή των ζαχαρότευτλων θα μειωθεί του χρόνου.
<P>
Αυτές οι επιχειρήσεις αντιμετωπίζουν οι ίδιες τεράστιες αυξήσεις των δαπανών τους και δεν μπορούν να συντηρήσουν τη θέση τους για περισσότερους από λίγους μήνες. Στη συνέχεια, είτε θα κατορθώσουν να ζητήσουν και να λάβουν υψηλότερες τιμές από τους εμπόρους λιανικής είτε θα σταματήσουν την παραγωγή. Σε κάθε περίπτωση, οι τιμές λιανικής των τροφίμων δεν μπορούν παρά να αυξηθούν.
<P>
Τι κάνει η ΕΕ για αυτό; Ουσιαστικά, καθιστά ασκόπως ακριβή την εισαγωγή μη γενετικά τροποποιημένων καρπών σόγιας. Επιβαρύνει τους αγρότες με τέλος για την αύξηση της θερμοκρασίας του πλανήτη, τη στιγμή που οι ίδιοι οι αγρότες έχασαν χιλιάδες τόνους ζαχαρότευτλων και πατάτας που είχαν φυτέψει, εξαιτίας του υπερβολικά ψυχρού καιρού. " ΕΕ επιθυμεί να αυξήσει τις δημόσιες επιδοτήσεις για τις οργανικές καλλιέργειες αντί να επιτρέψει στον κλάδο αυτό να καθοδηγείται με γνώμονα την κατανάλωση. Τυχόν μεταφορά των συμβατικών συστημάτων παραγωγής σε οργανικά θα επιφέρει μείωση του εφοδιασμού με τρόφιμα.
<SPEAKER ID="413" NAME="Diane Dodds" AFFILIATION="NI">
(EN) Κυρία Πρόεδρε, τα βασικά αίτια του πληθωρισμού των τροφίμων είναι η παγκόσμια αύξηση των τιμών των βασικών αγαθών, η τεράστια αύξηση των τιμών ενέργειας και η αστάθεια των τιμών στο εσωτερικό της αγοράς, και δεν υπάρχει αμφιβολία ότι οι καταναλωτές υποφέρουν. Είναι, ωστόσο, ο γεωργικός κλάδος που έρχεται αντιμέτωπος με αυτό εδώ και αρκετό καιρό, όπως και με τις αυξανόμενες τιμές των ζωοτροφών και των λιπασμάτων. Τα περιθώρια κέρδους έχουν μειωθεί και πολλοί αγρότες, ιδίως εκείνοι που δραστηριοποιούνται στους κλάδους εντατικής καλλιέργειας, έρχονται αντιμέτωποι με το φάσμα της οικονομικής καταστροφής.
<P>
Θα ήθελα να ζητήσω σήμερα από το Κοινοβούλιο να εξετάσει τις συνέπειες στην περίπτωση που δεν παράσχουμε υποστήριξη προς τους αγρότες μέσω της κοινής γεωργικής πολιτικής. Τι ποσά θα καταβάλαμε για τρόφιμα σε αυτό το χρηματοοικονομικό κλίμα; Θα ήθελα επίσης να παροτρύνω το Κοινοβούλιο να εξετάσει το ενδεχόμενο παροχής μεγάλης υποστήριξης για την κοινή γεωργική πολιτική κατά τις πολύ σημαντικές συζητήσεις που επίκεινται.
<P>
Είναι σημαντικό να έχουμε μια πολιτική που θα υποστηρίζει τους αγρότες και θα εξασφαλίζει επαρκή εφοδιασμό με τρόφιμα σε δίκαιες τιμές. Θα ήθελα επίσης να πω ότι η δικαιοσύνη είναι απολύτως απαραίτητη, και ότι για να έχουμε δικαιοσύνη χρειαζόμαστε διαφάνεια στην αλυσίδα εφοδιασμού με τρόφιμα. Αυτό θα επιτευχθεί, ιδίως στο "νωμένο Βασίλειο, μόνον εάν αποκτήσουμε διαμεσολαβητή για τα σουπερμάρκετ.
<SPEAKER ID="414" NAME="Jean-Paul Gauzès" AFFILIATION="PPE">
(FR) Κυρία Πρόεδρε, κύριε ασκών την Προεδρία του Συμβουλίου, κύριε Επίτροπε, θα αναφερθώ σε ένα ζήτημα που έχει επανειλημμένως τεθεί, και συχνά παρουσιάζεται ως το μοναδικό αίτιο: την κερδοσκοπία.
<P>
Πιστεύω ότι, όσον αφορά την κερδοσκοπία, απαιτείται μετριοπάθεια. Είναι προφανές ότι υπάρχει ξεκάθαρη σύνδεση μεταξύ ορισμένων χρηματοπιστωτικών δραστηριοτήτων και της αυξημένης αστάθειας των τιμών εν γένει και των τιμών για τις πρώτες ύλες ειδικότερα. Ωστόσο, το να εξετάσουμε το όλο ζήτημα αποκλειστικά από την άποψη της χρηματοπιστωτικής κερδοσκοπίας θα αποτελούσε ασφαλώς σφάλμα, καθώς μέρος αυτού που αποκαλούμε κερδοσκοπία είναι στην πραγματικότητα η νόμιμη αντιστάθμιση κινδύνου των τιμών από την πλευρά των παραγωγών και, όπως καλά γνωρίζουμε, οι εν λόγω παραγωγοί δεν θα μπορούσαν να επιβιώσουν χωρίς αυτήν τη δυνατότητα αντιστάθμισης κινδύνου.
<P>
Ωστόσο, πρέπει να αποφευχθεί η κατάσταση στο πλαίσιο της οποίας οι άμεσες επενδύσεις σε βασικά αγαθά θα έχουν βλαβερό αντίκτυπο στην αστάθεια των τιμών λόγω της τεράστιας κλίμακάς τους ή της καθαρά κερδοσκοπικής φύσης τους.
<P>
Εν προκειμένω, οι προτάσεις που υπέβαλε ο Επίτροπος κ. Barnier σχετικά με ζητήματα χρηματοπιστωτικού χαρακτήρα, ιδίως η ρύθμιση των ακάλυπτων πωλήσεων και των παραγώγων, καθώς και η αναθεώρηση της οδηγίας για τις αγορές χρηματοπιστωτικών μέσων (MiFID), πρέπει να παράσχουν στο Κοινοβούλιο τη δυνατότητα να λάβει υπόψη τις πτυχές της κερδοσκοπίας με βασικά αγαθά στο πλαίσιο της ρύθμισης και εποπτείας των χρηματοπιστωτικών αγορών, που θα θεσπιστούν προκειμένου να διασφαλισθεί η ρύθμιση και των εν λόγω αγορών με αποτελεσματικό αλλά και ρεαλιστικό τρόπο.
<P>
Κύριε Επίτροπε, είπατε ότι οι προσπάθειες αυτές πρέπει να συνεχιστούν, και πιστεύω ότι το Κοινοβούλιο -το οποίο συμμορφώνεται, μεσούσης της χρηματοπιστωτικής κρίσης, προλαμβάνοντας, ενίοτε, και τις προτάσεις της Επιτροπής- θα αποδειχθεί αντάξιο των ευθυνών του.
<P>
Τέλος, εκφράζω την ικανοποίησή μου για τη δήλωση της ουγγρικής Προεδρίας, σύμφωνα με την οποία η Ευρώπη πρέπει να υποστηρίξει τη γαλλική προεδρία της ομάδας των G20, που έχει θέσει ως προτεραιότητά της τη ρύθμιση των αγορών βασικών αγαθών.
<SPEAKER ID="415" NAME="Luis Manuel Capoulas Santos" AFFILIATION="S&amp;D">
(PT) Κυρία Πρόεδρε, η πρόληψη είναι πάντα καλύτερη από τη θεραπεία όσον αφορά τις καταστροφές. Υπάρχει πραγματικός κίνδυνος μιας παγκόσμιας επισιτιστικής κρίσης. Αυτή η φράση δεν είναι δική μου: προήλθε από την κυβέρνηση ενός από τα ιδρυτικά κράτη μέλη της Ευρωπαϊκής Ένωσης. Οι ενδείξεις γεννούν ανησυχία. Οι τιμές ορισμένων βασικών προϊόντων τροφίμων, όπως είναι τα σιτηρά δεν σταματούν να αυξάνονται και μάλιστα έφτασαν σε επίπεδα ρεκόρ τον Ιανουάριο, σύμφωνα με τον Οργανισμό Τροφίμων και Γεωργίας των "νωμένων Εθνών. Το πρόβλημα προφανώς και δεν είναι ευρωπαϊκό και, όπως ήδη επισημάνθηκε εδώ σήμερα, η συμβολή καθεμίας από τις υποθετικές αιτίες που εξηγούν το φαινόμενο είναι κάθε άλλο παρά γνωστή.
<P>
Γνωρίζουμε ότι η Επιτροπή δεν αγνοεί το θέμα, και η ανακοίνωσή της τής 2ας Φεβρουαρίου συνιστά έγγραφο που χρήζει προσεκτικής ανάγνωσης.
<P>
Εντούτοις, η συγκεκριμένη φύση της γεωργικής παραγωγής χρήζει ιδιαίτερης προσοχής στο πλαίσιο της κοινής γεωργικής πολιτικής (ΚΓΠ), μέσω ανάθεσης κατάλληλων μέσων ανάλυσης κινδύνου στην πολιτική αναπτυξιακής συνεργασίας και υποστήριξης της παραγωγής τροφίμων εις βάρος άλλων μορφών διεθνούς βοήθειας.
<P>
Θα ήθελα επίσης να επικροτήσω εν προκειμένω τη στάση της Γαλλίας στο πλαίσιο της ομάδας των G20, όσον αφορά τη ρύθμιση των χρηματοπιστωτικών αγορών και την καταπολέμηση της χειραγώγησης των τιμών, καθώς και τη θέσπιση κανόνων που θα μπορούσαν να αποτρέψουν την ξαφνική διακοπή των εμπορικών ροών, όπως συνέβη για παράδειγμα πρόσφατα στη Ρωσία.
<SPEAKER ID="416" NAME="Alyn Smith" AFFILIATION="Verts/ALE">
(EN) Κυρία Πρόεδρε, η σίτιση του πληθυσμού μας πρέπει να αποτελεί το υψηλότερο καθήκον της κυβέρνησης, και αποτελεί για την ακρίβεια τον πρωταρχικό στόχο της κοινής γεωργικής πολιτικής.
<P>
" επισιτιστική ασφάλεια αποτελεί τον Πολικό Αστέρα μας και συνιστά επιτυχημένο κεφάλαιο της ιστορίας της ΕΕ. Αξίζει να θυμόμαστε ότι τον τελευταίο χρόνο σημειώθηκαν εξεγέρσεις για τα τρόφιμα σε κάθε ήπειρο εκτός από τη δική μας, και βλέπουμε κυβερνήσεις να πέφτουν σε καθημερινή σχεδόν βάση, όπως φαίνεται, σε όλο τον υπόλοιπο κόσμο, ενώ εμείς μπορέσαμε τουλάχιστον να παράσχουμε έναν κάποιο βαθμό ασφάλειας στους πολίτες μας μέχρι στιγμής.
<P>
Επομένως, η επισιτιστική ασφάλεια αποτελεί προτεραιότητά μας. Δεν θα το πιστεύατε ακούγοντας ορισμένες από τις ΜΚΟ και τις ομάδες άσκησης πίεσης ή ακόμα και ορισμένους από τους πολιτικούς που συμμετέχουν στη συζήτηση σχετικά με τη μεταρρύθμιση της κοινής γεωργικής πολιτικής που βρίσκεται σε εξέλιξη.
<P>
" επισιτιστική ασφάλεια πρέπει να αποτελέσει σημείο εστίασης και προτεραιότητά μας και διαφωνώ ως προς ένα σημείο με τους συναδέλφους. Δεν πιστεύω ότι η απάντηση είναι οι ελεύθερες συναλλαγές. Δεν πιστεύω ότι η παγκόσμια επισιτιστική ασφάλεια είναι κάτι που μπορούμε να επιτύχουμε ή που θα έπρεπε να επιδιώξουμε. " απαγόρευση των εξαγωγών που επιβάλλεται από χώρες που επιδιώκουν να εξασφαλίσουν τη σίτισή τους δεν είναι αυτή καθαυτή αδικαιολόγητη, και θα ήθελα να επαναλάβω τα λόγια του άγγλου προέδρου της Εθνικής Ένωσης Αγροτών, αν μου επιτρέπετε: "εάν μιλούμε για ηθική, τότε μια χώρα που επιδιώκει να θρέψει η ίδια τους πολίτες της δεν είναι τίποτα σε σχέση με τις πλούσιες χώρες που επιτρέπουν τη μείωση της γεωργίας τους και περιμένουν στη συνέχεια από τον υπόλοιπο κόσμο να τις θρέψει. Έχουμε ευθύνη να κάνουμε τον κόσμο να παράγει περισσότερο, όχι λιγότερο".
<SPEAKER ID="417" NAME="Hynek Fajmon" AFFILIATION="ECR">
(CS) Κυρία Πρόεδρε, αν θέλουμε να διεξαγάγουμε μια πραγματικά σοβαρή συζήτηση σχετικά με τις αυξανόμενες τιμές των τροφίμων, δεν μπορούμε να αποφύγουμε το ζήτημα του πώς η Ευρωπαϊκή Ένωση συμβάλλει η ίδια σε αυτήν την καθόλου ευπρόσδεκτη τάση, σε όσο άβολη θέση και αν φέρνει αυτό ορισμένους. Όλοι οι αναλυτές των αγορών βασικών αγαθών συμφωνούν ότι υπάρχουν δύο βασικοί παράγοντες πίσω από την αύξηση των τιμών των βασικών αγαθών τροφίμων.
<P>
Ο πρώτος είναι η μεγάλης κλίμακας τύπωση νέου χρήματος στις "ΠΑ και την Ευρωπαϊκή Ένωση τους τελευταίους μήνες. Αυτή η εισροή νέου χρήματος στις αγορές σπρώχνει τις τιμές των τροφίμων και άλλων βασικών αγαθών προς τα πάνω. Εν προκειμένω, δεν πρέπει να κατηγορούμε τους κερδοσκόπους, όπως υποστηρίζει η έκθεση σχετικά με την οποία συζητούμε σήμερα, αλλά τις λανθασμένες πολιτικές των αμερικανικών, ευρωπαϊκών και άλλων κεντρικών τραπεζών.
<P>
Ο δεύτερος παράγων που σπρώχνει προς τα πάνω τις τιμές των τροφίμων είναι η πολιτική της ΕΕ και των "ΠΑ που υποχρεώνει τους καταναλωτές να κάνουν ακόμα μεγαλύτερη χρήση των βιοκαυσίμων. Οι δεσμεύσεις που έχουν αναλάβει η ΕΕ και οι "ΠΑ στον εν λόγω τομέα οδήγησαν σε απότομη αύξηση της ποσότητας των βασικών αγαθών που δεν προορίζονται για τρόφιμα και καλλιεργούνται σε γεωργικές εκτάσεις. Συνεπεία τούτου, ολοένα λιγότερες γεωργικές εκτάσεις χρησιμοποιούνται για την παραγωγή τροφίμων, και, επομένως, η αύξηση της τιμής των τροφίμων είναι λογική. Εάν επιθυμούμε να κατορθώσουμε να μειώσουμε τις τιμές των τροφίμων σε παγκόσμιο επίπεδο, πρέπει να εγκαταλείψουμε αυτήν την παράλογη πολιτική για τα βιοκαύσιμα.
<SPEAKER ID="418" NAME="Patrick Le Hyaric" AFFILIATION="GUE/NGL">
(FR) Κυρία Πρόεδρε, κύριε υπουργέ, κύριε Επίτροπε, όλοι οι άνθρωποι που μαστίζονται από την πείνα στον κόσμο, όλοι εκείνοι που υποχρεούνται να καταβάλουν περισσότερα χρήματα για να τραφούν ή για να ντυθούν, περιμένουν από εμάς να ανταποκριθούμε πιο δυναμικά στον μεγαλύτερο κίνδυνο που απειλεί σήμερα τον πλανήτη μας, ήτοι τον κίνδυνο που προκαλείται από τους άπληστους κερδοσκόπους στον τομέα των τροφίμων. Αυτοί είναι που αυξάνουν τις τιμές των τροφίμων εις βάρος αγροτών και καταναλωτών.
<P>
Άκουσα προσεκτικά την όλο πάθος έκκληση του Jean-Paul Gauzès, αλλά θα πρέπει να γνωρίζει ότι, στην περιοχή του, αγοράσθηκαν φέτος σιτηρά της επόμενης συγκομιδής πριν καν από τη σπορά αυτής. Κατά συνέπεια, μιλούμε όντως για κερδοσκοπία. Ο μόνος τρόπος να προχωρήσουμε είναι να αναλάβει η Ευρωπαϊκή Ένωση δράση προς διάφορες κατευθύνσεις.
<P>
Καταρχάς, πρέπει να αναλάβει δράση ώστε να μπει τέλος στη χρηματοπιστωτική κερδοσκοπία δημιουργώντας ένα παγκόσμιο γεωργικό ταμείο και ταμείο τροφίμων, συγκεντρώνοντας αποθέματα έκτακτης ανάγκης, θέτοντας σε εφαρμογή μηχανισμούς για τη σταθεροποίηση των πραγματικών τιμών της πραγματικής και της μη εικονικής παραγωγής υπό την αιγίδα του Οργανισμού "νωμένων Εθνών (Ο"Ε). " κοινή γεωργική πολιτική μας πρέπει επίσης να στραφεί προς ένα σύστημα ...
<P>
(" Πρόεδρος διακόπτει τον ομιλητή)
<SPEAKER ID="420" NAME="Krisztina Morvai" AFFILIATION="NI">
(HU) Κυρία Πρόεδρε, σήμερα συζητούμε στο Ευρωπαϊκό Κοινοβούλιο σχετικά με το ζήτημα των αυξανόμενων τιμών των τροφίμων. Αυτό το φαινόμενο των αυξανόμενων τιμών των τροφίμων γίνεται εξίσου αισθητό από τους καταναλωτές στην Ουγγαρία και τις άλλες ευρωπαϊκές χώρες. Εκείνοι που δεν το αντιλαμβάνονται είναι οι αγρότες και, ιδίως, οι ιδιοκτήτες μικρών εκμεταλλεύσεων. Πώς γίνεται αυτό; Πού πηγαίνουν τα χρήματα; Αυτός ο γρίφος, αυτό το μυστήριο επιλύεται, μεταξύ άλλων, στο σημείο δ) της εξαιρετικής πρότασης ψηφίσματος που υποβλήθηκε από την Ομάδα των Πρασίνων/Ελεύθερης Ευρωπαϊκής Συμμαχίας, αλλά η πρόταση ψηφίσματος είναι και στο σύνολό της εξαιρετική και οφείλω να τους συγχαρώ για αυτήν. Προσφέρει επίσης λεπτομερείς απαντήσεις και λύσεις. Το σημείο δ) εφιστά την προσοχή στο φαινόμενο της κερδοσκοπίας. Αναφέρει ότι σημειώνεται αύξηση της κερδοσκοπίας από αμιγώς χρηματοπιστωτικά ιδρύματα, δηλαδή κερδοσκοπία του χρηματικού κεφαλαίου της αγοράς βασικών αγαθών, γεγονός που προκαλεί τεχνητό πληθωρισμό των τιμών των βασικών αγαθών. Συνεπώς, έχουμε τη λύση εν μέρει. Τα χρήματα πηγαίνουν στους κερδοσκόπους, και στους αγοραστές και διαπραγματευτές, των οποίων η απληστία συχνά δεν γνωρίζει όρια.
<P>
Πόσο περήφανος θα ήταν ο ουγγρικός λαός εάν η ουγγρική Προεδρία έθετε σε προτεραιότητα το ψήφισμα σχετικά με αυτό το ζήτημα, την κερδοσκοπία στον τομέα των τροφίμων. Πρέπει να ρωτήσω τον εκπρόσωπο της ουγγρικής Προεδρίας που είναι παρών κατά πόσον μπορούμε να βασιζόμαστε σε αυτό, και ρωτώ τον αρμόδιο Επίτροπο της ΕΕ σε θέματα γεωργίας, κ. Cioloş, ποια λύση διαβλέπει για την κερδοσκοπία στον τομέα των τροφίμων.
<SPEAKER ID="421" NAME="Gay Mitchell" AFFILIATION="PPE">
(EN) Κυρία Πρόεδρε, στις αναπτυγμένες χώρες, ένα μέσο νοικοκυριό δαπανά περίπου 10% έως 20% του εισοδήματός του για τρόφιμα, ενώ στις αναπτυσσόμενες χώρες αυτός ο αριθμός ανέρχεται εν γένει έως και στο 80%. Αυτό υπογραμμίζει τις τραγικές συνέπειες για τις χώρες εκείνες που υποφέρουν. Πρέπει να ανταποκριθούμε και να συνεχίσουμε να ανταποκρινόμαστε μέχρις ότου αυτές σταθούν στα πόδια τους.
<P>
Τον Δεκέμβριο του 2008, το παρόν Κοινοβούλιο ψήφισε με συντριπτική πλειοψηφία υπέρ της έκθεσής μου σχετικά με την επισιτιστική διευκόλυνση ύψους ενός δισεκατομμυρίου ευρώ που στόχευε στην παροχή χρηματοδοτικής βοήθειας στις αναπτυσσόμενες χώρες με δεδομένες τις υπερβολικά υψηλές τιμές των τροφίμων την περίοδο εκείνη. Σκοπός αυτής της διευκόλυνσης ήταν να ανταποκριθεί στις υψηλές αυτές τιμές, τα αίτια των οποίων ήταν κυρίως, αν και όχι αποκλειστικά, οι πλημμύρες σε χώρες παραγωγής σπόρων και η αυξανόμενη τιμή του πετρελαίου. " κατάσταση παραμένει εξαιρετικά ασταθής, επηρεάζοντας τους παραγωγούς και τους καταναλωτές τόσο στην ΕΕ όσο και στις αναπτυσσόμενες χώρες.
<P>
Πρέπει να μάθουμε να συνεργαζόμαστε με άλλες χώρες, όπως η Ταϊλάνδη. Στην περιοχή της, η Ταϊλάνδη αποτελεί βασικό παραγωγό τροφίμων, ωστόσο όταν ορισμένοι γείτονές της, όπως η Βιρμανία και το Βιετνάμ, μαστίζονταν από φτώχεια και παρουσίαζαν ελλείψεις σε τρόφιμα, δεν αποδεχτήκαμε την προσφορά της Ταϊλάνδης να συνεργαστεί μαζί μας και να ενεργήσει ως εκπρόσωπός μας στην περιοχή. Πρέπει να μάθουμε να το κάνουμε. Πρέπει να διασφαλίσουμε την ταχεία μετάβαση προς τη σταθερότητα στη βόρεια Αφρική. Πρέπει να διασφαλίσουμε ότι θα παρασχεθεί βοήθεια σε περιοχές που πλήττονται από άνευ προηγουμένου φυσικές καταστροφές, όπως η Αϊτή και το Πακιστάν, και πρέπει εν προκειμένω να συνεχίσουμε να κινητοποιούμε τα αποθέματα βοήθειας έκτακτης ανάγκης, δίνοντας έτσι στην ΕΕ τη δυνατότητα να ανταποκρίνεται εγκαίρως σε συγκεκριμένες ανάγκες παροχής βοήθειας που προκύπτουν από τέτοια συμβάντα.
<SPEAKER ID="422" NAME="Kader Arif" AFFILIATION="S&amp;D">
(FR) Κυρία Πρόεδρε, κυρίες και κύριοι, καταρχάς επιτρέψτε μου να εκφράσω τη λύπη μου που χρειάστηκε μια κρίση στην Ευρώπη για να κινητοποιηθεί η συζήτηση που διεξάγουμε σήμερα και η πρόταση ψηφίσματος σχετικά με την οποία θα ψηφίσουμε αύριο.
<P>
Μόλις πέρσι, όταν οι αναπτυσσόμενες χώρες εξεγέρθηκαν στο πλαίσιο αυτού που αποκαλέσαμε "εξεγέρσεις για τα τρόφιμα", η Ευρώπη πρότεινε απλώς μέτρα απόκρισης σε καταστάσεις έκτακτης ανάγκης, δηλαδή την αποστολή δενδρυλλίων και λιπασμάτων, σαν το πρόβλημα να ήταν κυκλικής φύσης, όταν εδώ και καιρό προειδοποιούμε για την ύπαρξη διαρθρωτικών προβλημάτων. Διαθέτουμε μια κοινή γεωργική πολιτική (ΚΓΠ) που δεν διαθέτει αποτελεσματικούς ρυθμιστικούς μηχανισμούς, διότι η φιλελεύθερη πλειοψηφία εξακολουθεί να πιστεύει ότι τίποτα δεν πρέπει να περιορίζει την αγορά. Υπάρχει ευρεία, οικονομικά αποσταθεροποιητική και ηθικά απαράδεκτη κερδοσκοπία σε σχέση με τα γεωργικά προϊόντα των αναπτυσσόμενων χωρών που είναι εγκλωβισμένες στις μονοκαλλιέργειες που προορίζονται για εξαγωγές, με μια Ευρώπη που δεν τις υποστηρίζει και που κατανέμει μόλις 4% της αναπτυξιακής της βοήθειας στον γεωργικό κλάδο.
<P>
Με το παρόν ψήφισμα, το Κοινοβούλιο αναγνωρίζει επιτέλους στο σύνολό του ότι το δικαίωμα στη διατροφή αποτελεί βασικό ανθρώπινο δικαίωμα, ότι είναι απαράδεκτη η εκμετάλλευση της πείνας ορισμένων προς όφελος κάποιων άλλων, ότι η ρύθμιση είναι απαραίτητη για τη διασφάλιση της σταθερότητας των τιμών και ότι οι εμπορικές συμφωνίες πρέπει να διατηρούν τις μικρές οικογενειακές εκμεταλλεύσεις και το δικαίωμα στη διατροφή.
<P>
Σήμερα, το Κοινοβούλιο αποστέλλει ένα σαφές μήνυμα. Εναπόκειται στην Επιτροπή και το Συμβούλιο να το μεταφράσουν.
<SPEAKER ID="423" NAME="Nirj Deva" AFFILIATION="ECR">
(ΕΝ) Κυρία Πρόεδρε, έως ότου ξαναλάβω τη θέση μου στο έδρανο, 16 άνθρωποι θα έχουν λιμοκτονήσει. Αυτό είναι περίπου το μέγεθος εκείνου του τμήματος της Αίθουσας. Καθημερινά, 36.000 άνθρωποι λιμοκτονούν σε ολόκληρο τον κόσμο επειδή δεν έχουν αρκετά τρόφιμα.
<P>
" Ευρωπαϊκή Ένωση ήταν αυτάρκης σε σχέση με τα τρόφιμα μέχρι πρόσφατα. Τώρα εισάγει τρόφιμα. Ουσιαστικά, παίρνει το φαγητό από το στόμα των πλέον φτωχών ανθρώπων. Με πληροφορούν ότι η ΕΕ εισάγει από τον υπόλοιπο κόσμο ποσότητα τροφίμων που χρειάζεται περίπου 35 εκατομμύρια εκτάρια γης για να καλλιεργηθεί. Πρέπει να είμαστε αυτάρκεις όσον αφορά τα τρόφιμα και πρέπει να βοηθήσουμε τις αναπτυσσόμενες χώρες να είναι αυτάρκεις σε αυτόν τον τομέα.
<P>
Υπάρχει απάντηση σε όλα αυτά. Τη δεκαετία του 1960 στην Ινδία, σημειώθηκε επανάσταση στον τομέα της πράσινης γεωργίας υπό την εποπτεία του καθηγητή Borlaug. Είπαν ότι η Ινδία θα πεινούσε. " Ινδία δεν πείνασε. " Βραζιλία είναι σήμερα αυτάρκης όσον αφορά τα τρόφιμα. Μπορούμε να το κάνουμε, φτάνει να έχουμε τη θέληση.
<SPEAKER ID="424" NAME="João Ferreira" AFFILIATION="GUE/NGL">
(PT) Κυρία Πρόεδρε, τρία χρόνια μετά την κρίση του 2008, ο κόσμος βρίσκεται στο χείλος μιας ακόμα επισιτιστικής κρίσης. Για να την αποτρέψουμε, πρέπει να εξετάσουμε τα αίτιά της και να τα καταπολεμήσουμε.
<P>
Πρέπει να εξετάσουμε τις γεωργικές και εμπορικές πολιτικές που καταστρέφουν τη μικρομεσαία γεωργία, που προωθούν πρότυπα εντατικής παραγωγής που προορίζεται για εξαγωγές και που, με τον τρόπο αυτό, απειλούν την επισιτιστική ασφάλεια και αυτάρκεια· όπως ισχύει και με την κοινή γεωργική πολιτική (ΚΓΠ). Πρέπει να εξετάσουμε την τάση για αύξηση της τιμής του πετρελαίου και το υψηλό επίπεδο εξάρτησης των αγροτών από αυτήν την πρώτη ύλη· η εξάρτηση αυτή πρέπει να μειωθεί. Πρέπει να εξετάσουμε την τεράστια εξουσία των αγροτικών πολυεθνικών επιχειρήσεων που διατηρούν μονοπώλιο σε βασικούς συντελεστές παραγωγής· την αυξανόμενη χρήση γόνιμου εδάφους για σκοπούς άλλους από εκείνους της παραγωγής τροφίμων· την παράνομη ιδιοποίηση γης από τις τοπικές κοινωνίες που ζουν και εργάζονται σε αυτήν.
<P>
Κυρίως, πρέπει να εξετάσουμε και να καταπολεμήσουμε τον παραλογισμό ενός απάνθρωπου συστήματος που επιτρέπει την κερδοσκοπία με τα τρόφιμα. Πρέπει να βάλουμε άμεσα τέλος στα χρηματοπιστωτικά μέσα που επιτρέπουν την κερδοσκοπία: η ΕΕ πρέπει είτε να το αποδεχτεί αυτό, είτε να επωμισθεί και αυτή -όπως ήδη κάνει- τις συνέπειες.
<SPEAKER ID="425" NAME="Peter Jahr" AFFILIATION="PPE">
(DE) Κυρία Πρόεδρε, κύριε Επίτροπε, κυρίες και κύριοι, φαγητό και νερό - τίποτα δεν θα μπορούσε να είναι περισσότερο κοινότοπο και αυτονόητο για εμάς. Ωστόσο, εκείνο που εμείς θεωρούμε τόσο δεδομένο συνιστά για πολλούς ανθρώπους σοβαρή πρόκληση, την οποία δεν είναι σε θέση να αντιμετωπίσουν. Οι τιμές των τροφίμων έχουν σήμερα αυξηθεί απότομα, κάτι που για πολλούς ανθρώπους έχει δυσχεράνει ακόμα περισσότερο την κατάσταση.
<P>
Απαιτείται μια δέσμη μέτρων για να αντιμετωπισθούν τα πολλαπλά αίτια της αύξησης των τιμών. Εν προκειμένω, είναι σημαντικό να αποτραπεί η κερδοσκοπία με τις τιμές και να δημιουργηθούν αποθέματα. Στο πλαίσιο αυτό, πρέπει επίσης να εξετασθεί η δεσπόζουσα θέση ορισμένων εταιρειών τροφίμων και αλυσίδων πολυκαταστημάτων στην αγορά. Οι αναπτυσσόμενες χώρες χρειάζονται επίσης μεγαλύτερη υποστήριξη από εμάς προκειμένου να αναπτύξουν τη γεωργία τους. Αυτός είναι ο μοναδικός τρόπος να κατορθώσουμε να παράσχουμε τρόφιμα στους φτωχότερους ανθρώπους και να βελτιώσουμε την οικονομική τους κατάσταση.
<P>
Για να μην υπάρξουν παρανοήσεις σχετικά με αυτό: το πρόβλημα δεν είναι οι δέουσες τιμές για τα αγροτικά βασικά αγαθά. Αντιθέτως, αυτές αντιπροσωπεύουν τη λύση στο πρόβλημα. Οι δέουσες τιμές για τα αγροτικά βασικά αγαθά -δέουσες, κατ' εμέ, σημαίνει ότι δεν υπόκεινται σε κερδοσκοπία- συνιστούν, κατά τη γνώμη μου, απαραίτητη προϋπόθεση για την καθιέρωση της γεωργίας στις αναπτυσσόμενες χώρες.
<P>
" επάρκεια τροφίμων συνιστά ανθρώπινο δικαίωμα και η πείνα έγκλημα κατά της ανθρωπότητας. Ως εκ τούτου, η παροχή στον πληθυσμό υψηλής ποιότητας και οικονομικά προσιτών τροφίμων στο εσωτερικό της Ευρωπαϊκής Ένωσης, αλλά και σε παγκόσμιο επίπεδο, πρέπει να αποτελέσει κεντρικό σημείο εστίασης της ευρωπαϊκής γεωργικής πολιτικής.
<SPEAKER ID="426" NAME="Richard Ashworth" AFFILIATION="ECR">
(EN) Κυρία Πρόεδρε, τα τελευταία 30 χρόνια, οι τιμές των τροφίμων έχουν παραμείνει τόσο χαμηλές όσο και σταθερές. Τώρα, ο Οργανισμός Τροφίμων και Γεωργίας των "νωμένων Εθνών προειδοποίησε ότι η άνοδος του ενεργειακού κόστους, η αύξηση του παγκόσμιου πληθυσμού, ο μεγαλύτερος πλούτος και η αλλαγή του κλίματος θα δημιουργήσουν τεράστιες προκλήσεις για το παγκόσμιο επισιτιστικό σύστημα και το κόστος των τροφίμων.
<P>
Αυτό θα έχει δύο σημαντικές συνέπειες για τις ευρωπαϊκές κυβερνήσεις. Καταρχάς, το αυξανόμενο κόστος των τροφίμων και της ενέργειας πλήττει τις πλέον φτωχές οικογένειες με τον χειρότερο τρόπο. Κατά δεύτερον, σε μια εποχή που οι Ευρωπαίοι χρειάζονται περισσότερο από ποτέ μια περίοδο σταθερότητας των τιμών όσο η οικονομία ανακάμπτει, οι αυξανόμενες τιμές των τροφίμων θα πυροδοτήσουν πληθωρισμό. Βραχυπρόθεσμα, θα δημιουργηθεί ο πειρασμός εισαγωγής φθηνότερων τροφίμων και η προσδοκία ότι ο κλάδος τροφίμων και ο γεωργικός κλάδος θα απορροφήσουν το μεγαλύτερο κόστος.
<P>
Κανένας από τους δύο δρόμους δεν είναι σωστός. " υπερβολική εμπιστοσύνη στα εισαγόμενα τρόφιμα μπορεί να εκθέσει με επικίνδυνο τρόπο τους καταναλωτές σε αστάθεια των τιμών και η υπερβολική άσκηση πίεσης στον κλάδο της γεωργίας, που βρίσκεται ήδη αντιμέτωπος με απότομη αύξηση του κόστους και συρρικνωμένα περιθώρια κέρδους, θα θέσει σε κίνδυνο τις παραγωγικές δυνατότητες.
<P>
Πρέπει να επενδύσουμε στην κοινή γεωργική πολιτική. " τεχνολογία θα αποτελέσει κλειδί και τώρα είναι η κατάλληλη στιγμή για να το κάνουμε.
<SPEAKER ID="427" NAME="Sergio Paolo Francesco Silvestris" AFFILIATION="PPE">
(IT) Κυρία Πρόεδρε, κύριε Επίτροπε, κυρίες και κύριοι, η αύξηση στις τιμές των τροφίμων απαιτεί δύο τύπους απόκρισης. " πρώτη αφορά την ανάγκη για προγραμματισμό των μεσοπρόθεσμων και μακροπρόθεσμων δράσεων. Υπό την έννοια αυτή, οι απαντήσεις πρέπει να προέλθουν από τη νέα κοινή γεωργική πολιτική, που πρέπει να διασφαλίσει την επισιτιστική ασφάλεια των ευρωπαίων πολιτών, να παράσχει στους καταναλωτές τρόφιμα σε προσιτές τιμές και να προστατεύσει τα εισοδήματα των αγροτών. Με τη νέα ΚΓΠ πρέπει να παράσχουμε -και αυτό κάνουμε ουσιαστικά- ισχυρή υποστήριξη στα αγροτικά εισοδήματα στο πλαίσιο του πρώτου πυλώνα και να στηρίξουμε τα μέτρα αγροτικής ανάπτυξης, αυξάνοντας τις επενδύσεις στη γεωργία και την επισιτιστική ασφάλεια.
<P>
" δεύτερη απόκριση αφορά την ανάγκη παρέμβασης με μέτρα έκτακτης ανάγκης για την προστασία του πλέον αδύναμου κρίκου στην αλυσίδα, διότι όταν υπάρχουν διακυμάνσεις στις τιμές των τροφίμων, τα αποτελέσματα είναι στην πραγματικότητα αρκετά περίεργα: όταν αυξάνονται οι τιμές, οι παραγωγοί και οι αγρότες δεν αποκομίζουν κανένα όφελος, αλλά όταν μειώνονται οι τιμές, οι παραγωγοί βλέπουν τα κέρδη και τα ήδη πενιχρά εισοδήματά τους να μειώνονται. Είναι σαφές ότι υπάρχουν προβλήματα στην αλυσίδα εφοδιασμού και έλλειψη διαφάνειας.
<P>
Κύριε Επίτροπε, αυτά τα σοβαρά προβλήματα στην αλυσίδα εφοδιασμού περιλαμβάνουν, ενδεικτικά, την κατάχρηση της κυρίαρχης αγοραστικής δύναμης, αθέμιτες συμβατικές πρακτικές -συμπεριλαμβανομένης της καθυστέρησης των πληρωμών-, μονομερείς αλλαγές στις συμβάσεις, προκαταβολικές πληρωμές για την πρόσβαση στις διαπραγματεύσεις και άνιση κατανομή των περιθωρίων κέρδους σε ολόκληρη την αλυσίδα εφοδιασμού με τρόφιμα.
<P>
" Επιτροπή πρέπει να προτείνει μέτρα ...
<P>
(" Πρόεδρος διακόπτει τον ομιλητή)
<SPEAKER ID="428" NAME="Paolo De Castro" AFFILIATION="S&amp;D">
(IT) Κυρία Πρόεδρε, κύριε Επίτροπε, κυρίες και κύριοι, οι κοινωνικές εντάσεις, όπως οι πρόσφατες εντάσεις στη βόρεια Αφρική, πυροδοτούνται σχεδόν πάντα από τις αυξανόμενες τιμές των τροφίμων. " αύξηση ρεκόρ στις τιμές των σιτηρών, της ζάχαρης και των φυτικών ελαίων αποτελεί σαφή ένδειξη της ολοένα μεγαλύτερης έλλειψης ισορροπίας μεταξύ της παγκόσμιας προσφοράς και ζήτησης.
<P>
Μια περαιτέρω -πιθανή δυστυχώς- αύξηση των τιμών θα είχε δραματικές συνέπειες, ιδίως για τα μέρη εκείνα στον κόσμο όπου οι δαπάνες για τρόφιμα ανέρχονται σε περισσότερο από 40% του κατά κεφαλήν εισοδήματος. Εγκυμονεί επίσης τον πραγματικό κίνδυνο της πρόκλησης εντάσεων σε ολόκληρο τον πλανήτη στο πλαίσιο μιας ολοένα περισσότερο αλληλοεξαρτώμενης παγκόσμιας οικονομίας. " Ευρωπαϊκή Ένωση πρέπει, συνεπώς, να έχει πλήρη επίγνωση του ότι οι γεωργικές πολιτικές -η κοινή γεωργική πολιτική για την Ευρωπαϊκή Ένωση και ο γεωργικός νόμος για τις "νωμένες Πολιτείες- διαδραματίζουν ρόλο εξαιρετικής και στρατηγικής σημασίας στην παγκόσμια τάξη, έναν ρόλο που υπερβαίνει κατά πολύ την έννομη προστασία των εισοδημάτων των αγροτών.
<P>
Κυρία Πρόεδρε, χρειαζόμαστε μια νέα παγκόσμια πολιτική για τα τρόφιμα που θα είναι σε θέση να συντονίζει τις γεωργικές πολιτικές σε διεθνές επίπεδο. Προσωπικά, εύχομαι ότι η επικείμενη σύνοδος της ομάδας των G20 θα αποτελέσει ευκαιρία να ακολουθήσουμε πραγματικά αυτήν τη νέα πορεία.
<SPEAKER ID="429" NAME="Struan Stevenson" AFFILIATION="ECR">
(EN) Κυρία Πρόεδρε, η ανηλεής αύξηση της τιμής του πετρελαίου και η ακόλουθη ανοδική πίεση που ασκείται στις τιμές των λιπασμάτων, από κοινού με τις απότομες αυξήσεις στις τιμές του σίτου, του αραβόσιτου και άλλων σιτηρών, προκαλεί κρίση στον γεωργικό μας κλάδο, καθώς και μια αυξανόμενη παγκόσμια κρίση.
<P>
Αξίζει να θυμηθούμε ότι η εξέγερση στην Τυνησία, η οποία ξεκίνησε το ντόμινο σε ολόκληρη τη Μέση Ανατολή, άρχισε με την αυτοπυρπόληση ενός φτωχού πλανόδιου πωλητή τροφίμων.
<P>
Οι ευρωπαίοι αγρότες μπορούν να συμβάλουν με θετικό τρόπο στην παροχή βοήθειας για την επίλυση αυτής της κρίσης, εάν τους παρασχεθούν τα κατάλληλα μέσα. Είναι καιρός να αξιοποιήσουμε τις δυνατότητες που μας προσφέρει η βιοτεχνολογία για να ανταποκριθούμε στις αυξανόμενες απαιτήσεις για ποιοτικά προϊόντα τροφίμων.
<P>
Περισσότερα από 125 εκατομμύρια εκτάρια γενετικά τροποποιημένων φυτών καλλιεργούνται παγκοσμίως για εμπορική χρήση από περισσότερα από 13 εκατομμύρια αγρότες, και εντούτοις στο παρόν ψήφισμα δεν υπάρχει η παραμικρή αναφορά στη βιοτεχνολογία.
<P>
Ξύπνα, Ευρώπη, προτού αρχίσουν οι εξεγέρσεις για τα τρόφιμα στους δρόμους των πόλεών μας!
<SPEAKER ID="430" NAME="Γεώργιος Παπαστάμκος" AFFILIATION="PPE">
Κυρία Πρόεδρε, οι αιτίες της εντεινόμενης αστάθειας των τιμών των τροφίμων είναι πλείονες: ακραία καιρικά φαινόμενα, περιορισμένοι φυσικοί και ενεργειακοί πόροι, αύξηση του παγκόσμιου πληθυσμού. Έμφαση προσήκει σε δύο ακόμη λόγους: στις συγκεντρώσεις, εννοώ στα ολιγοπώλια των πολυεθνικών, στην αλυσίδα εφοδιασμού τροφίμων και στην αδιαφάνεια και τα φαινόμενα κερδοσκοπίας στις αγορές βασικών προϊόντων.
<P>
Τα χρηματιστήρια προθεσμιακών συμβολαίων εμπορευμάτων μεταβλήθηκαν λόγω της απορύθμισης των χρηματαγορών από εργαλείο διαχείρισης κινδύνου σε στόχο κερδοσκοπικών συναλλαγών. Τα σημαντικότερα μάλιστα εξ αυτών βρίσκονται εκτός Ευρώπης.
<P>
Μετά τη χρηματοπιστωτική κρίση, διάφορα hedge funds στράφηκαν στα χρηματιστήρια γεωργικών προϊόντων για να αντισταθμίσουν τις απώλειές τους, όπου πλέον το χρηματοοικονομικό απόθεμα είναι δεκαπενταπλάσιο του πραγματικού αγροτικού. Είναι συνεπώς αναγκαίο ένα θεσμικό πλαίσιο που να περιορίζει τη συμμετοχή στις γεωργικές αγορές παραγώγων στους άμεσα συνδεόμενους με τον τομέα τροφίμων.
<P>
Επικροτώ τις σχετικές πρωτοβουλίες της Γαλλικής Προεδρίας της Ομάδας G20 και πιστεύω ακράδαντα ότι η διατήρηση ενός ισχυρού ευρωπαϊκού γεωργικού τομέα προς διασφάλιση της επισιτιστικής επάρκειας προϋποθέτει την εξασφάλιση δίκαιου γεωργικού εισοδήματος καθώς και αποτελεσματικότερων μέτρων ρύθμισης της αγοράς στο πλαίσιο της νέας ΚΑΠ.
<SPEAKER ID="431" NAME="Michael Cashman" AFFILIATION="S&amp;D">
(EN) Κυρία Πρόεδρε, θα ήθελα να καταστήσω απόλυτα σαφές ότι μιλώ εξ ονόματος των ανθρώπων στον αναπτυσσόμενο κόσμο και όχι προς υπεράσπιση της κοινής γεωργικής πολιτικής.
<P>
Σύμφωνα με την Παγκόσμια Τράπεζα, περισσότερα από 44 εκατομμύρια άνθρωποι μαστίζονται από ακραία φτώχεια λόγω της αυξανόμενης τιμής των τροφίμων. Υπάρχουν μυριάδες παράγοντες που συμβάλλουν σε αυτό - λιγότερες μικρές γεωργικές εκμεταλλεύσεις, αποψίλωση των δασών, ερημοποίηση, έλλειψη πρόσβασης σε νερό και αλλαγή του κλίματος.
<P>
Επομένως, χρειαζόμαστε μια ολιστική προσέγγιση προκειμένου να διασφαλίσουμε ότι θα ενθαρρύνουμε τους ανθρώπους να μεριμνήσουν οι ίδιοι για τις αναπτυξιακές τους ανάγκες και να εγγυηθούμε την επισιτιστική ασφάλεια σε τοπικό επίπεδο. Πρέπει να μεταρρυθμίσουμε την κοινή γεωργική πολιτική και την κοινή αλιευτική πολιτική, ούτως ώστε να μην υπάρχουν άμεσες ή έμμεσες αρνητικές συνέπειες για τις αναπτυσσόμενες και τις αναπτυγμένες χώρες.
<P>
Πρέπει να προωθήσουμε την κυριότητα της γης σε τοπικό επίπεδο και πρέπει επιτέλους να καταργήσουμε τη χυδαιότητα της κλοπής της γης, στο πλαίσιο της οποίας γη αγοράζεται και χρησιμοποιείται από εταιρείες ξένων επενδύσεων και ξένες εταιρείες για την κάλυψη των δικών τους αναγκών. Δεν υπάρχει καμία δικαιολογία για αυτήν τη χυδαιότητα.
<SPEAKER ID="432" NAME="Czesław Adam Siekierski" AFFILIATION="PPE">
(PL) Κυρία Πρόεδρε, τόσο οι καταναλωτές όσο και οι αγρότες έχουν δικαίωμα να ρωτούν εμάς τους πολιτικούς τι συμβαίνει. Για ποιον λόγο είναι η αγορά τροφίμων στην κατάσταση αυτή; Οι αγρότες γνωρίζουν τι κέρδη αποκομίζουν, σε τι τιμή πωλούν τα προϊόντα τους και γνωρίζουν πόσο πληρώνουν οι ίδιοι και άλλοι καταναλωτές για τρόφιμα. Τι μπορούμε να τους πούμε σήμερα; Ας θυμηθούμε το 2008 και την κατάσταση στην οποία βρισκόταν τότε η αγορά τροφίμων. Μάθαμε κάτι από αυτό; " απάντησή μου είναι ότι δεν μάθαμε.
<P>
Εξακολουθούμε να περιορίζουμε την παραγωγή. Ακόμα χειρότερα, πληρώνουμε για τη μείωση της παραγωγής, ενώ παλαιότερα πληρώναμε για την αύξησή της. Στην παρούσα Αίθουσα έχουν ακουστεί και άλλες παρατηρήσεις όσον αφορά τη γεωργία. Ίσως έπρεπε να έρθουν σήμερα εδώ οι συνάδελφοί μας και να ακούσουν. Ίσως και να μάθαιναν κάτι σχετικά με την επισιτιστική ασφάλεια.
<P>
Υπάρχει μια συνεχής διαμάχη σχετικά με το μέλλον της κοινής γεωργικής αγοράς μετά το 2013 και για μια ακόμα φορά όλοι επιθυμούν τη μείωση των δαπανών για την ΚΓΠ. " τρέχουσα κατάσταση, η παρούσα κρίση, συνέβη για να μας προειδοποιήσει έναντι μιας καταστροφικής πολιτικής απόφασης. Έχουμε την ευκαιρία να διορθώσουμε τα λάθη μας. Αναφερόμαστε στη σταθερότητα. Ρωτούμε για ποιον λόγο δεν υπάρχουν αποθέματα αλλά περιορίζουμε τις γεωργικές τάσεις. Από πού θα προέλθουν αυτά τα αποθέματα; Ποιος θα πληρώσει για αυτά;
<P>
Κύριε Επίτροπε, η παρούσα κατάσταση, η παρούσα κρίση, σας παρέχει εξαιρετικά ισχυρά επιχειρήματα. Κυρίες και κύριοι που είστε παρόντες στην Αίθουσα, πρέπει να πείσουμε όσους απομένουν σχετικά με τη σοβαρότητα της κατάστασης και σχετικά με την ευθύνη του παρόντος Κοινοβουλίου όσον αφορά το μέλλον της ΚΓΠ και τη σίτιση της κοινωνίας μας. Το πρόβλημα της επισιτιστικής ασφάλειας καθίσταται παγκόσμιο πρόβλημα. Είναι θετικό το γεγονός ότι ...
<P>
(" Πρόεδρος διακόπτει τον ομιλητή)
<SPEAKER ID="433" NAME="Daciana Octavia Sârbu" AFFILIATION="S&amp;D">
(RO) Κυρία Πρόεδρε, οι αυξανόμενες τιμές των τροφίμων έπληξαν τις πλέον ευάλωτες ομάδες του πληθυσμού. Έναντι ενός πλαισίου όπου, το 2010, ο αριθμός των υποσιτιζόμενων ανθρώπων στον κόσμο έφτανε τα 925 εκατομμύρια, η παροχή επισιτιστικής ασφάλειας πρέπει να αποτελέσει προτεραιότητα για την Ευρωπαϊκή Ένωση. Τα ακραία φυσικά φαινόμενα δεν αποτελούν το μοναδικό αίτιο της αύξησης των τιμών των τροφίμων, αλλά η αστάθεια των αγορών και η επιδότηση της παραγωγής βιοκαυσίμων διαδραματίζουν επίσης ρόλο.
<P>
Θα ήθελα να ζητήσω από την Επιτροπή να δημιουργήσει μέσα για την καταπολέμηση της αστάθειας των τιμών και της υπερβολικής κερδοσκοπίας, που με τη σειρά τους οδηγούν στην όξυνση της παγκόσμιας επισιτιστικής κρίσης. Πρέπει επίσης να τονίσω ότι, στις περισσότερες περιπτώσεις, η αύξηση στις τιμές των τροφίμων δεν οδηγεί σε παράλληλη αύξηση των εισοδημάτων των αγροτών. Αντιθέτως, λόγω της κακής λειτουργίας της αλυσίδας εφοδιασμού, η αμοιβή των γεωργών είναι κάθε άλλο παρά δίκαιη. Πιστεύω ότι το πρόβλημα της αύξησης των τιμών βοηθά στην κατάρρευση των επιχειρημάτων κατά της διατήρησης μιας ισχυρής κοινής γεωργικής πολιτικής.
<SPEAKER ID="434" NAME="Herbert Dorfmann" AFFILIATION="PPE">
(DE) Κυρία Πρόεδρε, πριν από λίγες ημέρες, μία από τις μεγαλύτερες γερμανικές εφημερίδες είχε στο πρωτοσέλιδό της φωτογραφία που απεικόνιζε ένα ψωμάκι τυλιγμένου με συρματόπλεγμα. Το άρθρο αφορούσε τον πόλεμο για το ψωμί. Θεωρώ ότι δεν θα υπάρξει άλλο ζήτημα που να μας απασχολήσει τόσο πολύ κατά τη διάρκεια της παρούσας και των επόμενων δεκαετιών όσο το ζήτημα της διαθεσιμότητας των τροφίμων. Είναι επομένως καλό που συζητούμε σχετικά με αυτό, διότι ο λόγος για την πρόκλησή του -δηλαδή η αυξημένη ζήτηση- δεν πρόκειται να εξαφανισθεί και επομένως οι τιμές θα συνεχίσουν με τη σειρά τους να αυξάνονται. Πρέπει τώρα να επιστήσουμε πολιτική προσοχή στην όλη κατάσταση. Πρέπει να εξετάσουμε πώς θα μπορέσουμε να παράξουμε τρόφιμα και να τα καταστήσουμε διαθέσιμα. Κύριε Επίτροπε, η ιδέα της υποβολής προτάσεων για την περαιτέρω παύση της καλλιέργειας στο πλαίσιο της κοινής γεωργικής πολιτικής μέσω διαλογής αποτελεί λανθασμένη προσέγγιση. Πρέπει να κάνουμε τη χώρα που διαθέτουμε παραγωγική.
<P>
Ωστόσο, όλα αυτά δεν πρέπει να τα βλέπουμε υπό υπερβολικά αρνητικό πρίσμα. Επί χρόνια παραπονιόμαστε ότι οι τιμές των τροφίμων είναι υπερβολικά χαμηλές. Εάν, για παράδειγμα, αναρωτηθούμε κατά πόσο 100 ευρώ για έναν τόνο σίτου αποτελούν πράγματι δέουσα τιμή, τότε θα πρέπει μάλλον να απαντήσουμε αρνητικά. Εάν εξετάσουμε ποιο ποσοστό της τιμής του τελικού προϊόντος, για παράδειγμα του ψωμιού, αντιπροσωπεύεται στην τιμή των πρώτων υλών, τότε πιστεύω ότι η αύξηση της τιμής των πρώτων υλών δεν αποτελεί τον μοναδικό λόγο για την αύξηση της τιμής των τροφίμων· συμβάλλουν και άλλοι παράγοντες. Επομένως, το όλο αυτό ζήτημα αποτελεί επίσης μια ευκαιρία να τεθεί η γεωργία σε καλύτερη θέση για το μέλλον.
<SPEAKER ID="435" NAME="Ulrike Rodust" AFFILIATION="S&amp;D">
(DE) Κυρία Πρόεδρε, οι τιμές των τροφίμων έχουν φτάσει σήμερα σε νέα ύψη-ρεκόρ. " αστάθεια των τιμών των τροφίμων έχει αυξηθεί τα τελευταία χρόνια για διάφορους λόγους. Αυτό γεννά, συνεπώς, σημαντικές ανησυχίες. " αλλαγή του κλίματος προκαλεί ακραίες καιρικές συνθήκες και σε ορισμένες χώρες ολόκληρες σοδειές έχουν καταστραφεί. Επιπλέον, υπάρχει αυξανόμενη κερδοσκοπία με τα τρόφιμα, ο κίνδυνος της οποίας δεν είναι αμελητέος - αρκεί να ρίξει κανείς μια ματιά στη χρηματοπιστωτική κρίση. Επιπλέον, υπάρχει ολοένα μεγαλύτερος ανταγωνισμός μεταξύ της παροχής τροφίμων στους φτωχούς και της λειτουργίας των αυτοκινήτων των πλουσίων.
<P>
Πρέπει να βρούμε λύσεις, ώστε οι αγρότες να έχουν επαρκή κίνητρα να παράγουν τρόφιμα και ώστε μόνο οι εκτάσεις που δεν χρησιμοποιούνται για την παραγωγή τροφίμων να χρησιμοποιούνται για την παραγωγή βιοκαυσίμων και άλλων αντίστοιχων προϊόντων.
<P>
Για εμένα, ως Σοσιαλδημοκράτη, είναι σημαντικό να έχουν όλοι πρόσβαση σε θρεπτική διατροφή σε λογικές τιμές και, ταυτόχρονα, να είναι οι αγρότες σε θέση να λαμβάνουν εύλογο εισόδημα για την εργασία τους.
<SPEAKER ID="436" NAME="Janusz Wojciechowski" AFFILIATION="ECR">
(PL) Κυρία Πρόεδρε, ας πούμε ανοιχτά ότι υπάρχουν ισχυρές εμπορικές ομάδες πίεσης που είναι ενεργές στην Ευρωπαϊκή Ένωση, οι οποίες έχουν συμφέρον να αποδυναμωθεί η ευρωπαϊκή γεωργία ούτως ώστε να δημιουργηθούν μεγαλύτερα κέρδη από την εισαγωγή τροφίμων από όλο τον κόσμο. Έχουμε ακούσει πολλές φορές να λέγεται στο παρόν Κοινοβούλιο ότι πρέπει να υπάρξει άνοιγμα των αγορών προκειμένου να αποτραπεί η αύξηση των τιμών. Προβήκαμε σε μεταρρύθμιση της παραγωγής ζάχαρης, ανοίξαμε τις αγορές, περιορίσαμε την παραγωγή ζάχαρης στην Ευρώπη και καταργήσαμε τις εξαγωγικές επιδοτήσεις. Ποιο ήταν το αποτέλεσμα; Το αποτέλεσμα ήταν ότι οι τιμές της ζάχαρης δεν μειώθηκαν, απλώς αυξήθηκαν. Αυτό πρέπει να αποτελέσει μάθημα για όλους μας. Δεν είναι αυτός ο τρόπος για να σημειώσουμε πρόοδο. Συμφωνώ με τον κ. Smith που δήλωσε ότι η αγορά δεν αποτελεί την απάντηση. Πραγματικά, δεν πρέπει να υποκύψουμε στις ομάδες άσκησης πίεσης για εμπορικά συμφέροντα, αλλά να κοιτάξουμε να εγγυηθούμε λογικές τιμές για τα τρόφιμα μέσω της καλύτερης προστασίας της γεωργίας μας, του παραγωγικού δυναμικού της και της επισιτιστικής ασφάλειας. Μόνο τότε θα μπορέσουμε να έχουμε εύλογες τιμές.
<SPEAKER ID="437" NAME="Giovanni La Via" AFFILIATION="PPE">
(IT) Κυρία Πρόεδρε, κύριε Επίτροπε, κυρίες και κύριοι, συμμερίζομαι απολύτως τις ανησυχίες που γεννούν οι αυξανόμενες τιμές των τροφίμων, και δεν θα μπορούσα να κάνω και διαφορετικά, καθώς πρόκειται για ένα ζήτημα που συνδέεται πολύ στενά με τις ζωές των ευρωπαίων πολιτών και ιδίως με τις λιγότερο προνομιούχους τάξεις. Αυτές οι αυξήσεις οδηγούν σε αδυναμία ανταπόκρισης στις βασικές επισιτιστικές ανάγκες των πληθυσμών όλων των χωρών στον αναπτυσσόμενο κόσμο. Αντιμέτωπες με αυτό το σενάριο, οι αναπτυγμένες χώρες, με τα κράτη μέλη της ΕΕ μεταξύ τους, δεν μπορούν να μείνουν αδιάφορες.
<P>
Στο πλαίσιο της νέας κοινής γεωργικής πολιτικής, πρέπει συνεπώς να παράσχουμε μέσα που θα είναι σε θέση να μειώσουν την αστάθεια των τιμών, να περιορίσουν την κερδοσκοπία σε σχέση με τα γεωργικά βασικά αγαθά και να διασφαλίσουν ένα επαρκές επίπεδο παραγωγής εντός της ΕΕ. Πρέπει συνεπώς να τονίσω το γεγονός ότι δεν μπορούμε να αφήσουμε τη γη ανεκμετάλλευτη όταν ο παγκόσμιος πληθυσμός αυξάνεται, καθιστώντας αναγκαία την αύξηση του εφοδιασμού με τρόφιμα.
<SPEAKER ID="438" NAME="Marc Tarabella" AFFILIATION="S&amp;D">
(FR) Κυρία Πρόεδρε, κύριε Επίτροπε, κύριε υπουργέ, θα ήθελα να παρουσιάσω ένα αποτέλεσμα στατιστικής, μια παρατήρηση και τρεις πιθανές δράσεις. Τα στατιστικά στοιχεία αναφέρουν ότι, όπου οι τιμές των τροφίμων αυξάνονται κατά 1%, 16 εκατομμύρια άνθρωποι στον κόσμο βυθίζονται σε ακραία φτώχεια. " παρατήρηση είναι ότι είναι αδύνατο να αποτραπεί η αστάθεια των τιμών, ιδίως στις γεωργικές αγορές, αλλά ότι η ακραία αστάθεια των τιμών δεν είναι αναπότρεπτη και μπορεί να καταπολεμηθεί, όσο δύσκολο και αν είναι αυτό.
<P>
Οι τρεις δράσεις, που έχουν ήδη αναφερθεί, είναι οι εξής: καταρχάς, να δοθεί προτεραιότητα στην αναπτυξιακή πολιτική, τη γεωργία αυτοσυντήρησης και τις περιφερειακές αγορές τροφίμων· κατά δεύτερον, ανάγκη για δημόσια κανονιστική πολιτική, μεταξύ άλλων μέσω δημιουργίας αποθεμάτων και διαχείρισης των αποθεμάτων· κατά τρίτον, πλήρης απαγόρευση της κερδοσκοπίας με τα βασικά προϊόντα τροφίμων.
<P>
" Ευρώπη πρέπει να βρεθεί εκεί, στην πρώτη γραμμή, ιδίως στο επίπεδο της ομάδας των G20. Όσα άκουσα από τον János Martonyi, τον Επίτροπο κ. Cioloş και, σε άλλη περίσταση, από τον Επίτροπο κ. Barnier, χρήζουν συγχαρητηρίων. Ο πρόεδρος κ. Sarkozy ήταν σαφέστατος, και ελπίζουμε ολόψυχα ότι η γαλλική προεδρία θα αποτελέσει κινητήριο δύναμη στον εν λόγω τομέα στο επίπεδο της ομάδας των G20.
<SPEAKER ID="439" NAME="Britta Reimers" AFFILIATION="ALDE">
(DE) Κυρία Πρόεδρε, οι διακυμάνσεις της αγοράς έχουν σημασία για την ορθή λειτουργία των αγορών προκειμένου να δημιουργηθούν κίνητρα για την αγορά και την πώληση αγαθών. Για εμάς τους αγρότες, οι προθεσμιακές εμπορευματικές συναλλαγές αποτελούν βασικό στοιχείο της αγοράς και πώλησης της συγκομιδής. Παρέχουν μια σημαντική ευκαιρία να επιτευχθεί βεβαιότητα κατά τον προγραμματισμό μέσα από τον προγενέστερο καθορισμό τιμών και ποσοτήτων.
<P>
Σε αντίθεση με την κατάσταση στα ευημερούντα βιομηχανικά κράτη μας, οι αυξανόμενες τιμές των τροφίμων αποτελούν ιδιαίτερο πρόβλημα στις φτωχές περιοχές του κόσμου, όπου οι άνθρωποι πρέπει να δαπανούν μεγάλο μέρος του εισοδήματός τους για τρόφιμα.
<P>
Δεν πρέπει να παρεμβαίνουμε στις αγορές κάθε φορά που μεταβάλλονται οι τιμές σε μια απόπειρα να καταπολεμήσουμε τις φυσικές διακυμάνσεις. Ωστόσο, χωρίς εφαρμοστέα σε διεθνές επίπεδο νομοθεσία πλαίσιο για τις χρηματοπιστωτικές αγορές, δεν μπορούμε καν να αρχίσουμε να εξετάζουμε το ενδεχόμενο ρύθμισης των αγορών βασικών αγαθών, διότι εάν υπάρχουν υπερβολικά πολλά χρήματα στη χρηματοπιστωτική αγορά, αυτή θα βρει κατάλληλα ισοδύναμα, και τα βασικά αγαθά χαίρουν επί του παρόντος μεγάλης εκτίμησης. Ως εκ τούτου, δεν πρέπει να μας εκπλήσσει που τα γεωργικά βασικά αγαθά αποτελούν σήμερα περιζήτητο εμπορικό στόχο.
<SPEAKER ID="440" NAME="Jaroslav Paška" AFFILIATION="EFD">
- (SK) Κυρία Πρόεδρε, η επισιτιστική κρίση που προκλήθηκε εξαιτίας της εξαιρετικά κακής περσινής συγκομιδής μάς επεσήμανε τις ελλείψεις της γεωργικής πολιτικής μας και της πολιτικής για τα τρόφιμα. Οι τρέχουσες αυξήσεις των τιμών των τροφίμων μπορούν να αποδοθούν εν μέρει στην κακή συγκομιδή. Εάν κάτι βρίσκεται σε έλλειψη, η τιμή του εν λόγω αντικειμένου αυξάνεται, όπως είναι φυσικό, στην αγορά.
<P>
Ωστόσο, το θέμα είναι ότι η έλλειψη ορισμένων γεωργικών προϊόντων, κύριε Επίτροπε, μπορεί να αποδοθεί σε μεγάλο βαθμό στην εσφαλμένη γεωργική πολιτική της Ευρωπαϊκής Επιτροπής, που εισάγει εδώ και καιρό διακρίσεις σε βάρος των νέων κρατών μελών και των αγροτών τους μέσω της πολιτικής επιδοτήσεών της. Μην εκπλαγείτε, κύριε Επίτροπε, εάν οι αγρότες που δεν μπορούν να λάβουν τιμές για τα προϊόντα τους, οι οποίες να καλύπτουν τουλάχιστον το κόστος παραγωγής, πολύ απλά δεν θερίσουν τη σπορά τους ή δεν μεταφέρουν το κοπάδι τους στη βοσκή. Περιμένουν υπομονετικά μέχρις ότου οι πεινασμένοι και δικαίως ενοχλημένοι πολίτες στρέψουν τον θυμό τους εναντίον των υπαλλήλων εκείνων στις Βρυξέλλες που έχουν από καιρό αποτύχει να επιλύσουν τα γενικότερα και ευρέως αναγνωρισμένα προβλήματα της γεωργίας.
<P>
Ξέρετε, κύριε Επίτροπε, η έλλειψη γεωργικών προϊόντων στα νέα κράτη μέλη δεν προκαλείται εξαιτίας της κακής συγκομιδής, αλλά εξαιτίας του γεγονότος ότι δεν συμφέρει πλέον τους αγρότες μας να παράγουν στο πλαίσιο της πολιτικής επιδοτήσεων και καθορισμού των τιμών σας. Ωστόσο, περιμένουν. Όταν θα τους δοθούν οι ίδιες επιδοτήσεις με τους ομολόγους τους στη Γαλλία θα αρχίσουν σίγουρα να καλλιεργούν.
<SPEAKER ID="441" NAME="Angelika Werthmann" AFFILIATION="NI">
(DE) Κυρία Πρόεδρε, η παροχή των καθημερινών αναγκαίων αγαθών, και ιδίως των γεωργικών βασικών αγαθών, δεν πρέπει να αφεθεί στο έλεος των προσπαθειών των κερδοσκόπων να μεγιστοποιήσουν τα βραχυπρόθεσμα οφέλη τους. Τα σχέδια που ανακοινώθηκαν από την Επιτροπή στο πλαίσιο της νέας στρατηγικής για τα βασικά αγαθά και τις πρώτες ύλες, που στοχεύουν στην εξασφάλιση διαφάνειας και σταθερότητας στις αγορές βασικών αγαθών, είναι, ως εκ τούτου, ευπρόσδεκτα. Με δεδομένες τις προβλέψεις που θέλουν την παραγωγή τροφίμων να πρέπει να αυξηθεί κατά 70% έως το 2050, προκειμένου να ανταποκριθεί στη ζήτηση, πρέπει να επιστηθεί ιδιαίτερη σημασία κυρίως στον πυλώνα 3 -ανακύκλωση και προώθηση της αποδοτικής χρήσης των πόρων- και να υποβληθούν σύντομα προτάσεις.
<P>
Στον τομέα της διπλωματίας σε σχέση με τις πρώτες ύλες, περιμένω από την ΕΕ να παράσχει στις αναπτυσσόμενες χώρες την εμπειρογνωμοσύνη να επιτύχουν βιώσιμη και περιβαλλοντικά ορθή εξόρυξη των πρώτων υλών.
<SPEAKER ID="442" NAME="Dacian Cioloş">
μέλος της Επιτροπής. - (FR) Κυρία Πρόεδρε, κυρίες και κύριοι, διεξήχθη μια έντονη συζήτηση σχετικά με ένα ζήτημα που είναι προφανές ότι μας γεννά ανησυχία και που επισημαίνεται όταν η κατάσταση το απαιτεί. Αποτελεί, ωστόσο, μόνιμο προβληματισμό της Επιτροπής και των ευρωπαϊκών θεσμικών οργάνων, εφόσον έχουμε την τύχη να διαθέτουμε μια κοινή γεωργική πολιτική, η οποία χρήζει προσαρμογής, αλλά συνιστά σημαντικό μέσο που θα μας επιτρέψει να διαχειριστούμε αυτά τα ζητήματα.
<P>
Ωστόσο, θεωρώ ότι η παρούσα συζήτηση μάς έδειξε επίσης ότι η σταθερότητά μας εξαρτάται πλέον σε ολοένα μεγαλύτερο βαθμό από τις διεθνείς ισορροπίες και την παγκόσμια σταθερότητα. Αυτό πρέπει να ενσωματωθεί, ακόμα και όταν αναφερόμαστε στην κοινή γεωργική πολιτική μας.
<P>
Θεωρώ ότι είναι επίσης σαφές ότι οι αυξανόμενες τιμές των τροφίμων αποτελούν τάση που γεννά ανησυχία, η οποία, παράλληλα με την αστάθεια των τιμών και τη σημαντική διακύμανσή τους, καθιστά το πρόβλημα που έχουμε να επιλύσουμε ακόμα χειρότερο.
<P>
Είναι σαφές ότι, εάν υπάρχει ανάγκη για μεγαλύτερη παραγωγή στην αγορά, τότε υπάρχει ανάγκη για επενδύσεις στη γεωργία. Ωστόσο, για να είναι οι γεωργοί σε θέση να επενδύσουν, χρειάζονται, πάνω από όλα, σταθερά εισοδήματα ώστε να ενθαρρυνθούν να κάνουν αυτό το βήμα.
<P>
Αυτός είναι ο λόγος για τον οποίο, μεσοπρόθεσμα και μακροπρόθεσμα, η κοινή γεωργική πολιτική μας πρέπει να καταρτισθεί με αυτό κατά νου. Πρέπει να παρέχει ένα ελάχιστο επίπεδο σταθερότητας και να ενθαρρύνει τις επενδύσεις, ούτως ώστε οι αγρότες μας να είναι σε θέση να παράγουν και να εφοδιάζουν τις αγορές μας.
<P>
Κατά τη διάρκεια της συζήτησης προέκυψε επίσης ότι είναι αναγκαίο να διασφαλισθεί ότι η κοινή γεωργική πολιτική μας και οι γεωργικές πολιτικές των αναπτυγμένων χωρών θα συμβαδίζουν επίσης με την ανάπτυξη της γεωργίας στις νότιες χώρες και ότι η πολιτική μας για την υποστήριξη της συνεργασίας και της ανάπτυξης θα συμβαδίζει με την κοινή γεωργική πολιτική.
<P>
Ταυτόχρονα, η κοινή γεωργική πολιτική μας πρέπει να εγγυάται τη βιώσιμη ανάπτυξη της γεωργίας. Ίσως καταστεί αναγκαίο να επανεξετάσουμε τα μέσα που έχουμε στη διάθεσή μας για τη διαχείριση αυτών των ακραίων καταστάσεων στην αγορά, επιτρέποντας παράλληλα στην αγορά να διαδραματίσει τον ρόλο της, χωρίς ωστόσο να στερηθούμε τα αναγκαία μέσα που θα μας επιτρέψουν να αναλάβουμε δράση και να αποφύγουμε να βρεθούμε απροετοίμαστοι σε καταστάσεις κρίσης. " κοινή γεωργική πολιτική χρειάζεται ακόμα δουλειά ως προς το σημείο αυτό κατά τους επόμενους μήνες και χρόνια.
<P>
Το ζήτημα της κερδοσκοπίας, και επομένως της αστάθειας των τιμών, πρέπει να αντιμετωπισθεί, και δεν μιλώ χρησιμοποιώντας ευφημισμούς. " Επιτροπή έχει υποβάλει ήδη προτάσεις, στις οποίες σκοπεύει να δώσει συνέχεια, με σκοπό την αντιμετώπιση της κατάστασης αυτής. Ως εκ τούτου, ως προς το σημείο αυτό, δεν αναφερόμαστε απλώς σε επιθυμίες αλλά σε συγκεκριμένες προτάσεις.
<P>
Πρέπει να εξετάσουμε επίσης τον ρόλο που πρέπει να διαδραματίσει η Ευρωπαϊκή Ένωση στο διεθνές σκηνικό σε σχέση με το επισιτιστικό πρόβλημα. Το εν λόγω ζήτημα δεν θα μπορέσει να σταθεροποιηθεί στην Ευρωπαϊκή Ένωση εάν δεν είναι σταθερό σε διεθνές επίπεδο.
<P>
Μπορεί να καταστεί επίσης αναγκαίο να επανεξετάσουμε τον ρόλο μας στο πλαίσιο της γεωργικής και της αναπτυξιακής πολιτικής, καθώς και τον τρόπο με τον οποίο αντιμετωπίζουμε το ζήτημα των τροφίμων μέσω διαφόρων πολιτικών: της εμπορικής, της αναπτυξιακής και της δημοσιονομικής πολιτικής. Ίσως χρειαζόμαστε συντονισμένη δράση και ως προς αυτό τον τομέα.
<P>
Έλαβα επίσης υπόψη την ανάγκη βραχυπρόθεσμης ανάληψης δράσης σε ορισμένους κλάδους, και αναφέρομαι ειδικότερα στον κλάδο της κτηνοτροφίας που, είναι προφανές, διέρχεται μια δύσκολη περίοδο ως αποτέλεσμα της έντονης πίεσης από όλες τις πλευρές, των χαμηλών τιμών για τους παραγωγούς, οι οποίοι δεν ωφελούνται από τις αυξανόμενες τιμές, καθώς και των υψηλών τιμών των παραγωγικών συντελεστών. Έχω λάβει υπόψη αυτό το ζήτημα.
<P>
Έχω επίσης λάβει υπόψη τις διάφορες προτάσεις και ιδέες που υποβάλατε. Όσον αφορά την ισορροπία της βοήθειας μεταξύ του κλάδου της γεωργίας και εκείνου της κτηνοτροφίας, για παράδειγμα, τα κράτη μέλη έχουν ήδη τη δυνατότητα να αναλάβουν δράση σε σχέση με τις αποφάσεις που ελήφθησαν το 2008 κατά τη διάρκεια του υγειονομικού ελέγχου της κοινής γεωργικής πολιτικής.
<P>
Όσον αφορά το ζήτημα των αποθεμάτων, πρόκειται για ζήτημα που πρέπει να αναλυθεί για μια ακόμα φορά και να επανεξετασθεί καθώς, με τις υψηλές τιμές, είναι πλέον αδύνατο να μιλούμε για αποθέματα παρέμβασης. Ωστόσο, ενδέχεται να είναι αναγκαίο να αποφασίσουμε ποιον ρόλο θα μπορέσουν να διαδραματίσουν αυτά τα αποθέματα και πώς μπορούν να επηρεάσουν την ορθή λειτουργία των αγορών. Θεωρώ ότι τα παραπάνω αποτελούν ερωτήματα που πρέπει να θέσουμε στον εαυτό μας προτού υποβάλουμε προτάσεις εν προκειμένω.
<P>
Τέλος, θα ήθελα να πω στον Jaroslav Paška ότι οι διαφορές όσον αφορά τις πληρωμές μεταξύ των κρατών μελών δεν προέρχονται απαραιτήτως από την Επιτροπή. Πρόκειται για απόφαση που λαμβάνεται από το Συμβούλιο και τους υπουργούς Γεωργίας. " τελική απόφαση προέρχεται πάντα από την κανονιστική ρύθμιση που προτείνεται από την Επιτροπή, αλλά εν προκειμένω πρόκειται για κανονισμούς του Συμβουλίου και, τώρα, του Συμβουλίου και του Κοινοβουλίου.
<P>
Θα ήθελα επίσης να καταστήσω σαφές ότι καμία επιδότηση δεν παρέχεται για τη γεωργική παραγωγή βιοκαυσίμων στην Ευρωπαϊκή Ένωση. Συνεπώς, δεν είναι η κοινή γεωργική πολιτική που προωθεί την παραγωγή των βιοκαυσίμων. Ούτε αποτελεί πρόθεση της Επιτροπής να παύσει την καλλιέργεια της γης. Πρόκειται για κάτι τελείως διαφορετικό αλλά, σε κάθε περίπτωση, δεν πρόκειται να σταματήσει η καλλιέργεια γης σε μια φάση που χρειαζόμαστε πραγματικά να παράγουμε.
<P>
Αυτά είναι τα διάφορα σημεία που ήθελα να προσθέσω ως απάντηση στα ζητήματα που ετέθησαν. Σας ευχαριστώ και εγώ για αυτήν την εποικοδομητική συζήτηση, και εύχομαι η σημερινή συζήτηση να παραμείνει νωπή στη μνήμη μας σε λίγους μήνες, όταν θα συζητήσουμε για τους πόρους που θα διατεθούν στην κοινή γεωργική πολιτική, μια πολιτική που αποτελεί βασικό μέσο για την αντιμετώπιση της επισιτιστικής ασφάλειας.
<SPEAKER ID="443" NAME="János Martonyi" LANGUAGE="EN">
Κυρία Πρόεδρε, θα ήθελα να ευχαριστήσω όλους τους βουλευτές για την παρούσα εποικοδομητική συζήτηση. Πιστεύω ότι το υψηλό επίπεδο πολιτικής προσοχής που επέστησε το Κοινοβούλιο στο εν λόγω ζήτημα παρέχει μια χείρα βοηθείας στην Προεδρία προκειμένου να εκπληρώσει το πρόγραμμά της σε σχέση με τις αυξανόμενες τιμές των τροφίμων.
<P>
Όπως επισημάνθηκε ήδη στο πλαίσιο της παρούσας συζήτησης, λόγω της έκτασης και του βάθους του εν λόγω ζητήματος, απαιτείται πολυεπίπεδη συνεργασία και σύνθετες λύσεις μεταξύ διαφόρων τομέων, όπως ο γεωργικός, η ρύθμιση για τα χρηματοπιστωτικά προϊόντα και υπηρεσίες, καθώς και η αναπτυξιακή πολιτική.
<P>
Όσον αφορά την παραγωγή βιοκαυσίμων, θα ήθελα να επαναλάβω ότι η ΕΕ έχει πλήρη γνώση του ότι η μη βιώσιμη παραγωγή βιοκαυσίμων μπορεί να έχει αρνητικές συνέπειες, ιδίως μαζική αποψίλωση των δασών και ελλείψεις στον τομέα των τροφίμων. Αυτός είναι ο λόγος για τον οποίο η ΕΕ έχει δεσμευτεί να ενισχύσει την ανάπτυξη βιοκαυσίμων δεύτερης γενιάς που θα παράγονται από καλλιέργειες που δεν προορίζονται για κατανάλωση. " ΕΕ έχει καταργήσει επίσης τα αθέμιτα χρηματοοικονομικά κίνητρα για την παραγωγή βιοκαυσίμων εις βάρος της παραγωγής τροφίμων.
<P>
Με δεδομένες τις βαθιά διαρθρωτικές παγκόσμιες ρίζες του προβλήματος, η Ευρώπη χρειάζεται να διαδραματίσει ηγετικό ρόλο κατά την αντιμετώπιση των ζητημάτων των τιμών των τροφίμων και της επισιτιστικής ασφάλειας σε παγκόσμιο επίπεδο. Αυτό συμβαίνει ήδη μέσω μιας σειράς διεθνών οργανισμών και προγραμμάτων, όπως ο Οργανισμός Τροφίμων και Γεωργίας των "νωμένων Εθνών και το Παγκόσμιο Επισιτιστικό Πρόγραμμα, καθώς και μέσω γενικότερων βημάτων διαλόγου, όπως η ομάδα των G20.
<P>
Θα ήθελα απλώς να προσθέσω ότι, σε προσωπικό επίπεδο, ο διάλογος αυτός ενίσχυσε τη μακροχρόνια πεποίθησή μου ότι, για να αντιμετωπισθούν οι παγκόσμιες προκλήσεις, όπως η πείνα στον κόσμο, η αστάθεια των τιμών των τροφίμων και των πρώτων υλών, οι αναταράξεις στις χρηματοπιστωτικές αγορές, η ρύθμιση των χρηματοπιστωτικών προϊόντων και υπηρεσιών, είναι ανάγκη να υπάρξει περισσότερο παγκόσμια διακυβέρνηση και νομοθεσία.
<P>
" Ευρώπη, βασιζόμενη στις μοναδικές εμπειρίες της όσον αφορά τη διακυβέρνηση και τη νομοθεσία, έχει εν προκειμένω μια πολύ ιδιαίτερη αποστολή και ευθύνη. Για τον λόγο αυτόν, πιστεύουμε ότι η Ευρώπη και η Ευρωπαϊκή Ένωση πρέπει να αναλάβουν ηγετικό ρόλο κατά την καταπολέμηση όλων αυτών των προκλήσεων.
<P>
" ουγγρική Προεδρία διαπιστώνει με χαρά ότι μπορεί να βασιστεί στο Κοινοβούλιο για να συνεχιστεί το έργο που εκπονείται από την ΕΕ, τόσο από την άποψη της πολιτικής όσο και από εκείνη των προσπαθειών σε διεθνές επίπεδο.
<SPEAKER ID="444" NAME="Πρόεδρος">
Ολοκληρώνοντας τη συζήτηση, έχω λάβει έξι προτάσεις ψηφίσματος που κατατέθηκαν σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 17 Φεβρουαρίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="445" NAME="Michèle Striffler" LANGUAGE="FR">
" παγκόσμια επισιτιστική ασφάλεια αποτελεί πολύ σημαντικό ζήτημα για την Ευρωπαϊκή Ένωση. Πρέπει να αναληφθεί άμεση και συνεπής δράση προκειμένου να διασφαλισθεί η επισιτιστική ασφάλεια των πολιτών της ΕΕ και ολόκληρου του πλανήτη. Έχει ουσιαστική σημασία να αναπτυχθεί βιώσιμη γεωργία στις αναπτυσσόμενες χώρες και να κατανεμηθεί κατάλληλο τμήμα της αναπτυξιακής βοήθειας της ΕΕ στον γεωργικό κλάδο. " θεαματική μείωση στο επίπεδο της αναπτυξιακής βοήθειας που διατίθεται στη γεωργία από τη δεκαετία του 1980 είναι απογοητευτική, και ευχόμαστε ότι η αναγνώριση της ανάγκης αυτής θα αντιστρέψει την εν λόγω τάση. " Ευρωπαϊκή Ένωση πρέπει πραγματικά να δώσει προτεραιότητα στη γεωργία στο πλαίσιο της αναπτυξιακής της βοήθειας, ιδιαίτερα βοήθεια που θα επιτρέψει στους αγρότες να έχουν πρόσβαση στις αγορές και βοήθεια προς μικρομεσαίες οικογενειακές γεωργικές εκμεταλλεύσεις. " ανθρωπιστική επισιτιστική βοήθεια πρέπει να ανταποκριθεί στις ανάγκες, στις προκλήσεις και στους διαρθρωτικούς περιορισμούς των αναπτυσσόμενων χωρών, λαμβάνοντας υπόψη την παραγωγή, τη διανομή και την τοπική μεταφορά, καθώς και τις δυνατότητες συναλλαγών των χωρών αυτών, προκειμένου να βοηθήσει να μπουν τα θεμέλια της μακροχρόνιας επισιτιστικής ασφάλειάς τους.
<SPEAKER ID="446" NAME="Liam Aylward" AFFILIATION="ALDE">
γραπτώς. - (GA) " ασφάλεια του εφοδιασμού με τρόφιμα αποτελεί σήμερα σοβαρό λόγο ανησυχίας. 79 εκατομμύρια άνθρωποι στην ΕΕ ζουν κάτω από το όριο της φτώχειας και κατά τη διάρκεια του περσινού χειμώνα διατέθηκε επισιτιστική βοήθεια σε 16 εκατομμύρια ανθρώπους στην ΕΕ.
<P>
Καθώς το κόστος των τροφίμων βρίσκεται σε νέο ανώτατο επίπεδο για έβδομο συναπτό μήνα και καθώς η αστάθεια των τιμών δημιουργεί σοβαρά προβλήματα στην διατροφική αλυσίδα, περισσότεροι άνθρωποι θα αντιμετωπίσουν δυσκολίες να βρουν θρεπτικά τρόφιμα σε εύλογο κόστος. Τα προγράμματα της κοινής γεωργικής πολιτικής (ΚΓΠ), όπως το πρόγραμμα για τους απόρους, έχουν ζωτική σημασία για την παροχή τροφίμων. Τα προγράμματα αυτού του είδους πρέπει να υποστηριχθούν εγκαίρως, ενώ πρέπει επίσης να εγκριθούν μακροπρόθεσμα μέτρα που θα εγγυώνται την ασφάλεια του επισιτιστικού εφοδιασμού στην ΕΕ και σε ολόκληρο τον κόσμο.
<P>
Επί του παρόντος, 30% των τροφίμων που παράγονται στον κόσμο σπαταλούνται. Πρόκειται για απαράδεκτη και ανήθικη σπατάλη και πρέπει να περιοριστεί. Ένας ισχυρός γεωργικός κλάδος, μια ισχυρή ΚΓΠ και μια αλυσίδα εφοδιασμού με τρόφιμα όπου θα καταβάλλεται κάθε προσπάθεια να περιοριστεί η κατασπατάληση τροφίμων έχουν ζωτική σημασία για την αντιμετώπιση των προκλήσεων που σχετίζονται με τον επισιτιστικό εφοδιασμό.
<SPEAKER ID="447" NAME="Janusz Władysław Zemke" AFFILIATION="S&amp;D">
γραπτώς - (PL) Εγκρίνω το γεγονός ότι το Ευρωπαϊκό Κοινοβούλιο εστιάζει στην αύξηση των τιμών των τροφίμων. Δυστυχώς, αυτές οι αυξήσεις δεν αποτελούν βραχυπρόθεσμο φαινόμενο, αλλά φαίνεται να εξελίσσονται σε μακροπρόθεσμη τάση. Αυτό οξύνεται από την αύξηση της ζήτησης για τρόφιμα, ιδίως σιτηρά, τις κακές συγκομιδές των τελευταίων ετών και τα χαμηλά αποθέματα, καθώς και από ατυχείς χρηματοπιστωτικές ενέργειες και ένα αποδυναμωμένο δολάριο. Όλα αυτά προκαλούν χάος στις αγορές. Κατά την άποψή μας, οι κοινωνικές συνέπειες είναι σημαντικότερες. Οι πληθυσμοί πολλών χωρών αυξάνονται με γεωμετρική πρόοδο, και μαστίζονται μονίμως από πείνα και υποσιτισμό. " απελπισία τους αποτελεί πηγή αυξανόμενης πολιτικής έντασης.
<P>
Δεν μπορούμε να μείνουμε παθητικοί μάρτυρες αυτών των γεγονότων. Χρειαζόμαστε διεθνή συνεργασία υπό την αιγίδα των "νωμένων Εθνών και της Ευρωπαϊκής Ένωσης. Οι χώρες που είναι μέλη της ομάδας των G20 πρέπει να καταπολεμήσουν αποτελεσματικά την κερδοσκοπία με τα γεωργικά προϊόντα. Πρέπει να επανεξετάσουμε την κανονιστική ρύθμιση των γεωργικών αγορών στην Ευρώπη, ούτως ώστε να μην περιορίσουμε με τεχνητό τρόπο την πιθανή ανάπτυξή της. Δεν πρέπει να υπάρχει κερδοσκοπία σε σχέση με την πείνα σε παγκόσμιο επίπεδο, καθώς τα αποτελέσματα αυτής της κερδοσκοπίας θα είναι να πεθάνουν πολλοί αθώοι άνθρωποι από πείνα, ιδίως στα πλέον φτωχά έθνη.
<SPEAKER ID="448" NAME="Tunne Kelam" LANGUAGE="ET">
Κατά το δεύτερο εξάμηνο του 2010, οι τιμές χονδρικής των γεωργικών προϊόντων αυξήθηκαν κατά 32%. " παγκόσμια κατανάλωση σπόρων αυξήθηκε σε 41 εκατομμύρια τόνους μεταξύ του 2005 και του 2010, σε σύγκριση με 21 εκατομμύρια τόνους μεταξύ του 1990 και του 2004. Σύμφωνα με διάφορους αναλυτές, μια σοβαρή επισιτιστική κρίση το 2011 αποτελεί γεγονός· δεν χρειάζεται παρά μία κακή σοδειά. Οι μεγαλύτερες εξαγωγικές χώρες, όπως η Ρωσία, η Ουκρανία, η Κίνα και το Μεξικό, έχουν υποχρεωθεί ήδη να προβούν σε εισαγωγές προκειμένου να εξασφαλίσουν τον εφοδιασμό τους. Τα αίτια για την αύξηση των τιμών είναι ασαφή και δεν μπορεί κανείς να μιλά πλέον για τάσεις στην αγορά γεωργικών προϊόντων. Οι πρόσφατες αυξήσεις τιμών ήταν δραματικές και απρόβλεπτες λόγω των διαφόρων μορφών κερδοσκοπίας. Θα ήθελα να επιστήσω την προσοχή σας στο γεγονός ότι η αυξανόμενη χρήση βιοκαυσίμων μειώνει ολοένα περισσότερα το μερίδιο των σπόρων που χρησιμοποιούνται για ζωοτροφές και ανθρώπινη κατανάλωση. Αυτό έχει δημιουργήσει μια πολύ τεταμένη κατάσταση, στο πλαίσιο της οποίας πρέπει να συνειδητοποιήσουμε ότι οι αυξανόμενες τιμές των τροφίμων προκαλούν αύξηση του πληθωρισμού, ενισχύουν τον προστατευτισμό και δημιουργούν αναταραχές, που μπορούν όλα να οδηγήσουν σε κοινωνική, οικονομική και πολιτική αστάθεια στην Ευρώπη αλλά και παγκοσμίως. " Ευρώπη, ως ένας από τους μεγαλύτερους εισαγωγείς προϊόντων τροφίμων, επηρεάζει σε μεγάλο βαθμό τις τιμές των τροφίμων σε παγκόσμιο επίπεδο, αλλά αυτό την καθιστά εξίσου ευάλωτη στις διάφορες απότομες διακυμάνσεις των τιμών. Υποστηρίζω τις προσπάθειες της Ευρωπαϊκής Επιτροπής να αποδεχτεί μια νέα δέσμη νομοθετικών μέτρων έως την άνοιξη του 2011, που θα παράσχει στην Επιτροπή μεγαλύτερη εξουσία όσον αφορά τη ρύθμιση των αγορών και την αποτροπή της κερδοσκοπίας. " Ευρωπαϊκή Ένωση πρέπει να βρει μέσα να διασφαλίσει βιώσιμες τιμές και μια βιώσιμη οικονομία. Πρέπει να υπάρξει ισορροπία μεταξύ της ασφάλειας και του ανοίγματος, καθώς και της ανάπτυξης. Πρέπει να είμαστε έτοιμοι να αντιμετωπίσουμε μια πιθανή κρίση.
<SPEAKER ID="449" NAME="Σπύρος Δανέλλης" AFFILIATION="S&amp;D">
γραπτώς. - Οι σημερινές υψηλές τιμές έχουν για άλλους θετικό και για άλλους αρνητικό αποτέλεσμα. Ευνοούν για παράδειγμα παραγωγούς σιτηρών στην ΕΕ, αλλά όχι τους παραγωγούς ζωικών προϊόντων. Ευνοούν τις χώρες με διαθέσιμες προς εξαγωγή ποσότητες δημητριακών, αλλά οδηγούν σε αδιέξοδο και πείνα τον πληθυσμό αναπτυσσόμενων χωρών, που εξαρτώνται από τις εισαγωγές δημητριακών για τη διατροφή τους. Μάλιστα, το τελικό αποτέλεσμα μπορεί να διαφέρει από περιοχή σε περιοχή ή και από παραγωγό σε παραγωγό. Κι αυτό γιατί πίσω από κάθε κατηγορία χαμένων και κερδισμένων κρύβονται προβλήματα στη λειτουργία της αγροδιατροφικής αλυσίδας στην ΕΕ, κρύβεται η απειλή της κλιματικής αλλαγής στην επισιτιστική ασφάλεια, κρύβονται τα αδιέξοδα επιπολαιότητας και ασυνέπειας στις επιλογές για την παραγωγή, το εμπόριο και την ανάπτυξη. " ΕΕ πρέπει να βρει ρεαλιστικές και ισορροπημένες λύσεις, αποτιμώντας τις συνθήκες με ψυχραιμία και σοβαρότητα, και έχοντας συναίσθηση του ρόλου της στις διεθνείς αγορές. " μεταρρύθμιση της ΚΓΠ πρέπει να συμβάλει προς αυτήν την κατεύθυνση.
<SPEAKER ID="450" NAME="Csaba Sándor Tabajdi" LANGUAGE="HU">
" απότομη αύξηση στις τιμές των τροφίμων προκαλείται από τις ταυτόχρονες επιδράσεις τριών παραγόντων: ζημίες στη συγκομιδή που προκαλούνται από φυσικές καταστροφές, αυξανόμενη ζήτηση για τρόφιμα, ιδίως από την πλευρά της Κίνας και της Ινδίας, και δραστηριότητες ανταλλαγής βασικών αγαθών, δηλαδή κερδοσκοπία με τις τιμές. Ο γάλλος πρόεδρος Nicolas Sarkozy έθεσε ένα πολύ επίκαιρο ερώτημα πριν από μερικές εβδομάδες: Εφόσον υπάρχει ρύθμιση των χρηματοπιστωτικών αγορών, γιατί να μην υπάρχει ρύθμιση και των αγορών βασικών αγαθών; Πρέπει να αναλάβουμε δράση κατά της κερδοσκοπίας με πολύ πιο αποτελεσματικό τρόπο τόσο σε επίπεδο ΕΕ όσο και σε παγκόσμιο επίπεδο. Το βασικό αίτιο της απότομης διακύμανσης των τιμών των τροφίμων ήταν η τεράστια αυξομείωση της παροχής. Μόλις 10-20% των σιτηρών αλλάζουν χέρια στην παγκόσμια αγορά, και όμως, μια μείωση της παραγωγής μπορεί να οδηγήσει σε κατάσταση πανικού. Βάσει των προβλέψεων που θέλουν μείωση της παροχής, οι εισαγωγείς αυξάνουν τις τιμές.
<P>
Δεν είναι δίκαιο ούτε για τους παραγωγούς ούτε για τους καταναλωτές το ότι και οι εσωτερικές τιμές καθορίζονται από τις τιμές των εξαγωγών, εφόσον τουλάχιστον 80% της παραγωγής χρησιμοποιείται εκεί όπου παράγεται. " Ρωσία, με την προηγούμενη ιδιότητά της ως εξαγωγέα, και την τρέχουσα ως εισαγωγέα, έχει επηρεάσει σε τεράστιο βαθμό την ευρωπαϊκή αγορά σιτηρών και ελαιούχων σπόρων. " απότομη διακύμανση του εφοδιασμού οξύνεται περαιτέρω από την κερδοσκοπία στις προθεσμιακές αγορές, με αποτέλεσμα την απότομη αύξηση των τιμών των τροφίμων. Συνεπώς, το βασικό πρόβλημα δεν προκαλείται εξαιτίας της φυσικής έλλειψης τροφίμων, αλλά εξαιτίας των τιμών των τροφίμων που οι φτωχοί άνθρωποι δεν μπορούν πλέον να πληρώσουν. Αυτό έχει ως αποτέλεσμα τα τρόφιμα να παραμένουν αποθηκευμένα αντί να πωλούνται σε δίκαιες τιμές. Οι υψηλές τιμές αποδυναμώνουν τους καταναλωτές, ιδίως εκείνους που ανήκουν στα φτωχά στρώματα της κοινωνίας.
<SPEAKER ID="451" NAME="Luís Paulo Alves" LANGUAGE="PT">
Συζητούμε σχετικά με ένα πρόβλημα που αποτελεί κυρίως πολιτικό ζήτημα και απαιτεί ένα όραμα για το μέλλον. Ωστόσο, πολύ περισσότερο από βραχυπρόθεσμες λύσεις, εκείνο που χρειάζεται είναι το θάρρος να εδραιώσουμε μια νέα αρχιτεκτονική που θα συμφιλιώσει την ανάγκη για αύξηση της παραγωγής τροφίμων κατά 70% μέσα στα επόμενα 40 έτη με τους ολοένα πιο περιορισμένους φυσικούς πόρους. Επομένως, ό,τι γίνεται ή δεν γίνεται στην Αφρική, την Ασία, την Αμερική ή την Ευρώπη επηρεάζει τους πάντες, παντού, με συνέπειες για τη διαθεσιμότητα, την πρόσβαση και τις τιμές των τροφίμων. Επηρεάζει σε σοβαρό βαθμό τους φτωχούς, καθώς και τους παραγωγούς κρέατος και γάλακτος. Αυτός είναι ο λόγος για τον οποίο η απόκριση πρέπει να είναι παγκόσμια και υπερβαίνει κατά πολύ τον τομέα της γεωργικής πολιτικής: έχει ουσιαστική σημασία να υπάρξει παραπομπή σε μια σειρά άλλων πολιτικών, χωρίς τις οποίες δεν θα μπορέσουμε να επιτύχουμε πραγματικά τις αναγκαίες λύσεις. Σε παγκόσμιο επίπεδο, οι λύσεις αυτές περιλαμβάνουν την προάσπιση της τροφής ως δικαιώματος, την υποστήριξη της ικανότητας των χωρών να θρέψουν τους πολίτες τους, την υποστήριξη των αγροτών και τη διασφάλιση της δίκαιης πρόσβασής τους σε αξία στην αλυσίδα εφοδιασμού, τον περιορισμό της χρηματοπιστωτικής κερδοσκοπίας, την προστασία της πρόσβασης σε καλλιεργήσιμη γη και τη δημιουργία αποθεμάτων τροφίμων.
<SPEAKER ID="452" NAME="Sirpa Pietikäinen" AFFILIATION="PPE">
γραπτώς. - (FI) Το δικαίωμα των ανθρώπων σε επαρκή διατροφή αποτελεί ανθρώπινο δικαίωμα που έχει αναγνωρισθεί στην Οικουμενική Διακήρυξη των Δικαιωμάτων του Ανθρώπου των "νωμένων Εθνών από το 1948. Πρέπει, συνεπώς, να θυμόμαστε ότι όταν συζητούμε σχετικά με τις τιμές των τροφίμων, αναφερόμαστε στην πραγματικότητα σε θεμελιώδη ανθρώπινα δικαιώματα.
<P>
" μεταρρύθμιση της κοινής γεωργικής πολιτικής της Ευρωπαϊκής Ένωσης συμβαίνει ταυτόχρονα με την αύξηση των τιμών στις παγκόσμιες αγορές τροφίμων. Εάν θέλουμε να ανταποκριθούμε σε αυτές τις αλλαγές με βιώσιμο τρόπο, βάσει των ανθρωπίνων δικαιωμάτων, θα χρειαστούμε μια ολοκληρωμένη προοπτική και πολιτική. Οι τιμές των τροφίμων και οι τάσεις όσον αφορά τις τιμές των τροφίμων επηρεάζονται από διάφορα ζωτικής σημασίας ζητήματα στο πλαίσιο της παγκόσμιας γεωργίας, όπως η αλλαγή του κλίματος, η ενεργειακή πολιτική και η διαθεσιμότητα φυσικών πόρων, καθώς και από το πόσο αποδοτικά χρησιμοποιούνται αυτοί. " Ευρωπαϊκή Ένωση πρέπει να αποτελέσει πρωτοπόρο κατά την ανάπτυξη ενός νέου τρόπου σκέψης όσον αφορά τη γεωργία. Χρειαζόμαστε μια επισιτιστική πολιτική, στο πλαίσιο της οποίας θα εκτιμώνται με κριτικό βλέμμα ολόκληρα στοιχεία του συνόλου της αλυσίδας παραγωγής τροφίμων και θα λαμβάνονται υπόψη οι επιπτώσεις αυτών για την υγεία και το περιβάλλον. Μια περισσότερο φυσική και με αποδοτική χρήση των πόρων επισιτιστική πολιτική πρέπει να υποστηριχτεί και να καθοδηγηθεί μέσω μέτρων τόσο οικονομικής όσο και πολιτικής φύσης.
<P>
Επιπλέον, πρέπει να περιοριστεί η κερδοσκοπία με τις τιμές των τροφίμων. Ο αρμόδιος Επίτροπος σε θέματα εσωτερικής αγοράς και υπηρεσιών, κ. Michel Barnier, πρότεινε νέα μέτρα για τον περιορισμό της κερδοσκοπίας με τα βασικά αγαθά στις αγορές παραγώγων. " ιδέα του κ. Barnier είναι σωστή. Οι δραματικές αυξομειώσεις στις τιμές των τροφίμων ζημιώνουν τους αγρότες, τους καταναλωτές και ακόμα και ολόκληρες εθνικές οικονομίες. Οι δεσμεύσεις που αναλαμβάνονται στο πλαίσιο των αγορών παραγώγων πρέπει να γίνουν περισσότερο διαφανείς και να υπόκεινται σε αυστηρότερη παρακολούθηση και, αν αυτό είναι αναγκαίο, πρέπει να εισαχθούν περιορισμοί στις εμπορικές συναλλαγές που βασίζονται στις τιμές των τροφίμων. " δημιουργία μιας βιώσιμης επισιτιστικής πολιτικής αποτελεί επί του παρόντος ένα από τα πλέον σημαντικά ζητήματα για την Ευρωπαϊκή Ένωση.
<SPEAKER ID="453" NAME="Pavel Poc" LANGUAGE="CS">
Σύμφωνα με δήλωση της Παγκόσμιας Τράπεζας, οι τιμές των τροφίμων έχουν αυξηθεί κατά περισσότερο από 15% από τον Οκτώβριο του 2010, και η τιμή των σπόρων, για παράδειγμα, αυξάνεται με ετήσιο ρυθμό 39%, σύμφωνα με τον Οργανισμό Τροφίμων και Γεωργίας των "νωμένων Εθνών. " αύξηση στις τιμές των τροφίμων δεν απειλεί μόνο τις ομάδες με τα χαμηλότερα εισοδήματα, αλλά αποκαλύπτει επίσης πολύ βαθύτερα και σοβαρότερα προβλήματα που θα αποτελέσουν σοβαρή απειλή στο μέλλον. " παγκόσμια παραγωγή τροφίμων απειλείται από μια σειρά από παράγοντες, όπως είναι τα παράσιτα, οι ασθένειες και οι φυσικές καταστροφές. Οι παράγοντες αυτοί οξύνονται επί του παρόντος από ακραίες καιρικές συνθήκες που οφείλονται πιθανότατα στην αλλαγή του κλίματος. Ένα καλό παράδειγμα αυτού είναι η ξηρασία και οι πυρκαγιές στη Ρωσία το 2010, ή οι πλημμύρες στο Πακιστάν, και πιο πρόσφατα, στην Αυστραλία. Μπορούμε να αναμένουμε την όξυνση του προβλήματος με τις αυξημένες τιμές των τροφίμων στο μέλλον. Είναι άσκοπο να συζητούμε εδώ τα αίτια της αλλαγής του κλίματος, διότι οι κίνδυνοι είναι πραγματικοί και το να τους αμφισβητούμε αποτελεί απαράδεκτη ρωσική ρουλέτα. Ωστόσο, οι τιμές των τροφίμων επηρεάζονται επίσης από οικονομικής φύσης παράγοντες, ιδίως την κατάχρηση του συστήματος της αγοράς μέσω χειραγώγησης από τις κυβερνήσεις του δείκτη συναλλαγματικής ισοτιμίας του δολαρίου και ανεύθυνης κερδοσκοπίας με τις συναλλαγές βασικών αγαθών. " Ευρώπη πρέπει να συνειδητοποιήσει ότι οι αποφάσεις που λαμβάνονται τώρα θα επηρεάσουν το μέλλον ολόκληρου του επισιτιστικού συστήματος. Βραχυπρόθεσμα, μπορούμε να επικεντρωθούμε στην ελαχιστοποίηση της κατασπατάλησης των τροφίμων, στη μείωση της εξάρτησης από τις εισαγωγές, στον περιορισμό ή τη σταθεροποίηση της ζήτησης και στη θέσπιση ρυθμιστικών μηχανισμών στην αγορά που θα αποτρέπουν την κερδοσκοπία.
<SPEAKER ID="454" NAME="Elisabeth Köstinger" LANGUAGE="DE">
Με δεδομένες τις τρέχουσες πολιτικές συγκρούσεις, το γεγονός ότι οι τιμές των τροφίμων βρίσκονται στο υψηλότερο επίπεδο όλων των εποχών αποτελεί περισσότερο πιεστικό πρόβλημα από ποτέ. Σε τελική ανάλυση, πρόκειται για ζήτημα εφοδιασμού με τρόφιμα, και στις αναπτυσσόμενες χώρες αφορά τον αναγκαίο εφοδιασμό με βασικά τρόφιμα. " Ευρωπαϊκή Ένωση καλείται να επιταχύνει την πρόοδο της παγκόσμιας καταπολέμησης της φτώχειας και της πείνας - υπάρχουν περίπου 1,4 δισεκατομμύριο άνθρωποι που μαστίζονται από ακραία φτώχεια. " φτώχεια αποτελεί πρόβλημα και στο εσωτερικών των ευρωπαϊκών συνόρων. Το μοναδικό μέσο διασφάλισης του επισιτιστικού εφοδιασμού στην Ευρώπη είναι μέσω της ευρωπαϊκής κοινής γεωργικής πολιτικής. Οι προκλήσεις με τις οποίες έρχεται αντιμέτωπη η γεωργία είναι τεράστιες και ενθαρρύνουν την τάση για παραγωγή "περισσοτέρων από λιγότερα". Οι υψηλότερες τιμές των τροφίμων δεν θα αντικατοπτριστούν αυτομάτως σε υψηλότερα εισοδήματα για τους αγρότες· το χάσμα μεταξύ τιμών παραγωγής και κατανάλωσης βαθαίνει. " πραγματικότητα της διαχείρισης των τιμών είναι σύνθετη: πρώτες ύλες σε έλλειψη, υψηλότερο κόστος παραγωγής, υψηλές τιμές των καυσίμων, εξάρτηση από τις συγκομιδές, τις εξαγωγές και την παγκόσμια αγορά - ένα πυκνό δίκτυο αιτίων που πρέπει να διαχωριστούν μεταξύ τους μέσω στοχευμένων μέτρων. Προκειμένου να αντιμετωπισθούν αυτά τα αίτια, χρειάζονται επειγόντως μέτρα και συμφωνία σε όλους τους τομείς πολιτικής. Απευθύνω έκκληση στην Επιτροπή να σημειώσει θεμελιώδη πρόοδο όσον αφορά την ενίσχυση της γεωργικής παραγωγής στην Ευρώπη και στις αναπτυσσόμενες χώρες. " κερδοσκοπία με τα σημαντικότερα αγαθά μας είναι αντιδεοντολογική και πρέπει να αναλάβουμε ισχυρότερη δράση εν προκειμένω.
<SPEAKER ID="455" NAME="Edite Estrela" LANGUAGE="PT">
Οι τιμές των τροφίμων έχουν αυξηθεί σημαντικά τα τελευταία χρόνια, όχι τόσο εξαιτίας των νόμων της προσφοράς και της ζήτησης, αλλά κυρίως εξαιτίας της κερδοσκοπίας. Γεγονός είναι ότι αυτές οι αυξήσεις επηρεάζουν κυρίως τους φτωχότερους ανθρώπους που πρέπει να ξοδεύουν περισσότερο από το ήμισυ του εισοδήματός τους για τρόφιμα. Είναι απαράδεκτο να επωφελούνται ορισμένοι από την πείνα των άλλων, τόσο στην Ευρώπη όσο και στις αναπτυσσόμενες χώρες.
<P>
Οι πολίτες έχουν δικαίωμα σε επισιτιστική ασφάλεια, προϋπόθεση της οποίας είναι η πρόσβαση σε υγιεινά τρόφιμα για όλους. Οι ελλείψεις τροφίμων οφείλονται σε μια σειρά από αίτια: μεταξύ των παραδειγμάτων αυτών περιλαμβάνονται ο λανθασμένος χωροταξικός σχεδιασμός και οι πολιτικές υποστήριξης της γεωργίας, καθώς και η αλλαγή του κλίματος. Είναι επομένως πολύ σημαντικό να υποστηρίξει η ΕΕ τους αγρότες κατά την καλλιέργεια της γης τους και την παραγωγή των αναγκαίων προϊόντων τροφίμων. Είναι απαράδεκτο να υποχρεούνται οι καταναλωτές να πληρώνουν μεγάλα ποσά και οι παραγωγοί να κερδίζουν λίγα, με τους κερδοσκόπους να επωφελούνται. " αλλαγή του κλίματος πρέπει να αποτελέσει επίσης προτεραιότητα της ΕΕ προς όφελος της επισιτιστικής ασφάλειας.
<SPEAKER ID="456" NAME="Sandra Kalniete" AFFILIATION="PPE">
γραπτώς. - (LV) Τους τελευταίους μήνες έχει παρατηρηθεί απότομη αύξηση στις τιμές των τροφίμων, εξαιτίας της οποίας αυξήθηκε ξαφνικά ο αριθμός των ανθρώπων που ζουν στα όρια της φτώχειας. " κατάσταση στην Ευρώπη δεν είναι τόσο σοβαρή, διότι τα εισοδήματα των πολιτών μας είναι ασύγκριτα μεγαλύτερα από εκείνα στις αναπτυσσόμενες χώρες. Εντούτοις, και οι ψηφοφόροι μας συνειδητοποιούν τις αυξανόμενες τιμές των τροφίμων. Σύμφωνα με τα στατιστικά στοιχεία της Παγκόσμιας Τράπεζας, περίπου 44 εκατομμύρια άνθρωποι στις αναπτυσσόμενες χώρες έχουν οδηγηθεί σε συνθήκες φτώχειας από τον περασμένο Ιούνιο, καθώς οι τιμές των τροφίμων στις αρχές του 2011 έφτασαν στα επίπεδα του 2008, όταν οι αυξημένες τιμές των τροφίμων και του πετρελαίου είχαν σημαντικές επιπτώσεις στη φτώχεια σε ολόκληρο τον κόσμο. Ασφαλώς, η τιμή του πετρελαίου στον κόσμο έχει επιπτώσεις στις τιμές των τροφίμων, αλλά πρέπει να θυμόμαστε ότι το καλοκαίρι του 2008, το πετρέλαιο βρισκόταν στα 140 δολάρια "ΠΑ το βαρέλι, ενώ σήμερα η τιμή του είναι περίπου 100 δολάρια, πράγμα που σημαίνει ότι η αύξηση στις τιμές προκλήθηκε εν μέρει εξαιτίας της κερδοσκοπίας. Προκειμένου να αποφευχθούν τέτοιες καταστάσεις στο μέλλον, οι χώρες της ομάδας των G20 πρέπει να αναπτύξουν έναν μηχανισμό πρόληψης τέτοιων αυξήσεων των τιμών και κερδοσκοπίας με τα τρόφιμα. Για να επιτευχθεί αυτό, πρέπει να συνεργαστούμε σε διεθνές επίπεδο. Το πρόβλημα που προκαλείται λόγω της διακύμανσης των τιμών των τροφίμων αποτελεί περαιτέρω απόδειξη ότι χρειαζόμαστε μια ισχυρή κοινή γεωργική πολιτική που θα είναι δίκαιη και θα παρέχει ίσους όρους ανταγωνισμού για όλους τους ευρωπαίους αγρότες, ούτως ώστε οι πολίτες μας να είναι σε θέση να έχουν πρόσβαση σε τρόφιμα καλής ποιότητας και υψηλής αξίας σε αποδεκτές τιμές.
<SPEAKER ID="457" NAME="RadvilMorkūnaitė-Mikulėnien" LANGUAGE="LT">
Ως προς το ζήτημα των τιμών των τροφίμων, θα ήθελα να επιστήσω την προσοχή σε δύο τομείς. Καταρχάς, όπως δείχνει η πρόσφατη εμπειρία στη χώρα μου, μέσω μικρής έστω χειραγώγησης της κοινής γνώμης είναι πολύ εύκολο να υπάρξει αύξηση στις τιμές των τροφίμων. Εξαιτίας των μεταπωλητών, η τιμή της ζάχαρης αυξήθηκε κατά περισσότερο από 10% σε μία ημέρα σε ολόκληρη τη Λιθουανία. Ως εκ τούτου, δεν μπορούμε να αφήσουμε τα καθημερινά τρόφιμα στο έλεος της αυτορρύθμισης. Μπορεί να θεωρηθούν επένδυση, η διαχείριση της οποίας απαιτεί συγκεκριμένες γνώσεις που δεν κατέχουν οι καλλιεργητές γεωργικών προϊόντων (αγρότες). Αν και η ελεύθερη κυκλοφορία των προϊόντων αποτελεί μια από τις θεμελιώδεις αρχές της λειτουργίας της ελεύθερης αγοράς της ΕΕ, είναι αναγκαίο να ληφθούν αυστηρότερα μέτρα τόσο σε επίπεδο κρατών μελών όσο και σε επίπεδο ΕΕ, προκειμένου να περιοριστεί η κερδοσκοπία με τα τρόφιμα και να διασφαλισθούν τα δικαιώματα των αδυνάτων -καταναλωτών, αγροτών μικρής κλίμακας και εμπόρων- στο πλαίσιο των σχέσεων με μεγάλους μεταποιητές και εμπορικά κέντρα. " δεύτερη διάσταση είναι ο στενός δεσμός μεταξύ των προϊόντων τροφίμων και των ενεργειακών πόρων, καθώς και η αλληλεπίδραση μεταξύ των τιμών τους. Αφενός, για να καταπολεμηθούν οι εκπομπές αερίων που συντελούν στην αλλαγή του κλίματος, προωθούμε τη χρήση βιοκαυσίμων (και έχουμε ορίσει έως και υποχρεωτικές ποσοστώσεις για τη χρήση τους). Αφετέρου, η καλλιέργεια σε γεωργικές εκτάσεις φυτών που προορίζονται για βιοκαύσιμα, αντί προϊόντων που προορίζονται για τρόφιμα, είναι ακριβώς εκείνο που αυξάνει τις τιμές των τροφίμων. Έτσι, αν και η καταπολέμηση της αλλαγής του κλίματος αποτελεί έναν από τους κύριους στόχους μας, πρέπει να βρούμε ένα τρόπο που δεν θα επηρεάζει τις τιμές των τροφίμων, για παράδειγμα, μόνο γη που δεν θα είναι ποτέ κατάλληλη για την καλλιέργεια γεωργικών προϊόντων πρέπει να χρησιμοποιείται για βιοκαύσιμα.
<SPEAKER ID="458" NAME="Véronique Mathieu" LANGUAGE="FR">
Το ψήφισμα σχετικά με τις αυξανόμενες τιμές των τροφίμων αναφέρεται στη διαπίστωση ότι οι τιμές των τροφίμων αυξάνονται σταθερά. Εξαιτίας της αύξησης αυτής, ζητούμε να ληφθούν επειγόντως μέτρα για την καταπολέμηση της χειραγώγησης των τιμών. Τα κλιματικά φαινόμενα συνιστούν ιδιαίτερα αξιοσημείωτο αίτιο αυτής της αύξησης· με άλλα λόγια, χρειάζεται καλύτερη διαχείριση των υδάτων και του εδάφους. Ο άμεσος αντίκτυπος στον παγκόσμιο πληθυσμό της αύξησης στις τιμές των τροφίμων, που ενδέχεται να προκαλέσει εξεγέρσεις και αναταραχές, πρέπει να ενθαρρύνει επίσης τους ηγέτες των χωρών της ομάδας των G20 να καταλήξουν σε συμφωνία επί της λήψης μέτρων της αγοράς για την καταπολέμηση της κερδοσκοπίας.

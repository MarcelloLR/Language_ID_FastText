<CHAPTER ID="022">
Ώρα των Ερωτήσεων (ερωτήσεις προς την Επιτροπή) 
<SPEAKER ID="288" NAME="Πρόεδρος">
Ακολουθεί η Ώρα των Ερωτήσεων (B6-0448/2006).
<P>
Θα εξετάσουμε τις παρακάτω ερωτήσεις προς την Επιτροπή.
<P>
Πρώτο μέρος
<P>
Θέμα: Εργαζόμενοι από τη Ρουμανία και Βουλγαρία
<P>
" έκθεση της Επιτροπής για τη Λειτουργία των Μεταβατικών Διευθετήσεων που παρατίθενται στη Συνθήκη Προσχώρησης του 2003 καταδεικνύει ότι η κινητικότητα των εργαζομένων από τα κράτη μέλη που εντάχθηκαν στην ΕΕ15 το 2004 είχε συνολικά θετική επίπτωση. Είναι επομένως απογοητευμένη η Επιτροπή για το γεγονός ότι κράτη μέλη όπως το "Β και η Ιρλανδία αποφάσισαν να περιορίσουν τα δικαιώματα των Ρουμάνων και Βουλγάρων να εργάζονται στις χώρες τους αφού καταστούν η Ρουμανία και η Βουλγαρία πλήρη μέλη της ΕΕ την 1η Ιανουαρίου;
<P>
Πιστεύει η Επιτροπή ότι το γεγονός αυτό θα έχει αρνητικές οικονομικές συνέπειες τόσο επ' αυτών των κρατών μελών όσο και στο σύνολο της ΕΕ ή ότι μπορεί να αναγκάσει περισσότερους ανθρώπους να εργάζονται παράνομα; Πιστεύει η Επιτροπή ότι είναι ανησυχητικές οι επιφυλάξεις που εξέφρασαν ορισμένα κράτη μέλη σχετικά με την "εισροή" μεταναστών εργαζομένων δεδομένου ότι στο "Β, την Ιρλανδία και τη Σουηδία (που δεν εφάρμοσαν περιορισμούς μετά από το Μάιο του 2004) σημειώθηκε περιορισμός της ανεργίας, αύξηση της απασχόλησης και μεγάλη οικονομική ανάπτυξη;
<SPEAKER ID="290" NAME="Olli Rehn">
Μέλος της Επιτροπής. (EN) Ως θέμα αρχής, η Επιτροπή είναι υπέρ της πλήρους εφαρμογής των τεσσάρων ελευθεριών, συμπεριλαμβανομένης της ελεύθερης κυκλοφορίας των εργαζομένων στην Ευρωπαϊκή Ένωση. Δεν πρέπει να ξεχνάμε ότι αυτή η ελευθερία αποτελεί μία από τις βασικές αρχές της Συνθήκης της Ρώμης.
<P>
Ωστόσο, η Συνθήκη Προσχώρησης της Βουλγαρίας και της Ρουμανίας, όπως και εκείνες της προηγούμενης διεύρυνσης, καθορίζει μεταβατικές διατάξεις για το δικαίωμα ελεύθερης κυκλοφορίας των εργαζομένων. Στην ουσία, αυτές οι διατάξεις καθιστούν υπεύθυνο το κάθε κράτος μέλος για να αποφασίσει αν θα παράσχει ή όχι, κατά τη διάρκεια μιας μεταβατικής περιόδου, πρόσβαση στους πολίτες της Βουλγαρίας και της Ρουμανίας στην αγορά εργασίας του. Συνεπώς, αυτό είναι προνόμιο κάθε μεμονωμένου κράτους μέλους.
<P>
" Επιτροπή πρόκειται να αποστείλει μια επιστολή σε όλα τα κράτη μέλη υπενθυμίζοντας τις υποχρεώσεις τους στο πλαίσιο του κοινοτικού δικαίου και ζητώντας από τα κράτη μέλη να παράσχουν τις λεπτομέρειες τυχόν εθνικών μέτρων που ενδέχεται να εισαχθούν για τα πρώτα δύο έτη μετά την προσχώρηση της Βουλγαρίας και της Ρουμανίας.
<P>
Ταυτόχρονα, επιτρέψτε μου να επιστήσω την προσοχή σας στην έκθεση της Επιτροπής σχετικά με τη λειτουργία των μεταβατικών ρυθμίσεων για τη διεύρυνση της 1ης Μαΐου 2004 και συγκεκριμένα στη διαπίστωση ότι η άφιξη εργαζομένων από τα κράτη μέλη που εντάχθηκαν είχε θετική επίπτωση και μάλιστα βοήθησε στη μείωση των ανισοτήτων στις εθνικές αγορές εργασίας, χωρίς οι νεοεισελθέντες να πάρουν γενικά τη θέση των ντόπιων που αναζητούσαν εργασία. Αυτό ισχύει, φυσικά, για όσα κράτη μέλη διευκόλυναν την ελεύθερη κυκλοφορία των εργαζομένων.
<P>
Αυτή η έκθεση κατέδειξε επίσης ότι υπήρχαν συνολικά θετικές επιπτώσεις στις οικονομίες των 15 κρατών μελών της ΕΕ, καθώς οι εργαζόμενοι από τα νέα κράτη μέλη συνέβαλαν στην καλύτερη λειτουργία των αγορών εργασίας, στην αειφόρο οικονομική ανάπτυξη και σε καλύτερα δημόσια οικονομικά. Κατέδειξε επίσης ότι οι περιορισμοί στην πρόσβαση στην αγορά εργασίας ενδέχεται να αυξήσουν τα περιστατικά παράνομης εργασίας.
<P>
" Επιτροπή πιστεύει ότι αυτές οι διαπιστώσεις εξακολουθούν να ισχύουν και ελπίζει ότι τα κράτη μέλη θα τις εξετάσουν σοβαρά κατά την απόφαση για το αν θα θεσπίσουν μεταβατικά μέτρα που θα ισχύουν για τη Βουλγαρία και τη Ρουμανία.
<SPEAKER ID="291" NAME="Sharon Bowles" AFFILIATION="ALDE">
(EN) Γνωρίζουμε ότι στο μέλλον θα έχουμε ένα συρρικνούμενο εργατικό δυναμικό που θα προσπαθεί να στηρίξει περισσότερους συνταξιούχους. Υπό το πρίσμα αυτού του σεναρίου, το οποίο δεν είναι τόσο μακρινό -μάλιστα, ένα μέρος αυτού συμβαίνει τώρα- πιστεύετε ότι οι χώρες που ενίσχυσαν το εργατικό δυναμικό τους όντας πιο φιλελεύθερες και επιτρέποντας την ελεύθερη κυκλοφορία και τη μετανάστευση κέρδισαν ένα πλεονέκτημα σε σχέση με τις άλλες χώρες που ήταν περισσότερο περιοριστικές;
<SPEAKER ID="292" NAME="Olli Rehn">
Μέλος της Επιτροπής. (EN) Σας ευχαριστώ για την ερώτησή σας. Είναι απολύτως πιθανό να συμβεί αυτό, αλλά αυτό θα αποδειχθεί μόνο εν καιρώ. Γι' αυτό αναλύουμε διαρκώς τις εξελίξεις στις αγορές εργασίας της ΕΕ και των κρατών μελών της.
<P>
Υπάρχουν δύο βασικά σενάρια, τα οποία μπορεί να διαφέρουν ανά κράτος μέλος. Δηλαδή, ένα κράτος μέλος μπορεί να ωφεληθεί από την ευκαιρία να υποδεχθεί εργαζόμενους από τα νέα κράτη μέλη, λόγω του δημογραφικού χαρακτήρα του και των προκλήσεων που θέτει ο γηράσκων πληθυσμός. Την ίδια στιγμή, ένα άλλο κράτος μέλος μπορεί να έχει προβλήματα στην αγορά εργασίας και υψηλότερη ανεργία, και ως εκ τούτου η κυβέρνηση μπορεί να αποφασίσει ότι, δεδομένων των συνθηκών, θα ωφελείτο από τις μεταβατικές διευθετήσεις. Γι' αυτό αποφασίσαμε να αφήσουμε αυτό το θέμα στην κρίση των κρατών μελών και γι' αυτό τους δώσαμε την επιλογή να εφαρμόσουν τα μεταβατικά μέτρα.
<SPEAKER ID="293" NAME="Richard Corbett" AFFILIATION="PSE">
(EN) " αρχική γραπτή ερώτηση της ερωτώσας εστίαζε στον σχετικά μικρό μεταβατικό περιορισμό που επέβαλαν η Ιρλανδία και το "νωμένο Βασίλειο μόνο προς τα δύο νεότερα κράτη μέλη. Συμφωνείτε, κύριε Επίτροπε, ότι θα ήταν πολύ πιο σημαντικό να εστιάσουμε στους συνεχείς περιορισμούς προς όλα τα νέα κράτη μέλη που επιβάλλονται ακόμα και τώρα από την πλειονότητα των δεκαπέντε παλαιών κρατών μελών;
<SPEAKER ID="294" NAME="Olli Rehn">
Μέλος της Επιτροπής. (EN) Έλαβα υπόψη τις αποφάσεις του "νωμένου Βασιλείου και της Ιρλανδίας. Πρόκειται αναμφίβολα για δικαίωμα αυτών των χωρών, όπως και οποιουδήποτε άλλου κράτους μέλους. Πριν από αυτές τις αποφάσεις, χρησιμοποιούσα το "νωμένο Βασίλειο και την Ιρλανδία ως σημείο αναφοράς όταν υποστήριζα το άνοιγμα των αγορών εργασίας των υπόλοιπων κρατών μελών στις υποψήφιες χώρες. Είμαι υπερήφανος διότι με την προηγούμενη ιδιότητά μου βοήθησα τον πρωθυπουργό του κράτους μέλους που γνωρίζω καλύτερα να συντάξει την ομιλία του της 1η Μαΐου 2004 όταν δήλωσε ότι αυτό το κράτος μέλος -η Φινλανδία- εξέταζε το ενδεχόμενο να άρει τους περιορισμούς για την ελεύθερη κυκλοφορία των εργαζομένων από τα νέα κράτη μέλη. Το συγκεκριμένο κράτος μέλος διατηρεί την ίδια φιλελεύθερη πρακτική για τη Βουλγαρία και τη Ρουμανία.
<P>
Το θέμα είναι ότι σύμφωνα με πολύ αξιόπιστες μελέτες υπάρχουν συνολικά θετικές επιπτώσεις, αλλά ταυτόχρονα θέλουμε να αφήσουμε στα κράτη μέλη το περιθώριο της απόφασης - και πρέπει να το αφήσουμε στα κράτη μέλη διότι αυτή είναι η απόφαση του Συμβουλίου της Ευρωπαϊκής Ένωσης, το οποίο είναι το υψηλότερο όργανο λήψης αποφάσεων σε υποθέσεις αυτού του είδους στην Ένωση.
<SPEAKER ID="295" NAME="Alexander Stubb" AFFILIATION="PPE-DE">
(EN) Θα ήθελα απλώς να απαντήσω στον κ. Corbett. Το ενδιαφέρον είναι ότι όταν πηγαίνετε σε ένα εστιατόριο ή σε μια παμπ στο "Β σήμερα, το σέρβις που έχετε δεν είναι στα "αγγλικά της βασίλισσας". Εμείς οι Φινλανδοί θα το βρίσκαμε πολύ συναρπαστικό αν υπήρχαν 500 000 άνθρωποι που θα μιλούσαν έστω και λίγο φινλανδικά.
<P>
Θα ήθελα, καταρχάς, να συγχαρώ την Επιτροπή για τις προσπάθειές της στον τομέα της ελεύθερης κυκλοφορίας. Δεύτερον, θέλω να συγχαρώ τα κράτη μέλη που άνοιξαν τα σύνορά τους στην ελεύθερη κυκλοφορία των εργαζομένων από τα νέα κράτη μέλη. " ερώτησή μου είναι απλή και άμεση. Τι θα κάνει η Επιτροπή προκειμένου να διατηρήσει την πίεση που ασκεί προς όλα τα παλιά κράτη μέλη να ανοίξουν τις αγορές τους στην ελεύθερη κυκλοφορία των εργαζομένων, όπως έχουν ήδη κάνει το "Β, η Ιρλανδία, η Σουηδία, η Δανία, η Φινλανδία, η Ολλανδία και κάποια άλλα κράτη;
<SPEAKER ID="296" NAME="Olli Rehn">
Μέλος της Επιτροπής. (EN) Χαίρομαι που βλέπω ότι ο κ. Stubb σημείωσε ραγδαία πρόοδο στην καριέρα του περνώντας από τα πίσω έδρανα στα μπροστινά έδρανα εδώ. Αυτό είναι εντυπωσιακό και αξιοσημείωτο.
<P>
Θέλω να σας πω ότι συνεχίζουμε να αναλύουμε τις εξελίξεις στις αγορές εργασίας της Ευρωπαϊκής Ένωσης και όλα τα στοιχεία καταδεικνύουν ότι οι χώρες που εφάρμοσαν μια φιλελεύθερη πρακτική υποδοχής εργαζομένων από τα νέα κράτη μέλη, όπως το "νωμένο Βασίλειο και η Ιρλανδία, ωφελήθηκαν ως προς τη συνολική οικονομική ανάπτυξη και την καλύτερη λειτουργία της αγοράς εργασίας. Ως εκ τούτου, μπορούμε να συνεχίσουμε να υποστηρίζουμε αυτό το εγχείρημα ώστε να έχουμε θετικά σημεία αναφοράς, όπως αυτές τις δύο χώρες και άλλες χώρες όπως το κράτος μέλος που γνωρίζετε καλύτερα. Αφού υποστηρίξουμε το εγχείρημα, κατόπιν είναι δικαίωμα κάθε κράτους μέλους και φυσικά πρέπει να εμπιστευτούμε την κρίση κάθε εθνικής κυβέρνησης, διότι εκείνες γνωρίζουν καλύτερα τις συνθήκες στη χώρα και τι είναι καλύτερο για τη χώρα και τους πολίτες της.
<P>
Θέμα: Οι πωλήσεις αφορολόγητων ειδών στο πλαίσιο των νέων κανονισμών για την ασφάλεια των αερομεταφορών
<P>
Μετά την εισαγωγή των νέων κανονισμών της ΕΕ για την ασφάλεια των αερομεταφορών στις 6 Νοεμβρίου, εγείρονται ανησυχίες ως προς τον τρόπο, με τον οποίο οι νέοι κανονισμοί θα επηρεάσουν την παγκόσμια αγορά αφορολόγητων ειδών. " εν λόγω αγορά είναι ζωτικής σημασίας για πολλούς ευρωπαίους παραγωγούς ειδών πολυτελείας, συμπεριλαμβανομένων παραγωγών σκωτσέζικου ουίσκι στην εκλογική μου περιφέρεια. Οι νέοι κανονισμοί περιλαμβάνουν διατάξεις που ενθαρρύνουν τους επιβάτες να εξακολουθούν να αγοράζουν προϊόντα σε υγρή μορφή από τα καταστήματα λιανικής πώλησης των ελεγχόμενων χώρων αερολιμένα (μέσω του συστήματος με τα σακουλάκια που αποδεικνύουν ότι δεν έχουν παραβιαστεί). Οι διατάξεις αυτές εφαρμόζονται, ωστόσο, μόνο στα "κοινοτικά αεροδρόμια" και στους "κοινοτικούς αερομεταφορείς". Συνεπώς, ούτε οι επιχειρήσεις λιανικού εμπορίου αφορολόγητων ειδών στα μεγάλα διεθνή αεροδρόμια εκτός της Ευρώπης ούτε οι αερομεταφορείς που δεν ανήκουν στην ΕΕ δεν μπορούν να πωλούν γνωστά προϊόντα, όπως το εξαιρετικής ποιότητας σκωτσέζικο ουίσκι, σε επιβάτες με προορισμό την Ευρώπη που κάνουν μετεπιβίβαση σε αεροδρόμιο της ΕΕ ή του ΕΟΧ.
<P>
Μπορεί ο Επίτροπος να με ενημερώσει σχετικά με τα μέτρα που σχεδιάζει να λάβει η Επιτροπή για να διευκολύνει τις πωλήσεις αφορολόγητων ειδών σε μετεπιβιβαζόμενους επιβάτες με προορισμό την Ευρώπη και να διασφαλίσει αυτή τη ζωτική αγορά για τους παραγωγούς σκωτσέζικου ουίσκι, τους εργαζόμενους σε αυτή την παραγωγή και την τοπική οικονομία;
<SPEAKER ID="298" NAME="Joe Borg">
Μέλος της Επιτροπής. (EN) Ευχαριστώ τον κ. Martin για την ερώτησή του. Ο στόχος του κανονισμού (ΕΚ) αριθ. 1546/2006 της Επιτροπής είναι να αντιμετωπίσει τη νέα απειλή για την ασφάλεια της πολιτικής αεροπορίας, που προέρχεται από τα υγρά εκρηκτικά. Ως εκ τούτου, απαγορεύει στους επιβάτες πτήσεων που αναχωρούν από κοινοτικούς αερολιμένες να φέρουν σε χειραποσκευές υγρά σε μεμονωμένες ποσότητες άνω των 100 ml. Ωστόσο, έχει δοθεί μια εξαίρεση για τα υγρά που πωλούνται στα καταστήματα των αερολιμένων και επί των αεροσκαφών εφόσον πληρούνται ορισμένες προϋποθέσεις ασφάλειας, συμπεριλαμβανομένου του συστήματος συσκευασιών που αποδεικνύουν ότι δεν έχουν παραβιαστεί.
<P>
Καθώς η κοινοτική νομοθεσία δεν ισχύει σε τρίτες χώρες, δεν είναι επί του παρόντος δυνατόν να διασφαλίσουμε ότι οι αερολιμένες σε τρίτες χώρες ή οι μη κοινοτικοί αερομεταφορείς έχουν απαιτήσεις ασφαλείας που αντιστοιχούν σε αυτές που εφαρμόζονται στην Ευρωπαϊκή Ένωση και στον Ευρωπαϊκό Οικονομικό Χώρο. Κατά συνέπεια, αυτοί οι αερολιμένες και οι αεροπορικές εταιρίες δεν μπορούν να ωφεληθούν από αυτή την εξαίρεση. " Επιτροπή θα εξετάσει το ενδεχόμενο συνεργασίας με τρίτες χώρες προκειμένου να αναπτύξει ένα μέσο διασφάλισης ισοδύναμων μέτρων ασφάλειας.
<SPEAKER ID="299" NAME="David Martin" AFFILIATION="PSE">
(EN) Ευχαριστώ για την απάντησή σας, κύριε Επίτροπε. Ωστόσο, αναρωτιέμαι αν κατανοείτε τον θυμό που θα αισθανθούν πολλοί πολίτες της ΕΕ και επισκέπτες από τον υπόλοιπο κόσμο που έρχονται στην Ευρωπαϊκή Ένωση φέτος τα Χριστούγεννα, οι οποίοι, ενώ θα έχουν αγοράσει εξαιρετικής ποιότητας σκωτσέζικο ουίσκι και άλλα προϊόντα σε έναν αερολιμένα όπως της Φρανκφούρτης ή του Λονδίνου, από τον οποίο θα μεταβούν σε άλλους αερολιμένες όπως του Εδιμβούργου ή της Γλασκόβης, θα ανακαλύψουν ότι τα αφορολόγητα προϊόντα τους κατάσχονται σε αυτόν τον αερολιμένα. Αυτό θα δημιουργήσει μεγάλη δυσαρέσκεια και απογοήτευση.
<P>
Κύριε Επίτροπε, συμφωνείτε ότι χρειαζόμαστε μια διαφημιστική εκστρατεία σε τρίτες χώρες για να ενημερώσουμε τον κόσμο για αυτή την κατάσταση; Δεύτερον, θα συμμετάσχετε άμεσα σε συζητήσεις με διεθνείς οργανισμούς αεροπορίας για να δείτε αν μπορούμε να καταλήξουμε σε ένα παγκόσμιο κοινό πρότυπο ώστε να μην προκύπτει αυτό το πρόβλημα;
<SPEAKER ID="300" NAME="Joe Borg">
Μέλος της Επιτροπής. (EN) Σας ευχαριστώ γι' αυτή την ερώτηση.
<P>
Θέλω να ξεκινήσω υπογραμμίζοντας το γεγονός ότι δεν μπορούμε να συμβιβαστούμε ως προς την ασφάλεια. " Επιτροπή και η Κοινότητα κάνουν ό,τι μπορούν για να ανοίξει περαιτέρω το σύστημα που εφαρμόζεται στην Ευρωπαϊκή Ένωση, αν και θα είναι ίσως πολύ δύσκολο να επιτευχθούν σημαντικά αποτελέσματα βραχυπρόθεσμα, και άρα πριν τα Χριστούγεννα, καθώς απαιτούνται διαπραγματεύσεις με τρίτες χώρες προκειμένου να επιτευχθούν παρόμοιες θέσεις με τις δικές μας.
<P>
Όσον αφορά την παρατήρησή σας σχετικά με τη διαφημιστική εκστρατεία, η Επιτροπή συνεργάζεται με τις ενδιαφερόμενες διεθνείς οργανώσεις αερολιμένων και αερομεταφορέων ώστε να ενημερώσουν τα μέλη τους σε τρίτες χώρες για τους νέους κανόνες της ΕΕ. Επιπροσθέτως, η Επιτροπή βοήθησε αυτούς τους ενδιαφερόμενους στην εκστρατεία ενημέρωσης των επιβατών με τη δημιουργία τυποποιημένων ενημερωτικών αφισών και φυλλαδίων που μπορούν να χρησιμοποιήσουν τα μέλη τους στο πλαίσιο των δικών τους ενημερωτικών εκστρατειών.
<SPEAKER ID="301" NAME="Reinhard Rack" AFFILIATION="PPE-DE">
(DE) Κυρία Πρόεδρε, κύριε Επίτροπε, γνωρίζω ότι η ασφάλεια των πτήσεων δεν ανήκει άμεσα στον τομέα αρμοδιοτήτων σας, όμως ασφαλώς μπορείτε εύκολα να απαντήσετε στη συμπληρωματική ερώτηση. Καθημερινά φθάνουν ως εμάς πάρα πολλές καταγγελίες επιβατών αεροσκαφών και διαπιστώνουμε και οι ίδιοι την κατάσταση. Πάρα πολλοί από εμάς βλέπουν τα μέτρα που ελήφθησαν ως καθαρό αντιπερισπασμό που δεν προσφέρει επιπλέον ασφάλεια, παρά προκαλεί πολλά επιπλέον προβλήματα για τους επιβάτες. Κυρίως σημαίνουν περισσότερη δουλειά για τις εταιρίες παρασκευής οδοντόκρεμας και υγρών φακών επαφής, ενώ στην πραγματικότητα δεν συνεισφέρουν στην ασφάλεια.
<SPEAKER ID="302" NAME="Joe Borg">
Μέλος της Επιτροπής. (EN) " Επιτροπή πιστεύει ότι πράγματι συμβάλλουν στην αύξηση της ασφάλειας σε πραγματικές συνθήκες, διότι, προφανώς, διενεργούνται σωματικοί έλεγχοι στους επιβάτες προκειμένου να διαπιστωθεί ότι δεν υπάρχουν υγρά αυτού του είδους. Τυχόν υγρά θα μεταφέρονται σε διαφανείς συσκευασίες.
<P>
Δεύτερον, υπάρχει επίσης το θέμα της αντίληψης: οι επιβάτες αισθάνονται ότι γίνεται κάτι και ότι κάποιος θα το ξανασκεφτόταν πριν προσπαθήσει να πάρει επί του αεροσκάφους αντικείμενα που θα ήταν ύποπτα και θα εντοπίζονταν.
<SPEAKER ID="303" NAME="Jörg Leichtfried" AFFILIATION="PSE">
(DE) Κυρία Πρόεδρε, έχω μία συμπληρωματική ερώτηση που με οδηγεί σε κάτι που αφορά την ουσία της αρχικής ερώτησης, αφού το ουίσκι ως γνωστόν παράγεται από νερό και η ερώτησή μου αφορά το νερό. Κατοικώ σε μία χώρα όπου δεν έχουμε συνηθίσει να πληρώνουμε ακριβά το νερό που αγοράζουμε. Το νερό είναι διαθέσιμο παντού. Αν όμως παρατηρήσετε τι συμβαίνει στα ευρωπαϊκά αεροδρόμια, θα δείτε ότι πολύ μικρές ποσότητες νερού κοστίζουν απίστευτα ακριβά. Ένα μικρό μπουκάλι νερό κοστίζει 3-4 ευρώ. Αυτό κατά τη γνώμη μου είναι απαράδεκτο και ασφαλώς οφείλεται στο σύστημα ασφαλείας που εφαρμόζεται τώρα. Κύριε Επίτροπε, τι σκοπεύει να κάνει η Επιτροπή ειδικά γι' αυτό το ζήτημα για να προστατεύσει τους ευρωπαίους καταναλωτές;
<SPEAKER ID="304" NAME="Joe Borg">
Μέλος της Επιτροπής. (EN) Αυτός δεν είναι ο άμεσος τομέας αρμοδιότητάς μου, γι' αυτό η απάντησή μου είναι ότι σημείωσα τις παρατηρήσεις που κάνατε και θα τις μεταβιβάσω στον Αντιπρόεδρο Barrot και στον Επίτροπο Κυπριανού, ο οποίος είναι υπεύθυνος για την προστασία των καταναλωτών.
<P>
Θέμα: Αποζημιώσεις για καθυστερήσεις στις εναέριες μεταφορές
<P>
Στις ενδοευρωπαϊκές εναέριες μεταφορές παρατηρούνται όλο και περισσότερο μεγάλες καθυστερήσεις που δημιουργούν προβλήματα στους ταξιδιώτες. Θεωρεί η Επιτροπή ότι υφίσταται δυνατότητα αναθεώρησης του κανονισμού (EK) αριθ. 261/2004, έτσι ώστε κατ' αντιστοιχίαν αυτών που ισχύουν για τους ταξιδιώτες με τρένο να πρέπει να καταβάλλονται χρηματικές αποζημιώσεις και στις εναέριες μεταφορές, ανάλογα με τη διάρκεια της καθυστέρησης;
<SPEAKER ID="306" NAME="Joe Borg">
Μέλος της Επιτροπής. (EN) Σύμφωνα με τον κανονισμό (ΕΚ) αριθ. 261/2004 για τα δικαιώματα των επιβατών στις αεροπορικές μεταφορές, οι αεροπορικές εταιρείες δεν είναι υποχρεωμένες να προσφέρουν στους επιβάτες χρηματική αποζημίωση για μεγάλες καθυστερήσεις. Ωστόσο, ο κανονισμός απαιτεί να λαμβάνουν οι επιβάτες βοήθεια από την αεροπορική εταιρεία, συμπεριλαμβανομένου φαγητού, ποτού και καταλύματος ανάλογα με τις ανάγκες.
<P>
Επίσης, η Σύμβαση του Μόντρεαλ, η επικαιροποιημένη έκδοση της Σύμβασης της Βαρσοβίας που μεταφέρθηκε στον κανονισμό (ΕΚ) αριθ. 889/2002, σχετικά με τους κανόνες για την ευθύνη του αερομεταφορέα, προβλέπει συγκεκριμένα δικαιώματα σε περίπτωση καθυστερήσεων, από τα οποία η ευθύνη της αεροπορικής εταιρείας περιορίζεται στα 4 150 ειδικά τραβηκτικά δικαιώματα που αντιστοιχούν περίπου σε 5 000 ευρώ. Σε αυτή την περίπτωση, ο επιβάτης πρέπει να αποδείξει μια αιτιολογημένη σχέση μεταξύ των ζημιών που υπέστη και του περιστατικού που προέκυψε από την αεροπορική εταιρεία.
<P>
Σύμφωνα με το άρθρο 17 του κανονισμού (ΕΚ) αριθ. 261/2004, η Επιτροπή θα υποβάλει στο Κοινοβούλιο και στο Συμβούλιο μια έκθεση για την εφαρμογή αυτού του κανονισμού στα κράτη μέλη της ΕΕ. Προκηρύχθηκε διαγωνισμός για την ανάθεση μελέτης σε εξωτερικό σύμβουλο που θα παράσχει τη συνδρομή του σχετικά με ποσοτικά και ποιοτικά δεδομένα. " μελέτη θα αφορά, συγκεκριμένα, θέματα που σχετίζονται με καθυστερήσεις και ακυρώσεις, καθώς και με την επιβολή του εν λόγω κανονισμού.
<P>
" Επιτροπή δεν μπορεί επί του παρόντος να προδικάσει αν θα προταθούν πρόσθετα μέτρα για τη βελτίωση της προστασίας των επιβατών στις αεροπορικές μεταφορές. " Επιτροπή θα πρέπει να περιμένει τα τελικά αποτελέσματα της αξιολόγησης που θα διενεργήσουν οι εξωτερικοί σύμβουλοι.
<SPEAKER ID="307" NAME="Reinhard Rack" AFFILIATION="PPE-DE">
(DE) Θα ήθελα να επισημάνω δύο πράγματα. " ρύθμιση για την αποζημίωση στο διεθνές δίκαιο, στην οποία αναφέρεστε, είναι ακριβώς αυτή η μορφή αποζημίωσης στην οποία δεν θέλουμε να εκθέσουμε τους πολίτες μας: δεν πρέπει να υποχρεώνονται να μπαίνουν σε μείζονες δικαστικές διαδικασίες για να βρουν το δίκιο τους. Γι' αυτό ερωτώ μήπως μπορεί να γίνουν εδώ αλλαγές και να δοθεί και ένας σαφέστερος ορισμός στην έννοια της ανωτέρας βίας; Οι αεροπορικές εταιρίες λένε πως όταν χαλάει ένας κινητήρας είναι ανωτέρα βία, ενώ στην πραγματικότητα ο κινητήρας χαλάει επειδή οι αεροπορικές εταιρίες πετούν όλο και συχνότερα με παλιά αεροσκάφη.
<SPEAKER ID="308" NAME="Joe Borg">
Μέλος της Επιτροπής. (EN) Θα ήθελα να επισημάνω ότι η σημαντική διαφορά ανάμεσα στον προηγούμενο και στον παρόντα κανονισμό που βασίζεται στη Σύμβαση του Μόντρεαλ είναι ότι οι επιβάτες δικαιούνται να λαμβάνουν άμεση και επί τόπου πληροφόρηση, βοήθεια και διευκολύνσεις για μεταφορά με άλλη πτήση, ενώ η Σύμβαση του Μόντρεαλ καλύπτει μόνο ad hoc αξιώσεις που υποβάλλονται σε δικαστήριο, όπως σωστά υποδείξατε, για ενδεχόμενες βλάβες που οφείλονται σε καθυστέρηση. Ωστόσο, θα μεταβιβάσω τις παρατηρήσεις σας στον Αντιπρόεδρο Barrot για να δούμε αν μπορεί να γίνει κάτι περισσότερο, αν και, όπως επεσήμανα στην απάντησή μου στην ερώτηση, η Επιτροπή δεν προβλέπει τη λήψη πρόσθετων μέτρων πριν γίνουν γνωστά τα τελικά αποτελέσματα της αξιολόγησης - η οποία διεξάγεται από εξωτερικό σύμβουλο.
<SPEAKER ID="309" NAME="Robert Evans" AFFILIATION="PSE">
(EN) Σας ευχαριστώ γι' αυτές τις παρατηρήσεις, κύριε Επίτροπε. Θα ήθελα να επιστήσω την προσοχή σας στο γεγονός ότι χθες το απόγευμα η εταιρεία Air France ακύρωσε την απογευματινή πτήση από το Γκάτγουικ στο Στρασβούργο, επικαλούμενη τεχνικούς λόγους, αλλά αρνήθηκε να παράσχει υποστήριξη στους επιβάτες και αρνήθηκε να τους παράσχει διαμονή σε ξενοδοχείο. Θα αδράξει ο Επίτροπος αυτή την ευκαιρία για να καταστήσει σαφές στην Air France και σε άλλες αεροπορικές εταιρείες ότι η ισχύουσα κοινοτική νομοθεσία -αυτή η νομοθεσία- ισχύει και για εκείνες και ότι δεν θα πρέπει να αναζητούν παραθυράκια και να προσπαθούν να ξεφύγουν από αυτή, αλλά ότι πρέπει να σέβονται την κοινοτική νομοθεσία και να παρέχουν υποστήριξη στους επιβάτες όταν ακυρώνονται οι πτήσεις, όπως έγινε χθες;
<SPEAKER ID="310" NAME="Joe Borg">
Μέλος της Επιτροπής. (EN) Ως γενικό σχόλιο, ο κανονισμός (ΕΚ) αριθ. 261/2004 δεν προβλέπει τυχόν εξαιρετικές συνθήκες που συνδέονται με την απαγόρευση επιβίβασης. Αν λόγω τεχνικής βλάβης μια αεροπορική εταιρεία αντικαταστήσει το αρχικό αεροσκάφος με ένα αεροσκάφος μικρότερου τύπου και σε ορισμένους επιβάτες δεν επιτραπεί η επιβίβαση διότι δεν μπορούν να επιβιβαστούν όλοι στο συγκεκριμένο αεροσκάφος και, ως εκ τούτου, πρέπει να παραμείνουν στο αεροδρόμιο, αυτοί οι εγκαταλελειμμένοι επιβάτες πρέπει να λάβουν βοήθεια και οικονομική αποζημίωση όπως προβλέπεται στον κανονισμό.
<P>
Μόνο για λόγους υγείας, ασφάλειας ή προστασίας ή ανεπαρκών ταξιδιωτικών εγγράφων επιτρέπεται η άρνηση επιβίβασης των επιβατών σε μια πτήση. Θα θέσω επίσης υπόψη του Αντιπροέδρου Barrot τα συγκεκριμένα σχόλια που κάνατε σχετικά με το χθεσινοβραδινό περιστατικό με την Air France.
<SPEAKER ID="311" NAME="Richard Seeber" AFFILIATION="PPE-DE">
(DE) Κυρία Πρόεδρε, εξαιτίας των υπερβολικών προδιαγραφών ασφαλείας που οφείλονται στον κίνδυνο της τρομοκρατίας σημειώνονται τώρα όλο και πιο συχνά εξαιρετικά μεγάλες καθυστερήσεις. Φυσικά, αυτά τα μέτρα ασφαλείας κοστίζουν επίσης πάρα πολλά χρήματα. Σκοπεύει η Επιτροπή να μεταφέρει αποτελεσματικά το κόστος αυτό που τώρα το καλύπτει το κοινό στις αεροπορικές εταιρίες ή στους επιβάτες ή τα γενικά αυτά έξοδα θα εξακολουθήσουν να καταλογίζονται τρόπον τινά στο κράτος;
<SPEAKER ID="312" NAME="Joe Borg">
Μέλος της Επιτροπής. (EN) Έχετε δίκιο ότι τα μέτρα ασφάλειας και τα πρόσθετα μέτρα ασφάλειας -και αυτό συνδέεται με την προηγούμενη ερώτηση- έχουν ένα κόστος. Ωστόσο, πρέπει να τονιστεί ότι αν θέλουμε πραγματικά να αντιμετωπίσουμε το θέμα της ασφάλειας επί του αεροσκάφους τότε οι προβληματισμοί σχετικά με το κόστος μόνο δευτερεύοντες μπορούν να είναι.
<P>
Ωστόσο, τούτου λεχθέντος, θα μεταβιβάσω και πάλι τις παρατηρήσεις σας στον Αντιπρόεδρο Barrot, για να δούμε αν υπάρχει περιθώριο προσδιορισμού δυνατοτήτων επιμερισμού του κόστους ως προς αυτό το θέμα.
<SPEAKER ID="313" NAME="Πρόεδρος">
Περνάμε τώρα στο δεύτερο μέρος της Ώρας των Ερωτήσεων. Επειδή έχουμε ακόμα μόνο περίπου μισή ώρα, δεν μπορώ να δώσω στο κάθε μέλος της Επιτροπής παρά μόνο δέκα λεπτά και παρακαλώ όλους τους ερωτώντες να προσαρμοστούν σε αυτό.
<P>
Θέμα: Κοινοτικά μέτρα για να σταματήσει η απόρριψη παρεμπιπτόντων αλιευμάτων
<P>
Πότε θα θεσπίσει η Επιτροπή μέτρα για να σταματήσουν τα αλιευτικά σκάφη να απορρίπτουν παρεμπίπτοντα αλιεύματα;
<SPEAKER ID="315" NAME="Joe Borg">
Μέλος της Επιτροπής. (EN) Ελπίζω να το κάνω.
<P>
Σε απάντηση της ερώτησης του κ. Davies ως προς το πότε θα θεσπίσει μέτρα η Επιτροπή για να σταματήσουν τα αλιευτικά σκάφη να απορρίπτουν παρεμπίπτοντα αλιεύματα, θα ήθελα να επισημάνω καταρχάς ότι η Επιτροπή θεωρεί ότι η απόρριψη αλιευμάτων αποτελεί σοβαρό πρόβλημα για την ευρωπαϊκή αλιεία και έχει δεσμευτεί να αντιμετωπίσει αυτό το θέμα ως προτεραιότητα.
<P>
" αιτία των απορρίψεων είναι ότι τα παρεμπίπτοντα αλιεύματα αιχμαλωτίζονται σε πολλές ευρωπαϊκές αλιευτικές δραστηριότητες και κατόπιν απορρίπτονται. " απόρριψη μπορεί αρχικά να μειωθεί και τελικά να εξαλειφθεί με τη μείωση της παρεμπίπτουσας αλιείας. Αυτό μπορεί να επιτευχθεί μέσω νομικής ρύθμισης ή με την παροχή κινήτρων για την ανάπτυξη αλιευτικών τεχνολογιών και αλιευτικών πρακτικών που θα οδηγήσουν σε μικρή παρεμπίπτουσα αλιεία και συνεπώς σε μικρότερες απορρίψεις.
<P>
Στις αρχές του 2007 η Επιτροπή θα υποβάλει μια ανακοίνωση σχετικά με τη μείωση των απορρίψεων. Τα μέσα που θα εξεταστούν σε αυτό το πλαίσιο περιλαμβάνουν ζώνες επιλεκτικής αλιείας, απαγορευμένες ζώνες, απαιτήσεις για αλλαγή αλιευτικών περιοχών όταν παρατηρείται σημαντική παρεμπίπτουσα αλιεία και επιβολή οικονομικών κυρώσεων για την παρεμπίπτουσα αλιεία.
<P>
" Επιτροπή θα καθορίσει τα βασικά στοιχεία μιας νέας πολιτικής για την απόρριψη και θα ανοίξει μια συζήτηση για την εφαρμογή αυτής της πολιτικής. Μετά από μια συζήτηση στις αρχές του 2007, η Επιτροπή θα αναπτύξει κανονισμούς εφαρμογής κατά περίπτωση αλιείας, οι πρώτοι εκ των οποίων θα υποβληθούν το 2008.
<SPEAKER ID="316" NAME="Chris Davies" AFFILIATION="ALDE">
(EN) Θα ήθελα να ευχαριστήσω τον Επίτροπο. Είχα μια συνάντηση πρόσφατα με την ένωση ιχθυοπαραγωγών του Fleetwood. Μου είπαν ότι η παράκτια αλιεία τους παράγει περίπου 70-80% απορρίψεις σε σκάφη άνω των 10 μέτρων. Μου είπαν επίσης ότι: "" Θάλασσα της Ιρλανδίας είναι γεμάτη ψάρια, αλλά τα δολοφονούμε διότι πιάνουμε ψάρια πολύ μικρά για αναπαραγωγή". Λένε ότι αν χρησιμοποιήσουν μεγαλύτερα δίχτυα θα θεωρηθεί ότι βγαίνουν για να πιάσουν βακαλάο και, ως εκ τούτου, θα πρέπει να βγαίνουν λιγότερες ημέρες, να χάνουν εισόδημα και αυτό είναι φαύλος κύκλος.
<P>
Κύριε Επίτροπε, ξέρω ότι θέλετε να κάνετε κάτι γι' αυτό. Σας έχω μιλήσει γι' αυτό το θέμα κατά καιρούς. Ωστόσο, είστε Επίτροπος εδώ και πάνω από δύο έτη και μιλάτε για κάτι που θα γίνει το 2008! Είστε ικανοποιημένος με αυτόν τον ρυθμό προόδου; Αυτό είναι αισχρό και πρέπει να σταματήσει!
<SPEAKER ID="317" NAME="Joe Borg">
Μέλος της Επιτροπής. (EN) Όπως σε όλες τις πτυχές που αφορούν την αλιεία, ασφαλώς δεν είμαι ικανοποιημένος. Ο ρυθμός προόδου δεν αποδίδεται στην έλλειψη βούλησης από την πλευρά μας ή στην έλλειψη μέσων για την επίτευξη αποτελεσμάτων ή στην έλλειψη αποφασιστικότητας από την πλευρά της Επιτροπής. Πολύ συχνά αποδίδεται στο γεγονός ότι έχουμε πολύ πολύπλοκη αλιεία στα κοινοτικά ύδατα.
<P>
Είναι πολύ πιο απλό να εφαρμοστεί ένα σωστό σύστημα απόρριψης στον βορρά, όπου η αλιεία είναι σχετικά καθαρή, όπου οι αλιείς βγαίνουν για σκουμπρί και πιάνουν σχεδόν μόνο σκουμπρί. Στα κοινοτικά ύδατα τις περισσότερες φορές οι αλιείς εστιάζουν σε ένα συγκεκριμένο είδος, αλλά ουσιαστικά πιάνουν ένα μίγμα αλιευμάτων και αυτό είναι πολύ δύσκολο να αντιμετωπιστεί.
<P>
Αναζητούμε τρόπους και μέσα να θεσπίσουμε μέτρα που θα μειώσουν σημαντικά τις απορρίψεις. Φέτος προσπαθήσαμε να εισαγάγουμε ένα καθεστώς διαχείρισης της αλιευτικής προσπάθειας για το Kattegat. Το περιφερειακό γνωμοδοτικό συμβούλιο της Βόρειας Θάλασσας συμμετείχε ενεργά σε αυτό. Ελπίζαμε ότι στο Συμβούλιο του Δεκεμβρίου θα μπορούσα να ανακοινώσω ότι το σχέδιο αυτό θα ξεκινούσε το 2007. Ωστόσο, μετά την εξέταση των διαφόρων προτάσεων που υποβλήθηκαν για τη λειτουργία αυτού του σχεδίου, οι εκπρόσωποι των φορέων μάς ζήτησαν περισσότερο χρόνο, διότι κατανοούν ότι οι επιπτώσεις στην αλιεία θα είναι σημαντικές.
<P>
Το περιφερειακό γνωμοδοτικό συμβούλιο της Βόρειας Θάλασσας έχει την ίδια άποψη και, ως εκ τούτου, δεν θα προτείνω την έναρξη του σχεδίου το 2007. Ελπίζω ότι κατά τη διάρκεια του προσεχούς έτους αυτό θα υλοποιηθεί και ότι θα διαμορφωθεί μια πολύ πιο γενική θέση ως προς τη διαχείριση της αλιείας, μέσω της οποίας οι απορρίψεις θα μειωθούν όσο το δυνατόν περισσότερο.
<P>
Οι αλιείς με τους οποίους μιλήσατε μπορεί να έχουν δίκιο εν μέρει, αλλά υπάρχει επίσης ένα σημαντικό στοιχείο υπερβολής.
<SPEAKER ID="318" NAME="James Hugh Allister" AFFILIATION="NI">
(EN) Στα έγγραφα της Επιτροπής που δημοσιεύθηκαν για το επερχόμενο Συμβούλιο Αλιείας, γίνεται αναφορά στην προοπτική της ένταξης της αλιείας βακαλάου στο πλαίσιο μιας "παρεμπίπτουσας αλιείας βακαλάου". Θα μπορούσε ο Επίτροπος να αναπτύξει αυτό το θέμα και να εξηγήσει τι σημαίνει "παρεμπίπτουσα αλιεία βακαλάου"; Τι σημαίνει αυτό στην πράξη; Θα αφορά ένα ποσοστιαίο όριο και θα εξακολουθούμε να έχουμε την ανοησία της απόρριψης πολύτιμων αλιευμάτων; Μπορεί ο Επίτροπος να μας διαφωτίσει σχετικά με το νόημα της φράσης "παρεμπίπτουσα αλιεία βακαλάου";
<SPEAKER ID="319" NAME="Joe Borg">
Μέλος της Επιτροπής. (EN) Είναι κάπως πρόωρο να δοθούν λεπτομέρειες, διότι αν υπεισέλθω σε λεπτομέρειες τώρα πριν από τις συζητήσεις με τους ενδιαφερόμενους θα μπορούσα να χαρακτηριστώ κινδυνολόγος, όπως συμβαίνει πάντα με την αλιεία. " πρόθεσή μας είναι να προωθήσουμε την ενεργή συμμετοχή των περιφερειακών γνωμοδοτικών συμβουλίων και των ενδιαφερόμενων στον τρόπο διαχείρισης της αλιείας έτσι ώστε να προσπαθήσουμε να αντιμετωπίσουμε αποτελεσματικά το πρόβλημα του βακαλάου.
<P>
Υπάρχει, όπως όλοι γνωρίζουμε, σοβαρό πρόβλημα με τη βιωσιμότητα του βακαλάου. Στην πλειονότητα, αν όχι στο σύνολο, των κοινοτικών υδάτων ο βακαλάος κινδυνεύει να εξαντληθεί. Μπορεί να σωθεί, αλλά πρέπει να επιδείξουμε εφευρετικότητα σε αυτή την προσπάθεια. " γενική ιδέα πίσω από την παρεμπίπτουσα αλιεία βακαλάου είναι ότι, μέχρι να ανακάμψει ο βακαλάος, δεν πρέπει να αλιεύεται. Έτσι οι αλιείς δεν θα στοχεύουν στον βακαλάο, αλλά θα έχουν τη δυνατότητα να εκφορτώνουν βακαλάο ως παρεμπίπτουσα αλιεία εντός συγκεκριμένων ορίων. Με αυτόν τον τρόπο παρέχεται ένα κίνητρο για τη διαφοροποίηση της αλιείας ώστε να μην αποτελεί ο βακαλάος στόχο και παράλληλα να μειωθεί η περιττή και πολύ δαπανηρή απόρριψη του βακαλάου.
<P>
Αυτές είναι αρχικές ιδέες που πρέπει να εξετάσουμε περαιτέρω και που πρέπει να συζητήσουμε πρωτίστως με τους ενδιαφερόμενους, για να δούμε αν υπάρχει τρόπος εφαρμογής ή αν, για πολλούς άλλους λόγους, θα καταλήξουμε να συμπεράνουμε ότι το σύστημα όπως λειτουργεί σήμερα δίνει καλύτερα αποτελέσματα σε ορισμένους τομείς. Ελπίζω όμως ότι θα καταφέρουμε να βρούμε ένα σύστημα που θα δώσει πολύ καλύτερα αποτελέσματα από αυτά που έχουμε επί του παρόντος όσον αφορά τον βακαλάο και συγκεκριμένα την αποκατάσταση των αποθεμάτων του βακαλάου.
<SPEAKER ID="320" NAME="Πρόεδρος">
" ερώτηση 41 αποσύρθηκε.
<P>

<P>
Θέμα: Μέτρα που έλαβε η Επιτροπή εν συνεχεία των συστάσεων της έκθεσης για τις γυναίκες στην αλιεία
<P>
" έκθεση για δίκτυα γυναικών: αλιεία, γεωργία και διαφοροποίηση καλλιεργειών που εγκρίθηκε από την Ολομέλεια στις 15 Δεκεμβρίου 2005, περιείχε συστάσεις της Επιτροπής Δικαιωμάτων των Γυναικών και Ισότητας των Φύλων.
<P>
Μεταξύ άλλων ζητούσε τη λήψη μέτρων για τη βελτίωση των συνθηκών διαβίωσης των εργαζομένων γυναικών σε αυτόν τον τομέα.
<P>
Ποια μέτρα έχει δρομολογήσει η Επιτροπή για να προωθήσει την υποστήριξη των προσπαθειών που καταβάλλουν οι γυναίκες αυτές για την εξασφάλιση των κοινωνικών και οικονομικών δικαιωμάτων τους καθώς και για να επιτύχουν μεγαλύτερη αναγνώριση τόσο από νομική όσο και από κοινωνική άποψη;
<P>
Έχουν προβλεφθεί μέτρα που να προωθούν την πλήρη εφαρμογή της αρχής της ίσης μεταχείρισης και της ισότητας ευκαιριών μεταξύ ανδρών και γυναικών σε θέματα επιμόρφωσης και πρόσβασης σε χρηματοδοτήσεις και σε δάνεια, συμπεριλαμβανομένου και του "μικρο-δανείου";
<P>
Με ποιον τρόπο προτίθεται η Επιτροπή να ενισχύσει την ουσιαστική συμμετοχή των γυναικών στα αντιπροσωπευτικά όργανα -τόσο τα αποφασιστικά όσο και τα συμβουλευτικά- στον τομέα της αλιείας, σε ευρωπαϊκό, εθνικό και περιφερειακό επίπεδο;
<P>
Έχει δρομολογήσει η Επιτροπή ειδικό σχέδιο που να ρυθμίζει την ιδιαίτερη κατάσταση των γυναικών αλιέων;
<SPEAKER ID="321" NAME="Joe Borg">
Μέλος της Επιτροπής. (EN) Θέλω να ευχαριστήσω την αξιότιμη βουλευτή για την ερώτησή της σχετικά με τα μέτρα που έλαβε η Επιτροπή εν συνεχεία των συστάσεων της έκθεσης για τα δίκτυα γυναικών στην αλιεία, τη γεωργία και τη διαφοροποίηση καλλιεργειών που εγκρίθηκε από το Κοινοβούλιο στις 15 Δεκεμβρίου 2005.
<P>
" Επιτροπή θεωρεί πολύ σημαντικό θέμα την κατάσταση των γυναικών που εργάζονται στον τομέα της αλιείας και συγκεκριμένα τη νομική και κοινωνική αναγνώρισή τους. Χρησιμοποιεί όλα τα μέσα στη διάθεσή της για να προωθήσει την ίση μεταχείριση και την ισότητα των ευκαιριών μεταξύ ανδρών και γυναικών στον εν λόγω τομέα.
<P>
Όσον αφορά τα τέσσερα συγκεκριμένα ερωτήματα που έθεσε η αξιότιμη βουλευτής, η Επιτροπή θέλει να τονίσει τα εξής.
<P>
Πρώτον, το Ευρωπαϊκό Ταμείο Αλιείας, το οποίο είναι το νέο διαρθρωτικό μέσο για την αλιεία για την περίοδο 2007-2013, δηλώνει ρητά, στο άρθρο 4ζ, ότι ένας από τους στόχους του είναι να προωθήσει την ισότητα μεταξύ ανδρών και γυναικών στην ανάπτυξη του αλιευτικού τομέα και των αλιευτικών περιοχών. Το ΕΤΑ βασίζεται στην αρχή της σύμπραξης με όλους τους ενδιαφερόμενους στον τομέα της αλιείας και αυτό καλύπτει σαφώς τη σύμπραξη με οργανώσεις υπεύθυνες για την προώθηση της ισότητας μεταξύ γυναικών και ανδρών. Το ΕΤΑ περιλαμβάνει ειδικές διατάξεις που προωθούν την ισότητα των φύλων, τόσο μέσω της καλύτερης εκπροσώπησης των γυναικών στις διαδικασίες λήψης αποφάσεων όσο και στα προγράμματα που θα εφαρμοστούν από τα κράτη μέλη. Συγκεκριμένα, η Επιτροπή ενθαρρύνει τη συμμετοχή των γυναικών σε διάφορα στάδια της εφαρμογής του Ευρωπαϊκού Ταμείου Αλιείας, συμπεριλαμβανομένου του σχεδιασμού, της εποπτείας και της αξιολόγησης των επιχειρησιακών προγραμμάτων των κρατών μελών για την προσεχή προγραμματική περίοδο.
<P>
Το Ταμείο μπορεί επίσης να στηρίξει μέτρα που αποσκοπούν στην προώθηση των ίσων ευκαιριών μεταξύ ανδρών και γυναικών μέσω της δικτύωσης και της ανταλλαγής βέλτιστων πρακτικών ανάμεσα στους συναφείς οργανισμούς. " Επιτροπή θα προσπαθήσει να διασφαλίσει ότι τα κράτη μέλη αντανακλούν αυτές τις διατάξεις και τις προτεραιότητες στα επιχειρησιακά τους προγράμματα.
<P>
Δεύτερον, η Επιτροπή αναγνωρίζει τη σημασία της κατάρτισης στον τομέα της αλιείας και η εκπαίδευση και η επαγγελματική κατάρτιση είναι επιλέξιμες για χρηματοδότηση στο πλαίσιο του Ευρωπαϊκού Ταμείο Αλιείας. Τα μέτρα κατάρτισης αναμένεται επίσης ότι θα προωθήσουν την πρόσβαση στην απασχόληση για τις γυναίκες. Επίσης, στο πλαίσιο του νέου άξονα προτεραιότητας 4 του Ταμείου σχετικά με την αειφόρο ανάπτυξη στις αλιευτικές περιοχές, μπορεί να χορηγηθεί ενίσχυση για τη διαφοροποίηση των δραστηριοτήτων και την προώθηση εναλλακτικής απασχόλησης για τους αλιείς μέσω ενός ευρέος φάσματος μέτρων. Στο πλαίσιο αυτού του άξονα, μπορούν επίσης να υποστηριχθούν ειδικά μέτρα για τη βελτίωση των επαγγελματικών προσόντων, της προσαρμοστικότητας στην εργασία και της πρόσβασης στην απασχόληση για τις γυναίκες. Πρέπει να τονιστεί ότι η Επιτροπή προωθεί τη συμμετοχή των γυναικών στα τοπικά όργανα, διαχειριζόμενη τα μέτρα που υποστηρίζονται στο πλαίσιο του άξονα 4.
<P>
Τρίτον, όπως αναφέρθηκε παραπάνω, το ΕΤΑ απαιτεί να διασφαλίσουν τα κράτη μέλη ευρεία και αποτελεσματική συμμετοχή όλων των συναφών εταίρων στα διάφορα στάδια του προγραμματισμού και σε αυτό περιλαμβάνονται όργανα υπεύθυνα για την προώθηση της ισότητας μεταξύ γυναικών και ανδρών. Το Ταμείο απαιτεί επίσης να περιέχουν τα επιχειρησιακά προγράμματα πληροφορίες σχετικά με τον τρόπο που εφαρμόστηκε η αρχή της σύμπραξης, τους καταλόγους των ομάδων διαβούλευσης, τα αποτελέσματα αυτών των διαβουλεύσεων και τον τρόπο με τον οποίο λήφθηκαν υπόψη. Ο νέος άξονας προτεραιότητας 4 για την αειφόρο ανάπτυξη των αλιευτικών περιοχών, με τη στήριξη του Ταμείου, θα εφαρμοστεί μέσω μιας προσέγγισης από τη βάση προς την κορυφή. Οι τοπικοί φορείς, συμπεριλαμβανομένων των ενώσεων γυναικών, θα είναι εκείνοι που θα αποτελέσουν τον κινητήριο μοχλό για τον σχεδιασμό και την εφαρμογή των στρατηγικών τοπικής ανάπτυξης. Αυτό επιτρέπει στις οργανώσεις γυναικών να συμμετάσχουν στη διαδικασία λήψης αποφάσεων σε τοπικό επίπεδο και διασφαλίζει ότι θα ληφθούν υπόψη οι ειδικές ανησυχίες και οι προτάσεις τους στις στρατηγικές τοπικής ανάπτυξης. Οι γυναίκες και οι αντιπρόσωποί τους ενθαρρύνονται επίσης να συμμετάσχουν στα περιφερειακά γνωμοδοτικά συμβούλια, τα οποία δημιουργήθηκαν για να βελτιωθεί η διαχείριση της μεταρρυθμισμένης κοινής αλιευτικής πολιτικής. Για παράδειγμα, οι ενώσεις γυναικών έχουν ήδη μια έδρα στο περιφερειακό γνωμοδοτικό συμβούλιο της Βόρειας Θάλασσας, το οποίο ήταν το πρώτο που δημιουργήθηκε. Οι γυναίκες εκπροσωπούνται επίσης στο περιφερειακό γνωμοδοτικό συμβούλιο για τα βόρεια δυτικά ύδατα.
<P>
Τέλος, στην τρέχουσα προγραμματική περίοδο, στο πλαίσιο του Χρηματοδοτικού Μέσου Προσανατολισμού της Αλιείας, τα κράτη μέλη μπορούν να συγχρηματοδοτήσουν μελέτες και καινοτόμα έργα που καλύπτουν την ειδική κατάσταση των γυναικών που συλλέγουν οστρακοειδή. Αυτή η δυνατότητα παρέχεται επίσης στο πλαίσιο του Ευρωπαϊκού Ταμείου Αλιείας, στον άξονα προτεραιότητας 3 για τις συλλογικές δράσεις. " Επιτροπή δρομολόγησε από το 2003 μια σειρά προσκλήσεων υποβολής προτάσεων για καινοτόμες δράσεις στον αλιευτικό τομέα. Αυτές οι δράσεις έχουν σχεδόν ολοκληρωθεί σήμερα. Το 2005 η Επιτροπή διεξήγαγε μια εκ των υστέρων (ex post) αξιολόγηση αυτών των δράσεων προκειμένου να εκτιμήσει τις επιπτώσεις και την προστιθέμενη αξία τους. Τα αποτελέσματα αυτής της αξιολόγησης κατέδειξαν με σαφήνεια ότι αυτές οι δράσεις δεν έχουν προστιθέμενη αξία, ενώ οι καινοτόμες δράσεις που περιλαμβάνονται στα επιχειρησιακά προγράμματα των κρατών μελών και χρηματοδοτούνται από αυτά ήταν πιο επιτυχείς και υπόκειντο σε καλύτερο έλεγχο.
<P>
Λαμβάνοντας υπόψη αυτά τα συμπεράσματα, η Επιτροπή αποφάσισε να ενσωματώσει την υλοποίηση αυτών των δράσεων στον κανονισμό για το Ευρωπαϊκό Ταμείο Αλιείας και να στηρίξει την υλοποίησή τους μέσω των επιχειρησιακών προγραμμάτων των κρατών μελών.
<SPEAKER ID="322" NAME="Teresa Riera Madurell" AFFILIATION="PSE">
(ES) Κύριε Επίτροπε, σας ευχαριστώ για τις εξηγήσεις, αλλά θα ήθελα να αναφερθώ στην συγκεκριμένη κατάσταση των γυναικών που συλλέγουν οστρακοειδή, η πλειονότητα των οποίων είναι πάνω από πενήντα ετών, οι οποίες έχουν προβλήματα υγείας λόγω της εργασίας τους και οι οποίες, σε πολλές περιπτώσεις, στερούνται επίσης το δικαίωμα για επιδόματα ανεργίας, υπηρεσίες υγείας και ασφάλειας στη εργασία.
<P>
Στην έκθεσή μας ζητούμε επομένως από την Επιτροπή να εκπονήσει ένα πιλοτικό σχέδιο για την αντιμετώπιση της ειδικής κατάστασης των γυναικών που συλλέγουν οστρακοειδή.
<P>
Συμφωνεί η Επιτροπή με την εφαρμογή αυτού του πιλοτικού σχεδίου, όπως πρότεινε το Κοινοβούλιο; Θα θέλαμε να μάθουμε τι προτίθεται να κάνει η Επιτροπή σχετικά με αυτό το θέμα.
<SPEAKER ID="323" NAME="Joe Borg">
Μέλος της Επιτροπής. (EN) Θα εξετάσω κατά πόσο είναι εφικτή η δημιουργία ενός ειδικού πιλοτικού προγράμματος για τους συλλέκτες οστρακοειδών και πώς μπορεί να βελτιωθεί η κατάστασή τους σε όλα τα μέτωπα. Μπορώ μόνο να πω επί του παρόντος ότι είμαι θετικά διατεθειμένος ως προς αυτό, αλλά πρέπει να το μελετήσω περαιτέρω πριν αναλάβω κάποια δέσμευση.
<SPEAKER ID="324" NAME="Πρόεδρος">
Περνάμε στο επόμενο μέρος της Ώρας των Ερωτήσεων. Καλωσορίζω τον κ. Špidla.
<P>
Οι ερωτήσεις 43 - 45 θα απαντηθούν γραπτώς.
<P>
Θέμα: Οικονομικές ευκαιρίες και ευκαιρίες καινοτομίας που δημιουργούν οι δημογραφικές αλλαγές
<P>
" γήρανση του πληθυσμού και η συνεπαγόμενη δημογραφική αλλαγή θεωρούνται ως απειλή στην αγορά εργασίας και την "οικονομία της γνώσης" της Ευρωπαϊκής Ένωσης, στα κράτη μέλη της και τις περιφέρειες. Ωστόσο, το φαινόμενο αυτό μπορεί να ειδωθεί και ως ευκαιρία για δημιουργία νέων θέσεων εργασίας σε μία αυξανόμενη αγορά με νέα προϊόντα και υπηρεσίες που βελτιώνουν την ποιότητα της ζωής των ηλικιωμένων ατόμων, και ως ευκαιρία για οικονομική αύξηση και βελτίωση της ευρωπαϊκής ανταγωνιστικότητας. Αυτή είναι η προσέγγιση της αποκαλούμενης "οικονομίας των γηραιών". Πρόσφατες εκτιμήσεις για τη Γερμανία έδειξαν ότι μία συντονισμένη δράση πάνω στις ανάγκες και τα ενδιαφέροντα των ηλικιωμένων που ενίοτε γίνονται όλο και πλουσιότεροι θα μπορούσε να επιφέρει 900.000 νέες θέσεις εργασίας στις επόμενες δύο δεκαετίες. Δεν υπάρχουν άλλοι κλάδοι ή επιχειρήσεις με υψηλότερο δυναμικό οικονομικής αύξησης.
<P>
Μέχρι σήμερα, οι ευκαιρίες από την πρόκληση που επέφερε η γήρανση του πληθυσμού δεν καθορίστηκαν οριζόντια με σαφήνεια στις ανακοινώσεις της Επιτροπής "Δημογραφικό μέλλον της Ευρώπης" τελικό), "Ευρωπαϊκές αξίες και παγκοσμιοποίηση" τελικό), στην Πράσινη Βίβλο "Μπροστά στις δημογραφικές αλλαγές" και στα μείζονα προγράμματα προσανατολισμένης πολιτικής της Λισαβόνας όπως είναι τα διαρθρωτικά ταμεία, το Έβδομο Πρόγραμμα Πλαίσιο Ε[amp]Α και το Πρόγραμμα Πλαίσιο για τον Ανταγωνισμό και την Καινοτομία. Εξαίρεση αποτελούν οι καινοτόμες δράσεις της Επιτροπής, το σχέδιο "Ambient Assisted Living" (αυτόνομη διαβίωση υποβοηθούμενη από το περιβάλλον), η πρωτοβουλία "i2010" και η ανακοίνωση για την ηλεκτρονική προσβασιμότητα που αποτελεί σήμερα τμήμα του προγράμματος eInclusion (ηλεκτρονική ενσωμάτωση) στον τρίτο πυλώνα της "i2010".
<P>
Ποια μέτρα σκοπεύει να λάβει η Επιτροπή για να ενθαρρύνει τα κράτη μέλη και τις περιφέρειες να ενσωματώσουν, από το 2007 και μετά, την έννοια της "οικονομίας των γηραιών" ως οριζόντια πολιτική στα προγράμματα μεταρρύθμισης που στοχεύουν στην καινοτομία τα οποία υποβλήθηκαν στο πλαίσιο της στρατηγικής της Λισαβόνας;
<P>
Προτίθεται η Επιτροπή να συντονίσει τους μηχανισμούς λήψεως αποφάσεων στα διάφορα ζητήματα της "οικονομίας των γηραιών";
<SPEAKER ID="325" NAME="Vladimír Špidla">
Μέλος της Επιτροπής. - (CS) Κυρία Πρόεδρε, κυρίες και κύριοι συνάδελφοι, η Επιτροπή συμφωνεί απολύτως με τον αξιότιμο βουλευτή ότι η οικονομία της τρίτης ηλικίας είναι ένας πολλά υποσχόμενος τομέας ανάπτυξης και ότι πρέπει να προωθηθεί σε τοπικό, εθνικό και ευρωπαϊκό επίπεδο. " οικονομία της τρίτης ηλικίας είναι ένα παράδειγμα του πώς μπορούμε να εκμεταλλευτούμε τα μέγιστα το γεγονός ότι οι άνθρωποι είναι μακροβιότεροι. Στην πρόσφατη ανακοίνωσή της 2006/571 με τίτλο "Το δημογραφικό μέλλον της Ευρώπης - μετατροπή μιας πρόκλησης σε ευκαιρία" η Επιτροπή χρησιμοποίησε την οικονομία της τρίτης ηλικίας ως παράδειγμα των θετικών συνεπειών της γήρανσης από την άποψη των νέων ευκαιριών οικονομικής ανάπτυξης.
<P>
" Επιτροπή επικροτεί πρωτοβουλίες όπως το Δίκτυο των ευρωπαϊκών περιφερειών για την οικονομία της τρίτης ηλικίας (SEN@ER). Στο πρώτο ευρωπαϊκό φόρουμ για τη δημογραφία, το οποίο διεξήχθη πρόσφατα, ένας πολιτικός από τη Βόρειο Ρηνανία-Βεστφαλία προέβη σε παρουσίαση, σε ένα από τα εργαστήρια, των δραστηριοτήτων της Γερμανίας στον τομέα της οικονομίας της τρίτης ηλικίας, στο πλαίσιο του δικτύου SEN@ER. Στις 25 και 26 Ιανουαρίου 2007 η Επιτροπή θα διοργανώσει μια διάσκεψη για το θέμα της περιφερειακής απάντησης στη δημογραφική αλλαγή, όπου θα παρουσιαστεί σειρά παραδειγμάτων περιφερειακών προγραμμάτων οικονομίας της τρίτης ηλικίας, τα οποία συχνά λαμβάνουν στήριξη από τα διαρθρωτικά ταμεία.
<P>
Θέλω, επίσης, να αναφέρω ότι στις 17 και 18 Απριλίου 2007, η γερμανική Προεδρία, με τη στήριξη της Επιτροπής, θα διεξαγάγει μια σημαντική διάσκεψη στο Βερολίνο, με θέμα 'Demographischer Wandel, Chancen erkennen, potenziale Nutzen, Wachstum fördern' (Δημογραφική αλλαγή: αναγνώριση ευκαιριών - εκμετάλλευση του δυναμικού - τόνωση της ανάπτυξης) για πιθανές συνέργειες μεταξύ γήρανσης και οικονομίας. " οικονομία της τρίτης ηλικίας είναι ένα νέο θέμα το οποίο, στο πλαίσιο της Επιτροπής, άπτεται σειράς διαφόρων τομέων πολιτικής. " Επιτροπή συνέστησε μια εσωτερική ομάδα εργασίας για τον συντονισμό των διαφόρων ευρωπαϊκών πολιτικών σχετικά με τη δημογραφική αλλαγή και ως προς αυτό η Επιτροπή θα συνεχίσει να εργάζεται εν γένει για το θέμα της δημογραφίας, ειδικότερα δε, της οικονομίας της τρίτης ηλικίας. Αυτό το έργο μπορεί να οδηγήσει σε σειρά πρωτοβουλιών της Επιτροπής, για παράδειγμα σε σχέση με τις συνέπειες της γήρανσης του πληθυσμού και τις ευκαιρίες που παρέχονται από την οικονομία της τρίτης ηλικίας.
<P>
Απαντώντας στη γήρανση του πληθυσμού, η Επιτροπή εγκαινίασε επίσης την καίριας σημασίας πρωτοβουλία i2010, με την οποία προτείνεται μια ολιστική προσέγγιση και πρακτικά μέτρα αναφορικά με την ανάπτυξη και την καινοτόμο και εντατικότερη χρήση των τεχνολογιών πληροφορικής και επικοινωνιών. Αυτή η πρωτοβουλία θα αντλήσει από όλα τα διαθέσιμα μέσα, μεταξύ άλλων από τις πρωτοβουλίες του Έβδομου Προγράμματος-Πλαισίου δυνάμει του άρθρου 169 στον τομέα της υποβοηθούμενης από το περιβάλλον αυτόνομης διαβίωσης, από το νέο πρόγραμμα για την ανταγωνιστικότητα και την καινοτομία στον τομέα της βέλτιστης χρήσης των τεχνολογιών πληροφορικής και επικοινωνιών αναφορικά με τη γήρανση, συμπεριλαμβανομένων μέτρων ευαισθητοποίησης και πολιτικών μέτρων. " ανακοίνωση της Επιτροπής για το θέμα αυτό αναμένεται στις αρχές του 2007.
<SPEAKER ID="326" NAME="Lambert van Nistelrooij" AFFILIATION="PPE-DE">
(NL) Κυρία Πρόεδρε, μολονότι θέλω να ευχαριστήσω τον Επίτροπο Špidla για την προορατική στάση του επί του θέματος, το εύρος της οικονομίας της αγοράς για υπηρεσίες και προϊόντα της τρίτης ηλικίας μένει ελαφρώς ασαφές επί του παρόντος. Πέραν των πέντε μέσων, τα οποία αναφέρονται στην ανακοίνωση "Το δημογραφικό μέλλον της Ευρώπης: πρόβλημα ή πρόκληση", η προσέγγιση της οικονομίας της τρίτης ηλικίας πρέπει να προστεθεί ως ένας έκτος, ξεχωριστός άξονας. Είστε θετικά διακείμενος σε αυτή την ιδέα; Θέλω επίσης να προτείνω το ακόλουθο. Όπως προαναφέρατε, στις 25 και 26 Φεβρουαρίου, θα συναντηθούν οι περιφέρειες σε σχέση με αυτό το δίκτυο για ηλικιωμένους. Είσαστε έτοιμος, επί τη βάσει αυτή, να διερευνήσετε τι μπορεί να σημαίνει αυτό για τις μελλοντικές προσαρμογές στο Κοινοβούλιο, διοργανώνοντας επί παραδείγματι, από κοινού με το Σώμα, μια ακρόαση εντός του 2007;
<SPEAKER ID="327" NAME="Vladimír Špidla">
Μέλος της Επιτροπής. (CS) Κυρίες και κύριοι βουλευτές, η δημογραφική γήρανση, οι συνέπειές της και η οικονομία της τρίτης ηλικίας -με άλλα λόγια, πλήρης επίγνωση για τις αλλαγές που επιφέρει η δημογραφική γήρανση τόσο στην κατανάλωση όσο και στην παραγωγή- είναι τόσο σημαντικά θέματα, ώστε αν το Κοινοβούλιο εγκρίνει αυτή την πρωτοβουλία, το μόνο που μπορώ να πω είναι ότι θα το ακολουθήσω και θα παράσχω την πλήρη στήριξή μου.
<P>
Όσον αφορά την έρευνα για οργανωσιακές δομές, θεωρώ ότι για την ώρα δεν μπορούμε ακόμα να επιλέξουμε μια σταθερή δομή, ό,τι όμως και να συμβεί, θα παρακολουθούμε την πρόοδο του Δικτύου των ευρωπαϊκών περιφερειών για την οικονομία της τρίτης ηλικίας, ενώ θα μελετήσουμε επίσης πόσο αποτελεσματικά λειτουργούν οι αρμόδιες εθνικές συντονιστικές δομές.
<P>
Αξιότιμοι βουλευτές, η ανακοίνωση της Επιτροπής για τη δημογραφική γήρανση επισημαίνει με σαφήνεια ότι η δημογραφική αλλαγή είναι μια από τις πλέον σημαντικές αλλαγές που αντιμετωπίζουν οι κοινωνίες μας διαπερνά κάθε τομέα της κοινωνίας και έχει διατομεακό αντίκτυπο. Επομένως, η Επιτροπή επέλεξε την έννοια της συνεκτίμησης της διάστασης του φύλου, την εφαρμογή δηλαδή σε όλους τους τομείς πολιτικής, περιλαμβανομένης της πολιτικής για τους καταναλωτές και της πολιτικής για την προστασία των καταναλωτών, καθώς και της οικονομίας συνολικά.
<SPEAKER ID="328" NAME="DanutBudreikait" AFFILIATION="ALDE">
(LT) Κύριε Πρόεδρε, κύριε Επίτροπε, στη στρατηγική της Λισαβόνας ήδη σχεδιαζόταν η επίτευξη της ανταγωνιστικότητα μέσω της αύξησης της ηλικίας συνταξιοδότησης στα 67 έτη. Στον 21ο αιώνα, αντί της υιοθέτησης νέων τεχνολογιών, αυξάνουμε την ηλικία συνταξιοδότησης και τον χρόνο εργασίας. Ποια θα πρέπει να είναι, κατά τη γνώμη σας, η ηλικία στην οποία ένα άτομο μπορεί να συνταξιοδοτηθεί για να απολαύσει την ανάπαυση που δικαιούται;
<SPEAKER ID="329" NAME="Vladimír Špidla">
Μέλος της Επιτροπής. (CS) " ηλικία συνταξιοδότησης είναι ένα άκρως ευαίσθητο θέμα και δεν μπορούμε να επιλέξουμε την εύκολη λύση και απλώς να ορίσουμε μια συγκεκριμένη ηλικία με βάση μια απόφαση, η οποία θα ληφθεί σε ευρωπαϊκό επίπεδο - αυτό το θέμα εμπίπτει εξολοκλήρου στο πεδίο αρμοδιότητας των κρατών μελών. Θέλω να δώσω έμφαση στο γεγονός ότι αυτό είναι ένα εύλογο ερώτημα και ότι η στρατηγική της Επιτροπής δεν συνίσταται στον καθορισμό συγκεκριμένης ηλικίας. " στρατηγική της Επιτροπής, της οποίας είμαι θερμός υποστηρικτής, συνίσταται στην επέκταση της ενεργού ηλικίας των ανθρώπων και του εργασιακού τους βίου. " έννοια του καθορισμού ηλικίας σε διοικητικό επίπεδο δεν είναι ιδιαιτέρως σημαντική. Πολύ σημαντικότερη είναι η δημιουργία συνθηκών βάσει των οποίων οι άνθρωποι να μπορούν να συνεχίσουν να εργάζονται επί μακρότερον. " διοικητική ηλικία συχνά καθορίζεται στα 65, ενώ ο μέσος εργασιακός βίος στην Ευρώπη στην παρούσα φάση λήγει στην ηλικία των 59.
<P>
Θέλω επίσης να επισημάνω ότι το προσδόκιμο ζωής με καλή υγεία έχει αυξηθεί και στην παρούσα φάση ο μέσος όρος στην Ευρώπη είναι η ηλικία των 62, μολονότι αυτή η ηλικία ποικίλει πάρα πολύ από το ένα κράτος μέλος στο άλλο. Αυτό αποτελεί επίσης ένα θέμα το οποίο πρέπει να τεθεί κατά τη συζήτηση.
<P>
Θέλω να τονίσω με έμφαση ότι η έννοια της περιεκτικής κοινωνίας βασίζεται στο γεγονός ότι η εργασία δεν διαλαμβάνει μόνο οικονομικές πτυχές αλλά αφορά και την ενεργό ανάμειξη στα κοινά. " επιστημονική έρευνα κατέδειξε με σαφήνεια ότι η πρόωρη συνταξιοδότηση προτού ένα άτομο αξιοποιήσει στο έπακρο το δυναμικό του βιώνεται περισσότερο ως βάρος παρά ως όφελος.
<P>
Θέλω να επανέλθω στο αρχικό σας ερώτημα. " Επιτροπή δεν σχεδιάζει να καθορίσει ή να προτείνει κάποια σταθερή ηλικία συνταξιοδότησης σε διοικητικό επίπεδο. Από την άλλη μεριά, είναι της άποψης ότι υπό το πρίσμα της δημογραφικής γήρανσης και της επιμήκυνσης της περιόδου που κάποιος απολαμβάνει τη σύνταξή του, είναι σωστό να παραταθεί ο εργασιακός βίος των ατόμων. Προς τον σκοπό αυτόν, πρέπει να υιοθετηθεί ένα φάσμα μέτρων, μεταξύ δε αυτών, τουλάχιστον κατά τη γνώμη μου, η διοικητική επέκταση της ηλικίας συνταξιοδότησης συγκαταλέγεται μεταξύ των λιγότερο σημαντικών.
<SPEAKER ID="330" NAME="Andreas Mölzer" AFFILIATION="NI">
(DE) Κυρία Πρόεδρε, κύριε Επίτροπε, υπάρχει ολοένα μεγαλύτερο ενδιαφέρον για το πώς θα παρακινηθεί ειδικά η γενιά των ηλικιωμένων σε δαπάνη χρημάτων, δηλαδή στην κατανάλωση. Ωστόσο, ταυτόχρονα γίνεται ήδη όλο και πιο δύσκολο ακόμα και για τους ανθρώπους ηλικίας 40 ή 50 ετών να βρουν δουλειά, πράγμα που φυσικά αντικατοπτρίζεται και σε χαμηλότερες συντάξεις. Ο κίνδυνος της φτώχειας στα γηρατειά αυξάνεται κυρίως για τις γυναίκες. Πώς σκοπεύει η Επιτροπή να αντιμετωπίσει αυτήν την αντίφαση;
<SPEAKER ID="331" NAME="Vladimír Špidla">
Μέλος της Επιτροπής. (CS) Πρώτον, είναι πολύ σημαντικό να ενισχύσουμε τη συνολική ικανότητα της αγοράς εργασίας της ΕΕ μέσω μέτρων, τα οποία θεωρούμε ότι είναι παραγωγικά και σημαντικά για την αγορά εργασίας. Αυτά τα μέτρα περιλαμβάνουν την αύξηση της απασχολησιμότητας, την επαγγελματική εκπαίδευση, την επανεκπαίδευση, τη στήριξη ατόμων όταν αυτά χάνουν τη δουλειά τους και την έννοια του συνδυασμού ευελιξίας και ασφάλειας (flexicurity), που σημαίνει την ενεργό στήριξη των ατόμων σε μεταβατικές περιόδους. Το τελευταίο δεν αφορά κατ' ανάγκη τα άτομα που χάνουν τη δουλειά τους. Μπορεί επίσης να σημαίνει τη μετάβαση από ένα είδος απασχόλησης σε ένα άλλο. Όλα αυτά είναι πολύ σημαντικά θέματα και πρέπει να ενσωματωθούν στη λύση του προβλήματος που θίξατε, πράγμα που σημαίνει την ενεργοποίηση της ευρωπαϊκής αγοράς εργασίας.
<P>
Ο δεύτερος στόχος είναι να αξιολογήσουμε και να άρουμε όλα τα στοιχεία που συνιστούν διακρίσεις, ή τα στοιχεία τα οποία δημιουργούν ανισότητα όσον αφορά τα συστήματα συνταξιοδότησης και κοινωνικής ασφάλισης. " Επιτροπή τα θεωρεί όλα αυτά σημαντικά και κινείται προς αυτή την κατεύθυνση.
<P>
Ένα επιπλέον μέτρο, το οποίο αποτελεί σκέλος της στρατηγικής της Λισαβόνας είναι η παροχή μεγαλύτερης απασχολησιμότητας στις ηλικίες άνω των 50. Ένας από τους πλέον σημαντικούς στόχους στην παρούσα φάση είναι η εξάλειψη του μισθολογικού χάσματος μεταξύ των φύλων, διότι αυτή είναι μια από τις βασικές αιτίες διαφοράς στην ηλικία συνταξιοδότησης. Σε αυτή την περίπτωση, η Επιτροπή προβαίνει σε μια ευρεία θεώρηση, η οποία καλύπτει την αγορά εργασίας, τα συστήματα κοινωνικής ασφάλισης και τις μισθολογικές ανισότητες. Εκτιμώ ότι αυτή η θεώρηση και αυτή η προσέγγιση συνιστά την ορθή πορεία προόδου.
<P>
Θέμα: Δημογραφικό ζήτημα και αποζημίωση ανατροφής τέκνων
<P>
Στις πρόσφατες μελέτες της για το δημογραφικό πρόβλημα, ασχολήθηκε η Επιτροπή με την επίπτωση που είχε η λεγόμενη αποζημίωση ανατροφής τέκνων στην δημογραφική εξέλιξη της Νορβηγίας; Σκοπεύει να προβεί σε σύγκριση των σχετικών μοντέλων που εφαρμόζονται σε μη κοινοτικά κράτη, όπως η Νορβηγία με τα αντίστοιχα μοντέλα κρατών-μελών όπως η Γαλλία;
<SPEAKER ID="333" NAME="Vladimír Špidla">
Μέλος της Επιτροπής. (CS) Κυρία Πρόεδρε, κυρίες και κύριοι βουλευτές, η Επιτροπή δεν διεξήγαγε ακόμα μελέτη για τις συνέπειες των διαφόρων συστημάτων παροχών επί του ποσοστού γεννήσεων. Οι ειδικοί επί δημογραφικών θεμάτων γενικά συμφωνούν ότι είναι δύσκολο να διαχωρίσουμε τις συνέπειες των διαφόρων μορφών χρηματικών παροχών από άλλους ενδεχομένως αποφασιστικούς παράγοντες, οι οποίοι επηρεάζουν το ποσοστό γεννήσεων. " Επιτροπή εκτιμά, ωστόσο, ότι η έρευνα για δοκιμασμένες προσεγγίσεις δεν πρέπει να περιοριστεί αποκλειστικώς στα κράτη μέλη της ΕΕ μπορούμε αναμφίβολα να διδαχθούμε από τα όσα έπραξαν οι χώρες της Βόρειας Ευρώπης που δεν είναι κράτη μέλη της ΕΕ, δηλαδή η Νορβηγία και η Ισλανδία, προκειμένου να επιλύσουν το πρόβλημα της δημογραφικής αλλαγής.
<P>
Σε συνέχεια της ανακοίνωσής της "Το δημογραφικό μέλλον της Ευρώπης - μετατροπή μιας πρόκλησης σε ευκαιρία", η οποία εγκρίθηκε στις 12 Οκτωβρίου 2006, η Επιτροπή αποφάσισε να συστήσει μια ομάδα κυβερνητικών εμπειρογνωμόνων επί δημογραφικών και οικογενειακών θεμάτων, η οποία θα βοηθήσει την Επιτροπή σε μελλοντικές δραστηριότητες και θα χρησιμεύσει ως βάση ανταλλαγής δοκιμασμένων προσεγγίσεων. Θέλω επίσης να επισημάνω ότι πέραν της έγκρισης της ανακοίνωσης για το δημογραφικό, η Επιτροπή αποφάσισε να προβεί σε διαβουλεύσεις με τους ευρωπαίους κοινωνικούς εταίρους για το θέμα της εναρμόνισης του επαγγελματικού, ιδιωτικού και οικογενειακού βίου. Οι κοινωνικοί εταίροι κλήθηκαν να εκτιμήσουν αν απαιτείται περαιτέρω βελτίωση, ιδίως όσον αφορά τον χρόνο εργασίας, τις ευέλικτες συνθήκες εργασίας, τις νέες ευκαιρίες που παρέχουν οι τεχνολογίες πληροφορικής, την προσβασιμότητα και την ποιότητα της παιδικής μέριμνας, τη μέριμνα για τους ηλικιωμένους και άλλα εξαρτώμενα άτομα και τις διακοπές, περιλαμβανομένων των οικογενειακών διακοπών και των διακοπών, οι οποίες πραγματοποιούνται με στόχο την περίθαλψη εξαρτώμενων ατόμων, παιδιών ή μελών της οικογένειας με αναπηρίες.
<P>
Λαμβάνοντας υπόψη το γεγονός ότι οι νορβηγοί κοινωνικοί εταίροι είναι μέλη των ευρωπαϊκών οργανισμών που εκπροσωπούν κοινωνικούς εταίρους, η εμπειρία τους σε ό,τι αφορά την οικογενειακή συμβολή θα ληφθεί υπόψη.
<P>
" Επιτροπή θα στηρίξει επίσης τη γερμανική Προεδρία στη δημιουργία μιας ευρωπαϊκής συμμαχίας για τις οικογένειες. " Επιτροπή είναι της άποψης ότι αυτού του είδους η συμμαχία θα συμβάλει στην επισήμανση δοκιμασμένων προσεγγίσεων και θα επιτρέψει την ανταλλαγή τους μεταξύ των κρατών μελών, με στόχο τη βελτίωση των οικογενειακών συνθηκών στην ΕΕ και την παροχή στους Ευρωπαίους της ευκαιρίας να αποκτήσουν τον αριθμό παιδιών που επιθυμούν. Αξιότιμοι βουλευτές, όπως ενδεχομένως συμπεράνατε από τη μακρά ομιλία μου, η Επιτροπή πρέπει να εκτιμήσει ακόμα άμεσα το θέμα των χρηματικών καταβολών, το οποίο θα εξεταστεί σε μεταγενέστερη φάση.
<SPEAKER ID="334" NAME="Bernd Posselt" AFFILIATION="PPE-DE">
(DE) Ευχαριστώ πολύ, κύριε Επίτροπε, για την εξαίρετη απάντησή σας και για το θάρρος με το οποίο προσεγγίζετε αυτό το θέμα, το οποίο πολλοί προκάτοχοί σας απέφευγαν. Θέλω να κάνω μόνο μια συμπληρωματική ερώτηση: προγραμματίζετε και μέτρα για να προωθήσετε τις μη υλικές πτυχές μιας ευνοϊκής αντιμετώπισης των παιδιών και των οικογενειών στις ευρωπαϊκές κοινωνίες και εξετάζετε τη συμπερίληψη μη κυβερνητικών οργανώσεων, ιδιωτικών συνδέσμων και ιδιωτών προκειμένου να συμμετάσχει σε αυτό το έργο και η κοινωνία των πολιτών;
<SPEAKER ID="335" NAME="Vladimír Špidla">
Μέλος της Επιτροπής. (CS) Δεδομένου ότι ο χρόνος είναι πολύ πιεστικός, θα είμαι σύντομος. Πράγματι, λαμβάνοντας υπόψη ότι οι υλικές συνθήκες είναι ουσιαστική συνιστώσα της ζωής μας, της ποιότητας ζωής και στήριξης προς άτομα και οικογένειες, είναι σαφές ότι θα πάμε μπροστά σε αυτό το θέμα μόνο εφόσον εκμεταλλευτούμε τις ικανότητες των μη κυβερνητικών οργανώσεων. Κατά συνέπεια, υπολογίζουμε στην ευρεία ανάμειξη των διαφόρων μη κυβερνητικών οργανώσεων και ενώσεων, όπως είπε ο κ. Posselt στην ερώτησή του.
<SPEAKER ID="336" NAME="Πρόεδρος">
Οι ερωτήσεις 48-53 θα απαντηθούν γραπτώς.
<P>

<P>
Θέμα: " αποτυχία της πολιτικής υπέρ των καταναλωτών στην εσωτερική αγορά
<P>
" τελευταία έρευνα του Ευρωβαρομέτρου του Μαρτίου 2006, απέδειξε για άλλη μια φορά την πλήρη δυσπιστία των καταναλωτών έναντι της εσωτερικής αγοράς, καθώς και την πλήρη άγνοιά τους όσον αφορά δικαιώματά τους και τα μέσα επίλυσης των προβλημάτων.
<P>
Είναι σε θέση η Επιτροπή να εξηγήσει για ποιο λόγο το υπάρχον νομοθετικό πλαίσιο είναι ακατάλληλο και/ή έχει τεθεί σε εφαρμογή τόσο άσχημα ώστε να αποθαρρύνει τους καταναλωτές και να τους καταστήσει δύσπιστους έναντι των διασυνοριακών αγορών; Με ποιον τρόπο προτίθεται η Επιτροπή να προστατεύσει τους καταναλωτές εναντίον των αυξανόμενων περιπτώσεων καταχρηστικής συμπεριφοράς εις βάρος τους, ως συνέπεια της εκρηκτικής αύξησης των πωλήσεων μέσω του Διαδικτύου; Μπορεί να αναφέρει η Επιτροπή για ποιο λόγο δεν χρησιμοποιεί τις καταγγελίες που δέχεται η ίδια από τα δίκτυά της όσον αφορά τις διασυνοριακές αγορές, τα ταξίδια, τις παροχές ιατρικής περίθαλψης, κτλ...;
<SPEAKER ID="337" NAME="Μάρκος Κυπριανού">
Μέλος της Επιτροπής. Κυρία Πρόεδρε, η έρευνα στην οποία αναφέρθηκε το αξιότιμο μέλος του Κοινοβουλίου επιβεβαιώνει πράγματι την άποψη της Επιτροπής ότι πρέπει να γίνουν πολλά ακόμα για να ενισχυθεί η εμπιστοσύνη του καταναλωτή στην εσωτερική αγορά. Αν όμως σκεφτούμε από πού αρχίσαμε, από πού ξεκινήσαμε και πού βρισκόμαστε σήμερα δεν θα πρέπει να υιοθετήσουμε μια τόσο απόλυτα αρνητική τοποθέτηση.
<P>
" πρόοδος είναι σημαντική και μπορεί κανείς να τη δει μέσα από τα μέτρα που έχουμε πάρει και την εφαρμογή τους τα τελευταία χρόνια. Βέβαια, η Επιτροπή δεν εφησυχάζει και ενεργεί συνέχεια προς την κατεύθυνση της ενίσχυσης της εμπιστοσύνης του καταναλωτή αλλά βεβαίως και τα κράτη μέλη έχουν σημαντικό ρόλο να διαδραματίσουν. Παρ' όλο που η χαμηλή εμπιστοσύνη οφείλεται σε πολλούς παράγοντες, ένας από αυτούς είναι σαφώς η έλλειψη εναρμονισμένου συστήματος προστασίας του καταναλωτή, πράγμα που σημαίνει ότι οι καταναλωτές δεν γνωρίζουν τι πρέπει να αναμένουν όταν κάνουν τα ψώνια τους πέρα από τα σύνορα της χώρας τους. Πρέπει να αναγνωρίσουν όμως ότι πολλά έχουν επιτευχθεί κατά τα τελευταία χρόνια για την επίλυση αυτών των προβλημάτων. Αλλά είναι σαφές, βέβαια, ότι χρειάζεται να γίνουν περισσότερα, κυρίως όσον αφορά την υφιστάμενη νομοθεσία και την εφαρμογή της, έτσι ώστε να αυξηθεί η εμπιστοσύνη του καταναλωτή. Τόσο τα μέτρα που έχουν ληφθεί όσο και εκείνα που σχεδιάζονται, προορίζονται για την αντιμετώπιση του αυξανόμενου αριθμού αθέμιτων και παράνομων πρακτικών.
<P>
Τι έχει πραγματοποιηθεί σε επίπεδο Ευρωπαϊκής Ένωσης; Πρώτα απ' όλα θέλω να σας διαβεβαιώσω ότι η Επιτροπή ουδέποτε αγνόησε τις καταγγελίες που έλαβε ή λαμβάνει μέσω των δικτύων της. Αντίθετα, ακριβώς αυτές οι καταγγελίες κίνησαν τη δράση κατά το παρελθόν, π.χ. για την έγκριση της νομοθεσίας κατά των αθέμιτων εμπορικών πρακτικών. Επίσης, αποτελούν σημαντικό μέρος της βάσης στοιχείων και πληροφοριών για μελλοντική δράση, παραδείγματος χάριν για τη χρονομεριστική μίσθωση, το λεγόμενο "time sharing". Με αυτή τη νομοθεσία για τη μίσθωση χρόνου θα καλύψουμε ταξιδιωτικά προϊόντα που ξεφεύγουν από τη νομοθεσία και έτσι δεν παρέχουν το αποδεκτό επίπεδο προστασίας καταναλωτή.
<P>
" άλλη νομοθεσία στην οποία αναφέρθηκα, η οδηγία 2005/29 για τις αθέμιτες εμπορικές πρακτικές, απαγορεύει τις επιθετικές πρακτικές όπως η πώληση υπό πίεση, η παραπλανητική μέθοδος προώθησης στην αγορά και η αθέμιτη διαφήμιση. Οι καταναλωτές της Ευρωπαϊκής Ένωσης θα έχουν την ίδια προστασία είτε αγοράζουν στον τόπο τους είτε από άλλα κράτη μέλη είτε μέσω Διαδικτύου, και μάλιστα ο οριζόντιος χαρακτήρας αυτής της προστασίας θα της επιτρέπει να καλύπτει επίσης νέες πρακτικές που θα προκύψουν καθώς η αγορά εξελίσσεται.
<P>
Πέραν τούτου η οδηγία 2000/31 για το ηλεκτρονικό εμπόριο επέβαλε απαιτήσεις πληροφόρησης με σκοπό την εξασφάλιση της πλήρους πληροφόρησης των καταναλωτών όσον αφορά την ταυτότητα του εμπόρου, σχετικά με την εμπορική φύση της επικοινωνίας μέσω Διαδικτύου, σχετικά με την πραγματική τιμή, σχετικά με τα τεχνικά μέσα.
<P>
Ο κανονισμός 2006/2004 για τη συνεργασία όσον αφορά την προστασία των καταναλωτών, θα επιτρέψει στις αρμόδιες εθνικές αρχές να αναλαμβάνουν ταχεία δράση για την καταπολέμηση των διασυνοριακών αδίστακτων και αθέμιτων εμπόρων, οπουδήποτε στην Ευρωπαϊκή Ένωση και αν βρίσκονται.
<P>
Στην πρόταση κανονισμού όσον αφορά το δίκαιο που θα εφαρμόζεται στις συμβάσεις, αυτό δηλαδή που αποκαλείται "Κανονισμός Ρώμη Ι", η πρόταση της Επιτροπής θα αυξήσει σημαντικά την εμπιστοσύνη του καταναλωτή παρέχοντάς του το πλεονέκτημα της νομοθεσίας που του είναι γνωστή. Έχουμε ακόμα τα Δίκτυα Ευρωπαϊκών Κέντρων Καταναλωτών ή το Δίκτυο Επίλυσης Οικονομικών Διαφορών που πληροφορούν τους καταναλωτές σχετικά με τα δικαιώματά τους και τους βοηθούν να εξασφαλίζουν τα δικαιώματά τους μέσω προσφυγής στη δικαιοσύνη αλλά και με εξώδικη επίλυση για τις διασυνοριακές υποθέσεις.
<P>
Για το μέλλον, όπως γνωρίζει το Κοινοβούλιο, η Επιτροπή προχωρεί με αναθεώρηση της νομοθεσίας για την προστασία των καταναλωτών. Θα εγκριθεί σύντομα μια Πράσινη Βίβλος για διαβούλευση με το ευρύ κοινό. Ο στόχος είναι να εξευρεθεί ο τρόπος εκσυγχρονισμού της υφιστάμενης νομοθεσίας και η βελτίωσή της με σκοπό την περαιτέρω αύξηση της εμπιστοσύνης των καταναλωτών και των επιχειρήσεων, για να αγοράζουν και να πωλούν διαμέσου των συνόρων της εσωτερικής αγοράς. Το θέμα της εμπιστοσύνης του καταναλωτή θα εξεταστεί βεβαίως και στα πλαίσια της προσεχούς στρατηγικής για την πολιτική υπέρ των καταναλωτών.
<P>
Όπως βλέπετε, ναι μεν οι έρευνές μας αποδεικνύουν ότι υπάρχουν ακόμα σημαντικά προβλήματα, πιστεύω όμως ότι γίνεται κατανοητό ότι η Επιτροπή δεν εφησυχάζει, δεν παραμένει παθητική αλλά, αντιθέτως, παίρνει μέτρα τα οποία αποτελούν ένα συνολικό πρόγραμμα για την αντιμετώπιση των μειονεκτημάτων που έχουν επισημανθεί από την έρευνα.
<SPEAKER ID="338" NAME="Marc Tarabella" AFFILIATION="PSE">
(FR) Κύριε Επίτροπε, ευχαριστώ για την απάντησή σας. Δεν με εκπλήσσει στον βαθμό που επιβεβαιώνει ακριβώς τη θέση της Επιτροπής, η οποία εκφράστηκε στο πρόγραμμα δράσης, το οποίο εγκρίθηκε για την περίοδο 2007-2012 και το οποίο έχει ως μοναδικό στόχο -και παραθέτω- να διασφαλίσει υψηλό επίπεδο προστασίας των καταναλωτών και να εξασφαλίσει την αποτελεσματική εφαρμογή των κανόνων προστασίας των καταναλωτών.
<P>
Στην πράξη, με ποιον τρόπο σχεδιάζει η Επιτροπή να προσφύγει κατά των κρατών μελών που, όσον αφορά τις εγγυήσεις ή τις τηλεπωλήσεις, επί παραδείγματι, δεν εφαρμόζουν σωστά τις υφιστάμενες οδηγίες και θέτουν σε πολύ σοβαρό κίνδυνο τους καταναλωτές, οι οποίοι προσπαθούν να επωφεληθούν της ενιαίας αγοράς; Τέλος, δεν θεωρείτε ότι, σε αντίθεση με το πνεύμα της Συνθήκης, η πολιτική αυτής της Επιτροπής μετέτρεψε τον πολίτη καταναλωτή σε πτωχό συγγενή και αποσυνάγωγο αυτής της εσωτερικής αγοράς;
<SPEAKER ID="339" NAME="Μάρκος Κυπριανού">
Μέλος της Επιτροπής. (EN) Θα εξετάσουμε πώς έχει μεταφερθεί όλη η νομοθεσία και την ελέγχουμε μέσω της ανασκόπησης του κεκτημένου. Θα διασφαλίσουμε καταρχάς ότι όλα τα κράτη μέλη έχουν μεταφέρει σωστά αυτή τη νομοθεσία. Αν διαπιστωθεί ότι, μολονότι η μεταφορά έγινε σωστά, εξακολουθούν να υπάρχουν προβλήματα στην εσωτερική αγορά και εμπορικοί φραγμοί ή διαφορές στην προστασία των καταναλωτών μεταξύ των κρατών μελών, θα διασφαλίσουμε ότι αυτά θα διορθωθούν μέσω πρόσθετων πρωτοβουλιών. Συνεπώς, το παρακολουθούμε αυτό πολύ προσεκτικά και θα διασφαλίσουμε ότι τα κράτη μέλη εφαρμόζουν σωστά όλη την ευρωπαϊκή νομοθεσία όσον αφορά την προστασία των καταναλωτών.
<P>
Όπως γνωρίζετε, από την 1η Ιανουαρίου η συνάδελφός μου, κ. Kuneva, θα αναλάβει την προστασία των καταναλωτών και έχει κι εκείνη ισχυρή άποψη επί αυτού του θέματος.
<P>
Θέμα: Γενετικά τροποποιημένο ρύζι
<P>
Παρότι είναι ευπρόσδεκτη η απόφαση της Επιτροπής της 23ης Οκτωβρίου για την απαίτηση υποχρεωτικών δοκιμασιών για ΓΤΟ στις εισαγωγές ρυζιού, πολλές πτυχές του θέματος προξενούν έντονο προβληματισμό.
<P>
Δεδομένου ότι οι αρχές των "ΠΑ πιστοποιούσαν ότι το ρύζι τους δεν περιείχε το μη εγκεκριμένο ΓΤΟ LLRICE 601 που όμως βρέθηκε στις σταλείσες ποσότητες, τι εμπιστοσύνη μπορούν να έχουν οι καταναλωτές της ΕΕ στην αξιοπιστία τέτοιων συστημάτων πιστοποίησης;
<P>
Υπάρχουν καταγγελίες ότι οι υπεραγορές του "Β πωλούσαν το μολυνθέν με ΓΤΟ ρύζι που εισήχθη από τις "ΠΑ με άδεια της Υπηρεσίας Προδιαγραφών των Τροφίμων (Food Standards Agency), επίσημης υπηρεσίας για την επιτήρηση της ασφάλειας των τροφίμων στη Βρετανία. Εμπνέει αυτό εμπιστοσύνη στην FSA; Πώς συμβιβάζεται η στάση της με την κοινοτική νομοθεσία;
<P>
" κυβέρνηση του "Β προτείνει να επιτραπούν οι ΓΤ καλλιέργειες δίπλα σε συμβατικές και οργανικές καλλιέργειες. Πώς θα σταματήσει η Επιτροπή την παραβίαση της κοινοτικής νομοθεσίας που αφορά τη μόλυνση;
<SPEAKER ID="341" NAME="Μάρκος Κυπριανού">
Μέλος της Επιτροπής. (EN) Είναι αλήθεια ότι αυτό το θέμα είναι πολύ σημαντικό για εμάς και είναι σαφές ότι κανένα απαγορευμένο προϊόν δεν μπορεί να εισαχθεί στην αγορά της Ευρωπαϊκής Ένωσης. Έχουμε θεσπίσει ένα πολύ αυστηρό σύστημα για να διασφαλίσουμε ότι κανένα προϊόν δεν θα ξεφεύγει από την πολύ υψηλών προδιαγραφών διαδικασία αξιολόγησης.
<P>
Το ζήτημα της μόλυνσης του μακρύκοκκου ρυζιού από τις "ΠΑ με μη εγκεκριμένο ΓΤΟ LLRICE 601 αποδεικνύει ότι δεν πρόκειται απλώς για μια δήλωση αλλά για γεγονός. " αντίδρασή μας έδειξε ότι σκοπός μας είναι να εφαρμόσουμε τη νομοθεσία μας σε κάθε πιθανή περίπτωση.
<P>
Μόλις η Επιτροπή πληροφορήθηκε αυτή τη μόλυνση ρυζιού από τις "ΠΑ, λάβαμε κάθε δυνατό μέτρο για να εμποδίσουμε την εισαγωγή των μη εγκεκριμένων προϊόντων στην αγορά. Πρώτον, εισαγάγαμε μια απαίτηση για πιστοποίηση κάθε φορτίου που έρχεται στην Ευρωπαϊκή Ένωση. Αλλά όταν μάθαμε ότι τα φορτία ρυζιού από τις "ΠΑ, με πιστοποίηση ότι δεν περιείχαν ΓΤΟ, βρέθηκαν θετικά σε ΓΤΟ στον λιμένα άφιξης στην Ευρωπαϊκή Ένωση, η απαίτηση για πιστοποίηση ενισχύθηκε με την επιβολή συστηματικού επανελέγχου κάθε φορτίου που προέρχεται από τις "ΠΑ.
<P>
Επιπλέον, είναι σημαντικό αυτός ο επανέλεγχος να διεξάγεται με βάση μια εναρμονισμένη και πολύ αυστηρή διαδικασία δειγματοληψίας και δοκιμής, η οποία θα διασφαλίζει την αξιοπιστία και τη συγκρισιμότητα των αποτελεσμάτων, ώστε να είναι βέβαιοι οι καταναλωτές μας πως κάθε φορτίο μακρύκοκκου ρυζιού από τις "ΠΑ ελέγχεται δύο φορές, τόσο στις "ΠΑ όσο και κατά την άφιξή του στην Ευρωπαϊκή Ένωση.
<P>
Πρέπει να σας υπενθυμίσω ότι τα κράτη μέλη φέρουν την πρωταρχική ευθύνη για την επιβολή αυτών των απαιτήσεων και για τη διασφάλιση ότι αυτές πληρούνται από τους επιχειρηματικούς φορείς. " Επιτροπή υπενθυμίζει συστηματικά στις εθνικές αρχές αυτή την υποχρέωση να διεξάγουν επαρκείς ελέγχους και να αποσύρουν τα μολυσμένα προϊόντα.
<P>
" Υπηρεσία Προδιαγραφών των Τροφίμων (Food Standards Agency) του "Β αποσαφήνισε την προσέγγισή της συμφωνώντας με τα συμπεράσματα της μόνιμης επιτροπής στις 11 Σεπτεμβρίου 2006. Σε αυτό το πλαίσιο, τα κράτη μέλη δεσμεύονται να ελέγξουν όλα τα αποθηκευμένα φορτία ρυζιού από τις "ΠΑ που βρίσκονται ήδη στην αγορά της Ευρωπαϊκής Ένωσης.
<P>
Όσον αφορά τα προϊόντα στα ράφια, η νομοθεσία μας προβλέπει ότι τα κράτη μέλη θα λάβουν όλα τα απαραίτητα μέτρα για να διασφαλίσουν ότι θα ελεγχθούν και θα αποσυρθούν από την αγορά εφόσον χρειαστεί. Αλλά ο στόχος είναι να υπάρχει η νομοθεσία. Εναπόκειται στα κράτη μέλη να διασφαλίσουν τη λήψη μέτρων με τον πιο αποτελεσματικό τρόπο.
<P>
Όσον αφορά το θέμα της διασταυρωτής επικονίασης, είναι σημαντικό να θυμόμαστε ότι δεν επιτρέπεται η καλλιέργεια ΓΤ φυτών στην Ευρωπαϊκή Ένωση αν δεν έχουν αξιολογηθεί ως ασφαλή για το περιβάλλον και την υγεία ανθρώπων και ζώων και δεν έχουν λάβει έγκριση για καλλιέργεια. Τα κράτη μέλη αναπτύσσουν στρατηγικές συνύπαρξης για να διασφαλίσουν ότι μπορούν να περιορίσουν όσο το δυνατόν περισσότερο την ανάμιξη ΓΤ και μη ΓΤ καλλιεργειών και να αντιμετωπίσουν τις οικονομικές συνέπειες. " αρμοδιότητα γι' αυτό το θέμα ανήκει στα κράτη μέλη, συμφώνως προς τις συστάσεις και τις κατευθυντήριες γραμμές της Ευρωπαϊκής Ένωσης. Ωστόσο, τα ειδικά χαρακτηριστικά κάθε κράτους μέλους -το τοπίο, το περιβάλλον, οι κλιματικές συνθήκες- καθιστούν σημαντική τη λήψη των πλέον ενδεδειγμένων μέτρων.
<P>
Γνωρίζουμε ότι πολλά κράτη μέλη, συμπεριλαμβανομένου του "νωμένου Βασιλείου, έχουν καθορίσει ή βρίσκονται στη διαδικασία καθορισμού προσεγγίσεων για να διασφαλίσουν τη συνύπαρξη ΓΤ καλλιεργειών με συμβατικές και βιολογικές καλλιέργειες. Τα κράτη μέλη υποχρεούνται να κοινοποιούν τα εθνικά μέτρα συνύπαρξης στην Επιτροπή και η Επιτροπή με τη σειρά της παρακολουθεί πολύ στενά αυτό το θέμα.
<SPEAKER ID="342" NAME="Sarah Ludford" AFFILIATION="ALDE">
(EN) Κύριε Επίτροπε, μπορεί να λέτε ότι είναι σαφές πως κανένα μη εγκεκριμένο προϊόν δεν μπορεί να μπει στην αγορά της ΕΕ, αλλά αυτό απλώς δεν ισχύει. Το γεγονός ότι οι "ΠΑ πιστοποίησαν πως αυτό το ρύζι δεν περιέχει ΓΤΟ αποδείχθηκε, όπως είπατε, αναληθές και τώρα επιβάλετε ελέγχους.
<P>
Λέτε ότι η Υπηρεσία Προδιαγραφών των Τροφίμων (FSA) αποσαφήνισε τη θέση της, αλλά μπορείτε να πείτε τι εξήγηση λάβατε από την FSA; Ήταν σωστή η σύστασή της προς τα καταστήματα ότι δεν χρειαζόταν να αποσύρουν αυτό το ρύζι;
<P>
Με δεδομένο ότι είναι παράνομη η πώληση ΓΤΟ ρυζιού, πώς μπορεί να είναι νόμιμη η συμβουλή της FSA; Την επιπλήξατε;
<P>
Δεν αποδεικνύει αυτό το επεισόδιο ότι οι προσπάθειες να προφασιζόμαστε ότι τα βιολογικά και συμβατικά τρόφιμα μπορούν να προστατευθούν από τη μόλυνση από ΓΤΟ δεν είναι καθόλου πειστικές;
<SPEAKER ID="343" NAME="Μάρκος Κυπριανού">
Μέλος της Επιτροπής. (EN) Από τη στιγμή που έχουμε ΓΤ προϊόντα σε όλο τον κόσμο τα οποία δεν εγκρίνονται από εμάς, θα πρέπει να είμαστε πάντα σε επιφυλακή και να λαμβάνουμε όλα τα διαθέσιμα μέτρα. Εκτιμώ πως το γεγονός ότι διαπιστώσαμε νωρίς ότι δεν μπορούμε να βασιζόμαστε στην πιστοποίηση των "ΠΑ και ότι εισαγάγαμε το δικό μας σύστημα ελέγχου αποδεικνύει ότι αντιμετωπίζουμε πολύ σοβαρά αυτό το θέμα.
<P>
Σχετικά με το ζήτημα του "Β, κάθε προϊόν που περιέχει μη εγκεκριμένα συστατικά ΓΤΟ πρέπει να αποσύρεται διότι κυκλοφορεί παράνομα στην αγορά. Αυτή είναι μια υποχρέωση όλων των κρατών μελών, συμπεριλαμβανομένου του "Β. Κατέστη σαφής στα κράτη μέλη και την κατανόησαν.
<P>
Είναι αλήθεια ότι η Ευρωπαϊκή Αρχή για την Ασφάλεια των Τροφίμων είπε πως δεν συντρέχει άμεσος κίνδυνος για την ανθρώπινη υγεία και το "Β επανέλαβε αυτή τη δήλωση, αλλά όσον αφορά την Επιτροπή, οποιοδήποτε προϊόν αυτού του είδους που δεν έχει λάβει έγκριση μέσω των διαδικασιών μας κυκλοφορεί στην αγορά παράνομα και πρέπει να αποσυρθεί. Όταν καταστήσαμε σαφές στις αρχές του "Β ότι αυτή ήταν η νομική θέση, προσάρμοσαν τη θέση τους αναλόγως. Σε αυτό το πλαίσιο, διασφαλίζουμε ότι τα κράτη μέλη εφαρμόζουν επίσης τη νομοθεσία, η οποία είναι πολύ αυστηρή, ώστε κανένα μη εγκεκριμένο προϊόν να μην φτάνει στους καταναλωτές. Μετά από ορισμένες συζητήσεις, το "Β διόρθωσε τη θέση του.
<SPEAKER ID="344" NAME="Πρόεδρος">
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19.50 και επαναλαμβάνεται στις 21.00)

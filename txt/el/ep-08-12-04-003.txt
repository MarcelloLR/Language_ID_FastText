<CHAPTER ID="003">
Κατάσταση των διαπραγματεύσεων σχετικά με το πακέτο «Κλίμα» και την ενέργεια (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για την κατάσταση των διαπραγματεύσεων σχετικά με το πακέτο "κλίμα" και την ενέργεια.
<SPEAKER ID="008" NAME="Andris Piebalgs">
Μέλος της Επιτροπής. - Κύριε Πρόεδρε, η σημερινή συζήτηση είναι ιδιαίτερα σημαντική διότι κοντεύουμε να συνάψουμε συμφωνία σχετικά με τη δέσμη μέτρων για το κλίμα και την ενέργεια. Θέλω να ευχαριστήσω το Κοινοβούλιο και ιδιαίτερα τον κ. Turmes, την κ. Niebler, τους σκιώδεις εισηγητές και τους εισηγητές για τις γνωμοδοτήσεις, για το άρτιο έργο που επιτέλεσαν. Μας εντυπωσίασε η σοβαρότητα και η εποικοδομητική προσέγγιση όλων των συμμετεχόντων που συνέβαλαν ουσιαστικά, ώστε να έχουμε τη δυνατότητα να φτάσουμε κοντά στο επίπεδο επίτευξης μιας συμφωνίας.
<P>
" τελευταία τριμερής συζήτηση σχετικά με την οδηγία ολοκληρώθηκε στις 1.30 σήμερα το πρωί. Σημειώθηκε σημαντική πρόοδος και φαίνεται ότι ελάχιστα θέματα παραμένουν άλυτα. Αυτό σημαίνει ότι έχουμε προσεγγίσει αρκετά το στόχο της έγκρισης της νομοθεσίας-πλαισίου σχετικά με τις ανανεώσιμες πηγές ενέργειας που πραγματικά θα κάνει τη διαφορά για τον τομέα της ασφάλειας ενεργειακού εφοδιασμού, για τον ανταγωνισμό της Ευρώπης καθώς επίσης και για τη βιωσιμότητα.
<P>
Οι προοπτικές είναι εξαιρετικά αισιόδοξες ότι, εντός των επόμενων ημερών, θα είμαστε σε θέση να επιβεβαιώσουμε τη συμφωνία μας για τον ορισμό ποσοστού ύψους 20% των ανανεώσιμων πηγών ενέργειας στην Κοινότητα το 2020. Θα είμαστε σε θέση να επιβεβαιώσουμε με ποιον τρόπο θα κατανεμηθεί αυτός ο στόχος σε νομικά δεσμευτικούς στόχους για τα κράτη μέλη που θα παράσχουν τη σταθερότητα για τις επενδύσεις. Θα είμαστε σε θέση να συμφωνήσουμε για τους μηχανισμούς ευελιξίας και συνεργασίας, προκειμένου να δώσουμε τη δυνατότητα στα κράτη μέλη να επιτύχουν τους στόχους τους, μέσω της συνεργασίας με αποδοτικούς τρόπους. Θα είμαστε σε θέση να συμφωνήσουμε σχετικά με το στόχο του 10% για τη χρήση των ανανεώσιμων πηγών ενέργειας και σχετικά με τις επιχορηγήσεις προς τους στόχους για τα βιοκαύσιμα δεύτερης γενιάς και για τις ανανεώσιμες πηγές ενέργειας που χρησιμοποιούνται από τα ηλεκτροκίνητα οχήματα. Θα είμαστε σε θέση να συμφωνήσουμε σχετικά με ένα παγκοσμίως πρωτοποριακό σύνολο κριτηρίων βιωσιμότητας για τα βιοκαύσιμα που χρησιμοποιούνται για την επίτευξη αυτού του στόχου. Θα είμαστε σε θέση να συμφωνήσουμε για μια πλήρη σειρά μέτρων, προκειμένου να διασπάσουμε τα διοικητικά εμπόδια για την εισχώρηση των ανανεώσιμων πηγών ενέργειας και να διασφαλίσουμε την πρόσβασή τους στα δίκτυα ηλεκτρικής ενέργειας και στα ενεργειακά δίκτυα. Πριν από δύο ή τρία έτη, δεν μπορούσαμε να φανταστούμε ότι θα επιτυγχάναμε έναν τέτοιο στόχο. Ελήφθησαν πραγματικά σημαντικά μέτρα προς την επίτευξη των στόχων μιας Ευρωπαϊκής ενεργειακής πολιτικής.
<P>
Ανέφερα τους μηχανισμούς συνεργασίας. Φαίνεται ότι το βασικό θέμα που δεν έχει επιλυθεί κατά τις διαπραγματεύσεις είναι εάν πρέπει να υπάρχει κάποιο είδος αναθεώρησης αυτών των μηχανισμών το 2014. " Επιτροπή μπορεί να κατανοήσει πλήρως τις ανησυχίες του Κοινοβουλίου σχετικά με μια τέτοια αναθεώρηση, λαμβάνοντας υπόψη το γεγονός ότι ένας από τους βασικούς σκοπούς της οδηγίας είναι να δημιουργήσει ένα σαφές και σταθερό νομικό πλαίσιο για επένδυση. Ταυτόχρονα, γνωρίζουμε ότι ο μηχανισμός ευελιξίας που προβλέπεται στην οδηγία περιέχει ορισμένα στοιχεία που δεν έχουν τεθεί υπό δοκιμή. Δεν μπορούμε να πούμε με βεβαιότητα ότι κάθε μέρος του σχεδιασμού τους είναι απόλυτα τέλειο. Γι' αυτόν το λόγο, δεν είμαστε αντίθετοι σε μια τέτοια αναθεώρηση της λειτουργίας αυτών των μηχανισμών, αλλά δεν θέλουμε να αμφισβητήσουμε το στόχο. Ωστόσο, εάν έχει συμφωνηθεί ότι πρέπει να υλοποιηθεί μια τέτοια αναθεώρηση, θέλω να τονίσω την ανάγκη να διασφαλίσουμε ότι δεν πρέπει με κανέναν τρόπο να αμφισβητήσει τους στόχους στην οδηγία ή το επίπεδο των φιλοδοξιών της.
<P>
Είμαι σίγουρος ότι τα θεσμικά όργανα θα μπορέσουν να βρουν μια κατάλληλη λύση σε αυτό το πρόβλημα που εξακολουθεί να υφίσταται. Εξετάζοντας συνολικά τη διαδικασία, είμαι υπερήφανος - και πιστεύω ότι κι εσείς πρέπει να είστε υπερήφανοι - που το Συμβούλιο και η Προεδρία συνεργάζονται και έχουν επιτύχει πολλά. " οδηγία θα δώσει τη δυνατότητα σε όλη την Ένωση να τηρήσει τα πρότυπα που έχουν διατηρήσει μέχρι τώρα ελάχιστα κράτη μέλη. Αυτή είναι μια σημαντική πρόοδος. Είναι ένα σημαντικό βήμα προς τη διατήρηση του πρωτοποριακού ρόλου της ΕΕ στο κρίσιμο έργο της αντιμετώπισης των κλιματικών αλλαγών και της υποδειγματικής καθοδήγησης στην Κοπεγχάγη το επόμενο έτος.
<P>
Σε ό,τι αφορά το πακέτο της ενεργειακής ασφάλειας που εγκρίθηκε πρόσφατα, αυτή η οδηγία αποτελεί επίσης ένα σημαντικό βήμα προόδου στις προσπάθειές μας να βελτιώσουμε την ασφάλεια του ενεργειακού μας εφοδιασμού. " ανάπτυξη της οδηγίας για τις ανανεώσιμες πηγές ενέργειας ήταν μια ενδιαφέρουσα εργασιακή διαδικασία μεταξύ των θεσμικών οργάνων, κατά την οποία το Κοινοβούλιο διαδραμάτισε σημαντικό ρόλο. Φτάνουμε στο τέλος και είναι σαφές από τη συναίνεση που επιτεύχθηκε ότι το αποτέλεσμα θα είναι άρτιο. Ανυπομονώ για την ολοκλήρωση αυτής της διαδικασίας τις επόμενες ημέρες.
<SPEAKER ID="009" NAME="Σταύρος Δήμας">
Μέλος της Επιτροπής. - (EL) Σας ευχαριστώ όλους για την ευκαιρία που μου δίνετε να σας μιλήσω σήμερα για αυτό το πολύ σημαντικό θέμα. " δέσμη μέτρων για το κλίμα και την ενέργεια που προτείνει η Επιτροπή αποτελεί μια από τις πιο σημαντικές πρωτοβουλίες της Ευρωπαϊκής Ένωσης τα τελευταία χρόνια. Με τα μέτρα αυτά η Ευρωπαϊκή Ένωση όχι μόνο θα επιτύχει τους περιβαλλοντικούς της στόχους αλλά συγχρόνως θα μπορέσει να έχει καθοριστική συμβολή στην επίτευξη της νέας διεθνούς συμφωνίας για τις κλιματικές αλλαγές. " υιοθέτηση της δέσμης μέτρων για το κλίμα και την ενέργεια είναι απαραίτητη προκειμένου να διατηρήσει η Ευρωπαϊκή Ένωση τη διεθνή της αξιοπιστία.
<P>
" σημερινή συζήτηση συμπίπτει χρονικά με τη Διεθνή Διάσκεψη για το κλίμα που πραγματοποιείται στο Πόζναν της Πολωνίας. Είναι λοιπόν αναπόφευκτο ότι το ακροατήριό μας σήμερα περιλαμβάνει όχι μόνο την Ευρωπαϊκή Ένωση αλλά και τους διαπραγματευτές στο Πόζναν και γενικότερα τη διεθνή κοινότητα. " δέσμη μέτρων θα διευκολύνει τη μετάβαση της Ευρωπαϊκής Ένωσης σε μια οικονομία χαμηλών εκπομπών διοξειδίου του άνθρακα. Επίσης θα προσφέρει στην ευρωπαϊκή βιομηχανία την ευκαιρία να αποκτήσει πρωτοπορία διεθνώς στις καθαρές τεχνολογίες και κατά συνέπεια ανταγωνιστικά πλεονεκτήματα.
<P>
" σημερινή οικονομική κρίση δεν είναι λόγος για αδράνεια·αντίθετα αποτελεί επιπλέον ισχυρό κίνητρο για τη λήψη μέτρων για τις κλιματικές αλλαγές. Ακριβώς σε περιόδους οικονομικής ύφεσης όπως η σημερινή επιβάλλεται η προσπάθεια να καταστήσουμε οικονομικά πιο αποδοτική και αποτελεσματική την κατανάλωση και παραγωγή των φυσικών πόρων και προϊόντων. Επιπλέον, με την εξοικονόμηση ενέργειας και τη βελτίωση της ενεργειακής μας απόδοσης ενισχύεται η ενεργειακή ασφάλεια της Ευρωπαϊκής Ένωσης μέσω της μείωσης των εισαγωγών πετρελαίου και φυσικού αερίου. " πορεία προς μια οικονομία χαμηλών εκπομπών του διοξειδίου του άνθρακα θα ενθαρρύνει την καινοτομία, θα παρουσιάσει νέες επενδυτικές ευκαιρίες και θα δημιουργήσει νέες πράσινες θέσεις εργασίας. Για αυτόν ακριβώς το λόγο η δέσμη μέτρων της Ευρωπαϊκής Ένωσης για τις κλιματικές αλλαγές και την ενέργεια αποτελεί μέρος της λύσης στη σημερινή κρίση. Δημιουργεί τη βάση για ένα νέο, πράσινο new deal, που θα ενισχύσει την ανταγωνιστικότητα της ευρωπαϊκής βιομηχανίας σε διεθνές επίπεδο.
<P>
Θα ήθελα να ευχαριστήσω το Ευρωπαϊκό Κοινοβούλιο, την Προεδρία και το Συμβούλιο για την εξαιρετική συνεργασία τους με την Επιτροπή τόσο στη δέσμη μέτρων για τις κλιματικές αλλαγές και την ενέργεια όσο και στις συναφείς προτάσεις για τα αυτοκίνητα και το διοξείδιο του άνθρακα καθώς και την οδηγία για την ποιότητα των καυσίμων. Έχει γίνει σημαντική πρόοδος στα διάφορα θέματα που μας απασχολούν και αισιοδοξώ ότι θα υπάρξει συμφωνία σε πρώτη ανάγνωση. " τελική συμφωνία πρέπει να διατηρήσει τη συνολική αρχιτεκτονική της πρότασης της Επιτροπής και τους περιβαλλοντικούς μας στόχους καθώς και να εξασφαλίσει έναν δίκαιο επιμερισμό των προσπαθειών των κρατών μελών.
<P>
Θα ήθελα να αναφερθώ σύντομα στην αναθεώρηση του συστήματος εμπορίας δικαιωμάτων εκπομπών. Προκειμένου να επιτύχουμε τους περιβαλλοντικούς μας στόχους, το ανώτατο όριο εκπομπών του συστήματος εμπορίας πρέπει να εξασφαλίζει μείωση των εκπομπών κατά 21% το 2020 σε σύγκριση με τα επίπεδα του 2005. Αυτό είναι ένα καίριο σημείο της πρότασης της Επιτροπής.
<P>
Θα ήθελα να πω και δυο λόγια για το θέμα του κινδύνου διαρροής διοξειδίου του άνθρακα. " διεθνής συμφωνία για τις κλιματικές αλλαγές αποτελεί τον πιο αποτελεσματικό τρόπο αντιμετώπισης του κινδύνου αυτού. Οποιεσδήποτε λύσεις που θα συμφωνηθούν τώρα στο πλαίσιο της δέσμης μέτρων πρέπει αφενός να είναι υποβοηθητικές της διεθνούς συμφωνίας αφετέρου να είναι λειτουργικές. Στο ζήτημα αυτό συνεχίζονται με εντατικό ρυθμό οι συζητήσεις ανάμεσα στο Συμβούλιο Υπουργών, το Ευρωπαϊκό Κοινοβούλιο και την Επιτροπή. Αισιοδοξώ ότι θα βρεθεί ικανοποιητική λύση που θα σέβεται απολύτως τους περιβαλλοντικούς στόχους της πρότασης της Επιτροπής.
<P>
Σχετικά με το σύστημα επιμερισμού των προσπαθειών μεταξύ των κρατών μελών εκτός του συστήματος εμπορίας, το Συμβούλιο και το Ευρωπαϊκό Κοινοβούλιο έχουν πραγματοποιήσει σημαντική πρόοδο σε σημαντικό αριθμό θεμάτων. Ένα από τα κύρια ζητήματα στις συζητήσεις μας ήταν να βρεθεί η κατάλληλη ισορροπία ανάμεσα στην ευέλικτη και την αποτελεσματική εφαρμογή των στόχων μας. " Επιτροπή έθεσε το ετήσιο όριο για τον μηχανισμό καθαρής ανάπτυξης στο 3%, γιατί έτσι επιτυγχάνεται η ισορροπία μεταξύ ευελιξίας και μείωσης των εκπομπών εντός της Ευρωπαϊκής Ένωσης. Το όριο αυτό, σε συνδυασμό με τη δυνατότητα μεταβίβασης δικαιωμάτων εκπομπής μεταξύ των κρατών μελών, θα δώσουν στις χώρες τη δυνατότητα να πετύχουν τους στόχους τους. " Επιτροπή πιστεύει ότι η ευελιξία στην πραγματοποίηση των στόχων των κρατών μελών πρέπει να συμβαδίζει με ένα διαφανές και αποτελεσματικό σύστημα συμμόρφωσης. " αρχή αυτή έχει ήδη εφαρμοστεί με επιτυχία στο σύστημα εμπορίας δικαιωμάτων εκπομπών της Ευρωπαϊκής Ένωσης.
<P>
Τέλος, έχει γίνει σημαντική πρόοδος και στην πρόταση της Επιτροπής για τη διαμόρφωση νομικού πλαισίου για τη δέσμευση και αποθήκευση άνθρακα. Όσον αφορά στο ζήτημα της χρηματοδότησης του CCS, για το οποίο το Κοινοβούλιο έχει δείξει ιδιαίτερο ενδιαφέρον, συζητείται ήδη η χρήση του αποθεματικού για τις νεοεισερχόμενες επιχειρήσεις στο σύστημα εμπορίας δικαιωμάτων εκπομπών. Αυτό αποτελεί θετική εξέλιξη στην κατεύθυνση προς την εξεύρεση λύσης. Σας ευχαριστώ πολύ και περιμένω με ενδιαφέρον τις απόψεις σας.
<SPEAKER ID="010" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, όπως βλέπετε, ο κ. Solana απουσιάζει. Ωστόσο, το κύριο θέμα της σημερινής συζήτησης είναι ότι θέλουμε μια ενοποιημένη έκθεση σχετικά με την τριμερή συζήτηση. " Επιτροπή, ως μέρος της τριμερούς συζήτησης, η οποία αναφέρθηκε εκτενώς στο θέμα, έχει ήδη ολοκληρώσει το έργο της, τουλάχιστον κατά ένα μεγάλο μέρος προς το παρόν. Διεξάγονται συζητήσεις για σημαντικά θέματα μεταξύ του Συμβουλίου και του Κοινοβουλίου. Σήμερα το πρωί πολλοί συνάδελφοι που δεν παίρνουν μέρος σε αυτές τις συζητήσεις ως εισηγητές ή με οποιονδήποτε άλλο ρόλο θα έχουν την ευκαιρία, εδώ στην ολομέλεια, να μάθουν για την περιγραφή της κατάστασης και να ανταλλάξουν απόψεις σχετικά με αυτή - γι' αυτόν επίσης το λόγο η Διάσκεψη των Προέδρων ήθελε τη διεξαγωγή αυτής της συζήτησης.
<P>
Έμαθα ότι μόλις προσγειώθηκε η πτήση από το Παρίσι. Ο κ. Borloo είναι καθ' οδόν. Έχω ήδη την άποψη ότι πρέπει να αναβάλλουμε τη συζήτηση μέχρι να φτάσει ο κ. Borloo και στη συνέχεια να ακούσουμε το Συμβούλιο και μετά να συνεχίσουμε τις συζητήσεις μας, διότι δεν θέλω αυτή η συζήτηση να αναχθεί σε εκδήλωση σόου. Θέλω να μάθω την περιγραφή της κατάστασης από το Συμβούλιο σήμερα το πρωί. Το Συμβούλιο θέλει το Κοινοβούλιο να διαπραγματευτεί μια ολόκληρη δέσμη μέτρων μέχρι το τέλος του Δεκεμβρίου σε μια έκτακτη διαδικασία. Συμφωνώ με αυτό, αλλά σε αυτή την περίπτωση ο κ. Borloo πρέπει να βρίσκεται εδώ έγκαιρα για να καταθέσει την άποψή του στο Κοινοβούλιο. Στη συνέχεια, μπορούμε να συζητήσουμε γι' αυτή.
<SPEAKER ID="011" NAME="Πρόεδρος">
Σας ευχαριστώ πολύ, κύριε Schulz. " σειρά των εργασιών αναφέρει ότι ο κ. Borloo καθώς επίσης ο κ. Δήμας και ο κ. Piebalgs θα λάβουν το λόγο ξανά μετά τις ομιλίες των προέδρων των πολιτικών ομάδων. Θα λάβουν το λόγο ξανά στο τέλος της συζήτησης.
<P>
Επιτρέψτε μου να σας αναφέρω κάτι άλλο, κύριε Schulz: το Ευρωπαϊκό Κοινοβούλιο δεν προσαρμόζει την ημερήσια διάταξη των συνόδων ολομέλειας έτσι ώστε να συμφωνεί με το πρόγραμμα των συμμετεχόντων σε αυτές. Οι ευρωβουλευτές που παρίστανται στις συνόδους ολομέλειας πρέπει να προσαρμόζουν τα δικά τους προγράμματα έτσι ώστε να συμφωνούν με τις ημερήσιες διατάξεις του Κοινοβουλίου. Ο επόμενος ομιλητής, εξ ονόματος της Ομάδας του Ευρωπαϊκού Λαϊκού Κόμματος ...
<P>
(Διαμαρτυρίες)
<P>
Το θέμα έχει διευθετηθεί, κύριε Schulz.
<P>
(Διαμαρτυρίες)
<SPEAKER ID="012" NAME="Hartmut Nassauer">
εξ ονόματος της Ομάδας PPE-DE. - (DE) Κύριε Πρόεδρε, θέλω να αναφέρω ένα θέμα επί της διαδικασίας και κατά συνέπεια ζητώ να μου επιτρέψετε να λάβω το λόγο.
<P>
Ζητώ να αναβληθεί η συνεδρίαση μέχρι να φτάσει ο κ. Borloo, όχι για να αλλάξουμε την ημερήσια διάταξη, αλλά για να αναβάλλουμε τη συνεδρίαση για μικρό χρονικό διάστημα, μέχρι να έλθει ο κ. Borloo . Αυτό είναι το αίτημά μου.
<SPEAKER ID="013" NAME="Πρόεδρος">
Κυρίες και κύριοι, μόλις σας ανέφερα ότι το Κοινοβούλιο δεν προσαρμόζει την ημερήσια διάταξη έτσι ώστε να συμβαδίζει με τα προγράμματα των συμμετεχόντων. " αξιοπρέπεια αυτού του Σώματος δεν θα το επιτρέψει και ο αμοιβαίος σεβασμός μεταξύ των θεσμικών οργάνων δηλώνει το αντίθετο.
<P>
Ως εκ τούτου, άκουσα τα θέματα επί της διαδικασίας που θίξατε και έλαβα την απόφαση που μόλις σας εξήγησα. Ο κ. Borloo θα μιλήσει μετά τις πολιτικές ομάδες και ο κ. Borloo θα μιλήσει ξανά στο τέλος της συζήτησης.
<SPEAKER ID="014" NAME="Graham Watson">
εξ ονόματος της ομάδας ALDE. - Κύριε Πρόεδρε, δεν μπορείτε απλώς να κάνετε παρατηρήσεις γι' αυτά τα διαδικαστικά θέματα. Είναι η ξεκάθαρη βούληση των παρευρισκομένων σε αυτή την αίθουσα συνεδριάσεων να έλθει εδώ ο κ. Borloo και να ακούσουμε τι έχει να δηλώσει πριν τη συζήτηση, συνεπώς, ας περιμένουμε.
<P>
(Χειροκροτήματα)
<SPEAKER ID="015" NAME="Πρόεδρος">
Κυρίες και κύριοι, θυμηθείτε ότι η σύνοδος ολομέλειας είναι κυρίαρχη. Ενόψει αυτού του γεγονότος, θα θέσω το θέμα σε ψηφοφορία. Θα ψηφίσουμε εάν θα αναβάλλουμε τη σύνοδο ολομέλειας του Κοινοβουλίου μέχρι να φτάσει ο κ. Borloo.
<P>
(Το Κοινοβούλιο αποδέχεται την πρόταση)
<P>
(" συνεδρίαση διακόπτεται στις 8.50 π.μ.. και επαναλαμβάνεται στις 9.05 π.μ..)
<SPEAKER ID="016" NAME="Jean-Louis Borloo" LANGUAGE="FR">
Κύριε Πρόεδρε, κυρίες και κύριοι, κατ' αρχάς θέλω να σας ζητήσω συγγνώμη που ελπίζω ότι θα γίνει δεκτή, διότι δεν προέβλεψα σωστά την κίνηση στις Βρυξέλες.
<P>
Θέλω να σας ευχαριστήσω, κύριε Piebalgs και κύριε Δήμα, διότι μας επιτρέψατε να διεξάγουμε αυτή τη συζήτηση και για το εντατικό έργο συνεργασίας σας σχετικά με τη δέσμη μέτρων για την ενέργεια και τις κλιματικές αλλαγές, το οποίο ξεκινήσατε μετά τη διάσκεψη στο Μπαλί, υπό την Σλοβενική Προεδρία και στη συνέχεια στην άτυπη σύνοδο του Συμβουλίου στο St Cloud, τον Αύγουστο και το οποίο συνεχίσθηκε καθ' όλη τη διάρκεια των πέντε μηνών αυτής της Προεδρίας. " κοινή δέσμευσή μας είναι να εξασφαλίσουμε την ύπαρξη συμφωνίας κατά την πρώτη ανάγνωση που βασίζεται σε ένα χρονικό πλαίσιο το οποίο συμφωνεί με τις διεθνείς υποχρεώσεις και τις εκλογές του Ευρωπαϊκού Κοινοβουλίου.
<P>
Βασικά, κατά τη διάρκεια αυτής της συζήτησης, θέλω να μάθω τι έχετε να δηλώσετε πριν συμμετάσχω ξανά στο Ευρωπαϊκό Συμβούλιο Περιβάλλοντος, το οποίο πραγματοποιείται συγχρόνως, όλη την ημέρα. Θα αναφέρω τις συζητήσεις μας και τα σχόλιά σας στους συναδέλφους μου. Το έργο μας δεν μπορεί να συντονιστεί καλύτερα και σας είμαι ευγνώμων γι' αυτή την πρόσκληση, η οποία δείχνει την κοινή μας επιθυμία να καταλήξουμε σε μια συνολική συμφωνία σχετικά με τη δέσμη μέτρων για την ενέργεια και τις κλιματικές αλλαγές.
<P>
Πράγματι, μπαίνουμε στην τελική ευθεία με τη διάσκεψη του Πόζναν, η οποία πραγματοποιείται αυτή ακριβώς τη στιγμή. Αυτή η Διάσκεψη πρέπει να ανοίξει το δρόμο για την Κοπεγχάγη τον Δεκέμβριο του 2009, σε μια περίοδο κατά την οποία ο κόσμος ακόμη δεν ξέρει ποιο δρόμο να ακολουθήσει και τα κράτη μέλη διατείνονται ότι είναι πρόθυμα να δεσμευτούν, μολονότι όχι τα ίδια, για να επιταχυνθεί η μετατροπή, υπό την προϋπόθεση ότι αυτή χρηματοδοτείται ή ότι λαμβάνουν ενίσχυση και να αναθεωρήσουν τις μεθόδους παραγωγής και κατανάλωσής τους, υπό τον όρο ότι δεν τίθεται σε κίνδυνο η ανταγωνιστικότητα. Τα μάτια του κόσμου είναι στραμμένα στην Ευρώπη αυτόν το μήνα, τον Δεκέμβριο του 2008, αφού τα γεγονότα των επόμενων ημερών στην Ευρώπη θα αποτελέσουν ένα είδος δοκιμής, μια πρόγευση τι θα συμβεί κατά τη διάρκεια των σημαντικών συνομιλιών σε παγκόσμιο επίπεδο. Σε κάθε περίπτωση, το ελπίζω.
<P>
" δέσμη μέτρων για την ενέργεια και τις κλιματικές αλλαγές είναι ένα πακέτο "τρόπου υλοποίησης", ένα πακέτο σχετικά με μια τεράστια, αλλά ελεγχόμενη, ενεργειακή, οικονομική και τεχνολογική αλλαγή, με τον κοινό τρόπο λειτουργίας, το φάσμα των μηχανισμών και τη μέθοδο αλληλεγγύης, όλα σε μια Ένωση 27 χωρών που προβαίνουν σε δεσμεύσεις με δημοκρατικό τρόπο.
<P>
Πιθανότατα αυτή είναι η πρώτη φορά στη σύγχρονη ιστορία που διαφορετικές οικονομίες προσπάθησαν να αλλάξουν το παράδειγμά τους ταυτόχρονα και από κοινού. " οικονομική ανάπτυξη δεν ήταν ποτέ τόσο αλληλένδετη με αυτές τις ενεργειακές συνθήκες. Κυρίες και κύριοι, αυτό είναι το έργο το οποίο μας ανέθεσε η ιστορία σήμερα. Ως προς τη δέσμη μέτρων για την ενέργεια και τις κλιματικές αλλαγές, αυτή είναι η πρώτη οικονομία παγκοσμίως - 450 εκατομμύρια καταναλωτές και ποσοστό ύψους 15% εκπομπών αερίων του θερμοκηπίου - που επιχειρεί να αποδείξει ότι η βιώσιμη ανάπτυξη είναι δυνατή σε μια κλίμακα 27 κρατών, παρά τα τόσο διαφορετικά βιομηχανικά, κλιματικά, γεωγραφικά και οικονομικά περιβάλλοντα.
<P>
Σε ό,τι αφορά τις άλλες ηπείρους, αυτό δείχνει επίσης ότι ένας από τους βασικούς εταίρους τους έχει ήδη δεσμευτεί σχετικά με αυτό το θέμα. Αυτή είναι η απόδειξη ότι αυτό είναι εφικτό. Γνωρίζετε τους τρεις στόχους: τους περίφημους στόχους τρεις φορές επί είκοσι. Έτσι ονομάζονται παραδοσιακά, παρόλο που, για έναν από τους στόχους του 20%, ο εν λόγω αριθμός στην πραγματικότητα είναι 20 ή 30%. Κατά συνέπεια, οι στόχοι που έχουν σχέση με το τρεις φορές επί είκοσι είναι οι εξής: μια μείωση της τάξης του 20% στις εκπομπές αερίων του θερμοκηπίου σε σύγκριση με τις αντίστοιχες του 1990, ποσοστό ύψους 20% από ανανεώσιμες πηγές ενέργειας και βελτίωση της τάξης του 20% στον τομέα της ενεργειακής απόδοσης. " Επιτροπή μετέφερε αυτούς τους στόχους σε πέντε σημαντικές προτάσεις κανονισμού: Την οδηγία ETS ή το σχέδιο για το σύστημα εμπορίας δικαιωμάτων εκπομπής CO2 για τους παροχείς της βιομηχανίας και της ενέργειας που έχει ως στόχο μια μείωση της τάξης του 21% στις βιομηχανικές εκπομπές μέχρι το 2020. Την οδηγία για τον επιμερισμό της προσπάθειας, η οποία έχει ως στόχο να μειώσει τις εκπομπές των αερίων του θερμοκηπίου κατά 10% σε τομείς που δεν υπάγονται στο σύστημα εμπορίας δικαιωμάτων εκπομπών, όπως οι κατασκευές, οι μεταφορές και η γεωργία μέχρι το 2020. Την οδηγία για τις ανανεώσιμες πηγές ενέργειας, στόχος της οποίας είναι να αυξήσει το ποσοστό αυτών των ενεργειακών πόρων λίγο παραπάνω από 8% το 2006 μέχρι 20%, με μια μείωση της τάξης του 10% στον τομέα των μεταφορών. Την οδηγία για τη δέσμευση και την αποθήκευση του διοξειδίου του άνθρακα, η οποία έχει ως στόχο να θέσει τις προϋποθέσεις για την αποθήκευση άνθρακα. Τέλος, η νομοθεσία για τις εκπομπές CO2 από μηχανοκίνητα οχήματα, η οποία επιδιώκει να μειώσει τις εκπομπές CO2 από 160 σε 120 γραμμάρια, μεταξύ του 2006 και του 2008.
<P>
Πριν εξετάσουμε εκτενέστερα τις διαπραγματεύσεις οι οποίες είναι ρευστές από τη φύση τους, θέλω να κάνω κάποιες γενικές παρατηρήσεις.
<P>
Πρώτον, αυτή η δέσμη μέτρων, η οποία είναι πολύπλοκη, αποτελεί ένα συνεκτικό, ανεξάρτητο και σωστό σύνολο, όπου όλοι μπορούν να βρουν τη θέση τους και να συμβάλλουν σύμφωνα με τα βιομηχανικά, ενεργειακά ή τα γεωγραφικά χαρακτηριστικά τους. Επιτρέψτε μου να ευχαριστήσω την Επιτροπή και τις προηγούμενες προεδρίες γι' αυτές τις εξαιρετικά συλλογικές προσπάθειες. Ο στόχος μας είναι σαφής: μια δέσμη μέτρων αυτού του μεγέθους κανονικά θα χρειαζόταν αρκετά έτη.
<P>
Χάρη στο παγκόσμιο ημερολόγιο -το χρονοδιάγραμμα των εκλογών του Ευρωπαϊκού Κοινοβουλίου και τις συναντήσεις στο Πόζναν και στην Κοπεγχάγη- όλοι οι φορείς ήθελαν να προσπαθήσουν να καταλήξουν σε συμφωνία μέχρι το τέλος του έτους. Αυτό είναι σαφώς ένα ιδιαίτερα δύσκολο εγχείρημα, αλλά δεν μπορούμε να το αποφύγουμε. Αυτός ο στόχος, ο οποίος θεσπίσθηκε στο Ευρωπαϊκό Συμβούλιο υπό τη Γερμανική Προεδρία, επανήλθε τον Οκτώβριο, υπό την Προεδρία του κ.Sarkozy, παρόλο που ορισμένα κράτη, ενόψει της κρίσης, εξέφρασαν τις ανησυχίες τους και ήθελαν να αναβάλλουν τη λήψη κάθε απόφασης. Αναμφίβολα επικρατούσε ένταση και ο κ. Sarkozy έπρεπε να αναλάβει μια ιδιαίτερα μεγάλη δέσμευση έτσι ώστε να μπορούμε να συνεχίσουμε να προοδεύουμε σε αυτόν τον τομέα.
<P>
Συνεπώς, η συμφωνία που συνάφθηκε τον Οκτώβριο επιβεβαίωνε αυτό που πετύχαμε υπό τη Γερμανική Προεδρία. Κατ' αρχάς, θέλατε να ψηφίσετε σήμερα ή χτες. Αυτή η αντίδραση, αυτή η επιθυμία, έδωσε σημαντική ώθηση, σημαντική ενίσχυση σε μια εποχή όπου οι ανησυχίες επικεντρώνονταν σε αυτό το κλίμα κι αυτό είχε ένα ιδιαίτερα θετικό αποτέλεσμα. Εσείς -οι πρόεδροι των ομάδων, οι εισηγητές και οι πρόεδροι των επιτροπών- θέλατε να συναντήσετε εμάς και τον κ. Jouyet και όλοι συζητήσαμε ποιες ήταν οι καλύτερες δυνατές συνθήκες για να προσπαθήσουμε να καταλήξουμε σε συμφωνία μέχρι το τέλος του έτους. Θεωρώ ότι όλοι μας και θέλω να σας ευχαριστήσω γι' αυτό, προτείναμε να διεξαχθεί αυτή η - εκ βαθέων - συζήτηση σήμερα και να αναβληθούν μέχρι σήμερα το απόγευμα τα συμπεράσματα αυτών των συζητήσεων στο Συμβούλιο, το Συμβούλιο της 11ης -12ης Δεκεμβρίου, να διεξαχθεί ένας τριμερής διάλογος κατά τη διάρκεια του επόμενου σαββατοκύριακου και στη συνέχεια μια συζήτηση, ελπίζω με τη διεξαγωγή μιας ψηφοφορίας στις 17 Δεκεμβρίου.
<P>
Πρέπει να σας δηλώσω, κυρίες και κύριοι, ότι αυτό ίσως γραφτεί στην ιστορία ως κρίσιμο σημείο στην πορεία για την επίτευξη της συμφωνίας, η οποία παραμένει ο κοινός μας στόχος. Οι συνομιλίες μας μπήκαν σε μια κρίσιμη φάση. Δεν υπάρχει πολιτική θέση ή συζήτηση σε πολιτικό επίπεδο από τα κράτη μέλη σε ό,τι αφορά αυτό το θέμα. Δεν βρισκόμαστε σε μια διαπραγμάτευση όπου, όπως συμβαίνει μερικές φορές, τηρείται μια στάση ή θέση προκειμένου να αποκομισθεί κάποιο συγκεκριμένο όφελος. Βρισκόμαστε μπροστά σε κάποιο θετικό παράδοξο. Γνωρίζουμε ότι πρέπει να λάβουμε μέτρα διότι αυτό είναι ένα θέμα ζωτικής σημασίας, αλλά ότι πρέπει να το κάνουμε με τέτοιο τρόπο ώστε κάθε οδηγία να είναι αποδεκτή από κοινωνική, χρηματοοικονομική και οικονομική άποψη στην Ένωση ως σύνολο και σε κάθε κράτος μέλος ξεχωριστά.
<P>
Σήμερα, οι διαπραγματεύσεις έχουν φτάσει σε κρίσιμο στάδιο. Οι τριμερείς συζητήσεις πηγαίνουν τόσο καλά όσο ελπίζουμε ότι θα πάνε. Πράγματι, η υψηλή ποιότητα των τριμερών συζητήσεων και η εμπιστοσύνη μεταξύ των μερών παρείχε τη δυνατότητα να μεταβληθεί κάπως το χρονοδιάγραμμα. Δεν έχουμε πολύ χρόνο στη διάθεσή μας για να καταλήξουμε σε κάποιο συμπέρασμα: στην πραγματικότητα, λιγότερο από δύο εβδομάδες. Οι τριμερείς συζητήσεις, ορισμένες από τις οποίες διεξάγονταν ακόμη χτες αργά το βράδυ, πρέπει να μας δώσουν τη δυνατότητα να οριστικοποιήσουμε το 90% του κειμένου, το οποίο στη συνέχεια μπορεί να μεταφραστεί σε όλες τις γλώσσες της Ένωσης.
<P>
Λαμβάνοντας υπόψη το Συμβούλιο της 11ης-12ης Δεκεμβρίου, το Συμβούλιο των Υπουργών Περιβάλλοντος σήμερα και το Συμβούλιο των Υπουργών Ενέργειας τη Δευτέρα στις 8 Δεκεμβρίου θα ασχοληθεί με τα θέματα για τα οποία μια συμφωνία μεταξύ των κρατών μελών φαίνεται ακόμη εφικτή.
<P>
Σήμερα το απόγευμα η Προεδρία θα προσπαθήσει να σημειώσει περαιτέρω πρόοδο σε πολλά θέματα αναφορικά με τα τέσσερα κείμενα που περιλαμβάνουν, με την πιο στενή έννοια του όρου, αυτή τη δέσμη μέτρων.
<P>
Επίσης, θα παρουσιάσω τη συμφωνία σας σχετικά με την πρόταση για έναν κανονισμό σχετικά με τις εκπομπές CO2 για τα ελαφρά εμπορικά οχήματα και για την ποιότητα των καυσίμων.
<P>
Στη συνέχεια θα προτείνω την έγκριση των συμπερασμάτων του Συμβουλίου σχετικά με την ανακοίνωση της Επιτροπής για την αποψίλωση των δασών. " καταπολέμηση της αποψίλωσης και της υποβάθμισης των δασών, καθώς και η βιώσιμη διατήρηση και η διαχείριση των δασών αποτελούν βασικά στοιχεία μιας μελλοντικής διεθνούς συμφωνίας για τις κλιματικές αλλαγές. Αυτά τα στοιχεία αποτελούν το αντικείμενο πολλών συζητήσεων με τους φίλους μας στην Αφρική.
<P>
Επιπλέον, ελπίζω ότι έχουμε καταλήξει σε κοινά συμπεράσματα σχετικά με τους γενετικά τροποποιημένους οργανισμούς.
<P>
Μια τελευταία τριμερής συζήτηση θα διεξαχθεί το σαββατοκύριακο, μεταξύ του τέλους του Συμβουλίου της 11ης Δεκεμβρίου και της 17ης Δεκεμβρίου. Βέβαια, αυτό θα προγραμματισθεί προκειμένου να μας επιτρέψει να προετοιμαστούμε για τις συζητήσεις και για την ψηφοφορία στην ολομέλεια στις 16-17 Δεκεμβρίου.
<P>
Οι προηγούμενες τριμερείς συζητήσεις, η τελευταία από τις οποίες διεξάχθηκε χτες το βράδυ, πήγαν εξαιρετικά καλά από τεχνική άποψη. Για να είμαι ειλικρινής, πριν από μερικούς μήνες ο φάκελος φαινόταν ανυπέρβλητος από τεχνική άποψη. Πρέπει να αναφέρω ότι όλες οι πλευρές και οι μόνιμοι αντιπρόσωποι, η επιτροπή των μονίμων αντιπροσώπων, ανταποκρίνονταν εξίσου στις προκλήσεις και το έργο τους ήταν καταπληκτικό. Προφανώς, θέλω επίσης να ευχαριστήσω τους εκπροσώπους του Κοινοβουλίου που πήραν μέρος στις διάφορες συναντήσεις και ιδιαίτερα στις τριμερείς συζητήσεις.
<P>
Έχει σημειωθεί αρκετή πρόοδος και τα κείμενα έχουν προχωρήσει αρκετά καλά σε ό,τι αφορά τη μεγαλύτερη πλειοψηφία των θεμάτων. Ιδιαίτερα, η συνολική αρχιτεκτονική και οι εθνικοί στόχοι οι οποίοι ανατίθενται σε κάθε κράτος μέλος τώρα έχουν εξασφαλίσει υποστήριξη σε ευρεία κλίμακα.
<P>
Ωστόσο, αρκετά δύσκολα θέματα υποβάλλονται ακόμη για συζήτηση στο πλαίσιο του Συμβουλίου και μεταξύ του Συμβουλίου και του Κοινοβουλίου. Είναι σαφές ότι πρέπει να βρούμε, στο πλαίσιο της οδηγίας για το σύστημα εμπορίας δικαιωμάτων εκπομπών αερίων - που πιθανόν είναι η πιο δύσκολη οδηγία - συστήματα για την προοδευτικότητα και για τη χρηματοοικονομική αλληλεγγύη που διασφαλίζει ότι οι χώρες, οι οικονομίες των οποίων βασίζονται περισσότερο στον άνθρακα, μπορούν να πραγματοποιήσουν τη μετάβαση σε άλλες πηγές ενέργειας.
<P>
" ενεργειακή απόδοση της βιομηχανίας διαφέρει σε όλη την Ευρώπη, με κλίμακα από το ένα μέχρι το τρία, ανάλογα με τη χώρα. Οι εκπομπές άνθρακα διαφέρουν με κλίμακα από το ένα μέχρι το τέσσερα ή ακόμη και πέντε σε ορισμένους τομείς. Αυτό σας δίνει μια ιδέα για τη δυσκολία που αντιμετωπίζουμε, αλλά πρέπει να καταλήξουμε σε συμφωνία σε ό,τι αφορά τη διατήρηση της οικονομικής και βιομηχανικής ανταγωνιστικότητας της Ευρώπης. Επιπλέον, βρισκόμαστε σε διαρκή επαφή με τις Ευρωπαϊκές βιομηχανίες.
<P>
Ναι, πρέπει να διοργανωθούν δημοπρασίες για την ηλεκτρική ενέργεια, αλλά πρέπει να βρούμε μια μέθοδο ελέγχου που δεν συνεπάγεται υπέρογκες αυξήσεις τιμών για τους τελικούς καταναλωτές, είτε είναι οικιακοί είτε βιομηχανικοί καταναλωτές. Προς το παρόν χαράσσουμε το δρόμο προς αυτή τη μετάβαση χωρίς να δημιουργούμε επίσης τον κίνδυνο του αθέμιτου ανταγωνισμού στην εσωτερική αγορά.
<P>
Αναφορικά με τους κινδύνους διαρροής άνθρακα, επεξεργαζόμαστε δύο εναλλακτικές λύσεις, οι οποίες δεν αποκλείουν η μία την άλλη: το βαθμό προόδου των δημοπρασιών και ένα μηχανισμό ενσωμάτωσης του άνθρακα όπως αυτός που σχεδίασαν οι "νωμένες Πολιτείες στο πλαίσιο του δικού τους πακέτου.
<P>
Το επιχείρημα ότι αυτό θα θέσει σε κίνδυνο την ελευθερία των εμπορικών συναλλαγών δεν είναι σχετικό κατά την άποψή μας. Σε κάθε περίπτωση, η επιλογή των μηχανισμών πρέπει απλώς να αποφασίζεται σε ένα μεταγενέστερο στάδιο. Προς το παρόν, βασικά πρέπει να εξακριβώσουμε τι είναι κατάλληλο για τομείς που είναι ιδιαίτερα ευαίσθητοι, λόγω της έκθεσής τους σε πιθανά ιδιαίτερα υψηλά πρόσθετα κόστη, σε ό,τι αφορά την ανταγωνιστικότητα και σε κινδύνους για τη διαρροή άνθρακα.
<P>
Ορισμένα άτομα, όπως οι Γερμανοί φίλοι μας, θέλουν να διατηρήσουν μόνο ένα κριτήριο και να εγκαταλείψουν την προοδευτικότητα. Πρέπει να βρούμε μια λύση που να είναι αποδεκτή σε όλους μας. Εν ολίγοις, σε αυτό το στάδιο των διαπραγματεύσεων, προέκυψαν τρεις μεγάλες ομάδες.
<P>
" πρώτη αποτελείται κυρίως από τις χώρες της Βαλτικής, οι οποίες δεσμεύονται σύμφωνα με τους όρους της Συνθήκης - τουλάχιστον μία από αυτές - να παροπλίσουν τους σταθμούς πυρηνικής ενέργειας και οι οποίες, λόγω της συγκεκριμένης γεωγραφικής θέσης τους, συγκροτούν ένα αληθινό ενεργειακό νησί. Αυτές οι χώρες τονίζουν δικαιολογημένα πολλά συγκεκριμένα τεχνικά, πρακτικά και οικονομικά θέματα.
<P>
" δεύτερη ομάδα περιλαμβάνει χώρες η βιομηχανία των οποίων είναι λιγότερο αποδοτική σε ό,τι αφορά την ενέργεια, καθώς βασίζεται έντονα στον άνθρακα. Το πιο έκδηλο παράδειγμα είναι η Πολωνία. Πρέπει να βρούμε τα συστήματα προοδευτικότητας γι' αυτές τις χώρες που σε καμία περίπτωση δεν μεταβάλλουν τους παγκόσμιους στόχους ή την τελική προθεσμία, δηλαδή το 2020, αλλά που είναι ακόμη αποδεκτές στις άλλες χώρες. Σε αυτές τις περιπτώσεις, πρέπει να δοθεί προτεραιότητα στην προοδευτικότητα του συστήματος.
<P>
Τέλος, οι χώρες της τρίτης ομάδας, παρότι δεν έχουν σημαντικές ανησυχίες ή ανησυχίες τέτοιας σημασίας στο πλαίσιο αυτής της διαδικασίας, δίνουν ιδιαίτερη προσοχή στο κόστος της απαιτούμενης αλληλεγγύης και στη χρήση των εσόδων που προκύπτουν από τις διάφορες δημοπρασίες και ιδιαίτερα στην επιλογή ή διαφορετικά στη μετά-κατανομή.
<P>
Σε διάστημα δύο ημερών - στις 6 Δεκεμβρίου- έχει προγραμματιστεί να λάβει χώρα μια σύνοδος στο Γκντανσκ μεταξύ του κ. Sarkozy και των αρχηγών κρατών ή κυβερνήσεων της Πολωνίας, της Τσεχικής Δημοκρατίας, της Ουγγαρίας, της Σλοβακίας και των χωρών της Βαλτικής, καθώς και της Ρουμανίας και της Βουλγαρίας.
<P>
Πιστεύω ότι θα κατορθώσουν να βρουν τρόπους προκειμένου να καταλήξουν σε συμφωνία για τα θέματα που ορθά θεωρούν ότι είναι σημαντικά. Στο τέλος της διαδικασίας αυτού του πρώτου σταδίου, πριν τη νέα σύνοδο του Κοινοβουλίου, αναπόφευκτα θα υπάρξουν μεγάλες δεσμεύσεις από τους αρχηγούς κρατών ή κυβερνήσεων.
<P>
Πράγματι, αυτή η δέσμη μέτρων δεν μπορεί να υλοποιηθεί χωρίς την ισχυρή, ομόφωνη δέσμευση των κρατών μελών. Αυτό σε γενικές γραμμές ήταν σαφές από την αρχή. Δεν μπορούμε να προτείνουμε μια τέτοια αλλαγή όπως αυτή στις οικονομικές και κοινωνικές βάσεις των συνθηκών διαβίωσης 450 εκατομμυρίων Ευρωπαίων πολιτών χωρίς να έχουμε μια εξαιρετικά ισχυρή πολιτική διεργασία.
<P>
Αναπόφευκτα, υπάρχει μεγάλη πρόκληση σε όλα τα εθνικά κοινοβούλια και ενδεχομένως ακόμη και για ορισμένους από εσάς εδώ, να αρνηθείτε κατηγορηματικά την πρόκληση, να σκεφτείτε: "Ποιο είναι το νόημα; Ας περιμένουμε τη διάσκεψη της Κοπεγχάγης, ας περιμένουμε να σχηματιστεί η νέα κυβέρνηση των "ΠΑ" ή ακόμη, ενόψει της χρηματοπιστωτικής, βιομηχανικής και κοινωνικής κρίσης, να σκεφτείτε "αυτή δεν είναι η κατάλληλη στιγμή". Ωστόσο, αυτό σημαίνει ότι δεν καταλαβαίνουμε ότι αυτό που δεν πράττουμε σήμερα θα μας κοστίσει ακριβά στο μέλλον σχετικά με την παραγωγικότητα και την ανταγωνιστικότητα. Εάν δεν δράσουμε σήμερα σε συνθήκες στις οποίες οι οικονομίες μας και τα δημοκρατικά καθεστώτα μας είναι ακόμη τέλεια εξοπλισμένα για να αντέξουν, θα έλθουμε αντιμέτωποι με μια αμετάκλητη, ανυπόφορη κατάσταση και κατά συνέπεια κάθε πρόοδος θα καταστεί αδύνατη. Θα έχουμε αποτύχει ενώπιον των χωρών μας για τις οποίες πρέπει να επιτύχουμε ώστε να έχουμε εμπιστοσύνη στην ανάπτυξη. Θα έχουμε αποτύχει ενώπιον των χωρών για τις οποίες πρέπει να επιτύχουμε ώστε να έχουν εμπιστοσύνη στη βιώσιμη ανάπτυξή τους. Θα έχουμε αποτύχει ενώπιον των παιδιών μας. Σε κάθε περίπτωση, πώς μπορούμε να συναντηθούμε με τους Αφρικανούς ομολόγους μας, με τους οποίους έχουμε φτάσει σε μια κοινή πλατφόρμα Ευρώπης-Αφρικής, όπως επιβεβαιώθηκε στην Αντίς Αμπέμπα πριν από λίγες ημέρες και στη συνέχεια να μεταβούμε στην Κοπεγχάγη και να συζητήσουμε για την αλλαγή του παγκόσμιου παραδείγματος, εάν η Ευρώπη, η οποία, είτε μας αρέσει είτε όχι, είναι ο σωτήρας μας σε αυτή την υπόθεση, όπως ήταν στο Μπαλί, δεν εγκρίνει αυτή τη δέσμη μέτρων; Δεν βλέπω πώς θα ήταν δυνατή μια συμφωνία στην Κοπεγχάγη χωρίς αυτή την απαραίτητη προϋπόθεση.
<P>
Εάν, αφετέρου, οι 27 χώρες μας οι οποίες, ομολογουμένως έχουν ακόμη σημαντικές διαφορές σε ό,τι αφορά τον πλούτο και a priori διαφορετικά βιομηχανικά και ενεργειακά υπόβαθρα, καθώς επίσης διαφορετικό κλίμα, κατορθώσουν να συμφωνήσουν για μια δημόσια διαδικασία που μπορεί να αξιολογηθεί, να επαληθευθεί και να χρηματοδοτηθεί, θέτοντας σε κίνηση με αυτόν τον τρόπο μια ιστορική αλλαγή των τάσεων, τότε θεωρώ ότι αυτό θα μας γεμίσει με ελπίδα για τη διάσκεψη της Κοπεγχάγης και για το μέλλον του πλανήτη μας.
<P>
Θεωρούμε ότι η διαδικασία της συναπόφασης, η οποία είναι από τη φύση της μια εξαιρετική ευκαιρία - αφού δεν πιστεύω ότι μία από τις συνιστώσες της δημοκρατίας μπορεί να σημειώσει πρόοδο από μόνη της εντός αυτού του πλαισίου - παραμένει ένας κανόνας ζωτικής σημασίας για μια τέτοια σημαντική αλλαγή.
<P>
Εάν μου επιτρέπετε να δηλώσω ότι γι' αυτό θα αξιοποιήσουμε με τον καλύτερο δυνατό τρόπο όλες τις συζητήσεις και τις απόψεις που θα ακούσουμε σήμερα το πρωί και ακόμη και νωρίς σήμερα το απόγευμα και ελπίζω ότι αυτή η διαδικασία της συναπόφασης θα μας δώσει τη δυνατότητα να λάβουμε αυτό το σημαντικό μέτρο, ένα μέτρο το οποίο μπορώ να προσθέσω, οι Ευρωπαίοι πολίτες ανυπομονούν να δουν. Είναι ένα υπεύθυνο μέτρο και ένα μέτρο για την ελπίδα.
<P>
(Χειροκροτήματα)
<SPEAKER ID="017" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, κύριε Borloo, κύριε Piebalgs, κύριε Δήμα, κυρίες και κύριοι.
<P>
Σήμερα το πρωί, η συζήτησή μας αφιερώθηκε σε αυτό που τώρα ονομάζεται κοινώς "η δέσμη μέτρων για την ενέργεια και τις κλιματικές αλλαγές", μια δέσμη μέτρων πολιτικού χαρακτήρα που περιέχει ένα βασικό στόχο που έθεσαν οι ηγέτες των 27 χωρών τον Μάρτιο του 2007. Υπάρχουν πολλοί συσχετισμοί μεταξύ αυτών των πέντε κειμένων, γι' αυτόν το λόγο πρέπει να αντιμετωπιστούν ως συνεκτικό πολιτικό σύνολο. " ταυτόχρονη εξέταση αυτών των κειμένων είναι μια πρόκληση και αποτελεί μεγάλο φόρτο εργασίας για καθένα από τα θεσμικά μας όργανα. Θέλω να ευχαριστήσω όλους τους ενδιαφερόμενους φορείς, καθώς και την Προεδρία και ιδιαίτερα την ομάδα του κ.Borloo για τις προσπάθειές τους.
<P>
Αυτό το εγχείρημα ήταν δύσκολο ακόμη και πριν από την ξαφνική εμφάνιση της χρηματοπιστωτικής κρίσης. Είναι εξαιρετικά δύσκολο τώρα, λόγω των οικονομικών και κοινωνικών εντάσεων που προκαλούν πολύ άγχος στην καθημερινή ζωή των πολιτών. Παρόλα αυτά, σε αυτές τις δύσκολες και σοβαρές συνθήκες, πρέπει να αποφύγουμε την αποτυχία. Είναι καθήκον μας να επιτρέψουμε στους εαυτούς μας κάθε πιθανότητα επιτυχίας. Ωστόσο, αυτό δεν είναι ένα θέμα επιβολής της θέλησής μας, αλλά να είμαστε πειστικοί και να καταβάλλουμε τις απαραίτητες προσπάθειες για να διασφαλίσουμε ότι μπορούν να λαμβάνονται ισορροπημένες και προοδευτικές αποφάσεις.
<P>
Πρέπει να αδράξουμε αυτή την ιστορική ευκαιρία να ανατρέψουμε την τάση για τις κλιματικές αλλαγές. Πρέπει να επιλέξουμε το δρόμο που θα μας γλιτώσει από την κατά μέτωπο καταστροφή. " καταπολέμηση των κλιματικών αλλαγών και η προώθηση των οικολογικών καινοτομιών σημαίνει επίσης, μεσοπρόθεσμα, την εκκίνηση της οικονομίας και της βιομηχανίας της Ευρώπης. Σημαίνει επίσης το σχεδιασμό των επενδύσεών μας, σήμερα, προκειμένου να προστατεύσουμε τις θέσεις απασχόλησης αύριο και γι' αυτό πρέπει να εξασφαλίσουμε την υποστήριξη των πολιτών.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών εργάζεται επίμονα για τη δέσμη μέτρων για την ενέργεια και τις κλιματικές αλλαγές, έχοντας την ακλόνητη πεποίθηση ότι είναι μια σημαντική διαρθρωτική πολιτική και, επίσης, κυρίως θεωρεί ότι είναι μια ιστορική πολιτική και κατά συνέπεια αποτελεί τεράστια ευθύνη για τις μελλοντικές γενιές. " συμφωνία για μία από τις πέντε προτάσεις, ο κανονισμός για τις εκπομπές CO2 των οχημάτων, επιτεύχθηκε αυτή την εβδομάδα.
<P>
Για την ομάδα μας, για την κεντροδεξιά, αυτό το επίτευγμα αποστέλλει ένα ηχηρό πολιτικό μήνυμα και αποτελεί κίνητρο για να συνεχίσουμε το έργο μας. Ωστόσο, αυτό που διακυβεύεται είναι η ισορροπία της δέσμης μέτρων συνολικά και για την οποία θα ψηφίσουμε κατά τη διάρκεια μιας μελλοντικής συνόδου ολομέλειας. Μέλημά μας είναι να ακούμε ο ένας τον άλλο και να καταβάλλουμε τις απαιτούμενες προσπάθειες για να δημιουργήσουμε τις συνθήκες για συμβιβασμό. Ωστόσο, κύριο μέλημά μας είναι να καθησυχάσουμε τους πολίτες για το μέλλον τους και να εξασφαλίσουμε την υποστήριξή τους σχετικά με τις στρατηγικές επιλογές της Ευρώπης μεσοπρόθεσμα.
<P>
Θεωρώ ότι μπορώ να δηλώσω ότι, με αυτό το κλίμα καλής θέλησης που επικρατεί, δίνουμε στους εαυτούς μας την ευκαιρία να επιτύχουμε στις ιδιαίτερα σημαντικές συνόδους στο Πόζναν, σε λίγες ημέρες και στην Κοπεγχάγη, το επόμενο έτος.
<SPEAKER ID="018" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, δεν σκοπεύω να υπεισέλθω σε λεπτομέρειες για τη νομοθεσία που συζητάμε. Θα προσπαθήσω να περιγράψω ένα ευρύτερο πλαίσιο για την Ομάδα μας στο οποίο πρέπει να διευθετήσουμε αυτή τη δέσμη μέτρων για τις κλιματικές αλλαγές. Είμαι ευχαριστημένος που έφτασε ο Προεδρεύων του Συμβουλίου, παρέχοντας μου τη δυνατότητα να ακούσω με προσοχή την ομιλία του. Οι κλιματικές αλλαγές, όπως σωστά ανέφερε, είναι μια σημαντική πρόκληση για όλους μας: για το Συμβούλιο των αρχηγών κρατών ή κυβερνήσεων, για το Ευρωπαϊκό Κοινοβούλιο και για την Επιτροπή.
<P>
Ακούσαμε πολλούς σημαίνοντες τίτλους, 20% - 20% - 20%. Εδώ στο Κοινοβούλιο πραγματοποιείται το δύσκολο έργο για τις λεπτομέρειες του θέματος. Οι αρχηγοί κρατών ή κυβερνήσεων δημιουργούν τους τίτλους. Το δύσκολο έργο για τις λεπτομέρειες πραγματοποιείται εδώ στο Ευρωπαϊκό Κοινοβούλιο. Ο κ. Joseph Daul ορθά δήλωσε ότι έχουμε μια αρχική συμφωνία σε σχέση με την οδηγία για τις εκπομπές οχημάτων. Τα εύσημα γι' αυτή την επιτυχία οφείλονται στο Κοινοβούλιο. Ως εκ τούτου, ο τίτλος γι' αυτή τη νομοθετική διαδικασία την οποία οδηγήσαμε στην επίτευξη μιας αρχικής συμφωνίας δεν πρέπει να αναφέρει Sarkozy, αλλά Sacconi.
<P>
(Χειροκροτήματα)
<P>
Κατά συνέπεια, θα παραμείνω σε αυτή τη διαδικασία που επέφερε την επίτευξη συμφωνίας. Αυτή δεν είναι η κανονική διαδικασία. Το Ευρωπαϊκό Κοινοβούλιο συμφώνησε να ακολουθήσει μια ασυνήθιστη πορεία από κοινού με το Συμβούλιο και την Επιτροπή. " ολοκλήρωση μιας επίσημης τριμερούς συζήτησης και στη συνέχεια η ψηφοφορία γι' αυτή είναι εξαιρετική ενέργεια. Ωστόσο, αυτό που κάνουμε εδώ είναι να ακυρώνουμε την κανονική κοινοβουλευτική διαδικασία στην περίπτωση έξι διαφορετικών νομοθετικών διαδικασιών. Αυτό σημαίνει ότι πολλά μέλη του Σώματος δεν μπορούν να συμμετάσχουν στις εκτενείς διαβουλεύσεις, αλλά πρέπει να περιορίσουν τη συνολική κοινοβουλευτική συμμετοχή τους ώστε να μπορούν να δηλώσουν Ναι ή Όχι στο τέλος, σε κάποια μορφή επικύρωσης για το αποτέλεσμα που επιτεύχθηκε.
<P>
Αυτή είναι μια σοβαρή εκχώρηση των κοινοβουλευτικών δικαιωμάτων. Είμαι κάπως έκπληκτος που εκείνοι που σε διαφορετική περίπτωση πάντοτε αναφέρονται στη διαφάνεια και στη συμμετοχή παραβλέπουν αυτή την περίπτωση με ψυχρό χαμόγελο. Ωστόσο, σε συγκεκριμένες περιπτώσεις πρέπει να λαμβάνεται μια απόφαση κατά πόσον αυτό είναι δικαιολογημένο σε σχέση με την πρόκληση που αντιμετωπίζουμε. " Ομάδα μας συζήτησε αυτό το θέμα σε βάθος. Συμφωνήσαμε ότι η πρόκληση είναι τόσο μεγάλη που αυτή τη φορά πρέπει να ακολουθήσουμε αυτή την πορεία.
<P>
Κύριε Προεδρεύοντα του Συμβουλίου, ορθά αναφέρατε κι αυτό πιστεύουμε κι εμείς ακράδαντα, ότι αυτή είναι η πρόκληση του αιώνα. Δεν θα επιλύσουμε όλες τις προκλήσεις αυτού του αιώνα για το κλίμα τώρα. Ωστόσο, εάν δεν επιλύσουμε τις προκλήσεις που αντιμετωπίζουμε τώρα, θα αποτύχουμε κατά τη διάρκεια αυτού του αιώνα. Αυτός είναι ένας σημαντικός λόγος για να δηλώσουμε ότι επιθυμούμε να ολοκληρώσουμε αυτή τη διαδικασία τώρα.
<P>
Δεν νομίζω ότι ήταν η πιο σωστή απόφαση του Συμβουλίου να λάβει και να διατηρήσει το δικαίωμα να λάβει την τελική απόφαση σε επίπεδο αρχηγών κρατών ή κυβερνήσεων, διότι η αρχή της ομοφωνίας επικρατεί στο Ευρωπαϊκό Συμβούλιο των αρχηγών κρατών ή κυβερνήσεων. Υποδηλώσατε επίσης ότι ο Πρόεδρος Sarkozy ακόμη πρέπει να διεξάγει ξεχωριστές συζητήσεις με οκτώ έως εννέα κράτη. Καλή τύχη! Ελπίζουμε ότι η έκβαση θα είναι θετική. Ωστόσο, το Κοινοβούλιο δεν έδωσε λευκή επιταγή για τη διαδικασία που χρησιμοποιήσαμε εδώ. Αυτό δεν σημαίνει ότι αυτό το Κοινοβούλιο είναι τελικά έτοιμο να αποδεχθεί κάθε ιδιαίτερη επιθυμία κάθε μεμονωμένου κράτους μέλους που πρέπει ακόμη να εκπονηθεί κεκλεισμένων των θυρών.
<P>
Στο πλαίσιο μιας τριμερούς συζήτησης, όλα πρέπει να χαρακτηρίζονται από ομοφωνία στο τέλος. Την κοινή θέση του Συμβουλίου, την κοινή θέση του Κοινοβουλίου και την κοινή θέση της Επιτροπής. Δεν πρέπει να είναι δυνατό να υπεισερχόμαστε σε λεπτομέρειες εδώ μόνο για το Ευρωπαϊκό Συμβούλιο, για να πω την αλήθεια, ακόμη έχω να διορθώσω κάτι εδώ και ακόμη έχω να ζητήσω κάτι από αλλού και τελικά θα πουν στο Κοινοβούλιο: ή όλα ή τίποτα! Αναμφίβολα αυτό δεν μπορεί να γίνει. Γι' αυτό συνιστώ στον κ. Borloo και στον Προεδρεύοντα του Συμβουλίου, τον κ. Sarkozy: βρείτε κάποια λύση που είναι αποδεκτή σε όλους.
<P>
Ως εκ τούτου, δεν πρέπει να υπάρχουν προσκόμματα στο Ευρωπαϊκό Συμβούλιο, ούτε στις ξεχωριστές συνομιλίες. Διευθετήσαμε ό,τι χρειαζόταν για να έχουμε τη δυνατότητα να ψηφίσουμε τη μεθεπόμενη εβδομάδα. Το Ευρωπαϊκό Κοινοβούλιο συμφώνησε να εγκρίνει αυτή τη δέσμη μέτρων αυτό το έτος, εάν είναι εφικτό. Ο κ. Sarkozy θεωρεί ότι αυτός θα είναι μεγάλος θρίαμβος γι' αυτόν. Συνεπώς δηλώνω εδώ και τώρα ότι, εάν η έκβαση στεφθεί με επιτυχία, αυτή η επιτυχία οφείλεται κυρίως στο επίπονο έργο των μελών του Ευρωπαϊκού Κοινοβουλίου. Μπορούμε να είμαστε υπερήφανοι και, εάν έχει επιτυχή κατάληξη, η Προεδρία του Συμβουλίου μπορεί να είναι επίσης υπερήφανη.
<P>
(Χειροκροτήματα)
<SPEAKER ID="020" NAME="Graham Watson">
εξ ονόματος της Ομάδας ALDE. - (FR) Κύριε Borloo, μας ανέφεραν ότι ήλθατε από το Παρίσι αεροπορικώς. Εάν αυτό ισχύει, την επόμενη φορά, πάρτε το τρένο. Αυτό θα εξασφαλίσει ότι θα φτάσετε εδώ έγκαιρα και θα προστατεύσετε τη φήμη που έχετε για τα οικολογικά θέματα.
<P>
εξ ονόματος της Ομάδας Κύριε Πρόεδρε, η Ένωση μπορεί να βρίσκεται πολύ μακριά από μια ιστορική σημαντική εξέλιξη στην καταπολέμηση των κλιματικών αλλαγών. Οι αρχηγοί κρατών μας ικανοποιούνται να διεξάγουν συζητήσεις στις αποχρώσεις του πράσινου, αλλά τώρα θα δούμε το χρώμα των χρημάτων τους. Τον Μάρτιο του προηγούμενου έτους συμφώνησαν να μειώσουν τις εκπομπές άνθρακα κατά 20% μέχρι το 2020 και τώρα μαθαίνουμε για τους δισταγμούς του Συμβουλίου. Έργο μας είναι να αυξήσουμε την ένταση.
<P>
Όπως δηλώσατε, κύριε Πρόεδρε, η κλιματική αλλαγή είναι η μεγαλύτερη πρόκληση που αντιμετωπίζουμε. Παρότι υπάρχουν ορισμένοι που κραυγάζουν ότι δεν μπορούν να ανταπεξέλθουν με τη μείωση των εκπομπών άνθρακα όπως συμφώνησαν, είναι ανεύθυνο εκ μέρους της Ιταλίας να ισχυρίζεται ότι θα εντείνει την ψήφιση νομοσχεδίων για την ενέργεια μέχρι 17,5%. " παραγωγή ανανεώσιμων πηγών ενέργειας θα μειώσει τα νομοσχέδια και θα δεν θα γλιτώσουμε μόνο χρήματα, αλλά και ζωές.
<P>
Υπάρχουν σημάδια προόδου σχετικά με τη συμφωνία. Πρόκειται να ξεκινήσουμε ένα πραγματικό προστατευτικό κάλυμμα της αγοράς και ένα εμπορικό σύστημα, ένα σύστημα που θα ευαισθητοποιείται στις ανάγκες των κρατών μελών ενώ ακόμη επιτυγχάνει τους στόχους του, αλλά χρειαζόμαστε το Συμβούλιο για να επανεπιβεβαιώσουμε τη δέσμευση για το 20% των ανανεώσιμων πηγών ενέργειας μέχρι το 2020. Χρειαζόμαστε το Συμβούλιο για να χαράξει το δρόμο για υπεύθυνο και διαφανή επιμερισμό των προσπαθειών σε εκείνους τους τομείς που δεν καλύπτονται από το σύστημα εμπορίας δικαιωμάτων εκπομπών και χρειαζόμαστε το Συμβούλιο να δεσμευτεί στην έρευνα ότι θα αποδεσμεύσει τη δυνατότητα των πράσινων τεχνολογιών, όπως η δέσμευση και αποθήκευση του άνθρακα.
<P>
Πρέπει να δράσουμε, προκειμένου να διασφαλίσουμε ότι ένας συνδυασμός βιομηχανικής άσκησης επιρροής και εθνικής ιδιοτέλειας που μας κόστισε την πρόοδο για τις εκπομπές αερίων των οχημάτων, δεν βλάπτει την ιστορική ευκαιρία της επόμενης εβδομάδας. " Ευρώπη έχει την ευκαιρία να οδηγήσει τον κόσμο στην αναζήτηση για τη μείωση των εκπομπών άνθρακα, να επιφέρει μια πραγματική αλλαγή προς όφελος των μελλοντικών γενιών. Πότε μια τόσο υψηλή αναζήτηση ήταν στο πλαίσιο των δυνατοτήτων μας; Το Συμβούλιο πρέπει να τηρήσει το λόγο του.
<SPEAKER ID="022" NAME="Claude Turmes">
εξ ονόματος της Ομάδας Verts/ALE. - (DE) Κύριε Πρόεδρε, με τον Πρόεδρο Ομπάμα στις "ΠΑ τώρα έχουμε έναν πολιτικό ηγέτη που είναι προνοητικός και θαρραλέος. Ο Πρόεδρος Ομπάμα πρόκειται να θέσει τις πράσινες τεχνολογίες, τις ανανεώσιμες πηγές ενέργειας και τα αποδοτικά οχήματα στο επίκεντρο της ανασυγκρότησης της οικονομίας των "ΠΑ.
<P>
Είναι επίσης θέμα ηθικής ανασυγκρότησης αυτής της χώρας που ο Πρόεδρος Μπους οδήγησε στην πτώχευση σε ό,τι αφορά την οικονομία της, την ειρηνευτική πολιτική και την ηθική. Την ίδια στιγμή που έχουμε αυτή την τεράστια ιστορική ευκαιρία, εδώ στην Ευρώπη, εμείς που είμαστε πάντοτε οι διεθνείς ηγέτες, εμείς που πάντοτε θέταμε τα πρότυπα για τη διεθνή πολιτική σχετικά με το κλίμα, διακινδυνεύουμε η μακροπρόθεσμη άποψή μας να περιοριστεί από τις πιο ρυπαρές εταιρείες και από τους συνεργούς τους. Θα ήταν ένα ιστορικό σφάλμα και θα χάναμε κάθε διπλωματική αξιοπιστία, εάν αυτό το Κοινοβούλιο δεν συνέβαλε στη δημιουργία μιας μελλοντικής δέσμης μέτρων από αυτή τη δέσμη μέτρων.
<P>
Αυτό έχει σχέση με την πολιτική και είμαι υπερήφανος που χτες το βράδυ σημειώσαμε πρόοδο σχετικά με τις ανανεώσιμες πηγές ενέργειας με τους Φιλελεύθερους, τους Σοσιαλδημοκράτες και, αν και ιδιαίτερα διστακτικοί, με τους Συντηρητικούς. Κάποιος Συντηρητικός εξακολουθεί να μου δημιουργεί εμπόδια κι αυτός είναι ο κ.Berlusconi.
<P>
Αυτή η δέσμη μέτρων για το κλίμα έχει επίσης σχέση με το πολιτικό μέλλον. Είμαι ευχαριστημένος που με τον κ. Rasmussen έχουμε έναν Σοσιαλδημοκράτη ηγέτη που επιθυμεί την πρόοδο και την πράσινη κοινωνική πολιτική και όχι την επιστροφή στη δεκαετία του 1970 όπως άλλοι Σοσιαλδημοκράτες. Είμαι ευχαριστημένος που ο κ. Watson βρίσκεται σε μια πράσινη Φιλελεύθερη πορεία και το συναρπαστικό ερώτημα θα είναι το εξής: πώς θα ασχοληθούμε με την προστασία της φύσης; Πού βρίσκεται η ηθική σε αυτό που υποτίθεται ότι είναι το σημαντικότερο Λαϊκό Κόμμα στην Ευρώπη; Θέλουμε πράγματι να επιτρέψουμε στους Συντηρητικούς όπως ο κ. Tusk, ο κ. Berlusconi και η κ. Merkel και οι συνεργοί τους να εμποδίσουν την Ευρώπη να σημειώσει ιστορική πρόοδο για τους πολίτες της και τους ανθρώπους εδώ σε αυτό το Κοινοβούλιο;
<SPEAKER ID="023" NAME="Alessandro Foglietta">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, ο νέος τύπος 20/20/20 που χρησιμοποιείται για να συνοψίσει τους στόχους της Ευρώπης για την καταπολέμηση των κλιματικών αλλαγών είναι μια φιλόδοξη δέσμευση που θα κάνει την Ευρώπη τον αδιαμφισβήτητο αρχηγό σε αυτή την παγκόσμια διαμάχη. Για να είμαι ειλικρινής, πρέπει να επισημάνω τη διαφορά μεταξύ του παγκόσμιου χαρακτήρα αυτού του στόχου και της μονομερούς προσέγγισης των υποχρεώσεων της Ευρώπης. Κατά την άποψή μου, πρέπει να είμαστε αρκετά θαρραλέοι για να παραδεχτούμε ότι αυτή η επίδειξη της ικανότητάς μας ταυτόχρονα μπορεί να αποδειχθεί ότι δεν χρησιμεύει για το περιβάλλον και είναι ανεπαρκής για τη βιομηχανία μας, εάν δεν λαμβάνεται υπόψη στις πολυμερείς διαπραγματεύσεις.
<P>
Προφανώς, όλοι υποστηρίζουμε το στόχο για την προστασία του περιβάλλοντος, αλλά, προκειμένου να το πράξουμε, πρέπει να καθορίσουμε τα πιο αποτελεσματικά μέσα που τυγχάνουν ευρείας υποστήριξης. Είναι σημαντικό να συνδυασθούν αυτές οι δύο προϋποθέσεις, καθώς η ύπαρξη της μίας χωρίς την άλλη θα εξαφανίσει όλες τις προσπάθειές μας και μπορεί ακόμη να έχει ανεπανόρθωτες συνέπειες για τη βιομηχανία μας. Ως εκ τούτου, μια ανάλυση κόστους-οφέλους θεωρείται θεμελιώδης. Θα τονίσω ότι μια προσέγγιση αυτού του είδους δεν σημαίνει με κανένα τρόπο ότι αξιολογούμε ή αμφισβητούμε τη σημασία της προστασίας του πλανήτη. Απλώς θεωρώ ότι τα μέσα που περιλαμβάνουν τη δέσμη μέτρων για το κλίμα και την ενέργεια και κυρίως η αναθεώρηση της οδηγίας για το σύστημα εμπορίας δικαιωμάτων εκπομπών πρέπει να αξιολογηθεί με προσοχή συμπεριλαμβάνοντας και ότι έχει σχέση με τις οικονομικές ή τις γραφειοκρατικές ευθύνες στις επιχειρήσεις μας και στο δημόσιο ταμείο, καθώς και ότι έχει σχέση με την ανταγωνιστικότητα της Ευρωπαϊκής βιομηχανικής παραγωγής, αποδίδοντας ιδιαίτερη έμφαση στις μικρομεσαίες επιχειρήσεις.
<P>
Αυτό το σκεπτικό είναι δικαιολογημένο, ειδικά σε μια εποχή που η παγκόσμια οικονομία κρατείται όμηρος ενός άσχημου οικονομικού κλίματος, ζητώντας μια νέα ανάλυση της φιλοσοφίας του πακέτου: Αναφέρομαι σε μια αναθεώρηση των κριτηρίων που χρησιμοποιούνται για τον υπολογισμό των εθνικών στόχων. Κυρίως, είναι επιτακτική ανάγκη να αξιοποιήσουμε στο έπακρο τους επονομαζόμενους μηχανισμούς ευελιξίας και μόνο τότε μπορούμε να ελπίζουμε ότι θα παραμείνουμε ανταγωνιστικοί σε παγκόσμιο επίπεδο. Θα ολοκληρώσω τονίζοντας ότι, αυτή τη στιγμή, είναι πιο σημαντικό από ποτέ να αποφύγουμε τις προσπάθειες να εκμεταλλευτούμε τις διαφωνίες μεταξύ των υποστηρικτών της βιομηχανίας και των υπέρμαχων του περιβάλλοντος.
<SPEAKER ID="024" NAME="Umberto Guidoni">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, κύριε Borloo, κύριε Piebalgs, κύριε Δήμα, ορισμένοι αναφέρουν ότι η Ευρωπαϊκή οδηγία 20/20/20 επιβάλλει υπερβολικά υψηλό κόστος για την οικονομία της Ευρωπαϊκής Ένωσης. Μεταξύ αυτών υπάρχει η Ιταλική κυβέρνηση, η οποία υπολόγισε σχεδόν το διπλάσιο κόστος, χωρίς ωστόσο να υποστηρίζει τις εκτιμήσεις της με κάθε πειστική απόδειξη. Ωστόσο, αυτές οι θέσεις υποτιμούν τη μελλοντική τιμή των ορυκτών καυσίμων και δεν λαμβάνουν υπόψη τα σημαντικά πλεονεκτήματα που προκύπτουν από τη γρήγορη διάδοση των ανανεώσιμων πηγών ενέργειας: για παράδειγμα, η ασφάλεια του ενεργειακού εφοδιασμού, αλλά κυρίως η δημιουργία νέων θέσεων απασχόλησης, σε μια εποχή ύφεσης, όταν χιλιάδες εργαζόμενοι αναγκάζονται να απομακρυνθούν από την παραγωγική διαδικασία.
<P>
" μεγαλύτερη ενεργειακή απόδοση και η ευρέως διαδεδομένη χρήση των ανανεώσιμων πηγών ενέργειας αποτελούν τη λύση για να αφήσουμε πίσω μας την οικονομική κρίση. Εάν αφιερώσουμε ένα μεγάλο μέρος των δημόσιων πόρων για να βοηθήσουμε τις τράπεζες, αυτό σημαίνει εκ νέου εισαγωγή του ίδιου οικονομικού μοντέλου, βασιζόμενου σαφώς στον χρηματοοικονομικό τομέα που οδήγησε στην κρίση την οποία προσπαθούμε να αντιμετωπίσουμε. Δεν μπορούμε να αντιμετωπίσουμε την οικονομική κατάσταση χωρίς να αλλάξουμε τη στρατηγική μας. " οδηγία της ΕΕ επικεντρώνεται στην καινοτομία και συγκεκριμένα προσπαθεί να αντιμετωπίσει έγκαιρα την αναταραχή που προκάλεσε η δέσμη μέτρων για τις κλιματικές αλλαγές που τώρα είναι υπό επεξεργασία. Αυτό είναι ένα πρόβλημα που τίθεται για να αναλογιστούμε ακόμη πιο πολύ για τις ζωές των Ευρωπαίων πολιτών και για τις οικονομίες των κρατών μελών. Γι' αυτόν το λόγο δεν πρέπει να χρησιμοποιηθούν για άλλη μια φορά οι δημόσιες επενδύσεις, προκειμένου να στηρίξουν παραδοσιακούς τομείς, αλλά πρέπει να επικεντρωθούμε σε περιοχές που οδηγούν στην καινοτομία στους τομείς της ενέργειας και του περιβάλλοντος.
<P>
" ανάπτυξη των δικτύων διανομής και η πρόσβαση κατά προτεραιότητα σε αυτά αποτελούν αποφασιστικούς παράγοντες για την ανάπτυξη του τομέα των ανανεώσιμων πηγών ενέργειας. Μεταξύ της δεκαετίας του 1960 και της δεκαετίας του 1980, οι υπέρογκες δαπάνες σχετικά με την υποδομή των δικτύων για κεντρικά συστήματα μεγάλης κλίμακας παρέχονταν από σημαντικές δημόσιες επενδύσεις. Το ίδιο πρέπει να ισχύει επίσης για να διασφαλίσουμε το μέλλον του συστήματος που βασίζεται στις ανανεώσιμες πηγές ενέργειας. Κατά συνέπεια, πρέπει να θέσουμε σε λειτουργία μονάδες παραγωγής ανανεώσιμων πηγών ενέργειας με τη χρήση νέων τεχνολογιών. Γι' αυτόν το λόγο χρειαζόμαστε τις επενδύσεις, την έρευνα και την ανάπτυξη των τεχνολογιών. Πρέπει επειγόντως να εγκρίνουμε αυτή τη δέσμη μέτρων κατά τη διαδικασία της πρώτης ανάγνωσης, κατά τη διάρκεια της συνόδου ολομέλειας του Δεκεμβρίου, όπως αναμένουν οι πολίτες της Ευρώπης. Δεν μπορούμε να επιτρέψουμε τα κοντόφθαλμα προσωπικά συμφέροντα ορισμένων κρατών και ορισμένων οικονομικών συμφερόντων να εμποδίσουν αυτή τη διαδικασία.
<SPEAKER ID="025" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε τις τελευταίες εβδομάδες, εργαστήκαμε με όλες μας τις δυνάμεις για τις διαπραγματεύσεις αναφορικά με τη δέσμη μέτρων για τις κλιματικές αλλαγές και την ενέργεια. Αυτές οι διαπραγματεύσεις ανάλωσαν πολύ από το χρόνο μας, αλλά, κατά την άποψή μου, αξίζουν κάθε λεπτό που αφιερώσαμε. Θέλω να ευχαριστήσω ιδιαίτερα τους εισηγητές για τις τεράστιες προσπάθειες που κατέβαλαν και να τους ενθαρρύνω να επιμείνουν σε μια φιλόδοξη συμφωνία τις επόμενες δύο εβδομάδες. Πρέπει επίσης να ευχαριστήσω την Προεδρία και την Επιτροπή για τις επίμονες προσπάθειές τους κατά τη διάρκεια των διαπραγματεύσεων.
<P>
Ορισμένες φορές, έχω την εντύπωση ότι η Προεδρία δυσκολεύεται αρκετά να συγκλίνει με την άποψη του Κοινοβουλίου σε ό,τι αφορά το περιεχόμενο, το οποίο μπορεί να καταστεί επιζήμιο για τις φιλοδοξίες της δέσμης μέτρων για το κλίμα. Ωστόσο, γνωρίζω πολύ καλά το δύσκολο έργο της Προεδρίας να επιτύχει τη συναίνεση εντός του Συμβουλίου, μάλιστα τώρα πολλά κράτη μέλη χρησιμοποιούν τη χρηματοπιστωτική κρίση για να αποδυναμώσουν τις προσπάθειες στους τομείς των κλιματικών αλλαγών και της ενέργειας. Αυτή είναι μια αξιοθρήνητη κατάσταση.
<P>
Εάν καθυστερήσουμε τις φιλοδοξίες μας, θα μας κοστίσει ακόμη περισσότερο. Τώρα πρέπει να βρούμε λύσεις. Προτρέπω την Προεδρία να συνεχίσει τις ελπιδοφόρες προσπάθειες που έγιναν αποδεκτές στο Ευρωπαϊκό Συμβούλιο την άνοιξη του 2007 και του 2008. Υπό το πρίσμα της διάσκεψης για τις κλιματικές αλλαγές στο Πόζναν που ξεκίνησε αυτή την εβδομάδα και στην οποία θα συμμετάσχουμε με μια αντιπροσωπεία της ΕΕ, είναι εξαιρετικά σημαντικό να επιμείνουμε στις φιλοδοξίες μας.
<P>
Έτσι, στο Μπαλί, δεσμευτήκαμε στον υπόλοιπο κόσμο ότι θα δημιουργήσουμε μια μεγαλεπήβολη δέσμη μέτρων για τις κλιματικές αλλαγές και δεν πρέπει να τους απογοητεύσουμε. Εάν το κάνουμε, η Ευρωπαϊκή Ένωση θα χάσει την εμπιστοσύνη τους που με τη σειρά της θα επηρεάσει αρνητικά την πρόοδο στις διαπραγματεύσεις για μια νέα συνθήκη σχετικά με τις κλιματικές αλλαγές. " ανθρωπότητα επιφορτίστηκε με τη φροντίδα του πλανήτη γη. Είναι καθήκον μας, όπου είναι δυνατό, να επανορθώσουμε τη ζημιά που προκαλέσαμε στη δημιουργία.
<SPEAKER ID="026" NAME="Roger Helmer" AFFILIATION="NI">
Κύριε Πρόεδρε, αναμφίβολα αντιμετωπίζουμε τη μεγαλύτερη κρίση που έχω δει στη ζωή μου, αλλά η απειλή δεν τίθεται από τις προειδοποιήσεις σε παγκόσμιο επίπεδο, αλλά από τις αντιδράσεις της πολιτικής μας στις προειδοποιήσεις σε παγκόσμιο επίπεδο. Βέβαια, είναι αλήθεια ότι η γη έχει υπερθερμανθεί κάπως και χωρίς καμία διακοπή τα τελευταία 150 έτη, αλλά αυτή η αλλαγή συμβαδίζει πλήρως με τους καθιερωμένους, μακροχρόνιους κλιματικούς κύκλους που δημιουργούνται για χιλιάδες έτη. Είδαμε τη Μεγάλη Ολόκαινο, είδαμε τη Ρωμαϊκή Βέλτιστη Περίοδο. Τώρα φαίνεται ότι κινούμαστε προς μια νέα βέλτιστη κλιματική περίοδο του 21ου αιώνα.
<P>
Το γεγονός είναι ότι το επίπεδο της θάλασσας δεν ανεβαίνει πιο γρήγορα σήμερα από ότι ανέβαινε εδώ και αιώνες. Το γεγονός είναι ότι η συνολική παγκόσμια μάζα παγετού είναι σταθερή σε ευρεία κλίμακα. Το γεγονός είναι ότι τα ακραία καιρικά φαινόμενα δεν είναι πιο συχνά σήμερα από ότι ήταν πριν εκατό χρόνια και ότι η πολική αρκούδα που δεν απειλείται καθόλου ως είδος υπό εξαφάνιση, πράγματι αυξήθηκε δραματικά σε αριθμό τις τελευταίες δεκαετίες.
<P>
Είναι αλήθεια ότι το διοξείδιο του άνθρακα αποτελεί αέριο του θερμοκηπίου, παρόλο που είναι ένα αρκετά λιγότερο σημαντικό αέριο του θερμοκηπίου από ότι ο υδρατμός, αλλά το αποτέλεσμα του CO2 στην επιβολή του κλίματος δεν είναι γραμμικό. Είναι ο νόμος του ελάχιστου κόστους. Από το τρέχον επίπεδο περίπου 380 μερών ανά εκατομμύριο στην ατμόσφαιρα, οι περισσότερες αυξήσεις CO2 θα έχουν ασήμαντες συνέπειες.
<P>
Εν τω μεταξύ, οι πολιτικές μας θα έχουν καταστροφικές οικονομικές συνέπειες. " ζημιά θα είναι τεράστια. Οι ανέφικτοι στόχοι μας για τις ανανεώσιμες πηγές ενέργειας, ειδικά σε σχέση με την αιολική ενέργεια, στην πραγματικότητα απειλούν να διακόψουν την παροχή ηλεκτρικής ενέργειας.
<P>
Οι πολιτικές θα αποτύχουν, όπως απέτυχε το Κιότο. Ακόμη κι αν η Δύση μειώσει τις εκπομπές αερίων, σαφώς οι αναδυόμενες αγορές της Κίνας και της Ινδίας δεν θα το κάνουν. Τα επίπεδα του CO2 θα συνεχίσουν να αυξάνονται για τουλάχιστον μισό αιώνα. Είναι γεγονός ότι το 1998 ήταν το θερμότερο έτος που θυμόμαστε να υπήρξε ποτέ και τα τελευταία δέκα έτη ο πλανήτης έγινε πιο ψυχρός. Τα μέτρα που συζητούμε σήμερα αποτελούν τη μεγαλύτερη συλλογική απομάκρυνση από την πραγματικότητα που έχουμε γνωρίσει ποτέ.
<SPEAKER ID="027" NAME="Πρόεδρος">
Κυρίες και κύριοι, έχω να κάνω μια σύντομη ανακοίνωση επί της διαδικασίας. Όπως γνωρίζετε, το Κοινοβούλιο αποφάσισε να περιμένει την προσγείωση του αεροπλάνου του Συμβουλίου πριν ξεκινήσει αυτή η σημαντική συζήτηση. Αυτό σημαίνει ότι το χρονοδιάγραμμά μας έχει καθυστερήσει σημαντικά, αλλά έχουμε επίσης την ευγένεια να εκπληρώσουμε τις δεσμεύσεις μας προς τους καλεσμένους μας.
<P>
Όπως γνωρίζετε, περιμένουμε τον Δαλάι Λάμα σε αυτό το Σώμα στις 11.30 π.μ. Προφανώς, η πανηγυρική συνεδρίαση θα λάβει χώρα στις 11.30 π.μ.
<P>
Αυτό σημαίνει ότι ασφαλώς δεν θα μπορούμε να ολοκληρώσουμε την παρούσα συζήτηση στις 11.30 π.μ. Ως εκ τούτου, οι τελευταίοι ομιλητές θα πρέπει να λάβουν το λόγο μετά την πανηγυρική συνεδρίαση, η οποία θα καθυστερήσει επίσης την ώρα των ψηφοφοριών. Φυσικά, όλα αυτά θα εμφανιστούν στις οθόνες σας.
<P>
Τώρα θα ζητήσω από τους ομιλητές να τηρήσουν αυστηρά το χρόνο ομιλίας τους.
<SPEAKER ID="028" NAME="Werner Langen" AFFILIATION="PPE-DE">
(DE) Κύριε Πρόεδρε, ορισμένοι από εμάς φαίνονται ακόμη κουρασμένοι, διότι συζητούσαν μέχρι τις 2 π.μ. σήμερα το πρωί. Επιθυμούμε μια συμφωνία σε παγκόσμιο επίπεδο, αλλά αυτό φυσικά απαιτεί τη συμμετοχή όλων των σημαντικών φορέων: την Κίνα, την Ινδία και κυρίως τις "ΠΑ. Χωρίς αυτή τη συμμετοχή, δεν θα είναι δυνατό να καταπολεμήσουμε τις κλιματικές αλλαγές, ακόμη κι αν η Ευρώπη καταβάλει τις πιο έντονες προσπάθειες. Ομολογουμένως, έχουμε καθυστερήσει τους στόχους για το 2020, αλλά δεν είμαστε μόνο υπεύθυνοι για το κλίμα, αλλά και για την επίσχεση των θέσεων εργασίας και για την ανταγωνιστικότητα της οικονομίας μας. Αυτό είναι το δίλημμα στο οποίο βρισκόμαστε και μπορώ μόνο να δηλώσω ότι οι προτάσεις από την Επιτροπή δεν ήταν αρκετά κατάλληλες για να έχουμε τη δυνατότητα να τις εγκρίνουμε.
<P>
Τώρα συζητάμε και προβαίνουμε σε διαβουλεύσεις με τόσο έντονους ρυθμούς, διότι, σε αντίθεση με τις δημόσιες δηλώσεις, οι προτάσεις από την Επιτροπή δεν έλαβαν επαρκώς υπόψη τους αυτές τις απόψεις. Κατά συνέπεια, πιστεύω - ο κ. Schulz έχει δίκιο - ότι πρέπει να παρατηρούμε τα συμμετοχικά μας δικαιώματα και δεν μπορούμε να δίνουμε καμία λευκή επιταγή. Ωστόσο, τα προσωρινά αποτελέσματα με το αυτοκίνητο, για παράδειγμα, όπου έχουμε επιτύχει έναν υπεύθυνο συμβιβασμό που δεν είναι ο κατάλληλος για τη βιομηχανία, αλλά διασφαλίζει επαρκείς μεταβατικές περιόδους, μπορούμε να τον υποστηρίξουμε, ακόμη κι αν μερικοί Πράσινοι πραγματοποιήσουν διαμαρτυρία εναντίον του ή μια ενωμένη ομάδα άσκησης πίεσης διαφορετικών συμφερόντων προσπαθήσει να υποτιμήσει αυτό το χρήσιμο συμβιβασμό.
<P>
Οι ανανεώσιμες πηγές ενέργειας αφορούν στην παροχή όλων των δυνατοτήτων, αλλά και στη συμμετοχή των τεχνολογικών καινοτομιών από την αρχή έτσι κι αλλιώς. Επίσης, ως προς το σημαντικότερο πρόσκομμα, την εμπορία δικαιωμάτων εκπομπών, η μετάθεση των θέσεων απασχόλησης πρέπει να αποφεύγεται. Ο κανονισμός πρέπει να είναι απλός, πρέπει να μπορούν να τον εφαρμόζουν οι καταναλωτές και η βιομηχανία από οικονομική άποψη και πρέπει να αποτρέπει τις ανταγωνιστικές στρεβλώσεις μεταξύ των κρατών μελών. Αυτός είναι ο στόχος μας. Εάν επιτευχθεί, τότε μπορούμε να συμφωνήσουμε για τη δέσμη μέτρων.
<SPEAKER ID="029" NAME="Linda McAvan" AFFILIATION="PSE">
Κύριε Πρόεδρε, κατ' αρχάς θέλω να ευχαριστήσω τη Γαλλική Προεδρία, διότι έχει δεσμευτεί να επιτύχει μια συμφωνία και το ίδιο κι εμείς. Ωστόσο, όπως δήλωσαν κάποιοι, δεν μπορεί να είναι μια οποιαδήποτε συμφωνία.
<P>
Είμαι σκιώδης εισηγήτρια της Σοσιαλιστικής Ομάδας για το σύστημα εμπορίας δικαιωμάτων εκπομπών και θέλουμε πολλά πράγματα. Θέλουμε να βεβαιωθούμε ότι η μεγαλύτερη προσπάθεια καταβάλλεται στην Ευρώπη, όχι με αντιστάθμιση. " αντιστάθμιση πρέπει να υπόκειται σε αυστηρούς ποιοτικούς ελέγχους. Δεν μπορεί απλώς να είναι κάθε προηγούμενο έργο. Θέλουμε καθορισμένη χρηματοδότηση για να αντιμετωπίσουμε τη μείωση των κλιματικών αλλαγών. Δεν μπορούμε να συμμετέχουμε σε διεθνείς διαπραγματεύσεις με αόριστες υποσχέσεις σχετικά με τη χρηματοδότηση για τις αναπτυσσόμενες χώρες. Επί του παρόντος θέλω το Συμβούλιο να προχωρήσει με αυτό το θέμα της αντιστοίχησης. Πρέπει να προχωρήσουμε σε αυτό το θέμα. Δεν μπορούμε να πηγαίνουμε απροετοίμαστοι στην αίθουσα συνεδριάσεων. Χρειαζόμαστε σαφή κριτήρια για τη διαρροή άνθρακα, προκειμένου να παράσχουμε σταθερότητα στις επιχειρήσεις μας και να βεβαιωθούμε ότι δεν βρίσκονται σε μειονεκτική θέση.
<P>
Κύριε Borloo, αναφερθήκατε στις ειδικές ρυθμίσεις για ορισμένες χώρες που αντιμετωπίζουν δυσκολίες. Νομίζω ότι αυτό είναι αποδεκτό, υπό την προϋπόθεση ότι έχουν περιορισμένη χρονική διάρκεια και δεν υπονομεύουν τη συνολική αρχιτεκτονική του έργου. Αυτή η Ομάδα θα υποστηρίξει αυτές τις ειδικές ρυθμίσεις, εάν τίθενται υπό αυτές τις συνθήκες.
<P>
Πολλοί άνθρωποι αναφέρθηκαν στην ηγεσία σήμερα το πρωί, σχετικά με τον ηγετικό ρόλο της Ευρώπης. Χτες, ορισμένοι από εμάς συναντήσαμε ορισμένους από τους βασικούς παράγοντες από την Κίνα και τις "νωμένες Πολιτείες, οι οποίοι θα παρίστανται στο Πόζναν και θα βρίσκονται στην Κοπεγχάγη. Για να είμαι ειλικρινής, είναι ιδιαίτερα δύσπιστοι σχετικά με τον ηγετικό ρόλο της Ευρώπης για τις κλιματικές αλλαγές και κατέστησαν ιδιαίτερα σαφές ότι, εάν δεν έχουμε ηγετικό ρόλο, έχουν τα δικά τους σχέδια. Συνεπώς η Ευρώπη πρέπει να κάνει μια επιλογή: είτε να ηγηθούμε της προσπάθειας είτε να ακολουθήσουμε το ρυθμό των άλλων.
<P>
Αναφέρατε την οικονομική κρίση. Θεωρήθηκε αποτυχία να δράσουμε για να θεσπίσουμε κανόνες για τα χρηματοπιστωτικά ιδρύματα που προκάλεσαν αυτή την κρίση - μια αποτυχία των πολιτικών, καθώς και των τραπεζών. Ας μην κάνουμε το ίδιο λάθος με το θέμα των κλιματικών αλλαγών. Εάν το κάνουμε, το τίμημα για την αποτυχία μας θα το πληρώσουν οι απλοί άνθρωποι, ακριβώς όπως πληρώνουν σήμερα το τίμημα για την αποτυχία της τραπεζικής κρίσης.
<SPEAKER ID="030" NAME="Chris Davies" AFFILIATION="ALDE">
Κύριε Πρόεδρε, είναι ένα πράγμα να συμφωνήσουν τα 27 κράτη μέλη για ορισμένες τυπικές φράσεις και πολύ πιο δύσκολο να εξασφαλιστεί η υποστήριξη για πρακτική δράση. Νομίζω ότι η συμφωνία που μόλις πετύχαμε για τα οχήματα και το CO2 το αποδεικνύει: είναι πραγματικά το πιο φιλόδοξο μέτρο που μπορούσαμε ποτέ να φανταστούμε. Ωστόσο, εάν δεν προχωρήσουμε σημαντικά σε κάθε μέτωπο, μπορούμε τουλάχιστον να υπολογίζουμε σε ορισμένες τεχνολογίες όπου νομίζω ότι μπορεί να σημειωθεί μεγαλύτερη πρόοδος. Θα γνωρίζετε ότι σε αυτή την περίπτωση μιλώ συγκεκριμένα για δέσμευση και αποθήκευση του άνθρακα.
<P>
Νομίζω ότι το Συμβούλιο πραγματικά πρέπει να εκτιμήσει ακριβώς πόσες δυνατότητες έχει αυτή η τεχνολογία για να έχει σημαντική διαφορά στη μείωση των εκπομπών CO2 στην ατμόσφαιρα. Εάν πρόκειται να εξασφαλίσουμε μια συμφωνία σε διεθνές επίπεδο, εάν πρόκειται να εξασφαλίσουμε τη συμμετοχή της Κίνας - που λαμβάνει το 80% της ηλεκτρικής της ενέργειας από τον άνθρακα - πρέπει να αντιμετωπίσουμε το πρόβλημα των μεγάλων σταθμών παραγωγής ενέργειας, των μεγάλων σταθμών παραγωγής ενέργειας από ορυκτά καύσιμα και των σταθμών παραγωγής διοξειδίου του άνθρακα.
<P>
Το πρώτο βήμα είναι να δοκιμάσουμε και να αναπτύξουμε την τεχνολογία. Πρέπει να προετοιμάσουμε και να θέσουμε σε λειτουργία τα έργα επίδειξης. Κατά συνέπεια, υποστηρίζω ιδιαίτερα ότι η Προεδρία και η Επιτροπή τώρα θέτουν σε εφαρμογή την αρχή ότι πρέπει να χρησιμοποιούμε περισσότερες επιχορηγήσεις για το σύστημα εμπορίας δικαιωμάτων εκπομπών για να παράσχουμε την απαραίτητη χρηματοδότηση της ενίσχυσης. Ωστόσο, η κριτική είναι ξεκάθαρη. Αυτό που έχει υποβληθεί από το Συμβούλιο δεν είναι αρκετό. Δεν θα παράσχει τις εγγυήσεις που έθεσαν οι αρχηγοί των κυβερνήσεων το προηγούμενο έτος, προκειμένου να έχουν σε λειτουργία μέχρι και 12 έργα επίδειξης μέχρι το 2015.
<P>
Αυτή τεχνολογία μπορεί να κάνει τη διαφορά σε μεγάλο βαθμό. Τις επόμενες δύο εβδομάδες έχουμε την ευκαιρία να διαπραγματευτούμε μια συμφωνία προκειμένου να θέσουμε σε εφαρμογή αυτή την τεχνολογία.
<SPEAKER ID="031" NAME="Rebecca Harms" AFFILIATION="Verts/ALE">
(DE) Κύριε Πρόεδρε, κυρίες και κύριοι, για άλλη μια φορά τίθεται αυτό το ιδιαίτερα σημαντικό ερώτημα: είναι συμβατή η περιβαλλοντική προστασία,, η προστασία του κλίματος και η οικονομική και βιομηχανική πολιτική; Έχω την αίσθηση ότι στην πραγματικότητα έχουμε καθυστερήσει στη συζήτηση και συνεχώς μου προβάλλουν το επιχείρημα ότι η βιομηχανία και η οικονομία πρέπει να λαμβάνονται υπόψη σε δύσκολους καιρούς και ότι δεν είναι δυνατό να έχουμε οποιοδήποτε αίτημα γι' αυτά τα θέματα, γιατί διαφορετικά η πρόοδος θα παρουσιάσει στασιμότητα.
<P>
Κύριε Langen, ποιος, κατά την άποψή σας, είναι υπεύθυνος για το γεγονός ότι ακριβώς στον τομέα της αυτοκινητοβιομηχανίας τα πράγματα δεν πηγαίνουν καθόλου καλά; Κι αυτό ισχύει σε όλο τον κόσμο. Υπάρχει μια κρίση στον τομέα των πωλήσεων παντού. Κατά την άποψή μου, είναι το αποτέλεσμα της κακής διαχείρισης, των λανθασμένων βιομηχανικών στρατηγικών, αλλά ασφαλώς όχι το αποτέλεσμα της καθιέρωσης προνοητικής περιβαλλοντικής πολιτικής σε σχέση με την αυτοκινητοβιομηχανία.
<P>
(Χειροκροτήματα)
<P>
Τότε πού βρίσκονται τα αποδοτικά αυτοκίνητα που οι Ευρωπαίοι ήθελαν να έχουν τη δυνατότητα να τα λανσάρουν σε μεγάλες ποσότητες στις αγορές του μέλλοντος; Τώρα διαβάζω ότι θα χρειαστούν Ευρωπαϊκές εγκαταστάσεις έρευνας για να τους δώσουν τη δυνατότητα να σημειώσουν τεχνολογική πρόοδο. Ωστόσο, οι εταιρείες διαθέτουν πράγματι την τεχνολογία για αυτοκίνητα φιλικά προς το περιβάλλον. Πρέπει να παράσχουμε το πλαίσιο, έτσι ώστε και αυτά τα αυτοκίνητα που είναι φιλικά προς το περιβάλλον να μπορούν επιτέλους να πουληθούν. Τι κάνουμε; Γι' άλλη μια φορά καθυστερούμε τη θέσπιση ενός κανονισμού που ήδη θεωρούσαμε ότι θίγει ευαίσθητα σημεία το 1995. Το 1995 συζητήθηκε το εξής θέμα: 120 γραμμάρια για το 2012! Αυτό που επιτρέπουμε τώρα με αυτόν τον κανονισμό - ξεπερνάει αυτά που πιστεύουμε - είναι ο μέσος όρος των εκπομπών από τον νέο στόλο Ευρωπαϊκών αυτοκινήτων να είναι υψηλότερος το 2012 από ότι είναι σήμερα.
<P>
(Διαμαρτυρίες)
<P>
Ποιος ψεύδεται, κύριε Langen, εσείς μόνο δεν αποφασίζετε, αλλά θα είναι προφανές.
<P>
(Χειροκροτήματα)
<P>
Νομίζω ότι σε αυτό το Ευρωπαϊκό Κοινοβούλιο πρέπει πράγματι να αποφασίσουμε εάν μπορούμε πραγματικά να αλλάξουμε ή όχι τον τρόπο με τον οποίο επιδιώκουμε τα οικονομικά θέματα που βασίζεται στην υπερκατανάλωση, στην "υπερβολή" και στη φιλοσοφία του "συνεχώς μεγαλύτερου". Κατ' ουσία, η χρηματοπιστωτική κρίση, η κρίση για το κλίμα και η φτώχεια στον κόσμο μπορεί να εξηγηθεί με τη δική μας υπερκατανάλωση και με τον υπέρογκο βαθμό απληστίας των βιομηχανοποιημένων χωρών. Εάν δεν μπορούμε να το αλλάξουμε αυτό, κύριε Langen, τότε το μέλλον είναι αποθαρρυντικό. Αυτόν τον αιώνα, κανείς δεν θα μπορεί να θυμάται τη φάση της πολιτικής για το κλίμα ή την πολιτική για την κρίση στην Ευρώπη.
<SPEAKER ID="032" NAME="Bogdan Pęk" AFFILIATION="UEN">
(PL) Κύριε Πρόεδρε, η προσπάθεια της Ευρωπαϊκής Ένωσης να εγκρίνει αυτή την αναπτυξιακή στρατηγική, η οποία υποθέτει ότι η δραστική μείωση των εκπομπών άνθρακα που προέρχεται από την ανθρώπινη δραστηριότητα θα έχει σημαντικές επιπτώσεις στις περιοδικές κλιματικές αλλαγές και η προσπάθεια να επιβληθεί μια τέτοια στρατηγική σε όλο τον κόσμο είναι η πιο ουτοπική ιδέα της εποχής μας.
<P>
Θα αναφέρω αρκετά αριθμητικά στοιχεία που θα αποδείξουν πλήρως τη γελοιότητα αυτής της υπόθεσης. Για παράδειγμα, ο Διεθνής Οργανισμός Ενέργειας υποστηρίζει ότι η μείωση των εκπομπών άνθρακα κατά 50% θα κοστίσει παγκοσμίως 45 δισεκατομμύρια δολάρια περίπου μέχρι το έτος 2050 και ότι αυτό το χρηματικό ποσό θα συντελέσει στη μείωση των θερμοκρασιών και παραθέτω, "μέχρι 0,02 βαθμούς", δηλαδή, λιγότερο από το στατιστικό σφάλμα, το οποίο μπορεί να μην επηρεάσει την πρόοδο των περιοδικών κλιματικών αλλαγών. Ταυτόχρονα θα έχει ως αποτέλεσμα την ταχεία μείωση της ανάπτυξης του ανθρώπινου πολιτισμού.
<SPEAKER ID="033" NAME="Roberto Musacchio" AFFILIATION="GUE/NGL">
(IT) Κύριε Πρόεδρε, κυρίες και κύριοι, σε μια έκθεση, σε μια συνοπτική έκθεση αυτή τη φορά, πριν από μερικές ημέρες, η Διακυβερνητική Επιτροπή για τις Κλιματικές Μεταβολές ανακοίνωσε ότι οι εκπομπές CO2 άρχισαν ξανά να αυξάνονται ταχύτερα από ότι είχε προβλεφθεί. Ως εκ τούτου, και εμείς πρέπει να επιταχύνουμε τις αποφάσεις μας και να διασφαλίσουμε ότι είναι ικανοποιητικές. Το Κοινοβούλιο, όπως επεσήμαναν ορισμένοι συνάδελφοι, εργάστηκε με έξυπνο τρόπο, κατάλληλα και θα έλεγα ακόμη και παθιασμένα και έχει ήδη εγκρίνει σημαντικά κείμενα στην Επιτροπή Περιβάλλοντος, Δημόσιας Υγείας και Ασφάλειας των Τροφίμων.
<P>
Αναμένουμε η Επιτροπή - και δεν έχω καμία αμφιβολία σχετικά με αυτό, καθώς σέβομαι το έργο του κ. Δήμα - και το Συμβούλιο να αναγνωρίσουν την αξία αυτού του έργου. Βρισκόμαστε στη διαδικασία συναπόφασης και κατά συνέπεια πρέπει να τηρήσουμε τις προθεσμίες και να καταλήξουμε σε συμφωνία πριν την επόμενη σύνοδο στο Στρασβούργο. Δεν πρέπει να υπονομεύουμε τις δεσμεύσεις μας, αλλά να υποστηρίζουμε τα βασικά σημεία του Κοινοβουλίου, όπως οι αποτελεσματικές περικοπές, η αυτόματη μεταβολή από 20 σε 30%, η δημιουργία ενός ταμείου προσαρμογής και η μεταφορά τεχνολογίας σε τρίτες χώρες. " Ευρώπη πρέπει να διαδραματίσει αποφασιστικό ρόλο στο Πόζναν, λαμβάνοντας υπόψη, μεταξύ άλλων, ότι είναι προς το συμφέρον της Ευρώπης να εξασφαλίσει μια συμφωνία μετά το Κιότο με την Κίνα και τις "ΠΑ.
<P>
Είμαι βαθύτατα λυπημένος, ως Ιταλός που η κυβέρνηση της χώρας μου και η Confindustria έλαβαν μια τόσο αντιδραστική και επιβλαβή θέση, πρωτίστως για τη χώρα μου. " δήλωση ότι η οικονομική κρίση καθιστά αδύνατη τη λήψη μέτρων για το κλίμα είναι ανόητη, αντίθετα, η καταπολέμηση των κλιματικών αλλαγών είναι ακριβώς αυτό που πρέπει να είναι το σημείο αναφοράς μας για μια πράσινη βιομηχανική ανασυγκρότηση και το οποίο πρέπει να βρίσκεται στο επίκεντρο της δράσης μας κατά τη διάρκεια αυτής της δραματικής κρίσης. Το περιβάλλον δεν αποτελεί πρόβλημα για την οικονομία, αλλά το μέσο για την επίλυσή του, σε συνδυασμό με μια διαφορετική κοινωνική προσέγγιση σε μια κρίση που προκύπτει ακριβώς από μια ασταθή οικονομία που βλάπτει το περιβάλλον και την απασχόληση.
<SPEAKER ID="034" NAME="Hanne Dahl" AFFILIATION="IND/DEM">
(DA) Κύριε Πρόεδρε, με μεγάλη ευχαρίστηση παρακολουθώ τη νέα εκδήλωση ενδιαφέροντος για την πράσινη ανάπτυξη που ακολούθησε μετά τη χρηματοπιστωτική κρίση. Ωστόσο, όπως όλα τα νέα πολιτικά φαινόμενα, το νέο πράσινο κύμα προϋποθέτει επίσης μια δόση υγιούς σκεπτικισμού. Μπορείτε πολύ καλά να καταλάβετε την άποψη ότι αυτό έχει περισσότερο σχέση με τη δημιουργία ενός άλλοθι για την επιδότηση μιας παρωχημένης βαριάς βιομηχανίας από ότι με την πραγματική βούληση για τη διεξαγωγή μιας πολιτικής για τις κλιματικές αλλαγές. Πράγματι, εάν ήσασταν κάπως θρασείς, θα μπορούσατε να πείτε ότι μοιάζει με μια προσπάθεια να επανεισάγουμε μια συντηρητική προστατευτική βιομηχανική πολιτική, σύμφωνα με την οποία οι μεγάλες χώρες στην ΕΕ, οι οικονομίες των οποίων εξαρτώνται από την αυτοκινητοβιομηχανία, πρόκειται να έχουν την άδεια να χορηγήσουν κρατική ενίσχυση. Ωστόσο, δεν είμαι τόσο θρασύς! Ως εκ τούτου, χαιρετίζω τη νέα πράσινη γραμμή πλεύσης που ακολουθούμε και θέλω να δηλώσω ότι αυτό που χρειαζόμαστε είναι μια πραγματικά ιδεαλιστική εστίαση. Πρέπει να επικεντρωθούμε να μεταβάλλουμε την παραγωγή αυτοκινήτων της Ευρώπης σε παραγωγή ηλεκτροκίνητων αυτοκινήτων που μπορούν να λειτουργούν με ανανεώσιμες πηγές ενέργειας. Το ένα πέμπτο όλων των εκπομπών CO2 στην Ευρώπη προέρχεται από τον τομέα των μεταφορών. Εάν επικεντρώσουμε τις προσπάθειές μας σε αυτόν τον τομέα, τότε θα μπορούμε πράγματι να κάνουμε κάτι σχετικά με τις εκπομπές CO2 και να μειώσουμε τις εκπομπές θορύβου και να διαχωρίσουμε την ύλη σε μικρά σωματίδια.
<SPEAKER ID="035" NAME="Philip Claeys" AFFILIATION="NI">
(NL) Κύριε Πρόεδρε, ενώ υποστηρίζω την ουσία των στόχων, ιδιαίτερα σε ό,τι αφορά το σχέδιο για τις κλιματικές αλλαγές, για να μάθω το στόχο της μείωσης των εκπομπών CO2 και την εξάρτηση από εισαγωγές ενέργειας εκτός Ευρωπαϊκής Ένωσης, πιστεύω επίσης ότι χρειάζεται περισσότερος ρεαλισμός για τους συγκεκριμένους στόχους που προτείνονται. Το βασικό πρότυπο για τον καθορισμό της ποσότητας των ανανεώσιμων πηγών ενέργειας είναι το ακαθάριστο εγχώριο προϊόν των κρατών μελών και όχι η φυσική δυνατότητα παραγωγής αυτών των ανανεώσιμων πηγών ενέργειας.
<P>
" Φλάνδρα, το μελλοντικό κράτος μέλος της Ευρωπαϊκής Ένωσης, βρίσκεται σε μειονεκτική θέση σχετικά με αυτό το θέμα. Με την ιδιαίτερα περιορισμένη παράκτια ζώνη της, με την έλλειψη της δυνατότητας για ταμιευτήρες αποθήκευσης, με ελάχιστο ήλιο, με ελάχιστους χώρους πρασίνου και ούτω καθεξής, αποτελεί πλήρες μυστήριο πώς το ποσοστό των ανανεώσιμων πηγών ενέργειας μπορεί να αυξηθεί από μόλις 2% σε 13% μέχρι το 2020. Ως τέτοιος, ο τρόπος με τον οποίο το σχέδιο για το κλίμα πρόκειται να επεκταθεί θα είναι ένα εξαιρετικά δύσκολο πρόβλημα προς επίλυση τόσο για τη βιομηχανία της Φλάνδρας, όσο και για τους Φλαμανδούς καταναλωτές, οι οποίοι θα έλθουν επίσης αντιμέτωποι με υψηλότερους λογαριασμούς ηλεκτρικού ρεύματος, για παράδειγμα.
<SPEAKER ID="036" NAME="Avril Doyle" AFFILIATION="PPE-DE">
Κύριε Πρόεδρε, συμφωνώ με την άποψη ότι οι πολιτικοί παντού φοβούνται τις μακροχρόνιες αποφάσεις λόγω των βραχυχρόνιων συνεπειών. Όπως δήλωσε πρόσφατα ο David Puttnam στο Δουβλίνο, η πολιτική καθιέρωση είναι από τη φύση της συντηρητική και φοβάμαι την αιφνίδια αλλαγή σε τοπικό, περιφερειακό και εθνικό επίπεδο - και θα προσέθετα επίσης σε Ευρωπαϊκό επίπεδο.
<P>
Ως προς τη νομοθεσία για το κλίμα δεν έχουμε επιλογή. Ως πολιτικοί το οφείλουμε στις κοινότητές μας, σε όλες τις κοινότητες, στις μελλοντικές κοινότητες, να ορθώσουμε το ανάστημά μας και να ληφθούμε υπόψη.
<P>
" επιστήμη είναι ένα δεδομένο. Γνωρίζουμε τι πρέπει να κάνουμε: έχει περάσει ένα έτος από τότε που η Επιτροπή ενέκρινε τη δέσμη μέτρων σχετικά με την ενέργεια και το κλίμα και έχουν γίνει πολλά. " Γαλλική Προεδρία το έθεσε ως προτεραιότητα και από κοινού εργαζόμαστε σκληρά προκειμένου να επιτύχουμε μια κατάλληλη συμφωνία μέχρι το τέλος του έτους. Αυτό που ήταν δυνατότητα τώρα μετατρέπεται σε πιθανότητα.
<P>
Έχοντας δει από πρώτο χέρι πολλές απογοητευτικές Διασκέψεις για την αλλαγή του κλίματος τα τελευταία έτη, πίστευα πάντοτε στην ανάγκη η Ευρώπη να προάγει αυτή τη διαδικασία, όπως κάναμε στο Μπαλί και να δώσει έγκαιρα τα αποτελέσματα για τη Διάσκεψη της Κοπεγχάγης για την αλλαγή του κλίματος.
<P>
Ωστόσο, προειδοποιήσαμε: δεν θα "συνάψουμε" απλώς οποιαδήποτε συμφωνία. Το ξεκαθάρισα ιδιαίτερα στη Γαλλική Προεδρία και είναι σαφώς κατανοητό ότι το Ευρωπαϊκό Κοινοβούλιο δεν θα παραστεί με ένα τετελεσμένο γεγονός. Επίσης, το Κοινοβούλιο δεν επαφίεται στους αρχηγούς κρατών και κυβερνήσεων να "προσυπογράψουν". Μην απατάσθε σχετικά με αυτό. Κάθε προσυπογραφή θα πραγματοποιείται σε μια επακόλουθη τριμερή συζήτηση μεταξύ της Γαλλικής Προεδρίας και του Ευρωπαϊκού Κοινοβουλίου.
<P>
Ωστόσο, θα προσθέσω απλώς - και θα ρωτήσω τον Υπουργό κ. Borloo να μας πει την άποψή του σχετικά με αυτό και να ξεκαθαρίσω στον Πρόεδρο Sarkozy - ότι ένα αρκετά μεγάλο ποσοστό των εσόδων της δημοπρασίας πρέπει να διατεθεί για προσαρμογή και για ελάφρυνση στις αναπτυσσόμενες χώρες, διότι η νομοθεσία χωρίς γενναιόδωρη χρηματοδότηση δεν θα έχει ως αποτέλεσμα την επίτευξη μιας παγκόσμιας συμφωνίας. Μην απατάσθε σχετικά με αυτό.
<P>
Ναι, καθώς συζητάμε και μιλάμε για τη δέσμη μέτρων μετά το 2012 έναντι ενός παρασκηνίου για τη σοβαρή παγκόσμια οικονομική ύφεση και τη χρηματοπιστωτική κρίση, θα χρειαστούμε όλη την αποφασιστική διακυβέρνηση, το επιχειρηματικό ταλέντο και την επιστημονική καινοτομία που μπορούμε να συγκεντρώσουμε. Οι επενδύσεις, οι θέσεις εργασίας, οι αποδοχές, η κατανάλωση και η διάσωση του πλανήτη μας είναι όλα ταυτόσημα και θα εξαρτιόμαστε από την ικανότητά μας να αλλάξουμε τα ορυκτά καύσιμα που προέρχονται από τον άνθρακα με πιο βιώσιμες πηγές ενέργειας και να συγκεντρώσουμε όλους τους συναδέλφους μας από όλο τον κόσμο να λάβουν μέρος μαζί μας στο τραπέζι των διαπραγματεύσεων στο πλαίσιο των "νωμένων Εθνών.
<SPEAKER ID="037" NAME="Robert Goebbels" AFFILIATION="PSE">
- (FR) Κύριε Πρόεδρε, είναι σπάνιο το Ευρωπαϊκό Κοινοβούλιο να ασχολείται με θέματα που έχουν τόσο ευρεία επίδραση στους Ευρωπαίους και ακόμη και στον κόσμο, όση έχει η δέσμη μέτρων για την ενέργεια και τις κλιματικές αλλαγές. Ωστόσο, αντί να χειριζόμαστε αυτό το θέμα με διαφάνεια, καταβάλλεται κάθε προσπάθεια για να εξασφαλιστεί η υποστήριξη γι' αυτή την εξαιρετικά σημαντική δέσμη μέτρων, παρακάμπτοντας τις συνηθισμένες δημοκρατικές διαδικασίες του Κοινοβουλίου.
<P>
Βέβαια, οι αρμόδιες επιτροπές ήταν σε θέση να εκφράσουν τις απόψεις τους, αλλά αυτό το Σώμα δεν κατόρθωσε ποτέ να λάβει μια θέση, με αποτέλεσμα να καταστρέφεται το δημοκρατικό δικαίωμα κάθε ευρωβουλευτή να τροποποιεί τις προτάσεις της Επιτροπής. Ενώ αποφασίστηκε η αναβαθμισμένη συνεργασία μεταξύ της Επιτροπής Περιβάλλοντος, Δημόσιας Υγείας και Ασφάλειας των Τροφίμων και της Επιτροπής Βιομηχανίας Έρευνας και Ενέργειας, οι διαπραγματεύσεις πραγματοποιήθηκαν σε μια άτυπη τριμερή συζήτηση με βάση την ψηφοφορία που διεξάχθηκε σε μία μόνο επιτροπή. Πρέπει πράγματι να επισημάνω ότι αυτή η ψηφοφορία δεν αντικατοπτρίζει απαραίτητα την άποψη της πλειοψηφίας του Κοινοβουλίου;
<P>
Επιπλέον, οι θέσεις που εγκρίθηκαν από τις αρμόδιες επιτροπές κατά κανόνα υπάρχουν μόνο στα Αγγλικά, αποτρέποντας με αυτόν τον τρόπο πολλούς ευρωβουλευτές να κατανοήσουν πραγματικά την έκταση των προτεινόμενων μέτρων. Αυτή η άρνηση της δημοκρατίας δικαιολογήθηκε από την επιθυμία της Ευρώπης να δώσει το καλό παράδειγμα στον υπόλοιπο κόσμο στη Διάσκεψη του Πόζναν. Το γεγονός είναι ότι, αυτή η διάσκεψη θα έχει ολοκληρωθεί πριν καταλήξουν σε συμφωνία οι αρχηγοί κρατών ή κυβερνήσεων. Ο κ. Borloo έχει δίκιο που τονίζει την ανάγκη για μια συμφωνία σε επίπεδο αρχηγών κρατών ή κυβερνήσεων, αλλά δεν πρέπει να τα καταφέρνουμε χωρίς τη συμβολή των ευρωβουλευτών που εκλέγονται απευθείας από τους Ευρωπαίους πολίτες.
<P>
Ωστόσο, θα ζητηθεί από το Κοινοβούλιο να εγκρίνει τους συμβιβασμούς που θα διαπραγματευθεί η Προεδρία στο επόμενο Ευρωπαϊκό Συμβούλιο, υποβιβάζοντας με αυτόν τον τρόπο τη διαδικασία συναπόφασης που ορίζεται στις Συνθήκες σε μια άσκηση ύφους. Αυτό είναι απαράδεκτο. Θέλω μια συμφωνία, αλλά όχι οποιαδήποτε παλαιά συμφωνία. Θέλω μια συμφωνία που επιτυγχάνεται με δημοκρατική διαφάνεια. Ελπίζω να δω την επίτευξη μιας συνολικής συμφωνίας στην Κοπεγχάγη το 2009, αλλά η προσαρμογή της Ευρωπαϊκής προσπάθειας στο πλαίσιο αυτής της συνολικής συμφωνίας δεν μπορεί να υλοποιηθεί μέσω της επιτροπολογίας, όπως προτείνει η Επιτροπή και όπως επιθυμούν συγκεκριμένα οι συνάδελφοί μου από την Ομάδα των Πρασίνων/Ευρωπαϊκής Ελεύθερης Συμμαχίας. Μια φιλόδοξη πολιτική για τις κλιματικές αλλαγές, κύριε Πρόεδρε, δεν μπορεί να αποφασίζεται κεκλεισμένων των θυρών και χωρίς να το γνωρίζουν οι πολίτες.
<SPEAKER ID="038" NAME="Lena Ek" AFFILIATION="ALDE">
(SV) Κύριε Πρόεδρε, η περίοδος για τις διαπραγματεύσεις σχετικά με το κλίμα - η δέσμη μέτρων της ΕΕ για τις κλιματικές αλλαγές - τελειώνει και η ευθύνη για να είμαστε έγκαιρα έτοιμοι εναπόκειται στη Γαλλική Προεδρία. " θέση του Κοινοβουλίου ήταν σαφής από τον Σεπτέμβριο. Δεν θα δεχτούμε μια λιγότερο αποτελεσματική πρόταση. " διαδικασία της συναπόφασης ισχύει για όλους, συμπεριλαμβανομένης της Πολωνίας.
<P>
" δέσμη μέτρων για την ενέργεια τελεί επίσης υπό συζήτηση. " δέσμη μέτρων για την ενέργεια είναι εξαιρετικά σημαντική για τη διαφάνεια και για μια λειτουργική αγορά. Ωστόσο, θέλω να ασχοληθώ με ορισμένα μέρη αυτής της δέσμης μέτρων που πραγματεύονται την εμπορία δικαιωμάτων εκπομπών. Πρώτον, ο ρυπαίνων πρέπει να πληρώνει. Ως εκ τούτου, δεν μπορούμε να συμβιβαστούμε για μια δημοπρασία και να χαρίσουμε τα πάντα θα είναι απόλυτη τρέλα. Δεύτερον, εάν τα μέτρα αναγκάσουν τις επιχειρήσεις να φύγουν από την Ευρώπη μέσω της διαρροής διοξειδίου του άνθρακα, φυσικά πρέπει να αποζημιωθούν. Ωστόσο, μια παγκόσμια σύμβαση ελαχιστοποιεί αυτόν τον κίνδυνο. Συνεπώς, δεν πρέπει να βιαζόμαστε υπερβολικά και να καθορίζουμε τα θύματα πριν τη διάσκεψη για το κλίμα στην Κοπεγχάγη. Θέλω να επισημάνω ότι υπάρχουν κανόνες για τις μικρές επιχειρήσεις και τη συμπαραγωγή ηλεκτρισμού και θερμότητας που είναι ιδιαίτερα σημαντικά για τη βιομηχανία.
<P>
Τα χρήματα που λαμβάνονται από τα μέτρα για το κλίμα πρέπει να επενδύονται επίσης σε μέτρα για το κλίμα. Κατά συνέπεια, τα έσοδα πρέπει να προορίζονται για συγκεκριμένο σκοπό. Οι οικονομικά ασθενέστερες χώρες εκφράζουν την ανησυχία τους. Χρειάζονται χρήματα με σκοπό την ελάφρυνση και την ενίσχυση σε αυτές τις χώρες. Εμείς είμαστε 27 κι εκείνοι 77.
<P>
Τέλος, θέλω να υπενθυμίσω στους Γάλλους συναδέλφους μας κάτι που δήλωσε κάποτε ο Στρατηγός de Gaulle, ότι στην πολιτική δεν έχει σημασία η πρόθεση, αλλά μάλλον το αποτέλεσμα. Εμείς τώρα έχουμε 24 ώρες στη διάθεσή μας για το Κοινοβούλιο και την τριμερή συζήτηση για την εμπορία δικαιωμάτων εκπομπών εντός των οποίων πρέπει να δράσουμε.
<SPEAKER ID="039" NAME="Satu Hassi" AFFILIATION="Verts/ALE">
Κύριε Πρόεδρε, μιλώ Αγγλικά για πρώτη φορά σε αυτή τη σύνοδο ολομέλειας, διότι ελπίζω ότι η Γαλλική Προεδρία θα με ακούσει. Δυστυχώς, το σημερινό μοντέλο για επιμερισμό της προσπάθειας που πρότεινε το Συμβούλιο θα σημαίνει ότι η Ευρωπαϊκή Ένωση θα μειώσει τις εκπομπές που προέρχονται κυρίως εκτός της ΕΕ μέσω του Μηχανισμού Καθαρής Ανάπτυξης/Κοινού Μηχανισμού Εφαρμογής. Αυτό θα σημαίνει τη μετακίνηση σε ποσοστό μέχρι 70% των μειώσεων εκπομπών σε άλλα σημεία, κυρίως στις αναπτυσσόμενες χώρες. Αυτό θα υπονομεύσει εντελώς την αξιοπιστία της πολιτικής μας για το κλίμα. Μια απόλυτα κόκκινη γραμμή για το Κοινοβούλιο ανέρχεται στο όριο της τάξης του 50% για αντιστάθμιση που θα διασφαλίσει ότι η πλειοψηφία των μειώσεων των εκπομπών μας είναι εγχώρια.
<P>
Αυτό το όριο της τάξης του 50% ήταν πάντοτε το πιο βασικό στοιχείο της πολιτικής της ΕΕ για το κλίμα, μέσω των πολυετών διαπραγματεύσεων του Κιότο. Οι υψηλές ποσοστώσεις του Μηχανισμού Καθαρής Ανάπτυξης/Κοινού Μηχανισμού Εφαρμογής που προτείνει το Συμβούλιο θα σημαίνουν μια πλήρη μεταστροφή στην πολιτική της ΕΕ για το κλίμα. Αυτό θα παράσχει πολύ εύκολα επιχειρήματα για όλους όσους θέλουν να υποβιβάσουν και να αμαυρώσουν την πολιτική της ΕΕ για το κλίμα.
<P>
" διακυβερνητική Επιτροπή για τις Κλιματικές Μεταβολές αναφέρει ότι οι βιομηχανοποιημένες χώρες πρέπει να μειώσουν τις εγχώριες εκπομπές από 25 μέχρι 40% και οι αναπτυσσόμενες χώρες μεταξύ του 15 και του 30%, σε σύγκριση με τη συνήθη επιχειρηματική δραστηριότητα. Δεν μπορούμε να υπολογίσουμε δύο φορές τις μειώσεις των εκπομπών. Εάν θέλουμε να αντισταθμίσουμε το μεγαλύτερο μέρος των μειώσεων των εκπομπών μας, τότε εκ των πραγμάτων ζητάμε περισσότερα από τις αναπτυσσόμενες χώρες από ότι από τους εαυτούς μας. Είναι ιδιαίτερα δύσκολο να διαπιστώσουμε πώς αυτό θα συμβάλλει στις διεθνείς διαπραγματεύσεις και πραγματικά ελπίζω ότι η Γαλλική Προεδρία κατανοεί αυτό το βασικό σημείο της διεθνούς πολιτικής για το κλίμα.
<SPEAKER ID="040" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, τώρα αναφέραμε σχεδόν τα πάντα σχετικά με την ενέργεια και τις κλιματικές αλλαγές. Γνωρίζουμε ότι οι κλιματικές αλλαγές υλοποιούνται, αλλά γνωρίζουμε επίσης ότι μια πιο σημαντική προειδοποίηση σε παγκόσμιο επίπεδο πραγματοποιήθηκε στο παρελθόν. Γνωρίζουμε ότι στο φυσικό περιβάλλον οι εκπομπές άνθρακα πραγματοποιούνται σε μεγάλο βαθμό χωρίς ανθρώπινη παρέμβαση. " ανθρώπινη συνεισφορά για τις εκπομπές άνθρακα είναι μόνο 4% περίπου. " κύρια πηγή του CO2 είναι ο ωκεανός που περιέχει 50 φορές περισσότερο διοξείδιο του άνθρακα από ότι η ατμόσφαιρα.
<P>
Οι μεμονωμένες χώρες δεν εκπέμπουν ίσες ποσότητες διοξειδίου του άνθρακα. Μεγάλες ποσότητες εκπέμπονται από τις αναπτυσσόμενες χώρες, όπως η Κίνα και η Ινδία. Χωρίς τη μείωση των εκπομπών τους, η Ευρώπη από μόνη της δεν θα μπορεί να λύσει αυτό το πρόβλημα. Το πρόβλημα δεν θα επιλυθεί ούτε με την επιβολή περιορισμών σε χώρες με σημαντικά επίπεδα εκπομπών άνθρακα. Οι οικονομίες, όπως η οικονομία της Πολωνίας, θα εξακολουθήσουν να βασίζονται στην ενέργεια από άνθρακα και σε βιοκαύσιμα για μεγάλο χρονικό διάστημα στο μέλλον. Αυτές οι πηγές ενέργειας θα παραμείνουν η κύρια ηγετική δύναμη των οικονομιών τους.
<P>
" αναμενόμενη μείωση των εκπομπών CO2 κατά 20% μέχρι το έτος 2020 υπό τους προτεινόμενους όρους θα καταστρέψει αυτές τις οικονομίες. Το σχέδιο μείωσης των εκπομπών CO2 κατά 80% μέχρι το έτος 2050 θα έχει ως αποτέλεσμα την κατάρρευση της ενεργειακής οικονομίας, όχι μόνο στην Πολωνία, αλλά επίσης σε πολλές άλλες χώρες και αναμφίβολα θα οδηγήσει σε μια ολοκληρωτική οικονομική καταστροφή.
<P>
Κατά συνέπεια, πρέπει να μελετήσουμε το πρόβλημα σε μεγαλύτερο βάθος και να λάβουμε μέτρα προστασίας. Βέβαια, η λύση του δεν θα προαχθεί με διμερείς συζητήσεις μεταξύ της Ρωσίας και της Γερμανίας, εξαιρώντας άλλα κράτη μέλη. Αυτό είναι ένα θέμα που πρέπει να συζητήσουμε από κοινού και να βρούμε μια κοινή λύση. Ελπίζω ότι η διάσκεψη στο Πόζναν και η επακόλουθη διάσκεψη στην Κοπεγχάγη θα έχουν ως αποτέλεσμα την επίτευξη συμφωνίας και μια λύση που θα είναι ευεργετική για όλους.
<SPEAKER ID="041" NAME="Δημήτριος Παπαδημούλης" AFFILIATION="GUE/NGL">
(EL) Κύριε Πρόεδρε, η συνδιάσκεψη στο Πόζναν και, σε ένα χρόνο, στην Κοπεγχάγη πρέπει να πετύχει. Δεν υπάρχει περιθώριο για άλλα ευχολόγια και άλλες αναβολές! Το Ευρωπαϊκό Κοινοβούλιο με μια μεγάλη πλειοψηφία, σχεδόν ομόφωνα, μόλις προχθές ψήφισε την έκθεση Florenz, ζητώντας φιλόδοξους στόχους, αρκετούς πόρους και άμεσα μέτρα, αλλά η βρόμικη συμμαχία μέσα στο Συμβούλιο και μέσα στην Επιτροπή προσπαθεί να ροκανίσει και να υπονομεύσει αυτή την προσπάθεια.
<P>
Είναι απαράδεκτο να υπονομεύει το Συμβούλιο το ρόλο του Κοινοβουλίου, για να κάνει το χατίρι του κ. Μπερλουσκόνι και μερικών νέων μελών της Ευρωπαϊκής Ένωσης! Προέχουν το συμφέρον των Ευρωπαίων πολιτών και τα ιστορικά συμφέροντα της ίδιας της Ευρωπαϊκής Ένωσης. Πρέπει η Ευρωπαϊκή Ένωση να μείνει στην πρωτοπορία αυτής της προσπάθειας και το Ευρωπαϊκό Κοινοβούλιο να μην υπονομευθεί στη θέλησή του να συμβάλει.
<SPEAKER ID="042" NAME="Urszula Krupa" AFFILIATION="IND/DEM">
(PL) Κύριε Πρόεδρε, η επιβολή δραστικών λύσεων που περιέχονται στη δέσμη μέτρων για την ενέργεια και τις κλιματικές αλλαγές στα κράτη της Ευρωπαϊκής Ένωσης που είναι υπεύθυνη μόνο για το 15% των παγκόσμιων εκπομπών άνθρακα θα έχει καταστροφικές επιπτώσεις όχι μόνο στην Πολωνία, αλλά επίσης στην Ευρώπη και στον κόσμο.
<P>
Ενώ τα παλαιά κράτη μέλη της ΕΕ μείωσαν τις εκπομπές άνθρακα κατά 3% περίπου στην Πολωνία, ως αποτέλεσμα της βιομηχανικής μετατροπής και της διαδικασίας εκσυγχρονισμού, οι εκπομπές μειώθηκαν κατά 30% περίπου. Παρά αυτή την επισήμανση, η Ευρωπαϊκή Ένωση ζητά περαιτέρω μειώσεις, οι οποίες θεωρείται ότι αντιπροσωπεύουν την εφαρμογή της αλληλεγγύης και τον επιμερισμό των ευθυνών, αλλά οι οποίες σίγουρα οδηγούν στην κατάρρευση της βιομηχανίας μας και σε υπέρογκη αύξηση των δαπανών.
<P>
Επίσης, αντιτιθέμεθα στην οδηγία σχετικά με τη δέσμευση και την αποθήκευση άνθρακα που επιβλήθηκε πρόσφατα. Αυτό θα καταστήσει αδύνατο η Πολωνία να χρησιμοποιεί γεωθερμική ενέργεια και να επιτύχει το στόχο για ποσοστό της τάξης του 20% των ανανεώσιμων πηγών ενέργειας. Αντίθετα, μπορεί να γίνει η αιτία μιας περιβαλλοντικής καταστροφής, αντί να διασφαλίσει την περιβαλλοντική προστασία. " έκλυση διοξειδίου του άνθρακα από τις διαστρωματώσεις της γης μπορεί να προκαλέσει το θάνατο των έμβιων όντων καθώς και τεκτονικές κινήσεις και σεισμούς.
<SPEAKER ID="043" NAME="Andreas Mölzer" AFFILIATION="NI">
(DE) Κύριε Πρόεδρε, η Ευρώπη θερμαίνεται ταχύτερα από ότι ο παγκόσμιος μέσος όρος. Σε διάστημα μιας δεκαετίας, όπως γνωρίζετε, τα πλήγματα που προκλήθηκαν από φυσικές καταστροφές διπλασιάστηκαν σε 14 δισεκατομμύρια περίπου σε ετήσια βάση. Κατά συνέπεια, πρέπει να εξετάσουμε με προσοχή τα επόμενα μέτρα που θα λάβουμε. Αυτό είναι ακριβώς το σημείο όπου έχουμε ακόμη προβλήματα.
<P>
Εάν τώρα λάβουμε υπόψη τις εξαιρέσεις από την εμπορία δικαιωμάτων εκπομπών, δεν πρέπει να ξεχνάμε ότι οι επιχειρήσεις στον τομέα της ενέργειας χρέωσαν με αδιάντροπο τρόπο τον καταναλωτή για τα δωρεάν πιστοποιητικά τους, προκειμένου να αποκομίσουν πρόσθετα κέρδη για τους ίδιους. Αυτό δεν πρέπει να επιτραπεί να συμβεί ξανά. Δεν χρειαζόμαστε πλέον πρόχειρες, βιαστικές αντιδράσεις όπως το φιάσκο για τα πράσινα καύσιμα. Οι υποτιθέμενες μηδενικές εκπομπές από τα ηλεκτροκίνητα αυτοκίνητα είναι άχρηστες, εάν η ενέργεια προέρχεται από μονάδες παραγωγής ενέργειας με καύση άνθρακα.
<P>
Ωστόσο, κατά την άποψή μου, είναι εντελώς γελοίο να εκθειάζουμε την πυρηνική ενέργεια ως φιλική προς το περιβάλλον σε αυτή την κατάσταση. Εάν τα δισεκατομμύρια που δαπανώνται γι' αυτό σε ετήσια βάση χρησιμοποιούνταν για ανανεώσιμες πηγές ενέργειας, ενδεχομένως να μην είχαμε πλέον κανένα απολύτως ενεργειακό πρόβλημα και βέβαια θα κάναμε ένα περαιτέρω βήμα προόδου σε ό,τι αφορά τη μείωση του CO2.
<P>
Επιπλέον, σε σχέση με αυτό πρέπει να θυμόμαστε ότι μακροπρόθεσμα πρέπει να ενθαρρύνουμε την επιδότηση των δημόσιων μεταφορών και την κυκλοφορία των εμπορευμάτων σιδηροδρομικώς.
<SPEAKER ID="044" NAME="Péter Olajos" AFFILIATION="PPE-DE">
(HU) Σας ευχαριστώ, κύριε Πρόεδρε. Έχουμε δεσμευτεί όλοι για την παύση των κλιματικών αλλαγών με την αποτροπή της παγκόσμιας περιβαλλοντικής καταστροφής που απειλεί την ανθρωπότητα. Γνωρίζουμε βέβαια, ότι αυτό συνεπάγεται σοβαρές δαπάνες, τις οποίες εμείς οι πολίτες θα πρέπει να πληρώσουμε αργά ή γρήγορα για τον ένα ή τον άλλο τρόπο.
<P>
Γνωρίζουμε επίσης ότι όσο πιο αργά λάβουμε μέτρα, τόσο μεγαλύτερη θα είναι η ζημιά, τόσο πιο αμετάκλητες θα είναι οι διαδικασίες και τόσο περισσότερα θα πρέπει να πληρώσουμε. Το ερώτημα είναι κατά πόσο, αφενός, είμαστε αρκετά γενναίοι για να είμαστε οι πρώτοι που θα λάβουμε μέτρα και θα κάνουμε τις απαραίτητες θυσίες και αφετέρου, πώς θα μοιράσουμε την ευθύνη μεταξύ των διαφόρων κοινωνικών και οικονομικών παραγόντων.
<P>
Το νομοθετικό πακέτο που έχουμε ενώπιον μας δείχνει ότι η Ευρωπαϊκή Ένωση έχει δεσμευτεί να δράσει και επίσης δείχνει ότι, δυστυχώς, είναι θιασώτης, ασυνεπής και χρησιμοποιεί ένα διπλό πρότυπο σε ό,τι αφορά την εφαρμογή. Επιτρέπει σε ορισμένα κράτη μέλη να παράγουν περισσότερες εκπομπές το 2020 από ότι ο στόχος του Κιότο που τέθηκε για το 2010. Εν τω μεταξύ, άλλοι που είχαν ήδη σημειώσει καλή απόδοση δεν έχουν τα κατάλληλα κίνητρα.
<P>
Γιατί δεν αγνοούμε το γεγονός ότι ορισμένα κράτη μέλη δεν ενδιαφέρονται καθόλου για τις υποσχέσεις τους, ενώ άλλα συμφωνούν να κάνουν τεράστιες θυσίες; Είναι ομοίως ακατανόητο για ποιο λόγο η τσιμεντοβιομηχανία θα πρέπει να προβεί σε μειώσεις δύο φορές περισσότερο από τη βιομηχανία αποβλήτων ή τον τομέα των μεταφορών. Κύριε Υπουργέ, γενναία κυβέρνηση δεν είναι εκείνη που τολμά να επιβάλει αυστηρές ποινές σε εταιρείες, αλλά εκείνη που είναι το ίδιο αυστηρή με τον εαυτό της. Συνετή κυβέρνηση δεν είναι εκείνη που παίρνει τα χρήματα των πολιτών στο εξωτερικό σύμφωνα με το Μηχανισμό Καθαρής Ανάπτυξης (ΜΚΑ), αλλά εκείνη που επενδύει στο εσωτερικό της χώρας, στο πλαίσιο της ΕΕ, μειώνοντας την ενεργειακή εξάρτησή μας δημιουργώντας νέες, εμπορεύσιμες καθαρές τεχνολογίες.
<P>
" παρούσα παγκόσμια οικονομική ύφεση δεν είναι η αιτία για να μη λάβουμε μέτρα, αλλά αντίθετα, είναι μια ευκαιρία για σημαντική πρόοδο. " ιστορική ευθύνη της Ευρώπης και η ευκαιρία σημαίνει επίσης την ανάληψη ενός πρωτοποριακού ρόλου σε αυτή την τρίτη βιομηχανική επανάσταση. Σας ευχαριστώ για την προσοχή σας.
<SPEAKER ID="045" NAME="Guido Sacconi" AFFILIATION="PSE">
(IT) Κύριε Πρόεδρε, κυρίες και κύριοι, θέλω να ευχαριστήσω τους συναδέλφους μου, ξεκινώντας με τον πρόεδρο της ομάδας μου, τον κ. Schulz, ο οποίος ορθά επεσήμανε ιδιαίτερα το αποτέλεσμα που επιτεύχθηκε την προηγούμενη Δευτέρα με τη συμφωνία σχετικά με τον κανονισμό που ορίζει την απαίτηση της μείωσης των εκπομπών CO2 από μηχανοκίνητα οχήματα.
<P>
Θέλω να εξηγήσω για ποιο λόγο σκόπιμα και σε συμφωνία με τη Γαλλική Προεδρία, η οποία έκανε θαυμάσια δουλειά - θέλησα να πω τόσο ανεπίσημα - για ποιο λόγο, για να παραμείνουμε στο θέμα του αυτοκινήτου, επιτάχυνα τη διασφάλιση αυτής της συμφωνίας, βάζοντας το πόδι μου στο γκάζι, κατά κάποιον τρόπο. Αυτό έγινε για δύο λόγους: ο πρώτος είναι επειδή θεώρησα σημαντικό να προχωρήσει η δέσμη μέτρων, τουλάχιστον σε σχέση με ένα θέμα, για να αποδείξω ότι πραγματικά είναι δυνατό - δύσκολο, αλλά δυνατό - να συμβιβάσουμε διαφορετικές απαιτήσεις: την προστασία του περιβάλλοντος και την καταπολέμηση των κλιματικών αλλαγών αφενός και την οικονομική διάσταση της ανταγωνιστικότητας και των κοινωνικών θεμάτων, καθώς και της απασχόλησης αφετέρου. Γνωρίζουμε την έκταση της παρούσας κρίσης στην αυτοκινητοβιομηχανία και αυτή η πράξη αυτή τη χρονική στιγμή σηματοδοτεί κάτι εξαιρετικά σημαντικό.
<P>
Ωστόσο, βάζω το πόδι μου στο γκάζι για έναν ακόμη λόγο επίσης. Θεωρούσα ότι θα ήταν πολύ καλύτερο να ολοκληρώσουμε αυτή την υπόθεση πριν από το Ευρωπαϊκό Συμβούλιο την επόμενη εβδομάδα, έτσι ώστε, εάν μου επιτρέπετε να το πω απερίφραστα, κανείς να μην μπορεί να εκφράσει την άποψή του χωρίς να το θέλουν οι υπόλοιποι. Κανένας από τους αρχηγούς κρατών ή κυβερνήσεων δεν θα μπορεί να παρέμβει στον κανονισμό. Απευθύνομαι στους συναδέλφους μου, οι οποίοι, όπως ο κ. Davies, επέκριναν αυτή τη συμφωνία, αλλά δεν έχουν συνειδητοποιήσει ότι θα ήταν επίσης καλύτερο εάν οι άλλες υποθέσεις - όπως η υπόθεση του κ. Davies, όπου όλα είναι ήδη έτοιμα για την επίτευξη συμφωνίας - είχαν ήδη ολοκληρωθεί. Θέλω να σας αναφέρω κάτι, κ. Borloo, εάν μου επιτρέπετε να έχω ένα λεπτό παραπάνω: δεν κατορθώνουμε πάντοτε να επιτύχουμε την ομοφωνία εδώ, κατά συνέπεια να είστε σίγουροι και να μην επιτρέπετε να δημιουργείται μια παρόμοια κατάσταση με αυτή που συνέβη χτες σχετικά με τις ανανεώσιμες πηγές ενέργειας, όπου μια χώρα, δυστυχώς η δική μου, άσκησε βέτο για την πρόταση, καθιστώντας με αυτόν τον τρόπο αδύνατη τη συμφωνία.
<SPEAKER ID="046" NAME="Johannes Lebech" AFFILIATION="ALDE">
(DA) Κύριε Πρόεδρε, ήταν συναρπαστικό να συμμετέχουμε στη διαπραγμάτευση για τη δέσμη μέτρων σχετικά με το κλίμα, πρώτα στην επιτροπή και μετά στις τριμερείς διαπραγματεύσεις στις οποίες λαμβάνω μέρος ως σκιώδης εισηγηγτής σχετικά με την οδηγία για τον επιμερισμό της ευθύνης. Εδώ στο Κοινοβούλιο επιδείξαμε μεγάλο ταλέντο για την επίτευξη συμβιβασμών και την ανεύρεση ιδεών που μπορούν να βελτιώσουν τις προτάσεις της Επιτροπής, διότι γνωρίζουμε καλά ότι, εάν πρόκειται να έχουμε έναν σοβαρό διάδοχο στη Σύμβαση του Κιότο, πρέπει να διαθέτουμε μια φιλόδοξη πρόταση όταν θα λάβουμε μέρος στη διάσκεψη της Κοπεγχάγης.
<P>
Τώρα είναι το Συμβούλιο που περιμένουμε. Θέλω να αναφέρω μερικά σημαντικά προβλήματα. Είναι σημαντικό ότι το Συμβούλιο πρέπει να καταλάβει ότι, εάν τα κράτη μέλη θέλουν ευελιξία, πρέπει να υπάρχει μια εγγύηση ότι θα υλοποιηθούν οι στόχοι που πρέπει να έχουν τη μορφή αναφοράς, σε συνδυασμό με τις συνέπειες εάν δεν υλοποιηθούν οι στόχοι. Οι κενές υποσχέσεις δεν θα σταματήσουν την παγκόσμια αύξηση της θερμοκρασίας. Πρέπει επίσης να καταστεί σαφές ότι δεν μπορούμε απλώς να αγοράσουμε όλη τη μείωση εκπομπών εκτός της ΕΕ. Αντίθετα, οι περισσότερες προσπάθειές μας πρέπει να καταβληθούν στην Ευρώπη. Οτιδήποτε άλλο δεν είναι σοβαρό ή αξιόπιστο, εάν πραγματικά θέλουμε να επιτύχουμε μια διεθνή συμφωνία για το κλίμα, καθώς μια τέτοια συμπεριφορά μπορεί να ερμηνευθεί ότι δίνει το μήνυμα ότι έχουμε ήδη κάνει αυτό που αναμενόταν να κάνουμε και δεν μπορούμε να κάνουμε τίποτα άλλο. Ομοίως, πρέπει να παρέχουμε κίνητρα για τον εκσυγχρονισμό της ενεργειακής τεχνολογίας στην Ευρώπη και πρέπει να διασφαλίσουμε, μέσω αυτού του πακέτου, την πρόοδο προς ένα μέλλον όπου βασίζουμε τη χρήση ενέργειάς μας σε μορφές ενέργειας που είναι ουδέτερες σε CO2. Το προηγούμενο έτος, οι αρχηγοί κρατών ή κυβερνήσεων της ΕΕ δεσμεύτηκαν να παίξουν ηγετικό ρόλο στο μέτωπο για το κλίμα - αυτό αποτελεί δέσμευση. Το Κοινοβούλιο είναι έτοιμο. Το Συμβούλιο πρέπει τώρα να αποδείξει τη βούλησή του να έχει αποτελέσματα έτσι ώστε να μπορούμε από κοινού να χαρούμε για το πακέτο σχετικά το κλίμα, καθώς είναι το καλύτερο Χριστουγεννιάτικο δώρο γι' αυτό το έτος.
<SPEAKER ID="048" NAME="Caroline Lucas" AFFILIATION="Verts/ALE">
Κύριε Πρόεδρε, συμμερίζομαι το θυμό και την απογοήτευση όλων εκείνων που ορθά ασκούν κριτική σε άτομα αυτού του Κοινοβουλίου και του Συμβουλίου που προσπαθούν να καταστρέψουν τις δεσμεύσεις μας για μια φιλόδοξη δέσμη μέτρων για το κλίμα και την ενέργεια.
<P>
" ΕΕ τώρα αμφισβητεί τη δέσμευσή της για το ποσοστό της τάξης του 30%, επιδιώκοντας να αντισταθμίσει το μεγαλύτερο μέρος που θέτει η ίδια για την προσπάθεια μείωσης, μειώνοντας τις απαιτήσεις για τη δημοπρασία στον τομέα της ηλεκτρικής ενέργειας και σχεδόν όλες τις άλλες βιομηχανίες, θεσπίζοντας πρότυπα για την απόδοση των αυτοκινήτων που είναι χειρότερα από την καθιερωμένη κατάσταση και χωρίς να δεσμεύει κεφάλαια για την αλληλεγγύη με τις αναπτυσσόμενες χώρες. Όλα αυτά σημαίνουν ότι η δέσμη μέτρων της ΕΕ για το κλίμα φαίνεται συνεχώς κενή και οι πολιτικοί της Ευρώπης δεν θα λάβουν άφεση αμαρτιών για μια τέτοια μνημειώδη αποτυχία της πολιτικής ηγεσίας.
<P>
Θέλω να αντικρούσω μια άποψη που επαναλήφθηκε αρκετές φορές σήμερα. Δεν πρέπει να επιλέξουμε μεταξύ της αντιμετώπισης της οικονομικής κρίσης και της αντιμετώπισης της κρίσης για το κλίμα. Πρέπει να χρησιμοποιήσουμε τη χρηματοπιστωτική κρίση ως μια ευκαιρία για να ανασυγκροτήσουμε πλήρως την προσοχή και την κατεύθυνση της οικονομίας μας, προκειμένου να την καταστήσουμε αληθινά βιώσιμη οικονομία που πραγματικά θα έχει περιβαλλοντικά και οικονομικά οφέλη. Αυτή είναι μια κρίσιμη δοκιμασία για το ίδιο το έργο της ΕΕ στο σύνολό του και δεν είναι μια δοκιμασία στην οποία μπορούμε να αποτύχουμε.
<SPEAKER ID="049" NAME="Mieczysław Edmund Janowski" AFFILIATION="UEN">
(PL) Κύριε Πρόεδρε, η σημερινή συζήτηση αφορά στην ενεργειακή και περιβαλλοντική προστασία. " επίδραση των εκπομπών των αερίων του θερμοκηπίου στις αλλαγές του κλίματος είναι πραγματική, παρόλο που προς το παρόν αποδίδεται μικρότερη αξία σε άλλους παράγοντες.
<P>
Θέλω να τονίσω ιδιαίτερα ότι η δράση γι' αυτό το θέμα πρέπει να έχει παγκόσμια διάσταση. Διαφορετικά ποιο θα είναι το αποτέλεσμα του δραστικού περιορισμού μας για τις εκπομπές, εάν οι άλλες χώρες δεν κάνουν το ίδιο; Απλώς θα καταστήσει τα ευρωπαϊκά αγαθά μη ανταγωνιστικά και οι αγορές μας θα κυριαρχούνται από εκείνους που δεν έχουν προτείνει περιορισμούς τέτοιου είδους.
<P>
Πρέπει επίσης να λάβουμε υπόψη την κατάσταση χωρών όπως η Πολωνία, η βιομηχανία παραγωγής ηλεκτρικής ενέργειας της οποίας βασίζεται σε μεγάλο βαθμό στον άνθρακα. Θα ήταν σωστό να αναγνωρίσουμε την τεράστια πρόοδο για τη μείωση των εκπομπών άνθρακα που πέτυχαν πρόσφατα αυτές οι χώρες.
<P>
Ως εκ τούτου, η δέσμη μέτρων για την ενέργεια και τις κλιματικές αλλαγές πρέπει να είναι συνετή και ταυτόχρονα να είναι διαποτισμένη με το πνεύμα της αλληλεγγύης. Πρέπει επίσης να έχει καινοτόμο χαρακτήρα και να υποστηρίζει την οικονομία και το περιβάλλον, ενώ εγγυάται την ασφάλεια και λαμβάνει υπόψη της το μέλλον που είναι ιδιαίτερα σημαντικό αυτή τη στιγμή της σημαντικής οικονομικής ύφεσης.
<SPEAKER ID="050" NAME="Eva-Britt Svensson" AFFILIATION="GUE/NGL">
(SV) Κύριε Πρόεδρε, τον Μάρτιο του 2007 οι αρχηγοί κυβερνήσεων της ΕΕ δεσμεύτηκαν ότι η ΕΕ θα μείωνε τις εκπομπές των αερίων του θερμοκηπίου κατά 20% τουλάχιστον μέχρι το 2020. Αυτή η δέσμευση δεν αρκεί από μόνη της για να σταματήσει την αύξηση της θερμοκρασίας στο μαγικό όριο των 2ºC, όπως η έρευνα αναφέρει ότι απαιτείται. Ωστόσο, ήταν μια υπόσχεση στους πολίτες μας και ένα βήμα προς τη σωστή κατεύθυνση. Επομένως, με μεγάλη ανησυχία διαπιστώνω τώρα ότι το μέσο για την επίτευξη αυτού του στόχου, η δέσμη για τις κλιματικές αλλαγές, έχει όλο και λιγότερη χρησιμότητα μέρα με τη μέρα.
<P>
Την προηγούμενη Δευτέρα, επιτεύχθηκε μια άτυπη συμφωνία μεταξύ της Γαλλικής Προεδρίας και των μεγάλων ομάδων του Κοινοβουλίου σχετικά με τον τρόπο με τον οποίο θα μειώσουμε τις εκπομπές άνθρακα από τα αυτοκίνητα. Το αποτέλεσμα είναι εξαιρετικά εύκολο να συναχθεί: η συνήθης επιχειρηματική δραστηριότητα για την αυτοκινητοβιομηχανία. Εντελώς ακατανόητο! Μέχρι το 1995, η Επιτροπή πρότεινε τον περιορισμό των εκπομπών άνθρακα σε 120 γραμμάρια. Τώρα, 13 χρόνια μετά, ο στόχος καθυστέρησε ξανά. Αυτό είναι το αποτέλεσμα από όλα τα παραθυράκια στη νομοθεσία υπό τη μορφή της σταδιακής εισαγωγής του αριθμού αυτοκινήτων που πρέπει να εκπληρώνει τις απαιτήσεις και των αναποτελεσματικών οικονομικών κυρώσεων.
<P>
Έχω κουραστεί επίσης να ακούω για τη χρηματοπιστωτική κρίση η οποία χρησιμοποιείται ως δικαιολογία για να μην αναλάβουμε την ευθύνη για τις συνέπειες του κλίματος. " αυτοκινητοβιομηχανία είχε στη διάθεσή της περισσότερο από μια δεκαετία για να μετατρέψει την τεχνολογία της σε πιο οικολογική τεχνολογία. Αυτό δεν είναι αποτέλεσμα της χρηματοπιστωτικής κρίσης. Μάλλον είναι το αποτέλεσμα της συνεχούς υπερπαραγωγής και της αδυναμίας της αυτοκινητοβιομηχανίας να προβεί σε αλλαγές.
<P>
Οι διαπραγματεύσεις σχετικά με την εμπορία δικαιωμάτων εκπομπών βρίσκονται επίσης στο τελικό τους στάδιο. Δεν φαίνονται κατάλληλες ούτε για το κλίμα. Τα έργα του Μηχανισμού Καθαρής Ανάπτυξης είναι ένα συγκεκριμένο παράδειγμα. Βέβαια, πρέπει να υποστηρίξουμε τα έργα για το κλίμα στις αναπτυσσόμενες χώρες, αλλά αυτό πρέπει να προστεθεί στις δικές μας μειώσεις εκπομπών και δεν πρέπει να τις αντικαταστήσουμε.
<SPEAKER ID="051" NAME="Sylwester Chruszcz" AFFILIATION="NI">
(PL) Κύριε Πρόεδρε, υπό το πρόσχημα των υψηλών στόχων περιβαλλοντικής προστασίας, τα πλουσιότερα κράτη και οι εταιρείες ασκούν πιέσεις για μια δέσμη μέτρων για τις κλιματικές αλλαγές που θα πλήξει τα λιγότερο ευημερούντα κράτη της Ευρωπαϊκής Ένωσης. Στο πλαίσιο μιας παγκόσμιας κρίσης, πλήττεται η εξόρυξη και η παραγωγή ενέργειας σε χώρες, συμπεριλαμβανομένης της Πολωνίας, εις βάρος της παρεμπόδισης της οικονομικής ανάπτυξης και της πρόκλησης μαζικών απολύσεων. Και εγώ υποστηρίζω τη μείωση των εκπομπών άνθρακα στην Ευρώπη και παγκοσμίως, αλλά όχι με οποιοδήποτε τίμημα.
<P>
Δεν μπορούμε να κλείσουμε τους σταθμούς παραγωγής ενέργειας με καύση άνθρακα ή τα ανθρακωρυχεία ξαφνικά. Δεν είναι πολύ αργά για να καταλήξουμε σε έναν συνετό συμβιβασμό που να είναι αποδεκτός από όλα τα κράτη. Ωστόσο, ένας τέτοιος συμβιβασμός θα καταστεί εφικτός μόνο εάν ληφθούν υπόψη τα ειδικά χαρακτηριστικά των εθνικών οικονομιών. Διαφορετικά θα αντιμετωπίσουμε μια κατάσταση διαταγής και αδικίας και δεν πρέπει να συναινέσουμε σε αυτό.
<SPEAKER ID="052" NAME="Karsten Friedrich Hoppenstedt" AFFILIATION="PPE-DE">
(DE) Κύριε Πρόεδρε, η δέσμευση και αποθήκευση άνθρακα είναι μόνο ένα κομμάτι στο συνολικό πακέτο για το κλίμα. Ωστόσο, τα μικρά κομμάτια και οι μικροί τροχοί έχουν κι αυτοί τη σημασία τους. Γι' αυτό είναι τόσο σημαντικό εμείς και η Ευρωπαϊκή Ένωση να καταστήσουμε εφικτή την κατασκευή και την καθιέρωση έργων επίδειξης, διότι μπορεί να αναπτυχθεί μια εντελώς νέα βιομηχανία, μια μεταβατική τεχνολογία για την αποθήκευση CO2 που μπορεί να αναπτυχθεί χωρίς να ελαχιστοποιούνται σημαντικές προσπάθειες σε άλλους τομείς.
<P>
Υπάρχουν τρία σημαντικά έργα επίδειξης παγκοσμίως που έχουν άλλους στόχους, δηλαδή να επιταχύνουν την παραγωγή πετρελαίου και φυσικού αερίου. Ωστόσο, χρειαζόμαστε Ευρωπαϊκές μονάδες για έργα επίδειξης, διότι είμαστε υπεύθυνοι για τα ορυχεία, για την τεχνολογία, καθώς επίσης για το ρυθμιστικό πλαίσιο για το διάστημα μετά το κλείσιμο των ορυχείων που τότε πρέπει να θέσουμε σε λειτουργία στην Ευρώπη.
<P>
Έχουμε προβλήματα με τη χρηματοδότηση, τουλάχιστον αυτό αναφέρεται. Δεν πιστεύω ότι αυτά πρέπει να αποτελούν αληθινά προβλήματα. Επενδύουμε - και τα αριθμητικά στοιχεία ισχύουν - 1.800 δισεκατομμύρια ευρώ στο χρηματοδοτικό πλαίσιο για εταιρείες και τράπεζες και για παροχές στις επιχειρήσεις. 1.800 δισεκατομμύρια - και δεν έχουμε 10 δισεκατομμύρια ή 5 δισεκατομμύρια για να κάνουμε δοκιμές σε νέες τεχνολογίες που ενδέχεται να έχουν παγκόσμια σημασία.
<P>
Μόλις επέστρεψα από την Κίνα. Σε αυτή την περίπτωση αναφερθήκαμε στην τεχνολογία δέσμευσης και αποθήκευσης του άνθρακα, όπου η Κίνα θα παράγει το 60% της ενέργειάς της από άνθρακα στο μέλλον. " Νότια Αφρική, η Αμερική, οι "νωμένες Πολιτείες και η Ρωσία χρειάζονται όλες αυτές τις τεχνολογίες και στην Ευρώπη δεν θέτουμε σε εφαρμογή αυτές τις τεχνολογίες. Νομίζω ότι εμείς και το Συμβούλιο πρέπει να καταβάλλουμε προσπάθειες, προκειμένου να λάβουμε αυτά τα κεφάλαια μέσω οποιουδήποτε μέσου μπορούμε, είτε είναι το Σύστημα εμπορίας δικαιωμάτων εκπομπών είτε άλλα, ώστε να μπορούμε να κάνουμε κάτι πρωτοποριακό σε αυτή ακριβώς την τεχνολογία.
<SPEAKER ID="053" NAME="Dariusz Rosati" AFFILIATION="PSE">
(PL) Κύριε Πρόεδρε, το πρόβλημα των κλιματικών αλλαγών είναι μια από τις μεγαλύτερες προκλήσεις που αντιμετωπίζει η ανθρωπότητα. " Ευρωπαϊκή Ένωση δημιούργησε ένα φιλόδοξο πρόγραμμα για τη μείωση των εκπομπών άνθρακα κατά 20% μέχρι το έτος 2020, βελτιώνοντας την ενεργειακή απόδοση και αυξάνοντας την ποσότητα της ενέργειας από ανανεώσιμες πηγές.
<P>
Αυτά τα σχέδια αποδεικνύουν ότι η Ένωση επιθυμεί να έχει ηγετικό ρόλο παγκοσμίως στην καταπολέμηση των κλιματικών αλλαγών, αλλά η Ευρωπαϊκή Ένωση δεν είναι αποκομμένη και δεν μπορεί να δρα από μόνη της. Εάν δεν πείσουμε τους εταίρους μας από όλο τον κόσμο να προβούν σε εξίσου φιλόδοξες προσαρμογές, δεν θα μπορούμε να αντιμετωπίσουμε το πρόβλημα παρά τις βέλτιστες προσπάθειές μας.
<P>
Οι προτεινόμενες αλλαγές πρέπει να σχεδιάζονται με τον πιο αποδοτικό τρόπο, προκειμένου να ελαχιστοποιούνται σε κάθε περίπτωση οι υπέρογκες δαπάνες για την οικονομία και συνεπώς να μειωθούν οι δαπάνες που επιφορτίζονται τα άτομα. Κατά την αξιολόγηση της πρότασης της Επιτροπής σε αυτό το πλαίσιο, θέλω να επισημάνω δύο κινδύνους.
<P>
Πρώτον, η ανάγκη οι εγκαταστάσεις παραγωγής ενέργειας να αγοράζουν άδειες εκπομπής αερίων άνθρακα σε δημοπρασία θα οδηγήσει σε μια σημαντική αύξηση των ενεργειακών τιμών, ειδικά σε χώρες όπου ο άνθρακας παίζει σημαντικό ρόλο στην παραγωγή ενέργειας. Αυτό θα έχει δυσμενείς επιπτώσεις στα οικονομικά των νοικοκυριών και στην ανταγωνιστικότητα των επιχειρήσεων σε εκείνες τις χώρες. Το πρόβλημα μπορεί να επιλυθεί εν μέρει με τη συγκριτική αξιολόγηση. Αυτή η μέθοδος ανταμείβει τις πιο αποδοτικές λύσεις στην κατηγορία καυσίμων που ανήκουν και κατά συνέπεια επιτρέπει την επίτευξη του στόχου της μείωσης άνθρακα σε σημαντικά χαμηλότερο κόστος.
<P>
Δεύτερον, το σύστημα κατανομής δικαιωμάτων που προτείνεται τώρα για τις εκπομπές ευνοεί ιδιαίτερα τις βιομηχανίες που διατρέχουν τον κίνδυνο διαρροής άνθρακα εις βάρος των καυστήρων και των γεννητριών ισχύος. Πράγματι, αυτό θέτει τις πλουσιότερες χώρες σε προνομιακή θέση, γεγονός το οποίο δεν φαίνεται να είναι μια δίκαιη λύση.
<P>
Το σύστημα κατανομής πρέπει να σχεδιαστεί έτσι ώστε να διασφαλίζει ότι οι λιγότερο ευημερούσες χώρες θα κατορθώσουν να αποκομίσουν οφέλη σε σχέση με τις άλλες. Το πιο δίκαιο σύστημα θα ήταν η διανομή των εσόδων της δημοπρασίας με βάση το Ακαθάριστο Εγχώριο Προϊόν.
<P>
Ζητώ από την Επιτροπή και από το Συμβούλιο να βρουν έναν λογικό συμβιβασμό, έτσι ώστε η επιδίωξη αυτών των στόχων να μην υπονομεύει την ανταγωνιστικότητα των οικονομιών μας και να μην επιδεινώνονται οι συνθήκες διαβίωσης.
<SPEAKER ID="054" NAME="Fiona Hall" AFFILIATION="ALDE">
Κύριε Πρόεδρε, χάρη στην αποφασιστικότητα του εισηγητή, σημειώσαμε τεράστια πρόοδο στις διαπραγματεύσεις για τις ανανεώσιμες πηγές ενέργειας. Ήταν απογοητευτικό να μην καταλήξουμε σε μια πλήρη συμφωνία χτες το βράδυ, αλλά η μόνη ρήτρα υπό εξέταση δεν αφορά μόνο να παραμείνει απαραβίαστος ο στόχος του 20% μέχρι το 2020: Οι ευρωβουλευτές εργάστηκαν αρκετό διάστημα και επίπονα για να διασφαλίσουν ότι υπάρχει ασφάλεια δικαίου στους μηχανισμούς ευελιξίας τους οποίους μπορούν να χρησιμοποιήσουν τα κράτη μέλη προκειμένου να τους βοηθήσουν να επιτύχουν τους στόχους τους σχετικά με τις ανανεώσιμες πηγές ενέργειας. Μια αναθεώρηση των μηχανισμών ευελιξίας το 2014 κινδυνεύει να αναιρέσει όλο αυτό το χρήσιμο έργο. Κινδυνεύει να υπονομεύσει την ανάπτυξη σε ευρεία κλίμακα των ανανεώσιμων πηγών ενέργειας και τις πράσινες θέσεις απασχόλησης που υπόσχονται την αναβίωση για τις Ευρωπαϊκές περιφέρειες όπως η δική μου, η βορειο-ανατολική Αγγλία. Γι' αυτόν το λόγο, δεν μπορούμε να ενδώσουμε σε σχέση με τη διατύπωση, θέμα για το οποίο επιμένει μόνο ένα κράτος μέλος.
<P>
Ωστόσο, σημειώθηκε αρκετή θετική πρόοδος σε σχέση με την οδηγία για τις ανανεώσιμες πηγές ενέργειας. Έχουμε επιτύχει ένα δυνατό κείμενο για τα βιοκαύσιμα και, το σημαντικότερο, η έμμεση αλλαγή της χρήσης γης τώρα θα συμπεριληφθεί κατόπιν επιμονής του Κοινοβουλίου. Είμαι επίσης ευχαριστημένη που θα ζητηθεί από τα κράτη μέλη να προωθήσουν την ενεργειακή απόδοση, προκειμένου να επιτύχουν πιο εύκολα τους στόχους τους για τις ανανεώσιμες πηγές ενέργειας.
<P>
Σε αυτό το σημείο πρέπει να διατηρήσουμε την ψυχραιμία μας σχετικά με την οδηγία για τις ανανεώσιμες πηγές ενέργειας - όπως πράγματι και για τη συνολική δέσμη μέτρων για το κλίμα. Αυτή η νομοθεσία πρέπει να λειτουργήσει σωστά για την ΕΕ, αλλά πρέπει επίσης να λειτουργήσει ως μια δυνατή προσφορά στο τραπέζι των διαπραγματεύσεων σε παγκόσμιο επίπεδο.
<SPEAKER ID="055" NAME="Marie Anne Isler Béguin" AFFILIATION="Verts/ALE">
- (FR) Κύριε Πρόεδρε, η Ευρώπη ήταν πρωτοπόρος πρώτα και θέλει να εξακολουθήσει να δρα ως προγεφύρωμα στην Κοπεγχάγη.
<P>
Βέβαια, ο κόσμος παρακολουθεί, μας παρατηρεί σήμερα, αλλά το βλέμμα του είναι επίσης προσηλωμένο στην κυβέρνηση Ομπάμα. Και έχουμε δίκιο να αναρωτιόμαστε εάν το έργο του είναι καλύτερο, αφού ακόμη είμαστε ανεπαρκείς σε αυτόν τον τομέα. Είμαστε ανεπαρκείς σε ό,τι αφορά τους ρυπαντές και τελικά αφήνουμε τις διαπραγματεύσεις για τη δέσμη μέτρων για την ενέργεια και τις κλιματικές αλλαγές στα κράτη μέλη. Προσωπικά, έχω χάσει την εμπιστοσύνη μου. Προειδοποιούμε εδώ και πολύ καιρό χωρίς αποτέλεσμα. Σε όλο τον Ατλαντικό, ο μεγαλύτερος φορέας εκπομπών παγκοσμίως ανακοίνωσε ότι, μέχρι το 2020, θα μειώσει τις εκπομπές στα επίπεδα του 1990, δηλαδή, μια μείωση της τάξης του 60% στις εκπομπές του. Επιπλέον, θέλει να δημοπρατήσει άμεσα το 100% των επιδομάτων. Σας ρωτώ: που βρίσκεται το λάθος σε αυτό; Βέβαια, επιδοκιμάζουμε τους εαυτούς μας για τις σημαντικές προσπάθειές μας, παρόλο που γνωρίζουμε καλά ότι είμαστε ιδιαίτερα ανεπαρκείς σε αυτό που ζητούν οι επιστήμονες της Διακυβερνητικής Επιτροπής για τις Κλιματικές Μεταβολές.
<P>
Στις "ΠΑ, τα εργατικά συνδικάτα υποστήριξαν τη μετατροπή της οικονομίας με χαμηλές εκπομπές διοξειδίου του άνθρακα. Αυτό πραγματικά πρέπει να εμπνεύσει τους κατασκευαστές μας, οι οποίοι είναι απασχολημένοι με την εκμετάλλευση των περιβαλλοντικών, χρηματοπιστωτικών και οικονομικών κρίσεων για να απολύσουν προσωπικό, μετά από χρόνια κερδοφορίας που δεν ανακατανεμήθηκαν στους υπαλλήλους και μετά από χρόνια διαπραγματεύσεων εκούσιων συμφωνιών για τη ρύπανση που ισοδυναμούσε με μια αποτυχία.
<SPEAKER ID="056" NAME="Leopold Józef Rutowicz" AFFILIATION="UEN">
(PL) Κύριε Πρόεδρε, οι σημαντικές αλλαγές για το κλίμα επηρεάζονται από την έκλυση θερμότητας από τον ήλιο που παρέχει στον πλανήτη μας το 96% περίπου της θερμότητάς του. " υπερβολική εκπομπή CO2 και μεθανίου έχει δυσμενείς επιπτώσεις στο περιβάλλον και κατά συνέπεια πρέπει να μειωθεί.
<P>
Μια διέξοδος από αυτό το αδιέξοδο είναι να εφαρμόσουμε ριζικά, τεχνικά και οργανωτικά μέτρα, προκειμένου να επιταχύνουμε την ανάπτυξη της παραγωγής ενέργειας από ανανεώσιμες πηγές ενέργειας, να αυξήσουμε την παραγωγή καθαρής ενέργειας και να επιταχύνουμε όλες τις δράσεις που βελτιώνουν την ενεργειακή απόδοση και την εξοικονόμηση ενέργειας.
<P>
Αναμφίβολα, αυτό θα απαιτεί αναδιάρθρωση των δαπανών και διασφάλιση της κινητικότητας των κεφαλαίων που χορηγούνται για τέτοιου είδους μέτρα, αλλά δεν πρέπει να έχει ως συνέπεια τη δραστική αύξηση των τιμών της ηλεκτρικής ενέργειας. Αυτό δεν θα είναι αποδεκτό στην Ευρωπαϊκή κοινωνία ή στην Ευρωπαϊκή βιομηχανία. Για το λόγο αυτό, η παρούσα μορφή της δέσμης μέτρων απαιτεί σημαντική αναθεώρηση.
<SPEAKER ID="057" NAME="Martin Callanan" AFFILIATION="PPE-DE">
Κύριε Πρόεδρε, είμαι ιδιαίτερα ευχαριστημένος που έχω την ευκαιρία να συμβάλω στη σημερινή συζήτηση. Αρχικά συμμετείχα εξ ονόματος της Ομάδας PPE-DE στην έκθεση του κ. Sacconi για τις εκπομπές CO2 των αυτοκινήτων και έλαβα μέρος στην τριμερή συζήτηση και θέλω να τιμήσω το έργο του, συμβάλλοντας στη διασφάλιση μιας συμφωνίας σχετικά με αυτή τη νομοθεσία. Μπορώ να αναφέρω ότι χτες το βράδυ η Ομάδα PPE-DE συμφώνησε ότι θα υποστηρίξουμε το σχέδιο συμφωνίας στην ψηφοφορία της ολομέλειας.
<P>
Αυτή η νομοθεσία έχει συμφωνηθεί τώρα και διασφαλίζει ότι μπορούμε να ενθαρρύνουμε τους κατασκευαστές αυτοκινήτων να παράγουν καθαρότερα, πιο οικολογικά και πιο αποδοτικά αυτοκίνητα, αλλά ευτυχώς να το κάνουν με συνεχή τρόπο που δεν θα κοστίσει τις θέσεις απασχόλησης και την ευημερία της βιομηχανίας. Όπως η κ. Hall κι εγώ εκπροσωπώ τη βορειο-ανατολική περιοχή της Αγγλίας και στην περιοχή μου υπάρχουν πολλές χιλιάδες θέσεις εργασίας που εξαρτώνται από την αυτοκινητοβιομηχανία και ελπίζω ότι καμία από αυτές τις θέσεις δεν θα επηρεαστεί από αυτή τη νομοθεσία.
<P>
Επιτρέψτε μου να αναφέρω μερικά πράγματα για τη διαδικασία. Με ανησύχησε ιδιαίτερα το γεγονός ότι, κατά τη διάρκεια της εξέλιξης αυτής της νομοθεσίας, μερικές φορές επισπεύδεται μέσω του Συμβουλίου και του Κοινοβουλίου με υπερβολική βιασύνη. Πολλές φορές ήρθαμε αντιμέτωποι με έγγραφα 60 σελίδων που τα λάβαμε μόνο μια ώρα προτού πραγματοποιηθούν οι πραγματικές επίσημες τριμερείς συζητήσεις. Ακόμη και πριν την τελική τριμερή συζήτηση τη Δευτέρα, η Επιτροπή υπέβαλε ακόμη τεχνικές προσαρμογές στη διατύπωση, λίγα λεπτά πριν τη διεξαγωγή των πραγματικών διαπραγματεύσεων.
<P>
Δεν πιστεύω ότι αυτός είναι ο σωστός τρόπος για να προχωρήσουμε. Νομίζω ότι είναι άσχημο που δεν υπήρχε η κατάλληλη εξέταση αυτής της ιδιαίτερα σημαντικής νομοθεσίας είτε στο Συμβούλιο είτε στο Κοινοβούλιο. Κατανοώ ότι το ίδιο ισχύει και με ορισμένα άλλα θέματα. Πραγματικά πιστεύω ότι είναι σημαντικό όλη αυτή η νομοθεσία να εξετάζεται με κατάλληλο τρόπο και ότι όλοι έχουν την ευκαιρία να συμβάλλουν στη συζήτηση. Πρέπει να εξασφαλίσουμε ότι θεσπίζουμε με σωστό τρόπο αυτή την ιδιαίτερα σημαντική νομοθεσία και ότι δεν υπάρχουν λάθη που μπορεί να ανακαλύψουμε στο μέλλον.
<SPEAKER ID="058" NAME="Hannes Swoboda" AFFILIATION="PSE">
(DE) Κύριε Πρόεδρε, κυρίες και κύριοι, είχα την τιμή να απαντήσω στην πρόταση του Προέδρου Barroso για τη δέσμη μέτρων σχετικά με το κλίμα εξ ονόματος της Ομάδας. Εκείνη τη στιγμή δήλωσα ότι υποστήριζα ολόψυχα τους στόχους της περιβαλλοντικής πολιτικής για την Ομάδα μου. Και ακόμη τους υποστηρίζω. Δεν μπορούμε να αλλάξουμε την άποψή μας σχετικά με αυτό. Ωστόσο, αναφέρθηκα ήδη στο πρόβλημα της διαρροής άνθρακα εκείνη τη στιγμή και ήταν σαφές για μένα τότε, κύριοι Επίτροποι, ότι η Επιτροπή δεν πραγματοποίησε αρκετά σε αυτόν τον τομέα. Τώρα πρέπει να προλάβει να ασχοληθεί με αυτό το θέμα.
<P>
Ευχαριστώ την Προεδρία, διότι αναμφίβολα προσπάθησε να βρει λύσεις από κοινού με τους ευρωβουλευτές. Αυτό δεν σημαίνει να εγκαταλείψουμε τους στόχους, αφορά στο να δώσουμε επίσης ένα κατάλληλο αρχικό πλεονέκτημα σε εκείνες τις βιομηχανίες που χρησιμοποιούν τις πιο προηγμένες περιβαλλοντικές τεχνολογίες και δεν αφορά στην προτροπή αυτών των βιομηχανιών να φύγουν από την Ευρωπαϊκή Ένωση με τις θέσεις απασχόλησης που προσφέρουν και με την περιβαλλοντική ρύπανση.
<P>
Το σύστημα των κριτηρίων αξιολόγησης που έχει αναφερθεί ήδη πρέπει επίσης να λάβει κατάλληλη μορφή. Έχει επίσης σχέση με τη δυνατότητα αξιόπιστου σχεδιασμού. Τώρα δεν έχει ιδιαίτερη σημασία η καθιέρωση της αρχής, αλλά στη συνέχεια η αναβολή της εφαρμογής της για χρόνια, έως ότου η Επιτροπή επεξεργαστεί τις λεπτομέρειες. Οι εταιρείες χρειάζονται αξιόπιστο σχεδιασμό, έτσι ώστε να μπορούν να επενδύσουν επίσης τώρα.
<P>
Μια τελευταία ιδιαίτερα σημαντική επισήμανση: τα έσοδα από τις αυξήσεις πρέπει πράγματι να χρησιμοποιηθούν ξανά για τους περιβαλλοντικούς στόχους, είτε στην ίδια τη βιομηχανία μας, έτσι ώστε να μπορεί να εκσυγχρονιστεί, προκειμένου να μπορεί να αντιμετωπίσει τις περιβαλλοντικές προκλήσεις είτε ακόμη εκτός της Ευρωπαϊκής Ένωσης. Δεν νομίζω ότι πρέπει να επιτραπεί στους Υπουργούς Οικονομικών να εξαφανιστούν με αυτά τα χρήματα. Πρέπει να χρησιμοποιηθούν για την περιβαλλοντική προστασία.
<SPEAKER ID="059" NAME="Holger Krahmer" AFFILIATION="ALDE">
(DE) Κύριε Πρόεδρε, η περιβαλλοντική πολιτική της ΕΕ αντιμετωπίζει τον έλεγχο της πραγματικότητας. " οικονομική απόδοση στην Ευρώπη καταρρέει και εδώ εξετάζουμε πώς μπορούμε να δημιουργήσουμε πρόσθετα εμπόδια για τη βιομηχανία μας.
<P>
Το σύστημα εμπορίας δικαιωμάτων εκπομπών υποτίθεται ότι μειώνει τις εκπομπές, αλλά πρωτίστως θα αυξήσει τις δαπάνες. Αυτό αυξάνει τον κίνδυνο ότι οι θέσεις απασχόλησης θα μετατεθούν στο εξωτερικό. Εν τω μεταξύ ο υπόλοιπος κόσμος μας παρατηρεί με ηρεμία. " Κίνα πρέπει πραγματικά μόνο να περιμένει με υπομονή και στη συνέχεια θα υπάρχει παραγωγή χάλυβα εκεί και όχι πλέον στην Ευρώπη.
<P>
Δικαιολογημένα οι 11.000 εργαζόμενοι στον τομέα του χάλυβα διαδήλωσαν στις Βρυξέλες αυτή την εβδομάδα, προκειμένου να διατηρήσουν τις θέσεις εργασίας τους. Χαιρετίζω ιδιαίτερα αυτό που μόλις δήλωσε ο κ. Swoboda σχετικά με το σύστημα κριτηρίων αξιολόγησης, αλλά η διορατικότητα των Σοσιαλδημοκρατών άργησε πολύ να έλθει.
<P>
Πιστεύω ότι υπερεκτιμάμε υπερβολικά τη σημασία μας, εάν θεωρούμε ότι μπορούμε να επηρεάσουμε σημαντικά το παγκόσμιο κλίμα με πολιτικά μέτρα. Στον 21ο αιώνα, εκείνες οι κοινωνίες που απαντούν έξυπνα στα δύο ερωτήματα θα είναι επιτυχείς: Από πού προέρχεται η ενέργειά μας και πώς τη χρησιμοποιούμε αποτελεσματικά; Μια πολιτική με ιδιαίτερα δαπανηρή και ιδεολογική αποφυγή του CO2, όπως αυτή που εφαρμόζουμε επί του παρόντος στην Ευρώπη δεν θα οδηγήσει σε επιτυχία.
<SPEAKER ID="060" NAME="Angelika Niebler" AFFILIATION="PPE-DE">
(DE) Κύριε Πρόεδρε, αξιότιμε Προεδρεύοντα του Συμβουλίου, αξιότιμοι Επίτροποι, αγαπητοί συνάδελφοι, νομίζω ότι η δέσμη μέτρων για την προστασία του κλίματος έχει δρομολογηθεί. Σήμερα θέλω να χρησιμοποιήσω τα δύο λεπτά του χρόνου ομιλίας μου για να συζητήσω για το θέμα της εμπορίας δικαιωμάτων εκπομπών, διότι είναι αυτό που με απασχολεί περισσότερο.
<P>
Επιτρέψτε μου να εξετάσω την κατάσταση στις "ΠΑ σχετικά με αυτό το θέμα. Τι κάνουν οι Αμερικανοί; Ο Barack Obama παρουσίασε το σχέδιό του "Νέα Ενέργεια για την Αμερική". Όταν το διαβάζει κανείς, χαίρεται ιδιαίτερα, διότι οι στόχοι που διατυπώνονται σε αυτό είναι οι ίδιοι με τους δικούς μας. Μείωση των εκπομπών αερίων του θερμοκηπίου μέχρι το 2020, αύξηση της αναλογίας των ανανεώσιμων πηγών ενέργειας, μείωση της ενεργειακής κατανάλωσης, εισαγωγή ενός εκατομμυρίου ηλεκτροκίνητων υβριδικών οχημάτων μέχρι το 2015. Όλα αυτά είναι σχέδια και στόχοι με τους οποίους είμαστε ιδιαίτερα εξοικειωμένοι και τους οποίους μπορούμε μόνο να υποστηρίξουμε.
<P>
Ωστόσο, το μεγάλο ερώτημα είναι: πώς οι Αμερικάνοι θα το κάνουν αυτό; Αυτό είναι επίσης το σημείο όπου βρίσκεται η μεγάλη διαφορά σε σχέση με αυτό που κάνουμε στην Ευρώπη. Οι Αμερικάνοι επενδύουν πολλά στη βιομηχανία τους. " Αμερικάνικη κυβέρνηση συγκροτεί ένα πρόγραμμα οικονομικής ανάκαμψης αξίας 500 έως 700 δισεκατομμυρίων δολαρίων και αναφέρει ότι τα περισσότερα από αυτά τα χρήματα θα προορίζονται για την ανάπτυξη ανανεώσιμων πηγών ενέργειας και για την πράσινη τεχνολογία. Όταν εξετάζετε τις λεπτομέρειες στο εκλογικό μανιφέστο των Αμερικάνων, το θέμα αφορά σε δισεκατομμύρια για την ενίσχυση της βιομηχανίας, προκειμένου να ανέλθει η βιομηχανία στο επίπεδο της παγκόσμιας αγοράς.
<P>
Τι κάνουμε; Όταν μελετώ το σύστημα εμπορίας δικαιωμάτων εκπομπών αερίων, φορολογούμε τη βιομηχανία μας με 70 δισεκατομμύρια ευρώ ανά έτος. 70 δισεκατομμύρια ευρώ σε πρόσθετους φόρους για τη βιομηχανία μας. Θεωρώ ότι το ερώτημα πώς θα παραμείνει ανταγωνιστική η εγχώρια βιομηχανία μας και πώς θα αποτρέψουμε τη διαφυγή των θέσεων εργασίας μας από την Ευρώπη είναι δικαιολογημένο.
<P>
Υποστηρίζω μόνο έναν κανονισμό για τη δέσμη μέτρων σχετικά με την προστασία του κλίματος που εγγυάται ότι δεν έχουμε διαρροή άνθρακα και ότι η εγχώρια βιομηχανία μας διατηρείται επίσης στην Ευρώπη.
<P>
(Χειροκροτήματα)
<SPEAKER ID="061" NAME="Atanas Paparizov" AFFILIATION="PSE">
(BG) Θέλω να παρατηρήσω ότι για εμένα και τους συναδέλφους μου, είναι σημαντικό να επιτευχθεί ένα αποτέλεσμα στις συζητήσεις για το κλίμα και την ενέργεια, έτσι ώστε η Ευρώπη να μπορεί να έχει ηγετικό ρόλο στις συνομιλίες για μια διεθνή συμφωνία. Ωστόσο, ταυτόχρονα, θέλω να εκφράσω, με λύπη, την απογοήτευσή μου που δεν σημειώθηκε πρόοδος σε ένα από τα πιο σημαντικά θέματα για τις χώρες της Κεντρικής και Ανατολικής Ευρώπης και αυτό είναι, για τη σωστή αναγνώριση των προσπαθειών τους κατά το διάστημα από την εποχή της υπογραφής του Πρωτοκόλλου του Κιότο μέχρι σήμερα για τη μείωση των εκπομπών. Θεωρώ ότι πρέπει να βρεθεί μια λύση η οποία, στο πλαίσιο του εξισωτικού μηχανισμού, θα λαμβάνει επίσης υπόψη τις προσπάθειες που κατέβαλαν αυτές οι χώρες, διότι, καθώς και το επίπεδο της οικονομικής ανάπτυξής τους, το θέμα της ανασυγκρότησης της οικονομίας σε αυτές τις χώρες ήταν αρκετά τοπικού χαρακτήρα τα προηγούμενα έτη.
<P>
Είμαι ιδιαίτερα ευχαριστημένος που ο κ. Borloo ανέφερε τη σύνοδο που θα πραγματοποιηθεί την επόμενη εβδομάδα, η οποία μπορεί να συντελέσει στην πρόοδο αυτού του θέματος. Είναι ιδιαίτερα σημαντικό, σε σχέση με τις εμπορικές ποσοστώσεις της ηλεκτρικής ενέργειας, ότι αυτή η διαδικασία λαμβάνει υπόψη την ενσωμάτωση αυτού του τομέα σε διάφορες χώρες. Σε ορισμένες χώρες υπάρχουν μακροπρόθεσμες συμφωνίες και κατά συνέπεια η βαθμιαία υλοποίηση αυτών των ποσοστώσεων, σε χώρες όπου η αγορά δεν έχει ενσωματωθεί επαρκώς με το σύστημα εμπορίας δικαιωμάτων εκπομπών, θα είναι μια σωστή λύση. Επικροτώ την εξεύρεση λύσης για τις εκπομπές άνθρακα και θεωρώ ότι οι τελευταίες πληροφορίες που εξέδωσε η Επιτροπή σχετικά με αυτό το θέμα θα συμβάλλουν στην εξεύρεση λύσεων που θα προστατεύσουν τον βιομηχανικό τομέα σε χώρες που είναι ανταγωνιστικές με τις γειτονικές χώρες εκτός της Ευρωπαϊκής Ένωσης.
<SPEAKER ID="062" NAME="Adina-Ioana Vălean" AFFILIATION="ALDE">
Κύριε Πρόεδρε, η ΕΕ έχει τη δυνατότητα να είναι παγκόσμιος ηγέτης στην καταπολέμηση των κλιματικών αλλαγών και αυτό περιμένουν οι πολίτες μας από εμάς. Ως εκ τούτου, είναι σημαντικό να καταλήξουμε σε μια συμφωνία κατά την πρώτη ανάγνωση για τη δέσμη μέτρων σχετικά με τις κλιματικές αλλαγές, όχι μόνο για να εκπληρώσουμε αυτές τις προσδοκίες, αλλά και για να πάμε στην Κοπεγχάγη με κοινή θέση. Θέλω να ευχαριστήσω τους συναδέλφους μου που εργάστηκαν πολλές ώρες, προκειμένου να προσπαθήσουν να επιτύχουν αυτό το εγχείρημα.
<P>
Είναι σημαντικό να τηρήσουμε τους φιλόδοξους στόχους μας, αλλά ταυτόχρονα δεν μπορούμε να αγνοούμε τις δραματικές επιδράσεις της χρηματοπιστωτικής κρίσης στην ανταγωνιστικότητα της Ευρωπαϊκής βιομηχανίας, η οποία επηρεάσθηκε σημαντικά από αυτή. Με δεδομένο αυτό το νέο οικονομικό πλαίσιο, είναι ακόμη πιο σημαντικό να λαμβάνουμε υπόψη τη μεγάλη ποικιλία των βιομηχανικών υποδομών στα κράτη μέλη και πρέπει να αναγνωριστεί ότι ορισμένα από αυτά πέτυχαν ταχεία και ευρεία αναδιοργάνωση και εκσυγχρονισμό.
<P>
Γι' αυτόν το λόγο, πρέπει να παράσχουμε εύλογη και κατάλληλη ευελιξία στα κράτη μέλη και στις βιομηχανίες, προκειμένου να επιτύχουμε τους στόχους μείωσης εκπομπών CO2 που έχουν θέσει.
<SPEAKER ID="063" NAME="Anders Wijkman" AFFILIATION="PPE-DE">
Κύριε Πρόεδρε, ενώ συζητάμε τις μειώσεις για το 2020 της τάξης του 20% ή στην καλύτερη περίπτωση της τάξης του 30%, όλο και πιο πολλοί επιστήμονες μας αναφέρουν ότι πρέπει να κάνουμε πολλά περισσότερα. Ο λόγος είναι τα πιο πρόσφατα επιστημονικά στοιχεία που παρουσιάστηκαν μετά τις εκθέσεις της Διακυβερνητικής Επιτροπής για τις Κλιματικές Μεταβολές και το μήνυμα είναι ότι οι κλιματικές αλλαγές είναι πιο γρήγορες και πιο σοβαρές από ότι νόμιζαν οι ειδικοί μόλις πριν από μερικά χρόνια.
<P>
Οι πιο ανησυχητικές νέες πληροφορίες αφορούν στην αλληλεπίδραση μεταξύ του κλιματικού συστήματος, των ωκεανών και των επίγειων οικοσυστημάτων. Οι ωκεανοί και η βλάστηση στη γη συγκάλυψαν την αύξηση της θερμοκρασίας, απορροφώντας μέχρι τώρα περισσότερο από το μισό των εκπομπών που προέρχονται από τον άνθρωπο. Αυτή η ικανότητα καθίζησης τώρα τίθεται σε κίνδυνο, λόγω της παγκόσμιας αύξησης της θερμοκρασίας και επιδεινώνεται περαιτέρω με την υπερβολική χρήση και την καταστροφή των σημαντικών οικοσυστημάτων, ιδιαίτερα των δασών. Ενώ μπορούμε να ελέγξουμε τις εκπομπές αερίων, δεν μπορούμε να ελέγξουμε την τόσο θετική ανάδραση στο πλανητικό σύστημα. Κατά συνέπεια, η προσπάθειά μας, κατά την άποψή μου, είναι υπερβολικά μικρή. Ωστόσο, πρέπει να λάβουμε μια απόφαση, ελπίζοντας ότι μπορούμε να βελτιώσουμε τις προσπάθειές μας βαθμιαία σε συνεργασία με τον υπόλοιπο κόσμο.
<P>
Ως προς τη δέσμη μέτρων, με προβληματίζει το γεγονός ότι η δημοπρασία τίθεται υπό αμφισβήτηση. Χρειαζόμαστε τη δημοπρασία για να προκαλέσουμε την καινοτομία και για να αυξήσουμε τα έσοδα για τη στήριξη που τόσο χρειάζεται για την προσαρμογή και για τις πράσινες επενδύσεις στις αναπτυσσόμενες χώρες. Με προβληματίζει επίσης το επίπεδο των αντισταθμίσεων που προτείνεται. Κατά την άποψή μου, με αυτόν τον τρόπο αναβάλλουμε την απαραίτητη τεχνολογική μετατροπή στην Ευρώπη.
<P>
Συμμετείχα ενεργά στις διαπραγματεύσεις για τις ανανεώσιμες πηγές ενέργειας. Ο πιο δύσκολος τομέας ήταν τα κριτήρια βιωσιμότητας. Εδώ σημειώθηκε σημαντική εξέλιξη χτες το βράδυ με το Συμβούλιο, για πιο φιλόδοξες εξοικονομήσεις αερίων του θερμοκηπίου κατά τη χρήση βιοκαυσίμων και για την ενσωμάτωση των έμμεσων αποτελεσμάτων χρήσης γης στην ανάλυση του κύκλου ζωής. Νομίζω ότι αυτό δείχνει υπευθυνότητα.
<P>
Ας κάνω μια τελική επισήμανση. Οι κλιματικές αλλαγές διαφέρουν από όλα τα άλλα θέματα που συζητάμε. Μπορούμε να διαπραγματευόμαστε το λεπτομερές επίπεδο των προϋπολογισμών, για παράδειγμα, αλλά δεν μπορούμε να διαπραγματευόμαστε με τη φύση.
<SPEAKER ID="064" NAME="Libor Rouček" AFFILIATION="PSE">
- (CS) Κυρίες και κύριοι, η δέσμη μέτρων για την ενέργεια και το κλίμα που συζητάμε σήμερα αποτελεί συμβιβασμό. Είναι ένας συμβιβασμός μεταξύ των συμφερόντων της βιομηχανίας, της ανάγκης να προστατεύσουμε το περιβάλλον και βέβαια της ανάγκης για απασχόληση και για την προστασία των θέσεων εργασίας στην Ευρώπη που είναι ακόμη πιο έντονη ενόψει της παρούσας οικονομικής κρίσης. " δέσμη μέτρων για το κλίμα και την ενέργεια αποτελεί επίσης συμβιβασμό μεταξύ των βιομηχανικά προηγμένων χωρών στην Ευρωπαϊκή Ένωση και των χωρών της Ευρώπης, όπου η βιομηχανία δεν παίζει τόσο σημαντικό ρόλο. Όπως όλοι οι σωστοί συμβιβασμοί, αυτός ο συμβιβασμός απαιτεί σημαντικές παραχωρήσεις από όλους τους συμμετέχοντες. Πιστεύω ακράδαντα ότι μπορούμε να πετύχουμε ένα συμβιβασμό που θα εξυπηρετεί όλα τα κράτη μέλη, παλαιά και νέα, μεγάλα και μικρά, με μεγαλύτερη βιομηχανική ανάπτυξη και με μικρότερη βιομηχανική ανάπτυξη, είτε βρίσκονται στη δύση, στην ανατολή, στο βορρά, στο νότο είτε στο κέντρο της Ευρώπης. Τελικά, αυτό αποδεικνύεται από τη συμφωνία για τους προτεινόμενους κανονισμούς για τις εκπομπές CO2 των οχημάτων και από τη συμφωνία για τις οδηγίες σχετικά με την ενέργεια από ανανεώσιμες πηγές.
<P>
Κυρίες και κύριοι, η Ευρωπαϊκή Ένωση σε πολλούς τομείς της ζωής αποτελεί ένα πρότυπο για άλλες περιοχές του κόσμου. Αυτό ισχύει επίσης στους τομείς της πολιτικής για την ενέργεια και το κλίμα. Είναι προς το συμφέρον μας να εγκρίνουμε τη δέσμη μέτρων για το κλίμα και την ενέργεια όσο το δυνατόν πιο γρήγορα και να έχουμε ηγετικό ρόλο παράλληλα με τη νέα Αμερικάνικη κυβέρνηση το επόμενο έτος στην Κοπεγχάγη.
<SPEAKER ID="065" NAME="Samuli Pohjamo" AFFILIATION="ALDE">
(FI) Κύριε Πρόεδρε, η καλύτερη χρήση των ανανεώσιμων πηγών ενέργειας και η προώθηση της βιώσιμης ανάπτυξης αποτελούν θετικές κινήσεις για τις περιφέρειες. Δεν θα έχουν μόνο ευεργετική επίδραση στο κλίμα, αλλά θα δημιουργήσουν θέσεις εργασίας εκεί και θα βελτιώσουν την πρόσβαση στην ενέργεια. Ωστόσο, οι διαπεριφερειακές διαφορές πρέπει να λαμβάνονται περισσότερο υπόψη. Για παράδειγμα, το κρύο κλίμα του βορρά και η αποφασιστική σημασία της δασικής βιομηχανίας πρέπει να είναι περισσότερο εμφανή στις τελικές αποφάσεις. Θέλω επίσης να επισημάνω ότι υπάρχουν πολλά έλη που έχουν υποστεί αποστράγγιση στο βορρά, όπου η ξυλεία που παράγεται και η συνεχής εκμετάλλευση της τύρφης είναι εξαιρετικά σημαντικές για την ενεργειακή παραγωγή σε αυτή την περιοχή. Ελπίζω ότι αυτό θα ληφθεί επίσης υπόψη όταν οι αποφάσεις καταστούν οριστικές.
<SPEAKER ID="066" NAME="Jerzy Buzek" AFFILIATION="PPE-DE">
(PL) Κύριε Πρόεδρε, θέλω να συγχαρώ τη Γαλλική Προεδρία για τη μεγάλη προσοχή που έδωσε στη δέσμη μέτρων για την ενέργεια και το κλίμα. Κυρίως, θέλω να ευχαριστήσω την Προεδρία, επειδή άκουσε τα σχόλια που γίνονταν επανειλημμένως στο Κοινοβούλιο, αλλά δεν αντιμετωπίζονταν με αρκετή σοβαρότητα.
<P>
Αγαπητοί συνάδελφοι, η Ευρωπαϊκή Ένωση κατόρθωσε να τα βγάλει πέρα υπό τις πιο δύσκολες συνθήκες. Τώρα είναι επίσης μια τέτοια δύσκολη στιγμή. Είναι εξαιρετικά σημαντικό να ακούμε ο ένας τον άλλο και να είμαστε ανοικτοί στα αντικρουόμενα επιχειρήματα. Πάντοτε είχαμε τη δυνατότητα να το κάνουμε.
<P>
Θέλω επίσης να έχω την ευκαιρία να καθησυχάσω τον κ. Turmes. Σε ό,τι αφορά τη δική μου χώρα, είμαστε εντελώς έτοιμοι να εγκρίνουμε τη δέσμη μέτρων το συντομότερο δυνατό. Το Κοινοβούλιο γνωρίζει καλά τις προτεινόμενες τροπολογίες. Δεν διακινδυνεύουν με κανένα τρόπο τον κύριο στόχο της δέσμης μέτρων, ο οποίος είναι η μείωση των εκπομπών.
<P>
Ασφαλώς χρειαζόμαστε μια δέσμη μέτρων για τις κλιματικές αλλαγές και τη χρειαζόμαστε το συντομότερο δυνατό. Κανείς δεν το γνωρίζει αυτό καλύτερα από την Πολωνία. Είμαστε υπεύθυνοι για τις διαπραγματεύσεις στη Σύμβαση για το Κλίμα και γνωρίζουμε ότι, χωρίς μια δέσμη μέτρων, δεν θα μπορούμε να σημειώσουμε πρόοδο στις παγκόσμιες διαπραγματεύσεις. Αυτό που έχω υπόψη μου είναι μια δέσμη μέτρων η οποία θα επιτύχει όλους τους προτεινόμενους στόχους, επαναλαμβάνω, όλους τους στόχους μέχρι το έτος 2020, αλλά οι οποίοι θα είναι ευκολότερο να γίνουν αποδεκτοί από την Ευρωπαϊκή οικονομία μας.
<P>
Μόνο μια δέσμη μέτρων αυτού του τύπου μπορεί να χρησιμεύει ως πρότυπο για τις άλλες και μια τέτοια δέσμη μέτρων έχουμε υπόψη. Επιπλέον, μόνο μια σθεναρή οικονομία, χωρίς απειλές, θα μπορεί να επενδύσει στην προστασία του κλίματος. Εάν εξασθενήσουμε την οικονομία, από πού θα προέλθουν τα κεφάλαια για την καταπολέμηση των κλιματικών αλλαγών; Γι' αυτόν το λόγο, αυτή η συζήτηση είναι τόσο σημαντική και γι' αυτό είναι σημαντικό για εμάς να ακούσουμε ο ένας τα επιχειρήματα του άλλου.
<SPEAKER ID="067" NAME="Riitta Myller" AFFILIATION="PSE">
(FI) Κύριε Πρόεδρε, θέλω να τονίσω τι έχουν αναφέρει ήδη από πριν πολλά άτομα που είναι ότι τώρα που συζητάμε για τις αποφάσεις που είναι υπό συζήτηση, πρέπει να θυμηθούμε ότι θα έχει ως συνέπεια μόνο την υλοποίηση των αποφάσεων που έλαβαν οι αρχηγοί κρατών ή κυβερνήσεων τον Μάρτιο του 2007. Επιπλέον, το επίπεδο επιδίωξης πρέπει να είναι ότι υλοποιούμε τις αποφάσεις που έχουν ήδη ληφθεί.
<P>
Υπό αυτή την έννοια, αυτό που ανέφερε εδώ ο Επίτροπος κ. Δήμας για τη σχέση μεταξύ της ευελιξίας και της αποτελεσματικής εφαρμογής είναι εξαιρετικά σημαντικό. Χρειαζόμαστε δράση στο εσωτερικό της Ευρωπαϊκής Ένωσης και θέλω να εκφράσω την υποστήριξή μου για την εισηγήτρια, την κ. Satu Hassi, όταν αναφέρει ότι είναι καθήκον μας να λαμβάνουμε αποφάσεις στο πλαίσιο της Ευρωπαϊκής Ένωσης. Μόνο με αυτόν τον τρόπο μπορούμε να εγγυηθούμε τι αναφέρουν πολλοί από εμάς, δηλαδή την αντιμετώπιση της οικονομικής κρίσης με οικο-καινοτομίες και με επενδύσεις σε μια νέα τεχνολογία και σε νέα ανάπτυξη. Εκτός εάν διασφαλίσουμε ότι αυτές οι απαιτήσεις ισχύουν και για εμάς, η βιομηχανία δεν θα παρακινηθεί να ξεκινήσει την ανάπτυξη νέας τεχνολογίας. Γι' αυτόν το λόγο, εκφράζω κάποιο προβληματισμό εάν θα επιτρέψουμε σε ορισμένες χώρες να έχουν ειδική ευελιξία, καθώς στη χειρότερη περίπτωση θα αποτύχουν, δηλαδή δεν θα αποκομίσουν τα τεχνολογικά οφέλη που θα λάβουν οι άλλες χώρες της ΕΕ.
<SPEAKER ID="068" NAME="Mariela Velichkova Baeva" AFFILIATION="ALDE">
(BG) " μακροχρόνια συνέχιση των πολιτικών σε εθνικό και Ευρωπαϊκό επίπεδο κατά τη χρήση ενέργειας από ανανεώσιμες πηγές και η μακροχρόνια συνέχιση των επενδύσεων αποτελούν τους βασικούς παράγοντες για τη βιώσιμη ανάπτυξη της πράσινης ενεργειακής αγοράς και για την επίτευξη των στόχων που έχουν οριστεί για το 2020 με αποτελεσματικό τρόπο από οικονομική άποψη. Προκειμένου να χρησιμοποιήσουμε τα διάφορα χαρτοφυλάκια των πράσινων τεχνολογιών, απαιτείται διαφορετικό φάσμα μέσων. Εάν αυτό θα είναι υπό τη μορφή τιμολογιακών προγραμμάτων, επιχορηγήσεων επενδύσεων και άλλων παραγόντων εξαρτάται από το επίπεδο ανάπτυξης και χρήσης των εναλλακτικών πηγών. Αυτό πρέπει να ισχύει χωρίς να είναι επιζήμιο για τον ανταγωνισμό μεταξύ των διαφόρων παραγόντων της αγοράς στον ενεργειακό τομέα. Μια τέτοια σύνθετη στρατηγική έχει τη δυνατότητα να ασκεί επίδραση στη μείωση των επιβλαβών εκπομπών και στην αύξηση της ενεργειακής ασφάλειας. Αυτή είναι μια βασική προϋπόθεση για την αποτελεσματική λειτουργία της οικονομίας και για τη διασφάλιση της ηρεμίας για τους πολίτες μας.
<SPEAKER ID="069" NAME="Françoise Grossetête" AFFILIATION="PPE-DE">
- (FR) Κύριε Borloo, κύριε Piebalgs, κύριε Δήμα, κυρίες και κύριοι, κατ' αρχάς θέλω να συγχαρώ τη Γαλλική Προεδρία για τις προσπάθειες που καταβάλλει, προκειμένου να ολοκληρώσει αυτή τη δέσμη μέτρων για τις κλιματικές αλλαγές.
<P>
Ωστόσο, τη διαθέτετε: ακριβώς όπως συζητάμε την πρόκληση για τις κλιματικές αλλαγές αυτό που πρέπει να εμφανιστεί στο τραπέζι των διαπραγματεύσεων δεν είναι η χρηματοπιστωτική κρίση. Ακριβώς η οικονομική κρίση και η μείωση των πηγών ακατέργαστων υλικών πρέπει να επιτρέπει μια πραγματική βιώσιμη βιομηχανική επανάσταση.
<P>
Ως εκ τούτου, λέω "ναι" στο στόχο τρεις φορές επί είκοσι, "ναι" στις καθαρές μηχανές, "ναι" στις ανανεώσιμες πηγές ενέργειας με ενεργειακό συνδυασμό, αλλά λέω "όχι" στη διαρροή άνθρακα και όχι στις μετεγκαταστάσεις. Συνεπώς, πρέπει να υποστηρίξουμε την έρευνα και την ανάπτυξη και να βοηθήσουμε τις επιχειρήσεις μας και την οικονομία μας να περάσει αυτή τη μεταβατική περίοδο όσο το δυνατό πιο ανώδυνα.
<P>
" συμφωνία για τις εκπομπές CO2 των αυτοκινήτων ήταν ένα αποτελεσματικό έργο, παρόλο που πιστεύω ότι η διαμόρφωση των κυρώσεων είναι ακόμη ανεπαρκής. Σχετικά με τη δέσμευση και την αποθήκευση άνθρακα, περιμένουμε τη συμφωνία για τη χρηματοδότηση. Σχετικά με το θέμα των δικαιωμάτων εκπομπών, είναι πρωταρχικής σημασίας να βρούμε μια δίκαιη και ρεαλιστική μελλοντική πορεία. Θα εγκρίνουμε την εισαγωγή ποσοτικοποιημένων ορίων. Ωστόσο, γνωρίζουμε ότι πρέπει ακόμη να γίνουν πολλά. " συμφωνία κατά την πρώτη ανάγνωση είναι σημαντική. Οι επιχειρήσεις και οι βιομηχανίες μας αναμένουν να ενημερωθούν για τις μελλοντικές δεσμεύσεις. Πρέπει να σχεδιάσουν τις επενδύσεις τους.
<P>
Τι θα έλεγε ο κόσμος για την Ευρωπαϊκή Ένωση, εάν δεν εξασφάλιζε την επίτευξη μιας συμφωνίας μέχρι το τέλος του έτους; " Ευρωπαϊκή Ένωση, η οποία θέλει να σκεφτεί, δίνει ένα τέτοιο παράδειγμα στην καταπολέμηση των κλιματικών αλλαγών. " Ευρωπαϊκή Ένωση, η οποία είναι τόσο φιλόδοξη σχετικά με αυτή την καταπολέμηση των κλιματικών αλλαγών. Δεν τολμώ να φανταστώ πόσο γελοίο θα ήταν εάν η Ευρώπη δεν προέβαινε στην επίτευξη συμφωνίας, αλλά ωστόσο ήθελε να πείσει τους πάντες ότι έχει δίκιο στην Κοπεγχάγη το επόμενο έτος.
<P>
Κατά συνέπεια, θέλω να ευχηθώ καλή τύχη στη Γαλλική Προεδρία και να τη συγχαρώ ακόμη μια φορά για το έργο που έχει εκπληρώσει.
<SPEAKER ID="070" NAME="Edite Estrela" AFFILIATION="PSE">
(PT) Κύριε Πρόεδρε, οι κλιματικές αλλαγές είναι το μεγάλο πρόβλημα της εποχής μας. " λήψη μέτρων έκτακτης ανάγκης για την επιβράδυνση της αύξησης της θερμοκρασίας σε παγκόσμιο επίπεδο είναι απαραίτητη. " Διάσκεψη της Κοπεγχάγης είναι η τελευταία ευκαιρία για την αποφυγή της κατάρρευσης, σε μια εποχή όπου υπάρχουν θετικά σημάδια από τις "νωμένες Πολιτείες. Με την εκλογή του Προέδρου Ομπάμα, η Ευρωπαϊκή Ένωση πρέπει να παρουσιάσει μια αξιόπιστη και φιλόδοξη πρόταση προκειμένου να κινητοποιήσει άλλες περιοχές.
<P>
Σε ό,τι αφορά τον επιμερισμό των ευθυνών, ένα θέμα το οποίο παρακολούθησα στενά ως σκιώδης εισηγήτρια για τη Σοσιαλιστική Ομάδα στο Ευρωπαϊκό Κοινοβούλιο και για το οποίο, ελπίζω, ότι θα μπορέσουμε να επιτύχουμε μια συμφωνία, νομίζω ότι τα κράτη μέλη πρέπει να αναλάβουν τη μείωση των εκπομπών CO2 εσωτερικά και όχι μόνο εις βάρος των πιστώσεων εξωτερικού. " οικονομική κρίση δεν είναι, όπως αναφέρουν ορισμένα άτομα εδώ, το αποτέλεσμα των περιβαλλοντικών πολιτικών: προκλήθηκε από την καταστροφική διαχείριση και πιθανότατα υπάρχουν υποθέσεις για την αστυνομία, όχι πολιτική.
<P>
Το Ευρωπαϊκό Κοινοβούλιο επιτελεί το έργο του: υπάρχει η ελπίδα ότι το Συμβούλιο θα πράξει το ίδιο, χωρίς να ενδίδει σε εθνικές εγωιστικές τάσεις και σε εσφαλμένα επιχειρήματα. " ανάπτυξη νέων τεχνολογιών επιφέρει ευκαιρίες για την οικονομία και για τη δημιουργία θέσεων εργασίας.
<P>
Ολοκληρώνω, κύριε Προεδρεύοντα του Συμβουλίου και αγαπητοί συνάδελφοι, κάνοντας μια έκκληση όλοι μας να καταβάλλουμε προσπάθειες για την επίτευξη συμφωνίας κατά την πρώτη ανάγνωση. Ο κόσμος χρειάζεται μια διεθνή συμφωνία και οι πολίτες περιμένουν από εμάς να λάβουμε μέτρα.
<SPEAKER ID="071" NAME="Vladko Todorov Panayotov" AFFILIATION="ALDE">
(BG) " κλιματική αλλαγή πραγματοποιείται με ρυθμούς γρηγορότερους από ότι είχε ποτέ προβλεφθεί. Εάν η Ευρωπαϊκή Ένωση θέλει να έχει ηγετικό ρόλο στη διάσκεψη των "νωμένων Εθνών στην Κοπεγχάγη για την επίτευξη παγκόσμιας συμφωνίας για την πραγματική καταπολέμηση των κλιματικών αλλαγών μετά το 2012, τότε πρέπει να υπάρχει μια μείωση των εκπομπών αερίων του θερμοκηπίου στο εσωτερικό της Ευρωπαϊκής Ένωσης. Προκειμένου τα νέα κράτη μέλη να επιτύχουν αποτελεσματικές μειώσεις των επιβλαβών εκπομπών, θα ήταν χρήσιμο να λάβουμε υπόψη τη βαθμιαία εφαρμογή μιας δημοπρασίας της τάξης του 100% για τον τομέα της παραγωγής ηλεκτρικής ενέργειας, καθώς και επέκταση των μεταβατικών περιόδων. Τα νέα κράτη μέλη ακόμη βασίζονται, σε μεγάλο βαθμό, στον άνθρακα ως την κύρια πρωτογενή πηγή ενέργειας. Σε αυτά τα κράτη, η μετάβαση σε εναλλακτικές πηγές ενέργειας πραγματοποιείται με μικρότερο ρυθμό και, κατά συνέπεια, η λήψη αυστηρών μέτρων για τη μείωση επιβλαβών εκπομπών μπορεί να έχει ανεπιθύμητες κοινωνικές επιπτώσεις. Καλώ την Επιτροπή και το Συμβούλιο να λάβουν υπόψη την εκπλήρωση των υποχρεώσεων του Πρωτοκόλλου του Κιότο μέχρι τώρα και την πραγματική προετοιμασία κάθε κράτους μέλους ξεχωριστά, έτσι ώστε τα μέτρα που τίθενται να έχουν απήχηση.
<SPEAKER ID="072" NAME="Pilar del Castillo Vera" AFFILIATION="PPE-DE">
(ES) Κύριε Πρόεδρε, κατ' αρχάς θέλω να ευχαριστήσω όλους τους ομιλητές, συμπεριλαμβάνοντας την Επιτροπή, την Προεδρία και τους συναδέλφους μου, για το έργο που επιτέλεσαν και για την προθυμία τους να αντιμετωπίσουν το θέμα.
<P>
Θα ξεκινήσω κάνοντας τέσσερεις επισημάνσεις που θεωρώ ότι είναι βασικές σε σχέση με την αντιμετώπιση του προβλήματος. " πρώτη είναι ότι η κατανάλωσή μας σε άνθρακα αυξάνεται συνεχώς, για προφανείς λόγους, λόγω της ανάπτυξης τεράστιων περιοχών του πλανήτη που δεν είχε συμβεί πριν. Δεύτερον, ως συνέπεια αυτής της μεγαλύτερης κατανάλωσης άνθρακα, αυξάνονται οι εκπομπές CO2. Τρίτο, δεν πρέπει να ξεχνάμε ότι η ανταγωνιστικότητα των βιομηχανιών τώρα υπολογίζεται σε παγκόσμιο επίπεδο. Τέταρτο και εξίσου σημαντικό, δεν πρέπει να ξεχνάμε ποτέ ότι, όταν αναφερόμαστε στην οικονομία, κυρίως αναφερόμαστε σε ανθρώπους. Αυτό συμβαίνει διότι, εάν η οικονομία είναι σε καλή κατάσταση, η ευημερία των ατόμων θα είναι επίσης σε καλή κατάσταση και εάν δεν είναι, τότε θα ισχύει το αντίθετο.
<P>
Οι τελευταίες δύο επισημάνσεις σημαίνουν ότι η ανταγωνιστικότητα της Ευρωπαϊκής βιομηχανίας δεν πρέπει να πλήττεται άσκοπα αυτή τη στιγμή που υπάρχουν ιδιαίτερες δυσκολίες, όταν δεν υπάρχουν διεθνείς κανόνες και προϋποθέσεις που ισχύουν για τις ίδιες βιομηχανίες σε άλλα μέρη του κόσμου. Τα πρώτα δύο σημεία σημαίνουν ότι χρειαζόμαστε μια ρεαλιστική, εφαρμόσιμη και γι' αυτόν το λόγο αποτελεσματική διεθνή συμφωνία που περιλαμβάνει τις μεγάλες χώρες που εκπέμπουν CO2, οι οποίες κατά συνέπεια έχουν επίσης μεγάλη κατανάλωση άνθρακα. Χωρίς μια τέτοια συμφωνία, δεν μπορούμε να επιτύχουμε αποτελεσματικά τον απώτατο στόχο που είναι να μειώσουμε αυτές τις εκπομπές CO2.
<P>
Εκπρόσωποι της Προεδρίας και της Επιτροπής, κυρίες και κύριοι, ουσιαστικά ο ηγετικός ρόλος συνίσταται στην πρόταση προτύπων που μας παρέχουν τη δυνατότητα να επιτύχουμε τους στόχους μας. Τα υπόλοιπα είναι απλώς αποκυήματα της φαντασίας.
<SPEAKER ID="073" NAME="Justas Vincas Paleckis" AFFILIATION="PSE">
(LT) Καμία από τις χώρες της Ευρωπαϊκής Ένωσης δεν έχει ακόμη αντιμετωπίσει τα προβλήματα της κλίμακας στην οποία θα ανήκει η Λιθουανία σε ένα έτος. Αναφέρομαι στα προβλήματα της βιομηχανίας παραγωγής ενέργειας. Σύμφωνα με τη συνθήκη προσχώρησης στην ΕΕ, η Λιθουανία θα πρέπει να κλείσει το σταθμό παραγωγής πυρηνικής ενέργειας του Ignalina που παράγει περίπου το 70% των απαιτήσεων σε ηλεκτρική ενέργεια της χώρας " πρόταση της Επιτροπής στη Λιθουανία επέτρεψε μια μικρή αύξηση των εκπομπών αερίων του θερμοκηπίου σε σύγκριση με το 2005, αλλά η πρόταση δεν λαμβάνει υπόψη τις συνέπειες της οριστικής παύσης λειτουργίας του σταθμού παραγωγής πυρηνικής ενέργειας του Ignalina και πράγματι μετά από αυτό οι μονάδες παραγωγής ενέργειας της Λιθουανίας θα παράγουν σχεδόν τον διπλάσιο όγκο τέτοιων αερίων. Μετά το 2009, η Λιθουανία θα είναι η μόνη χώρα από τις νέες χώρες της Ευρωπαϊκής Ένωσης που δεν έχει άδειες εκπομπής. Όλα αυτά θα επηρεάσουν αρνητικά τη βιομηχανία και το σύνολο της οικονομίας, καθώς και τους ιδιωτικούς χρήστες. Αναμένεται ότι οι τιμές της ηλεκτρικής ενέργειας θα αυξηθούν τόσο, ώστε να διπλασιάσουν το τρέχον επίπεδό τους ή ακόμη περισσότερο.
<P>
" αυξημένη χρήση πηγών ενέργειας από ορυκτά καύσιμα θα αυξήσει τις εκπομπές μέχρι 5 εκατομμύρια τόνους ετησίως. Κατά συνέπεια, η Λιθουανία ελπίζει να λάβει μια εξαίρεση που να έχει περίπου αντίστοιχο μέγεθος από τους κανόνες του συστήματος εμπορίας δικαιωμάτων εκπομπών αερίων για ετήσιες άδειες εκπομπών που δεν έχουν τη δυνατότητα πώλησης, μέχρι να κατασκευαστεί μια νέα μονάδα παραγωγής ενέργειας. " δέσμη μέτρων για τις κλιματικές αλλαγές είναι εξαιρετικά σημαντική και ευαίσθητη. Κατανοώ ότι κάθε χώρα έχει τις δικές της προκλήσεις και τα δικά της χαρακτηριστικά. Θα ήταν ιδιαίτερα λυπηρό εάν τα αιτήματα για εξαίρεση ανατρέψουν αυτό το εύθραυστο έγγραφο, το οποίο είναι τόσο απαραίτητο για την Ευρώπη και για όλο τον κόσμο. Ωστόσο, η κατάσταση στη Λιθουανία είναι πραγματικά δραματική, καθώς και μοναδική, καθώς δεν έχουμε σύνδεση με το δίκτυο ηλεκτρικής ενέργειας της δυτικής Ευρώπης. Προτρέπω τους συμμετέχοντες της τριμερούς συζήτησης να το λάβουν υπόψη.
<SPEAKER ID="074" NAME="John Bowis" AFFILIATION="PPE-DE">
Κύριε Πρόεδρε, τα μάτια και η σκέψη όλων τώρα επικεντρώνονται στα βασικά θέματα και γι' αυτό νομίζω ότι σημειώνουμε πρόοδο. Ωστόσο, κύριε Υπουργέ και κύριε Επίτροπε, δεν ακούσατε σήμερα την άποψη που νομίζω ότι πρέπει να ακούσετε και αυτή είναι η άποψη των χωρών με χαμηλό εισόδημα. Ορισμένοι από εμάς μόλις επιστρέψαμε από τη διάσκεψη ΑΚΕ στην Παπαούα Νέα Γουινέα και γνωρίζουμε ότι οι χώρες με χαμηλό εισόδημα είναι τα μεγαλύτερα θύματα της ανάπτυξης που γνωρίσαμε στο παρελθόν και χρειάζονται την υποστήριξή μας.
<P>
Τα νησιά του Ειρηνικού κυριολεκτικά βυθίζονται κάτω από τα κύματα. " παγκόσμια αύξηση της θερμοκρασίας επιφέρει νέες ασθένειες, κουνούπια που μεταδίδουν ελονοσία και δάγγειο πυρετό σε αυτή την περιοχή. Επιστρέφουμε για να βρούμε γράμματα από τις περιφερειακές παραθαλάσσιες περιοχές της Ευρώπης που αναφέρουν περίπου το ίδιο πράγμα. Θέλουν απεγνωσμένα να λάβουμε μέτρα για να υποστηρίξουμε και αυτές.
<P>
Στη διάσκεψη ΑΚΕ εξετάσαμε τις συνέπειες που είχε η μη αποσόβηση και η μη διαχείριση των κλιματικών αλλαγών. Ακόμη κι αν εκπληρώσουμε τον 2o στόχο μας, αυτό σημαίνει μείωση της τάξης του 25% στη διαθεσιμότητα σε νερό. Σημαίνει μείωση 10% στις αποδόσεις της συγκομιδής. Σημαίνει ότι 50 εκατομμύρια περισσότερα άτομα υπόκεινται στην ελονοσία. Σημαίνει ότι 10 εκατομμύρια ακόμη υπόκεινται στην παράκτια πλημμύρα. Σημαίνει δραματικές αυξήσεις των αναπνευστικών, καρδιοαγγειακών ασθενειών, των ασθενειών μεταδιδόμενων από φορέα, του καρκίνου του δέρματος και των προβλημάτων όρασης.
<P>
Εάν αποτυγχάνουν, εμείς αποτυγχάνουμε. Οι ασθένειές τους είναι ήδη οι ασθένειές μας. " δική τους αποδημία θα καταστεί η δική μας αποδημία. " απελπισία τους μπορεί να οδηγήσει σε απελπισία, καθώς διασκορπίζονται επίσης στα σύνορά μας και για το δικό μας καλό, καθώς και για το δικό τους, πρέπει να τις βοηθήσουμε να προοδεύσουν και να το κάνουμε γρήγορα.
<SPEAKER ID="075" NAME="Britta Thomsen" AFFILIATION="PSE">
(DA) Κύριε Πρόεδρε, κύριε Επίτροπε, κυρίες και κύριοι, επιτρέψτε μου να ξεκινήσω ευχαριστώντας τον εισηγητή μας τον κ. Turmes για το εντυπωσιακό έργο του σε σχέση με την οδηγία για τις ανανεώσιμες πηγές ενέργειας. Παρομοίως, θέλω επίσης να ευχαριστήσω τις διάφορες γραμματείες του Κοινοβουλίου, τους συμβούλους και τους βοηθούς. Δυστυχώς, δεν κατορθώσαμε να ολοκληρώσουμε τις διαπραγματεύσεις με το Συμβούλιο κατά τη νύκτα, ακόμη κι αν, από την πλευρά του Κοινοβουλίου, είχαμε στόχο την επίτευξη μιας συμφωνίας και ήμαστε έτοιμοι να προβούμε σε παραχωρήσεις. Ωστόσο, όπως γνωρίζετε, χρειάζονται δύο πλευρές για τις διαπραγματεύσεις και δύο πλευρές με την πρόθεση για την επίτευξη συμφωνίας. Ως εισηγήτρια για τη Σοσιαλιστική Ομάδα του Ευρωπαϊκού Κοινοβουλίου γι' αυτή την οδηγία, ανυπομονούσα να βρίσκομαι εδώ σήμερα το πρωί με μια δέσμη μέτρων μετά από τη διεξαγωγή ολοκληρωμένων διαπραγματεύσεων. Μια δέσμη μέτρων που επιβεβαίωνε με σαφήνεια τη δική μας συμμετοχή. Αυτή η οδηγία θα ανατρέψει την ενεργειακή πολιτική της Ευρώπης. Θα μας επιτρέψει να σταματήσουμε την εξάρτηση από το πετρέλαιο και το φυσικό αέριο που υπερβαίνει τα εκατό έτη. Μια εξάρτηση που κατάστρεψε το περιβάλλον μας και προκάλεσε πολέμους, ταραχή και ανισότητα σε όλο τον κόσμο. Ως εκ τούτου, είναι ιδιαίτερα σημαντικό τώρα να φροντίσουμε κάθε λεπτομέρεια σε αυτή τη συμφωνία.
<P>
Έχουμε ήδη διασφαλίσει ότι θα καθοριστούν σαφή και σθεναρά κριτήρια βιωσιμότητας για την παραγωγή βιοκαυσίμων για τα αυτοκίνητά μας. Έχουμε διασφαλίσει ότι η βαριά ενεργειακή κατανάλωση από τα κτίρια θα περιορίζεται και έχουμε διασφαλίσει ότι οι παραγωγοί ανεμογεννητριών και φωτοβολταϊκών στοιχείων θα έχουν την εγγύηση ότι η Ευρώπη θα επενδύσει στις ανανεώσιμες πηγές ενέργειας. Το τελευταίο πρόσκομμα είναι ότι διατηρούμε όλους τους δεσμευτικούς στόχους για το 2020. Το πρόβλημα είναι ότι ένα μεμονωμένο κράτος μέλος παρεμποδίζει τη συμφωνία. Κατά συνέπεια, το μόνο που μπορούμε να κάνουμε είναι να προβούμε σε μια έντονη έκκληση προς το Συμβούλιο, προκειμένου να αξιολογήσει ξανά τη συμφωνία για την ενέργεια, για να επιτρέψουμε στην Ευρώπη να επιτύχει τη συμφωνία για την ενέργεια που χρειαζόμαστε τόσο απεγνωσμένα.
<SPEAKER ID="076" NAME="Gunnar Hökmark" AFFILIATION="PPE-DE">
(SV) Κύριε Πρόεδρε, τώρα είναι ένα από τα πιο σημαντικά καθήκοντα της Ευρώπης και της Ευρωπαϊκής Ένωσης να διασφαλίσει ότι δεσμευόμαστε σε διεθνές επίπεδο προκειμένου να λάβουμε σοβαρά υπόψη τους παγκόσμιους στόχους σχετικά με την πολιτική για το κλίμα. Θα είναι επίσης ένα από τα πιο σημαντικά καθήκοντα της Σουηδικής Προεδρίας να διασφαλίσει ότι θα επιτύχουμε αυτή τη διεθνή δέσμευση στη διάσκεψη της Κοπεγχάγης.
<P>
Πιστεύω ότι μπορεί να είναι σημαντικό όταν συζητάμε αυτά τα θέματα να θυμόμαστε ότι η επιτυχία στην Κοπεγχάγη, με ευρεία διεθνή δέσμευση, σημαίνει πολλά περισσότερα από ότι οι διάφορες λεπτομέρειες της δέσμης μέτρων που συζητάμε τώρα. Γι' αυτόν το λόγο είναι τόσο σημαντικό να διασφαλίσουμε ότι τώρα έχουμε θεσπίσει μια δέσμη μέτρων για τις κλιματικές αλλαγές που εκπληρώνει τους στόχους που έχουμε θέσει.
<P>
Θεωρώ ότι είναι σημαντικό να είμαστε ρεαλιστές σε ό,τι αφορά τα διάφορα μέσα. Εάν είμαστε ρεαλιστές για τα διάφορα μέσα και ταυτόχρονα διασφαλίσουμε ότι επιτυγχάνουμε αυτούς τους στόχους, θα διασφαλίσουμε επίσης ότι έχουμε ευρεία υποστήριξη γι' αυτό που πρέπει να γίνει και να διασφαλίσουμε ότι τα διάφορα κράτη μέλη είναι συνεχώς πρόθυμα να εκπληρώσουν τις διάφορες δεσμεύσεις που έχουν αναλάβει. Αυτό είναι το σημαντικό κι αυτή είναι η προοπτική από την οποία συνεχίζουμε με διάφορες προσπάθειες.
<P>
Τονίζω ιδιαίτερα ότι πρέπει επίσης να είμαστε σαφείς για ένα πράγμα κι αυτό είναι ότι πρέπει πάντοτε να δίνουμε περιθώριο στις πρωτοβουλίες που επιφέρουν τα καλύτερα αποτελέσματα. Αυτό σημαίνει ότι πρέπει να αφήσουμε περιθώριο για την υλοποίηση επενδύσεων σε άλλες χώρες, όπου τα αποτελέσματα θα είναι τα πιο σημαντικά. Αυτό δεν σημαίνει ότι ζητάμε λιγότερα από τους εαυτούς μας, αλλά είναι σημαντικό να συνειδητοποιήσουμε ότι πρέπει να επικεντρωθούμε στο τι μπορούμε να κάνουμε για να βοηθήσουμε άλλες χώρες.
<P>
Τέλος, οι πόροι που τώρα απελευθερώνονται μέσω δημοπρασιών πρέπει να προστεθούν στα κράτη μέλη για διαφορετικά μέτρα στις διάφορες χώρες.
<SPEAKER ID="077" NAME="Dorette Corbey" AFFILIATION="PSE">
(NL) Κύριε Πρόεδρε, έχουμε έντονα συναισθήματα τώρα που μπαίνουν οι τελευταίες πινελιές στη δέσμη μέτρων για τις κλιματικές αλλαγές. Ορισμένοι διατείνονται ότι τα μέτρα για το κλίμα πρέπει να περιμένουν, σε κάθε περίπτωση μέχρι να περάσει η κρίση, αλλά αυτή δεν είναι καλή ιδέα. Κατ' αρχάς, είναι απολύτως σημαντικό να λάβουμε άμεσα μέτρα, προκειμένου να αποτρέψουμε την παγκόσμια αύξηση της θερμοκρασίας, η οποία θεωρείται ότι είναι ταχύτερη από ότι προβλέπεται. Δεύτερον, το πετρέλαιο τελειώνει. Πραγματικά πρέπει να κινηθούμε προς μια βιώσιμη παροχή ενέργειας. Τρίτο, η αποτελεσματική πολιτική για το κλίμα είναι ένα χρήσιμο όπλο κατά της ύφεσης.
<P>
Οι επενδύσεις σε βιώσιμη ενέργεια, σε υποδομές για την πράσινη ενέργεια και για την ενεργειακή απόδοση στα κτίρια δημιουργούν εκατομμύρια θέσεις εργασίας και αυτό δεν πρέπει το αποδοκιμάζουμε. Περιττό να αναφέρω ότι πρέπει να διασφαλίσουμε ότι η απασχόληση στον τομέα του χάλυβα, της χαρτοβιομηχανίας και της αυτοκινητοβιομηχανίας δεν εξαφανίζεται στο εξωτερικό. Όπως έχουν τα πράγματα προς το παρόν, η δέσμη μέτρων κινείται προς τη σωστή κατεύθυνση, παρόλο που πρέπει να διασφαλίσουμε ότι είναι ουσιαστική.
<P>
Σε κάθε περίπτωση, μπορούμε να είμαστε ικανοποιημένοι με τη συμφωνία σχετικά με την οδηγία για τα καύσιμα. Μια μείωση της τάξης του 10% σε CO2 με βάση μια ανάλυση του κύκλου ζωής αποτελεί ένα θετικό και ηχηρό μήνυμα, ιδίως σε εποχές όπου οι πετρελαιοβιομηχανίες δαπανούν όλο και περισσότερη ενέργεια για την παραγωγή βενζίνης και πετρελαίου ντήζελ. Κατά συνέπεια, η οδηγία για τα καύσιμα προωθεί σημαντικά τις παγκόσμιες μειώσεις των εκπομπών αερίων, στην καύση, στη μεγαλύτερη χρήση της ηλεκτρικής ενέργειας στις οδικές μεταφορές και στην επιλογή πιο αποδοτικών βιοκαυσίμων που εκπληρώνουν τις αυστηρές προϋποθέσεις βιωσιμότητας. Με αυτή την ενέργεια, η Ευρώπη δίνει τον τόνο. Επίσης στις "ΠΑ, έχουν ληφθεί παρόμοιες πρωτοβουλίες και τώρα διακρίνεται η εποχή μετά τη βενζίνη.
<SPEAKER ID="078" NAME="Karl-Heinz Florenz" AFFILIATION="PPE-DE">
(DE) Κύριε Πρόεδρε, εκφράζω πολλές ευχαριστίες στην Επιτροπή καθώς και στο Συμβούλιο, επειδή παρουσίασε αυτή τη δέσμη μέτρων σε εμάς. Δεν νομίζω ότι ένα μόνο αριθμητικό στοιχείο, ένας στόχος ή ακόμη ένα ποσοστό πρέπει να αλλάξει σε αυτή τη δέσμη μέτρων. Ωστόσο, κύριε Προεδρεύοντα του Συμβουλίου, γνωρίζω πολύ καλά ότι ο χρόνος μας πιέζει σημαντικά. Ωστόσο, δεν έχω το χρόνο να απαντήσω σε αυτό σήμερα μέσα σε δύο λεπτά.
<P>
Θέλω να εξετάσω ένα σημείο το οποίο γνωρίζετε: Θέλω να εφιστήσω την προσοχή της Ευρωπαϊκής Ένωσης στο ερώτημα εάν πρέπει πραγματικά να ξεκινήσουμε αυτή την ιδιαίτερα σημαντική δημοπρασία απευθείας το 2013, όταν γνωρίζουμε πολύ καλά ότι οι Αμερικάνοι φίλοι μας και οι φίλοι μας στην Ινδία και στην Κίνα δεν θα έχουν τέτοια μέσα μέχρι τότε. Προτείνω αυτοί οι κανονισμοί να εγκριθούν στο Πρωτόκολλο ΙΙ του Κιότο ή στη διάσκεψη της Κοπεγχάγης και να ξεκινήσουμε αυτή τη δημοπρασία στην Ευρώπη την ημέρα κατά την οποία θα ψηφιστεί το Πρωτόκολλο της Κοπεγχάγης ή του Κιότο.
<P>
Μην παίρνετε από τις εταιρείες το κεφάλαιο που δεν λαμβάνουν από τις τράπεζες προς το παρόν. Χρειαζόμαστε αυτό το κεφάλαιο για να πληρώσουμε το κενό. Χρειαζόμαστε αυτό ιδιαίτερα - και μέχρι το 2012. Νομίζω ότι δεν είναι σωστό εμείς στην ΕΕ να στείλουμε την Ευρωπαϊκή βιομηχανία στην παγκόσμια αγορά χωρίς ανταγωνιστικά κριτήρια, ενώ οι Αμερικάνοι φίλοι μας είναι ανταγωνιστικοί στην Ινδία. Αυτό δεν είναι δίκαιο. Δεν πρέπει να συμβεί. Πρέπει να έχουν εφάμιλλα κριτήρια. Αυτό το πιστεύω ακράδαντα, ακριβώς για να επιτευχθούν οι στόχοι.
<P>
Είναι αρκετά εμφανές σε μένα ότι χρειαζόμαστε χρήματα, προκειμένου να έχουμε επίσης αντιστάθμιση εκτός Ευρώπης, στις χώρες της Λατινικής Αμερικής. Αυτό δεν αμφισβητείται καθόλου. Ωστόσο, πρέπει να διαμορφώσουμε με τέτοιον τρόπο τα μέσα για την εμπορία δικαιωμάτων εκπομπών, ώστε η βιομηχανία να έχει ίσους όρους. Το υποστηρίζω αυτό, χωρίς να αλλάξω ούτε μία παράμετρο. Ήθελα να το επαναλάβω, διότι υπάρχουν άτομα σε αυτό το Σώμα που υποδηλώνουν ότι θέλαμε να αλλάξουμε τους στόχους. Αυτό, κύριε Δήμα, δεν το θέλουμε.
<SPEAKER ID="079" NAME="Åsa Westlund" AFFILIATION="PSE">
(SV) Κύριε Πρόεδρε, μετά από όλα αυτά, το Συμβούλιο και το Κοινοβούλιο διαπραγματεύονται επί του παρόντος σχετικά με τη δέσμη μέτρων για τις κλιματικές αλλαγές. Ενώ θα ήταν φανταστικό επίτευγμα για τη συνεργασία εάν μπορούσαμε να το επιτύχουμε αυτό πριν τα Χριστούγεννα, πρέπει να δηλώσω ότι με ανησυχεί ιδιαίτερα η κατεύθυνση που παίρνουν οι διαπραγματεύσεις. Σύμφωνα με την τελευταία έρευνα, θα πρέπει να μειώσουμε τις εκπομπές περισσότερο από το ποσό που ορίζεται από τη δέσμη μέτρων για τις κλιματικές αλλαγές. Ωστόσο, το Συμβούλιο Υπουργών και ιδιαίτερα πολλές κυβερνήσεις της δεξιάς που εκπροσωπούνται σε αυτό κινούνται προς τη μείωση της αποτελεσματικότητας της δέσμης μέτρων.
<P>
Επιπλέον, ως Σουηδή, με βαριά καρδιά παρατηρώ ότι η Σουηδική κυβέρνηση που ελέγχεται από τους Συντηρητικούς είναι ένας από τους βασικούς παράγοντες που εμποδίζει την ΕΕ να σημειώσει πρόοδο σχετικά με τη δέσμη μέτρων για τις κλιματικές αλλαγές. Για πολλούς λόγους, το μεγαλύτερο μέρος των μειώσεων εκπομπών στην ΕΕ πρέπει να πραγματοποιηθεί στο έδαφός της: πρώτον, επειδή έχουμε την ηθική ευθύνη να μειώσουμε τις δικές μας εκπομπές. Δεύτερον, επειδή, έχοντας την πρωτοκαθεδρία και αποδεικνύοντας ότι οι μειώσεις εκπομπών συμβαδίζουν με την υψηλή οικονομική ανάπτυξη, μπορούμε να πείσουμε τις άλλες χώρες να υπογράψουν μια διεθνή συμφωνία για τις κλιματικές αλλαγές. Τρίτο, επειδή πρέπει να έχουμε θεσπίσει ένα κίνητρο, εάν η βιομηχανία μας πρόκειται να αναπτύξει τη νέα πράσινη τεχνολογία που απαιτείται, προκειμένου να είμαστε ανταγωνιστικοί στο μέλλον.
<P>
Κατά συνέπεια, συνιστώ στο Κοινοβούλιο να αντιταχθεί στη θέση της Σουηδικής κυβέρνησης και να βεβαιώσει ότι το μέγεθος της μείωσης εκπομπών πρέπει να πραγματοποιηθεί στην Ευρώπη. Επίσης, ότι ένα μέρος των εσόδων από την εμπορία δικαιωμάτων εκπομπών πρέπει να δοθεί στις αναπτυσσόμενες χώρες. Τότε θα είμαστε αξιόπιστοι και τότε θα μπορούμε να επιτύχουμε μια διεθνή συμφωνία για το κλίμα στην Κοπεγχάγη το φθινόπωρο του 2009.
<SPEAKER ID="080" NAME="Paul Rübig" AFFILIATION="PPE-DE">
(DE) Κύριε Πρόεδρε, θέλω να ευχαριστήσω τον Προεδρεύοντα του Συμβουλίου, τον κ. Borloo. Θα καταπολεμήσετε την ανεργία και τη φτώχεια τους επόμενους μήνες και χρόνια. Κατά συνέπεια, απαιτούμε μια λογική δέσμη μέτρων. Δεν χρειαζόμαστε δωρεάν επιχορηγήσεις σε ποσοστό μέχρι 100% στη βιομηχανία που πλήττεται από τη διαρροή άνθρακα, χρειαζόμαστε επιχορήγηση της τάξης του 100% και χρειαζόμαστε εκ των προτέρων κριτήρια αξιολόγησης. Για εκείνες τις επιχειρήσεις που δεν κινδυνεύουν από τη διαρροή άνθρακα, θεωρώ ότι η λύση 20/20 είναι η καλύτερη, προκειμένου να μπορέσουμε να ξεκινήσουμε με αυξήσεις της τάξης του 20% καθώς και να επιτύχουμε το στόχο με αυξήσεις της τάξης του 20%.
<P>
Θέλουμε επίσης να εξαιρεθούν οι μικρομεσαίες επιχειρήσεις σε αυτή την περίπτωση, δηλαδή, συγκεκριμένα, οι επιχειρήσεις με 25.000 τόνους που θα αυξηθούν σε 50.000 τόνους. Τότε δεν θα συμπεριλάβουμε ακόμη το 80% των μικρομεσαίων επιχειρήσεων, οι οποίες έχουν μόνο ποσοστό της τάξης του 27% του CO2. Πρέπει επίσης να καταβάλλουμε προσπάθεια για να διατηρήσουμε τα χρήματα στις επιχειρήσεις και όχι να τα φορολογούμε και να τα στέλνουμε στο εξωτερικό. Χρειαζόμαστε επειγόντως τα χρήματα στις επιχειρήσεις, προκειμένου να μπορούμε να προάγουμε την καινοτομία και την έρευνα. Σας παρακαλώ να διασφαλίσετε επίσης ότι είναι εφικτή η μείωση της υποτίμησης, έτσι ώστε οι επιχειρήσεις να μπορούν να επενδύουν σε αυτούς τους τομείς γρήγορα και έγκαιρα.
<P>
Χρειαζόμαστε επίσης έναν τύπο στη διεθνή συμφωνία που ορίζει ως απόλυτο αριθμητικό στοιχείο ποσοστό μέχρι το 30% και όχι το 30%. Χρειαζόμαστε επίσης μια σαφή εικόνα σχετικά με το περιεχόμενο που πρέπει να έχει η διεθνής συμφωνία. Στην περίπτωση των αντλιών θερμότητας, ζητώ να διασφαλίσουμε πραγματικά ότι οι αντλίες θερμότητας αέρα-αέρα περιλαμβάνονται επίσης ανάλογα, διότι με αυτόν τον τρόπο, σε συνδυασμό με την ηλιακή ενέργεια, μπορούμε να αποτρέψουμε φυσικά μεγάλη ποσότητα του CO2.
<P>
Ζητώ επίσης να καταστήσουμε υποχρεωτικά τα Διεθνή Πρότυπα Ασφάλειας Ατομικής Ενέργειας για την Ευρωπαϊκή βιομηχανία πυρηνικής ενέργειας και να έχουμε ανεξάρτητους ρυθμιστικούς φορείς στην Ευρώπη που μπορούν επίσης να συμμετέχουν στη λήψη αποφάσεων στα άλλα κράτη μέλη, προκειμένου να διασφαλίσουν την ασφάλεια εδώ.
<SPEAKER ID="081" NAME="Gyula Hegyi" AFFILIATION="PSE">
Κύριε Πρόεδρε, πολλά από τα νέα κράτη μέλη, όπως η Ουγγαρία μετά το τέλος της δεκαετίας του 1980 και την κατάρρευση της παλαιάς βιομηχανίας, μείωσαν τις εκπομπές αερίων του θερμοκηπίου. Λόγω αυτής της διαδικασίας, ένας στους έξι Ούγγρους - περίπου ένα εκατομμύριο άτομα - έχασε τη δουλειά του ή τη δουλειά της. Καθώς η βάση για τη μείωση εδώ στην παρούσα πρόταση είναι το 2005 και όχι το 1990, ορισμένα παλαιότερα κράτη μέλη μπορούν να αυξήσουν τις τιμές των εκπομπών τους χωρίς οποιεσδήποτε συνέπειες. Αυτό είναι ιδιαίτερα άδικο για τα νέα κράτη μέλη. Μετά τις απώλειες στην οικονομία μας χρειαζόμαστε δίκαιη αντιστάθμιση.
<P>
" θέρμανση των περιφερειών είναι κυρίως ένα κοινωνικό θέμα σε πολλά νέα κράτη μέλη. " απόφαση της Επιτροπής Περιβάλλοντος, Δημόσιας Υγείας και Ασφάλειας των Τροφίμων που παρέχει δωρεάν επιδόματα για περιφερειακή θέρμανση στο Σύστημα εμπορίας δικαιωμάτων εκπομπών είναι σημαντική για εμάς και πρέπει να διατηρήσουμε επίσης αυτό το επίτευγμα κατά τη διάρκεια της τριμερούς συζήτησης.
<P>
Νομίζω ότι η χρήση της δέσμευσης και αποθήκευσης άνθρακα πρέπει να κρίνεται από την αγορά και τον ανταγωνισμό. Καθώς αυτή είναι μια ιδιαίτερα νέα και δαπανηρή τεχνολογία, πρέπει να είμαστε πιο προσεκτικοί πριν την επιδοτήσουμε με δημόσια χρήματα.
<P>
" τελευταία επισήμανσή μου είναι ότι, χωρίς ένα κατάλληλο σύστημα κυρώσεων, όλο το πακέτο θα αποτύχει. Εάν δεν αναγκάσουμε τα κράτη μέλη να διατηρήσουν τα όρια εκπομπών, όλες οι προσπάθειές μας πάνε χαμένες. Γι' αυτό, συνιστώ στο Κοινοβούλιο να επιμείνει ότι πρέπει να διατηρήσουμε τα επιτεύγματά μας σχετικά με το σύστημα κυρώσεων διότι, χωρίς σύστημα κυρώσεων, δεν θα υπάρχει καθόλου σύστημα εργασίας.
<SPEAKER ID="082" NAME="Πρόεδρος">
Κυρίες και κύριοι, την προσοχή σας παρακαλώ. Παρόλο που κοντεύουμε στο τέλος της συζήτησης, θα πρέπει να τη διακόψω για λόγους που θα κατανοήσετε. " ημερήσια διάταξη προβλέπει την πανηγυρική συνεδρίαση στις 11.30 π.μ. με τον Σεβασμιώτατο Δαλάι Λάμα. Μετά την πανηγυρική συνεδρίαση, αυτή η συζήτηση θα συνεχιστεί. Έχουν απομείνει μόνο δύο ομιλητές στη λίστα μου, καθώς και όποιος επιθυμεί να μιλήσει σύμφωνα με τη διαδικασία εκτάκτων παρεμβάσεων και οι εκπρόσωποι του Συμβουλίου και της Επιτροπής. Αφού ολοκληρώσουμε τη συζήτηση της κατάστασης των διαπραγματεύσεων σχετικά με τη δέσμη μέτρων για τις κλιματικές αλλαγές και την ενέργεια, θα συνεχίσουμε με την κανονική διαδικασία της ψηφοφορίας.
<P>
(" συζήτηση διακόπτεται στις 11.30 π.μ. για την πανηγυρική συνεδρίαση)

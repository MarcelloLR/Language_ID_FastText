<CHAPTER ID="007-20">
20. Ρυθμιστικές πτυχές των νανοϋλικών (
<P>
-Πριν από την ψηφοφορία
<SPEAKER ID="146" NAME="Carl Schlyter">
εισηγητής. - (SV) Κυρία Πρόεδρε, θα ήθελα απλώς να πω ότι η Επιτροπή κατέθεσε μια πρόταση σε αυτόν τον νέο, σημαντικό πολιτικό τομέα, γεγονός το οποίο σήμαινε ότι σκεφθήκαμε ότι θα αρκούσε να υλοποιήσουμε μέτρα στο πλαίσιο της ισχύουσας νομοθεσίας. Το Κοινοβούλιο τώρα ζητεί σαφέστατα να διεξαγάγει η Επιτροπή λεπτομερή επιθεώρηση όλης της σχετικής νομοθεσίας, προκειμένου να μπορούμε να προστατεύσουμε τους καταναλωτές, τους εργαζόμενους και το περιβάλλον από τις αρνητικές επιπτώσεις των νανοπροϊόντων και ώστε να έχουν μια αγορά η οποία θα είναι ασφαλής και ικανή να εξελιχθεί. Θα ήθελα να σας υπενθυμίσω ότι η Επιτροπή έχει δύο έτη για να συμμορφωθεί με αυτό το αίτημα και ότι, χάρη σε ένα συμβιβασμό, θα είναι ξεκάθαρο στη σημερινή ψηφοφορία ότι το Κοινοβούλιο το στηρίζει σχεδόν ομόφωνα.
<P>
Είναι πλέον καιρός η Επιτροπή να ξεκινήσει αμέσως τις εργασίες για μια λεπτομερή επιθεώρηση, προκειμένου η νανοτεχνολογία να μπορεί να ρυθμιστεί με τέτοιο τρόπο, ώστε να προστατεύονται οι πολίτες.

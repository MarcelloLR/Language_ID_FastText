<CHAPTER ID="018">
Πολιτική ποιότητας των γεωργικών προϊόντων: ποια στρατηγική πρέπει να ακολουθηθεί; (συζήτηση)
<SPEAKER ID="236" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Scottà, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πολιτική ποιότητας των γεωργικών προϊόντων: ποια στρατηγική πρέπει να ακολουθήσουμε
<SPEAKER ID="237" NAME="Giancarlo Scottà" LANGUAGE="IT">
Κυρία Πρόεδρε, κυρίες και κύριοι, με την παγκοσμιοποίηση της αγοράς και τη σοβαρή κρίση που πλήττει επί του παρόντος την Ευρώπη, συμπεριλαμβανομένου του τομέα της γεωργίας, μία πιθανή απάντηση της γεωργικής αγοράς είναι να δώσει έμφαση στην ποιότητα των προϊόντων.
<P>
Πιστεύω ότι η άρτια πολιτική ποιότητας της ΕΕ μπορεί να ενισχύσει την ανταγωνιστικότητα και να δημιουργήσει προστιθέμενη αξία για τις περιφερειακές οικονομίες της Ευρώπης, δεδομένου ότι, για πολλές αγροτικές περιοχές, στις οποίες είναι λίγες οι παραγωγικές εναλλακτικές επιλογές, συχνά αποτελεί τη μοναδική ευκαιρία για ανάπτυξη. Υποστηρίζοντας τη γεωργική παραγωγή εξειδικευμένων προϊόντων σε αυτές τις μειονεκτούσες περιοχές, θα δημιουργήσουμε προϋποθέσεις οικονομίας και θέσεων εργασίας στις εν λόγω περιοχές.
<P>
Επιπλέον, η μελλοντική πολιτική ποιότητας θα πρέπει να συνδέεται με τα μείζονα δυνητικά πλεονεκτήματα της γεωργίας που, όπως συμβαίνει στην ευρωπαϊκή περίπτωση, είναι σύγχρονη, δυναμική, πλούσια και διαφοροποιημένη, και μπορεί να προσφέρει όχι μόνο διατροφικά προϊόντα υψηλής ποιότητας, αλλά και υπηρεσίες μεγάλης αξίας σε μία σταθερά αναπτυσσόμενη κοινωνία.
<P>
Στην έκθεσή μου τόνισα τη σημασία της διατήρησης του διαχωρισμού των τριών συστημάτων καταγραφής των γεωγραφικών ενδείξεων, εφόσον αντιπροσωπεύουν τη σύνδεση με τις ευρωπαϊκές περιφέρειες, αντικατοπτρίζοντας τις παραδόσεις, την ιστορία, τη γεύση και τη μοναδική γνώση που κληροδοτείται από γενιά σε γενιά.
<P>
Συνεπώς, πιστεύω ότι με τη διατήρηση του διαχωρισμού των δύο συστημάτων ΠΟΠ και ΠΓΕ λαμβάνονται υπόψη οι ιδιαίτερες διαφορές ως προς τη φύση και την ενίσχυση των δεσμών μεταξύ των προϊόντων και της γεωγραφικής περιοχής παραγωγής τους. Οι καταναλωτές συχνά συγχέουν τη γεωγραφική ένδειξη του τόπου μεταποίησης ενός διατροφικού προϊόντος με τον τόπο προέλευσης του γεωργικού προϊόντος αυτού καθαυτού και συχνά δεν γνωρίζουν τον τρόπο λειτουργίας της τροφικής αλυσίδας.
<P>
Ως εκ τούτου, θεωρώ ότι μόνο η υποχρεωτική ένδειξη του τόπου παραγωγής των πρωτογενών προϊόντων μπορεί να παράσχει στους καταναλωτές πλήρη ενημέρωση για την ποιότητα των προϊόντων που αγοράζουν, εφόσον τα προϊόντα υπόκεινται σε έναν κύκλο παραγωγής που επηρεάζει σε σημαντικό βαθμό τα χαρακτηριστικά τους σε σχέση με την ποιότητα και ασφάλεια των τροφίμων. Ας μην λησμονούμε ότι καθήκον μας είναι να προστατεύουμε οτιδήποτε παράγουν και καταναλώνουν οι συμπολίτες μας, οι οποίοι μας έχουν εκλέξει.
<P>
Δύο άλλα ζητήματα που θεώρησα σημαντικό να συμπεριλάβω στην έκθεσή μου είναι τα ακόλουθα: η σημασία μίας εντατικής εκστρατείας εκπαίδευσης και ενημέρωσης των καταναλωτών, την οποία θα πρέπει να αναλάβει η Ευρωπαϊκή Ένωση σε σχέση με τις διάφορες ευρωπαϊκές σημάνσεις και τις εγγυήσεις που αυτές εκφράζουν, καθώς και την υπαγωγή στα διεθνή μητρώα και τη διεθνή αναγνώριση των γεωγραφικών ενδείξεων στο πλαίσιο του ΠΟΕ. Το τελευταίο σημείο είναι ζωτικής σημασίας αν θέλουμε να καταπολεμήσουμε την παραποίηση των προϊόντων μας υψηλής ποιότητας.
<P>
Θα ήθελα να ευχαριστήσω τον Επίτροπο Cioloş για την παρουσία του και να του υπενθυμίσω τη σημασία της επαρκούς προστασίας των συστημάτων ποιότητας, τα οποία είναι το μέλλον μας, και να του υπενθυμίσω επίσης ότι η οικονομία των μειονεκτουσών αγροτικών περιοχών μπορεί να τονωθεί μέσω της ενίσχυσης του τομέα της γεωργίας, προκειμένου να διασφαλιστούν όλα τα εξειδικευμένα προϊόντα, τα οποία χαρακτηρίζουν τις εν λόγω περιοχές και διατηρούν τον δεσμό μεταξύ των ανθρώπων και του τόπου τους, τον οποίο υπό άλλες συνθήκες θα εγκατέλειπαν. Αυτό θα συμβάλει στον σεβασμό έναντι του περιβάλλοντος και του τοπίου και θα δημιουργήσει, όπου είναι δυνατόν, τουριστική και οινογαστρονομική οικονομία, η οποία θα συνδέεται με τις ποικίλες περιφερειακές, πολιτιστικές και ιστορικές διαφορές στην Ευρωπαϊκή Ένωση.
<P>
Θα ήθελα να ευχαριστήσω τους συναδέλφους μου για την υποστήριξη που μου παρείχαν στην Επιτροπή Γεωργίας και Ανάπτυξης της Υπαίθρου, και ελπίζω ότι το Ευρωπαϊκό Κοινοβούλιο θα παράσχει και τη δική του στήριξη του κατά την αυριανή ψηφοφορία.
<SPEAKER ID="238" NAME="Dacian Cioloş" LANGUAGE="FR">
Κυρία Πρόεδρε, κύριε Scottà, κυρίες και κύριοι, πιστεύω ότι το βασικό στοιχείο που προσδίδει κύρος στο ευρωπαϊκό γεωργικό και αγροδιατροφικό πρότυπο σε διεθνές επίπεδο είναι ακριβώς η πολιτική του όσον αφορά την ποιότητα και την ποικιλομορφία. Αυτός είναι ο λόγος για τον οποίο η πολιτική ποιότητας στον αγροδιατροφικό τομέα θα αποτελέσει μία από τις προτεραιότητες της εντολής μου, μία από τις κύριες προτεραιότητές μου αμέσως μετά τη μεταρρύθμιση της κοινής γεωργικής πολιτικής μετά το 2013.
<P>
" πολιτική ποιότητας των γεωργικών προϊόντων διατροφής δεν αποτελεί μόνο απόδειξη ότι οι ευρωπαίοι γεωργοί ανταποκρίνονται στις προσδοκίες των ευρωπαίων καταναλωτών, αλλά μπορεί επίσης να προετοιμάσει το έδαφος ώστε ο ευρωπαϊκός αγροδιατροφικός τομέας να καθιερώσει την παρουσία του στη διεθνή αγορά.
<P>
Αν θέλουμε η πολιτική ποιότητας να επιτύχει τον στόχο της, χρειαζόμαστε ένα πλαίσιο που θα είναι σαφές, κατανοητό, καλά δομημένο, εύκολα αναγνωρίσιμο από τους καταναλωτές και όσο το δυνατόν πιο ολοκληρωμένο και επαρκές. Στόχος μου είναι να μπορέσουμε να διαρθρώσουμε το περιεχόμενο της πολιτικής της ποιότητας και να την καταστήσουμε πιο προσιτή τόσο στους αγρότες, που πρέπει να είναι οι δικαιούχοι της, όσο και στους καταναλωτές, χωρίς όμως να θυσιάσουμε την ουσία της ή να αφαιρέσουμε εντελώς το περιεχόμενό της.
<P>
" πολιτική ποιότητας αποτελεί εγγύηση για τους καταναλωτές, αντιπροσωπεύει όμως και προστιθέμενη αξία για τους αγρότες· συμφωνώ πλήρως με τον κ. Scottà επ' αυτού του θέματος. Μπορεί να συμβάλει στη διατήρηση της ποικιλομορφίας της γεωργίας μας και μπορεί να το πράξει με ανταγωνιστικό τρόπο, διότι οι γεωργικές εκμεταλλεύσεις που μπορούν να πωλούν τα προϊόντα τους είναι ανταγωνιστικές. Αν μπορούν να κερδίζουν τα προς το ζην από αυτά που παράγουν είναι ανταγωνιστικές, και αν μπορούν να πωλούν προϊόντα υψηλής προστιθέμενης αξίας, είναι ακόμη πιο ανταγωνιστικές, ακόμα και αν είναι ενίοτε μικρού μεγέθους.
<P>
Θεωρώ, λοιπόν, ότι σε μερικές περιοχές η πολιτική ποιότητας μπορεί να συμβάλει και στην ενίσχυση της ανταγωνιστικότητας των γεωργικών μας εκμεταλλεύσεων. Κατ' αυτόν τον τρόπο, η πολιτική ποιότητας και η ανάπτυξη των τοπικών αγορών, η μείωση των αποστάσεων μεταφοράς τροφίμων και η απευθείας και στενή επαφή μεταξύ των καταναλωτών και των παραγωγών μπορούν να επιτύχουν καλά αποτελέσματα, ακριβώς ως προς την αύξηση της ανταγωνιστικότητας ορισμένων τύπων γεωργίας που επί του παρόντος κατέχουν σχετικά μικρό μερίδιο στην αγορά. Οι ευρωπαίοι αγρότες ήδη καταβάλλουν προσπάθειες να προμηθεύουν ασφαλή προϊόντα, χρησιμοποιώντας τεχνικές που σέβονται το περιβάλλον και την καλή διαβίωση των ζώων.
<P>
" συζήτηση σχετικά με τον τρόπο καλύτερης προβολής αυτού του στοιχείου μέσω του συστήματος επισήμανσης είναι χρήσιμη και ευπρόσδεκτη, και η έκθεση προσφέρει ορισμένα στοιχεία και ορισμένες ιδέες σε αυτό το πνεύμα. Θεωρώ ότι οι συνδέσεις μεταξύ των προδιαγραφών που τηρούν οι αγρότες και της επισήμανσης στο πλαίσιο της πολιτικής της ποιότητας θα πρέπει επίσης να αποτελέσουν αντικείμενο των συζητήσεων που πρόκειται να διεξαγάγουμε επί της κοινής γεωργικής πολιτικής για την περίοδο μετά το 2013. Αυτή είναι η πρόθεσή μου, εν πάση περιπτώσει.
<P>
Φρονώ ότι πρέπει να αναπτύξουμε και να αναβαθμίσουμε τα μέσα μας σε σχέση με την επικοινωνιακή πολιτική, όσον αφορά την επικοινωνία τόσο με τους ευρωπαίους αγρότες όσο και με τους ευρωπαίους καταναλωτές, πρωτίστως δε, σε διεθνές επίπεδο. Είμαι πεπεισμένος ότι το σύστημα ποιότητάς που διαθέτουμε μπορεί να αποτελέσει καλό πρεσβευτή του αγροδιατροφικού μας προτύπου ή ακόμη και της κοινής γεωργικής μας πολιτικής.
<P>
Με βάση τα προαναφερθέντα, θα ήθελα να ολοκληρώσω με το γεγονός ότι η έκθεση του κ. Scottà υποβάλλεται την πλέον κατάλληλη στιγμή. Όπως γνωρίζετε, η Επιτροπή προτίθεται να υποβάλει νομοθετική δέσμη για την πολιτική ποιότητας έως το τέλος του 2010. " έκθεση, την οποία υποβάλλει σήμερα ο κ. Scottà και πρόκειται να τεθεί σε συζήτηση, περιλαμβάνει ορισμένα ερωτήματα, ιδέες και προτάσεις σε αυτό το πνεύμα, και εγώ θα καταβάλω κάθε δυνατή προσπάθεια ώστε να λάβω υπόψη αυτές τις ιδέες, όταν θα σας παρουσιάσω τις νομοθετικές προτάσεις.
<P>
Θέλω να συγχαρώ τον εισηγητή και τα μέλη των κοινοβουλευτικών επιτροπών που εργάστηκαν για την παρούσα έκθεση, και θα χαρώ πολύ να ακούσω τις απόψεις και τις προτάσεις σας.
<SPEAKER ID="239" NAME="Esther Herranz García" LANGUAGE="ES">
Κυρία Πρόεδρε, για να είμαι ειλικρινής, το πρώτο πράγμα που θέλω να κάνω σήμερα το απόγευμα είναι να ευχαριστήσω τον κ. Scottà για την άριστη διαπραγματευτική ικανότητα που επέδειξε στο πλαίσιο της εκπόνησης αυτής της έκθεσης. Αποτέλεσε πραγματική ευχαρίστηση η συνεργασία μαζί του καθώς και με τους άλλους εκπροσώπους των κοινοβουλευτικών ομάδων.
<P>
Είμαστε υπερήφανοι για τη θέση που θα επιδειχθεί αύριο κατά την ψηφοφορία στο Κοινοβούλιο και για μία έκθεση όπως αυτή η σημερινή, η οποία υπερασπίζεται την ποιότητα και προσηλώνεται στην ανάπτυξη και την ενίσχυση των αγροτικών περιοχών, θεωρώντας τις όχι μόνο ως απλή απόδειξη παραδοσιακής ευρωπαϊκής κουλτούρας, αλλά ως πραγματικούς παράγοντες δημιουργίας πλούτου και θέσεων εργασίας. Πρόκειται για θέσεις εργασίας που τις έχουμε μεγάλη ανάγκη τούτη την περίοδο οικονομικής κρίσης και σε αυτήν την πολύ δραματική κατάσταση όσον αφορά τα επίπεδα απασχόλησης σε ορισμένα κράτη μέλη.
<P>
Επιπλέον, εκφράζουμε τη χαρά μας για το επίπεδο προστασίας που διατηρεί το Κοινοβούλιο και για τη θέση που ήδη τήρησε η Επιτροπή Γεωργίας και Ανάπτυξης της Υπαίθρου, θέση την οποία κατέστησε σαφή και αφορά τη δέσμευσή της για ποιότητα υψηλότατων προδιαγραφών. Ως προς τις προδιαγραφές αυτές, δεσμευόμαστε φυσικά να διατηρήσουμε τη διαφοροποίηση ανάμεσα στην προστατευμένη ονομασία προέλευσης και την προστατευμένη γεωγραφική ένδειξη. Απορρίπτουμε, ασφαλώς, ιδέες για χαλαρότερα πρότυπα ποιότητας και επιθυμούμε η παραγωγή στην ΕΕ να τύχει της δέουσας προσοχής και εκτίμησης.
<P>
Με χαροποιούν ιδιαίτερα οι δηλώσεις του κ. Cioloş. Ήταν οπωσδήποτε ευχάριστο να τον ακούμε να μιλά για δεσμεύσεις ως προς το μέλλον του ευρωπαϊκού τομέα της γεωργίας. Ελπίζουμε φυσικά ότι θα εισακούσει τη φωνή του Κοινοβουλίου, η οποία θα εκφραστεί αύριο στην ψηφοφορία.
<P>
Τέλος, θα ήθελα να πω το εξής: ας ελπίσουμε πως δεν θα προκαταλάβει ξανά η Ευρωπαϊκή Επιτροπή το Κοινοβούλιο με απαγορεύσεις όσον αφορά, για παράδειγμα, τα πρότυπα εμπορίας οπωροκηπευτικών, οι οποίες απέβησαν τόσο επιζήμιες για τον ευρωπαϊκό ελεύθερο ανταγωνισμό.
<P>
Θέλουμε να αποκατασταθούν οι ανισορροπίες στην αγορά και θέλουμε επίσης να δεσμευτούμε για την ποιότητα, την ποικιλία, την ασφάλεια των τροφίμων και τη σωστή ποιότητα της παραγωγής.
<P>
Επιπλέον, επιζητούμε την προάσπιση της παραγωγής της ΕΕ και της ποιότητας της αγροδιατροφικής παραγωγής στον Παγκόσμιο Οργανισμό Εμπορίου. Επί του ζητήματος αυτού, βασιζόμαστε ασφαλώς και στο έργο του κ. Cioloş, διότι ούτε οι ευρωπαίοι παραγωγοί μας ούτε οι ευρωπαίοι καταναλωτές μας μπορούν να παραμένουν ανυπεράσπιστοι.
<SPEAKER ID="240" NAME="Giovanni La Via" LANGUAGE="IT">
Κυρία Πρόεδρε, κύριε Επίτροπε, κυρίες και κύριοι, θα ήθελα και εγώ, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), να ευχαριστήσω τον εισηγητή, κ. Scottà, για το έξοχο έργο που επιτέλεσε, και θα ήθελα να τονίσω, όχι μόνο την υψηλότατη εξωτερική αξία των πολιτικών ποιότητας χάρη στα όσα μπορούν να προσφέρουν στους καταναλωτές, αλλά και τη μέγιστη σημασία τους χάρη σε όσα μπορούν να προσφέρουν και στους παραγωγούς.
<P>
Όπως παρατηρήσατε όλοι σας, ο ανταγωνισμός μπορεί να προσλάβει πολλές μορφές στις αγορές. Σε μία τόσο μεγάλη και πολύπτυχη ήπειρο όπως η Ευρώπη, η οποία όμως χαρακτηρίζεται επιπλέον από δαπάνες παραγωγής πολύ υψηλότερες από τις δαπάνες του ανταγωνισμού, είναι δύσκολο να ανταγωνιστούμε βάσει των τιμών· συνεπώς, θα μπορούμε να ανταγωνιστούμε μόνο βάσει της διαφοροποίησης των προϊόντων.
<P>
Ως εκ τούτου, ακριβώς με βάση την προοπτική της διαφοροποίησης πρέπει να εξετάσουμε την πολιτική ποιότητας, η οποία είναι ικανή να προσφέρει και να διαθέσει στην αγορά ένα προϊόν που διαφοροποιείται έναντι του ανταγωνιστικού προϊόντος, ένα προϊόν που μπορεί επίσης να πωληθεί χωρίς συγκεκριμένη και ειδική αναφορά σε τιμή χαμηλότερη της ανταγωνιστικής.
<P>
Επομένως, τασσόμαστε υπέρ της συνέχισης της πρακτικής της σήμανσης της Κοινότητας, που έχει ήδη δρομολογηθεί, παράλληλα με την έμφαση στην ανάγκη διατήρησης της διάκρισης μεταξύ γεωγραφικών ενδείξεων και σήμανσης προέλευσης. Ωστόσο, θα πρέπει επίσης να υπογραμμίσουμε ότι, διεθνώς και σε επίπεδο διεθνών εμπορικών διαπραγματεύσεων, η Ένωση πρέπει να διαδραματίσει τον ρόλο που της αναλογεί, προασπιζόμενη τη σήμανση προέλευσης και τις πολιτικές για τη σήμανση προέλευσης, ούτως ώστε να αποφευχθεί το ενδεχόμενο αναπόδραστης πολιτική ανταλλαγής σημάνσεων, η οποία θα είναι επιβλαβής για τα προϊόντα μας.
<P>
Προτού ολοκληρώσω, επιτρέψτε μου να κάνω μία τελευταία παρατήρηση σχετικά με τη σήμανση. Ζητήσαμε ήδη και θα ζητήσουμε εκ νέου αύριο, μέσω ειδικής τροπολογίας, την ψήφιση από το Κοινοβούλιο της δυνατότητας σήμανσης της προέλευσης πρώτων υλών, όχι μόνο για νωπά, μη μεταποιημένα προϊόντα, αλλά και για μεταποιημένα προϊόντα που περιέχουν ένα μόνο συστατικό· δηλαδή για προϊόντα τα οποία χαρακτηρίζονται ουσιαστικά από την πρώτη ύλη.
<SPEAKER ID="241" NAME="Csaba Sándor Tabajdi" LANGUAGE="HU">
Κύριε Επίτροπε, κύριοι συνάδελφοι, εξ ονόματος της Ομάδας της Προοδευτικής Συμμαχίας Σοσιαλιστών και Δημοκρατών, θεωρώ άκρως σημαντική την έκθεση που εκπόνησε ο κ. Scottà, και κατά βάση συμφωνούμε με αυτήν. " έκθεση περιέχει τέσσερα ή μάλλον πέντε σημεία προς συζήτηση. Πρώτον, το κοινό λογότυπο της Ευρωπαϊκής Ένωσης. Πολλοί άνθρωποι δεν μπορούν να καταλάβουν ότι το κοινό λογότυπο της ΕΕ δεν αποτελεί ένα είδος βήματος προς τον φεντεραλισμό, αλλά δείχνει στον καταναλωτή ότι ένα προϊόν πληροί τις ειδικές απαιτήσεις της ΕΕ αναφορικά με την ασφάλεια των τροφίμων, ενώ ταυτόχρονα διαφοροποιείται στην παγκόσμια αγορά, πέραν των συνόρων της ΕΕ. Συνεπώς, ζητώ να στηρίξουμε το ειδικό λογότυπο της ΕΕ.
<P>
Το δεύτερο σημείο είναι το ζήτημα του τόπου προέλευσης. Είναι πολύ θετικό το γεγονός ότι η ΕΕ διαθέτει πλέον, στο πρόσωπο του κ. Dacian Cioloş, έναν Επίτροπο αρμόδιο σε θέματα γεωργίας, ο οποίος κατανοεί και υποστηρίζει τη σημασία των τοπικών αγορών, διότι αυτός είναι ο μόνος τρόπος με τον οποίο μπορούμε να διαφυλάξουμε τοπικές γεύσεις, περιφερειακές γεύσεις και την ποικιλομορφία της διατροφής στην Ευρώπη· είναι δε εξίσου σαφές ότι καίριο ρόλο διαδραματίζουν εν προκειμένω η πολιτική ποιότητας των τροφίμων, ο τόπος και η ονομασία προέλευσης. Υπήρξε μία διαμάχη με την Επιτροπή και ευελπιστώ πως ο νέος Επίτροπος θα πάψει να υποστηρίζει πλέον την προηγούμενη θέση ότι θα πρέπει να συνδυάσουμε όλες τις προστατευμένες ονομασίες προέλευσης με την προστατευμένη γεωγραφική ένδειξη. Περιστασιακά, αυτό προκαλεί ανησυχία, όπως στην πρόσφατη περίπτωση του οίνου Tokaj. Ευχαριστώ τον Επίτροπο που επιλύθηκαν εν μέρει αυτά τα προβλήματα, μολονότι εκκρεμεί η επίλυση κάποιων άλλων.
<P>
Το τέταρτο στοιχείο αφορά το λογότυπο για τα βιολογικά προϊόντα. Επί αυτού του ζητήματος υπάρχει πλήρης συμφωνία. Και τέλος, το πέμπτο στοιχείο είναι ότι ορισμένα μέλη της Επιτροπής Γεωργίας και Ανάπτυξης της Υπαίθρου ζήτησαν την εκ νέου καθιέρωση των προηγούμενων αυστηρών προδιαγραφών για τα οπωροκηπευτικά προϊόντα. Θα ήθελα να επιστρέψω στην αρχική μορφή της έκθεσης του κ. Scottà. Ας μην επανέλθουμε στις μέρες της υπερβολικής ρύθμισης, όταν καθορίζαμε την καμπυλότητα του αγγουριού.
<SPEAKER ID="242" NAME="George Lyon" LANGUAGE="EN">
Κυρία Πρόεδρε, επιτρέψτε μου να συγχαρώ και εγώ τον κ. Scottà για την έκθεσή του.
<P>
Υπάρχουν πολλά αξιέπαινα στοιχεία σε αυτήν. Δυστυχώς, εγώ και οι συνάδελφοί μου από την Ομάδα της Συμμαχίας Φιλελευθέρων και Δημοκρατών για την Ευρώπη δεν μπορούμε να την υποστηρίξουμε ως έχει, αν δεν επέλθουν προηγουμένως μία ή δύο αλλαγές σε αυτήν.
<P>
Δεν μπορούμε να υποστηρίξουμε την παράγραφο 19, τη λεγόμενη παράγραφο για τα "φρούτα ακανόνιστου σχήματος". Πιστεύω ότι είναι ανοησία εκ μέρους των γραφειοκρατών των Βρυξελλών να δηλώνουν στους καταναλωτές ότι μπορούν να αγοράζουν μόνο "ίσιες" μπανάνες ή "ίσια" αγγούρια.
<P>
Αναμφίβολα εναπόκειται στους καταναλωτές να λαμβάνουν αυτές τις αποφάσεις σε σχέση με το τι θέλουν να αγοράσουν, συνεπώς, ελπίζω ότι το Κοινοβούλιο θα χρησιμοποιήσει την κοινή λογική του και θα υποστηρίξει την κοινή τροπολογία που υποβλήθηκε από τους Πράσινους και την Ομάδα των Ευρωπαίων Συντηρητικών και Μεταρρυθμιστών περί της εξάλειψης των κανόνων για τις ίσιες μπανάνες και να αφήσουμε ελεύθερους τους καταναλωτές να επιλέγουν αν θέλουν να καταναλώνουν κυρτά ή στραβά οπωροκηπευτικά ή το αντίθετο. Πρόκειται αδιαμφισβήτητα για απόφαση των καταναλωτών.
<P>
" προηγούμενη Επίτροπος, Marianne Fischer-Boel, αποφάσισε να καταργήσει τις συναφείς προδιαγραφές, και ευελπιστώ ότι θα συνεχίσουμε να υποστηρίζουμε αυτήν την απόφαση.
<P>
Θα ήθελα επίσης να δω μερικές αλλαγές στην παράγραφο 16. Εκλαμβάνω την έκκληση για ένα λογότυπο της ΕΕ ως περιττή ενέργεια, εκτός και αν σημαίνει κάτι για τους καταναλωτές και προσδίδει προστιθέμενη αξία για τους αγρότες. Πρέπει να βρίσκει ανταπόκριση στους καταναλωτές και να έχει κάποιου είδους ανταποδοτικό χαρακτήρα στον αγροτικό κόσμο. Ειδάλλως, είναι άχρηστο. Δεν αξίζει να το επιδιώξουμε και δεν διαπιστώνω καμία ένδειξη σχετικά με την επιθυμία των ευρωπαίων καταναλωτών για λογότυπο της ΕΕ.
<P>
Τέλος, αναφορικά με την παράγραφο 62, εγείρονται εν προκειμένω ορισμένες επικρίσεις όσον αφορά τα ιδιωτικά συστήματα πιστοποίησης, τα οποία, στη Σκωτία, υπήρξαν πολύ επιτυχή. Θεωρώ πολύ καλό για τους αγρότες να συνεισφέρουν σε προαιρετική βάση προστιθέμενη αξία στα προϊόντα τους μέσω συστημάτων διασφάλισης ποιότητας, και θα πρέπει να τα υποστηρίξουμε, όχι να τα αποθαρρύνουμε.
<P>
Ελπίζω ότι θα μπορέσουμε να επιτύχουμε μερικές αλλαγές στην παρούσα έκθεση στις αυριανές ψηφοφορίες και, αν γίνει αυτό, θα μπορέσουμε να την υποστηρίξουμε με τις αλλαγές που θα εγκριθούν αύριο.
<SPEAKER ID="243" NAME="Alyn Smith" LANGUAGE="EN">
Κυρία Πρόεδρε, ασπάζομαι πολλά από τα σχόλια του συναδέλφου μου από τη Σκωτία -μολονότι δεν είναι μέλος της δικής μου πολιτικής Ομάδας- George Lyon. Είναι πολλά αυτά που μπορεί να θαυμάσει κανείς στην εν λόγω έκθεση, αλλά και ορισμένα σημεία που νομίζω ότι επιδέχονται βελτίωσης. Προτείναμε κάποια σημεία και θα επικεντρωθώ μόνο σε δύο από αυτά.
<P>
Εγώ και άλλοι πιστεύουμε ότι οι καταναλωτές μας θέλουν να γνωρίζουν την προέλευση των τροφίμων τους. Θεωρούμε ότι η παροχή αυτής της πληροφορίας θα πρέπει να είναι υποχρεωτική, επομένως, η τροπολογία αριθ. 4, σε αυτό ακριβώς το σημείο, αντικαθιστά μία μάλλον ασαφή διατύπωση με μία πολύ πιο αυστηρή απαίτηση, ήτοι ότι, όπου μπορούμε πραγματικά να καταχωρήσουμε πληροφορία στη σήμανση για τον "τόπο γεωργικής παραγωγής", αυτό θα πρέπει να είναι υποχρεωτικό, διότι αυτό επιθυμούν οι καταναλωτές μας.
<P>
Θα ξεχώριζα επίσης την τροπολογία αριθ. 3 -όπως και ο συνάδελφός μου- που αναιρεί την προσπάθεια εκ νέου καθιέρωσης δύσχρηστων και δυσλειτουργικών κανόνων αναφορικά με την απευθείας πώληση οπωροκηπευτικών στους καταναλωτές. Μόλις την προηγούμενη χρονιά συμφωνήσαμε να άρουμε αυτούς τους κανόνες και, σε αντίθεση με τους καταναλωτές, οι παραγωγοί μας διαπίστωσαν και εξακολουθούν να διαπιστώνουν διαφορά. Κάθε προσπάθεια επαναφοράς αυτών των κανόνων θα αποτελέσει ουσιαστικά άλλο ένα ραβδί στη διάθεση των μεταποιητών, των αλυσίδων καταστημάτων και των σουπερμάρκετ, ώστε να ξυλοκοπούν τους παραγωγούς, οι δε καταναλωτές δεν θα επωφελούνται απευθείας.
<P>
Επομένως, υπάρχουν πολλά θετικά στοιχεία σε αυτήν την έκθεση. Ασπάζομαι τα σχόλια του κ. Lyon για το λογότυπο της ΕΕ. Νομίζω ότι αυτό έχει να κάνει περισσότερο με τις φιλοδοξίες του παρόντος Σώματος παρά με τις επιθυμίες των καταναλωτών μας. Αν δεν βρει ανταπόκριση στους καταναλωτές, δεν θα πρέπει να το κάνουμε, και θα πρέπει να το αντικαταστήσουμε με έναν υποχρεωτικό μηχανισμό σήμανσης προέλευσης, και αυτό ακριβώς επιθυμούν οι καταναλωτές μας.
<P>
Οι τροπολογίες είναι εποικοδομητικές· ελπίζω ότι θα είναι επιτυχημένες και ότι οι συνάδελφοί μου θα τις υποστηρίξουν αύριο.
<SPEAKER ID="244" NAME="James Nicholson" LANGUAGE="EN">
Κυρία Πρόεδρε, θέλω επίσης να εκφράσω την εκτίμησή μου στον εισηγητή για την πολύ καλή έκθεσή του.
<P>
Νομίζω ότι υπάρχουν πάρα πολλές καλές ιδέες σε αυτήν την έκθεση και συμφωνώ πλήρως με τον εισηγητή, τον κ. Scottà, όταν αναφέρεται στη μεγάλη σημασία της προστιθέμενης αξίας που μπορούν να προσδώσουν οι ευρωπαίοι παραγωγοί στα προϊόντα τους και να μεγιστοποιήσουν το δυναμικό τους. Πρέπει πάντοτε να αγωνιζόμαστε για να επιτύχουμε το μέγιστο δυναμικό για τον αγροδιατροφικό κλάδο. Αυτό θα χρησιμεύσει τελικά στην αύξηση της ανταγωνιστικότητάς μας και την ενίσχυση της οικονομίας στις αγροτικές περιοχές.
<P>
Σε αυτό το πλαίσιο, διαπιστώνω με ικανοποίησή ότι ο κ. Scottà ασχολήθηκε με το μέλλον των συστημάτων ΠΓΕ και ΠΟΠ. Αυτά τα μέσα αποδείχτηκαν δημοφιλή τόσο στους καταναλωτές όσο και στους παραγωγούς. Ωστόσο, συμφωνώ με τον εισηγητή ότι η διαχείριση και η εφαρμογή τους χρήζουν απλοποίησης. Επίσης, αν μιλούμε σοβαρά για την αξία τους στο εξωτερικό, πρέπει να διασφαλίσουμε μεγαλύτερη προστασία έναντι τρίτων χωρών.
<P>
Θα ήθελα να δω περισσότερα προϊόντα από τις δικές μου περιοχές να αιτούνται ΠΓΕ, και ευελπιστώ ότι η Επιτροπή θα εγκρίνει μερικές από τις προτάσεις για την απλούστευση της διαδικασίας αιτήσεων, ούτως ώστε να αυξηθεί ο αριθμός των αιτήσεων που υποβάλλονται από την εκλογική μου περιφέρεια της Βόρειας Ιρλανδίας.
<P>
Ωστόσο, πρέπει να επισημάνω ότι υπάρχουν μερικά στοιχεία αυτής της έκθεσης, τα οποία δεν υποστηρίζω. Τάσσομαι κατά της θέσπισης λογότυπου ποιότητας της ΕΕ. Εκείνο που υποστηρίζω είναι η σήμανση της χώρας προέλευσης. Στην πράξη, θεωρώ ότι ένα λογότυπο της ΕΕ θα ήταν άνευ σημασίας, σπατάλη χρόνου και χρήματος και το ίδιο αισθάνομαι όσον αφορά το λογότυπο της ΕΕ για τα βιολογικά προϊόντα.
<P>
Κάτι άλλο που με ανησυχεί είναι οι τροπολογίες που εγκρίθηκαν στην Επιτροπή Γεωργίας και Ανάπτυξης της Υπαίθρου, με τις οποίες ζητείται η επαναφορά των προτύπων εμπορίας οπωροκηπευτικών, τα οποία μερικοί βουλευτές του ΕΚ επιχειρούν απελπισμένα να επαναφέρουν προς συζήτηση. Γεγονός είναι ότι αυτοί οι κανόνες αναιρέθηκαν πέρυσι από την Επιτροπή. Υποστήριξα ολόψυχα αυτή την κίνηση και τώρα μπορούμε να αφήσουμε την αγορά να θεσπίσει τις δικές της προδιαγραφές. Σε σχέση με αυτό, θα ήθελα να ζητήσω μετ' επιτάσεως από τους συναδέλφους βουλευτές να υποστηρίξουν στην Ολομέλεια τις τροπολογίες που υπέβαλε η Ομάδα μου, καθώς και άλλες Ομάδες, τροπολογίες που είναι πολύ σαφείς και απλές, και να διαγραφούν αυτά τα στοιχεία.
<SPEAKER ID="245" NAME="Lorenzo Fontana" LANGUAGE="IT">
Κυρία Πρόεδρε, κυρίες και κύριοι, κύριε Cioloş, σας ευχαριστώ για τα ενθαρρυντικά σας λόγια, και ευχαριστώ τον κ. Scottà για το ευαίσθητο έργο που επιτέλεσε σε σχέση με αυτήν τη σημαντική έκθεση.
<P>
Θεωρώ ότι με την έκθεση που θα τεθεί σε ψηφοφορία αύριο, η πρόθεση είναι να προστατεύσουμε και να ενδυναμώσουμε την αξία της συγκομιδής και των προϊόντων που χαρακτηρίζουν κάθε περιοχή και κράτος μέλος της Ευρωπαϊκής Ένωσης. Αρκεί να πω ότι κατάγομαι από μία χώρα, την Ιταλία, που διαθέτει 4.500 χαρακτηριστικά προϊόντα, και αποτελούν κεφάλαιο που προέρχεται από την γη μας και που θέλουμε ολόψυχα να το διαφυλάξουμε.
<P>
Κατανοούμε πλήρως ότι ο δρόμος για την αριστεία είναι μακρύς ακόμα, το μήνυμα όμως που πρέπει να μεταφέρουμε είναι πως μόνο μέσω της ποιότητας των ευρωπαϊκών προϊόντων οι αγρότες μας θα έχουν την ευκαιρία να ανταγωνιστούν ουσιαστικά στην παγκόσμια αγορά. Έχοντας επίσης υπόψη την ευρέως διαδεδομένη κρίση που δυστυχώς βιώνουμε, δεν μπορούμε να κάνουμε τίποτε άλλο παρά να διατηρήσουμε την ποιότητα, την ιχνηλασιμότητα και τη διαφάνεια των πληροφοριών που συνδέονται με τα αγροτικά προϊόντα.
<P>
Είναι σημαντικό να γνωρίζουμε τι είδους μεταποίηση εφαρμόζεται για κάθε συγκομιδή και από πού προέρχεται η συγκομιδή. Είναι σημαντικό, διότι είναι σωστό να γνωρίζουν οι καταναλωτές αν καταναλώνουν ένα μήλο που ωρίμασε, λόγου χάρη, στην περιφέρειά μου -στη Βερόνα ή στο Βένετο- και ότι, επομένως, οι κανόνες της ΕΕ τηρήθηκαν σε ολόκληρη την παραγωγική αλυσίδα, ή αν, αντίθετα, καταναλώνουν ένα μήλο που παρήχθη στην Κίνα, όπου το μόνο που γνωρίζουμε είναι ότι σε πολλές περιπτώσεις η Κίνα απέχει παρασάγγας από την τήρηση των κανόνων και των ορθών πρακτικών που ακολουθούν οι ευρωπαίοι αγρότες.
<SPEAKER ID="246" NAME="Diane Dodds" AFFILIATION="NI">
(EN) Κυρία Πρόεδρε, σας ευχαριστώ για την ευκαιρία που μου παρέχεται να μιλήσω για αυτό το πολύ σημαντικό σημείο.
<P>
Οι καταναλωτές ζητούν, και πολύ σωστά, τα τρόφιμα που αγοράζουν να είναι ασφαλή, ανιχνεύσιμα και να έχουν παραχθεί βάσει υψηλών προδιαγραφών. Τάσσομαι υπέρ ενός συστήματος σήμανσης της χώρας προέλευσης, το οποίο προάγει τέτοιες προδιαγραφές και πιστεύω ότι αυτό θα γίνει ευρέως αποδεκτό από την πλειονότητα των καταναλωτών και την πλειονότητα του κλάδου. Προφανώς, η προώθηση και το μάρκετινγκ θα είναι το σήμα κατατεθέν της επιτυχίας ή της αποτυχίας μίας τέτοιας πολιτικής. Πρέπει να αναλάβουμε σθεναρή δράση προς αποτροπή ενδεχόμενης παραποίησης προϊόντων που φέρουν εσφαλμένη σήμανση.
<P>
Όπως και πολλοί συνάδελφοι εδώ στο Σώμα, τάσσομαι κατά του λογότυπου της ΕΕ. Θεωρώ ότι θα στερείτο σχεδόν παντελώς νοήματος και δεν θα εξυπηρετούσε τους καταναλωτές. " σήμανση της χώρας προέλευσης, ακόμα και οι γεωγραφικοί δείκτες, είναι σημαντικά διότι προωθούν το τοπικό στοιχείο, την τοπική κληρονομιά και τη διατήρηση των τοπικών τεχνικών, προστατεύοντας παράλληλα περιοχές που βασίζονται στην παραγωγή ενός ιδιαίτερου προϊόντος.
<P>
Κατάγομαι από τη Βόρεια Ιρλανδία, που είναι καθαρός εξαγωγέας γεωργικών προϊόντων. Κατά συνέπεια, θέλω κάθε σύστημα σήμανσης να δημιουργήσει ένα πλαίσιο υγιούς και ισότιμου ανταγωνισμού. Οτιδήποτε έχει επίπτωση στην εξαγωγή προϊόντων από χώρες όπως η δική μου θα είναι επιζήμιο για τον κλάδο. Όπως άλλοι συνάδελφοι, τάσσομαι υπέρ των μηχανισμών διασφάλισης της ποιότητας που είναι διαθέσιμοι και ενθαρρύνω εκείνους που υπάγονται στο σύστημα της γενικής τοπικής ένδειξης.
<SPEAKER ID="247" NAME="Elisabeth Köstinger" AFFILIATION="PPE">
(DE) Κυρία Πρόεδρε, κυρίες και κύριοι, η παραγωγή προϊόντων υψηλής ποιότητας είναι θεμελιώδης για τους ευρωπαίους αγρότες. Δεν έχω αμφιβολία ότι πρέπει να υπάρχει σύνδεση μεταξύ της ποιότητας του προϊόντος και της προέλευσης των πρώτων υλών. Συνεπώς, θεωρώ την υποχρεωτική σήμανση ποιότητας ως σπουδαία ευκαιρία για τους αγρότες μας. " ποιότητα αποτελεί καίριο στοιχεία για ολόκληρη την τροφική αλυσίδα και βασικό κεφάλαιο για τη στήριξη της ανταγωνιστικότητας των ευρωπαίων παραγωγών τροφίμων. " παραγωγή τροφίμων υψηλής ποιότητας έχει μακρά παράδοση και συχνά είναι η μοναδική απασχόληση και ευκαιρία για πωλήσεις σε πολλές αγροτικές περιοχές με περιορισμένες παραγωγικές εναλλακτικές λύσεις.
<P>
Για να κατοχυρωθεί αυτή η υψηλή προδιαγραφή ποιότητας, απαιτούνται βεβαίως έλεγχοι και αντικειμενικά κριτήρια. Ωστόσο, γεγονός είναι ότι οι οικονομικές παράμετροι από τη σκοπιά του καταναλωτή έχουν επίσης συνέπειες. " ποιότητα κοστίζει και οι αγρότες χρειάζονται ένα δίκαιο εισόδημα. Ωστόσο, οι καταναλωτές έχουν την ελευθερία να επιλέξουν ένα προϊόν με ελκυστική τιμή, παρόλο που συχνά επιλέγουν ένα προϊόν που δεν είναι τέτοιας υψηλής ποιότητας. Ωστόσο, ένα πράγμα πρέπει να γίνει σαφές, και αυτό είναι ότι οι καταναλωτές πρέπει να έχουν αυτή την ελευθερία και πρέπει πραγματικά να μπορούν να λαμβάνουν αποφάσεις με βάση αντικειμενικά και διαφανή κριτήρια.
<P>
Πρέπει, επίσης, να ενισχύσουμε την εν γένει ενημέρωση των καταναλωτών ως προς αυτό. Χρειαζόμαστε προστατευόμενες γεωγραφικές ενδείξεις και ονομασίες προέλευσης. Χρειαζόμαστε τη θέσπιση μίας ρυθμισμένης και προστατευόμενης ονομασίας για προϊόντα ορεινών περιοχών και περιοχών απαλλαγμένων από γενετικά τροποποιημένους οργανισμούς. Ωστόσο, χρειαζόμαστε επίσης τις ενδείξεις "εγγυημένο παραδοσιακό ιδιότυπο προϊόν" και "βιολογική γεωργία". Εν πάση περιπτώσει, οι ενδείξεις αυτές πρέπει να διατηρηθούν.
<SPEAKER ID="248" NAME="Paolo De Castro" AFFILIATION="S&amp;D">
(IT) Κυρία Πρόεδρε, κύριε Επίτροπε, κυρίες και κύριοι, μία νέα φάση αναστοχασμού εγκαινιάστηκε στην Ευρώπη σήμερα όσον αφορά το ζήτημα της ποιότητας, το οποίο εκλαμβάνεται όχι μόνο ως εγγύηση για τους καταναλωτές, αλλά πρωτίστως ως κίνητρο για τους παραγωγούς μας, ώστε να γίνουν πιο ανταγωνιστικοί σε μία αγορά που είναι πολύ μεγαλύτερη και πολύ πιο ανταγωνιστική.
<P>
Οι επιχειρήσεις μας πρέπει να κερδίσουν την αναγνώριση της αγοράς σε ό,τι αφορά τις διακριτές πτυχές που άπτονται της ποιότητας, πτυχές στις οποίες παραπέμπουν τα προϊόντα τους. Υπό αυτήν την έννοια, και βάσει του στόχου της έκθεσης του κ. Scottà -τον ευχαριστώ και εγώ από την πλευρά μου- σημειώνουμε πρόοδο μέσω της κατοχύρωσης πρωτίστως της παροχής περισσότερων πληροφοριών σχετικά με την προέλευση, τη σύνθεση και τα χαρακτηριστικά των παραγωγικών διαδικασιών.
<P>
Παράλληλα, κύριε Επίτροπε, είναι θεμελιώδους σημασίας οι ευρωπαϊκές ρυθμίσεις να επιτρέπουν σε οργανισμούς που έχουν αποστολή την προστασία και την προώθηση των ποιοτικών προϊόντων τον σχεδιασμό της προσφοράς των προϊόντων τους και την προσαρμογή του παραγωγικού τους δυναμικού στις ανάγκες της αγοράς με βάση τις αρχές του υγιούς και ισότιμου ανταγωνισμού.
<P>
Ελπίζουμε ότι η έγκριση αυτής της έκθεσης θα σηματοδοτήσει τον οριστικό καθορισμό της ποιότητας ως αιχμής του δόρατος της ευρωπαϊκής στρατηγικής για τον αγροδιατροφικό τομέα, και ότι η Επιτροπή θα εξετάσει σοβαρά τις προτάσεις της επιτροπής μας, ούτως ώστε ένας από τους βασικούς πυλώνες της ευρωπαϊκής γεωργίας να μετασχηματιστεί σε πολύτιμο ανταγωνιστικό πλεονέκτημα.
<SPEAKER ID="249" NAME="John Stuart Agnew" AFFILIATION="EFD">
(EN) Κυρία Πρόεδρε, καταρχάς, μου επιτρέπετε να δηλώσω άμεσα ενδιαφερόμενος; Είμαι παραγωγός αυγών.
<P>
Οι κανονισμοί πρέπει να εφαρμόζονται με έντιμο τρόπο βάσει κοινού προτύπου. Αυτό είναι ουσιώδες. Μία κρίση, απότοκος έμπνευσης της ΕΕ, θα πλήξει σύντομα τον κλάδο παραγωγής αυγών στο "νωμένο Βασίλειο. Από 1ης Ιανουαρίου 2012, θα απαγορευθεί η παραγωγή αυγών σε συστοιχίες κλωβών. " απαγόρευση δεν ισχύει για τα αυγά από τη Ρουμανία και τη Βουλγαρία και ενδεχομένως άλλες χώρες, που χαίρουν προσωρινού καθεστώτος ασυλίας βάσει των Συνθηκών προσχώρησής τους στην ΕΕ.
<P>
Υπό την προϋπόθεση ότι μεσολαβεί στάδιο μεταποίησης, αυτές οι χώρες δύνανται νόμιμα να εξάγουν αυγά που έχουν παραχθεί σε συστοιχίες κλωβών μετά την απαγόρευση στο "νωμένο Βασίλειο.
<P>
Οι παραγωγοί αυγών του "νωμένου Βασιλείου, που έκαναν πολύ μεγάλες επενδύσεις για εναλλακτικά συστήματα, αναμένεται να ανταγωνιστούν από μειονεκτική θέση έναντι βάρος εισαγόμενων προϊόντων, τα οποία μπορούν να παραχθούν πολύ πιο φθηνά.
<P>
Πρέπει να επιμείνω, πρώτον, αυτά τα εισαγόμενα προϊόντα να φέρουν σαφή σήμανση και, δεύτερον και σημαντικότερο, να θεσπιστεί με άμεση ισχύ ένας πρόσθετος αριθμός "τέσσερα" για τα αυγά που παράγονται με τη χρήση συστημάτων αποικιών. Μόνο τότε θα μπορούν οι καταναλωτές να προβούν σε ενημερωμένη επιλογή.
<SPEAKER ID="250" NAME="Michel Dantin" AFFILIATION="PPE">
(FR) Κυρία Πρόεδρε, κύριε Επίτροπε, κύριε Scottà, θεωρώ πραγματικά συμβολικής σημασίας, κύριε Επίτροπε, το γεγονός ότι η πρώτη σας ομιλία ενώπιον του Σώματος αφορά το θέμα ακριβώς της πολιτικής της ποιότητας.
<P>
Πιστεύω ότι ακολουθούμε την ίδια προσέγγιση σε ό,τι αφορά αυτά τα προϊόντα καλής ποιότητας. Όντως, αποτελούν ευκαιρία για τις πλέον ευάλωτες περιφέρειές μας. Όντως, αποτελούν μέσο με το οποίο προσδίδεται μεγαλύτερος δυναμισμός στους επιχειρηματικούς φορείς και ιδιαίτερα στους αγρότες. Όντως, εκφράζουν ένα ισχυρό μήνυμα που εκπέμπεται προς τους ευρωπαίους καταναλωτές, αλλά και τους καταναλωτές ολόκληρου του κόσμου, σε σχέση με το γεωργικό μας πρότυπο. Κρασί Βουργουνδίας, ζαμπόν Πάρμας, ορισμένα ισπανικά κρέατα - έχουν νόημα που υπερβαίνει τα σύνορα των επιμέρους χωρών μας, που υπερβαίνει τα σύνορα της Ευρώπης.
<P>
Το ψήφισμα που δίχως αμφιβολία θα εγκρίνουμε αύριο σας παρέχει, κύριε Επίτροπε, μεγαλύτερο βαθμό φιλοδοξίας σε σχέση με αυτήν την πολιτική για τα προϊόντα καλής ποιότητας, για τα προϊόντα που επισημαίνονται με διαφορετικές σημάνσεις. " ευρωπαϊκή πολιτική πρέπει να είναι σαφέστερη· πρέπει να σταματήσει την άλωση των παραγωγών από ορισμένους μεγάλους βιομηχανικούς ομίλους ή ομίλους διανομής, οι οποίοι σαφώς θα ήθελαν να στερήσουν από τους παραγωγούς το όφελος της προστιθέμενης αξίας που τους προσφέρουν αυτά τα προϊόντα.
<P>
Κατά τη διάρκεια της ακρόασης, επέστησα την προσοχή σας στην ανάγκη να εκχωρηθεί ιδιαίτερα στις οργανώσεις που φέρουν ονομασίες προέλευσης η συνολική ευθύνη διαχείρισης των προϊόντων τους. Τα δικαιώματα διαχείρισης της παραγωγής αποτελούν θεμελιώδες σκέλος της πολιτικής για την παραγωγή προϊόντων υψηλής ποιότητας. Επιπλέον, σχεδόν όλη η επιτροπή μας ψήφισε υπέρ μίας τροπολογίας σε αυτό το πνεύμα.
<P>
Θα ήθελα να απαντήσω στους συναδέλφους βουλευτές του "νωμένου Βασιλείου σε σχέση με την παράγραφο 19, που αφορά τον τομέα των οπωροκηπευτικών. Όντως, κυρίες και κύριοι, δεν πρέπει να επιστρέψουμε στο παρελθόν, ούτε όμως πρέπει να επιτρέψουμε να υπάρχει τεράστιο κενό στην πολιτική που διέπει το καθεστώς των οπωροκηπευτικών, πράγμα που σημαίνει ότι, σήμερα, οι διανομείς είναι οι μόνοι που λαμβάνουν τις αποφάσεις. Ας ερμηνεύσουμε από κοινού αυτήν την τροπολογία ως έκκληση για την εξεύρεση μίας νέας μέσης οδού.
<P>
Κύριε Επίτροπε, μπορείτε πολύ γρήγορα να μας πείσετε για τον ενθουσιασμό σας όσον αφορά τη συγκεκριμένη πολιτική, που δίνει στους καταναλωτές μία διαφορετική εικόνα της γεωργίας. Τώρα παρουσιάστε μας ένα καλό κείμενο. Κάντε το γρήγορα· πιστεύουμε σε εσάς.
<SPEAKER ID="251" NAME="Iratxe García Pérez" AFFILIATION="S&amp;D">
(ES) Κυρία Πρόεδρε, κύριε Επίτροπε, η ποιότητα της γεωργικής παραγωγής αποτελεί καίριο παράγοντα στην τροφική αλυσίδα και αντιπροσωπεύει ζωτικό κεφάλαιο για την υποστήριξη της ανταγωνιστικότητας των ευρωπαίων παραγωγών. Όλα αυτά αποτυπώνονται στην έκθεση Scottà, όπου επισημαίνονται επίσης και άλλοι προβληματισμοί, τους οποίους η Επιτροπή θα πρέπει να λάβει υπόψη της κατά την υλοποίηση αυτής της πολιτικής.
<P>
Το λογότυπο ποιότητας της ΕΕ, ως έκφραση της συμφωνίας των παραγωγών μας σε σχέση με τις παραγωγικές απαιτήσεις εντός της Ένωσης, πρέπει να διαφυλαχθεί αποκλειστικά για τα γεωργικά προϊόντα που παράγονται στην Ευρωπαϊκή Ένωση.
<P>
Πρέπει να παρέχει μεγαλύτερη προστασία στις προστατευόμενες γεωγραφικές ενδείξεις, τόσο στον Παγκόσμιο Οργανισμό Εμπορίου όσο και στις διμερείς διαπραγματεύσεις συμφωνιών. Πρέπει επίσης να εκπονηθεί ευρωπαϊκή νομοθεσία για την ολοκληρωμένη παραγωγή, η οποία θα παρέχει προβολή σε αυτήν την πιο βιώσιμη μέθοδο παραγωγής και θα εναρμονίζει τα υφιστάμενα κριτήρια σε κάθε κράτος μέλος.
<P>
Τέλος, πρέπει να λάβουμε υπόψη τις ανισορροπίες που παράγονται στην αλυσίδα της εμπορίας, τη σημασία του να βασιζόμαστε σε τομεακά πρότυπα εμπορίας και στην ανάγκη να εκπονήσουμε βασικές κατευθύνσεις της ΕΕ όσον αφορά βέλτιστες πρακτικές για τη λειτουργία των συστημάτων που αφορούν την ποιότητα των γεωργικών προϊόντων και την αμοιβαία αναγνώρισή τους.
<P>
Αναφέρομαι ιδιαίτερα στον έλεγχο των ιδιωτικών συστημάτων πιστοποίησης, που συχνά χρησιμοποιούνται ως προϋπόθεση της πρόσβασης σε μεγάλης κλίμακας κέντρα διανομής.
<SPEAKER ID="252" NAME="Timo Soini" AFFILIATION="EFD">
(FI) Κυρία Πρόεδρε, είναι πολύ σημαντικό να υπεισέλθουμε στην ουσία αυτού του ζητήματος και να πούμε ότι η γεωργία που βασίζεται στις αγροτικές οικογένειες έχει εκ φύσεως τοπικό χαρακτήρα, παρέχει απασχόληση, ενισχύει τις περιφέρειες, είναι ανθρωποκεντρική και λαμβάνει επίσης υπόψη τα ζητήματα προστασίας των ζώων. Το μεμονωμένο προϊόν που παράγεται από αυτές και η ποιότητα των αγαθών είναι αυτά που στέφονται με επιτυχία στην Ευρώπη και στον κόσμο γενικότερα.
<P>
Είναι σημαντικός ο τόπος προέλευσης ενός προϊόντος. Τα τοπικά ιδιότυπα προϊόντα έχουν ανεκτίμητη αξία. " περιοχή από την οποία κατάγομαι στη Φινλανδία παράγει ένα νοστιμότατο κατσικίσιο τυρί. Μπορώ να το συστήσω σε όλους σας. Υπάρχουν ειδικά προϊόντα όπως αυτό σε ολόκληρη την Ευρώπη. Πρέπει να βεβαιωθούμε ότι θα βρουν τον δρόμο τους ώστε να διοχετευθούν στην αγορά.
<P>
Δεδομένου ότι βρίσκεται ανάμεσά μας ένας νέος Επίτροπος, θα ήθελα να του πω ότι η ενασχόληση με τη γεωργία πρέπει να είναι δυνατή οπουδήποτε στην Ευρώπη. Αν το θυμόμαστε αυτό, θα έχουμε ένα άριστο μέλλον, με ασφαλή και αγνά τρόφιμα, που παράγονται στον τόπο μας.
<SPEAKER ID="253" NAME="Peter Jahr" AFFILIATION="PPE">
(DE) Κυρία Πρόεδρε, θέλω και πάλι να ευχαριστήσω θερμά τον εισηγητή για την έξοχη έκθεσή του. Τα αγροτικά προϊόντα υψηλής ποιότητας παρέχουν στην ευρωπαϊκή γεωργία μείζον πλεονέκτημα εντοπιότητας, καθώς της επιτρέπουν να αντεπεξέρχεται στον διεθνή ανταγωνισμό. Το αποτέλεσμα είναι ότι διαδραματίζουν σημαντικό ρόλο στην ανάπτυξη των αγροτικών περιοχών εντός της Ευρωπαϊκής Ένωσης. Τα γεωργικά προϊόντα της Ευρωπαϊκής Ένωσης πληρούν ήδη προδιαγραφές υψηλής ποιότητας. Οι ευρωπαϊκές προδιαγραφές χαίρουν παγκόσμιας φήμης για το υψηλό τους επίπεδο. Δυστυχώς, δεν έχουν όλοι οι καταναλωτές επίγνωση αυτού του πράγματος. Συνεπώς, είναι σημαντικό να βελτιώσει η Ευρωπαϊκή Ένωση την πολιτική της για την ποιότητα και ταυτόχρονα να βελτιώσει την πολιτική της για την ενημέρωση. Αυτό θα αποτελέσει κίνητρο για τους παραγωγούς ώστε να εστιάσουν περισσότερο στην ποιότητα και την ασφάλεια των τροφίμων.
<P>
Οι καταναλωτές δικαιούνται να απολαμβάνουν γεωργικά προϊόντα στην ΕΕ χωρίς ανησυχίες και χωρίς ενδοιασμούς. " προαιρετική σήμανση "προϊόν της Ευρωπαϊκής Ένωσης" και η υποχρεωτική περιφερειακή σήμανση, καθώς και η υποχρεωτική απόδειξη προέλευσης, δεν αποκλείουν αμοιβαία το ένα το άλλο.
<P>
Από την άλλη πλευρά, όταν τίθεται θέμα συσκευασίας μεγεθών και γεωμετρικού σχήματος των γεωργικών προϊόντων, χρειάζεται να ακολουθήσουμε μία λεπτή προσέγγιση. Ο σκοπός της Ευρωπαϊκής Ένωσης δεν είναι να ασχολείται με την καμπυλότητα των αγγουριών. Το ίδιο ισχύει για το μέγεθος των τύπων πίτσας. Θέλω εν προκειμένω να προειδοποιήσω σοβαρά να μην επιβάλλουμε υπέρμετρες ρυθμίσεις. Αν θέλουμε περιφερειακούς οικονομικούς κύκλους, πρέπει να εστιάσουμε στην ποιότητα και όχι στους βαθμούς καμπυλότητας. Το αν η βιομηχανία θέλει ομοιόμορφα αγγούρια σε ομοιόμορφα βάζα ομοιόμορφου μεγέθους, αυτό είναι θέμα της βιομηχανίας και όχι της Ευρωπαϊκής Ένωσης ή του Ευρωπαϊκού Κοινοβουλίου. Συνεπώς, ας επικεντρωθούμε στην ποιότητα και όχι στις συσκευασίες.
<P>
Σε σχέση με αυτό, βασίζομαι στην κοινή λογική και τη σωφροσύνη του Ευρωπαϊκού Κοινοβουλίου και του αρμόδιου Επιτρόπου μας σε θέματα γεωργίας, του κ. Cioloş.
<SPEAKER ID="254" NAME="Vasilica Viorica Dăncilă" AFFILIATION="S&amp;D">
(RO) Καταρχάς επιτρέψτε μου να συγχαρώ τον εισηγητή, ο οποίος επιλήφθηκε του ζητήματος της ποιότητας των αγροτικών προϊόντων.
<P>
Τα αιτήματα της αγοράς είναι ποικιλόμορφα και πολλαπλασιάζονται συνεχώς. Στην Ευρωπαϊκή Ένωση, η πλειονότητα των πτυχών αφορούν την υγιεινή και την ασφάλεια των τροφίμων, την αξία για την υγεία και τη θρεπτική αξία, καθώς και ορισμένες κοινωνικές προϋποθέσεις.
<P>
Συν τοις άλλοις, οι καταναλωτές συνειδητοποιούν ολοένα και περισσότερο τη συμβολή της γεωργίας στη βιωσιμότητα, την κλιματική αλλαγή, την ασφάλεια των τροφίμων, τη βιοποικιλότητα, την καλή διαβίωση των ζώων και τη λειψυδρία.
<P>
Ενόψει των νέων αυτών εμπορικών προκλήσεων, το βασικό κεφάλαιο των ευρωπαίων αγροτών είναι η ποιότητα. " Ευρωπαϊκή Ένωση παρέχει το πλεονέκτημα της ποιότητας, το οποίο αποδίδεται σε ένα εξαιρετικά υψηλό επίπεδο ασφάλειας, που κατοχυρώνεται από την ισχύουσα νομοθεσία σε ολόκληρη την τροφική αλυσίδα, στην οποία συνέβαλαν όχι μόνο οι αγρότες, αλλά και οι παραγωγοί.
<P>
Ωστόσο, υπάρχουν κάποιες πτυχές ικανές να ενισχύσουν την ποιότητα. Πιστεύω ότι αποτελεί καθήκον της Ευρωπαϊκής Ένωσης να προωθήσει προϊόντα καλής ποιότητας, αναλαμβάνοντας παράλληλα δράση για την προστασία τους σε παγκόσμια κλίμακα. Σε αυτό το πλαίσιο, νομίζω ότι πρέπει να ασκηθεί αυστηρότερος έλεγχος σε σχέση με τα βιολογικά προϊόντα που προέρχονται από τρίτες χώρες, κατοχυρώνοντας κατ' αυτόν τον τρόπο τον υγιή ανταγωνισμό ανάμεσα στα βιολογικά προϊόντα που παράγονται στην Ευρώπη και σε εκείνα που εισάγονται από τρίτες χώρες.
<SPEAKER ID="255" NAME="Σπύρος Δανέλλης" AFFILIATION="S&amp;D">
Κυρία Πρόεδρε, κύριε Επίτροπε, η ποιότητα των γεωργικών προϊόντων αποτελεί προτεραιότητα για τον καταναλωτή μέσω αύξησης της ανταγωνιστικότητας για τον παραγωγό και μέσω ενίσχυσης της περιοχής παραγωγής τους. Γι' αυτό και επιδιώκεται η κατοχύρωσή της μεταξύ άλλων και με τη σήμανση.
<P>
Σήμερα όμως η κοινοτική νομοθεσία περιορίζει την υποχρεωτική σήμανση του τόπου παραγωγής μόνο σε ορισμένα προϊόντα, εξασφαλίζοντάς τους ειδική μεταχείριση, αφήνοντας έξω γεωργικά προϊόντα μεγάλης διατροφικής αξίας και προτεραιότητας για τον καταναλωτή. Καλούμε λοιπόν το Κοινοβούλιο να υιοθετήσει πιο συνεπή και λογική στάση υπέρ της προάσπισης των συμφερόντων του καταναλωτή, προκρίνοντας την υποχρεωτική σήμανση του τόπου παραγωγής για όλα τα γεωργικά προϊόντα, συμπεριλαμβάνοντας τα μεταποιημένα προϊόντα με ένα μόνο συστατικό, όπως είναι το γάλα.
<SPEAKER ID="256" NAME="Rareş-Lucian Niculescu" AFFILIATION="PPE">
(RO) " πολιτική ποιότητας των γεωργικών προϊόντων ενδέχεται να προσφέρει λύση σε πολλούς αγρότες. " εστίαση στην ποιότητα και όχι στην ποσότητα ενδέχεται να επιφέρει μακροπρόθεσμα οφέλη σε πολλά νοικοκυριά. Αυτός είναι ο λόγος για τον οποίο η Ευρωπαϊκή Ένωση χρειάζεται συνεκτικές πολιτικές σε αυτόν τον τομέα, ο οποίος ταυτόχρονα θα προσφέρει στους ευρωπαίους αγρότες την ευκαιρία να είναι ανταγωνιστικοί στην παγκόσμια αγορά. Με βάση αυτό το πλαίσιο, η έκθεση Scottà είναι ευπρόσδεκτη, όπως και η δέσμη μέτρων που ανακοίνωσε ο Επίτροπος Cioloş.
<P>
Ταυτόχρονα, θα χρειαστούμε επίσης και κάτι άλλο που θα μας επιτρέψει να επιτύχουμε τους στόχους ποιότητας, συγκεκριμένα, μία ισχυρή κοινή γεωργική πολιτική στο μέλλον, παράλληλα με αντίστοιχου ύψους προϋπολογισμό. " πολιτική ποιότητας των γεωργικών προϊόντων και η μείωση του ευρωπαϊκού προϋπολογισμού για τη γεωργία είναι δύο ασύμβατες μεταξύ τους ιδέες.
<P>
Πρέπει επίσης να θέσουμε στη διάθεση των αγροτών επαρκή μέσα, ούτως ώστε να μπορέσουν να αναπτύξουν τη δική τους πολιτική ποιότητας και, τελευταίο αλλά εξίσου σημαντικό, πρέπει να δοθούν ίσες ευκαιρίες στους αγρότες των κρατών μελών τόσο της δυτικής όσο και της ανατολικής Ευρώπης.
<SPEAKER ID="257" NAME="Britta Reimers" AFFILIATION="ALDE">
(DE) Κυρία Πρόεδρε, κύριε Επίτροπε, κυρίες και κύριοι, όταν συζητούμε για τα λογότυπα ποιότητας και τις υποχρεωτικές ονομασίες προέλευσης για τα τρόφιμα, δεν πρέπει να λησμονούμε ότι οι πολιτικές μας αποφάσεις πρέπει να είναι εφαρμόσιμες στην πράξη. Δεν μπορώ να καταλάβω με ποιον τρόπο θα εφαρμοστούν στην πράξη οι τροπολογίες αριθ. 4 και 5 και, συνεπώς, θα τις απορρίψω.
<P>
Τα λογότυπα ποιότητας θα πρέπει να θεωρούνται καταρχήν επωφελή, αν υπόκεινται σε προαιρετική βάση. Παρέχουν στους παραγωγούς και στους μεταποιητές αγαθών την ευκαιρία να είναι επιτυχημένοι στις αγορές διάθεσης εξειδικευμένων προϊόντων. Ωστόσο, πρέπει να λάβουμε υπόψη μας το γεγονός ότι, μέσω της δεσπόζουσας θέσης στην αγορά που κατέχουν λίγες αλυσίδες καταστημάτων, πολλά προαιρετικά ιδιωτικά λογότυπα ερμηνεύονται ως οιονεί προδιαγραφές. Αυτό στερεί από τους παραγωγούς και τους μεταποιητές την επιχειρηματική τους ελευθερία και περιορίζει επίσης τις επιλογές των καταναλωτών.
<P>
Παρόμοια είναι η κατάσταση και σε σχέση με την υποχρεωτική ένδειξη του τόπου προέλευσης για τα γεωργικά προϊόντα, όπως το γάλα. " υλοποίηση αυτής της απαίτησης στη γεωργία και στη μεταποιητική βιομηχανία θα ήταν ελάχιστα πιθανή από τεχνικής απόψεως. Πρέπει να είμαστε προσεκτικοί ώστε οι καλές προθέσεις να μην εκφυλιστούν σε υπερβολική γραφειοκρατία.
<SPEAKER ID="258" NAME="Janusz Wojciechowski" AFFILIATION="ECR">
(PL) Κυρία Πρόεδρε, θα ήθελα να επιστήσω την προσοχή σας στην ορθότητα του σημείου 9 της έκθεσης Scottà, η οποία τονίζει ότι κατά τις διαπραγματεύσεις του ΠΟΕ, η Επιτροπή πρέπει να προσπαθήσει να επιτύχει συμφωνία για τα "μη εμπορικά θέματα", η οποία να διασφαλίζει ότι τα εισαγόμενα αγροτικά προϊόντα πληρούν τις ίδιες απαιτήσεις της ΕΕ στους τομείς της ασφάλειας τροφίμων, της καλής μεταχείρισης των ζώων και της περιβαλλοντικής προστασίας, όπως εκείνες που επιβάλλονται στα γεωργικά προϊόντα που παράγονται εντός της Ευρωπαϊκής Ένωσης.
<P>
Το πρόβλημα είναι ότι αυτή είναι πιθανόν η 150ή φορά που το Ευρωπαϊκό Κοινοβούλιο δηλώνει ότι θα πρέπει να ισχύσουν για τους εισαγωγείς οι ίδιες προϋποθέσεις με εκείνες που ισχύουν για τους παραγωγούς εντός της Ευρωπαϊκής Ένωσης. Δεν υπήρξε καμία ανταπόκριση και εξακολουθούμε να αντιμετωπίζουμε μία κατάσταση στην οποία οι παραγωγοί μας, οι αγρότες μας και οι παρασκευαστές μας υποχρεούνται να συμμορφωθούν με υψηλές, ακριβές προδιαγραφές, ενώ οι εισαγωγείς δεν πληρούν αυτές τις προδιαγραφές. Αυτό οδηγεί σε αθέμιτο ανταγωνισμό. Όπως ορθώς τονίστηκε στην έκθεση, αυτό πρέπει να αλλάξει.
<SPEAKER ID="259" NAME="Andreas Mölzer" AFFILIATION="NI">
(DE) Κυρία Πρόεδρε, ο έλεγχος των τροφίμων αποτελεί ουτοπική φαντασίωση. Το ίδιο φαίνεται να ισχύει και όσον αφορά την πίεση για έλεγχο και τις συνέπειες. Να' μαστε λοιπόν στα ίδια και τα ίδια! Στην περίπτωση των υγειονομικών κινδύνων, οι αρχές θα πρέπει να εκδίδουν προειδοποιήσεις, χωρίς ωστόσο να είναι υποχρεωμένες να το πράξουν. Είδαμε πρόσφατα το αποτέλεσμα αυτού του πράγματος στο σκάνδαλο με το τυρί που ήταν μολυσμένο με το μικρόβιο της λιστέριας. Οι επιθεωρητές τροφίμων συχνά πρέπει να αντιπαλεύουν την ελλιπή σήμανση - και όχι μόνο οι επιθεωρητές· οι καταναλωτές έχουν το ίδιο πρόβλημα. Συνθλίβονται πλήρως από τη ζούγκλα των σημάνσεων. Για παράδειγμα, μπορεί να αναγράφεται στη συσκευασία "γεωργικής παραγωγής", παρόλο που το προϊόν έχει υποστεί βιομηχανική επεξεργασία ή ενδέχεται να αναγράφεται "αυστριακής προέλευσης", παρόλο που τα συστατικά προέρχονται από παντού.
<P>
Οι πελάτες που έχουν επίγνωση της σημασίας της ποιότητας είναι διατεθειμένοι να πληρώσουν περισσότερα για τα τρόφιμα υψηλής ποιότητας. Το ερώτημα είναι για πόσο καιρό, αν στην ίδια περιοχή δραστηριοποιούνται και έμποροι που καταφεύγουν σε αθέμιτες πρακτικές. Αν τα συστήματα ελέγχου στρέφονται σε μικρές εκμεταλλεύσεις και ελάχιστη προσοχή δίνεται σε εκείνο που κάνουν τα μεγάλα οικολογικά αγροκτήματα, τότε κάτι δεν πάει καλά με ολόκληρο το σύστημα.
<SPEAKER ID="260" NAME="Herbert Dorfmann" AFFILIATION="PPE">
(DE) Κυρία Πρόεδρε, κύριε Επίτροπε, είπατε σήμερα ότι τα προϊόντα με ονομασία προέλευσης αποτελούν την αιχμή του δόρατος της βιομηχανίας μας. Έχετε δίκαιο ως προς αυτό. Τούτο ισχύει ιδιαίτερα για τα προϊόντα που παράγονται υπό δυσχερείς περιστάσεις, λόγου χάρη στις ορεινές περιοχές, και τα οποία απαιτούν μεγαλύτερα περιθώρια. Συνεπώς, η ονομασία "ορεινής παραγωγής" είναι ιδιαίτερα σημαντική.
<P>
Θα ήθελα να επισημάνω δύο σημεία. Νομίζω ότι όσον αφορά αυτά τα προϊόντα, θα πρέπει να δώσουμε στους αγρότες την ευκαιρία να οργανωθούν σε διεπαγγελματικές επιτροπές και κοινοπραξίες στήριξης, όπου επίσης θα μπορούν να λάβουν αποφάσεις σε σχέση με την αγορά. Αυτό δεν θα αντιβαίνει στο δίκαιο του ανταγωνισμού, αλλά ακόμα και αν αντέβαινε, σε κάθε περίπτωση θα αποτελούσε πολύ μικρότερη παραβίαση σε σύγκριση με τη συγκέντρωση σε επίπεδο αλυσίδων καταστημάτων, που είδαμε να δημιουργείται τα τελευταία χρόνια.
<P>
Σε ό,τι αφορά τις προδιαγραφές ποιότητας, για τις οποίες ειπώθηκαν ήδη πολλά, γνωρίζω τη συζήτηση στον Τύπο και τις κουβέντες για τα κυρτά αγγούρια. Ωστόσο, οι παραγωγοί θέλουν και χρειάζονται αυτούς τους κανόνες. Θα πρέπει να το λάβουμε υπόψη αυτό στη συζήτησή μας, καθώς και στην αυριανή ψηφοφορία.
<SPEAKER ID="261" NAME="João Ferreira" AFFILIATION="GUE/NGL">
(PT) Οι μηχανισμοί πιστοποίησης μπορούν να συνεισφέρουν στην αύξηση της αξίας της εργασίας των αγροτών, βελτιώνοντας το εισόδημά τους και προωθώντας την ποιότητα και την ασφάλεια των τροφίμων. Εντούτοις, εφόσον οι τρέχουσες διαδικασίες πιστοποίησης είναι περίπλοκες, χρονοβόρες και πρωτίστως δαπανηρές, τα αποτελέσματά τους ήταν αρνητικά, ιδιαίτερα για τις μικρού και μεσαίου μεγέθους γεωργικές εκμεταλλεύσεις. Τα αυξανόμενα κόστη παραγωγής και η κατανομή του εισοδήματος σε ολόκληρη την αλυσίδα αξίας καθίστανται ακόμη πιο δυσμενή για τον παραγωγό με την ενσωμάτωση ενός ακόμη συντελεστή παραγωγής σε αυτήν την αλυσίδα.
<P>
Με αυτό το δεδομένο και ως αποτελεσματικό εχέγγυο διαφάνειας, ποιότητας και ασφάλειας για τους πελάτες, η πιστοποίηση πρέπει να διεξάγεται από δημόσιους φορείς και δεν πρέπει να επιβαρύνει με υψηλότερο κόστος τους παραγωγούς.
<P>
Πάνω από όλα, όμως, αν όντως επιδιώκουμε μία άρτια πολιτική, πρέπει να υπάρξει νέα γεωργική πολιτική, εκ βάθρων μεταρρύθμιση της κοινής γεωργικής πολιτικής, η οποία θα υποστηρίξει την προστασία των τοπικών προϊόντων, το δικαίωμα παραγωγής και το δικαίωμα επισιτιστικής αυτάρκειας, θα προστατεύσει τους αγρότες και τους καταναλωτές από τις επιπτώσεις της απορρύθμισης του διεθνούς εμπορίου και της αχαλίνωτης ελευθέρωσης των αγορών, μέσω της κατοχύρωσής τους είτε στο πλαίσιο διμερών συμφωνιών είτε στο πλαίσιο του Παγκόσμιου Οργανισμού Εμπορίου.
<SPEAKER ID="262" NAME="Zigmantas Balčytis" AFFILIATION="S&amp;D">
(LT) Τα γεωργικά προϊόντα της Ευρωπαϊκής Ένωσης είναι ευρέως γνωστά στις διεθνείς αγορές και αναγνωρίζεται η υψηλή τους ποιότητα. Σε επίπεδο μελλοντικών προοπτικών της κοινής γεωργικής πολιτικής, είμαι πεπεισμένος ότι η ποιότητα των προϊόντων πρέπει να παραμείνει ο ουσιαστικός σκοπός στο μέλλον. Τα γεωργικά προϊόντα υψηλής ποιότητας δεν αποτελούν απλώς την επαγγελματική μας ταυτότητα σε παγκόσμια κλίμακα· αποτελούν επίσης πολύ σημαντικό σκέλος της οικονομικής και κοινωνικής ζωής στην επικράτεια της ΕΕ. Θα πρέπει να αναπτυχθούν πολιτικές ποιότητας μέσω της παροχής μεγαλύτερης σαφήνειας σε ό,τι αφορά την πιστοποίηση και τη σήμανση των προϊόντων, ώστε να είναι κατανοητά από όλους τους καταναλωτές στην Ευρωπαϊκή Ένωση. Για να διαφυλάξουμε την παραγωγή των γεωργικών προϊόντων ποιότητας, πρέπει να θεσπίσουμε σαφείς κανόνες για τη σήμανση των προϊόντων που ενδέχεται να περιέχουν γενετικά τροποποιημένους οργανισμούς. Αυτό το πρόβλημα κατέστη ιδιαίτερα επίκαιρο μετά την απόφαση της Κοινότητας να επιτρέψει τη χρήση γενετικά τροποποιημένων γεωμήλων στις ζωοτροφές. Αν δεν θεσπίσουμε προδιαγραφές σήμανσης και πιστοποίησης για τέτοια προϊόντα, απειλείται η μελλοντική πολιτική της ΕΕ για την ποιότητας των τροφίμων, καθώς και η υγεία όλων μας.
<SPEAKER ID="263" NAME="Czesław Adam Siekierski" AFFILIATION="PPE">
(PL) Κυρία Πρόεδρε, χάρη στα μέσα της κοινής γεωργικής πολιτικής, η αγορά γεωργικών προϊόντων στην Ευρωπαϊκή Ένωση χαρακτηρίζεται από την προσφορά γεωργικών και διατροφικών προϊόντων υψηλής ποιότητας. Οι υψηλές προδιαγραφές, η κατάλληλη ποιότητα των τροφίμων και ο επαρκής εφοδιασμός αποτελούν συστατικά της ασφάλειας των τροφίμων, κάτι που είναι πολύ σημαντικό.
<P>
Είναι σημαντικό οι πληροφορίες σχετικά με την ποιότητα των αγαθών να φθάνουν στους καταναλωτές. Γνωρίζουμε ότι κάθε προϊόν που επιτρέπεται να κυκλοφορήσει στην αγορά πρέπει να πληροί ελάχιστες προδιαγραφές. " ειδική ποιότητα που υπερβαίνει τις ελάχιστες προδιαγραφές πρέπει να αναγράφεται λεπτομερώς στα προϊόντα ώστε να βελτιώνεται η ανταγωνιστικότητά τους, εφιστώντας την προσοχή στις επιπλέον ιδιότητές τους, για τις οποίες καλούνται να πληρώσουν οι καταναλωτές.
<P>
Άλλες σημαντικές πληροφορίες οι οποίες επίσης θα πρέπει να αναγράφονται στα τρόφιμα είναι ο τόπος προέλευσης και μεταποίησης του πρωτογενούς προϊόντος. Οι καταναλωτές πρέπει να γνωρίζουν τι αγοράζουν και για τι πράγμα πληρώνουν. " απουσία αυτών των πληροφοριών αποδυναμώνει την ανταγωνιστικότητα των γεωργικών και διατροφικών προϊόντων που παράγονται και μεταποιούνται στην Ευρώπη σε σύγκριση με τα εισαγόμενα προϊόντα που παράγονται χωρίς να γίνονται σεβαστές η καλή διαβίωση των ζώων, οι περιβαλλοντικές απαιτήσεις ή οι κοινωνικές προδιαγραφές για τους εργαζόμενους.
<SPEAKER ID="264" NAME="Franz Obermayr" AFFILIATION="NI">
(DE) Κυρία Πρόεδρε, η επιτυχημένη έκθεση του κ. Scottà υπηρετεί σε μεγάλο βαθμό την προστασία των καταναλωτών. " ασφάλεια, περιλαμβανομένης της υγειονομικής, των γεωργικών προϊόντων πρέπει πραγματικά να αποτελεί κορυφαία προτεραιότητα. Θα ήθελα να επισημάνω την καίρια σημασία της βελτίωσης των ονομασιών προέλευσης τροφίμων. Κάθε γεωργικό προϊόν στην ΕΕ πρέπει να φέρει σαφή σήμανση της προέλευσης των πρώτων υλών. Οι καταναλωτές δεν πρέπει να εξαπατώνται από παραπλανητική σήμανση. Πάρτε για παράδειγμα την Κίνα. Οι εισαγόμενοι σπόροι φθάνουν στην Αυστρία και έπειτα πωλείται εκεί το λεγόμενο "συμπυκνωμένο σπορέλαιο". Ακόμη χειρότερα, τα παχυνθέντα ζώα μεταφέρονται σε ολόκληρη την Ευρώπη υπό άθλιες συνθήκες για να παραχθεί το λεγόμενο "τυρολέζικο μπέικον", λόγου χάρη. Συνεπώς, πρέπει να εστιάσουμε στην κατά περιοχές προσφορά και πρέπει να υποστηρίξουμε, προς το συμφέρον των καταναλωτών και των αγροτών μας, τους κατά τόπους αγρότες και μικροκρεοπώλες.
<SPEAKER ID="265" NAME="Mariya Nedelcheva" AFFILIATION="PPE">
(BG) Κυρία Πρόεδρε, κύριε Επίτροπε, κυρίες και κύριοι, συγχαίρω τον κ. Scottà για την παρούσα έκθεση, που σηματοδοτεί σαφώς την επιθυμία και την αποφασιστικότητα του Ευρωπαϊκού Κοινοβουλίου να συμμετάσχει ενεργά στην επερχόμενη συζήτηση για το μέλλον της κοινής γεωργικής πολιτικής. Επικροτώ την πρόταση για τη δημιουργία ενός λογοτύπου, που θα δείχνει καθαρά ότι ένα ιδιαίτερο προϊόν παράγεται και μεταποιείται αποκλειστικά εντός της Ευρώπης. Πιστεύω ότι αυτό θα προσφέρει άλλη μία ένδειξη υποστήριξης και μία πρωτότυπη εγγύηση για την υψηλή ποιότητα των προϊόντων μας.
<P>
Κατά την άποψή μου, πρέπει να εφαρμοστεί ένα σύστημα προστατευόμενης ονομασίας προέλευσης και γεωγραφικής ένδειξης. Αυτό θα μας επιτρέψει να διατηρήσουμε τον διακριτό χαρακτήρα των περιοχών και να κάνουμε τους ανθρώπους να νιώσουν πως ό,τι παρήγαγαν έχει διακριτή ταυτότητα και χαίρει αναγνώρισης στην αγορά. Αυτός είναι ο λόγος για τον οποίο πιστεύω ότι πρέπει να διατηρήσουμε το σύστημα των εγγυημένων παραδοσιακών ιδιότυπων προϊόντων και να το θεωρήσουμε καλό παράδειγμα της ποικιλομορφίας μας εν τη ενώσει. Δεν υπάρχει τίποτε το αρνητικό στο να γνωρίζουμε ότι τρώμε φέτα από την Ελλάδα, άσπρο τυρί άλμης από τη Βουλγαρία ή μοτσαρέλα από την Ιταλία. " ποιότητα και η ασφάλεια των τροφίμων συγκαταλέγονται μεταξύ των βασικών προκλήσεων που πρέπει να επιλύσουμε στο μέλλον. Ας διαφυλάξουμε την ποιότητα των προϊόντων μας και την ανταγωνιστικότητά τους και ας εγγυηθούμε ένα αξιοπρεπές εισόδημα και μία αξιοπρεπή διαβίωση στους παραγωγούς και τους αγρότες μας.
<P>
Σας ευχαριστώ για την προσοχή σας.
<SPEAKER ID="266" NAME="Dacian Cioloş" LANGUAGE="FR">
Κυρία Πρόεδρε, δεν προτίθεμαι να αναφερθώ σε όλα τα ζητήματα που εθίγησαν εδώ, ιδιαίτερα αφού θα διεξαχθεί ψηφοφορία αύριο, θα ήθελα, ωστόσο, να επισημάνω ορισμένα σημεία, που υπογραμμίστηκαν επανειλημμένα στις ομιλίες.
<P>
Όσον αφορά τη συγχώνευση των διαφόρων συστημάτων γεωγραφικών ενδείξεων, κατανοώ πλήρως την ανησυχία ορισμένων βουλευτών του ΕΚ. Μπορώ να σας διαβεβαιώσω ότι δεν προτίθεμαι να καταστρέψω κάτι που δουλεύει, που λειτουργεί, κάτι στο οποίο πιστεύουν οι καταναλωτές. Πρέπει μόνο να καταστήσουμε το σύστημα προστασίας της ποιότητας σαφέστερο και συνεπέστερο, πολύ δε περισσότερο εφόσον επιχειρούμε μέσω διεθνών διαπραγματεύσεων να εξασφαλίσουμε την αναγνώριση αυτών των συστημάτων.
<P>
Κατά συνέπεια, είναι σημαντικό αυτά τα συστήματα να γίνουν από τώρα σαφή και εύληπτα στους εταίρους μας, ούτως ώστε να πετύχουμε την αναγνώρισή τους. Δεν είναι, επομένως, στις προθέσεις μου να τα συγχωνεύσω απλώς και μόνο για να το πράξω. Το τελικό αποτέλεσμα θα είναι ένα σύστημα με το οποίο θα μπορέσουμε να απλοποιήσουμε τα πράγματα, χωρίς να παρέμβουμε σε εκείνα που ήδη τα επισημαίνουν εύκολα οι καταναλωτές.
<P>
Σε ό,τι αφορά το ευρωπαϊκό λογότυπο ποιότητας, πρέπει επίσης να συζητήσουμε και να αποφασίσουμε σε αυτό το Σώμα ποιους στόχους θέλουμε να πετύχει αυτό. Είναι άραγε ο στόχος να αποτυπώνει απλώς τη συμμόρφωση προς τις βασικές προδιαγραφές που πληρούν όλοι οι ευρωπαίοι αγρότες και που πληρούν επίσης όλα τα εισαγόμενα αγαθά; Για την ακρίβεια -θέλω να το επισημάνω αυτό- όλα τα εισαγόμενα αγροδιατροφικά προϊόντα πρέπει να πληρούν ελάχιστες προδιαγραφές υγιεινής και ασφάλειας των τροφίμων, τις οποίες πληρούν τα δικά μας προϊόντα.
<P>
Συνεπώς, πρέπει να δούμε ποιος είναι ο καλύτερος τρόπος για να διαφοροποιήσουμε με επιτυχία τα προϊόντα μας από τους άλλους. Χρειαζόμαστε ένα λογότυπο της Ευρωπαϊκής Ένωσης ή μήπως, αντίθετα, θα πρέπει να επισημαίνουμε τους τόπους προέλευσης, τους τόπους παραγωγής; Πρέπει να επισημανθεί ο καλύτερος μηχανισμός και εμείς, σε κάθε περίπτωση, θα το εξετάσουμε αυτό.
<P>
Σε ό,τι αφορά τις γεωγραφικές ενδείξεις σε διεθνές επίπεδο, θέλω να σας διαβεβαιώσω πως μέλημά μου είναι να διασφαλίσω ότι αυτό το σύστημα θα αναγνωριστεί από τους εταίρους μας. Προσπαθούμε να το διασφαλίσουμε αυτό στις διαπραγματεύσεις που διεξάγονται από τη Διεθνή Οργάνωση Εργασίας, αλλά και όποτε έχουμε την ευκαιρία να το κάνουμε στο πλαίσιο της διαπραγμάτευσης διμερών συμφωνιών.
<P>
Ως εκ τούτου, θα ακολουθήσουμε αυτήν την προσέγγιση και, συν τοις άλλοις, κατά την εντολή μου, θέλω να καταφέρω να ενισχύσω την πολιτική επικοινωνίας και προώθησης αυτών των σημάτων ποιότητας διεθνώς, διότι η ποιότητα αποτελεί κεφάλαιο και υπό αυτή την έννοια μπορεί να ενισχύσει την παρουσία μας στη διεθνή σκηνή.
<P>
Σε ό,τι αφορά τους κατοχυρωμένους όρους "ορεινής παραγωγής", "νησιωτικής παραγωγής" και ούτω καθεξής, διερευνούμε τη δυνατότητα θέσπισης συστημάτων αυτής της μορφής. Εν προκειμένω, πρέπει επίσης να αποφασίσουμε με ποιόν τρόπο θα πορευτούμε ώστε να διασφαλίσουμε ότι δεν αντιπροσωπεύουν επιπλέον κόστος για τους αγρότες, που θέλουν να τα εφαρμόσουν.
<P>
Σε ό,τι αφορά τις διεπαγγελματικές οργανώσεις και τον ρόλο τους στη διαχείριση προστατευμένων ονομασιών προέλευσης ή ΠΟΠ, πρόθεσή μας είναι, ιδιαίτερα όσον αφορά το γάλα -εφόσον στην πλειονότητά τους οι ΠΟΠ και οι προστατευμένες γεωγραφικές ενδείξεις (ΠΓΕ) αφορούν αυτόν τον τομέα- να εκπονήσουμε μία μελέτη σχετικά με τις επιπτώσεις που θα επιφέρει η παύση των ποσοστώσεων στην ομαλή λειτουργία αυτών των συστημάτων προστασίας της ποιότητας, ελπίζω δε ότι με βάση αυτήν την έκθεση θα δούμε τι μέτρα θα πρέπει να ληφθούν, εφόσον παραστεί ανάγκη.
<SPEAKER ID="267" NAME="Giancarlo Scottà" LANGUAGE="IT">
Κυρία Πρόεδρε, κυρίες και κύριοι, σας ευχαριστώ, κύριε Cioloş. Καταρχάς θα ήθελα να μιλήσω πολύ σύντομα για τη γη.
<P>
" γη είναι αυτή από την οποία συλλέγουμε τα προϊόντα μας και την οποία πρέπει να διαφυλάξουμε για το μέλλον και για εκείνους που θα πρέπει να πράξουν το ίδιο. Αυτός είναι ο λόγος για τον οποίο, έχοντας ως αφετηρία τούτη την απλή σκέψη, θα ήθελα να περάσω στους παραγωγούς, σε εκείνους που δουλεύουν τη γη, οι οποίοι πρέπει να αναγνωριστούν επίσης από εκείνους που ακολούθως απολαμβάνουν τα εμπορικά προϊόντα, τα οποία βρίσκουν στα σουπερμάρκετ ή σε κάποια άλλα καταστήματα. Επομένως, είναι ορθότατο το ότι σεβόμαστε πρώτα τη γη, που δίνει τους καρπούς, έπειτα τους μεταποιητές, αν υπάρχουν, πάνω από όλα, όμως, τους καταναλωτές.
<P>
Θα ήθελα να κάνω μία πρόταση προς όφελος των καταναλωτών και δεν είμαι βέβαιος αν θα είναι ευπρόσδεκτη ή όχι: γιατί να μην ρωτήσουμε τους καταναλωτές τι θέλουν να γνωρίζουν; Με αυτόν τον τρόπο, θα γνωρίζουμε ποιες δυνητικές ετικέτες μπορούν να διαβάζουν και να καταλαβαίνουν οι καταναλωτές και έτσι ενδεχομένως να απλουστεύσουμε το σύστημα πολύ περισσότερο σε σύγκριση με τις περίπλοκες ετικέτες που έχουμε σήμερα. Γιατί δεν πρέπει να ξέρουν οι καταναλωτές ότι μπορούν να επιλέξουν να πιούν ένα λίτρο γάλακτος από την Ευρώπη ή ένα λίτρο γάλακτος από τη Βραζιλία; Θα εναπόκειται σε αυτούς να επιλέξουν αν ένα λίτρο γάλακτος Βραζιλίας είναι καλύτερο από ένα λίτρο γάλακτος που παράγεται στην Ευρωπαϊκή Ένωση.
<P>
Εν πάση περιπτώσει, θεωρώ και ευελπιστώ ότι αυτή η έκθεση θα αποβεί χρήσιμη στον Επίτροπο Cioloş, παρέχοντας επιπλέον λεπτομέρειες που θα συμβάλουν στο να ξετυλίξουμε εκείνο το νήμα στο οποίο αναφέρθηκα πριν: τη γη, τον παραγωγό, τον μεταποιητή, αν υπάρχει, τον καταναλωτή, την ασφάλεια και πρωτίστως το ζήτημα της ασφάλειας, της ποιότητας. Μιλήσαμε όλοι μας για την ποιότητα και πιστεύω ότι όλοι τασσόμαστε υπέρ της ενίσχυσης της ποιότητας των προϊόντων μας, πολύ δε περισσότερο αν αυτό σημαίνει ότι θα τρώμε καλά και θα τρώμε υγιεινά.
<SPEAKER ID="268" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 149 του Κανονισμού)
<SPEAKER ID="269" NAME="Paolo Bartolozzi  " LANGUAGE="IT">
Στο ζήτημα μίας πολιτικής ποιότητας των γεωργικών προϊόντων διατυπώθηκε έγκυρη και ομόφωνη απόφαση της Επιτροπής Γεωργίας και Ανάπτυξης της Υπαίθρου του Ευρωπαϊκού Κοινοβουλίου, καθιστώντας με αυτόν τον τρόπο πληρέστερη την υφιστάμενη νομοθεσία. Οι ευρωπαίοι παραγωγοί γεωργικών προϊόντων εξασφάλισαν επιτέλους αναγνώριση στην ευρωπαϊκή νομοθεσία σε σχέση με την ποιότητα των προϊόντων τους που συνδέονται με την περιοχή παραγωγής. Αυτό συνιστά εχέγγυο προστασίας τους από την παγκοσμιοποίηση της αγοράς και έχει στόχο να διασφαλίσει ότι ο "ενημερωμένος" καταναλωτής μπορεί να απορρίψει ένα προϊόν που δεν φέρει την υποχρεωτική γεωγραφική ένδειξη προέλευσης, που δεν πιστοποιείται με σαφήνεια και που δεν συμμορφώνεται με τους κανόνες εμπορίας και στο πλαίσιο της καταπολέμησης της παραποίησης προϊόντων. Οι καταναλωτές θα μπορούν να κάνουν τις αγοραστικές τους επιλογές έχοντας πλήρη γνώση των κανόνων που διέπουν το προϊόν που οι ίδιοι επιθυμούν να αγοράσουν. Το Ευρωπαϊκό Κοινοβούλιο θα συνεχίσει να αγωνίζεται για την προστασία τόσο των γεωργών όσο και των καταναλωτών. " υγεία των τελευταίων εξαρτάται από την ποιότητα των προϊόντων που παράγουν οι πρώτοι. Μία τροπολογία μου σε σχέση με την προστασία των χαρακτηριστικών των προϊόντων, την οποία ενέκρινε η Επιτροπή Γεωργίας και Ανάπτυξης της Υπαίθρου, αναγνωρίζει ότι οι περιφέρειες διαδραματίζουν ουσιαστικό ρόλο ως εταίροι των παραγωγών και ιδιαίτερα των παραγωγών παραδοσιακών και βιολογικών προϊόντων, καλεί δε τις περιφέρειες να συμμετάσχουν στην αναγνώριση και προώθηση προϊόντων με γεωγραφική ένδειξη, των παραδοσιακών προϊόντων και των βιολογικών προϊόντων. Με χαρά μου διαπιστώνω την αναγνώριση αυτής της ένδειξης.
<SPEAKER ID="270" NAME="Sergio Berlato  " LANGUAGE="IT">
Κυρία Πρόεδρε, κυρίες και κύριοι, το θέμα της ποιότητας των γεωργικών προϊόντων έχει θεμελιώδη σημασία όταν εξετάζεται το ζήτημα της ενημέρωσης του αγοραστή και του καταναλωτή αναφορικά με τα χαρακτηριστικά των προϊόντων, καθώς και σε σχέση με τη διασφάλιση ότι και στο μέλλον η αγορά προϊόντων από την Ευρωπαϊκή Ένωση θα είναι συνώνυμη με την υψηλή ποιότητα που απορρέει από τις διάφορες κατά τόπους παραδόσεις εντός της Ένωσης. Στο πέρασμα των χρόνων, η πολιτική ποιότητας των γεωργικών προϊόντων εξελίχθηκε με αποσπασματικό τρόπο και χαρακτηρίστηκε από μία διαδοχική σειρά τομεακών μέσων. " παγκοσμιοποίηση της αγοράς και η οικονομική και χρηματοπιστωτική κρίση που έπληξε την Ευρώπη δεν άφησαν αλώβητο τον τομέα της γεωργίας. Για να εξέλθουμε από την κρίση, πρέπει να εστιάσουμε στην ποιότητα και την ασφάλεια των προϊόντων μας. " συνεχής έρευνα για την ποιότητα πρέπει να αποτελέσει βασική συνιστώσα της στρατηγικής που ακολουθεί ο αγροδιατροφικός τομέας της ΕΕ στην παγκόσμια αγορά. Επιπλέον, πιστεύω ότι πρέπει να εξεταστεί σοβαρά η πρόταση της Επιτροπής για τη θέσπιση ενός ευρωπαϊκού λογότυπου ποιότητας για τα προϊόντα που είναι εξ ολοκλήρου προέλευσης και μεταποίησης στην Ευρώπη. Αυτό το λογότυπο θα αντιπροσωπεύει κατ' ουσίαν επίσημη αναγνώριση των προσπαθειών που καταβάλλουν οι ευρωπαίοι αγρότες να διατηρήσουν υψηλές προδιαγραφές παραγωγής. Τέλος, είναι σαφώς καλή ιδέα η απλούστευση της νομοθεσίας προκειμένου να μειωθούν τα γραφειοκρατικά βάρη στις επιχειρήσεις και ταυτόχρονα να κατοχυρωθεί η διατήρηση των προδιαγραφών ποιότητας που έχουν επιτύχει οι ευρωπαίοι παραγωγοί.
<SPEAKER ID="271" NAME="Robert Dušek  " LANGUAGE="CS">
" πολιτική ποιότητας των γεωργικών προϊόντων δεν είναι μία στατική πολιτική, ξέχωρη από τις άλλες πολιτικές που συνδέονται με τη γεωργία. Τουναντίον, η μεταρρύθμιση της κοινής γεωργικής πολιτικής θα πρέπει να περιλαμβάνει επίσης πολιτικές που αφορούν την προσαρμογή στην κλιματική αλλαγή, τη διατήρηση της βιοποικιλότητας, τον ασφαλή εφοδιασμό σε ενέργεια ή σε νερό, τη διασφάλιση αξιοπρεπών συνθηκών διαβίωσης των ζώων και την ευρωπαϊκή αλιεία. " πολιτική ποιότητας των προϊόντων μπορεί να συμβάλει στην ενίσχυση της ανταγωνιστικότητας των ευρωπαίων αγροτών και στη διατήρηση της οικονομικής κερδοφορίας σε αγροτικές περιοχές σε περίοδο κρίσης, μέσω ακριβώς της επικέντρωσης στην ποιότητα των γεωργικών προϊόντων και στα τρόφιμα υψηλής ποιότητας. Πρέπει να εξακολουθήσει να ισχύει χωρίς εξαιρέσεις ότι το να αγοράζει κανείς προϊόντα από την ΕΕ σημαίνει να αγοράζει προϊόντα υψηλής ποιότητας, τα οποία παράγονται με βάση τις διάφορες ευρωπαϊκές περιφερειακές παραδόσεις με παράλληλη τήρηση των υψηλότερων προδιαγραφών παραγωγής από πλευράς ασφάλειας των τροφίμων. Υποστηρίζω την πρόταση της Επιτροπής για τη θέσπιση ευρωπαϊκού λογότυπου ποιότητας, το οποίο θα χρησιμοποιείται για προϊόντα που προέρχονται από και μεταποιούνται αποκλειστικά στην ΕΕ. Οι καταναλωτές συγχέουν την ονομασία του τόπου μεταποίησης της τροφής με τον τόπο προέλευσής του διατροφικού προϊόντος. Είναι αναγκαίο να τονίσουμε ότι η ίδια η παραγωγική διαδικασία μπορεί να επηρεάσει σε δραματικό βαθμό την ποιότητα και τα χαρακτηριστικά ενός προϊόντος με αρνητικό τρόπο. Επικροτώ, επίσης, τη διατήρηση των συστημάτων καταγραφής των γεωγραφικών ενδείξεων και των παραδοσιακών ιδιότυπων προϊόντων, δεδομένου ότι αυτές οι ενδείξεις είναι σημαντικές για την ευρωπαϊκή γεωργία, όχι μόνο από πλευράς οικονομικής προοπτικής, αλλά και από περιβαλλοντική και κοινωνική σκοπιά.

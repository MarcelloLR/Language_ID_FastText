<CHAPTER ID="007-06">
6. Πολυετές πρόγραμμα 2010-2014 σχετικά με τον Χώρο Ελευθερίας, Ασφάλειας και Δικαιοσύνης (πρόγραμμα της Στοκχόλμης) (ψηφοφορία) 
<SPEAKER ID="106" NAME="Alexander Graf Lambsdorff" AFFILIATION="ALDE">
(DE) Κύριε Πρόεδρε, συνέβη πάλι αυτό για το οποίο ορθώς παραπονέθηκε ο κ. Ferber. Ακούσαμε τρεις διαφορετικούς αριθμούς αναφορικά με την παράγραφο επί της οποίας ετοιμαζόμαστε τώρα δα να ψηφίσουμε. Δεν ξέρω αν αυτό συμβαίνει διότι οι αριθμοί δεν αναγνώστηκαν σωστά ή δεν έγινε σωστά η διερμηνεία τους. Άκουσα 33, μετά 30 και μετά 43, κάτι που το καθιστά λίαν ασαφές.
<SPEAKER ID="107" NAME="Marc Tarabella" AFFILIATION="S&amp;D">
(FR) Κύριε Πρόεδρε, μπορώ να σας διαβεβαιώσω ότι η ταχύτητα της ψηφοφορίας είναι τέλεια. Είσαστε ένας λίαν ευγενικός άνθρωπος και σας είμαστε πολύ ευγνώμονες για αυτό, αλλά θα μπορούσαμε να σημειώσουμε ακόμα ταχύτερη πρόοδο, αν δεν λέγατε "σας ευχαριστώ" μετά από κάθε ψηφοφορία, αλλά μόνο στο τέλος της ψηφοφορίας!
<P>
Σας ευχαριστώ, κύριε Πρόεδρε!
<SPEAKER ID="108" NAME="Πρόεδρος">
Σας ευχαριστώ για αυτήν την παρατήρηση!
<SPEAKER ID="110" NAME="Carlo Casini" AFFILIATION="PPE">
(IT) Κύριε Πρόεδρε, το θέμα είναι μια προφορική τροπολογία επί της παραγράφου αριθ. 131, για την οποία είμαι σύμφωνος με τους δύο άλλους εισηγητές, τους κκ. López Aguilar και Berlinguer.
<P>
Το παρόν κείμενο αναφέρει: "καλεί το Συμβούλιο, την Επιτροπή και τα κράτη μέλη να αξιολογήσουν και να επανεξετάσουν τους διεθνείς, ευρωπαϊκούς και εθνικούς νόμους και τις πολιτικές για τα ναρκωτικά και να προωθήσουν πολιτικές μείωσης της βλάβης από αυτά, συγκεκριμένα στις διασκέψεις επί των θεμάτων αυτών που διεξάγονται σε επίπεδο Ο"Ε".
<P>
" προφορική τροπολογία προτείνει την εισαγωγή των λέξεων "πρόληψη" και "αποθεραπεία", όπερ σημαίνει ότι η έκκληση για αξιολόγηση και επανεξέταση νόμων θα αφορά "πολιτικές μείωσης της βλάβης, πρόληψης και αποθεραπείας".

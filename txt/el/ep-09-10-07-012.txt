<CHAPTER ID="012">
Διάταξη των εργασιών
<SPEAKER ID="019" NAME="Πρόεδρος">
Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίαση της 17ης Σεπτεμβρίου 2009 σύμφωνα με το άρθρο 137 του Κανονισμού, έχει διανεμηθεί.
<P>
" έκθεση της κ. Bauer σχετικά με την οργάνωση του χρόνου εργασίας των εκτελούντων κινητές δραστηριότητες οδικών μεταφορών απορρίφθηκε κατόπιν ψηφοφορίας στην επιτροπή.
<P>
Επιπροσθέτως, δεν ελήφθησαν εγκαίρως οι κάτωθι εκθέσεις:
<P>
οι εκθέσεις του κ. Böge
<P>
σχετικά με την κινητοποίηση του Ταμείου Αλληλεγγύης της Ευρωπαϊκής Ένωσης: Ιταλία, ο σεισμός του Abruzzo, και
<P>
σχετικά με την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση: Γερμανία - τομέας των τηλεπικοινωνιών, και
<P>
η έκθεση της κ. Haug - Σχέδιο διορθωτικού προϋπολογισμού αριθ. 9/2009: σεισμός στην Ιταλία.
<P>
Ως εκ τούτου, οι τέσσερις ανωτέρω εκθέσεις διαγράφονται από την ημερήσια διάταξη.
<SPEAKER ID="020" NAME="Alain Lamassoure" LANGUAGE="FR">
Κύριε Πρόεδρε, όσον αφορά τις δύο εκθέσεις σχετικά με τη χρήση του Ταμείου Προσαρμογής στην Παγκοσμιοποίηση υπέρ του κλάδου των τηλεπικοινωνιών στη Γερμανία και του Ταμείου Αλληλεγγύης για την τραγωδία που συνέβη στο Abruzzo της Ιταλίας, η Επιτροπή Προϋπολογισμών ενέκρινε τις τέσσερις εκθέσεις στην αρχή της εβδομάδας, αλλά όχι εγκαίρως για την εκπόνηση των μεταφράσεων. Ήθελα απλώς να διορθώσω τη δήλωσή σας: οι εν λόγω εκθέσεις έχουν εγκριθεί στην επιτροπή. Δεν υπάρχουν νομικά εμπόδια. Απεναντίας, εγκρίθηκαν ομόφωνα.
<SPEAKER ID="021" NAME="Πρόεδρος">
Σας ευχαριστώ για την παρατήρηση αυτή. Είναι εύστοχη. Εντούτοις, οι εν λόγω εκθέσεις δεν περιλαμβάνονται στη διάταξη των εργασιών, διότι δεν έχουν ακόμα μεταφραστεί. Δεν υπήρχε επαρκής χρόνος. Συμμερίζομαι απολύτως την άποψή σας. Ζητώ συγγνώμη. Υπερέβαλα στα λεγόμενά μου.
<P>
Πριν από τη δήλωση του κ. Lamassoure, πρότεινα δύο αλλαγές. " πρώτη αφορούσε την εγγραφή της δήλωσης του Συμβουλίου σχετικά με την κατάσταση στη Γουινέα στο σημείο 2 της ημερήσιας διάταξης. " δεύτερη αφορούσε την ψηφοφορία επί των προτάσεων ψηφίσματος σχετικά με την οικονομική αντιστάθμιση των επιβατών. Θα ήθελα να ρωτήσω εάν υπάρχουν προτάσεις ψηφίσματος για τα θέματα αυτά. Δεν θέλουμε να συγχέονται τα θέματα συζήτησης.
<SPEAKER ID="022" NAME="Barbara Matera" AFFILIATION="PPE">
(IT) Κύριε Πρόεδρε, κυρίες και κύριοι, ως μέλος της Επιτροπής Προϋπολογισμών, και μιλώντας επίσης εξ ονόματος του κ. La Via, θα ήθελα απλώς να λάβω πολύ σύντομα τον λόγο για να εκφράσω της απογοήτευσή μας όσον αφορά την αναβολή της ψηφοφορίας επί της κινητοποίησης του Ταμείου Αλληλεγγύης για την περιφέρεια του Abruzzo. " ψηφοφορία αναβλήθηκε για δύο εβδομάδες και θα διεξαχθεί κατά τη διάρκεια της περιόδου συνόδου στο Στρασβούργο.
<P>
Μολονότι αντιλαμβανόμαστε ότι αυτό οφείλεται σε τεχνικούς λόγους, συναισθανόμαστε επίσης ότι ορισμένοι άνθρωποι ζουν ακόμα σε σκηνές - και η L'Aquila και η περιφέρειά της, το Abruzzo, συγκαταλέγονται στις ψυχρότερες περιοχές της Ιταλίας.
<P>
Θέλουμε απλώς να τονίσουμε τη σημασία της τροποποίησης και του εξορθολογισμού των διαδικασιών για την κινητοποίηση του εν λόγω Ταμείου.
<SPEAKER ID="023" NAME="Πρόεδρος">
Πρέπει να λειτουργούμε σύμφωνα με τον Κανονισμό. Ήταν δύσκολο να εκπονηθούν οι μεταφράσεις σε τόσο μικρό χρονικό διάστημα, και ο κανονισμός που εφαρμόζουμε σε τέτοιες περιπτώσεις είναι η αναβολή του θέματος. Κα εγώ λυπάμαι πολύ για την κατάσταση αυτή, αλλά θα ήθελα να προχωρούμε στις εργασίες των ημερησίων διατάξεών μας σημείο προς σημείο διότι, διαφορετικά, θα οδηγηθούμε σε τεράστια σύγχυση.
<P>
Προ ολίγου, έθεσα ερώτηση σχετικά με δύο πράγματα: τη δήλωση του Συμβουλίου σχετικά με την κατάσταση στη Γουινέα και την ψηφοφορία επί προτάσεων ψηφίσματος σχετικά με την οικονομική αντιστάθμιση των επιβατών. Υπάρχουν ερωτήσεις ως προς αυτό;
<P>
Δεν υπάρχουν ερωτήσεις. " συζήτηση έληξε.
<P>
(Το Σώμα αποδέχεται τις ανωτέρω προτάσεις)
<SPEAKER ID="024" NAME="Gianni Pittella" AFFILIATION="S&amp;D">
(IT) Κύριε Πρόεδρε, ζητώ συγγνώμη που επανήλθαμε στο θέμα του Abruzzo. Είναι αλήθεια ότι όλοι σεβόμαστε τους ανθρώπους που έχουν πληγεί από σεισμό, αλλά δεν μπορούμε να πανηγυρίζουμε μόνο όταν συμβαίνουν πράγματα και να μην αντιδρούμε όταν έχουμε τη δυνατότητα να το πράξουμε.
<P>
Συμφωνώ με την κ. Matera και ζητώ από το Σώμα, το οποίο διατηρεί την κυριαρχία του, να εγκρίνει την αποδέσμευση του Ταμείου Αλληλεγγύης, χωρίς μετάφραση, εάν αυτό κριθεί αναγκαίο. Φρονώ ότι δεν πρέπει να υπάρχουν προβλήματα αυτού του είδους όταν έχουμε να αντιμετωπίσουμε τραγικές καταστάσεις.
<P>
(Χειροκροτήματα)
<SPEAKER ID="025" NAME="Πρόεδρος">
Κύριοι συνάδελφοι, οι παρατηρήσεις αυτές ήταν πολύ σημαντικές. Πρέπει να υπερπηδήσουμε αυτές τις δυσκολίες. Θα ρωτήσω τις υπηρεσίες εάν είναι δυνατή η παράδοση ορισμένων καίριων μεταφράσεων έως αύριο, ώστε να μπορέσουμε, στη συνέχεια, αύριο να προβούμε και στην ψηφοφορία. Πρόκειται για μια απόφαση κατεπείγοντος.
<P>
(Χειροκροτήματα)
<P>
Αυτό αντιβαίνει, ασφαλώς, στους κανονισμούς μας, αλλά πιστεύω ότι αυτήν τη φορά πρέπει να γίνει, οπότε και θα διοργανωθεί.
<P>

<P>
Όσον αφορά τη δήλωση της Επιτροπής σχετικά με την ελευθερία της πληροφόρησης στην Ιταλία, έλαβα από την Ομάδα του Ευρωπαϊκού Λαϊκού Κόμματος (Χριστιανοδημοκράτες) αίτημα για τη διαγραφή αυτού του σημείου από τη διάταξη των εργασιών.
<SPEAKER ID="027" NAME="Joseph Daul" LANGUAGE="FR">
Κύριε Πρόεδρε, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), ζητώ από το Κοινοβούλιο να προβεί σε δήλωση σχετικά με τη διαγραφή της συζήτησης επί της ελευθερίας του Τύπου στην Ιταλία και, συνακολούθως, την ψηφοφορία επί ψηφίσματος για το ίδιο θέμα. Κάθε καλοπροαίρετο πρόσωπο γνωρίζει ότι η Ομάδα μου, το PPE, είναι βαθιά προσηλωμένη στην υπεράσπιση της ελευθερίας της έκφρασης και της ελευθερίας του Τύπου.
<P>
(Διαμαρτυρίες)
<P>
(Χειροκροτήματα)
<P>
Παρακαλώ σεβαστείτε την ελευθερία του λόγου μου. Εγώ ανέκαθεν σεβόμουν την ελευθερία του λόγου στο παρόν Σώμα και ανέκαθεν σεβόμουν τους συμπολίτες μου στο Ευρωπαϊκό Κοινοβούλιο.
<P>
(Χειροκροτήματα)
<P>
Γι' αυτόν ακριβώς τον λόγο, καταβάλαμε κάθε δυνατή προσπάθεια ώστε ο Χάρτης των Θεμελιωδών Δικαιωμάτων να αποκτήσει δεσμευτικό χαρακτήρα δυνάμει της Συνθήκης της Λισαβόνας. Ωστόσο, η συζήτηση που έχει προγραμματιστεί για την αυριανή συνεδρίαση αφορά μία μόνο χώρα και δεν καλύπτει το θέμα -επί του οποίου είμαστε διατεθειμένοι να προβούμε σε εμβριθή συζήτηση- της ελευθερίας του Τύπου στην Ευρώπη. " Ομάδα του PPE αρνείται να επιτρέψει σε αυτό το Κοινοβούλιο να καταστεί ένας χώρος όπου επιλύονται αμιγώς εθνικές διαφορές, κάτι που θα διαπιστώσουμε αύριο, εάν λάβει χώρα η εν λόγω συζήτηση.
<P>
(Διαμαρτυρίες)
<P>
(Χειροκροτήματα)
<P>
Ναι, λοιπόν, στην υπεράσπιση της ελευθερίας του Τύπου στην Ευρώπη, αλλά όχι στη χρήση αυτού του Κοινοβουλίου προς αμιγώς κομματικούς και εθνικούς σκοπούς. Αύριο θα επαναλάβω, όπως θα διαπιστώσετε, τη δήλωση του προέδρου Napolitano, ο οποίος είναι ένας άνθρωπος που σέβομαι βαθιά διότι έχω συνεργαστεί επί μακρόν μαζί του, αλλά θα αναφερθώ σε αυτό εκτενέστερα αύριο.
<SPEAKER ID="028" NAME="Francesco Enrico Speroni">
εξ ονόματος της Ομάδας EFD. - (IT) Κύριε Πρόεδρε, δεν έχω πολλά να προσθέσω στην πρόταση που υπέβαλε ο κ. Daul κατά την αγόρευσή του. Όλοι αγαπούμε την ελευθερία στις ποικίλες εκφάνσεις της, συμπεριλαμβανομένης της ελευθερίας της έκφρασης και του Τύπου με την ευρύτερη έννοια, ήτοι όχι μόνο του έντυπου Τύπου, αλλά και της τηλεόρασης και των λοιπών μέσων. Συνεπώς, είναι σωστό να την υπερασπιζόμαστε και να την υποστηρίζουμε.
<P>
Δεν είναι, όμως, σωστό να εκμεταλλευόμαστε την κατάσταση καταγγέλλοντας μεμονωμένα μόνο περιστατικά, διότι οιοσδήποτε στην Ιταλία ο οποίος συνδέεται στο διαδίκτυο, μεταβαίνει σε κάποιο σημείο πώλησης εφημερίδων και περιοδικών ή παρακολουθεί τηλεόραση, μπορεί να διακριβώσει ότι η ελευθερία του Τύπου ουδόλως κινδυνεύει. Συνοψίζοντας, εάν όντως θέλετε να κατηγορήσετε κάποιον, χρησιμοποιήστε το άρθρο 122 του Κανονισμού και το άρθρο 7 των Συνθηκών και έστε γενναίοι να το τηρήσετε εξ ολοκλήρου.
<SPEAKER ID="029" NAME="Martin Schulz" LANGUAGE="DE">
Κύριε Πρόεδρε, η παρατήρηση που μόλις έκανε ο κ. Daul είναι πολύ σωστή. Ναι, είναι αλήθεια ότι ο κ. Daul είναι ένας άνθρωπος που σέβεται όλες τις πτυχές της ελευθερίας έκφρασης. Και τούτο είναι κάτι που τον χαρακτηρίζει. Εντούτοις, είναι σαφές ότι υπάρχουν κάποιοι άνθρωποι στην Ευρώπη που δεν σέβονται την ελευθερία έκφρασης στον ίδιο βαθμό με τον κ. Daul· απεναντίας, αντιλαμβάνονται την ελευθερία έκφρασης με διαφορετικό τρόπο. Αυτός είναι ο λόγος για τον οποίο χρειαζόμαστε την εν λόγω συζήτηση.
<P>
Φρονούμε, συνεπώς, ότι είναι δέουσα η διεξαγωγή της, λαμβανομένης υπόψη της συζήτησης που εκτυλίσσεται σε ένα από τα κράτη μέλη, ήτοι την Ιταλία, με αφορμή όχι μόνο την ιταλική κατάσταση, αλλά και το ερώτημα εάν η ελευθερία έκφρασης θέτει σε κίνδυνο τη δημοκρατική ανάπτυξη στην Ευρώπη εξαιτίας της συγκέντρωσης οικονομικής, πολιτικής εξουσίας και εξουσίας των μέσων ενημέρωσης σε πρωτόγνωρα μεγάλο βαθμό για τα ευρωπαϊκά δεδομένα. Αυτό ακριβώς είναι το σημείο που θέλουμε να συζητήσουμε. Είναι σκόπιμο, λοιπόν, να προβούμε στην εν λόγω συζήτηση και να απορρίψουμε την πρόταση ψηφίσματος που εισηγήθηκε ο κ. Daul.
<P>
(Χειροκροτήματα)
<SPEAKER ID="031" NAME="Πρόεδρος">
" δήλωση της Επιτροπής σχετικά με την ελευθερία της πληροφόρησης στην Ιταλία παραμένει στη διάταξη των εργασιών.
<P>
Έλαβα ακόμα ένα αίτημα από την Ομάδα του Ευρωπαϊκού Λαϊκού Κόμματος (Χριστιανοδημοκράτες), με το οποίο ζητείται να μην ολοκληρωθεί η συζήτηση με την κατάθεση προτάσεων ψηφίσματος.
<SPEAKER ID="032" NAME="Daniel Cohn-Bendit" LANGUAGE="DE">
Κύριε Πρόεδρε, κύριε Daul, είμαστε ένα Κοινοβούλιο, το οποίο θα πρέπει, πολύ ορθά, να υπερψηφίσει και να αναλάβει την ευθύνη για την παροχή χρηματικής ενίσχυσης στον πληθυσμό του Abruzzo το συντομότερο δυνατόν.
<P>
Είμαστε επίσης ένα Κοινοβούλιο που έχει ένα καθήκον. Όταν συζητούμε ένα θέμα, οφείλουμε συνακολούθως να προβαίνουμε σε ψήφισμα ώστε η συζήτηση να εξυπηρετεί έναν σκοπό. Για τον λόγο αυτόν, τασσόμαστε υπέρ της έγκρισης ψηφίσματος μετά την εν λόγω συζήτηση.
<P>
(Χειροκροτήματα)
<SPEAKER ID="033" NAME="Mario Mauro" LANGUAGE="IT">
Κύριε Πρόεδρε, θέλω να μιλήσω τασσόμενος υπέρ της πρότασης να μην υπάρξει ψήφισμα διότι άκουσα τον κ. Schulz να λέει κάτι, το οποίο είναι, κατά την άποψή μου, πολύ σημαντικό: εάν όντως θέλουμε η συζήτηση αυτή να αφορά την "Ευρώπη" και όχι μόνο την Ιταλία, δεν υπάρχει λόγος να προβούμε σε ψήφισμα υπό τον τίτλο "Ελευθερία της πληροφόρησης στην Ιταλία".
<P>
Εν πάση περιπτώσει, ας διεξαγάγουμε τη συζήτηση αύριο: στη συνέχεια, θα βρούμε τον χρόνο και τα μέσα για να εξετάσουμε το ζήτημα στο πλαίσιο της Ευρώπης και να προβούμε σε ψήφισμα σχετικά με την ελευθερία της πληροφόρησης στην Ευρώπη.

<CHAPTER ID="012-02">
2. Μπαγκλαντές
<SPEAKER ID="183" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με το Μπαγκλαντές.
<SPEAKER ID="184" NAME="Jaromír Kohlíček " AFFILIATION="GUE/NGL">
συντάκτης. - (CS) Κυρίες και κύριοι, το Μπαγκλαντές αποτελεί μια από τις πιο πυκνοκατοικημένες και φτωχές χώρες στον κόσμο. Τη δεκαετία του 1940, το Μπαγκλαντές χωρίστηκε σε δύο τμήματα βάσει θρησκεύματος, γεγονός που δεν κατάφερε να διευκολύνει μια ήδη περίπλοκη κατάσταση. Ο πόλεμος που ακολούθησε για την ανεξαρτησία με το Πακιστάν συνέβαλε απλώς στην επιδείνωση της έσχατης φτώχειας και όχι μόνο στις επαρχίες.
<P>
Στο σύνταγμα της χώρας, υπάρχει ένας ειδικός μηχανισμός για την ανάθεση της εξουσίας στα χέρια της υπηρεσιακής κυβέρνησης κατά τη διάρκεια της προετοιμασίας των εκλογών. Είναι γνωστό σε όλο τον κόσμο ότι τα μικροδάνεια σημείωσαν τεράστια επιτυχία. Λιγότερο γνωστό είναι το γεγονός ότι η επιτυχία, σε αυτή την έντονα ισλαμική χώρα, οφείλεται κυρίως στην αφοσίωση των γυναικών. Όπως σε κάθε ιδιαίτερα πυκνοκατοικημένη και πολύ φτωχή χώρα, υπάρχουν τεράστια προβλήματα με τις ακατάλληλες υποδομές και με την θρησκευτική και την ηθική μισαλλοδοξία. Πιστεύω πως αυτά τα προβλήματα πρέπει να μειωθούν και ότι πρέπει να επικρατήσει η κοσμική παράδοση.
<P>
Ένα δύσκολο πρόβλημα σε κάθε εκλογική διαδικασία και όχι μόνο σε αναπτυσσόμενες χώρες, είναι το ερώτημα του ποιος έχει δικαίωμα ψήφου. Στο Μπαγκλαντές το πρόβλημα επιδεινώνεται από το γεγονός ότι ένα τμήμα του πληθυσμού αποτελείται από αναλφάβητους. " πιο σημαντική κίνηση μετά την πρακτική διόρθωση των εκλογικών καταλόγων είναι να δοθεί στους υποψηφίους η ευκαιρία να παρουσιάσουν τις διακηρύξεις τους. Δεν πρέπει να απορεί κανείς που το προτεινόμενο κείμενο του ψηφίσματος επισημαίνει και αυτό. Θα ήθελα να τονίσω σε αυτό το σημείο ότι δεν πιστεύω πως η αναγνώριση των δημοσιογράφων ή οτιδήποτε άλλο από οποιαδήποτε χώρα στον κόσμο μπορεί να χρησιμοποιηθεί ως γνώμονας για τον εκδημοκρατισμό. Σε κάθε περίπτωση, η ελευθερία του Τύπου είναι στενά δεμένη με τη δημοκρατική ανάδειξη ιδεών και διακηρύξεων. Αυτό είναι κάτι που κάτω από οποιαδήποτε συνθήκη δεν πρέπει να αποτελέσει αντικείμενο συμβιβασμού οδεύοντας προς τις εκλογές. Ομοίως, αποτελεί μόνιμη ευθύνη όλων των κυβερνήσεων να εξαλείψουν τις τρομοκρατικές ομάδες.
<P>
Ένα πιο περίπλοκο ζήτημα είναι το πώς ορίζεται η λέξη "τρομοκράτης" και πως αντιμετωπίζεται η τρομοκρατία σε μια δημοκρατική κοινωνία. Στην τελευταία συνεδρίαση της ομάδας συνεργασίας με τις χώρες της Νοτιοανατολικής Ασίας της οποίας είχα την τιμή να προεδρεύω, οι παρευρισκόμενοι εξέφρασαν την άποψη ότι είναι δυνατόν να διεξαχθούν πραγματικά δημοκρατικές εκλογές στο Μπαγκλαντές.
<P>
Οι παρατηρήσεις που συμπεριλήφθηκαν στην πρόταση ψηφίσματος σημάδεψαν τη συνεδρίαση της οποίας προέδρευα και πιστεύω πως η αποστολή του Ευρωπαϊκού Κοινοβουλίου για την παρακολούθηση των εκλογών θα συμβάλει στη δημοκρατική διεξαγωγή των εκλογών.
<P>
" Συνομοσπονδιακή Ομάδα της Ευρωπαϊκής Ενωτικής Αριστεράς / Αριστεράς των Πρασίνων των Βορείων Χωρών υποστηρίζει την πρόταση ψηφίσματος που μας υποβλήθηκε και πιστεύω πως πρέπει να υποστηρίξουμε τη διαδικασία εκδημοκρατισμού στο Μπαγκλαντές, συμπεριλαμβανόμενης της βοήθειας να καταστούν αυτές οι εκλογές όσο το δυνατόν πιο δημοκρατικές.
<SPEAKER ID="185" NAME="Frédérique Ries " AFFILIATION="ALDE">
συντάκτρια. - (FR) Κύριε Πρόεδρε, το Μπαγκλαντές, η γη της δημοκρατικής παράδοσης, του σεβασμού των ανθρωπίνων δικαιωμάτων, της ανεξαρτησίας της δικαιοσύνης και της ελευθερίας του Τύπου, απειλείται σήμερα από την αύξηση ενός βίαιου ισλαμικού εξτρεμισμού. " τελευταία έκθεση των "Δημοσιογράφων Χωρίς Σύνορα" αποκαλύπτει εκατοντάδες περιπτώσεις παραβιάσεων της ελευθερίας του Τύπου. Μόνο φέτος, σκοτώθηκαν τρεις δημοσιογράφοι, τουλάχιστον άλλοι 95 δέχτηκαν επιθέσεις και δεκάδες, για να μην πούμε εκατοντάδες, ανταποκριτές αναγκάστηκαν να εγκαταλείψουν τη χώρα μετά από εκφοβισμούς λόγω των άρθρων τους που θεωρήθηκαν "μη ισλαμικά".
<P>
Αν επιθυμούσα το Κοινοβούλιο να εκφράσει επειγόντως την άποψή του για την κατάσταση αυτή σήμερα, είναι γιατί αυτήν τη στιγμή διεξάγεται στην Ντάκα, η δίκη του Salah Choudhury, ο οποίος κατηγορείται για στασιαστική δράση. Αυτός ο δημοσιογράφος, εκδότης του Weekly Blitz, είναι ένθερμος υποστηρικτής ενός μετριοπαθούς Ισλάμ, που εκθειάζει την ανοικτή στάση και τον διάλογο μεταξύ των θρησκειών και την αναγνώριση του κράτους του Ισραήλ από τη χώρα του. Για αυτούς τους λόγους και μόνο, κινδυνεύει σήμερα να καταδικασθεί σε θάνατο.
<P>
Προτρέπουμε την Επιτροπή να παρακολουθήσει τις εξελίξεις αυτής της δίκης προκειμένου να διασφαλιστεί ο σεβασμός των δικαιωμάτων του κατηγορουμένου, καθώς και η τήρηση των διεθνών συμβάσεων για την ελευθερία του Τύπου.
<P>
Και εφόσον μου απομένουν μερικά δευτερόλεπτα ακόμη, θα ήθελα να εκφράσω την υποστήριξή μου για τις προσπάθειες που κατέβαλε η υπηρεσιακή κυβέρνηση να διασφαλίσει ότι η προεκλογική διαδικασία συνάδει επίσης με τα διεθνή δημοκρατικά πρότυπα: την κατάρτιση σωστών εκλογικών καταλόγων, μια πραγματικά ανεξάρτητη εκλογική επιτροπή και, θα το αναφέρω και πάλι, την ισορροπία και την ελευθερία των μέσων μαζικής ενημέρωσης κατά τη διάρκεια της προεκλογικής εκστρατείας ασφαλώς. Είναι απόλυτα σαφές ότι οι τέσσερις ιδιωτικοί τηλεοπτικοί σταθμοί της χώρας αντιμετωπίζουν δυσκολίες να προωθήσουν μια διαφορετική άποψη από αυτή της κυβέρνησης, αν επιθυμούν να διατηρήσουν τις άδειες λειτουργίας τους.
<P>
Δύο τρομοκράτες ηγέτες συνελήφθησαν στο Μπαγκλαντές· πρέπει να καταβληθούν συνεχείς προσπάθειες για τον αφοπλισμό των ισλαμικών πολιτοφυλακών που προσπαθούν να ασκήσουν πιέσεις στους ψηφοφόρους την παραμονή των εκλογών. Αναμένουμε από την κυβέρνηση να επιβεβαιώσει τη δέσμευσή της σχετικά με αυτό το θέμα επίσης.
<SPEAKER ID="186" NAME="Lidia Joanna Geringer de Oedenberg " AFFILIATION="PSE">
συντάκτρια. - (PL) Κύριε Πρόεδρε, το Μπαγκλαντές αποτελεί σημαντικό εταίρο για την Ευρωπαϊκή Ένωση. Είναι μια χώρα που σημείωσε σημαντική οικονομική πρόοδο κατά τη διάρκεια των τελευταίων λίγων ετών. Αυτή τη στιγμή, ο πιο διάσημος πολίτης του είναι ο Mohammad Junus, στον οποίο απονεμήθηκε φέτος το βραβείο Νόμπελ Ειρήνης για τη συμβολή του στην καταπολέμηση της φτώχειας μέσω του συστήματος των μικροπιστώσεων.
<P>
Ωστόσο, το Μπαγκλαντές δεν συγκρούεται απλώς με τη φτώχεια, αλλά και με τη διαφθορά και με την αυξημένη ανταγωνιστική στάση που τηρούν οι οπαδοί του Ισλάμ. " δημιουργία υπηρεσιακής κυβέρνησης με επικεφαλής τον πρόεδρο Iajuddin Ahmed είχε ως αποτέλεσμα τις διαμαρτυρίες της κοινωνίας του Μπαγκλαντές. Σύμφωνα με εκθέσεις εξωτερικών παρατηρητών και της Ένωσης Awami, οι αρχές πρόσθεσαν παράνομα στους εκλογικούς καταλόγους των επικείμενων εκλογών 13 εκατομμύρια ονόματα. " υπηρεσιακή κυβέρνηση πρέπει να διασφαλίσει ελεύθερες εκλογές που συμμορφώνονται με τα διεθνή πρότυπα. Πρέπει επίσης να διασφαλιστεί η ανεξαρτησία της εκλογικής επιτροπής και οι εκλογικοί κατάλογοι πρέπει απλώς να είναι αξιόπιστοι.
<P>
Μια συμφωνία μεταξύ του κόμματος Εθνικιστών του Μπαγκλαντές, της Ομάδας Awami και των άλλων κομμάτων σχετικά με τη δημιουργία κοινού οικονομικού προγράμματος, το οποίο είναι σημαντικό προκειμένου να βελτιωθούν οι συνθήκες διαβίωσης και οι πολιτικές ελευθερίες του λαού του Μπαγκλαντές, θα αποτελούσε αναμφίβολα τη βάση της πολιτικής σταθερότητας στη χώρα. Δυνάμει των όρων βασικών διεθνών συμβάσεων για τα ανθρώπινα δικαιώματα, η υπηρεσιακή κυβέρνηση πρέπει να καταπολεμήσει την ανομία, τις εξωδικαστικές εκτελέσεις και τα βασανιστήρια τα οποία αποτελούν συνήθως πρακτική της αστυνομίας ή των δυνάμεων ασφαλείας.
<P>
Στο μεταξύ, η κατάσταση έχει ως εξής: το προηγούμενο έτος τρεις δημοσιογράφοι σκοτώθηκαν και περίπου 100 άνθρωποι έπεσαν θύματα εκφοβισμού ή συνεχών φυσικών τραυματισμών. Οι επιθέσεις εναντίον του προσωπικού μη κυβερνητικών οργανώσεων αυξάνονται καθημερινά. Θρησκευτικές μειονότητες, όπως οι Ινδουιστές και οι Χριστιανοί, ζουν υπό το καθεστώς κινδύνου. Οι βιασμοί και η εμπορία ανθρώπων που αφορούν γυναίκες και παιδιά αποτελούν κοινή πρακτική. " εντύπωση ότι όλα έχουν επιτευχθεί όσον αφορά τη δημοκρατία στη χώρα χάνεται, λόγω της αυξανόμενης βίας από την πλευρά των ισλαμιστών φονταμενταλιστών.
<P>
Το Συμβούλιο και η Ευρωπαϊκή Επιτροπή πρέπει να παρακολουθούν συστηματικά την κατάσταση των ανθρωπίνων δικαιωμάτων στο Μπαγκλαντές. Πρέπει επίσης να παρακολουθούν την κατάσταση όσον αφορά την ελευθερία έκφρασης και την ελευθερία του Τύπου. Ελπίζουμε πως η προγραμματισμένη αποστολή της Ευρωπαϊκής Ένωσης στο Μπαγκλαντές για την παρακολούθηση των επικείμενων εκλογών τον Ιανουάριο, θα συμβάλει στη διασφάλιση ότι η εκλογική διαδικασία θα είναι δημοκρατική.
<SPEAKER ID="187" NAME="Thomas Mann " AFFILIATION="PPE-DE">
συντάκτης. - (DE) Κύριε Πρόεδρε, όλα ξεκίνησαν πριν από δεκαπέντε ημέρες όταν η απερχόμενη πρωθυπουργός του Μπανγκλαντές, Khaleda Zia, προέβη σε ένα αμφιλεγόμενο τηλεοπτικό διάγγελμα, μετά το οποίο ξέσπασαν σφοδρές συγκρούσεις στην πρωτεύουσα Ντάκα, όπου τρεις άνθρωποι σκοτώθηκαν και εκατοντάδες τραυματίστηκαν.
<P>
" αντιπολίτευση κατηγόρησε τη Zia ότι κάλυψε τις βασικές θέσεις της μεταβατικής κυβέρνησής της με υποστηρικτές της, ενώ για τον επικεφαλής της εκλογικής επιτροπής διατύπωσε την κατηγορία ότι μεροληπτεί, και ισχυρίστηκε ότι υπήρχαν 13 εκατομμύρια άκυρα ονόματα στους εκλογικούς καταλόγους. Στις αρχές της εβδομάδας σημειώθηκαν και άλλα κρούσματα βίας, με όλες τις διόδους μετάβασης προς την Ντάκα, δια ξηράς ή θαλάσσης, να είναι αποκλεισμένες, δημοσιογράφους να δέχονται επίθεση και να τραυματίζονται σοβαρά, 20 000 μέλη των δυνάμεων ασφαλείας να ρίχνουν δακρυγόνα και πλαστικές σφαίρες σε οδομαχίες, που είχαν ως αποτέλεσμα τον θάνατο 17 ατόμων και τον τραυματισμό χιλιάδων.
<P>
Υπάρχουν αυξανόμενες επιθέσεις από ισλαμιστές σε πιστούς άλλων θρησκειών, και καταδικάζω, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, τις αιματηρές πράξεις βίας και τις συνεχείς επιθέσεις ισλαμιστών εξτρεμιστών σε θρησκευτικές μειονότητες όπως οι χριστιανοί, οι αχμάντι και οι ινδουιστές καθώς και την περιστολή της ελευθερίας του Τύπου, την οποία κατήγγειλαν ήδη άλλα μέλη.
<P>
Αυτοί που βρίσκονται στην εξουσία -μέλη του Εθνικού Κόμματος του Μπανγκλαντές- και η αντιπολίτευση της Awami League πρέπει επιτέλους να ξεχάσουν μια για πάντα τις προσωπικές τους έχθρες και να ξεκινήσουν έναν ουσιαστικό διάλογο. Έχει οριστεί ημερομηνία για τις εκλογές η οποία πρέπει να τηρηθεί· η εκλογική επιτροπή πρέπει να ξεκινήσει τώρα να προετοιμάζεται για αυτές, και αυτό σημαίνει, πάνω από όλα, να διασφαλίσει ότι οι εκλογικοί κατάλογοι είναι σωστοί.
<P>
Οι συνθήκες που επικρατούν επί του παρόντος -που μοιάζουν με εκείνες ενός εμφυλίου πολέμου- πρέπει να ομαλοποιηθούν το συντομότερο δυνατόν με τον αφοπλισμό των ισλαμιστών. Οι πολίτες πρέπει να είναι σε θέση να κάνουν χρήση του εκλογικού τους δικαιώματος χωρίς τον φόβο αντιποίνων, ούτως ώστε να δοθεί μια ευκαιρία στη δημοκρατία.
<P>
Χαιρετίζω την προθυμία της Επιτροπής να αποστείλει εκλογικούς παρατηρητές στο Μπανγκλαντές, ενώ και το Κοινοβούλιο θα πρέπει να λάβει ανάλογες αποφάσεις.
<SPEAKER ID="188" NAME="Gérard Onesta " AFFILIATION="Verts/ALE">
συντάκτης. - (FR) Κύριε Πρόεδρε, κύριε Επίτροπε, πριν από μερικές εβδομάδες το Ευρωπαϊκό Κοινοβούλιο, στο πλαίσιο της διακοινοβουλευτικής του αντιπροσωπείας για τις σχέσεις με τις χώρες της Νότιας Ασίας, προσκάλεσε εδώ πολλούς αντιπροσώπους της κοινωνίας των πολιτών του Μπαγκλαντές και αυτό ήταν πολύ ενδιαφέρον.
<P>
Ήταν πολύ ενδιαφέρον, καταρχάς, να παρατηρήσουμε την αντίδραση του πρέσβη του Μπαγκλαντές ο οποίος είχε διοριστεί, ο καημένος, την ίδια εκείνη ημέρα και ο οποίος, με αυτήν την ευκαιρία, αντιλήφθηκε τη σημασία του Κοινοβουλίου: είδε τις καταστροφές που μπορούν να προκαλέσουν η δημοκρατία και η διαφάνεια όταν εφαρμόζονται! Μάθαμε, πράγματι, πολλά πράγματα εκείνη την ημέρα, γεγονός που αποδείχθηκε πολύ χρήσιμο καθώς οι εκπρόσωποι της Επιτροπής σας οι οποίοι ήταν παρόντες στην αρχή της ημέρας δεν ήταν ιδιαίτερα πρόθυμοι να μεταβούν και να επιβεβαιώσουν τι συνέβαινε εκεί. Αφού άκουσαν όσα ακούσαμε όλοι, ήταν πραγματικά υποχρεωμένοι να αναγνωρίσουν, στο τέλος της συνεδρίασης, ότι η παρέμβαση ήταν αναγκαία, καθώς η κατάσταση εκεί είναι πολύ σοβαρή.
<P>
Δεν θα επανέλθω σε όσα ειπώθηκαν από τους συναδέλφους μου σχετικά με τη φτώχεια, τη διαφθορά, τη βία και τα βασανιστήρια - βασανιστήρια που δεν επιβάλλονται μόνον από τις ομάδες των διάφορων πολιτοφυλακών, αλλά και από την αστυνομία. Τα αριθμητικά στοιχεία εν προκειμένω είναι τρομακτικά: το 2005, καταγράφηκαν 2 297 περιπτώσεις βασανιστηρίων που διαπράχθηκαν από την αστυνομία. Θα αναφέρω την περίπτωση του δημοσιογράφου, κ. Salah Uddin Shoaid Choudhury, ο οποίος κινδυνεύει να καταδικαστεί σε θάνατο για τον μοναδικό λόγο ότι εξέφρασε ελεύθερα την άποψή του: αυτό είναι εντελώς απαράδεκτο! Θα μπορούσα επίσης να παραθέσω ένα αριθμητικό στοιχείο που προέρχεται από την Επιτροπή σας, κύριε Επίτροπε: οι υπηρεσίες σας εκτιμούν ότι προστέθηκαν περισσότερα από 13 εκατομμύρια άκυρα ονόματα στους εκλογικούς καταλόγους. Πώς μπορούμε να προγραμματίζουμε εκλογές, όταν είναι ήδη σαφές ότι το μέγεθος της απάτης θα είναι τεράστιο, ότι η απάτη θα είναι οργανωμένη σε τόσο μεγάλο βαθμό;
<P>
Αυτός είναι ο λόγος, πέραν και πλέον της θετικής ψήφου που θα δώσουμε, ελπίζω, με μεγάλη πλειοψηφία σήμερα, που πρέπει η Επιτροπή να διαθέσει πραγματικά όλους τους πόρους που είναι αναγκαίοι για να στείλει εκεί τα μηνύματα, προκειμένου να αλλάξει άμεσα η κυβέρνηση τους κανόνες του παιχνιδιού, έτσι ώστε να συμμορφωθεί με τα δημοκρατικά πρότυπα που ίσχυαν σε αυτήν τη χώρα πριν από μερικά χρόνια και να θέσει έτσι ένα τέλος στη θεσμική βία που, δυστυχώς, μετατρέπεται σε κοινωνική βία.
<SPEAKER ID="189" NAME="Charles Tannock">
εξ ονόματος της Ομάδας PPE-DE. - (EN) Κύριε Πρόεδρε, η διασφάλιση ελεύθερων και δίκαιων εκλογών τον επόμενο χρόνο στο Μπαγκλαντές, μια παραδοσιακά κοσμική και δημοκρατική χώρα 140 εκατομμυρίων κατοίκων, πρέπει να αποτελέσει βασική προτεραιότητα της ΕΕ.
<P>
Για πολλά χρόνια από τη δημιουργία του το 1971, το Μπαγκλαντές αποτελούσε εξαίρεση στον ισλαμικό κόσμο καθώς ακολουθούσε την ανεξάρτητη πορεία του ως κράτος της Βεγγάλης με ειρηνικό και δημοκρατικό τρόπο. Δυστυχώς, από το 2001 σημειώθηκε αυξημένος εξισλαμισμός του Μπαγκλαντές καθώς οι Ισλαμιστές επιχείρησαν να καλύψουν το κενό που άφησαν αντιμαχόμενα διεφθαρμένα κοσμικά κόμματα. " ειδική επιχειρησιακή ομάδα των ΜΚΟ κατά των βασανιστηρίων έχει τεκμηριώσει περισσότερες από 500 περιπτώσεις βασανιστηρίων και εκφοβισμού από ακραίους Ισλαμιστές που δολοφόνησαν και υποστηρικτές του Κομμουνιστικού Κόμματος. Πράγματι, Ινδουιστές, Αχμαντί, Χριστιανοί, φυλές των υψωμάτων του Τσιτταγκόνγκ και Βουδιστές υπήρξαν επίσης στόχοι.
<P>
Πρόσφατες πολιτικές αναταραχές ξέσπασαν στους δρόμους με βίαιες εξάρσεις καθώς η αντιπολίτευση της Ένωσης Awami αμφισβήτησε την ουδετερότητα της εκλογικής επιτροπής, την ακεραιότητα των εκλογικών καταλόγων, ακόμη και την ουδετερότητα του γνήσιου υπηρεσιακού υποψηφίου της κυβέρνησης.
<P>
" συμφωνία συνεργασίας ΕΕ-Μπαγκλαντές του 2000 βασίζεται στον σεβασμό των δημοκρατικών αρχών σύμφωνα με το άρθρο1 και η παραβίασή του μπορεί να οδηγήσει στην αναστολή της συμφωνίας και, επακόλουθα, του σημαντικού Συστήματος Γενικευμένων Προτιμήσεων της ΕΕ και της ξένης βοήθειας της ΕΕ, που αντιστοιχεί στο 70% της συνολικής ξένης βοήθειας στο Μπαγκλαντές.
<P>
" ΕΕ και όλοι οι μείζονες χορηγοί πρέπει τώρα να συντονιστούν για να διατηρήσουν την πίεση για μεταρρυθμίσεις και απόλυτο σεβασμό της δημοκρατίας, την ελευθεροτυπία και τα ανθρώπινα δικαιώματα για όλους τους πολίτες του Μπαγκλαντές πριν από τις βουλευτικές εκλογές που έχουν προγραμματιστεί για τον επόμενο Ιανουάριο. Πρέπει να στείλουμε μεγάλο αριθμό παρατηρητών βραχυχρόνιας πολιτικής του Ευρωπαϊκού Κοινοβουλίου. Αυτές οι εκλογές είναι κρίσιμες και είναι απαραίτητο να διατηρήσει η ΕΕ μια ορατή σημαντική παρουσία σε όλη τη διάρκεια της περιόδου της υπηρεσιακής κυβέρνησης, διαφορετικά ορισμένοι αποτυχημένοι, διψασμένοι για εξουσία στρατηγοί μπορεί να σκεφτούν να επιχειρήσουν στρατιωτικό πραξικόπημα.
<SPEAKER ID="190" NAME="Marek Aleksander Czarnecki" LANGUAGE="PL">
Κύριε Πρόεδρε, είμαι σίγουρος πως γνωρίζουμε όλοι ότι οι πληθυσμοί των δέλτα του Γάγγη και του Βραχμαπούτρα δεν κρύβουν τον θαυμασμό τους για τους Αφγανούς Ταλιμπάν και θέλουν επίσης, στη χώρα τους, να εξομοιωθούν με το Εμιράτο του Αφγανιστάν του Mullah Omar. Προκειμένου να επιτύχουν τους στόχους τους, αυτοί οι ιεροί πολεμιστές επιδίδονται αδίστακτα σε βιαιότητες.
<P>
Ήταν ατυχές το γεγονός ότι η κυβέρνηση του Μπαγκλαντές δεν έλαβε σοβαρά υπόψη τις βασικές προειδοποιήσεις για την ταχεία αύξηση αυτών των τρομοκρατικών ομάδων. Τα γεγονότα απέδειξαν σύντομα ότι δεν αποτελούν κατασκεύασμα της καλπάζουσας φαντασίας των φθονερών ηγετών της αντιπολίτευσης ή των διψασμένων για πάταγο δημοσιογράφων. Πολλοί από αυτούς πλήρωσαν το μεγαλύτερο τίμημα έχοντας αποκαλύψει την αλήθεια και πολλοί άλλοι πιέστηκαν να εγκαταλείψουν τη χώρα.
<P>
Σε αυτή την κατάσταση, είναι καθησυχαστικό να γνωρίζουμε ότι δύο άνθρωποι συνελήφθησαν ως ύποπτοι υποκίνησης τρομοκρατικών ομάδων. Ωστόσο, δεν πρέπει να μας ικανοποιεί αυτό το γεγονός. Αν εξετάσουμε διεξοδικά την κατάσταση σε αυτή τη χώρα, η οποία για πολλά χρόνια απέτυχε να συμμορφωθεί με τα αναγνωρισμένα ευρωπαϊκά πρότυπα στον τομέα των ανθρωπίνων δικαιωμάτων, παρά τα δραστικά μέτρα που έλαβε η κυβέρνηση για να αποτρέψει την βία των εξτρεμιστών κατά θρησκευτικών μειονοτήτων, εξακολουθούμε να είμαστε μάρτυρες ψυχρών και εφιαλτικών γεγονότων.
<P>
" χώρα περιβάλλεται επίσης από πληθώρα άλλων προβλημάτων, αυτός είναι και ο λόγος για τον οποίο υποστηρίζω θερμά την απόφαση της Επιτροπής να στείλει μια αποστολή παρακολούθησης για τις εκλογές και να ζητήσει από το Ευρωπαϊκό Κοινοβούλιο να κάνει το ίδιο.
<SPEAKER ID="191" NAME="Kathy Sinnott">
εξ ονόματος της Ομάδας IND/DEM. - (EN) Κύριε Πρόεδρε, ως βουλευτές του Ευρωπαϊκού Κοινοβουλίου ισχυριζόμαστε πως είμαστε προσηλωμένοι στα ανθρώπινα δικαιώματα. Ελπίζω επομένως ότι θα υιοθετήσουμε μια ισχυρή στάση σχετικά με τη δοκιμασία του κ. Choudhury.
<P>
Ο κ. Choudhury είναι ένας δημοσιογράφος που αντιμετωπίζει κατηγορίες για στάση, λόγω σειράς άρθρων που δημοσίευσε και τα οποία οι αρχές του Μπαγκλαντές θεώρησαν ευνοϊκά προς το Ισραήλ και επικριτικά για τον μουσουλμανικό εξτρεμισμό. Οι απόψεις του υπέρ της μετριοπάθειας και του διαλόγου θα υποστηριχθούν ασφαλώς από όλους τους βουλευτές του Κοινοβουλίου. Όλα όσα είπε ήταν αιτιολογημένα και σε κάθε σύγχρονη δημοκρατική χώρα παρόμοια άρθρα θα είχαν θεωρηθεί αντικειμενικά και ενημερωτικά για το κοινό.
<P>
Αυτό δεν συμβαίνει, ωστόσο, στο Μπαγκλαντές, όπου ο κ. Choudhury παραπέμφθηκε σε δίκη και ενδέχεται να εκτελεστεί για τα άρθρα του. Δέχθηκε απειλές κατά της ζωής του, δέχθηκε επίθεση, φυλακίστηκε, κακοποιήθηκε και βασανίστηκε. Ο κ. Choudhury αντιμετωπίζει τώρα μια μη δίκαιη δίκη και υπάρχουν ελάχιστες πιθανότητες να δικαιωθεί. Ο προεδρεύων δικαστής σχολίασε ενώπιον του δικαστηρίου ότι ο κ. Choudhury πλήγωσε τα συναισθήματα των Μουσουλμάνων. Είναι σαφές ότι ο δικαστής ελπίζει στη θανατική ποινή.
<P>
Ως βουλευτές του Ευρωπαϊκού Κοινοβουλίου, δεν μπορούμε να παραμείνουμε άπραγοι ενώ ένας αθώος δημοσιογράφος αντιμετωπίζει μια μη δίκαιη δίκη και ενδεχόμενο θάνατο. Χαίρομαι που διαπιστώνω συγκεκριμένη αναφορά αυτής της κατάστασης σε αυτό το ψήφισμα, καθώς και την υποστήριξη για ελεύθερες και δίκαιες εκλογές στο Μπαγκλαντές.
<P>
(Χειροκροτήματα)
<SPEAKER ID="192" NAME="Olli Rehn">
Επιτροπή. (EN) Κύριε Πρόεδρε, η Επιτροπή συμμερίζεται τις ανησυχίες του Κοινοβουλίου και εκφράζει την ικανοποίησή της για την ευκαιρία που μας δόθηκε να συζητήσουμε σήμερα για το Μπαγκλαντές.
<P>
" χώρα έχει περιέλθει σε μια κρίσιμη φάση της εύθραυστης δημοκρατίας της. Πολλά διακυβεύονται με τις επικείμενες εκλογές σε αυτή την πυκνοκατοικημένη χώρα. Δυστυχώς, ωστόσο, το θεσμικό πλαίσιο και οι τεταμένες σχέσεις μεταξύ των δύο κυριότερων πολιτικών κομμάτων δεν προμηνύουν μια ειρηνική και δημοκρατική εκλογική διαδικασία.
<P>
Τις τελευταίες εβδομάδες και μήνες, η Επιτροπή και τα επτά κράτη μέλη με αντιπροσωπείες στη Ντάκα, καθώς και η ευρύτερη διεθνής κοινότητα, συνεργάστηκαν με τους κυριότερους ηγέτες κομμάτων και εκλογικούς παράγοντες, προτρέποντάς τους να συμφωνήσουν σε ένα εκλογικό πλαίσιο που να τυγχάνει της εμπιστοσύνης όλων των μερών. " περιφερειακή Τρόικα της ΕΕ τον Φεβρουάριο, τοπικοί αντιπρόσωποι της προεδρίας της ΕΕ και αρκετές υψηλού επιπέδου επισκέψεις από την Επιτροπή και τα κράτη μέλη τόνιζαν συνεχώς την ανάγκη για ουδέτερη καθοδήγηση της χώρας από την Υπηρεσιακή Κυβέρνηση κατά την προεκλογική περίοδο, ουδέτερη εκλογική επιτροπή και αξιόπιστους εκλογικούς καταλόγους.
<P>
Όπως θα γνωρίζετε, η Επίτροπος Ferrero-Waldner έλαβε την πολιτική απόφαση να συσταθεί μια αποστολή παρατηρητών της ΕΕ για αυτές τις εκλογές. " προετοιμασία για την αποστολή παρατηρητών της ΕΕ, συμπεριλαμβανόμενων των εσωτερικών διαδικασιών μεταξύ των θεσμικών οργάνων για τη χρηματοδότηση της αποστολής, πραγματοποιούνται αυτή τη στιγμή. Σε επιστολή της προς τον Πρόεδρο, ή Κύριο Σύμβουλο, τονίζει τα προαναφερθέντα θέματα ως βασικές ανησυχίες της Ευρωπαϊκής Ένωσης.
<P>
" αποστολή θα αναπτυχθεί περίπου έξι εβδομάδες πριν από την ημέρα διεξαγωγής των εκλογών και θα παραμείνει στη χώρα για περίπου δύο με τρεις εβδομάδες ακόμη, προκειμένου να παρακολουθήσει την μετεκλογική περίοδο, ιδιαίτερα υπό το πρίσμα ενός ατυχούς ενδεχόμενου μετεκλογικής βίας, κυρίως κατά των μειονοτήτων.
<P>
" Επιτροπή συμμερίζεται τις ανησυχίες του Κοινοβουλίου σχετικά με την εκτεταμένη βία εις βάρος δημοσιογράφων. Το γεγονός ότι η τελευταία αναφορά των Δημοσιογράφων Χωρίς Σύνορα κατατάσσει το Μπαγκλαντές στην κατηγορία των εξαιρετικά επικίνδυνων περιοχών για δημοσιογράφους, μιλά δυστυχώς από μόνο του. " Επιτροπή καταδίκασε με συνέπεια τον εκφοβισμό και το υψηλό ποσοστό ατιμωρησίας που ισχύει για βίαιες πράξεις κατά των δημοσιογράφων σε αυτήν τη χώρα.
<SPEAKER ID="193" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στο τέλος της συζήτησης.

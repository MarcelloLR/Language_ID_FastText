<CHAPTER ID="020">
Ο αντίκτυπος και οι επιπτώσεις των διαρθρωτικών πολιτικών στη συνοχή της ΕΕ (συζήτηση) 
<SPEAKER ID="163" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Francisca Pleguezuelos Aguilar, εξ ονόματος της Επιτροπής Περιφερειακής Ανάπτυξης, σχετικά με τον αντίκτυπο και τις επιπτώσεις των διαρθρωτικών πολιτικών στη συνοχή της Ευρωπαϊκής Ένωσης.
<SPEAKER ID="164" NAME="Francisca Pleguezuelos Aguilar " AFFILIATION="PSE">
εισηγήτρια. - (ES) Κύριε Πρόεδρε, θα ήθελα να ξεκινήσω συγχαίροντας την Ευρωπαϊκή Επιτροπή για την επικαιρότητα αυτής της έκθεσης πρωτοβουλίας.
<P>
Είναι επίκαιρη τόσο από την άποψη της τέταρτης συζήτησης σχετικά με τη συνοχή όσο και από την άποψη της επικείμενης συζήτησης σχετικά με την αναθεώρηση του προϋπολογισμού της Ευρωπαϊκής Ένωσης για το 2008-2009, καθώς η πολιτική συνοχής θα αποτελέσει πιθανότατα τη μεγαλύτερη γραμμή του προϋπολογισμού της Ευρωπαϊκής Ένωσης, και η προστιθέμενη αξία αυτής της πολιτικής θα καταστεί σαφής σε όλους μας.
<P>
Πρόθεσή μου σε αυτήν την έκθεση αντικτύπου ήταν, επομένως, να εξετάσω τις επιπτώσεις σε τέσσερις ευρείς τομείς: τον κοινωνικό, τον οικονομικό και τον εδαφικό τομέα, καθώς και τον τομέα της διακυβέρνησης, προβαίνοντας σε μια σειρά προτάσεων για την επίτευξη διαφόρων στόχων.
<P>
Πρώτον, όπως είναι φυσικό, τη βελτιστοποίηση της συνεργίας μεταξύ των διαφόρων δημόσιων πολιτικών της Ευρωπαϊκής Ένωσης και των κρατών μελών.
<P>
Επίσης, την ενίσχυση της καινοτομίας και της εδαφικής διάστασης της συνοχής.
<P>
Στόχος μας είναι επίσης η ακριβέστερη μέτρηση, μέσω νέων δεικτών, της σύγκλισης μεταξύ των περιφερειών και του αντίκτυπου της πολιτικής συνοχής.
<P>
Τέλος, τη βελτίωση της διακυβέρνησης και την αύξηση της προβολής της πολιτικής συνοχής, διότι στόχος μας είναι να φέρουμε αυτήν την πολιτική πιο κοντά στους ευρωπαίους πολίτες.
<P>
Σε αυτό το πλαίσιο, θα ήθελα να επισημάνω ορισμένες από τις προτάσεις της έκθεσης. Αφενός, την ανάγκη ενίσχυσης των διοικητικών ικανοτήτων κατά τη φάση υλοποίησης της νέας πολιτικής συνοχής, μέσω της δημιουργίας ενός δικτύου διαπιστευμένων εκπαιδευτών αρμόδιων για την εφαρμογή όλων των μέτρων κατάρτισης και, ειδικότερα για την εφαρμογή τους σε όλα τα επίπεδα, και δη σε τοπικό επίπεδο, όπου πιστεύω ότι πρέπει να εργαστούμε περισσότερο.
<P>
Όσον αφορά τις συνεργίες μεταξύ των διαφόρων δημόσιων πολιτικών, αυτή η έκθεση παροτρύνει την Επιτροπή να αναζητήσει νέους τρόπους συνδυασμού των διαρθρωτικών ταμείων με άλλες πολιτικές και άλλες κοινοτικές ενισχύσεις, με σκοπό την προαγωγή της ανταγωνιστικότητας, της έρευνας και της καινοτομίας.
<P>
Για τον σκοπό αυτό, προτείνει φυσικά, πέραν της προαγωγής των καλών πρακτικών και της μέτρησης των επιπτώσεων του εν λόγω ταμείου, την εκχώρηση στο Δικτυακό Παρατηρητήριο της Ευρωπαϊκής Χωροταξίας (ORATE) των αναγκαίων πόρων και αρμοδιοτήτων, ώστε να ενεργεί ως πραγματικό παρατηρητήριο των καλών πρακτικών.
<P>
Επιπλέον, στόχος μας είναι η επίτευξη εδαφικής ισορροπίας μεταξύ αγροτικών και αστικών ζωνών, και για τον λόγο αυτό προτείνεται η ενθάρρυνση της ανταλλαγής καλών πρακτικών στους κόλπους δικτύων -στους κόλπους των εδαφικών δικτύων- και ειδικότερα η στήριξη των οικονομικών δραστηριοτήτων σε ζώνες εκτός των μεγάλων αστικών κέντρων.
<P>
Πρέπει επίσης να εργαστούμε πάνω στον βασικό άξονα της εδαφικής διάστασης, που είναι ο πολυκεντρισμός και, φυσικά, στη χρήση νέων τεχνολογιών.
<P>
Σε σχέση με την καινοτομία, έναν παράγοντα που εφαρμόζεται σαφώς από την πολιτική συνοχής, η έκθεση προτείνει, αφενός, την υιοθέτηση της έκθεσης Aho, στην οποία προτείνεται η διάθεση του 20% τουλάχιστον των διαρθρωτικών ταμείων για την προαγωγή της έρευνας, της ανάπτυξης και της καινοτομίας και η χρησιμοποίησή του όχι μόνον για τα μεγάλα έργα αλλά και για τα έργα μικρότερης κλίμακας που υλοποιούνται ειδικότερα στις πλέον μειονεκτούσες περιφέρειες.
<P>
Ομοίως, δεδομένου ότι πάνω από το 90% του παραγωγικού ιστού της Ευρώπης αποτελείται από μικρομεσαίες επιχειρήσεις, πιστεύουμε ότι είναι ζωτικής σημασίας η διευκόλυνση της πρόσβασής τους σε ευρωπαϊκές ενισχύσεις και προγράμματα, ιδίως σε σχέση με την καινοτομία.
<P>
Έχουμε, συνεπώς, προτείνει τον θεσμό του εμψυχωτή σε τεχνολογικά θέματα σε περιφερειακό και τοπικό επίπεδο, ο οποίος, σε συνεργασία με περιφερειακά έργα και δίκτυα, θα συμβάλει αναμφίβολα στο να καταστούν οι ΜΜΕ περισσότερο δυναμικές.
<P>
Είμαι σίγουρη, κυρίες και κύριοι, ότι αυτά και άλλα μέτρα που προτείνονται στην έκθεση θα επιτρέψουν την αύξηση της προβολής της πολιτικής συνοχής και των πρακτικών αποτελεσμάτων της στους ευρωπαίους πολίτες.
<P>
Επιπλέον, έως έναν βαθμό λόγω των γεγονότων που συνέβησαν πρόσφατα σε σχέση με πιθανές μετεγκαταστάσεις σε όλους τους τομείς παραγωγής και σε όλες τις χώρες, συμπεριλαμβανομένης και της δικής μου, θα ήθελα να αναφέρω ότι έχω καταθέσει τρεις τροπολογίες στην ίδια μου την έκθεση που υπογραμμίζουν και, πρωτίστως, επαναλαμβάνουν τα μέτρα που περιλαμβάνονται ήδη στα ψηφίσματα που ενέκρινε αυτό το Κοινοβούλιο σχετικά με τις μετεγκαταστάσεις εταιρειών και τους τρόπους να διασφαλιστεί ότι οι επιχειρήσεις που λαμβάνουν κοινοτική χρηματοδότηση δεν θα προβαίνουν σε μετεγκατάσταση των δραστηριοτήτων τους. Και, πάνω απ' όλα, σε περίπτωση που το πράξουν, θα επιβάλλονται κυρώσεις σε αυτές.
<P>
Σας καλώ να υποστηρίξετε αυτές τις τροπολογίες, διότι πιστεύω ότι έχουν ήδη συζητηθεί και εγκριθεί σε αυτό το Κοινοβούλιο.
<P>
Ολοκληρώνοντας, θα ήθελα να ευχαριστήσω όλους τους σκιώδεις εισηγητές και όλους τους βουλευτές των οποίων οι προτάσεις εμπλούτισαν αυτήν την έκθεση, την οποία ελπίζω ότι θα στηρίξετε.
<SPEAKER ID="165" NAME="Joe Borg">
Επιτροπή. (EN) Κύριε Πρόεδρε, είναι ευχάριστο για εμένα να βρίσκομαι ενώπιον του Κοινοβουλίου για να ανταλλάξω απόψεις επί της έκθεσης της κ. Pleguezuelos Aguilar, εξ ονόματος της Επιτροπής Περιφερειακής Ανάπτυξης. Ο συνάδελφός μου, Επίτροπος Hübner, ο οποίος ζητά συγγνώμη για τη σημερινή απουσία του, μου είπε ότι, όπως και στην περίπτωση των προηγούμενων εκθέσεων, αποδεικνύεται και πάλι πόσο εξαιρετική και αποδοτική είναι η συνεργασία μας.
<P>
Συμμερίζομαι πλήρως την άποψη ότι η πολιτική συνοχής είναι σημαντική για τη μείωση των εσωτερικών ανισοτήτων, αφενός, και της γεφύρωσης του χάσματος μεταξύ των ευρωπαϊκών περιφερειών και των ισχυρότερων σε παγκόσμιο επίπεδο οικονομιών, αφετέρου. Και αυτό διότι η πολιτική συνοχής βασίζεται σε ένα σύγχρονο παράδειγμα αειφόρου ανάπτυξης που μπορεί να περιγραφεί καλύτερα ως υπό όρους επιδότηση.
<P>
Προκειμένου να ωφεληθούν από την πολιτική, τα κράτη μέλη πρέπει να θεσπίσουν μια μεσοπρόθεσμη στρατηγική για τη χρήση των πόρων, να συγχρηματοδοτήσουν την ευρωπαϊκή βοήθεια από τους εθνικούς προϋπολογισμούς, να συνεργαστούν σε εθνικό, περιφερειακό και τοπικό επίπεδο και να σεβαστούν τους νόμους και τις πολιτικές της ΕΕ. Αυτές οι προϋποθέσεις είχαν ως αποτέλεσμα την ανάπτυξη ενός αποτελεσματικού συστήματος διαχείρισης σε ευρωπαϊκό, εθνικό, περιφερειακό και τοπικό επίπεδο - ένα σύστημα πολυεπίπεδης διακυβέρνησης.
<P>
Εκτός αυτού, όπως ορθά επισημαίνει η έκθεση, η πολιτική συνοχής συμβάλει ουσιαστικά στην αύξηση των εμπορικών ροών εντός της εσωτερικής αγοράς και, ως αποτέλεσμα, έχει παράπλευρες επιπτώσεις εκτός των περιφερειών και των χωρών όπου η εφαρμόζεται πολιτική. Ωστόσο, πρέπει όλοι να παραδεχθούμε ότι οι επιπτώσεις της πολιτικής μας ίσως δεν έχουν υπολογιστεί, εξηγηθεί ή εκτιμηθεί σωστά.
<P>
Σαφώς, η συνοχή θα πρέπει να αξιολογηθεί βάσει των πολλαπλών διαστάσεων και θα δεν θα πρέπει να περιορίζεται μόνο στο ΑΕγχΠ καθώς, βραχυπρόθεσμα και μεσοπρόθεσμα, αυτό δεν απεικονίζει πολλές σημαντικές πτυχές των επιπτώσεων της ευρωπαϊκής πολιτικής συνοχής. Συνεπώς, η τέταρτη έκθεση για τη συνοχή θα διεξαγάγει μια ολοκληρωμένη ανάλυση της οικονομικής, κοινωνικής και εδαφικής συνοχής στην ΕΕ με τη βοήθεια μιας ευρείας κλίμακας δεικτών.
<P>
Βεβαίως, ένα από τα κλειδιά για την επιτυχία της έγκειται στο γεγονός ότι η πολιτική συνοχής είναι μια ολοκληρωμένη, πλήρης πολιτική. Δεν είναι μια δέσμη τομεακών προσεγγίσεων, αλλά μια πολιτική που ενσωματώνει διαφορετικές πολιτικές στο κυρίαρχο πλαίσιο της στρατηγικής για την ανάπτυξη. Για τον λόγο αυτόν, μπορεί να επιφέρει συγκεκριμένες και κατάλληλες λύσεις για κάθε μία ευρωπαϊκή περιφέρεια ή περιοχή. Ταυτόχρονα, είναι μια νέα πολιτική που εξαρτάται σε σημαντικό βαθμό από τον συντονισμό και τις συνεργίες με άλλες ευρωπαϊκές και εθνικές πολιτικές.
<P>
Και έτσι έρχομαι τώρα στη σχέση ανάμεσα στη στρατηγικής για την ανάπτυξη και τις θέσεις εργασίας και την πολιτική συνοχής. Στις αρχές του έτους, το κάθε κράτος μέλος θα ορίσει τον τρόπο με τον οποίο η πολιτική συνοχής θα συμβάλει στην εφαρμογή του προγράμματος εθνικής μεταρρύθμισης. Κατά τον ίδιο τρόπο, η Επιτροπή, στην ετήσια έκθεση προόδου προς τον εαρινό Ευρωπαϊκό Συμβούλιο, θα παρουσιάσει περιληπτικά την πρόοδο που έχει σημειωθεί για την επίτευξη των προτεραιοτήτων της Ένωσης όσον αφορά την προώθηση της ανταγωνιστικότητας και τη δημιουργία θέσεων εργασίας, συμπεριλαμβανομένης της εκπλήρωσης των στόχων των ολοκληρωμένων κατευθυντήριων γραμμών για την ανάπτυξη και τις θέσεις εργασίας για την περίοδο 2005-2008. Επίσης, έχουμε εισαγάγει μια στοχοθετημένη διάθεση των πιστώσεων η οποία διασφαλίζει ότι το μεγαλύτερο μερίδιο των πόρων της πολιτικής επενδύεται σε βασικές αρχές της Λισαβόνας.
<P>
Όπως γνωρίζετε, η φάση προγραμματισμού δεν έχει ακόμη ολοκληρωθεί. Ωστόσο, σύμφωνα με τα διαθέσιμα στοιχεία, μπορούμε ήδη να δηλώσουμε ότι η ενίσχυση της στρατηγικής προσέγγισης της πολιτικής συνοχής και η επικέντρωσή της στην ανάπτυξη θέσεων εργασίας ήταν επιτυχής. Μάλιστα, περίπου 200 δισ. ευρώ θα επενδυθούν στις προτεραιότητας της Λισαβόνας μεταξύ των ετών 2007-2013. Εάν σε αυτό προσθέσουμε τη συγχρηματοδότηση και τους ιδιωτικούς πόρους που χρησιμοποιούνται με την παρέμβαση της πολιτικής συνοχής, ίσως δούμε αυτό το νούμερο να διπλασιάζεται, και πρέπει να το συγκρίνουμε με τα 150 δισ. ευρώ της περιόδου 2000-2006.
<P>
Επιπλέον, στη νέα περίοδο 2007-2013, ενισχύσαμε τους μηχανισμούς συντονισμού εντός της Επιτροπής, τόσο στο πλαίσιο των εγγράφων προγραμματισμού όσο και στην καθημερινή λειτουργία. Κατά κάποιον τρόπο, η προετοιμασία για την περίοδο προγραμματισμού 2007-2013 έγινε σημείο συνάντησης των διαφόρων προτεραιοτήτων της ΕΕ. Για παράδειγμα, η έρευνα και ανάπτυξη και η καινοτομία. Σε επίπεδο ΕΕ, δημιουργήθηκαν νέες συνέργιες μεταξύ της πολιτικής συνοχής, του έβδομου προγράμματος πλαισίου για την έρευνα και την ανάπτυξη, και του προγράμματος για την ανταγωνιστικότητα και την καινοτομία. Τα δύο τελευταία προγράμματα θα λάβουν περισσότερο υπόψη τις ιδιαιτερότητες των περιφερειών που υστερούν. " πολιτική συνοχής, από την άλλη πλευρά, θα αυξήσει σημαντικά τη συμβολή της στη χρηματοδότηση της έρευνας και ανάπτυξης και των δραστηριοτήτων καινοτομίας.
<P>
Οι υπηρεσίες της ΓΔ Περιφερειακής Πολιτικής, σε συνεργασία με αυτές του κ. Potočnik, εργάζονται για μια ανακοίνωση με στόχο την παροχή πληροφοριών και συμβουλών σχετικά με τον τρόπο συνδυασμού των πόρων συνοχής και της πολιτικής Ε[amp]Α, προκειμένου να αυξηθεί η αντίστοιχη αποτελεσματικότητά τους, η οποία θα εγκριθεί τον Ιούλιο.
<SPEAKER ID="166" NAME="Nathalie Griesbeck " AFFILIATION="ALDE">
συντάκτρια της γνωμοδότησης της Επιτροπής Προϋπολογισμών. - (FR) Κύριε Πρόεδρε, θέλω να σας ευχαριστήσω που μου δίνετε τον λόγο ως συντάκτρια της γνωμοδότησης της Επιτροπής Προϋπολογισμών. Πράγματι, κατά τη διάρκεια μας ομόφωνης ψηφοφορίας, η Επιτροπή Προϋπολογισμών εξέδωσε μια γνωμοδότηση σχετικά με τον αντίκτυπο και τις επιπτώσεις των διαρθρωτικών πολιτικών στη συνοχή της Ευρωπαϊκής Ένωσης.
<P>
Δεν χρειάζεται, εδώ, να επισημάνω σε μάκρος ότι αυτές οι πολιτικές είναι η υπέρτατη έκφραση της αλληλεγγύης του ευρωπαϊκού λαού. Ωστόσο, ενώ, στην πράξη, είναι σαφές ότι αυτές οι πολιτικές βοηθούν στη σταδιακή ευθυγράμμιση των επιπέδων ζωής των Ευρωπαίων μέσω της επίδρασής τους ως κινητήριος μοχλός, διαπιστώνουμε ότι υπάρχει έλλειψη κοινών δεικτών για τη μέτρηση του αληθινού αντίκτυπού τους. Το Κοινοβούλιό μας το οποίο, σας υπενθυμίζω, είναι από κοινού αρμόδιο για τον προϋπολογισμό, πρέπει να είναι σε θέση να έχει αυτούς τους κοινοτικούς δείκτες ώστε να μπορεί να κάνει την καλύτερη δυνατή χρήση των πόρων του κοινοτικού προϋπολογισμού και επίσης να βελτιώσει τον τρόπο ελέγχου της εκτέλεσης του προϋπολογισμού.
<P>
Γι' αυτό θέλω να υπογραμμίσω για άλλη μια φορά την ανάγκη να δημιουργήσουμε ένα νέο μέσο μέτρησης που θα είναι κοινό για όλα τα κράτη μέλη και θα εξισορροπείται από τους διάφορους δείκτες. Αυτοί οι δείκτες θα λαμβάνουν υπόψη -όπως επεσήμανε πριν λίγο ο Επίτροπος, τις παρατηρήσεις του οποίου συμμερίζομαι πλήρως- όχι μόνο την οικονομική ανάπτυξη, ασφαλώς, την ανεργία, το επίπεδο εφοδίων και το επίπεδο έρευνας και καινοτομίας, αλλά και τα σημεία που συνδέονται με την ποιότητα ζωής των ανθρώπων, όπως το προσδόκιμο ζωής, τα ποσοστά γεννήσεων και το επίπεδο εισοδημάτων των συμπολιτών μας. Θα μπορούσαμε έτσι να βελτιώσουμε πραγματικά την επίδραση τους ως κινητήριου μοχλού για την ευημερία όλων των Ευρωπαίων.
<SPEAKER ID="167" NAME="Ambroise Guellec">
εξ ονόματος της Ομάδας PPE-DE. - (FR) Κύριε Πρόεδρε, κύριε Επίτροπε, κυρίες και κύριοι, ως σκιώδης εισηγητής της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, θέλω καταρχάς να χαιρετίσω την πολύ υψηλή ποιότητα της έκθεσης της συναδέλφου μας, κ. Pleguezuelos Aguilar. Θέλω επίσης να πω ότι ήταν μεγάλη ευχαρίστηση για μας που εργαστήκαμε από κοινού στην εκπόνηση αυτής της έκθεσης. Πιστεύω ότι η εισηγήτρια έχει καλύψει όλα τα σημαντικά σημεία, όπως και η κ. Griesbeck, με τις παρατηρήσεις της οποίας συμφωνώ απολύτως. Θέλω, ωστόσο, να επιστήσω την προσοχή σας σε τέσσερα σημεία.
<P>
Καταρχάς, πρέπει να αξιολογήσουμε την κατάσταση σωστά και, για τον σκοπό αυτό, οι δείκτες, που μόλις αναφέρθηκαν, φαίνονται απαραίτητοι. Αυτή τη στιγμή έχουμε μόνο το ΑΕγχΠ, που πραγματικά δεν αρκεί.
<P>
Δεύτερον, πρέπει επίσης να ενσωματώσουμε σωστά τις νέες εδαφικές προκλήσεις που πρόκειται να αντιμετωπίσουμε, και που αντιμετωπίζουμε ήδη. Αναφέρομαι στη γήρανση του πληθυσμού, την ενέργεια, την αλλαγή του κλίματος και επίσης τη γεωργική πολιτική, η οποία αναμφίβολα επηρεάζει την πολιτική συνοχής.
<P>
Τρίτον, οι διαρθρωτικές πολιτικές της ΕΕ θα αντιπροσωπεύουν πολύ σύντομα τον πρώτο προϋπολογισμό της ΕΕ. Γι' αυτόν τον λόγο είναι εξαιρετικά σημαντική μια ολοκληρωμένη προσέγγιση όχι μόνο με τις άλλες πολιτικές της ΕΕ, αλλά επίσης με τις πολιτικές που ασκούνται σε καθένα από τα κράτη μέλη.
<P>
Όσον αφορά το τέταρτο σημείο, κύριε Επίτροπε, πιστεύω ότι πρέπει να το συζητήσουμε σοβαρά: αφορά τη διαρθρωτική πολιτική και τη στρατηγική της Λισαβόνας. Φυσικά, η διαρθρωτική πολιτική πρέπει να συμβάλλει στην πρακτική έκφραση και επιτυχία της στρατηγικής της Λισαβόνας, αλλά ας είμαστε προσεκτικοί προκειμένου να διασφαλίσουμε την ισορροπημένη ανάπτυξη των εδαφών. Πιστεύω ότι είναι απολύτως εμφανές ότι, από μόνη της, η στρατηγική της Λισαβόνας δεν εγγυάται την ισορροπία: πιστεύω ότι πρέπει να είμαστε πολύ προσεκτικοί ως προς αυτό. Πολύ σύντομα θα έχουμε μια νέα ευκαιρία να μιλήσουμε γι' αυτό το θέμα: όταν παρουσιαστεί στο Κοινοβούλιο η τέταρτη έκθεση σχετικά με τη συνοχή και όταν διενεργήσουμε τις εργασίες μας σχετικά με αυτό το θέμα προκειμένου να μάθουμε πώς θα αναπτύξουμε αυτήν την πολιτική στο μέλλον.
<SPEAKER ID="168" NAME="Constanze Angela Krehl">
εξ ονόματος της Ομάδας PSE. - (DE) Κύριε Πρόεδρε, κύριε Επίτροπε, κυρίες και κύριοι, θέλω καταρχάς να πω ότι είμαι ιδιαίτερα ευγνώμων στην εισηγήτρια για την αφοσιωμένη εργασία της πάνω σε αυτή την εξαίρετη έκθεση που μας υπέβαλε.
<P>
Όπως και πολλές άλλες που είναι επί του παρόντος υπό συζήτηση στην Επιτροπή Περιφερειακής Ανάπτυξης, η εν λόγω έκθεση συγκαταλέγεται στους θεμέλιους λίθους της μελλοντικής διαρθρωτικής πολιτικής και πολιτικής συνοχής, και όταν λέω "μελλοντικής" εννοώ ότι, παρόλο που η εν λόγω πολιτική θα υποβληθεί σε αναθεώρηση κατά τη διάρκεια της ενδιάμεσης αναθεώρησης του 2009, το 2014 θα πρέπει να αρχίσουμε τον επανασχεδιασμό της πολιτικής συνοχής που προετοιμάζουμε σήμερα.
<P>
Είμαι ιδιαίτερα ευγνώμων στην κ. Pleguezuelos Aguilar που έθεσε εκ νέου στη συζήτηση τρία σημαντικά σημεία, δίνοντάς τους ιδιαίτερη έμφαση. Δεν υπάρχει καμία αμφιβολία επ' αυτού: μία από τις προκλήσεις του 21ου αιώνα είναι η ανταγωνιστικότητα ολόκληρης της Ευρωπαϊκής Ένωσης και, όπως σωστά επισημαίνει η εισηγήτρια, η ανάπτυξη της έρευνας και της τεχνολογίας αποτελεί ουσιαστικό παράγοντα για αυτό, έναν παράγοντα που θα πρέπει φυσικά να αποτελέσει, στους τομείς της πολιτικής συνοχής, τη βάση της ανάπτυξης, κυρίως των λιγότερο ανεπτυγμένων περιοχών.
<P>
" εδαφική συνεργασία είναι ένα δεύτερο σημείο, το οποίο πρέπει να θέσουμε ακόμη περισσότερο στο επίκεντρο της διαδικασίας χάραξης πολιτικών, τώρα που η Ευρωπαϊκή Ένωση διαθέτει 27 κράτη μέλη, διότι τα αστικά κέντρα και το ζήτημα της σύνδεσής τους με τις αγροτικές περιοχές συνιστά πρόκληση, την οποία θα πρέπει να αντιμετωπίσουμε με μεγαλύτερη αποφασιστικότητα τα επόμενα χρόνια.
<P>
Το τρίτο πρόβλημα που πραγματεύτηκε η κ. Pleguezuelos Aguilar -και επικροτώ πλήρως τον τρόπο, με τον οποίο το έκανε- είναι η απαίτηση να κάνουμε πολύ περισσότερα από ό,τι μέχρι πρότινος για τις περιφέρειες, οι οποίες πλήττονται από πληθυσμιακή συρρίκνωση και τις οποίες οι νέοι άνθρωποι εγκαταλείπουν, επειδή δεν διαβλέπουν εκεί ευκαιρίες για αυτούς. Το ζήτημα των δημογραφικών μεταβολών σε ολόκληρη την Ευρωπαϊκή Ένωση, σε όλα τα κράτη μέλη της, είναι μια εντελώς νέα πρόκληση για την πολιτική συνοχής, και ορθώς η εισηγήτρια πραγματεύτηκε τη μετανάστευση ως πρόβλημα.
<P>
Επιτρέψτε μου να ολοκληρώσω με μια προσωπική παρατήρηση, την οποία θα απευθύνω στην καλή μου φίλη Paca. Paca, χαίρομαι πάρα πολύ που βρίσκεσαι και πάλι εδώ σήμερα και συμμετέχεις στη συζήτηση για την έκθεσή σου. Εξ ονόματος ολόκληρης της Ομάδας μας, σου εύχομαι να ανακτήσεις όλη σου τη δύναμη και την ενέργεια τις προσεχείς ημέρες και την προσεχή εβδομάδα ούτως, ώστε να μπορέσεις να επιστρέψεις υγιής και γεμάτη ζωντάνια, έτοιμη να συνεχίσεις να διαδραματίζεις τον ρόλο σου στο έργο αυτού του Σώματος.
<SPEAKER ID="169" NAME="Mojca Drčar Murko">
εξ ονόματος της Ομάδας ALDE. - (SL) Ο συντονισμός των προσπαθειών στον τομέα των διαρθρωτικών πολιτικών θα είναι μια ενδιαφέρουσα διοικητική δοκιμασία για τις χώρες που εντάχθηκαν στην ΕΕ από το 2004 και εξής. Είναι προς το συμφέρον όλων να διεξαχθεί όσο το δυνατόν πιο ομαλά.
<P>
Εάν, στο τέλος της δημοσιονομικής περιόδου, θέλουμε να μιλούμε για επιτυχία της ολοκληρωμένης ευρωπαϊκής διαρθρωτικής πολιτικής, πρέπει να ενθαρρύνουμε την επικοινωνία μεταξύ των διαφόρων μερών τόσο σε εθνικό όσο και σε περιφερειακό επίπεδο, να ενισχύσουμε την ανταλλαγή εμπειριών και να ενθαρρύνουμε τους πολίτες να διδαχθούν από καλά παραδείγματα. " εισηγήτρια προτείνει δείκτες που θα εξυπηρετήσουν στη σύγκριση των μεμονωμένων πρακτικών. " πολιτική ομάδα μας πιστεύει επίσης ότι το ποσό της χρηματοδότησης από διαρθρωτικά ταμεία που κατανέμεται στην καινοτομία θα καθορίσει την εκπλήρωση των αναπτυξιακών στόχων για ολόκληρη την ΕΕ.
<P>
Ο προσανατολισμός προς τις ανανεώσιμες πηγές ενέργειας είναι ένας τομέας όπου τα εθνικά αναπτυξιακά συμφέροντα συνυφαίνονται με τους στόχους της Κοινότητας. Επιπλέον, η αειφόρος ανάπτυξη των πόλεων απαιτεί συντονισμένη σκέψη σχετικά με τη χρήση διαφόρων μέσων διαρθρωτικής πολιτικής, καθώς αφορά διάφορους στόχους, οι οποίοι κυμαίνονται από τη στέγαση έως την απασχόληση και τη διαχείριση των απορριμμάτων, ως ειδική πτυχή της στάσης έναντι των φυσικών πόρων.
<P>
Συμφωνούμε με την εισηγήτρια ότι οι δείκτες για τη μέτρηση της προόδου πρέπει να είναι τέτοιοι ώστε να ενθαρρύνουν όσους εφαρμόζουν διαρθρωτικές πολιτικές να αναζητήσουν συνεργίες σε διάφορους τομείς. " προώθηση της ανταγωνιστικότητας, ιδιαίτερα στην κατηγορία των μικρών επιχειρήσεων, είναι ένα από τα πιθανά αποτελέσματα της συνέργιας που θα πρέπει να ελεγχθούν και να αναλυθούν εκ του σύνεγγυς.
<P>
Τέλος, θα ήθελα να ευχαριστήσω την εισηγήτρια, κ. Pleguezuelos, για το επιτυχημένο έργο της.
<SPEAKER ID="170" NAME="Mieczysław Edmund Janowski">
εξ ονόματος της Ομάδας UEN. - (PL) Κύριε Πρόεδρε, κύριε Επίτροπε, η Επιτροπή Περιφερειακής Ανάπτυξης κατέθεσε πρόσφατα ορισμένες σημαντικές εκθέσεις πρωτοβουλίας. Σήμερα, συζητούμε το έγγραφο που συνέταξε η κ. Pleguezuelos Aguilar. Θα ήθελα να αδράξω την ευκαιρία για να την ευχαριστήσω δημοσίως για το έργο της.
<P>
Ήδη έχουμε μιλήσει πολύ για τη συνοχή εντός της κοινότητάς μας. Ουσιαστικά, συνοχή σημαίνει εξάλειψη των διαφορών μεταξύ των πλουσιότερων και των φτωχότερων περιφερειών. " εφαρμογή αυτής της πολιτικής συνδέεται πάντα με την αλληλεγγύη εντός της Ένωσης. Δεν πρέπει να το λησμονούμε αυτό, έχοντας επίσης υπόψη ότι στο πλαίσιο των σημερινών δημοσιονομικών προοπτικών κατανέμονται 310 δισ. ευρώ στην περιφερειακή πολιτική. Αυτό ισούται περίπου με το 36% των δαπανών της Ένωσης. Πρόκειται για χρήματα των φορολογουμένων μας και πρέπει να χρησιμοποιούνται όσο το δυνατόν πιο λογικά.
<P>
Συνεπώς, αξίζει να τονίσουμε τη χρησιμότητα της δημιουργίας μιας ολοκληρωμένης διαρθρωτικής πολιτικής, η οποία θα συνδέει τα αποτελέσματα των δράσεων που αναλαμβάνονται στο πλαίσιο των διαρθρωτικών ταμείων και του Ταμείου Συνοχής με τους υπόλοιπους τομείς της πολιτικής της Ένωσης. Απευθυνόμενος στο Σώμα, ο Επίτροπος αναφέρθηκε σε επιστημονικές έρευνες και στο έβδομο πρόγραμμα πλαίσιο. Πρέπει να εξασφαλισθεί η πλήρης συνεργασία μεταξύ των θεσμικών οργάνων της Ένωσης, των κρατών μελών και των περιφερειακών αρχών. Αυτό περιλαμβάνει την αναγνώριση των ιδιαίτερων συνθηκών που επικρατούν σε κάθε περιφέρεια και τη λήψη υπόψη τόσο των περιοχών που υστερούν οικονομικά όσο και των περιοχών όπου επικρατούν διαφορετικές γεωγραφικές ή κοινωνικές συνθήκες.
<P>
Το θέμα δεν είναι να δοθούν σε όλους ίσα μερίδια, αλλά να προωθηθούν οι ίσες ευκαιρίες για όλους, κυρίως όσον αφορά την πρόσβαση στην εκπαίδευση, την υγειονομική περίθαλψη και την προστασία του περιβάλλοντος. Αυτή η ισότητα πρέπει επίσης να ισχύει και για τους ανάπηρους.
<P>
Αξίζει να τονίσουμε την επίτευξη της εναρμονισμένης ανάπτυξης των αστικών περιοχών, όπου κατοικεί περίπου το 80% των κατοίκων της Ένωσης. Απαιτείται επίσης κατάλληλη δράση στις αγροτικές περιοχές, προκειμένου να εξασφαλισθεί ότι οι συνθήκες διαβίωσης σε αυτές δεν διαφέρουν σημαντικά από τις συνθήκες που επικρατούν στις πόλεις.
<P>
Επιπλέον, το Σώμα πρέπει να έχει κατά νου την ανάγκη να ληφθούν υπόψη τα θέματα που αφορούν την οικογένεια και την πολιτική για την οικογένεια στο ευρύτερο πρόγραμμα δράσης της Ένωσης.
<P>
Με χαροποιεί το γεγονός ότι αναγνωρίζουμε τις αρετές της διαπεριφερειακής και διασυνοριακής συνεργασίας. Απαιτείται μια πολιτική εξάλειψης των διαφορών που θα βασίζεται στην αλληλεγγύη, από κοινού με μια πολιτική για την αειφόρο ανάπτυξη που επίσης θα βασίζεται στην αλληλεγγύη.
<P>
Θέλουμε επίσης να θέσουμε ένα πρακτικό ερώτημα: ποιος είναι ο καλύτερος δείκτης για την πρόσβαση στη συνοχή; Είναι σωστό να μην περιοριζόμαστε αποκλειστικά στο κατά κεφαλήν ΑΕγχΠ.
<P>
Είμαι βέβαιος ότι η εν λόγω έκθεση δεν θα προκαλέσει απλά μια ενδιαφέρουσα συζήτηση. Θα καταστήσει επίσης δυνατόν να χρησιμοποιήσουμε την έως σήμερα εμπειρία μας και βέλτιστες πρακτικές σχετικά με την πραγματική οικονομική, κοινωνική, εδαφική και πολιτιστική συνοχή της Ευρώπης. Το αξίζουμε.
<SPEAKER ID="171" NAME="Pedro Guerreiro">
εξ ονόματος της Ομάδας GUE/NGL. - (PT) Στο πλαίσιο των εκθέσεων πρωτοβουλίας που παρουσίασε το Κοινοβούλιο σχετικά με το μέλλον της διαρθρωτικής πολιτικής της ΕΕ προ μιας τέταρτης έκθεσης σχετικά με τη συνοχή και της συζήτησης για τον κοινοτικό προϋπολογισμό των ετών 2008-2009, θα θέλαμε να επαναλάβουμε την άποψή μας ότι στόχος της πολιτικής περιφερειακής ανάπτυξης θα πρέπει να είναι να αποτελέσει το κύριο μέσο για την αποτελεσματική μείωση των περιφερειακών ανισοτήτων και την προώθηση της πραγματικής σύγκλισης μεταξύ των κρατών μελών μέσω της οικονομικής ανάπτυξης και της ανάπτυξης της απασχόλησης.
<P>
Για τον λόγο αυτόν, πρέπει να διασφαλιστεί και να ενισχυθεί το στοιχείο της ανακατανομής του κοινοτικού προϋπολογισμού. Κατά τον ίδιο τρόπο, πρέπει να αυξηθούν τα κονδύλια για τη συνοχή, και η συνοχή θα πρέπει να προηγηθεί οποιωνδήποτε άλλων στόχων όπως αυτοί που περιλαμβάνει η στρατηγική της Λισαβόνας.
<P>
Κατά τον ίδιο τρόπο, είμαστε αντίθετοι στις προσπάθειες να εξαρτάται η κατανομή των πόρων στο πλαίσιο της μελλοντικής πολιτικής συνοχής από την εφαρμογή των "ευεργετικών για την ανάπτυξη" πολιτικών σε εθνικό επίπεδο, όπως αυτές που είναι μέρος της εν λόγω έκθεσης. Διαφωνούμε ότι η χορήγηση χρηματοδότησης στο πλαίσιο της πολιτικής συνοχής θα πρέπει να εξαρτάται από κριτήρια οικονομικής απόδοσης που ορίζονται σε κοινοτικό επίπεδο, τα οποία θα ήταν ένα επιπλέον μέσο για την άσκηση πιέσεων στα κράτη μέλη σχετικά με τον τρόπο με τον οποίο ορίζουν τις οικονομικές και κοινωνικές πολιτικές τους. Έτσι, οι λιγότερο αναπτυγμένες χώρες θα τιμωρούνταν δύο φορές.
<SPEAKER ID="172" NAME="Jan Olbrycht" AFFILIATION="PPE-DE">
(PL) Κύριε Πρόεδρε, κύριε Επίτροπε, κυρίες και κύριοι, θα ήθελα να ξεκινήσω συγχαίροντας την κ. Pleguezuelos Aguilar για αυτήν την έκθεση, η οποία αφορά το σημαντικό θέμα της αποτελεσματικότητας των διαρθρωτικών πολιτικών.
<P>
" πολιτική συνοχής της ΕΕ χρησιμοποιεί διαρθρωτικές πολιτικές και είναι ένα μόνιμο και συνεχές στοιχείο των πολιτικών της ΕΕ, μολονότι το περιεχόμενο και οι μέθοδοί της αλλάζουν με το πέρασμα του χρόνου. Αξίζει να τονίσουμε ότι η στρατηγική της Λισαβόνας είναι μια τέτοια μεταβατική και προσωρινή πολιτική. " πολιτική συνοχής, ωστόσο, είναι μια μόνιμη και συνεχής πολιτική της ΕΕ.
<P>
" πολιτική συνοχής είναι αποτελεσματική όταν επιτυγχάνει τους στόχους της, αυξάνοντας έτσι την οικονομική, κοινωνική και εδαφική συνοχή. " αποτελεσματικότητά της εξαρτάται από αρκετούς παράγοντες.
<P>
Πρώτον, είναι σημαντικό να εξασφαλίσουμε τη συμπληρωματικότητα των μεμονωμένων πολιτικών της ΕΕ, τόσο των κοινοτικών όσο και των εθνικών πολιτικών, που συντονίζονται σε επίπεδο Ένωσης.
<P>
Δεύτερον, η πολιτική συνοχής θα πρέπει να προσαρμοστεί στις σημερινές αναπτυξιακές προκλήσεις της ΕΕ, για παράδειγμα μειώνοντας τις διαφορές μεταξύ των περιφερειών όσον αφορά την ανάπτυξη μιας οικονομίας της γνώσης και τον ρυθμό της καινοτομίας.
<P>
Τρίτον, όλα τα είδη δημόσιων αρχών πρέπει να δεσμεύονται ως προς την εφαρμογή της πολιτικής συνοχής. Συνεπώς, συγχαίρω την κ. Pleguezuelos Aguilar για τις πολυάριθμες αναφορές της στις εθνικές, περιφερειακές και τοπικές αρχές. " πολυεπίπεδη διαχείριση είναι εκ των ουκ άνευ της αποτελεσματικής πολιτικής συνοχής.
<P>
" συζήτηση για την εν λόγω έκθεση συμπίπτει με την παρουσίαση από την Ευρωπαϊκή Επιτροπή της τέταρτης έκθεσης προόδου για τη συνοχή και αποτελεί μια χρήσιμη πολιτική πρόταση για την ανάλυση των δεδομένων που περιλαμβάνει η έκθεση και για τη συναγωγή συμπερασμάτων βάσει των αναλύσεων που περιέχονται εκεί.
<SPEAKER ID="173" NAME="Zbigniew Krzysztof Kuźmiuk" AFFILIATION="UEN">
(PL) Θα ήθελα να επισημάνω τα εξής ζητήματα σχετικά με τη νέα πολιτική συνοχής.
<P>
Πρώτον, στην περίοδο προγραμματισμού που διανύουμε τώρα, η πολιτική συνοχής είναι εξαιρετικά σημαντική για τα νέα κράτη μέλη, διότι οι περισσότεροι πόροι από τα διαρθρωτικά ταμεία κατανέμονται σε αυτές τις χώρες.
<P>
Δεύτερον, τα νέα κράτη μέλη έχουν ορίσει φιλόδοξους στόχους στο πλαίσιο των στρατηγικών τους για την ανάπτυξη. Για παράδειγμα, ένας από τους στόχους που έχει θέσει η ίδια η Πολωνία στα εθνικά στρατηγικά πλαίσια αναφοράς της είναι η αύξηση της απασχόλησης από το σημερινό 50% σε 60%.
<P>
Τρίτον, είναι σημαντικό να επιτύχουμε μια εδαφική διάσταση της συνοχής και, κυρίως, να προσπαθήσουμε να μειώσουμε την ανισορροπία όσον αφορά την ανάπτυξη των αγροτικών και των αστικών περιοχών.
<P>
Τέταρτον, απαιτούνται νέοι δείκτες για την αξιολόγηση των επιπτώσεων της πολιτικής συνοχής. Το κατά κεφαλήν ΑΕγχΠ δεν αρκεί από μόνο του. Πολύ συχνά το επίπεδο του ΑΕγχΠ σε μια συγκεκριμένη περιοχή είναι κοντά στον μέσο όρο της Ένωσης, μολονότι πολλά μέρη αυτής της ίδιας περιοχής είναι σημαντικά υπανάπτυκτα. Αυτό συμβαίνει στη Μαζοβία, το πολωνικό βοϊβοδάτο από όπου κατάγομαι.
<SPEAKER ID="174" NAME="Joe Borg">
Επιτροπή. (EN) Κύριε Πρόεδρε, θα ήθελα να ξεκινήσω ευχαριστώντας το Σώμα γι' αυτή τη συζήτηση και τους βουλευτές για τα σχόλιά τους.
<P>
Επιτρέψτε μου να κάνω εδώ δύο παρατηρήσεις. Πρώτον, είναι αλήθεια ότι η πολιτική συνοχής έχει αποτελέσματα, αλλά χρειαζόμαστε ακόμη μεγαλύτερη προβολή και γνώση των επιπτώσεών της. Έχουμε ήδη ενισχύσει την επικοινωνιακή στρατηγική μας ώστε να αυξηθεί η προβολή των παρεμβάσεων. " Επιτροπή βασίζεται επίσης στη βοήθεια των βουλευτών του Ευρωπαϊκού Κοινοβουλίου σε αυτήν την επικοινωνιακή προσπάθεια σε εθνικό και περιφερειακό πλαίσιο, και η Επιτροπή είναι ανοιχτή σε νέες ιδέες από την πλευρά σας.
<P>
Δεύτερον, η παγκοσμιοποίηση εμπεριέχει νέες προκλήσεις και ευκαιρίες. Συνεπώς, η πολιτική συνοχής πρέπει να μπορεί να αντιμετωπίσει τις προκλήσεις και να αδράξει τις ευκαιρίες. Πρέπει να εξασφαλίσουμε ότι το εργατικό δυναμικό μας θα μπορεί να προσαρμοστεί στις νέες προκλήσεις, ούτως ώστε να μπορέσει να σημειωθεί οικονομική αναδιάρθρωση ως συνεχής και χαμηλής έντασης διαδικασία, χωρίς να υπάρχει συσσώρευση αρνητικών αποτελεσμάτων στον χώρο και τον χρόνο.
<P>
Επιπλέον, πρέπει να εξασφαλίσουμε ότι η προσέγγιση της ανταγωνιστικότητας των περιφερειών μας θα λαμβάνει πλήρως υπόψη θέματα όπως η γήρανση του πληθυσμού, οι μεταναστευτικές ροές, η αλλαγή του κλίματος, η ενέργεια και ο αυξημένος εμπορικός ανταγωνισμός. Ωστόσο, δεν θα πρέπει να είμαστε υπερβολικά απαισιόδοξοι: υπάρχουν πολλές περιφέρειες της Ένωσης που βρίσκονται μεταξύ των πιο ανταγωνιστικών και καινοτόμων περιφερειών στον κόσμο και επωφελούνται από την παγκοσμιοποίηση. Αυτό επιτεύχθηκε επενδύοντας σε νέες δεξιότητες, οικοδομώντας ή προσελκύοντας νέα ταλέντα και ενθαρρύνοντας δίκτυα και συσπειρώσεις.
<P>
Οικοδομώντας σε αυτές τις επιτυχίες και τις στρατηγικές για την ανάπτυξη, η Ένωση μπορεί να κινητοποιήσει όλο το δυναμικό της και να θέσει την οικονομία της σε έναν βιώσιμο δρόμο μεγάλης ανάπτυξης.
<P>
Όσον αφορά τη σημασία της έρευνας και ανάπτυξης, θα ήθελα να τονίσω ότι το πρόγραμμα πλαίσιο για την έρευνα και ανάπτυξη έχει εξελιχθεί με το πέρασμα του χρόνου και ενσωματώνει τώρα συγκεκριμένα μέτρα προς όφελος των περιφερειών, ιδιαίτερα όσων έχουν τις λιγότερες ικανότητες για έρευνα και ανάπτυξη. Κατά τον ίδιο τρόπο, έχει αναγνωρισθεί η σημασία μιας ολοκληρωμένης ευρωπαϊκής της καινοτομίας, η οποία θα κινητοποιεί ένα σύνολο μέσων από την έρευνα και ανάπτυξη έως την πολιτική συνοχής. " πολιτική συνοχής, αφενός, έχει αυξήσει ουσιαστικά τις επενδύσεις στην έρευνα και ανάπτυξη και την καινοτομία, σχεδόν έως 50 δισ. ευρώ την περίοδο in 2007-2013, προκειμένου να καταστήσει δυνατό για όλες της περιφέρειες της ΕΕ να έχουν επαρκή ικανότητα πρόσβασης στο πρόγραμμα πλαίσιο επί μιας ανταγωνιστικής βάσης.
<P>
Σχετικά με το θέμα των νέων δεικτών, θα ήθελα να υπογραμμίσω ότι το πλαίσιο για την πολιτική συνοχής ορίστηκε για την περίοδο 2007-2013. Στις 7 Ιουνίου 2007, ο Επίτροπος Hübner θα παρουσιάσει την τέταρτη έκθεση για τη συνοχή στην Επιτροπή Περιφερειακής Ανάπτυξης του Κοινοβουλίου.
<P>
Τέλος, θα ήθελα να σας διαβεβαιώσω ότι έχω λάβει δεόντως υπόψη τις προτάσεις, τις ιδέες και τις ανησυχίες σας, τις οποίες θα διαβιβάσω στον Επίτροπο Hübner, που σίγουρα θα τους δώσει τη δέουσα προσοχή.
<SPEAKER ID="175" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 22 Μαΐου.
<P>
Γραπτές δηλώσεις (άρθρο 142 του Κανονισμού)
<SPEAKER ID="176" NAME="Margie Sudre " AFFILIATION="PPE-DE">
γραπτώς. - (FR) " πολιτική συνοχής, η οποία πρόκειται να γίνει το κύριο θέμα του προϋπολογισμού της ΕΕ, πρέπει να συνδυάσει καλύτερα τα μέτρα των διαρθρωτικών ταμείων με τις άλλες κοινοτικές πολιτικές, προκειμένου να αυξηθούν οι συνέργιες που αποσκοπούν στην προώθηση της ανταγωνιστικότητας, της έρευνας και της καινοτομίας στις περιφέρειές μας.
<P>
Οι διαρθρωτικές πολιτικές που ασκούνται στις πιο απόκεντρες περιφέρειες θα είχαν ακόμη μεγαλύτερο αντίκτυπο αν η Ένωση έδειχνε μεγαλύτερη ευελιξία συμφωνώντας να απαλλαγεί, όταν είναι απαραίτητο, από ορισμένα "κοινοτικά δόγματα" και να σεβαστεί τις ιδιαίτερες συνθήκες των πιο απόκεντρων περιφερειών, των οποίων τα εδάφη είναι περιορισμένα, μακριά από την ενιαία αγορά και πλήττονται από συχνές φυσικές καταστροφές.
<P>
Μια ανάλυση του πολλαπλασιαστικού αποτελέσματος των διαρθρωτικών ταμείων, αναφορικά με τον τρόπο που ελκύει τις ιδιωτικές επενδύσεις, πρέπει να καταστήσει δυνατή την ενίσχυση της συνεργασίας μεταξύ του δημόσιου και του ιδιωτικού τομέα, προς όφελος της βιώσιμης, πολυκεντρικής και ισορροπημένης ανάπτυξης στην Ευρωπαϊκή Ένωση.
<P>
Αναλόγως, η διαρθρωτική πολιτική της ΕΕ πρέπει να ενθαρρύνει το πνεύμα πρωτοβουλίας, με στόχο την ανάπτυξη κέντρων υπεροχής στις πιο απόκεντρες περιφέρειες. Και για τον σκοπό αυτό πρέπει να βασιστεί σε τομείς που εκμεταλλεύονται στον μέγιστο βαθμό τις ικανότητές τους και την τεχνογνωσία τους, όπως η διαχείριση των αποβλήτων, οι ανανεώσιμες πηγές ενέργειας, η κινητικότητα των φοιτητών, η έρευνα για την αλλαγή του κλίματος και η διαχείριση κρίσεων.

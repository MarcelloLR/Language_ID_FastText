<CHAPTER ID="012">
Διάταξη των εργασιών
<SPEAKER ID="020" NAME="Πρόεδρος">
" οριστική έκδοση του σχεδίου ημερήσιας διάταξης όπως καταρτίστηκε από τη Διάσκεψη των Προέδρων στη συνεδρίαση της Πέμπτης 18 Νοεμβρίου 2010, δυνάμει του άρθρου 137 του Κανονισμού, έχει διανεμηθεί. Έχουν προταθεί οι εξής τροποποιήσεις:
<P>
Δευτέρα:
<P>
Οι πολιτικές ομάδες προτείνουν να αφαιρεθεί από την ημερήσια διάταξη η συζήτηση σχετικά με την έκθεση του κ. Berlinguer σχετικά με ζητήματα αστικού, εμπορικού, οικογενειακού και ιδιωτικού διεθνούς δικαίου του σχεδίου δράσης για την εφαρμογή του προγράμματος της Στοκχόλμης. Αυτό θα είχε ως συνέπεια η έκθεση να τεθεί σε άμεση ψηφοφορία αύριο, Τρίτη. " έκθεση θα παραμείνει. Θα διεξαχθεί ψηφοφορία, όχι όμως και συζήτηση. Επαναλαμβάνω: όλες οι πολιτικές ομάδες συμφώνησαν με αυτήν τη λύση και έτσι η εν λόγω λύση έγινε δεκτή.
<P>
(Το Σώμα εγκρίνει το αίτημα)
<P>
Τρίτη:
<P>
Δεν έχουν προταθεί τροποποιήσεις.
<SPEAKER ID="021" NAME="Martin Schulz" AFFILIATION="S&amp;D">
(DE) Κύριε Πρόεδρε, στην ημερήσια διάταξη της Τρίτης υπάρχουν έξι εκθέσεις της κ. Matera που αφορούν την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση στις Κάτω Χώρες. Λαμβάνω τον λόγο γι' αυτό επειδή πιστεύω ότι ο τρόπος με τον οποίο επιτέθηκε ο ολλανδικός Τύπος στον κ. Daul για το ζήτημα αυτό δεν είναι σωστός. Στη Διάσκεψη των Προέδρων ο κ. Daul έθεσε το ερώτημα που είχε συζητηθεί από τους αρχηγούς των διαφόρων Ομάδων για το εάν οι εκθέσεις αυτές θα έπρεπε να μην συζητηθούν ενόψει της συζήτησης για τον προϋπολογισμό. Θα ήθελα να κάνω δύο παρατηρήσεις επ' αυτού.
<P>
Πρώτον, καλό θα ήταν να αφήσουμε αυτές τις εκθέσεις στην ημερήσια διάταξη. Επίσης, καλό θα ήταν να ψηφίσουμε γι' αυτές και να μεταφέρουμε αυτά τα χρήματα από το Ευρωπαϊκό Ταμείο Προσαρμογής στην Παγκοσμιοποίηση στις Κάτω Χώρες.
<P>
Δεύτερον, όμως: ο κ. Daul το πρότεινε αυτό σε μια παρατήρηση που έκανε στη Διάσκεψη των Προέδρων. Αν αυτό βγαίνει από τη Διάσκεψη των Προέδρων και δημοσιοποιείται χωρίς να του δίνεται καν η ευκαιρία να απαντήσει σε ερωτήσεις και να το εξηγήσει ο ίδιος, τότε πρέπει κανείς ως αρχηγός Ομάδας να εξετάζει πολύ προσεκτικά τι μπορεί πραγματικά να λέει στη Διάσκεψη των Προέδρων. Αυτή είναι η πρώτη μου επισήμανση.
<P>
" δεύτερη είναι ότι δεν είναι το Ευρωπαϊκό Κοινοβούλιο αυτό που ισχυρίζεται πως εδώ σπαταλούνται χρήματα. Ένα μέρος της ολλανδικής κυβέρνησης -όχι ολόκληρη η κυβέρνηση- είναι αυτό που ισχυρίζεται διαρκώς ότι στην Ευρώπη σπαταλούνται χρήματα και ότι για τον λόγο αυτόν η Ευρώπη πρέπει να λαμβάνει λιγότερα χρήματα. Οι εκθέσεις Matera δείχνουν, αντίθετα, ότι χρήματα από αυτόν τον προϋπολογισμό χρησιμοποιούνται με πολύ υπεύθυνο τρόπο και -κατά τη γνώμη μου- για πολύ σημαντικά σχέδια στις Κάτω Χώρες. Συνεπώς η έγκριση αυτών των εκθέσεων θα έδειχνε πως η κριτική στις Κάτω Χώρες για τον προϋπολογισμό αυτόν δεν είναι δικαιολογημένη.
<P>
(Χειροκροτήματα)
<SPEAKER ID="022" NAME="Πρόεδρος">
Είμαι ενήμερος για το ζήτημα και γνωρίζω τι δημοσιεύθηκε στον ολλανδικό Τύπο. Θα ήθελα, ωστόσο, να σας διαβεβαιώσω ότι η ψηφοφορία για την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση για τις Κάτω Χώρες θα διεξαχθεί αύριο όπως έχει προγραμματιστεί. Τίποτα δεν έχει αλλάξει. " ψηφοφορία θα διεξαχθεί αύριο.
<P>
Τετάρτη:
<P>
Έχω λάβει αίτημα από τη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών σχετικά με τη συζήτηση για την κατάσταση στη Δυτική Σαχάρα, συγκεκριμένα να διεξαχθεί κατά την παρούσα περίοδο συνόδου η ψηφοφορία επί των προτάσεων ψηφίσματος σχετικά με το ζήτημα αυτό και όχι κατά την περίοδο συνόδου του Δεκεμβρίου, όπως προβλέπεται σήμερα.
<SPEAKER ID="023" NAME="João Ferreira" AFFILIATION="GUE/NGL">
(PT) Κύριε Πρόεδρε, η κατάσταση στη Δυτική Σαχάρα είναι αρκετά σοβαρή και το Κοινοβούλιο δεν πρέπει να περιμένει για να τοποθετηθεί για το ζήτημα αυτό. Τα γεγονότα είναι αδιαμφισβήτητα και ξεκάθαρα. Είδαμε εικόνες καταστροφής στους καταυλισμούς των Sahrawi και γνωρίζουμε ότι η καταστροφή αυτή οδήγησε σε θανάτους και τραυματισμούς, ενώ εξακολουθούν να υπάρχουν πολλοί αγνοούμενοι. Γνωρίζουμε ότι σε έναν βουλευτή του Σώματος αυτού δεν επετράπη να επισκεφτεί τους καταυλισμούς και ότι τον απέλασαν οι αρχές του Μαρόκου, και γνωρίζουμε ότι το ίδιο συμβαίνει σε μέλη εθνικών κοινοβουλίων, δημοσιογράφους και μέλη μη κυβερνητικών οργανώσεων (ΜΚΟ). Αφού τα γνωρίζουμε όλα αυτά, δεν μπορούμε απλά να τα αγνοήσουμε.
<P>
Το να μην λάβουμε θέση γι' αυτό το ζήτημα θα ήταν τώρα μια ακατανόητη και απαράδεκτη στάση εφησυχασμού, ακόμα δε και συνενοχής, και το μόνο που θα έκανε είναι να μειώσει την αξιοπρέπεια αυτού του θεσμικού οργάνου και των αξιών που ισχυρίζεται πως προασπίζει. Θα ήθελα επομένως να απευθύνω έκκληση προς όλους να λάβουν την εύλογη απόφαση να στηρίξουν την ψηφοφορία για το ψήφισμα που αφορά αυτό το θέμα κατά την παρούσα συνεδρίαση υπερψηφίζοντας αυτήν την πρόταση ψηφίσματος.
<SPEAKER ID="024" NAME="Raül Romeva i Rueda" AFFILIATION="Verts/ALE">
(EN) Κύριε Πρόεδρε, θεωρώ τα επιχειρήματα της Ομάδας GUE/NGL απόλυτα βάσιμα, σημαντικά και αναγκαία και έτσι θα στηρίξω αυτήν τη θέση.
<SPEAKER ID="025" NAME="Martin Schulz" LANGUAGE="DE">
Κύριε Πρόεδρε, θα ήθελα να ζητήσω από τον κ. Ferreira να προσέξει για λίγο. Συζητήσαμε το θέμα αυτό πολύ διεξοδικά στη Διάσκεψη των Προέδρων και στη διάρκεια της προετοιμασίας γι' αυτήν. Θα ήθελα να πω εξ ονόματος της Ομάδας μου ότι ανησυχούμε πολύ για όσα συμβαίνουν στη Δυτική Σαχάρα. Αν οι εικόνες που είδαμε είναι ακριβείς, αυτό δεν πρέπει να αποτελέσει έναυσμα μόνο για σοβαρή συζήτηση, αλλά, εάν κριθεί αναγκαίο, και για συνέπειες. Αυτό σημαίνει, ωστόσο, ότι πρέπει να προχωρήσουμε με τον σωστό τρόπο. Σε αυτό συγκαταλέγεται η συζήτηση για τα γεγονότα αυτήν την εβδομάδα. Μετά από αίτημά μας, ο υπουργός Εξωτερικών του Μαρόκου δήλωσε τώρα ότι είναι πρόθυμος να συναντηθεί με την Επιτροπή Εξωτερικών Υποθέσεων. Δεν είναι υποχρεωμένος να το κάνει αυτό. Ο υπουργός Εξωτερικών του Μαρόκου δεν είναι υποχρεωμένος να παρουσιαστεί στην Επιτροπή Εξωτερικών Υποθέσεων του Ευρωπαϊκού Κοινοβουλίου. Κατά τη γνώμη μου, θα πρέπει να εκμεταλλευτούμε το γεγονός ότι θα το κάνει ούτως ή άλλως για να τον φέρουμε αρχικά αντιμέτωπο με τις κατηγορίες που διατυπώθηκαν και μόνο μετά από αυτό να εγκρίνουμε ψήφισμα. Θεωρώ ότι αυτός είναι ένας πολύ σωστότερος τρόπος για να προχωρήσουμε, αντί να εγκρίνουμε τώρα ψήφισμα και μετά να ακούσουμε εκ των υστέρων τι έχει να πει. Ας εγκρίνουμε το ψήφισμα υπό το φως των πληροφοριών και των ερωτημάτων που θα έχουμε την ευκαιρία να υποβάλουμε στον υπουργό Εξωτερικών του Μαρόκου στην Επιτροπή Εξωτερικών Υποθέσεων. Εγώ προσωπικά θεωρώ ότι είναι πολύ σωστότερο να προχωρήσουμε έτσι. Επιπλέον, μέχρι σήμερα το απόγευμα υπήρχε συμφωνία γι' αυτό σε όλες τις Ομάδες.
<SPEAKER ID="026" NAME="Πρόεδρος">
Το αίτημα στηρίχθηκε από την πλειοψηφία και έτσι, σύμφωνα με την πρόταση του κ. Ferreira, η ψηφοφορία θα διεξαχθεί αυτήν την εβδομάδα.
<P>
(Το Σώμα εγκρίνει το αίτημα)
<P>
Θα σας αναφέρω τρεις προθεσμίες: η ψηφοφορία θα διεξαχθεί την Πέμπτη. Οι προθεσμίες είναι οι ακόλουθες: οι προτάσεις ψηφίσματος πρέπει να κατατεθούν αύριο, 23 Νοεμβρίου, μέχρι τις 12.00, οι τροπολογίες και οι κοινές προτάσεις ψηφίσματος πρέπει να κατατεθούν την Τετάρτη 24 Νοεμβρίου μέχρι τις 12.00, και οι τροπολογίες στις κοινές προτάσεις ψηφίσματος την Τετάρτη 24 Νοεμβρίου μέχρι τις 13.00, δηλαδή μία ώρα αργότερα. Επαναλαμβάνω: η ψηφοφορία θα διεξαχθεί την Πέμπτη.
<SPEAKER ID="027" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, θα ήθελα να ρωτήσω κάτι τους συναδέλφους.
<P>
Στο Θιβέτ υπάρχει μια έκτακτη κατάσταση και ανησυχίες για την πρόθεση της Κίνας να επιβάλει στο Θιβέτ την κινεζική γλώσσα. Πιστεύω πως αυτό είναι ένα ζήτημα που αξίζει να συζητηθεί στην Ολομέλεια παρουσία της βαρόνης Ashton. Πέρα από αυτήν την έκτακτη κατάσταση, η πολιτική που εφαρμόζεται σήμερα στο Θιβέτ είναι πραγματικά προβληματική.
<P>
Έκτακτη κατάσταση; Πολύ καλά. Αν η πλειοψηφία θέλει να αντιμετωπίσει το ζήτημα από αυτήν την οπτική γωνία, πολύ καλά. Από την πλευρά μου, και εφόσον η ημερήσια διάταξη για τον Δεκέμβριο είναι σαφής, θα ήθελα να διεξαγάγουμε συζήτηση παρουσία της βαρόνης Ashton για το πρόβλημα αυτό και για την πολιτική της Ευρωπαϊκής Ένωσης απέναντι στην Κίνα, και να εγκρίνουμε ψήφισμα για το θέμα αυτό. Νομίζω ότι αυτό θα ήταν πιο έξυπνο.
<SPEAKER ID="028" NAME="Πρόεδρος">
Ευχαριστώ πολύ, κύριε Cohn-Bendit. Αυτό μπορεί επίσης να προταθεί στη Διάσκεψη των Προέδρων. Ως αρχηγός Ομάδας μπορείτε να το προτείνετε αυτό οποτεδήποτε, κύριε Cohn-Bendit. Σας ευχαριστώ για την παρατήρησή σας.
<P>
Πέμπτη:
<P>
Δεν έχουν προταθεί τροποποιήσεις.
<P>
(Καθορίζεται η διάταξη των εργασιών)

<CHAPTER ID="018">
Η κατάσταση στην Ακτή Ελεφαντοστού (συζήτηση) 
<SPEAKER ID="624" NAME="Πρόεδρος">
Το επόμενο σημείο είναι η δήλωση της Αντιπροέδρου της Επιτροπής/Ύπατης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφαλείας σχετικά με την κατάσταση στην Ακτή Ελεφαντοστού.
<SPEAKER ID="625" NAME="Catherine Ashton">
Αντιπρόεδρος της Επιτροπής/Ύπατη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφαλείας - (ΕΝ) Κυρία Πρόεδρε, η κατάσταση στην Ακτή Ελεφαντοστού είναι ιδιαιτέρως επισφαλής, καθώς ανθρώπινες ζωές βρίσκονται σε κίνδυνο - οι ζωές των πολιτών της Ακτής Ελεφαντοστού αλλά και πολλών Ευρωπαίων, οι οποίοι ζουν και εργάζονται στη χώρα.
<P>
Πιστεύω ότι διακυβεύονται σημαντικά ζητήματα, όχι μόνο ο ρόλος που διαδραματίζει η Ακτή Ελεφαντοστού στην Αφρική, αλλά και το ευρύ έργο που έχει επιτελέσει η διεθνής κοινότητα κατά τα τελευταία δέκα χρόνια για τη στήριξη της επίλυσης της κρίσης και την ενίσχυση της σταθερότητας. Οι προεδρικές εκλογές αναμένονταν εδώ και αρκετά χρόνια. Εν τέλει, το γεγονός ότι τελικά διεξήχθησαν οι εκλογές αυτές αποτελεί δικαίωση για τον λαό της Ακτής Ελεφαντοστού, για το έργο των "νωμένων Εθνών με την υποστήριξη της διεθνούς κοινότητας και, ιδιαιτέρως θα πρέπει να πω, για την Ευρωπαϊκή Ένωση και τον διαμεσολαβητή, τον πρόεδρο της Μπουρκίνα Φάσο, κ. Blaise Compaore.
<P>
Όλοι οι υποψήφιοι είχαν συμφωνήσει εκ των προτέρων τους βασικούς κανόνες των εκλογών. Αυτοί περιλάμβαναν έναν ιδιαίτερο ρόλο για τον ειδικό εκπρόσωπο του Γενικού Γραμματέα του Ο"Ε, τον κ. Choi, ήτοι την επικύρωση των εκλογών. Μια ευρωπαϊκή αποστολή παρατηρητών των εκλογών απεστάλη στη χώρα με επικεφαλής τον κ. Cristian Preda, βουλευτή του Ευρωπαϊκού Κοινοβουλίου. Τον ευχαριστώ για το έργο του και πιστεύω ότι θα μιλήσει σε λίγο. Κατέληξε στο συμπέρασμα ότι οι εκλογές διεξήχθησαν υπό δημοκρατικές συνθήκες. Ευχαριστώ και συγχαίρω τον κ. Preda και την ομάδα του για το θάρρος τους και για το εξαιρετικό τους έργο, το οποίο ολοκληρώθηκε κάτω από δύσκολες συνθήκες.
<P>
Τα αποτελέσματα ανακοινώθηκαν από την ανεξάρτητη εκλογική επιτροπή και επικυρώθηκαν από τον ειδικό εκπρόσωπο του Γενικού Γραμματέα του Ο"Ε. Ο Πρόεδρος Barroso και εγώ ήμασταν από τους πρώτους που συνεχάρησαν τον πρόεδρο Ouattara για τη νίκη του. " διεθνής κοινότητα τον αναγνώρισε ομόφωνα. " ECOWAS και η Αφρικανική Ένωση υπήρξαν σαφείς στο μήνυμά τους. Ο κ. Ouattara είναι ο νόμιμος πρόεδρος της Ακτής Ελεφαντοστού. Στις 3 Δεκεμβρίου, η Κοινοβουλευτική Συνέλευση ΑΚΕ-ΕΕ ήταν εξίσου σαφής στη δήλωσή της.
<P>
Καλούμε όλες τις πολιτικές δυνάμεις στην Ακτή Ελεφαντοστού να σεβαστούν το εκλογικό αποτέλεσμα, να επιδείξουν υπευθυνότητα και να απέχουν από κάθε πράξη βίας. Όλες οι προσπάθειες θα πρέπει τώρα να εστιαστούν στην επίτευξη μιας ειρηνικής μετάβασης της εξουσίας. Τα ψηφίσματα του Ο"Ε προβλέπουν στοχευμένα μέτρα εναντίον εκείνων που παρεμποδίζουν την ειρηνική μετάβαση και τις εκλογές.
<P>
Τα αφρικανικά όργανα έχουν ήδη καταφύγει σε κυρώσεις κατά της Ακτής Ελεφαντοστού. " ΕΕ είναι έτοιμη να αναλάβει τις ευθύνες της σχετικά με τα στοχευμένα μέτρα, και αυτό το έχουμε ήδη δηλώσει σαφώς αυτήν την εβδομάδα στο Συμβούλιο με τους υπουργούς Εξωτερικών της ΕΕ, αλλά είμαστε επίσης έτοιμοι να λάβουμε μέτρα για τη στήριξη των νομίμως εκλεγμένων αρχών.
<P>
Οι εξελίξεις στην Ακτή Ελεφαντοστού παρακολουθούνται στενά από πολλούς φορείς και από την κοινή γνώμη, ιδίως στην Αφρική και περισσότερο στις γειτονικές χώρες, πολλές από τις οποίες εξέρχονται από μια περίοδο συγκρούσεων και διανύουν περιόδους δύσκολων δημοκρατικών μεταβάσεων. Το αποτέλεσμα της παρούσας συνταγματικής κρίσης στην Ακτή Ελεφαντοστού θα αποστείλει ένα ισχυρό μήνυμα σε όλες τις δυνάμεις της αφρικανικής ηπείρου, τόσο σε όσες είναι υπέρ της δημοκρατίας όσο και σε όσες είναι κατά.
<P>
" απάντηση της Ευρωπαϊκής Ένωσης στην κρίση αυτή είναι ζωτικής σημασίας. Ο ρόλος μας ως σημαντικού παράγοντα στη διεθνή κοινότητα θα ενισχυθεί και η αξιοπιστία μας ως παγκόσμιου υπερασπιστή της δημοκρατίας θα βελτιωθεί, εάν η δράση μας μπορέσει να συνεισφέρει σε μια ειρηνική παράδοση της εξουσίας σύμφωνα με τη βούληση του λαού της Ακτής Ελεφαντοστού, όπως αυτή εκφράστηκε σαφώς στις ελεύθερες και δίκαιες εκλογές.
<SPEAKER ID="626" NAME="Cristian Dan Preda" LANGUAGE="FR">
Κυρία Πρόεδρε, βαρόνη Ashton, βρισκόμουν πράγματι στην Ακτή Ελεφαντοστού ως επικεφαλής της αποστολής παρατηρητών των εκλογών.
<P>
Θα ήθελα καταρχάς να αναφερθώ στο θάρρος και τη δέσμευση των παρατηρητών από 26 χώρες, δηλαδή περισσότερων από 100 ανθρώπων, 120 παρατηρητών, οι οποίοι βρέθηκαν επί τόπου και επιτέλεσαν το έργο τους με άψογο τρόπο. Παρατήρησαν, κατά πρώτο λόγο, ότι οι πολίτες της Ακτής Ελεφαντοστού έλεγαν, από όλες περίπου τις πλευρές: "Είμαστε κουρασμένοι". Αυτή ήταν η λέξη-κλειδί, η επωδός η οποία σήμαινε, στην πραγματικότητα, ότι οι εκλογές θεωρούνταν το τέλος μιας πολιτικής κρίσης. Όλοι ήθελαν να δοθεί ένα τέλος με τις εκλογές αυτές.
<P>
Υπάρχει μία εξαίρεση, ο απερχόμενος πρόεδρος, κ. Gbagbo, ο οποίος αρνήθηκε να παραδώσει την εξουσία και εξασφάλισε στον εαυτό του τα μέσα ώστε να εμποδίσει αυτήν την κρίση από το να φτάσει στο τέλος της ιδρύοντας ένα εσωκομματικό συνταγματικό συμβούλιο, το οποίο απλώς ακύρωσε τα ευνοϊκά για τον αντίπαλό του αποτελέσματα. Αυτό σημαίνει ότι σήμερα, αντί για ηρεμία, αντί για μια έξοδο από την κρίση, έχουμε μια ακόμα πιο περιπλεγμένη κρίση σε μια ήδη πολύ επισφαλή ισορροπία η οποία οδηγεί τώρα στην αρχή μιας αντιπαράθεσης.
<P>
Επιπλέον θα έλεγα ότι είναι εξαιρετικά δύσκολο να αποφευχθεί σήμερα η αντιπαράθεση. Αρκεί μόνο να δούμε τι συνέβη με την ψηφοφορία στους στρατώνες, κατά τον πρώτο και τον δεύτερο γύρο. Δυστυχώς, αντιμετωπίζουμε μια εξαιρετικά εύθραυστη κατάσταση.
<P>
Θα ήθελα να κλείσω εκφράζοντας την εκτίμησή μου για τη βαρόνη Ashton, για την αποφασιστικότητά της όσον αφορά την επίλυση του θέματος αυτού.
<P>
Θα ήθελα να της θέσω ένα ερώτημα, καθώς παρατήρησα ότι το Συμβούλιο ανακοίνωσε ότι σύντομα θα θεσπιστούν περιοριστικά μέτρα: μπορούμε να πούμε πότε θα θεσπιστούν αυτά τα περιοριστικά μέτρα;
<SPEAKER ID="627" NAME="Véronique De Keyser">
εξ ονόματος της Ομάδας S&D. - (FR) Κυρία Πρόεδρε, θα ήθελα καταρχάς να συγχαρώ τον συνάδελφό μου, κ. Preda, και την ομάδα του για το εξαιρετικό έργο που επιτέλεσαν. Θα ήθελα επίσης να συγχαρώ τη βαρόνη Ashton, Ύπατη Εκπρόσωπο της Ένωσης για Θέματα Εξωτερικής Πολιτικής και Πολιτικής Ασφαλείας, για την αποφασιστικότητα που επέδειξε μαζί με ολόκληρη τη διεθνή κοινότητα κατά την παρακολούθηση των εκλογών αυτών. Για όλους όσοι από εμάς υποστηρίζουμε απολύτως τις αποστολές παρατηρητών των εκλογών, οι οποίες αποτελούν ένα εκπληκτικό εργαλείο για την προώθηση της δημοκρατίας σε μια χώρα, το γεγονός ότι υπήρξε μια τόσο ταχεία και αποφασιστική αντίδραση μετά από μια απόπειρα παράνομου σφετερισμού του αποτελέσματος των εκλογών, ζέστανε τις καρδιές μας και ελπίζουμε ότι το ίδιο θα συνέβαινε σε άλλες περιστάσεις, εάν ποτέ, αλίμονο, η κατάσταση το απαιτήσει.
<P>
Τώρα, θα ήθελα επίσης να πω -γιατί μου το έχουν αναφέρει αρκετές φορές- ότι ο πρόεδρος Ouattara δεν είναι ο υποψήφιος της Ευρώπης. Ολόκληρη η διεθνής κοινότητα κινητοποιήθηκε, γεγονός το οποίο είναι εκπληκτικό: η Αφρικανική Ένωση, η Οικονομική Κοινότητα των Δυτικοαφρικανικών Κρατών (ECOWAS), τα "νωμένα Έθνη, η Ευρώπη, κλπ. με μια ενιαία φωνή, και αυτό σηματοδοτεί μια ιστορική καμπή.
<P>
Τώρα, όσον αφορά το θέμα του κ. Ouattara, ο οποίος επιθυμεί να βγάλει τους στρατιώτες του στον δρόμο, είμαι, φυσικά, κάπως περισσότερο ανήσυχη, γιατί δεν διαβλέπω καμία ειρηνική λύση στους δρόμους στο πλαίσιο αντιτιθέμενων δυνάμεων. Θα ήθελα να αναφερθώ σε ένα έγγραφο, το οποίο καταρτίζεται αυτήν τη στιγμή στις χώρες ΑΚΕ και για το οποίο είχαν ήδη γίνει συζητήσεις στην Κινσάσα κατά την τελευταία συνάντηση ΑΚΕ, στην οποία παρευρέθηκαν και κάποιοι από εμάς. Ο τίτλος του είναι εκπληκτικός: "Προκλήσεις για το μέλλον της δημοκρατίας και τήρηση της συνταγματικής τάξης". Υπεύθυνοι για τη σύνταξή του είναι ένας αφρικανός εκπρόσωπος και ένας ευρωπαίος εκπρόσωπος. Υπάρχουν πολλά νομικά στοιχεία στο κείμενο αυτό και τρεις σελίδες αφορούν το μοίρασμα της εξουσίας στην περίπτωση που ένα από τα κόμματα προσπαθήσει να λάβει την εξουσία με παράνομα μέσα. Οι τρεις αυτές σελίδες με συμβουλές περιγράφουν την πορεία που πρέπει να ακολουθηθεί ώστε να μην μετατραπεί η κατάσταση αυτή σε λουτρό αίματος. Γιατί όχι ίσως στους δρόμους, αλλά πιθανώς μέσω διαπραγματεύσεων που θα στόχευαν στο μοίρασμα μιας ορισμένης μορφής εξουσίας, θα μπορούσε πιθανότατα να αποφευχθεί ένα λουτρό αίματος. Πρέπει, φυσικά, πρώτα να ασκηθεί πίεση για να διασφαλιστεί η αναγνώριση του νικητή.
<P>
Σας συμβουλεύω να διαβάσετε το έγγραφο αυτό. Είναι πολύ κατατοπιστικό και μου αποκάλυψε ότι, παρότι η αφρικανική πολιτική νοοτροπία δεν γνωρίζει πολλά για τη δημοκρατία, σίγουρα γνωρίζει πολλά για τη διαπραγμάτευση.
<SPEAKER ID="628" NAME="Marielle De Sarnez">
εξ ονόματος της Ομάδας ALDE. - (FR) Κυρία Πρόεδρε, έχουν περάσει μόλις λίγες ώρες από τη στιγμή που οι αντάρτες του Ouattara έφτασαν στα κεντρικά γραφεία της κυβέρνησης και στον ραδιοτηλεοπτικό οργανισμό της Ακτής Ελεφαντοστού, και θέλω να εκφράσω την ανησυχία μου, γιατί ο κίνδυνος συγκρούσεων και αντιπαράθεσης είναι προφανώς πολύ σημαντικός και απολύτως πραγματικός.
<P>
" πρώτη μας ευθύνη απόψε είναι η έκκληση για ηρεμία και διάλογο. Ωστόσο, αυτό αποτελεί επίσης ευθύνη των βασικών ηγετών της Ακτής Ελεφαντοστού. Τόσο ο απερχόμενος πρόεδρος όσο και ο εκλεγμένος πρόεδρος πρέπει να καταβάλουν κάθε δυνατή προσπάθεια για να αποτρέψουν ένα ακόμα ξέσπασμα βίας σε μια χώρα που έχει ήδη υποφέρει τόσο πολύ για πολλά χρόνια. Αυτό είναι το πρώτο μήνυμα.
<P>
Το δεύτερο μήνυμα είναι ότι, εξαρχής, η διεθνής κοινότητα, η Ευρώπη φυσικά, αλλά και η Αφρικανική Ένωση έχουν αρθρώσει ενιαία φωνή. Κινητοποιήθηκαν για να διασφαλίσουν ότι το αποτέλεσμα των εκλογών θα γίνει σεβαστό. " πίεση αυτή πρέπει να συνεχιστεί και πρέπει να επιβληθούν κυρώσεις. Ο Laurent Gbagbo πρέπει να αποδεχτεί την ήττα. Ο Alassane Ouattara πρέπει να εργαστεί ακαταπόνητα για τη συμφιλίωση του λαού του. Από την πλευρά μας, επιβάλλεται να μην χαλαρώσουμε τις προσπάθειές μας μέχρι να σταθεροποιηθεί η κατάσταση.
<P>
Θα ήθελα να σας ευχαριστήσω εκ των προτέρων, Ύπατη Εκπρόσωπε, για τη μεταφορά των μηνυμάτων αυτών, ιδίως απόψε.
<SPEAKER ID="629" NAME="Isabelle Durant">
εξ ονόματος της Ομάδας Verts/ALE. - (FR) Κυρία Πρόεδρε, και εγώ, όπως οι συνάδελφοι που προηγήθηκαν, επισημαίνω προφανώς τη σοβαρότητα της σημερινής κατάστασης, την οξεία πολιτική κρίση, καθώς επίσης και τον κίνδυνο των συγκρούσεων που μπορεί να ξεσπάσουν στις επόμενες ώρες. Συνεπώς, προφανώς επικροτώ την ομόφωνη θέση που έλαβε ολόκληρη η διεθνής κοινότητα και πιστεύω ότι, πέραν της ανάγκης διαφύλαξης της δημοκρατίας, έχουμε την ευθύνη όχι μόνο να σώσουμε τον λαό της Ακτής Ελεφαντοστού, αλλά και να στείλουμε ένα σαφές μήνυμα ότι αυτή η εναλλαγή της εξουσίας στην Αφρική είναι δυνατή. Γιατί, εκτός από τον ίδιο τον λαό της Ακτής Ελεφαντοστού, την ασφάλειά του και τις εντάσεις που πλήττουν τη χώρα, και οι οποίες μπορεί να τον πλήξουν στις επόμενες ημέρες και μήνες, τα θέματα αφορούν επίσης και τις γειτονικές χώρες. Θα διεξαχθούν εκλογές και σε άλλες, γειτονικές χώρες, όπου θα μπορούσε να προκύψει το θέμα της εναλλαγής ενός απερχόμενου προέδρου με έναν νέο πρόεδρο.
<P>
Πιστεύω ότι είναι ιδιαιτέρως σημαντικό, στην Ακτή του Ελεφαντοστού, χωρίς σε καμία περίπτωση να προδικάζεται το αποτέλεσμα, το θέμα της δημοκρατικής εναλλαγής να μπορεί να αποφασίζεται ειρηνικά, μέσω διαπραγματεύσεων, με τη συνδρομή της διεθνούς κοινότητας και αντίθετα προς όλους όσοι, δοθείσης της ευκαιρίας αυτής, θα προκαλούσαν λουτρά αίματος ή, τουλάχιστον, θα έθεταν σε καθεστώς ομηρίας τον άμαχο πληθυσμό. Αυτό είναι σημαντικό όχι μόνο επειδή αυτοί οι άνθρωποι έχουν ήδη υποφέρει αρκετά, αλλά και επειδή θα αποτελέσει παράδειγμα για τις γειτονικές χώρες, και προφανώς αναφέρομαι στο Κονγκό, το οποίο αναμφίβολα θα εισέλθει σε προεκλογική περίοδο το ερχόμενο έτος, το 2011.
<P>
Επικροτώ τις δηλώσεις σας σχετικά με τον τρόπο παρακολούθησης, άσκησης και διατήρησης της πίεσης κατά τους ερχόμενους μήνες, προκειμένου να διατηρηθεί η ειρήνη.
<SPEAKER ID="630" NAME="Elie Hoarau">
εξ ονόματος της Ομάδας GUE/NGL. - (FR) Κυρία Πρόεδρε, κυρίες και κύριοι, όλοι ανησυχούμε για τη σοβαρή κρίση στην Ακτή Ελεφαντοστού.
<P>
Είναι προφανές ότι η απόφαση του συνταγματικού συμβουλίου της χώρας αυτής να αμφισβητήσει τα αποτελέσματα των εκλογών που προκηρύχθηκαν επισήμως από την ανεξάρτητη εκλογική επιτροπή, παραβιάζοντας τον εκλογικό κώδικα, καταδικάζεται ομόφωνα από τη διεθνή κοινότητα.
<P>
" Ευρωπαϊκή Ένωση, ο Ο"Ε, η Αφρικανική Ένωση, η Κοινοβουλευτική Συνέλευση Ίσης Εκπροσώπησης ΑΚΕ-ΕΕ, η Οικονομική Κοινότητα των Δυτικοαφρικανικών Κρατών και, σίγουρα σύντομα, το Ευρωπαϊκό Κοινοβούλιο απαιτούν τον σεβασμό της επίσημης ανακοίνωσης του αποτελέσματος των εκλογών και της εγκαθίδρυσης του νέου προέδρου της Δημοκρατίας, ο οποίος έχει αναγνωριστεί από την ανεξάρτητη εκλογική επιτροπή, η οποία, από όσο γνωρίζω, είναι εγκεκριμένο όργανο του Ο"Ε.
<P>
Όλες οι πολιτικές Ομάδες του Ευρωπαϊκού Κοινοβουλίου έχουν εκφράσει τη συμφωνία τους για τα κρίσιμα αυτά ζητήματα σε μια κοινή δήλωση. Έχουν επίσης απευθύνει έκκληση για ανάληψη δράσης για την αποφυγή οποιασδήποτε κλιμάκωσης της έντασης στη χώρα, η οποία θα μπορούσε να οδηγήσει σε εμφύλιο πόλεμο, γεγονός που θα αποτελούσε ανθρωπιστική, κοινωνική και οικονομική καταστροφή για την Ακτή Ελεφαντοστού και θα πρέπει, φυσικά, να αποφευχθεί με κάθε κόστος.
<SPEAKER ID="631" NAME="Salvatore Iacolino" AFFILIATION="PPE">
(IT) Κυρία Πρόεδρε, βαρόνη Ashton, κυρίες και κύριοι, η δημοκρατία είναι μια μη διαπραγματεύσιμη αξία, όπως ακριβώς μη διαπραγματεύσιμα είναι και τα αποτελέσματα της συναίνεσης του λαού: η συμμετοχή, η εκπροσώπηση και η λαϊκή κυριαρχία αποτελούν ένδειξη της ωριμότητας του δημοκρατικού συστήματος. Τα γεγονότα που λαμβάνουν χώρα στην Ακτή Ελεφαντοστού, τα οποία οι παρατηρητές μάς μετέφεραν με αντικειμενικότητα, πλήττουν σοβαρά μια εκλογική διαδικασία η οποία θα έπρεπε ήδη να έχει ολοκληρωθεί.
<P>
" επιλογή του λαού ήταν σαφής και αδιαμφισβήτητη, ωστόσο ο απερχόμενος μεν, κατέχων ακόμα δε την αρχηγία της κυβέρνησης, κ. Gbagbo, δεν έχει ακόμα αντικατασταθεί από τον νέο ηγέτη, κ. Outtara. Αυτό δεν γίνεται αποδεκτό από το Ευρωπαϊκό Κοινοβούλιο και δεν γίνεται αποδεκτό από οποιονδήποτε πιστεύει στη δικαιοσύνη.
<P>
Μέσω των πολιτικών του μεθοδεύσεων, το συνταγματικό συμβούλιο επιβεβαίωσε το αξίωμα του απερχόμενου ηγέτη, ο οποίος δυστυχώς συνεχίζει να αποτελεί τον τωρινό εκπρόσωπο της Ακτής Ελεφαντοστού. Όλα αυτά απειλούν να τροφοδοτήσουν εντάσεις και αναταραχές οι οποίες δεν είναι εύκολο να ελεγχθούν. " Ομάδα του Ευρωπαϊκού Λαϊκού Κόμματος (Χριστιανοδημοκράτες) δεν μπορεί να αποδεχτεί το γεγονός ότι η λαϊκή ψήφος έχει ανατραπεί από αυτούς τους μακιαβελικούς ελιγμούς.
<P>
Ζητούμε λοιπόν οι πολίτες, οι οποίοι έχουν εκφράσει ελεύθερα την επιλογή τους μέσω της συναίνεσής τους, να είναι σε θέση να διοικούνται από το άτομο το οποίο έχουν επιλέξει όλοι μαζί. Τα "νωμένα Έθνη μάς στηρίζουν σε αυτήν τη διαδικασία. Προφανώς, ζητάμε να δοθεί ένα τέλος σε αυτήν την δύσκολη κρίση σε σχετικά σύντομο χρονικό διάστημα και εναποθέτουμε την εμπιστοσύνη μας σε μια έγκυρη παρέμβαση της βαρόνης Ashton, ώστε η Ευρώπη να μπορέσει να μιλήσει με εξουσία και κύρος μέσω του υψηλότερου αξιώματος στις διεθνείς σχέσεις.
<SPEAKER ID="632" NAME="Kader Arif" AFFILIATION="S&amp;D">
(FR) Κυρία Πρόεδρε, Ύπατη Εκπρόσωπε, κυρίες και κύριοι, οι εκλογές στην Ακτή Ελεφαντοστού μόλις διεξήχθησαν.
<P>
" διεθνής κοινότητα ανέχθηκε τις συνεχείς αναβολές τους κάθε χρόνο από το καθεστώς του Laurent Gbagbo. Οι συνεχείς αυτές αναφορές προειδοποίησαν πολλούς από εμάς σχετικά με τις δυσκολίες τις οποίες αντιμετωπίζουμε αυτήν τη στιγμή, αλλά, βαθιά μέσα μας, ελπίζαμε ότι το δημοκρατικό πνεύμα θα επικρατούσε σε μια χώρα η οποία έχει υποφέρει πολύ από στείρες και απαράδεκτες αντιπαραθέσεις, οι οποίες επικεντρώνονταν κυρίως στην έννοια της εθνικότητας του λαού της Ακτής Ελεφαντοστού.
<P>
" διεθνής κοινότητα και, ιδίως, η Ευρωπαϊκή Ένωση μέσω της βαρόνης Ashton και του συναδέλφου μου, κ. Preda, κινητοποιήθηκαν για να διασφαλίσουν τη διεξαγωγή των εκλογών αυτών υπό τις καλύτερες δυνατές συνθήκες, με διαφάνεια και χωρίς βία. Αυτό θα πρέπει να επαινεθεί.
<P>
Δεδομένης της ηρεμίας που επικράτησε και του κλίματος αμοιβαίου σεβασμού μεταξύ των υποψηφίων, η προεκλογική εκστρατεία μας έδωσε λόγους να ελπίζουμε ότι το αποτέλεσμα θα γινόταν αποδεκτό από όλα τα κόμματα. Σήμερα, δυστυχώς, το δημοκρατικό αποτέλεσμα που προέκυψε από την κάλπη δεν γίνεται αποδεκτό από τον απερχόμενο πρόεδρο.
<P>
Συνεπώς, αύριο, όπως και οι συνάδελφοί μου, θα ψηφίσω και εγώ υπέρ της έκκλησης προς τον κ. Gbagbo να αποδεχτεί ότι αυτό το οποίο εκείνος θεωρεί ανατροπή της τύχης ή συνωμοσία είναι, στην πραγματικότητα, απλώς η βούληση της πλειοψηφίας των πολιτών του. Δεν μπορεί να γαντζώνεται στην εξουσία χωρίς να αμφισβητεί μέρος της δικής του αγωνιστικής ιστορίας, όταν κάποτε εμφανιζόταν, όταν διέμενε στην Ευρώπη, ως ο άνθρωπος που έφερε τη νεοαποκτηθείσα ελευθερία και την εγκαθίδρυση της δημοκρατίας στη χώρα του.
<P>
Ο εκπρόσωπος των "νωμένων Εθνών στην Ακτή Ελεφαντοστού με γενναιότητα ανέλαβε τον ρόλο του και ανακοίνωσε τα αποτελέσματα της ψηφοφορίας.
<P>
Ως πρώτος Αντιπρόεδρος της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ, θα ήθελα επίσης να τονίσω ότι μια δήλωση εγκρίθηκε από τη Συνέλευσή μας στις 3 Δεκεμβρίου στην Κινσάσα, η οποία καταδικάζει σθεναρά την απόφαση του συνταγματικού συμβουλίου της Ακτής Ελεφαντοστού για την ακύρωση των αποτελεσμάτων.
<P>
" δήλωση αυτή έρχεται ως επιστέγασμα της σαφούς και αδιαμφισβήτητης θέσης που έλαβαν οι αρχηγοί των κρατών μελών της Οικονομικής Κοινότητας των Δυτικοαφρικανικών Κρατών και της Αφρικανικής Ένωσης. Σήμερα, το καθεστώς του κ. Gbagbo ούτε είναι επιθυμητό από τους πολίτες του, ούτε υποστηρίζεται από τους γείτονές του, ούτε γίνεται αποδεκτό από τη διεθνή κοινότητα. Είναι, επομένως, καιρός να αποδεχτεί τη νίκη του Alassane Ouattara, του δημοκρατικά εκλεγμένου προέδρου της Ακτής Ελεφαντοστού, ο οποίος πρέπει να είναι σε θέση να αναλάβει την ευθύνη που του εμπιστεύθηκε ο λαός του το συντομότερο δυνατόν.
<P>
Κυρία Πρόεδρε, Ύπατη Εκπρόσωπε, κυρίες και κύριοι, θα ήθελα να κλείσω ζητώντας από την Ευρωπαϊκή Ένωση να αναλάβει τον ρόλο της με τα μέσα που διαθέτει ώστε να πείσει τον Laurent Gbagbo και την παράνομη κυβέρνησή του να αποδεχτούν ότι το παιχνίδι τελείωσε. Δεν θα επιτρέψουμε στην επιμονή του να οδηγήσει σε χάος την Ακτή Ελεφαντοστού.
<SPEAKER ID="633" NAME="Charles Goerens" AFFILIATION="ALDE">
(FR) Κυρία Πρόεδρε, εάν ο κ. Gbagbo δεν ήταν εγωιστής, η Ακτή Ελεφαντοστού θα ήταν μια πηγή έμπνευσης για όλες τις αναπτυσσόμενες χώρες που επιθυμούν τη δημοκρατία.
<P>
Πράγματι, κατά τις τελευταίες εκλογές, ο λαός της Ακτής Ελεφαντοστού επέδειξε σημαντική πολιτική ωριμότητα. Επιπλέον, οι διεθνείς φορείς, με πρώτον τον Ο"Ε, δεν έχουν εντυπωσιαστεί καθόλου από τις τελευταίες μηχανορραφίες ενός ανθρώπου που δεν αποδέχεται την ήττα. Ο κ. Gbagbo πρέπει να αποχωρήσει. Δεν έχει κανέναν άλλο τρόπο να διατηρήσει τα ψήγματα αξιοπρέπειας που του έχουν απομείνει
<P>
Μέχρι σήμερα, η Ευρωπαϊκή Ένωση έχει αντιδράσει καταλλήλως, ιδίως στο επίπεδο της στόχευσης των κυρώσεων. Οι κυρώσεις δεν πρέπει να επιβάλλονται στον λαό, ο οποίος εκφράστηκε με παραδειγματικό τρόπο, αλλά στον κ. Gbagbo και σε αυτούς που τον στηρίζουν.
<P>
Το ερώτημά μου προς τη βαρόνη Ashton είναι: "Ποια μέτρα σκοπεύετε να λάβετε εάν η κατάσταση επιδεινωθεί και η χρήση βίας απειλήσει και τους πολίτες της Ακτής Ελεφαντοστού και τους απόδημους που ζουν στην Ακτή Ελεφαντοστού; Επιπλέον, πιστεύετε ότι η ECOWAS και η Αφρικανική Ένωση έχουν επαρκείς αρμοδιότητες για να αντιμετωπίσουν το πρόβλημα αυτό;"
<SPEAKER ID="634" NAME="Niccolò Rinaldi" AFFILIATION="ALDE">
(IT) Κυρία Πρόεδρε, βαρόνη Ashton, κυρίες και κύριοι, η κατάσταση στην Ακτή Ελεφαντοστού αποτελεί μια δοκιμασία και μια δοκιμασία στην οποία δεν πρέπει να αποτύχουμε.
<P>
Αυτό ισχύει κυρίως για την Ευρωπαϊκή Ένωση γιατί δεν μπορούμε σε καμία περίπτωση να αναγνωρίσουμε μια κλεμμένη νίκη, αλλά ούτε υπάρχει τρόπος να σταματήσουμε να ασκούμε τη μέγιστη πίεση στους αρχηγούς της Ακτής Ελεφαντοστού για αυτήν την τεράστια απάτη. Επιπλέον, είναι απαράδεκτο έστω και ένα ευρώ από τους ευρωπαίους φορολογούμενους να καταλήξει -ή έστω μόνο να περάσει- σε μια παράνομη κυβέρνηση, η οποία δεν τηρεί ούτε τους πιο στοιχειώδεις δημοκρατικούς κανόνες. " Ακτή Ελεφαντοστού πρέπει να το γνωρίζει αυτό.
<P>
" Ακτή Ελεφαντοστού αποτελεί επίσης μια δοκιμασία για την Αφρικανική Ένωση, η οποία αντιμετωπίζει την κατάσταση με πολύ ενδιαφέροντα τρόπο, επιδεικνύοντας μέχρι στιγμής μια σταθερότητα και μια ενότητα η οποία θα ήταν αδιανόητη μόλις 10 ή 15 χρόνια πριν. Αυτό αποτελεί μια ένδειξη ότι η περίπτωση της Ακτής Ελεφαντοστού δεν θα πρέπει να αποτελέσει αντικείμενο εκμετάλλευσης για την αναβίωση παλαιών στερεότυπων σχετικά με την ασυμβατότητα της μαύρης Αφρικής με τη δημοκρατία.
<P>
Παρότι βρισκόμαστε στο χείλος του ξεσπάσματος βίας, το οποίο θα ήταν καταστροφικό, η κοινωνία της Ακτής Ελεφαντοστού μέχρι στιγμής περνά και αυτή μια δύσκολη δοκιμασία: έδωσε την πλειοψηφία στον μεταρρυθμιστή υποψήφιο κ. Ouattara και φαίνεται ότι ακολούθησε τη συμβουλή του μεγάλου συγγραφέα της Ακτής Ελεφαντοστού Ahmadou Kourouma, ο οποίος το 1998 εξέδωσε ένα βιβλίο με τον επίκαιρο τίτλο "En attendant les votes des bêtes sauvages" (αναμένοντας την ψήφο των άγριων θηρίων), στο οποίο αφηγείται αυτήν ακριβώς την ιστορία από μια πολύ δημοκρατική σκοπιά και από τη σκοπιά του λαού της Ακτής Ελεφαντοστού.
<SPEAKER ID="635" NAME="Elena Băsescu" AFFILIATION="PPE">
(RO) Κυρία Πρόεδρε, οι εκλογές στην Ακτή Ελεφαντοστού κατέληξαν σε μια πρωτόγνωρη κατάσταση αφού και οι δύο υποψήφιοι στις προεδρικές εκλογές διεκδίκησαν τη νίκη και ο καθένας διόρισε έναν πρωθυπουργό. Υπάρχει μόνον ένας νόμιμος πρόεδρος: ο πρόεδρος Ouattara. Πιστεύω ότι όλες οι πολιτικές δυνάμεις πρέπει να σεβαστούν τη βούληση που εξέφρασε ο λαός στο αποτέλεσμα των εκλογών που διεξήχθησαν στις 28 Νοεμβρίου. Υπάρχουν ακόμα περισσότεροι λόγοι για κάτι τέτοιο, καθώς ο Ο"Ε, η εκλογική επιτροπή και πολλά ευρωπαϊκά κράτη έχουν αναγνωρίσει τον αρχηγό της αντιπολίτευσης ως τον νόμιμο νικητή.
<P>
Ταυτόχρονα, είναι θλιβερό το γεγονός ότι ενέργειες εκφοβισμού διεξήχθησαν εναντίον παρατηρητών της ΕΕ, με αποτέλεσμα η αποστολή να αναγκαστεί να σταματήσει το έργο της. " πολιτική αστάθεια ήδη έχει σημαντικό αντίκτυπο. " Αφρικανική Ένωση πρόσφατα αποφάσισε να αποκλείσει τη χώρα από όλες τις δραστηριότητες της οργάνωσης. Επιπλέον, υπάρχει ο κίνδυνος επανέναρξης του εμφυλίου πολέμου που έλαβε χώρα το 2002.
<P>
" Ακτή Ελεφαντοστού μπορεί, συνεπώς, να επιλέξει μεταξύ δύο δρόμων: αυτόν που διαφυλάσσει τη δημοκρατία και συνεχίζει την πρόοδο και αυτόν που οδηγεί στην απομόνωση από την αφρικανική κοινότητα.
<SPEAKER ID="636" NAME="Catherine Ashton">
Αντιπρόεδρος της Επιτροπής/Ύπατη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφάλειας - (ΕΝ) Κυρία Πρόεδρε, θα είμαι σύντομη, γιατί θεωρώ ότι όλα όσα θα ήθελε να πει κάποιος έχουν ήδη ειπωθεί πολύ σωστά. Κύριε Preda, ακόμα μία φορά, ευχαριστώ εσάς και την ομάδα σας για το θάρρος και το έργο σας κατά τη διάρκεια των εκλογών. Σας συγχαίρω.
<P>
Θέλω να αναφερθώ συντόμως σε δύο σημεία. Φυσικά, έχω διατηρήσει επαφές με τον Ban Ki-moon όλη αυτήν την περίοδο. Εκείνος και εγώ μιλήσαμε στην αρχή της κρίσης αυτής και συζητήσαμε πόσο εξωφρενική ήταν η κατάσταση και συμφωνήσαμε στην πλήρη συνεργασία μας. Επίσης, διασφαλίζω ότι οι εκπρόσωποι της ΕΕ επί τόπου λαμβάνουν την κατάλληλη φροντίδα: έχουμε σχέδια έκτακτης ανάγκης για την ασφάλειά τους, όπως θα αναμένατε.
<P>
Θα ήθελα επίσης να απαντήσω στη συγκεκριμένη ερώτηση που ετέθη σχετικά με τις κυρώσεις. Αναμένω ότι ο κατάλογος θα είναι έτοιμος μέσα στις επόμενες ημέρες. Θέλουμε να προχωρήσουμε με το θέμα αυτό το ταχύτερο δυνατόν και να διατηρήσουμε την πίεση όσο το δυνατόν περισσότερο. Ο κίνδυνος βίας είναι υπαρκτός, όπως και ο κίνδυνος της αβεβαιότητας σχετικά με το τι συμβαίνει. Πρέπει να είμαστε πολύ σταθεροί και πολύ σαφείς και να συνεργαστούμε όσο το δυνατόν περισσότερο με τη διεθνή κοινότητα για να συνεχίσουμε να ασκούμε όσο το δυνατόν περισσότερη πίεση, και να προβούμε στις απαραίτητες ενέργειες ώστε να επιτύχουμε μια ικανοποιητική λύση. Είμαι ιδιαιτέρως ευγνώμων για την υποστήριξη του Κοινοβουλίου για το έργο το οποίο επιτελούμε.
<SPEAKER ID="637" NAME="Πρόεδρος">
- Έχω λάβει έξι προτάσεις ψηφίσματος που έχουν κατατεθεί σύμφωνα με το άρθρο 110, παράγραφος 4, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 16 Δεκεμβρίου 2010 στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="638" NAME="Katarína Neveďalová" LANGUAGE="SK">
Κυρίες και κύριοι, δύο υποψήφιοι για την προεδρία δήλωσαν νικητές και ορκίστηκαν στις 4 Δεκεμβρίου. Δεν είναι δυνατόν, ωστόσο, οι προεδρικές εκλογές να αναδείξουν δύο νικητές σε μία χώρα. " κατάσταση στην Ακτή Ελεφαντοστού είναι, κατά συνέπεια, πολύ επικίνδυνη, καθώς γνωρίζουμε όλοι καλά ότι η χώρα, η οποία φέρει τα σημάδια ετών συγκρούσεων και βίας, είναι ιδιαιτέρως ευάλωτη σε μέτρα που μπορεί να οδηγήσουν στην επανάληψη του εμφυλίου πολέμου που ξέσπασε το 2002 μετά από ένα βίαιο πραξικόπημα.
<P>
Τα μέτρα που λαμβάνονται από τη διεθνή κοινότητα, η οποία από την πλευρά μας εκπροσωπείται από την Ευρωπαϊκή Ένωση, πρέπει συνεπώς να εξετάζονται προσεκτικά και να μην αναβάλλονται για κάποια μετέπειτα ημερομηνία, γιατί θα έχουν αποφατικό αντίκτυπο στις ζωές των κατοίκων της χώρας αυτής.
<P>
Κατά συνέπεια, συμφωνώ απολύτως με τη βαρόνη Ashton. " επιβολή κυρώσεων είναι μια πιθανή λύση από την ΕΕ για την τιμωρία εκείνων οι οποίοι παρεμποδίζουν την ειρηνική μετάβαση των πολιτικών εξουσιών. Οι κυρώσεις αυτές πρέπει να βοηθήσουν να επιβληθεί η βούληση του λαού της Ακτής Ελεφαντοστού. Δεν πρέπει, ωστόσο, να ξεχνάμε τον τοπικό πληθυσμό και πρέπει να προσπαθήσουμε να βοηθήσουμε στη βελτίωση της ασφάλειάς του, ώστε να έχει τη δυνατότητα να ζει σε μια ελεύθερη και δημοκρατική χώρα.

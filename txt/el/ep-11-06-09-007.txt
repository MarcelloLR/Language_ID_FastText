<CHAPTER ID="007">
Καταπολέμηση της διαφθοράς στον ευρωπαϊκό αθλητισμό - Το έργο της Επιτροπής Αγνοουμένων στην Κύπρο (γραπτές δηλώσεις) 
<SPEAKER ID="138" NAME="Marina Yannakoudakis" AFFILIATION="ECR">
(EN) Κύριε Πρόεδρε, τους τρεις τελευταίους μήνες, το γραφείο μου απέστειλε ηλεκτρονικά μηνύματα, προέβη σε τηλεφωνικές κλήσεις και συνέταξε καταλόγους προκειμένου να αυξήσει την ευαισθητοποίηση για τη δήλωση αυτή σχετικά με τους αγνοούμενους στην Κύπρο. Το αποτέλεσμα στέφθηκε από μεγάλη επιτυχία. " σημερινή γραπτή δήλωση αριθ. 10 εγκρίθηκε με ισχυρή και θετική πλειοψηφία. Θέλω να ευχαριστήσω τους συν-συντάκτες και να απευθύνω ιδιαίτερες ευχαριστίες στον Charles Tannock, που αφιέρωσε κάθε σύνοδο του Στρασβούργου για να συγκεντρώσει υποστήριξη από κοινού με μένα. Θα ήθελα επίσης να ευχαριστήσω το Γραφείο Δηλώσεων και το προσωπικό μου, χάρη στο επίπονο έργο του οποίου η δουλειά μας έγινε πολύ πιο εύκολη.
<P>
Στα θεωρεία σήμερα έχουμε μια ομάδα νέων από τη NEPOMAK, την Παγκόσμια Οργάνωση Νέων Υπερπόντιων Κυπρίων στο "νωμένο Βασίλειο, που έχουν έλθει για να δουν την ανακοίνωση αυτής της δήλωσης. Είναι η σημερινή νεολαία, από την οποία εξαρτάται το μέλλον. " υποστήριξη αυτής της δήλωσης σηματοδοτεί την υποστήριξη του Κοινοβουλίου στο μέλλον. Σας ευχαριστώ για την υποστήριξή σας.
<P>
(Χειροκροτήματα)
<SPEAKER ID="139" NAME="Πρόεδρος">
Κυρία Yannakoudakis, καλωσορίζουμε την παρούσα αντιπροσωπεία και με βάση την αρχή της ισότιμης πρόσβασης, θα δώσουμε τον λόγο στον κ. Παπαστάμκο.
<SPEAKER ID="140" NAME="Γεώργιος Παπαστάμκος" AFFILIATION="PPE">
Κύριε Πρόεδρε, εκτός των συναδέλφων κ. Zwiefka, Susta, Mitchell και Bennahmias θα ήθελα να ευχαριστήσω τους συναδέλφους που προσυπέγραψαν τη δήλωση υπ' αριθ. 7. Θέλω να ελπίζω ότι το ηχηρό μήνυμα του Κοινοβουλίου θα ωθήσει την Επιτροπή ώστε να ασκήσει περισσότερο αποτελεσματικά τη συντονιστική της αρμοδιότητα για την καταπολέμηση της διαφθοράς στον αθλητισμό.

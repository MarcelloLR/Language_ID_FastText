<CHAPTER ID="006">
Σύνθεση των πολιτικών ομάδων : βλ. Συνοπτικά Πρακτικά 
<P>

<SPEAKER ID="097" NAME="Nigel Farage" AFFILIATION="IND/DEM">
(EN) Κύριε Πρόεδρε, παρεμβαίνω επικαλούμενος το άρθρο 103, παράγραφος 2, του Κανονισμού. Ως απάντηση στην ιστορική και -ορισμένοι θα έλεγαν- χαρωπή έκφραση της δημοκρατικής βούλησης στην Ιρλανδία την περασμένη εβδομάδα, είπατε χθες από την έδρα του Προέδρου ότι "παραμένεις στόχος μας να τεθεί σε ισχύ η Συνθήκη της Λισαβόνας πριν από τις εκλογές του ερχόμενου έτους. Εφόσον συμφωνήσετε με αυτό, θα προασπιστώ με σθένος αυτές τις αρχές στο Συμβούλιο στο τέλος της εβδομάδας".
<P>
(Χειροκροτήματα από βουλευτές άλλων Ομάδων)
<P>
Ζητήσατε εντολή από εμάς. " υπόδειξή μου στο Σώμα είναι ότι δεν αρκεί να υπάρχει η εντολή της Διάσκεψης των Προέδρων και ότι οφείλουμε -βάσει του άρθρου 103 του Κανονισμού, που αναφέρει με σαφήνεια ότι "Το Κοινοβούλιο αποφασίζει κατά πόσον θα περατώσει ή όχι τη συζήτηση με ψήφισμα", να ολοκληρώσουμε τη συζήτησή μας αύριο με τον Πρόεδρο Barroso με μια ψηφοφορία, για να δούμε αν πρέπει να σας δώσουμε ή όχι αυτήν την εντολή και για να δούμε αν οι βουλευτές αυτού του αποκαλούμενου δημοκρατικού Σώματος είναι έτοιμοι να σεβαστούν το ιρλανδικό αποτέλεσμα και να διαπιστώσουν αν το "όχι" σημαίνει πράγματι "όχι".
<P>
(Χειροκροτήματα από την Ομάδα Ανεξαρτησία και Δημοκρατία)
<SPEAKER ID="098" NAME="Πρόεδρος">
Κύριε Farage, σας έδωσα τη δυνατότητα να μιλήσετε διότι το ζητήσατε, πρέπει όμως να σας πω ότι το αίτημά σας ήλθε κατόπιν εορτής. " Διάσκεψη των Προέδρων είναι αυτή που αποφασίζει αν θα υπάρξει ψήφισμα. Το θέμα μπορεί να τεθεί πάλι στην Ολομέλεια, αν και αυτό θα έπρεπε να είχε γίνει νωρίτερα. " πρότασή σας έρχεται κατόπιν εορτής, επομένως είναι σίγουρο ότι δεν θα υπάρξει ψήφισμα. Αυτή είναι η κατάσταση σύμφωνα με τον Κανονισμό και τηρούμε τους κανόνες. Οι φωνές σας δεν αναπληρώνουν τα επιχειρήματά σας.

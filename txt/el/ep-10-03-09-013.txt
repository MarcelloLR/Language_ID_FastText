<CHAPTER ID="013">
Ώρα των ερωτήσεων (ερωτήσεις προς την Επιτροπή)
<SPEAKER ID="369" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B7-0017/2010). Ο διαθέσιμος χρόνος σήμερα το απόγευμα θα είναι κάπως πιο περιορισμένος από τον προβλεπόμενο, διότι η προηγούμενη συζήτηση ξεπέρασε το χρονικό όριο κατά 25 λεπτά εξαιτίας προηγούμενων καθυστερήσεων. Λυπούμαι γι' αυτό. Θα τελειώσουμε λίγο μετά τις 19.30. Πρόκειται να είμαι πολύ αυστηρός στην τήρηση του χρόνου ομιλίας. Όσοι πάρουν τον λόγο έχουν 30 δευτερόλεπτα.
<P>
Οι ακόλουθες ερωτήσεις απευθύνονται προς την Επιτροπή.
<P>
Πρώτο μέρος
<P>

<P>
Θέμα: Ρύθμιση για τα ιδιωτικά συνταξιοδοτικά ταμεία
<P>
Τα τελευταία χρόνια η αξία των αποθεματικών διαθεσίμων των ιδιωτικών συνταξιοδοτικών ταμείων έχει μειωθεί σε μεγάλο βαθμό. " ανάγκη για λεπτομερέστερη ρύθμιση των ιδιωτικών συνταξιοδοτικών ταμείων υπογραμμίζεται από την ομάδα υψηλού επιπέδου χρηματοπιστωτικής εποπτείας υπό την προεδρία του Jacques de Larosière.
<P>
" χρηματοπιστωτική κρίση έχει αποκαλύψει κατά πόσο τα κράτη μέλη είναι ευπρόσβλητα σε ένα ευρύ φάσμα κινδύνων. Αυτοί οι κίνδυνοι αποτελούν αιτία άμεσης ανησυχίας για τους επενδυτές αυτών των ταμείων και επαπειλούν τη σταθερότητα και την ακεραιότητα των ευρωπαϊκών χρηματοπιστωτικών αγορών ενώ επηρεάζουν σοβαρά τους συμμετέχοντες στην χρηματοπιστωτική αγορά. Σε αυτήν την ασταθή περίοδο της οικονομίας πολλοί ευρωπαίοι πολίτες έχουν χάσει την εμπιστοσύνη τους στη ρύθμιση του συστήματος των ιδιωτικών συνταξιοδοτικών ταμείων.
<P>
Δεν νομίζει η Επιτροπή ότι θα πρέπει να προτείνει μια περιεκτική σειρά νομικών μέτρων για να καθορίσει πρότυπα παρακολούθησης με στόχο τη ρύθμιση των ιδιωτικών συνταξιοδοτικών ταμείων;
<SPEAKER ID="371" NAME="Michel Barnier" LANGUAGE="FR">
" κ. Blinkevičiūtδιατύπωσε μια πολύ σημαντική ερώτηση σχετικά με τη μεταρρύθμιση των συντάξεων, η οποία αποτελεί καίριο ζήτημα για τα επόμενα χρόνια, δεδομένων των προκλήσεων που πρέπει να αντιμετωπίσουμε εν προκειμένω: τη δημογραφική γήρανση, τη βιωσιμότητα των δημοσιονομικών και την κινητικότητα των εργαζομένων, ιδιαίτερα. Επιπλέον, τα συνταξιοδοτικά ταμεία είναι μείζονες θεσμικοί επενδυτές.
<P>
" χρηματοπιστωτική κρίση κατέδειξε τις αδυναμίες στον σχεδιασμό ορισμένων συνταξιοδοτικών συστημάτων, σε συνέχεια δε της έκθεσης de Larosière, κυρίες και κύριοι, πρόκειται να αναλάβουμε ορισμένες πρωτοβουλίες. Ο Πρόεδρος Barroso ανακοίνωσε ορισμένες βασικές κατευθύνσεις πολιτικής σε σχέση με αυτό στο Ευρωπαϊκό Κοινοβούλιο.
<P>
Στη διάρκεια του 2010, πρόκειται να παρουσιάσουμε μια Πράσινη Βίβλο για τις συντάξεις, η οποία αναμένεται να ενθαρρύνει μια διεξοδική συζήτηση για τη ρύθμιση των ιδιωτικών συνταξιοδοτικών ταμείων. Σε αυτό το πλαίσιο, ενδέχεται να εξεταστεί το ενδεχόμενο αναθεώρησης της οδηγίας σχετικά με τις δραστηριότητες και την εποπτεία θεσμών για τη δημιουργία επαγγελματικών συνταξιοδοτικών συστημάτων. " Επιτροπή διατηρεί τη δέσμευσή της για την ενίσχυση της εσωτερικής αγοράς στον τομέα των συνταξιοδοτικών ταμείων. Αυτή η αναθεώρηση της οδηγίας θα περιλαμβάνει επίσης κανόνες φερεγγυότητας για τα συνταξιοδοτικά ταμεία. Επιπλέον, κύριε Πρόεδρε, αυτό ικανοποιεί ένα αίτημα που υπέβαλε το Ευρωπαϊκό Κοινοβούλιο στη διάρκεια των διαπραγματεύσεων για την οδηγία Φερεγγυότητα II.
<P>
Προς αποφυγή κάθε αμφισημίας σε σχέση με αυτό το λίαν σημαντικό ζήτημα που αφορά άμεσα τους πολίτες, θέλω να προσθέσω ότι, εν ονόματι της επικουρικότητας, η Επιτροπή θα επιδείξει με πολύ προσεκτικό τρόπο σεβασμό στις επιλογές που γίνονται σε πολλά από τα κράτη μέλη όσον αφορά την προτίμησή τους στο διανεμητικό συνταξιοδοτικό σύστημα.
<SPEAKER ID="372" NAME="Vilija Blinkevičiūt" AFFILIATION="S&amp;D">
(LT) Σας ευχαριστώ, κύριε Επίτροπε, για την απάντησή σας και ελπίζουμε βέβαια ότι η Ευρωπαϊκή Επιτροπή θα παρουσιάσει μια Πράσινη Βίβλο για τις συντάξεις το συντομότερο δυνατόν αφού, στην πλειονότητα των κρατών μελών της Ευρωπαϊκής Ένωσης, αυτό είναι ένα ιδιαίτερα επείγον θέμα. Σε ορισμένα κράτη μέλη, όπως στη χώρα μου τη Λιθουανία, ήδη οι μικρές συντάξεις μειώθηκαν ακόμη περισσότερο, τέτοια ήταν η πραγματικότητα της τρέχουσας οικονομικής και χρηματοπιστωτικής κατάστασης. Ωστόσο, κύριε Επίτροπε, θα ήθελα επίσης να ρωτήσω αν μπορείτε να μας πείτε για ποιον λόγο, στη στρατηγική ΕΕ 2020, η Ευρωπαϊκή Επιτροπή έδωσε τόσο λίγη προσοχή στην ασφάλεια και τη σταθερότητα των συντάξεων και των συνταξιοδοτικών εγγυήσεων, εφόσον πρέπει να λάβουμε υπόψη την τρέχουσα κατάσταση στην αγορά εργασίας, την τρέχουσα δημογραφική κατάσταση και, μάλιστα, αυτό είναι ένα από τα πλέον σημαντικά ζητήματα, τι είδους συντάξεις θα λάβουν οι άνθρωποι σε 10 χρόνια.
<SPEAKER ID="373" NAME="Michel Barnier" LANGUAGE="FR">
Κυρία Blinkevičiūtė, είναι προφανές ότι το έγγραφο για τη στρατηγική 2020, που είναι ένα έγγραφο για την πράσινη ανάπτυξη, για την έξυπνη, ακριβοδίκαιη και καθολική ανάπτυξη, δεν μπορεί να αναφέρεται σε όλα τα θέματα. Αυτός είναι ο λόγος για τον οποίο έχουμε άλλα μέσα, άλλες ευκαιρίες, καθώς και άλλα πλαίσια, εντός των οποίων μπορούμε να εκπληρώσουμε το καθήκον μας να εξετάσουμε τα θεμελιώδη ζητήματα, όπως είναι οι συντάξεις και η εξάρτηση των πολιτών της Ευρώπης.
<P>
Μόλις είπα, κυρία Blinkevičiūtė, ότι τα συνταξιοδοτικά ταμεία αποτελούν μείζονες θεσμικούς επενδυτές. Τα διάφορα είδη συνταξιοδοτικών συστημάτων που λειτουργούν με βάση τη θεσμοθετημένη, είτε επαγγελματικού είτε προαιρετικού χαρακτήρα, χρηματοδότηση, σήμερα διαδραματίζουν έναν ολοένα και σημαντικότερο ρόλο στα συνολικά συνταξιοδοτικά συστήματα σε πολλά κράτη μέλη.
<P>
Επαναλαμβάνω ότι θα εργαστούμε επιδεικνύοντας σεβασμό, εν ονόματι της επικουρικότητας, έναντι της δέσμευσης και της προτίμησης πολλών χωρών -και είμαι πολύ εξοικειωμένος με μερικές από αυτές- στο διανεμητικό σύστημα και, επ' αυτής της βάσης, θα εργαστούμε για αυτήν την Πράσινη Βίβλο, η οποία θα είναι έτοιμη τις προσεχείς εβδομάδες ή μήνες, το αργότερο. Θα χαρώ να κάνω μια όσο το δυνατόν ευρύτερη συζήτηση με εσάς και άλλους ενδιαφερόμενους βουλευτές.
<SPEAKER ID="374" NAME="Franz Obermayr" AFFILIATION="NI">
(DE) Κύριε Πρόεδρε, η πατρίδα μου, η Αυστρία, επιδοτεί την παροχή των ιδιωτικών συντάξεων με μέγιστο ποσό 210 ευρώ κατ' έτος, παρόλο που αποδείχτηκε ότι η κερδοσκοπία επί των συνταξιοδοτικών κεφαλαίων υπήρξε ένας από τους καταλυτικούς παράγοντες που προκάλεσαν τη χρηματοπιστωτική κατάρρευση στις "νωμένες Πολιτείες.
<P>
Πιστεύω ότι η Επιτροπή πρέπει να αναρωτηθεί μήπως η παροχή συντάξεων αποτελεί στην πράξη πρώτιστη αποστολή του κράτους και μήπως θα πρέπει να τιθασεύσουμε τους αμφιλεγόμενους κερδοσκόπους των χρηματαγορών σε σχέση με αυτό. Υπάρχει επίσης το ζήτημα μήπως, κατά τη γνώμη της Επιτροπής, είναι κοντόφθαλμο ή και αμέλεια να παρέχονται κρατικές επιδοτήσεις για την παροχή ιδιωτικών συντάξεων χωρίς προδιαγραφές ποιότητας, αν υφίσταται κίνδυνος, μετά από τις τεράστιες αυτές απώλειες, οι δικαιούχοι σύνταξης να έχουν ακόμα μεγαλύτερη ανάγκη στήριξης από το κράτος.
<SPEAKER ID="375" NAME="Michel Barnier" LANGUAGE="FR">
Ο κ. Barroso είχε την ευκαιρία πριν από λίγο εδώ σε αυτήν την Αίθουσα να απαντήσει σε αρκετές ερωτήσεις για τα μείζονα ζητήματα που σχετίζονται με τις χρηματοοικονομικές κινήσεις.
<P>
Μιλήσατε για κερδοσκοπία, κύριε Obermayr. Ως ευρωπαίος Επίτροπος για την εσωτερική αγορά και τις υπηρεσίες με αρμοδιότητα τη ρύθμιση και την εποπτεία, μπορώ να πω ότι κανένα προϊόν, αγορά ή περιοχή δεν θα εξαιρεθεί ή θα παραμείνει στο απυρόβλητο της νοήμονος εποπτείας και της αποτελεσματικής ρύθμισης.
<P>
Κατά συνέπεια, όλοι σε αυτές τις αγορές, με τα διάφορα προϊόντα τους, θα επηρεαστούν από το έργο που πρόκειται να αναλάβουμε, έργο που ήδη ξεκίνησε υπό τη μορφή της δέσμης εποπτείας, η οποία ήδη αποτελεί αντικείμενο συζήτησης, και με την αναθεώρηση αρκετών οδηγιών, ιδιαίτερα της οδηγίας για τα ιδρύματα που προσφέρουν υπηρεσίες επαγγελματικών συνταξιοδοτικών παροχών (οδηγία ΙΕΣΠ), πρόκειται να θεσπίσουμε αυστηρούς επενδυτικούς κανόνες.
<P>
Επιβεβαιώνω ότι δεν θα εξαιρέσουμε κανένα από αυτά τα προϊόντα ή τις αγορές από την απαίτηση για εποπτευόμενη διαφάνεια και για έξυπνη, αποτελεσματική ρύθμιση.
<SPEAKER ID="376" NAME="Silvia-Adriana Ţicău" AFFILIATION="S&amp;D">
(RO) Πιστεύω ότι απαιτείται μακροπρόθεσμη στρατηγική σκέψη για τη μεταρρύθμιση του συνταξιοδοτικού συστήματος, τόσο στον ιδιωτικό όσο και στον δημόσιο τομέα. Αναφέρομαι εν προκειμένω στο γεγονός ότι το ποσοστό γεννήσεων εκτοξεύτηκε τη δεκαετία του 1970. Σε 30 χρόνια, αυτά τα άτομα θα συνταξιοδοτηθούν, ενώ για την ώρα, το ποσοστό γεννήσεων είναι πολύ χαμηλό. Εκείνοι που γεννιούνται σήμερα θα αποτελούν το εργατικό δυναμικό σε 30 χρόνια και δεν θα μπορούν να παρέχουν τους πόρους που θα απαιτούνται για τα συνταξιοδοτικά ταμεία τότε.
<P>
Αυτός είναι ο λόγος για τον οποίο θα ήθελα να σας ρωτήσω: τι μέτρα λαμβάνετε για να πραγματοποιήσετε μια κατάλληλη μεταρρύθμιση των συνταξιοδοτικών συστημάτων μακροπρόθεσμα κατά τρόπο βιώσιμο και προς όφελος της Ευρώπης των πολιτών;
<SPEAKER ID="377" NAME="Michel Barnier" LANGUAGE="FR">
Κυρία Ţicău, στο πρώτο μέρος της ομιλίας μου μόλις τώρα, που ήταν πολύ σύντομη σύμφωνα με τους κανόνες που ισχύουν, εγώ ο ίδιος ανέφερα μία από τις μείζονες προκλήσεις, πέραν της κινητικότητας, που είναι εκείνη της δημογραφίας. Επιπλέον, παρόλο που το ζήτημα μιας οικογενειακής ή δημογραφικής πολιτικής δεν εμπίπτει στους κύριους ευρωπαϊκούς τομείς αρμοδιότητας, όντως πιστεύω ότι όλοι θα επωφεληθούμε αν διεξαγάγουμε μια συζήτηση και αν κάνουμε συγκρίσεις για αυτό το θέμα, που αφορά, σε μεγαλύτερο ή μικρότερο βαθμό, όλες τις ευρωπαϊκές χώρες. " ήπειρός μας είναι ενδεχομένως μία από τις λίγες ηπείρους στον κόσμο όπου ο πληθυσμός θα μειωθεί συγκριτικά με τις άλλες ηπείρους, αν δεν σημειωθεί ανάκαμψη του ποσοστού γεννήσεων.
<P>
Λαμβάνοντας υπόψη ακριβώς αυτό το εξαιρετικά βεβαρημένο ιστορικό, κυρία Ţicău, και προχωρώντας πέρα από το ζήτημα της ίδιας της συνταξιοδότησης, πρέπει να εργαστούμε για το ζήτημα των συντάξεων και για το ζήτημα της ανάληψης της ευθύνης για τα εξαρτώμενα άτομα. Αυτός είναι ο λόγος για τον οποίο πιστεύω ότι αυτή η Πράσινη Βίβλος αποτελεί καλό εργαλείο, που έρχεται την κατάλληλη στιγμή. Δεν θα χρειαστεί να αναμείνετε και για πάρα πολύ. Εργαζόμαστε για το ζήτημα αυτό και πρόκειται να βάλουμε τις τελευταίες πινελιές για να θέσουμε όλα τούτα τα ερωτήματα, λαμβάνοντας παράλληλα αρκούντως υπόψη ό,τι εμπίπτει στις εθνικές αρμοδιότητες όσον αφορά τα συνταξιοδοτικά συστήματα και τι είναι δυνατόν να γίνει σε ευρωπαϊκό επίπεδο, ιδιαίτερα σε σχέση με όλα αυτά τα ιδιωτικά συνταξιοδοτικά ταμεία και τον πολλαπλασιασμό τους στις ευρωπαϊκές αγορές.
<P>
Σε κάθε περίπτωση, όλα αυτά τα ζητήματα -που κανένα τους δεν θα εξαιρεθεί- θα αποτελέσουν μέρος των ζητημάτων που πρόκειται να εξετάσουμε, ενώ παράλληλα θα προτείνουμε μερικούς άξονες δράσης ή βασικές κατευθύνσεις στην Πράσινη Βίβλο που ανέφερα, η οποία θα δημοσιευτεί σε λίγους μήνες.
<P>
Θέμα: Ασφαλιστικά συστήματα έναντι πλημμύρας στην ΕΕ
<P>
Οι πρόσφατες πλημμύρες στην Ιρλανδία προκάλεσαν ζημίες ύψους περίπου 500 εκατ. ευρώ τόσο σε ιδιωτικές όσο και σε δημόσιες περιουσίες. " ιρλανδική κυβέρνηση κατέθεσε αίτηση ενίσχυσης στο Ταμείο Αλληλεγγύης της Ευρωπαϊκής Ένωσης προκειμένου να καλύψει τμήμα των υλικών καταστροφών που υπέστη το Δημόσιο.
<P>
Τα νοικοκυριά και οι ιδιωτικές επιχειρήσεις, εντούτοις, βρίσκονται συχνά σε θέση αδυναμίας να λάβουν οποιαδήποτε αποζημίωση, διότι το κόστος των ιδιωτικών ασφαλειών κατά της πλημμύρας είναι απαγορευτικό. Αξίζει να σημειωθεί ότι ένας από τους παράγοντες που προκάλεσαν τις πρωτοφανείς πλημμύρες ήταν η άναρχη ανάπτυξη που επεκτάθηκε, σε ορισμένες περιπτώσεις, στις παρόχθιες ζώνες. Αξίζει επίσης να σημειωθεί ότι ορισμένες ασφαλιστικές αρνούνται να ασφαλίσουν συγκεκριμένα νοικοκυριά και επιχειρήσεις.
<P>
Κατόπιν αυτών, είναι σε θέση η Επιτροπή να σκιαγραφήσει τα σχέδια, εάν βεβαίως διαθέτει, των νομοθετικών προτάσεων περί εναρμόνισης, σε επίπεδο ΕΕ, των δυνατοτήτων ασφάλισης ως προς τις πλημμύρες, έχοντας κατά νου την αποτυχία της αγοράς να παράσχει επαρκή κάλυψη σε ορισμένα κράτη μέλη; Εάν αυτό δεν είναι δυνατό, θα μπορούσε η Επιτροπή να σχολιάσει τυχόν προγράμματα που έχει εκπονήσει με σκοπό την ανταλλαγή βέλτιστων πρακτικών μεταξύ κρατών μελών σε αυτόν το τομέα;
<SPEAKER ID="379" NAME="Michel Barnier" LANGUAGE="FR">
Κύριε Πρόεδρε, κυρίες και κύριοι, ο κ. Kelly διατυπώνει μια ερώτηση που αφορά ένα πρόσφατο τραγικό συμβάν, το οποίο έπληξε τη Μαδέιρα και τις ακτές του Ατλαντικού, ιδιαίτερα στη χώρα μου, προκαλώντας δεκάδες θανάτους. Ενόσω παραμένω στο θέμα, θα πρέπει φυσικά να εκφράσω εκ νέου την αλληλεγγύη μου προς όλους τους πληγέντες, ο δε συνάδελφός μου, ο Επίτροπος Hahn, ήταν επιτόπου και στα δύο μέρη που προανέφερα.
<P>
Και σε αυτήν την περίπτωση πρέπει να αντιμετωπίσουμε την παγκόσμια πρόκληση που θέτει η κλιματική αλλαγή και θα δούμε αυξανόμενο αριθμό φυσικών καταστροφών, όπως θα συνεχίσουμε να βλέπουμε, συν τοις άλλοις, καταστροφές που δεν είναι φυσικές και οι οποίες ενδέχεται να έχουν σοβαρές συνέπειες για την ανθρώπινη ζωή, τη φύση και την οικονομία. Για παράδειγμα, έχω κατά νου τα βιομηχανικά καταστροφικά ατυχήματα, τις πυρκαγιές και τα θαλάσσια καταστροφικά ατυχήματα.
<P>
Αυτό είναι ένα ζήτημα σε σχέση με το οποίο ανέλαβα προσωπική δέσμευση για πολύ μεγάλο διάστημα. Εδώ σε τούτη συγκεκριμένα την Αίθουσα, το 1999, ως νεοδιορισθείς Επίτροπος αρμόδιος για την περιφερειακή πολιτική, έπρεπε να απαντήσω στους έλληνες βουλευτές του ΕΚ, που ανησυχούσαν για τις συνέπειες των σεισμών που μόλις είχαν σημειωθεί στη χώρα τους.
<P>
Εκείνη την εποχή, πρότεινα, πρώτον, τη δημιουργία ενός ταμείου αλληλεγγύης και, δεύτερον, τη δημιουργία μιας ευρωπαϊκής δύναμης πολιτικής προστασίας. Χρειάστηκε να περιμένουμε μέχρι το 2002 και τις πολύ μεγάλες πλημμύρες που έπληξαν τη Γερμανία, την Αυστρία και τη Σλοβακία, προτού η Επιτροπή μπορέσει να δημιουργήσει, εντός τριών μηνών, με τη συνδρομή του Κοινοβουλίου και του Συμβουλίου, το Ταμείο Αλληλεγγύης που θα παρέμβει στη Μαδέρα και στις ακτές του Ατλαντικού, όπως είχε παρέμβει σε αρκετές μείζονες καταστροφές μετά το 2002.
<P>
" συνάδελφός μου, η κ. Georgieva, εργάζεται με τη βαρόνη Ashton για τη θέσπιση της ευρωπαϊκής δύναμης πολιτικής προστασίας, και ελπίζω ότι δεν θα χρειαστεί να περιμένουμε έως ότου συμβεί μια νέα καταστροφή για να κινητοποιηθούμε και να θέσουμε τις προσπάθειες αρωγής υπό μία ενιαία ευρωπαϊκή σημαία για την αντιμετώπιση καταστροφών όπως αυτή στην Αϊτή ή το τσουνάμι.
<P>
Το ερώτημα που τέθηκε αφορά την ασφάλιση, διότι δεν σχετίζονται τα πάντα με την ανασφάλιστη δημόσια περιουσία, η οποία μπορεί να καλυφθεί από το Ταμείο Αλληλεγγύης. Νομίζω ότι πρέπει να σημειωθεί πρόοδος όσον αφορά τους κινδύνους που μπορούν να καλυφθούν από ασφαλιστικές πολιτικές.
<P>
" Λευκή Βίβλος του 2009 σχετικά με την προσαρμογή στην κλιματική αλλαγή προτείνει τη δημιουργία συστημάτων ασφάλισης με τη στήριξη του δημοσίου, στις περιπτώσεις όπου δεν υφίσταται καθόλου ασφάλιση. Με βάση αυτήν τη Λευκή Βίβλο, θέλω να εξετάσω τον ρόλο που θα μπορούσαν να διαδραματίσουν τα ασφαλιστικά προϊόντα για την παροχή αυτών των μέτρων. Προτίθεμαι να ξεκινήσω με μια συγκριτική ανάλυση των επιδόσεων· ζήτησα από τις υπηρεσίες μου να εξετάσουν τι υπάρχει στα διάφορα κράτη μέλη. Σε καταστάσεις που μπορεί να υπάρξει διασυνοριακός αντίκτυπος, ενδεχομένως να είναι ενδεδειγμένο να προωθηθούν συστήματα ασφάλισης, που θα έχουν πανευρωπαϊκό αντί εθνικό χαρακτήρα.
<P>
Έχω πλήρη επίγνωση της περιπλοκότητας αυτού του ζητήματος, κύριε Kelly. Θα επιτελέσω αυτό το έργο σε συνεργασία με όλους τους δυνητικά ενδιαφερόμενους, με τις ασφαλιστικές εταιρείες, με τα κράτη μέλη και τους εμπειρογνώμονες, για να ανταλλάξουμε βέλτιστες πρακτικές και για να θεσπίσουμε τις προτεραιότητες στο σωστό επίπεδο. Είμαι πεπεισμένος ότι μπορούμε να βελτιώσουμε την προστασία των ευρωπαίων πολιτών ενόψει του αυξανόμενου αριθμού φυσικών καταστροφών. Αυτός είναι ο λόγος για τον οποίο θέλω να αναλάβω αυτό το άκρως πρακτικό καθήκον ελέγχου, συγκριτικής ανάλυσης των επιδόσεων των διαφόρων υφιστάμενων συστημάτων ασφάλισης από φυσικές καταστροφές στα 27 κράτη μέλη.
<SPEAKER ID="380" NAME="Seán Kelly" AFFILIATION="PPE">
(EN) Ανησυχήσαμε όλοι προφανώς πάρα πολύ για τη Μαδέρα και τη Γαλλία. Στη δική μου χώρα, ευτυχώς, κανείς δεν σκοτώθηκε, το πρόβλημα όμως της ασφάλισης εκδηλώθηκε πολύ γρήγορα. Πολλά νοικοκυριά δεν μπορούν πλέον να ασφαλιστούν, σε μία δε πόλη, το Clonmel, που είχε πλημμυρίσει προ ετών, τα ασφάλιστρα εξαπλασιάστηκαν. Προφανώς, αυτό είναι τεράστιο ζήτημα και συγχαίρω τον Επίτροπο που το διερευνά.
<P>
Θα ήθελα μόνο να τον ρωτήσω και για τις χώρες και τις κυβερνήσεις που δεν εφαρμόζουν την οδηγία για τις πλημμύρες. Θα εξέταζε το ενδεχόμενο κάποιου είδους κυρώσεων και σε βάρος τους;
<SPEAKER ID="381" NAME="Michel Barnier" LANGUAGE="FR">
Αυτή η οδηγία για τις πλημμύρες έχει θεσπιστεί από το 2007. Υπήρξε επίσης μια ανακοίνωση της Επιτροπής το 2009 σχετικά με την πρόληψη των φυσικών ή ανθρωπογενών καταστροφών εν γένει.
<P>
Κύριε Kelly, αναφέρεστε σε πολύ πρόσφατες οδηγίες, αλλά το ίδιο ισχύει για αυτές και για όλες τις άλλες οδηγίες από τη στιγμή που τεθούν σε ισχύ: η Επιτροπή πρέπει και θα επαληθεύσει τον τρόπο με τον οποίο τα κράτη μέλη εφαρμόζουν ή δεν εφαρμόζουν αυτές τις οδηγίες. Όταν μιλάμε για πλημμύρες, όπως φάνηκε σαφώς στη Γαλλία και όπως φάνηκε και στη δική σας χώρα, είναι προφανείς οι συνέπειες της διαχείρισης της γης, της παράλειψης λήψης μέτρων προφύλαξης, και της οικοδόμησης σε αντιπλημμυρικές ζώνες. " Επιτροπή θα ενεργήσει σε αυτόν τον τομέα, όπως σε όλους τους άλλους, κοιτώντας τι κάνουν ή τι δεν κάνουν τα κράτη μέλη και λαμβάνοντας τα κατάλληλα μέτρα, περιλαμβανομένης της δράσης κατά των ρηγμάτων, ούτως ώστε να διασφαλιστεί η εφαρμογή αυτών των οδηγιών.
<SPEAKER ID="382" NAME="Jim Higgins" AFFILIATION="PPE">
(EN) Σε σχέση με τα όσα έθιξε ο κ. Kelly, δηλαδή την εφαρμογή της οδηγίας για τις πλημμύρες: όπως γνωρίζετε, πρέπει να γίνει εθνικός νόμος φέτος, το 2010, και στα 27 κράτη μέλη. Εκείνο που θα προέτρεπα είναι να δώσει προσοχή η Επιτροπή στις εθνικές αρχές από τη σκοπιά της εφαρμογή της οδηγίας. Το 1995, ήμουν ο αρμόδιος υπουργός για τις πλημμύρες στην Ιρλανδία. Δημοσιεύσαμε σε εκείνο το στάδιο μια έκθεση, σύμφωνα με την οποία δεν θα πρέπει να κατασκευαστούν άλλα σπίτια στις πλημμυρισμένες πεδιάδες. Παρά ταύτα, πολλά από τα σπίτια για τα οποία ζητείται αποζημίωση σε περιοχές της Ιρλανδίας κατασκευάστηκαν μετά από αυτό.
<P>
Συνεπώς, πρέπει να εφαρμόσουμε με μεγάλη όντως αυστηρότητα την οδηγία για τις πλημμύρες και να επιβάλουμε κυρώσεις στην ιρλανδική κυβέρνηση και τις τοπικές αρχές και σε οποιονδήποτε παραβιάζει τις προϋποθέσεις της οδηγίας για τις πλημμύρες.
<SPEAKER ID="383" NAME="Janusz Władysław Zemke" AFFILIATION="S&amp;D">
(PL) Κύριε Barnier, θα ήθελα να σας ρωτήσω για κάτι άλλο. Μιλάμε για ασφάλιση, νομίζω όμως ότι όταν συζητάμε για καταστροφές, απαιτούνται δύο μέτρα άλλου είδους. Σε σχέση με αυτό, θα ήθελα να σας ρωτήσω το εξής - δεν θα έπρεπε να εγκαθιδρυθεί ταχύτερα στην Ευρώπη ένα κέντρο άμεσης αντίδρασης; Δεν έχουμε ένα ενιαίο κέντρο, το οποίο θα μπορούσε να αντιδράσει σε περιπτώσεις καταστροφών. Δεύτερον, δεν θα έπρεπε να καταβάλουμε μεγαλύτερες προσπάθειες για τη δημιουργία δυνατοτήτων πολιτικής προστασίας; Για παράδειγμα, δεν διαθέτουμε μεταφορικά αεροσκάφη. Με άλλα λόγια, πέραν της ασφάλισης, χρειαζόμαστε ένα κέντρο και χρειαζόμαστε μεγαλύτερες δυνατότητες για την παροχή βοήθειας.
<SPEAKER ID="384" NAME="Michel Barnier" LANGUAGE="FR">
Τέθηκαν δύο διαφορετικά ερωτήματα. Πρώτον, σχετικά με το ζήτημα των πλημμυρών, προσήλθα υπό την ιδιότητά μου ως Επιτρόπου για την εσωτερική αγορά και τις υπηρεσίες προκειμένου να απαντήσω σε μια συγκεκριμένη ερώτηση, κ. Kelly, που είχε ως εξής: με ποιον τρόπο μπορεί να γίνει η καλύτερη δυνατή χρήση των πολιτικών ασφάλισης, ιδιαίτερα για την αποζημίωση ατόμων, των οποίων επλήγη η ατομική ιδιοκτησία; Θα εργαστώ επ' αυτής της ειδικής πτυχής των διαφόρων λιγότερο ή περισσότερο εξελιγμένων συστημάτων ιδιωτικής ασφάλισης, όπου μερικές χώρες καλά-καλά δεν έχουν ασφάλιση για καταστροφή αυτού του είδους και άλλες, όπως η Γαλλία, οι οποίες έχουν ένα σύστημα που αποζημιώνει το 100% σε περίπτωση φυσικής καταστροφής.
<P>
Οι πλημμύρες, κ. Kelly, δεν είναι ζήτημα για το οποίο είμαι αρμόδιος. Θα ζητήσω από τον κ. Potočnik, τον συνάδελφό μου με αρμοδιότητα το περιβάλλον, να σας δώσει γραπτή απάντηση, όπου θα σας ενημερώνει με ποιον τρόπο εφαρμόζεται ή δεν εφαρμόζεται αυτή η οδηγία για τις πλημμύρες. Έχετε, πάντως, δίκιο ότι το καίριο ζήτημα εδράζεται στην εθνική ή ακόμη και στις περιφερειακές και τοπικές εξουσίες στους τομείς της οικοδόμησης ή της καταλληλότητας προς οικοδόμηση. Δεν μπορούμε να τα ζητάμε όλα από τις Βρυξέλλες, παρόλο που ο γενικός κανόνας είναι προφανής: υπάρχουν περιοχές όπου δεν θα πρέπει να σημειώνεται οικοδόμηση ή περαιτέρω οικοδόμηση. Μερίμνησα μάλιστα για την έγκριση ενός νόμου στη χώρα μου για τη μεταφορά κατοικιών και εργοστασίων που βρίσκονταν σε περιοχές οι οποίες πλήττονταν ανά τακτά διαστήματα από πλημμύρες. Μερίμνησα για τη θέσπιση ενός νόμου το 1995, και οι άνθρωποι αποζημιώνονται προκειμένου να εγκαταλείψουν μια περιοχή προτού σημειωθεί άλλη καταστροφή.
<P>
Αυτές είναι οι ιδέες που θα ήθελα να επεξεργαστώ προτού επανέλθω σε εσάς με μερικές προτάσεις για το ζήτημα των πολιτικών ασφάλισης.
<P>
Θα ήθελα να πω κάτι τελευταίο για το ζήτημα της πολιτικής προστασίας, παρόλο που το ζήτημα εμπίπτει στην αρμοδιότητα άλλων συναδέλφων. Είναι ένα ζήτημα για το οποίο πραγματοποίησα κάποιο έργο -όπως γνωρίζετε- που υποστηρίχθηκε από το Ευρωπαϊκό Κοινοβούλιο, κατόπιν αιτήματος του Προέδρου Barroso, το 2006. Αυτό το έργο με οδήγησε στο να προτείνω τη δημιουργία μιας ευρωπαϊκής δύναμης πολιτικής προστασίας, που θα παρέχεται από κράτη μέλη σε προαιρετική βάση. Θα μπορούσαμε να θεσπίσουμε ενισχυμένη συνεργασία, αρχίζοντας εκ των κάτω προς τα άνω, για να συστηματοποιήσουμε την προπαρασκευή των απαντήσεών μας. Όταν υπάρχει τσουνάμι ή τραγωδία στην Αϊτή, δεν μας λείπει ποτέ η καλή θέληση, αλλά ο συντονισμός. Θα σωνόντουσαν ανθρώπινες ζωές, θα εξοικονομούνταν χρόνος και χρήμα, παράλληλα δε, θα ήταν πιο ορατό στην κοινή γνώμη, αν οι ευρωπαίοι εθελοντές προετοίμαζαν τις απαντήσεις τους έναντι των διαφόρων κατηγοριών καταστροφών.
<P>
Φυσικά, οι απαντήσεις δεν μπορούν να είναι οι ίδιες για ένα βιομηχανικό καταστροφικό ατύχημα, μια καταστροφή τύπου Erika, για πλημμύρες στη Γερμανία ή τη Γαλλία, για ένα τσουνάμι, για μείζονες πανδημίες ή ακόμη και για μια τρομοκρατική επίθεση όπως της 11ης Σεπτεμβρίου, η οποία θα μπορούσε δυστυχώς να συμβεί στην Ευρώπη.
<P>
Ο στόχος αυτής της ιδέας, επί της οποίας εργάζονται οι συνάδελφοί μου -θα επανέλθουμε σε εσάς με μερικές συγκεκριμένες προτάσεις- είναι να ετοιμάσουμε μια κοινή σχεδιασμένη απάντηση. Σε κάθε περίπτωση, διατηρώ τη μεγάλη μου δέσμευση έναντι αυτής της ιδέας, επί της οποίας εργάστηκα πολύ με τη στήριξη του Ευρωπαϊκού Κοινοβουλίου.
<P>
Θέμα: Ευρωπαϊκά μέτρα για την καταπολέμηση της φτώχειας
<P>
Το 2008, σύμφωνα με στοιχεία που δημοσιεύθηκαν από την Eurostat, περίπου 85 εκατομμύρια ευρωπαίοι πολίτες, 20% παιδιά και 19% πολίτες ηλικίας μεγαλύτερης των 65 ετών ήταν εκτεθειμένοι στον κίνδυνο της φτώχειας. Σε επίπεδο Ευρωπαϊκής Ένωσης, 8% του ενεργού πληθυσμού και 44% των ανέργων διέθεταν εισόδημα κατώτερο του ορίου της φτώχειας, και η κατοχή μιας θέσης εργασίας δεν ήταν υποχρεωτικά επαρκής προκειμένου να διασφαλιστεί ένα αξιοπρεπές επίπεδο διαβίωσης. Τα μέτρα κοινωνικής προστασίας των κρατών μελών μείωσαν κατά 32% τους κινδύνους της φτώχειας στους οποίους είναι εκτεθειμένος ο πληθυσμός της Ευρωπαϊκής Ένωσης. " οικονομική κρίση είχε ως αποτέλεσμα την άνοδο του ποσοστού ανεργίας σε περίπου 10%, επιδεινώνοντας ακόμη περισσότερο την κοινωνική ρήξη.
<P>
" Επιτροπή μπορεί να αναφέρει τα μέτρα τα οποία σχεδιάζει προκειμένου να δημιουργήσει και να διατηρήσει τις θέσεις απασχόλησης στην Ευρωπαϊκή Ένωση και προκειμένου να διασφαλίσει ένα αξιοπρεπές επίπεδο διαβίωσης στο σύνολο των πολιτών της Ένωσης χάρη σε ένα πρόσφορο και ορθό σύστημα κοινωνικής προστασίας;
<SPEAKER ID="386" NAME="László Andor" LANGUAGE="EN">
Συμμερίζομαι τα μάλα τις ανησυχίες που εκφράστηκαν μέσω αυτής της ερώτησης για την ευμάρεια και την ευημερία των Ευρωπαίων, για τα ζητήματα της απασχόλησης και της κοινωνικής προστασίας και την καταπολέμηση της φτώχειας.
<P>
Όπως γνωρίζετε, το 2010 είναι το ευρωπαϊκό έτος για την καταπολέμηση της φτώχειας και του κοινωνικού αποκλεισμού, προκειμένου να υπάρξει μεγαλύτερη ευαισθητοποίηση για τα κοινωνικά προβλήματα. Ευελπιστούμε ότι η φετινή χρονιά θα είναι καλή όχι μόνο για να συζητήσουμε για τη φτώχεια, αλλά και για να δεσμευτούμε για την καταπολέμησή της και για την ανανέωση της εν λόγω πολιτικής δέσμευσης σε επίπεδο ΕΕ και μεταξύ των κρατών μελών.
<P>
Για να δώσει μια ευκαιρία για αυτήν την ανανεωμένη δέσμευση, η Ευρωπαϊκή Επιτροπή συμπεριέλαβε στη νέα στρατηγική ΕΕ 2020 έναν κεντρικό στόχο για τη μείωση της φτώχειας, που αποτελεί έκφραση της ανησυχίας μας και των διδαγμάτων που αντλήθηκαν τις περασμένες δεκαετίες. Ο στόχος τώρα είναι η κατά 25% μείωση της φτώχειας έως το 2020.
<P>
" καταπολέμηση της φτώχειας προϋποθέτει ευημερία, υψηλής ποιότητας θέσεις εργασίας για εκείνους που μπορούν να εργαστούν και να κερδίζουν τα προς το ζην, καθώς και αλληλεγγύη προς εκείνους που βρίσκονται σε ανάγκη. Αυτά τα στοιχεία είναι όλα παρόντα στη στρατηγική ΕΕ 2020. " επίτευξη του κεντρικού στόχου για τη φτώχεια θα υποστηριχθεί από μια επί τούτου εμβληματική πρωτοβουλία, που ονομάζεται ευρωπαϊκή πλατφόρμα για την καταπολέμηση της φτώχειας. Υπάρχουν συγκεκριμένα εργαλεία για τη διατήρηση και δημιουργία θέσεων εργασίας σε ευρωπαϊκό επίπεδο μέσω του Ευρωπαϊκού Κοινωνικού Ταμείου, του Ευρωπαϊκού Ταμείου Προσαρμογής στην Παγκοσμιοποίηση, καθώς και μέσω της πρόσφατης πρωτοβουλίας για τις μικροπιστώσεις.
<P>
Οι δράσεις που αναλαμβάνονται από μεμονωμένα κράτη μέλη είναι ιδιαίτερα σημαντικές. Εντούτοις, πρέπει να γίνουν ακόμη περισσότερα για να διασφαλιστεί ότι οι υψηλής ποιότητας θέσεις εργασίας είναι καταρχάς προσβάσιμες σε όλους, η μείωση όμως της φτώχειας πρέπει να αφορά πολύ περισσότερα από τα ζητήματα απασχόλησης. Όπως αναγνωρίζεται στην ανακοίνωση ΕΕ 2020, η αποτελεσματική και καλά σχεδιασμένη κοινωνική προστασία είναι απαραίτητη για την πρόληψη και την αντιμετώπιση της φτώχειας και του αποκλεισμού.
<P>
Τα κράτη μέλη έχουν την ευθύνη της χρηματοδότησης και οργάνωσης των συστημάτων κοινωνικής προστασίας, με την Επιτροπή να τα υποστηρίζει σε αυτό το καθήκον. Ως κρίσιμος εταίρος στην κοινωνική ανοικτή μέθοδο συντονισμού, η Επιτροπή συμβάλλει στην επισήμανση και προώθηση ευκρινών προτεραιοτήτων πολιτικής, παρέχει ένα πλαίσιο παρακολούθησης και διευκολύνει την αμοιβαία μάθηση. Ένα καλό παράδειγμα αποτελούν μέχρι τώρα το ενεργό πλαίσιο ενσωμάτωσης, η συγκριτική ανάλυση των επιδόσεων στον τομέα της παιδικής φτώχειας και η παρακολούθηση του κοινωνικού αντίκτυπου της κρίσης.
<P>
Θα συνεργαστούμε πολύ στενά με τις δύο Προεδρίες φέτος: την ισπανική Προεδρία και τη βελγική Προεδρία. Αμφότερες έχουν σημαντικές πρωτοβουλίες: το πρώτο στάδιο της συνόδου κορυφής της Ρώμης, το οποίο συζητήθηκε πριν από λίγα λεπτά εδώ στο Σώμα και έχει πολύ ισχυρό αντίκτυπο στη μείωση της φτώχειας, ενώ με την βελγική Προεδρία, ετοιμάζουμε πρωτοβουλία για τη μείωση της παιδικής φτώχειας.
<P>
Δεν είναι, όμως, μόνον οι κυβερνήσεις με τις οποίες πρέπει να συνεργαστούμε, αλλά και οι ΜΚΟ. Χωρίς τις ΜΚΟ δεν μπορούμε να καταρτίσουμε απολύτως επιτυχημένα προγράμματα. Υποστηρίζουμε τις ΜΚΟ που ασχολούνται με τη φτώχεια και την κοινωνική προστασία, εν γένει, από το Ταμείο Προόδου.
<P>
Αυτά είναι τα βασικά ζητήματα και καλύπτουν διάφορες κατευθύνσεις, όπου η Επιτροπή ενεργεί για να μειώσει τη φτώχεια.
<SPEAKER ID="387" NAME="Silvia-Adriana Ţicău" AFFILIATION="S&amp;D">
(RO) Σας ευχαριστώ για την απάντησή σας. Ωστόσο, θα προτιμούσα να είχαμε συζητήσει επίσης εν συντομία για τη διαδικασία αποβιομηχάνισης, η οποία συνεχίζεται σε πολλά κράτη μέλη και η οποία αποτελεί μία από τις αιτίες της οικονομικής και κοινωνικής κρίσης που διερχόμαστε.
<P>
Μια φιλόδοξη και έξυπνη ευρωπαϊκή βιομηχανική πολιτική δεν θα ενισχύσει μόνο την ανταγωνιστικότητα της Ευρωπαϊκής Ένωσης, αλλά πρωτίστως θα δημιουργήσει νέες θέσεις εργασίας. Συνεπώς, τι μέτρα σε σχέση με την ευρωπαϊκή βιομηχανική πολιτική θα συμπεριληφθούν στο τρέχον πρόγραμμα εργασιών της Επιτροπής, τα οποία θα μπορέσουν να τονώσουν την ανταγωνιστικότητα της Ευρωπαϊκής Ένωσης, πρωτίστως όμως να δημιουργήσουν νέες θέσεις εργασίας, καθιστώντας έτσι δυνατό να διασφαλιστεί αξιοπρεπές επίπεδο διαβίωσης για τους ευρωπαίους πολίτες;
<P>
Σας ευχαριστώ.
<SPEAKER ID="388" NAME="László Andor" LANGUAGE="EN">
Πράγματι, η δημιουργία περισσότερων και καλύτερων θέσεων εργασίας επίσης περιλαμβάνεται στη στρατηγική ΕΕ 2020. Θα ήθελα να επιστήσω την προσοχή σας σε δύο ακόμη εμβληματικές πρωτοβουλίες. Αναφέρθηκα ήδη σε εκείνη που εστιάζει στη φτώχεια, σε ό,τι όμως αφορά την ποσότητα και ποιότητα των θέσεων εργασίας στην Ευρώπη, έχουμε την εμβληματική πρωτοβουλία για τις "νέες δεξιότητες στις θέσεις εργασίας"· υπαγόμενη δε στον πυλώνα βιωσιμότητας της Ευρώπης 2020, υπάρχει μια εμβληματική πρωτοβουλία για τη βιομηχανική πολιτική.
<P>
Νομίζω ότι αυτό είναι ένα κρίσιμο σημείο στο πλαίσιο αυτού του ζητήματος, διότι πρέπει να αναγνωριστεί ότι τα μέσα της Ευρωπαϊκής Ένωσης δεν πρέπει να στοχεύουν μόνο τις εταιρείες που αποχωρούν από την Ευρώπη, όπως κάνει το Ευρωπαϊκό Ταμείο για την Προσαρμογή στην Παγκοσμιοποίηση. Αυτό διαδραματίζει έναν πολύ σημαντικό ρόλο στην πρόληψη της φτώχειας, αποτρέποντας την απώλεια εισοδήματος και την απώλεια δεξιοτήτων στις περιπτώσεις που εταιρείες αποφασίζουν να μετεγκατασταθούν εκτός Ευρώπης· και για πρώτη φορά εδώ και πολύ καιρό, πρόκειται να υπάρξει μια εμβληματική πρωτοβουλία για τη βιομηχανική πολιτική για μια βιώσιμη οικονομία.
<P>
Νομίζω ότι με αυτό θα αντιμετωπιστούν πολλά από τα ζητήματα της βιομηχανικής ανάπτυξης και το ζήτημα της επιλογής τοποθεσίας. Συμφωνώ πλήρως με την υπόρρητη παραδοχή αυτής της ερώτησης, ότι χωρίς ολοκληρωμένη οικονομική πολιτική και πολιτική απασχόλησης, δεν μπορούμε να καταπολεμήσουμε τη φτώχεια επιτυχώς.
<SPEAKER ID="389" NAME="Franz Obermayr" AFFILIATION="NI">
(DE) Κατά τη διάρκεια μιας οικονομικής κρίσης, ο κίνδυνος απάτης στον τομέα της κοινωνικής ασφάλισης είναι ιδιαίτερα μεγάλος. Γνωρίζει η Επιτροπή ότι στην Κεντρική Ευρώπη υπάρχει μεγάλης έκτασης απάτη στον τομέα της κοινωνικής ασφάλισης σε κράτη με μεγάλες κοινωνικές ανισότητες; Για παράδειγμα, πολίτες της ΕΕ από εννέα κράτη μέλη υπέβαλαν παράνομα αιτήματα για την καταβολή χρηματικών αποζημιώσεων βάσει της κατώτατης σύνταξης, τη στιγμή που αυτές οι χρηματικές αποζημιώσεις σαφώς υπερβαίνουν τις πραγματικές συντάξεις.
<P>
" ερώτησή μου είναι η εξής: προτίθεται η Επιτροπή να παράσχει στα κράτη μέλη, σε μεμονωμένη βάση, μέσα που θα μπορούν να τα χρησιμοποιήσουν για να αποτρέψουν τέτοιας μεγάλης έκτασης απάτη στον τομέα της κοινωνικής ασφάλισης;
<SPEAKER ID="390" NAME="Νικόλαος Χουντής" AFFILIATION="GUE/NGL">
Κύριε Πρόεδρε, κύριε Επίτροπε, στην Ελλάδα το ποσοστό του πληθυσμού που ζει κάτω από τα όρια της φτώχειας είναι πάνω από 20%. Από αυτούς, σε συνθήκες φτώχειας το 34% είναι άνεργοι και υπάρχει και ένα ποσοστό 14% εργαζόμενων φτωχών.
<P>
Το πρόβλημα της φτώχειας που περιέγραψε η συνάδελφος με την ερώτηση σε σχέση με την Ευρώπη και τα στοιχεία που σας έδωσα για την Ελλάδα κατά τη γνώμη μου οφείλονται στην αποτυχία του νεοφιλελεύθερου οικονομικού μοντέλου που προωθούσε η Συνθήκη της Λισαβόνας και το επαναφέρει το κείμενο της στρατηγικής για το 2020.
<P>
Θα ήθελα να σας ρωτήσω: είναι δυνατόν να αντιμετωπιστούν τα αυξανόμενα ποσοστά φτώχειας με αποσπασματικές πολιτικές που έχουν και στοιχεία φιλανθρωπίας ή χρειάζεται μια άλλη οικονομική πολιτική, που να έχει στο επίκεντρό της την κύρια απασχόληση, πράγμα που σημαίνει ότι πρέπει να ξαναδείτε το κείμενο της Ευρωπαϊκής Στρατηγικής για το 2020;
<SPEAKER ID="391" NAME="László Andor" LANGUAGE="EN">
Απαντώντας πρώτα στη δεύτερη ερώτηση, με την άδειά σας, είναι πράγματι πολύ σημαντικό να διαθέτουμε ένα πιο σταθερό μακροοικονομικό περιβάλλον.
<P>
Στην προηγούμενη απάντηση, αναφέρθηκα στη σημασία μιας ολοκληρωμένης οικονομικής πολιτικής προκειμένου να δημιουργηθεί ένα πιο σταθερό περιβάλλον, αυτό μάλιστα που χαρακτηρίστηκε ως "νεοφιλελεύθερη τάση" των τελευταίων δεκαετιών πρέπει να αναθεωρηθεί. Στην Ευρώπη 2020, διαθέτουμε κάποιες πρωτοβουλίες και θα ήθελα ιδιαίτερα να αναφέρω το κεφάλαιο για τη χρηματοοικονομική ρύθμιση. Πρόκειται για ουσιώδη αλλαγή σε σύγκριση με το προηγούμενο καθεστώς και απορρέει από την επιδίωξη σταθεροποίησης του μακροοικονομικού περιβάλλοντος, με την οποία θα αρθεί η πίεση που ασκείται στα φορολογικά συστήματα που υπάρχουν για να υποστηρίζουν τα συστήματα κοινωνικής προστασίας και τις πολιτικές απασχόλησης.
<P>
Όσον αφορά μάλιστα την κατάχρηση και την αποτελεσματικότητα των συστημάτων κοινωνικής προστασίας, η κρίση αποτελεί δοκιμή σε σχέση με αυτό. Εκείνο το οποίο μπορεί να κάνει η Επιτροπή είναι να χρησιμοποιήσει την ανοικτή μέθοδο συντονισμού και τις δυνατότητες ανάλυσης και κατάρτισης εκθέσεων που διαθέτει για να βοηθήσει τα κράτη μέλη να εστιάσουν καλύτερα στα μέτρα κοινωνικής προστασίας.
<P>
" πρόκληση σε περιόδους κρίσης, στην οποία έγινε αναφορά σε αυτήν την ερώτηση, αλλά και στο επικείμενο διάστημα, όταν διάφορα κράτη μέλη θα βρεθούν αντιμέτωπα με την ανάγκη δημοσιονομικής σταθεροποίησης, πραγματικά θα αποτελέσει δοκιμή και δεν μπορούμε να βρούμε εύκολα περισσότερους πόρους για την καταπολέμηση της φτώχειας. Αυτός είναι ο λόγος για τον οποίο πρέπει να ανταλλάξουμε εμπειρίες σχετικά με το πώς πρέπει να χρησιμοποιήσουμε τα μέσα που διαθέτουμε με πιο αποτελεσματικό τρόπο και με το πώς να εστιάσουμε καλύτερα στις ευάλωτες ομάδες.
<P>
Θέμα: Αξιολόγηση Προγράμματος "Πολιτισμός 2007 - 2013"
<P>
Στο πλαίσιο προώθησης και ανάδειξης του ευρωπαϊκού πολιτισμού, η Ευρωπαϊκή Ένωση θέσπισε το 2007 και με χρονικό ορίζοντα μέχρι το 2013 το πρόγραμμα "Culture", με συνολικό προϋπολογισμό ύψους 400 εκατομμυρίων ευρώ περίπου.
<P>
Μεταξύ των στόχων προβλέπεται η αύξηση της ευαισθητοποίησης για πολιτιστικά στοιχεία που έχουν σημασία για την Ευρώπη και η προώθηση της διακρατικής κινητικότητας των εργαζομένων στον τομέα του πολιτισμού.
<P>
Πώς αξιολογεί η Επιτροπή τη μέχρι σήμερα πορεία υλοποίησης των δύο παραπάνω στόχων;
<P>
Τα κράτη μέλη δείχνουν ενδιαφέρον και συμμετοχή για το πρόγραμμα Culture ή η Επιτροπή κρίνει πως πρέπει να αναλάβει, νέες, πιo δυναμικές πρωτοβουλίες για την επίτευξη των στόχων μέχρι το 2013;
<SPEAKER ID="393" NAME="Ανδρούλλα Βασιλείου">
Μέλος της Επιτροπής. - Κύριε Πρόεδρε, όπως αναφέρει ο βουλευτής Παπανικολάου, στόχος του προγράμματος "Πολιτισμός" είναι ο εμπλουτισμός της πολιτιστικής εμπειρίας των ευρωπαίων πολιτών με την προβολή της κοινής μας πολιτιστικής κληρονομιάς. " Επιτροπή προωθεί την πολιτιστική συνεργασία μεταξύ των δημιουργών, των πολιτιστικών φορέων και των θεσμών των χωρών που συμμετέχουν στο πρόγραμμα, με σκοπό την ενθάρρυνση της διαμόρφωσης της ευρωπαϊκής υπηκοότητας.
<P>
Το πρόγραμμα "Πολιτισμός" στοχεύει ειδικότερα στην προώθηση της διακρατικής κινητικότητας των πολιτιστικών φορέων, στην ενθάρρυνση της διακρατικής κυκλοφορίας των καλλιτεχνών και πολιτιστικών έργων και προϊόντων και στη στήριξη του διαπολιτισμικού διαλόγου. Ενδεικτικά αναφέρω ότι το 2009, στο πλαίσιο του προγράμματος "Πολιτισμός", υποβλήθηκαν 749 αιτήσεις και επελέγησαν 256 σχέδια για χρηματοδότηση, από τα οποία τα 127 είχαν ως κύριο στόχο την κινητικότητα των πολιτιστικών φορέων.
<P>
Σύμφωνα με τη νομική βάση, απαιτείται τακτική εξωτερική και ανεξάρτητη αξιολόγηση του προγράμματος. Τον Ιούλιο του 2009, η Επιτροπή κάλεσε ανεξάρτητο ανάδοχο να αξιολογήσει τα πρώτα τρία έτη εφαρμογής του προγράμματος Πολιτισμός 2007-2009 και, ειδικότερα, τη συνάφεια των στόχων, τα πρώτα αποτελέσματα και τον αρχικό αντίκτυπο του προγράμματος.
<P>
Ο ανάδοχος πραγματοποιεί την αξιολόγηση με βάση τα στοιχεία σχετικά με τα αποτελέσματα των σχεδίων, τις πρόσφατες μεμονωμένες αξιολογήσεις, τις έρευνες και συνεντεύξεις με τους δικαιούχους σχεδίων και τους ενδιαφερόμενους πολιτιστικούς φορείς. " τελική έκθεσή του θα υποβληθεί το δεύτερο εξάμηνο αυτού του χρόνου. Σε αυτήν τη βάση, η Επιτροπή θα συντάξει έκθεση σχετικά με την εφαρμογή του προγράμματος και θα την υποβάλει στο Ευρωπαϊκό Κοινοβούλιο το αργότερο μέχρι τις 31 Δεκεμβρίου 2010.
<P>
Παρακαλώ, σημειώστε ότι το πρόγραμμα δεν στοχεύει πρώτιστα στις εθνικές αρχές αλλά στους πολιτιστικούς φορείς. " συμμετοχή των πολιτιστικών φορέων σε σχέδια είναι σχετικά ομοιόμορφα κατανεμημένη στα κράτη μέλη. Οι εθνικές αρχές συμμετέχουν σε ομάδες εμπειρογνωμόνων σε ευρωπαϊκό επίπεδο για τη διαμόρφωση της πολιτικής ανάπτυξης του προγράμματος.
<P>
Μετά από δύο γύρους πιλοτικών σχεδίων για την κινητικότητα των καλλιτεχνών που εγκαινιάστηκαν από το Ευρωπαϊκό Κοινοβούλιο για το 2008 και 2009, και λαμβάνοντας υπόψη τις συζητήσεις που ήδη διεξάγονται στο πλαίσιο της ανοιχτής μεθόδου συντονισμού, η Επιτροπή σε αυτό το στάδιο αξιολογεί την πρόοδο που έγινε μέχρι στιγμής και εξετάζει τρόπους βελτίωσης της εφαρμογής του τρέχοντος προγράμματος.
<P>
Αργότερα, εντός του έτους, η Επιτροπή θα αρχίσει διαδικασία δημόσιας διαβούλευσης με σκοπό να προετοιμαστεί το έδαφος για το νέο πρόγραμμα "Πολιτισμός" για το έτος 2014 και μετέπειτα.
<SPEAKER ID="394" NAME="Γεώργιος Παπανικολάου" AFFILIATION="PPE">
Κυρία Επίτροπε, σας ευχαριστώ πολύ για την απάντησή σας. Νομίζω είναι η πρώτη φορά που είστε μαζί μας σε αυτήν τη διαδικασία. Θέλω να σας ευχηθώ καλή επιτυχία στο έργο σας και καλή δύναμη.
<P>
Πράγματι, είναι καθοριστική η ευαισθητοποίηση των ευρωπαίων πολιτών στα πολιτιστικά στοιχεία που έχουν σημασία για την Ευρώπη και αποτελούν σημεία αναφοράς του ευρωπαϊκού πολιτισμού και των κοινών αξιών μας. Νομίζω μάλιστα ότι το σημείο αυτό αποκτά ιδιαίτερη βαρύτητα το τελευταίο χρονικό διάστημα και για την Ελλάδα -και επιτρέψτε μου έτσι να προχωρήσω λίγο τη συζήτηση- υπό το βάρος της χρησιμοποίησης πολιτιστικών μνημείων για άσχετους με τον πολιτισμό λόγους, προκειμένου να ειρωνευθούν τη χώρα μου. Αναφέρομαι στο δημοσίευμα του γερμανικού περιοδικού Focus με την παραποίηση της Αφροδίτης της Μήλου, αναφέρομαι στα διαδικτυακά δημοσιεύματα που παρουσιάζουν την Ακρόπολη ως ένα ερείπιο.
<P>
Υπό τον φόβο λοιπόν μήπως πλέον αυτή η πρακτική δεν αποτελέσει εξαίρεση, ερωτώ εσάς, κυρία Επίτροπε, αν καταδικάζετε αυτές τις πρακτικές και αν, στο πλαίσιο του προγράμματος που συζητάμε, αλλά και όχι μόνο, σχεδιάζει η Επιτροπή την ανάληψη μιας πιο αποφασιστικής, πιο επιθετικής, επιτρέψτε μου να πω, πολιτικής για την προώθηση του πολιτισμικού...
<P>
(Ο Πρόεδρος διακόπτει τον ομιλητή)
<SPEAKER ID="395" NAME="Ανδρούλλα Βασιλείου">
Μέλος της Επιτροπής. - Να μου επιτρέψετε να μην κάνω αυτήν τη στιγμή παρατηρήσεις για δημοσιεύματα σε διάφορα έντυπα, διότι, πραγματικά, εάν αρχίζαμε να απαντάμε σε δημοσιεύματα αυτού του είδους, νομίζω ότι δεν θα καταλήγαμε πουθενά.
<P>
Εκείνο το οποίο λέω είναι ότι πολιτιστικά μνημεία, όπως η Ακρόπολη και άλλα μνημεία της Ελλάδας και άλλων κρατών μελών, αποτελούν πηγή έμπνευσης και διαπολιτισμικού πλούτου, και ακριβώς σήμερα η Ευρωπαϊκή Επιτροπή έχει υιοθετήσει ένα νέο σύστημα για σήμανση των μεγάλων πολιτιστικών μνημείων της Ευρωπαϊκής Ένωσης, μεταξύ των οποίων είναι και η Ακρόπολη.
<P>
Αυτό, νομίζω, μιλά από μόνο του όσον αφορά το πώς σκέπτεται η Ευρώπη γι' αυτά τα μνημεία.
<P>
Θέμα: Ενίσχυση και χρηματοδότηση των αθλητικών σωματείων βάσεως στην ΕΕ
<P>
Τα αθλητικά σωματεία βάσεως έχουν τεράστια συμβολή στην ευρωπαϊκή κοινωνία, τον πολιτισμό και την υγεία των ευρωπαίων πολιτών. Ωστόσο, εξαιτίας των σημερινών οικονομικών συγκυριών, πολλά αθλητικά σωματεία βάσεως αντιμετωπίζουν οικονομικές δυσχέρειες. Τι μέτρα μπορεί να λάβει η Επιτροπή με στόχο την ενίσχυση του αθλητισμού βάσεως και την προώθηση της ανάπτυξής του σε όλα τα κράτη μέλη της ΕΕ;
<P>
Προσφάτως η Επιτροπή περάτωσε τη δημόσια διαβούλευσή της για τη χρηματοδότηση του αθλητισμού βάσεως. Δύναται η Επιτροπή να καταδείξει λεπτομερέστερα τους στόχους αυτής της δημόσιας διαβούλευσης και να αναφέρει πότε θα διατεθούν νεώτερα στοιχεία σχετικά με την έκβαση της διαβούλευσης αυτής;
<SPEAKER ID="397" NAME="Ανδρούλλα Βασιλείου" LANGUAGE="EN">
" Επιτροπή αναγνωρίζει πλήρως τον σημαντικό ρόλο του μαζικού αθλητισμού εντός της ευρωπαϊκής κοινωνίας.
<P>
Συνεπώς, η Λευκή Βίβλος για τον αθλητισμό, το 2007, εστίασε στις κοινωνικές πτυχές του αθλητισμού και πρότεινε κάποιες δράσεις, μεταξύ άλλων, την προώθηση της φυσικής δραστηριότητας που ενδυναμώνει την υγεία ή τον εκπαιδευτικό ρόλο του αθλητισμού σε επίπεδο κοινωνικής ενσωμάτωσης στον αθλητισμό και μέσω αυτού και του εθελοντισμού στον αθλητισμό, πράγματα που εφαρμόστηκαν ή εφαρμόζονται στην τρέχουσα φάση.
<P>
Παρομοίως, η νέα αρμοδιότητα της ΕΕ για τον αθλητισμό, που κατοχυρώνεται στο άρθρο 165, επισημαίνει τον προσιδιάζοντα χαρακτήρα του τομέα, την κοινωνική και εκπαιδευτική του λειτουργία και τις δομές του που βασίζονται στην εθελοντική δραστηριότητα.
<P>
Συνεπώς, παρέχει ένα πλαίσιο για τη μελλοντική δράση της ΕΕ και παρέχει κατευθύνσεις για την προώθηση του αθλητισμού σε ολόκληρη την ΕΕ και για την ανάπτυξη της ευρωπαϊκής διάστασης στον αθλητισμό.
<P>
" Επιτροπή επιδιώκει να προτείνει πρωτοβουλίες για την υλοποίηση της Συνθήκης της Λισαβόνας στον τομέα του αθλητισμού εντός του τρέχοντος έτους. Σε αυτό θα λάβει υπόψη την ανάγκη ενίσχυσης του τομέα του μαζικού αθλητισμού.
<P>
Ο αξιότιμος βουλευτής ορθά επισημαίνει επίσης ότι τα αθλητικά σωματεία μαζικού αθλητισμού αντιμετωπίζουν προκλήσεις στην τρέχουσα οικονομική κρίση. " υπό κατάρτιση μελέτη της ΕΕ για τους φραγμούς στην εσωτερική αγορά όσον αφορά τη χρηματοδότηση του αθλητισμού, που ανακοινώθηκε στη Λευκή Βίβλο και επικεντρώνεται στη χρηματοδότηση του μαζικού αθλητισμού, εξετάζει τέτοιες προκλήσεις. " μελέτη έχει στόχο να περιγράψει τις βασικές πηγές χρηματοδότησης, να επισημάνει πρότυπα χρηματοδότησης στα διαφορετικά κράτη μέλη και για διαφορετικά αθλήματα και να αναλύσει το ρυθμιστικό περιβάλλον της ΕΕ και τις εθνικές πολιτικές που έχουν αντίκτυπο στη χρηματοδότηση του αθλητισμού.
<P>
Τέλος, η μελέτη θα πρέπει να σκιαγραφήσει αποδοτικά επιχειρηματικά μοντέλα, τα οποία επίσης μπορούν να ανταποκριθούν στις μελλοντικές προκλήσεις, όπως είναι ο αντίκτυπος της οικονομικής κρίσης στους προϋπολογισμούς του δημόσιου τομέα ή στις χορηγίες, και να επισημάνει μέσα ενίσχυσης της ανάπτυξης του μαζικού αθλητισμού σε ολόκληρη την Ευρωπαϊκή Ένωση.
<P>
Οι διαβουλεύσεις για τη χρηματοδότηση του μαζικού αθλητισμού, στις οποίες αναφέρθηκε ο αξιότιμος βουλευτής, διεξήχθησαν στο πλαίσιο αυτής της μελέτης. Τα αρχικά αποτελέσματα αυτών των διαβουλεύσεων παρουσιάστηκαν σε ενδιαφερόμενους σε διάσκεψη αναφορικά με τα βιώσιμα χρηματοδοτικά μοντέλα για τον μαζικό αθλητισμό στην εσωτερική αγορά, την οποία οργάνωσε ο φορέας που ανέλαβε τη μελέτη στις 16 Φεβρουαρίου στις Βρυξέλλες.
<P>
Τα πορίσματα της διάσκεψης θα δημοσιευτούν σύντομα στον ιστότοπο της Γενικής Διεύθυνσης Εσωτερικής Αγοράς και Υπηρεσιών.
<SPEAKER ID="398" NAME="Liam Aylward" AFFILIATION="ALDE">
(EN) Θα ήθελα να ευχαριστήσω την Επίτροπο για την απάντησή της. Επικροτώ την δέσμευσή της, όπως αυτή σκιαγραφήθηκε, για την ανάπτυξη του μαζικού αθλητισμού.
<P>
Χάρη στην επικύρωση της Συνθήκης της Λισαβόνας επικροτώ το γεγονός ότι η Ευρωπαϊκή Ένωση έχει τώρα αρμοδιότητα στον τομέα του αθλητισμού με προϋπολογισμό στήριξης. Μπορεί να σκιαγραφήσει η Επιτροπή, πρώτον, με ποιον τρόπο προτίθεται να διαμορφώσει το αθλητικό πρόγραμμα της Ευρωπαϊκής Ένωσης και, δεύτερον, να πει πότε μπορούμε να αναμένουμε την πρώτη ανακοίνωση της Επιτροπής για το ζήτημα αυτό;
<SPEAKER ID="399" NAME="Ανδρούλλα Βασιλείου" LANGUAGE="EN">
Πράγματι, επιδιώκουμε να εκδώσουμε ανακοίνωση για τον αθλητισμό φέτος το καλοκαίρι. Επομένως, θα έχουμε την ανακοίνωση πριν από τη διακοπή των εργασιών το καλοκαίρι. Θα παρέχει το πλαίσιο για ενισχυμένη συνεργασία, ένα νέο πρόγραμμα δράσης για τον αθλητισμό σε επίπεδο ΕΕ, καθώς και σχέδιο απόφασης για ένα διετές αθλητικό πρόγραμμα της ΕΕ για το 2012 και το 2013.
<P>
Βέβαια, στο μεταξύ, όπως πολύ καλά γνωρίζετε, έχουμε τις συνεχιζόμενες αθλητικές δραστηριότητες το 2009, 2010 και 2011, που εστιάζουν στον μαζικό αθλητισμό και στην κοινωνική πτυχή του αθλητισμού. Εγκρίθηκαν ήδη δράσεις το 2009 και πρόκειται να υλοποιηθούν φέτος. Πρόκειται να εγκρίνουμε τη δράση για το 2010, η οποία επίσης θα είναι έτοιμη σε δύο μήνες.
<P>
Βέβαια, όπως γνωρίζετε πολύ καλά, δυστυχώς, ο προϋπολογισμός για το 2010 περικόπηκε από τα 6 εκατομμύρια ευρώ στα 3 εκατομμύρια ευρώ. Σύμφωνα με τον προϋπολογισμό που έχουμε για το 2011, έχουμε νέες δράσεις και νέο δοκιμαστικό υλικό για να διαμορφώσουμε το πρόγραμμά μας για το 2012 και 2013.
<SPEAKER ID="400" NAME="Piotr Borys" AFFILIATION="PPE">
(PL) Κύριε Πρόεδρε, κυρία Βασιλείου, θα ήθελα να εκφράσω τις ολόθερμες ευχαριστίες μου για τη δήλωση που αφορά τη θέσπιση ενός νέου προγράμματος δράσης για τον αθλητισμό, θα ήθελα όμως επίσης να παρουσιάσω μια ορισμένη ιδέα σε σχέση με αυτό, την οποία επίσης συζητά η Επιτροπή Πολιτισμού και Εκπαίδευσης. Σχετίζεται με τις νέες καίριες αρμοδιότητες, στις οποίες μπορούν να προστεθούν σήμερα οι δεξιότητες στον αθλητισμό, η γνώση του πολιτισμού και η γνώση της Ευρωπαϊκής Ένωσης. Κυρία Βασιλείου, προτίθεστε να συμμετάσχετε στη συζήτηση για τη νέα και πολύ σημαντική πτυχή των καίριων δεξιοτήτων για νέους ανθρώπους σε ολόκληρη την Ευρωπαϊκή Ένωση, ούτως ώστε τα ζητήματα του αθλητισμού, της γνώσης για την Ευρωπαϊκή Ένωση και της γνώσης για τον πολιτισμό, που είναι τόσο σημαντικά για την οικοδόμηση μιας ευρωπαϊκής ταυτότητας, επίσης να τονιστούν και να υπογραμμιστούν;
<SPEAKER ID="401" NAME="Ανδρούλα Βασιλείου" LANGUAGE="EN">
Βέβαια, όταν μιλώ για τον κοινωνικό ρόλο του αθλητισμού, τα θέματα που αφορούν την εκπαίδευση και την κατάρτιση είναι πολύ σημαντικά και νομίζω ότι η εκπαίδευση είναι ακόμη πιο σημαντική για την κοινή ευρωπαϊκή μας ταυτότητα. Αυτό θα ληφθεί αναμφίβολα υπόψη όταν διατυπώσουμε το πιο μόνιμου χαρακτήρα πρόγραμμά μας για τον αθλητισμό.
<P>
Θέμα: Θάνατος από τροχαία ατυχήματα
<P>
Θα μπορούσε η Επιτροπή να σκιαγραφήσει πώς προτίθεται να καταπολεμήσει τις τρεις κύριες αιτίες των θανάτων από τροχαία ατυχήματα, δηλαδή την ταχύτητα, την οδήγηση υπό την επήρεια μέθης/ναρκωτικών και την ανεπαρκή υποδομή του οδικού δικτύου;
<SPEAKER ID="403" NAME="Siim Kallas" LANGUAGE="EN">
Στο πλαίσιο του τρίτου ευρωπαϊκού προγράμματος δράσης για την οδική ασφάλεια έως το 2010, εφαρμόστηκαν κάποιες δράσεις για την καταπολέμηση της οδήγησης με υπερβολική ταχύτητα, της οδήγησης υπό την επήρεια ναρκωτικών και οινοπνευματωδών ουσιών, καθώς και για τη βελτίωση των οδικών υποδομών. Σε πολλές από αυτές τις δράσεις συμμετείχε το Ευρωπαϊκό Κοινοβούλιο βάσει της διαδικασίας συναπόφασης. Αλλά, βέβαια, απαιτούνται περαιτέρω προσπάθειες.
<P>
" Επιτροπή επεξεργάζεται επί του παρόντος την ευρωπαϊκή στρατηγική σχετικά με την οδική ασφάλεια για την ερχόμενη δεκαετία. Θα υπογραμμίζει τη σημασία της ενδεδειγμένης επιβολής και των κυρώσεων για επικίνδυνη συμπεριφορά, ιδιαίτερα για την οδήγηση υπό την επήρεια οινοπνευματωδών και την υπερβολική ταχύτητα. Οι πολίτες των κρατών μελών δεν μπορούν να καταλάβουν για ποιον λόγο άλλοι υπήκοοι της ΕΕ δεν υφίστανται κυρώσεις όταν παραβιάζουν τον νόμο. Για τον λόγο αυτόν, επείγει να επαναληφθούν οι συζητήσεις σχετικά με την πρόταση οδηγίας για τη διασυνοριακή επιβολή, στην οποία παρείχε την πλήρη στήριξή του το Ευρωπαϊκό Κοινοβούλιο, αλλά μπλοκαρίστηκε από το Συμβούλιο. " Επιτροπή είναι αποφασισμένη να προωθήσει αυτήν την πρόταση.
<P>
Πέραν του ελέγχου και των κυρώσεων, η εκπαίδευση και η ενημέρωση είναι τομείς στους οποίους η Επιτροπή θα δώσει μεγάλη έμφαση. Πρέπει να προταθούν συγκεκριμένες δράσεις όσον αφορά την κατανάλωση αλκοόλ και την ταχύτητα, όπως είναι οι συσκευές ανίχνευσης αλκοόλ στον οδηγό σε ορισμένα οχήματα ή πιο αυστηρές προϋποθέσεις για αρχάριους οδηγούς. " οδήγηση υπό την επήρεια ναρκωτικών αποτελεί αυξανόμενο πρόβλημα. " Επιτροπή αναμένει από το συνεχιζόμενο ερευνητικό πρόγραμμα DRUID να παράσχει ιδέες για την ανάληψη συγκεκριμένης δράσης. Σε ό,τι αφορά την υποδομή, το Ευρωπαϊκό Κοινοβούλιο και το Συμβούλιο θέσπισαν νομοθεσία για την ασφαλή διαχείριση και τις απαιτήσεις ασφαλείας στους δρόμους και στις σήραγγες του διευρωπαϊκού δικτύου.
<P>
" Επιτροπή, βέβαια, θα παρακολουθεί εκ του σύνεγγυς την ορθή εφαρμογή τους από τα κράτη μέλη. " ασφάλεια, όμως, των οδικών υποδομών δεν περιορίζεται μόνο στους μείζονες διευρωπαϊκούς οδικούς άξονες· το 56% των θανάτων σε τροχαία ατυχήματα σημειώνεται σε επαρχιακούς δρόμους. Επομένως, η Επιτροπή θα εξετάσει την επέκταση της τρέχουσας νομοθεσίας σχετικά με την ασφαλή διαχείριση στο δευτερεύον οδικό δίκτυο των κρατών μελών. Τέλος, η Επιτροπή θα ελέγξει επίσης ότι στα έργα υποδομής που λαμβάνουν χρηματοδότηση ή δάνεια από την ΕΕ λαμβάνονται υπόψη οι απαιτήσεις οδικής ασφάλειας.
<P>
Πρέπει επίσης να υπογραμμίσω ότι η οδική ασφάλεια αποτελεί κοινή ευθύνη των θεσμικών οργάνων της ΕΕ, των κρατών μελών, των τοπικών και περιφερειακών αρχών, ενώσεων και, βεβαίως, των πολιτών. Για να επιτευχθεί μέγιστη αποτελεσματικότητα, οι λύσεις πρέπει να ανταποκρίνονται σε συγκεκριμένα επιτόπια προβλήματα. " επόμενη ευρωπαϊκή στρατηγική για την οδική ασφάλεια θα προτείνει κάποιες δράσεις με βάση αυτήν την αρχή. Ο κύριος στόχος της είναι η θέσπιση ενός κοινού ευρωπαϊκού χώρου οδικής ασφάλειας, ο οποίος θα αποτελέσει τμήμα ενός ενιαίου ευρωπαϊκού χώρου μεταφορών, όπου όλοι οι πολίτες της ΕΕ θα επωφελούνται του ιδίου επιπέδου ασφάλειας σε ολόκληρη την Ευρώπη.
<SPEAKER ID="404" NAME="Jim Higgins" AFFILIATION="PPE">
(GA) Κύριε Πρόεδρε, θα ήθελα επίσης να εκφράσω τις ευχαριστίες μου προς τον Επίτροπο. Ακούγοντας τον Επίτροπο, είναι σαφές ότι επιτελέστηκε σημαντικό έργο σε ό,τι αφορά τον παράγοντα ταχύτητα και κατανάλωση αλκοόλ στην πρόκληση οδικών ατυχημάτων. Ωστόσο, είναι σαφές ότι δεν ερευνούμε τη συνέπεια των ναρκωτικών σε αυτές τις περιπτώσεις. " οδήγηση υπό την επήρεια αλκοόλ ή ναρκωτικών αποτελεί μείζονα αιτία σχεδόν του 25% των οδικών ατυχημάτων στην Ευρωπαϊκή Ένωση κάθε χρόνο. Δέκα χιλιάδες άνθρωποι πεθαίνουν κάθε χρόνο λόγω αυτών των ατυχημάτων.
<P>
Πρέπει, ωστόσο, να πράξουμε περισσότερα σε ό,τι αφορά τα ναρκωτικά, καθώς είναι σαφές ότι αποτελούν μείζονα αιτία τροχαίων ατυχημάτων και θανάτων στους δρόμους. Επισημαίνω στον Επίτροπο ότι πρέπει να κάνουμε πολύ περισσότερα.
<P>
Επικροτώ την έρευνα, πρέπει όμως να κάνουμε πολύ περισσότερα ώστε να καταστεί αποτελεσματική.
<SPEAKER ID="405" NAME="Siim Kallas" LANGUAGE="EN">
Δεν μπορώ, βέβαια, παρά να συμμεριστώ την ανησυχία σας. Το πρόβλημα με τα ναρκωτικά, όπως γνωρίζετε πολύ καλά, είναι ότι, παρόλο που έχουμε αρκετά εξελιγμένη τεχνολογία για να εντοπίζουμε οδηγούς που βρίσκονται υπό την επήρεια αλκοόλ, είναι πολύ πιο δύσκολο να ανιχνευθεί η επίδραση ναρκωτικών. Πρέπει όντως να πραγματοποιήσουμε έρευνα για να βρούμε την αναγκαία τεχνολογία, διότι σήμερα αρκούμαστε μόνο στην οπτική παρατήρηση της αστυνομίας, που παραπέμπει τα άτομα για υποβολή σε ιατρική εξέταση και μόνο τότε μπορεί να καταστεί σαφές ότι υφίσταται πρόβλημα. Χρειαζόμαστε, βεβαίως, περισσότερα πράγματα.
<SPEAKER ID="406" NAME="Zigmantas Balčytis" AFFILIATION="S&amp;D">
(LT) Σας ευχαριστώ για τις προτάσεις που υποβλήθηκαν προς επίλυση αυτού του προβλήματος. Θα ήθελα να ρωτήσω αν συμφωνείτε με τις μελέτες που δείχνουν ότι η χρήση κινητού τηλεφώνου κατά την οδήγηση μπορεί να προκαλέσει το ίδιο αργά αντανακλαστικά αντίδρασης όσο και όταν οδηγεί κανείς υπό την επήρεια αλκοόλ ή ναρκωτικών. " άλλη μου ερώτηση αφορά τα βαρέα οχήματα μεταφορών. Αυτά ενέχουν αυξημένο κίνδυνο, ιδιαίτερα κατά τις βραδινές ώρες και, όπως γνωρίζετε καλά, τα βαρέα οχήματα μεταφορών προκαλούν ζημιά και στο οδόστρωμα, γεγονός που επίσης συμβάλλει στον αριθμό των ατυχημάτων. Πιστεύετε ότι θα πρέπει να αυξήσουμε και να μεγιστοποιήσουμε τις πολιτικές για τη μεταφορά αγαθών από το οδικό στο σιδηροδρομικό δίκτυο;
<SPEAKER ID="407" NAME="Νικόλαος Χουντής" AFFILIATION="GUE/NGL">
Κύριε Επίτροπε, το θέμα που συζητάμε και που έθιξε ο συνάδελφος με την ερώτησή του είναι πάρα πολύ σοβαρό. Αυτό που λέμε "τροχαία ατυχήματα", κατά τη γνώμη μου, είναι συγκρούσεις που οφείλονται σε πολλές αιτίες και είναι πράγματι αιτία πολλών θανάτων στην Ευρώπη.
<P>
Θέλω, λοιπόν, να σας ρωτήσω δύο συγκεκριμένα πράγματα:
<P>
Πρώτον, επειδή οι περισσότερες από αυτές τις συγκρούσεις γίνονται στις πόλεις και τα περισσότερα θύματα είναι πεζοί και ποδηλάτες, τι πρωτοβουλίες βλέπετε ότι πρέπει να αναπτυχθούν ούτως ώστε να πάμε στη λογική αυτού που λέμε "vision zero", δηλαδή να μην έχουμε θύματα στις πόλεις, να προσέχουμε ιδιαίτερα τα σχολεία, τους ποδηλατοδρόμους, κλπ.;
<P>
Και η δεύτερη ερώτηση είναι, τι προτίθεστε να κάνετε ούτως ώστε να απονέμεται δικαιοσύνη υπέρ των θυμάτων και των συγγενών στο πλαίσιο της λογικής, ούτως ώστε με αυτήν τη λογική να πετύχουμε και την πρόληψη των ατυχημάτων;
<SPEAKER ID="408" NAME="Siim Kallas" LANGUAGE="EN">
Βέβαια, η αλλαγή του τρόπου εκτέλεσης των μεταφορών, όπως αποκαλείται, με το να προτιμάται η μεταφορά αγαθών σιδηροδρομικώς, αποτελεί και σαφή προτίμηση για την Επιτροπή, αλλά αυτό υπήρξε επιθυμία για δεκαετίες. Πρέπει τώρα να βρούμε και να καταργήσουμε τους ανασχετικούς παράγοντες που μας εμποδίζουν να επωφεληθούμε πλήρως από τους σιδηροδρόμους. Υπάρχουν πολλά πράγματα τα οποία πρέπει να γίνουν και πιστεύω ότι, κατά τη διάρκεια της θητείας της παρούσας Επιτροπής, μπορούμε να κάνουμε κάποια μικρά βήματα σε αυτό.
<P>
Θα πρέπει να πω ότι η χρήση κινητών τηλεφώνων κατά την οδήγηση, τουλάχιστον σε μερικές χώρες -περιλαμβανομένης της δικής μου- απαγορεύεται.
<P>
Σε ό,τι αφορά τις δράσεις για την αντιμετώπιση των ανθρώπινων απωλειών και θανάτων στα τροχαία ατυχήματα, η παρούσα Επιτροπή είχε, στη διάρκεια αυτού του σχεδίου δράσης, τον φιλόδοξο στόχο της μείωσης του αριθμού των θανάτων κατά 50%. Δεν επιτεύχθηκε, αλλά υπήρξε σημαντική μείωση του αριθμού θανάτων.
<P>
Αυτό, βέβαια, επιτεύχθηκε χάρη στις κοινές προσπάθειες των ευρωπαϊκών θεσμικών οργάνων, πρωτίστως όμως, των κρατών μελών. Στην ίδια μου τη χώρα, για παράδειγμα, η μείωση του αριθμού θανάτων υπήρξε ακόμη πιο σημαντική αυτήν την δεκαετία - σχεδόν τριπλασιάστηκε. Έχουμε και άλλα περιθώρια και, παρόλο που ποτέ δεν θα πετύχουμε μηδενικό αριθμό ατυχημάτων, μπορούμε να πράξουμε πολλά για να μειώσουμε τον αριθμό των θυμάτων. Αυτό, βέβαια, είναι ένα πολύ περίπλοκο θέμα, το οποίο περιλαμβάνει την απαγόρευση κατανάλωσης οινοπνευματωδών, καλύτερους δρόμους, καλύτερες συνθήκες, εκπαίδευση, κατάρτιση - όλα αυτά τα πράγματα.
<SPEAKER ID="409" NAME="Πρόεδρος">
Δεδομένου ότι αναφέρονται στο ίδιο θέμα, οι ακόλουθες ερωτήσεις θα εξεταστούν από κοινού:
<P>
Θέμα: Το σιδηροδρομικό ατύχημα στο Buizingen (Βέλγιο) και το ηλεκτρονικό σύστημα ασφάλειας
<P>
Το πολύ σοβαρό σιδηροδρομικό ατύχημα που συνέβη στο Buizingen (Βέλγιο) στις 15 Φεβρουαρίου λέγεται ότι σχετίζεται με την απουσία ηλεκτρονικού συστήματος ασφαλείας, δηλ. ενός συστήματος αυτόματης πέδησης που τίθεται σε λειτουργία σε περίπτωση που ένα τρένο δεν υπακούει κόκκινο φανάρι.
<P>
Εκτός από τα εθνικά συστήματα αυτόματης ασφάλειας αμαξοστοιχίας (ATP) που υφίστανται σε ορισμένα κράτη μέλη εδώ και πολλά χρόνια, καταβάλλονται στην Ευρώπη πολλές προσπάθειες για την εισαγωγή του συστήματος διαχείρισης της κυκλοφορίας των σιδηροδρόμων (ERTMS).
<P>
Μπορεί η Επιτροπή να αναφέρει σε ποιο βαθμό και από πότε τα κράτη μέλη έχουν εξοπλίσει τις σιδηροδρομικές τους γραμμές και τις αμαξοστοιχίες με εθνικά συστήματα αυτόματης ασφάλειας αμαξοστοιχίας;
<P>
Σε ποιο στάδιο βρίσκεται η εισαγωγή του ERTMS στα διάφορα κράτη μέλη (τόσο ως προς τις αμαξοστοιχίες όσο και ως προς τις σιδηροδρομικές γραμμές);
<P>
Έχει άραγε νόημα για τα κράτη μέλη που δεν διαθέτουν ακόμα εθνικά συστήματα ασφαλείας, να επενδύσουν στην εγκατάσταση τέτοιων συστημάτων, δεδομένου ότι έχει ήδη αρχίσει η καθιέρωση του συστήματος ERTMS και ότι η μετάβαση συνεπάγεται σημαντικές επενδύσεις;
<P>
Με ποιον τρόπο αποφεύγεται ο κίνδυνος να είναι εξοπλισμένες με ERTMS οι υποδομές των σιδηροδρομικών γραμμών, αλλά όχι οι αμαξοστοιχίες ή αντιστρόφως;
<P>
Υφίσταται άραγε αυτήν τη στιγμή το πρόβλημα αυτό, π. χ. για την κυκλοφορία των σιδηροδρομικών συρμών InterCity στη διαδρομή Λιέγη - Άαχεν;
<P>
Ποιο είναι το μάθημα που θα πρέπει να αντλήσουμε ενδεχομένως όσον αφορά την ελευθέρωση των σιδηροδρόμων στην Ευρώπη;
<P>
Θέμα: Τα αίτια του τραγικού σιδηροδρομικού ατυχήματος την Τρίτη 15/2, στο Buizingen
<P>
Είναι σε θέση η Επιτροπή να αποδείξει ότι η ελευθέρωση του τομέα είχε αντίκτυπο στην ασφάλεια;
<P>
Τον Ιούλιο 2008, η Επιτροπή απηύθυνε στο Βέλγιο αιτιολογημένη γνώμη με την οποία επέκρινε επισήμως την περίπλοκη τριμερή δομή των βελγικών σιδηροδρόμων. Έχουν ληφθεί έκτοτε τα απαιτούμενα μέτρα εις απάντηση των αντιρρήσεων που διατύπωσε η Επιτροπή; Με ποιον τρόπο;
<P>
Μπορεί να αναφέρει η Επιτροπή από πότε είναι διαθέσιμο το πρότυπο του Ευρωπαϊκού Συστήματος Διαχείρισης της Σιδηροδρομικής Κυκλοφορίας (ERTMS); Έχει προκύψει καθυστέρηση σε σχέση με την προγραμματισμένη ημερομηνία εισαγωγής; Εάν ναι, ποια ήταν τα αίτια αυτής της καθυστέρησης και ποια διορθωτικά μέτρα έχει λάβει η Επιτροπή;
<P>
Μήπως η συζήτηση σχετικά με το ευρωπαϊκό πρότυπο εμπόδισε τους βελγικούς σιδηροδρόμους να θεσπίσουν το δικό τους σύστημα προκειμένου να εγγυηθούν την ασφάλεια των εθνικών συνδέσεων; Από πότε έχουν αρχίσει να ισχύουν οι προδιαγραφές για τα εθνικά συστήματα; Σε πόσες από τις 27 χώρες της ΕΕ ισχύει ήδη ένα εθνικό σύστημα και από πότε; Ποιες χώρες επιδεικνύουν τα καλύτερα αποτελέσματα;
<P>
Ποια θέση κατέχει το Βέλγιο μεταξύ των 27 κρατών της ΕΕ, όσον αφορά την ασφάλεια του σιδηροδρομικού δικτύου;
<SPEAKER ID="410" NAME="Siim Kallas" LANGUAGE="EN">
Το σιδηροδρομικό ατύχημα στο Buizingen τη Δευτέρα, 15 Φεβρουαρίου, αποτέλεσε μια λίαν οδυνηρή τραγωδία και, μετά από το σοβαρό αυτό ατύχημα, μπορούν να τεθούν αρκετά ερωτήματα τεχνικής και πολιτικής φύσεως όσον αφορά την ασφάλεια των σιδηροδρόμων.
<P>
Τα αίτια του ατυχήματος δεν είναι ακόμη πλήρως γνωστά και ξεκίνησε η τεχνική διερεύνηση σύμφωνα με τις διατάξεις της οδηγίας της ΕΕ για την ασφάλεια. Αρμόδιο για την διεξαγωγή της είναι το βελγικό διερευνητικό όργανο. Δύο ερευνητές του Ευρωπαϊκού Οργανισμού Σιδηροδρόμων προστέθηκαν στη βελγική ομάδα που είναι επιφορτισμένη με τη διερεύνηση λίγες μόνον ώρες αφότου συνέβη το ατύχημα.
<P>
Θα ήθελα να υπογραμμίσω ότι, εφόσον δεν έχουν ακόμη αποσαφηνιστεί τα αίτια του ατυχήματος, είναι ανάρμοστο να βγάλουμε συμπεράσματα
<P>
Όπως συμβαίνει πολύ συχνά όταν σημειώνονται σιδηροδρομικά ατυχήματα, διατυπώνονται παρατηρήσεις που κάνουν λόγο για συσχετισμό των ευρωπαϊκών κανόνων και κανονισμών με το ατύχημα. Θα ήθελα, καταρχάς, να είμαι ξεκάθαρος όσον αφορά το άνοιγμα της αγοράς. Παράλληλα με το άνοιγμα του τομέα των σιδηροδρομικών εμπορευματικών μεταφορών στον ανταγωνισμό και τη θέσπιση υποχρεώσεων για τον διαχωρισμό μεταξύ των δραστηριοτήτων διαχείρισης υποδομής και σιδηροδρομικών επιχειρήσεων, θεσπίστηκε ένα αυστηρό κανονιστικό πλαίσιο, το οποίο διέπει την ασφάλεια των σιδηροδρόμων και τη διαλειτουργικότητα. Παρακολουθήσαμε προσεκτικά αυτό το άνοιγμα του σιδηροδρομικού τομέα στον ανταγωνισμό για να διασφαλίσουμε ότι δεν έχει κανέναν αρνητικό αντίκτυπο στην ασφάλεια, και οι δείκτες δείχνουν ξεκάθαρα ότι δεν υπάρχει κανένας τέτοιος αντίκτυπος.
<P>
Δεν βλέπω, επίσης, καμία σχέση ανάμεσα στο ατύχημα και στην αιτιολογημένη γνώμη που αποστείλαμε στο Βέλγιο το 2008 σχετικά με την έλλειψη ανεξαρτησίας μεταξύ των διαχειριστών υποδομής και των σιδηροδρομικών επιχειρήσεων.
<P>
Κάθε άποψη που συνδέει τα επίπεδα ασφάλειας των σιδηροδρόμων με το άνοιγμα της σιδηροδρομικής αγοράς δεν αποτελεί, κατά την άποψή μου, παρά δικαιολογία προκειμένου να αποπροσανατολιστεί η συζήτηση σε σχέση με τα πραγματικά αίτια του ατυχήματος
<P>
Το ζήτημα της συνύπαρξης συστημάτων ελέγχου αμαξοστοιχιών σε εθνικό και ευρωπαϊκό επίπεδο μπορεί να τεθεί σε αυτήν τη βάση. Περισσότερα από 20 διαφορετικά εθνικά συστήματα χρησιμοποιούνται στην Ευρώπη σήμερα για την κατοχύρωση της ασφαλούς κίνησης των τρένων. " ασυμβατότητα των διαφορετικών εθνικών συστημάτων θέτει ένα μείζον πρόβλημα για τις διεθνείς αμαξοστοιχίες, διότι είτε οι μηχανές έλξης πρέπει να αλλάζουν σε κάθε σύνορο, είτε πρέπει να είναι οι ίδιες εφοδιασμένες με αρκετά συστήματα.
<P>
Για τον λόγο αυτόν, σχεδιάστηκε και αναπτύχθηκε ένα ενιαίο σύστημα για χρήση σε ευρωπαϊκό επίπεδο και επί του παρόντος εγκαθίσταται σε μείζονες σιδηροδρομικές γραμμές και αμαξοστοιχίες στην Ευρώπη. Το σύστημα είναι γνωστό ως ERTMS - Ευρωπαϊκό Σύστημα Διαχείρισης της Σιδηροδρομικής Κυκλοφορίας.
<P>
Σε ό,τι αφορά την επιλογή του χρόνου, τα περισσότερα από τα εθνικά συστήματα αναπτύχθηκαν στις αρχές της δεκαετίας του 1980, η ανάπτυξή τους όμως αποτέλεσε μια μακρά και δαπανηρή διαδικασία. Στην πλειονότητα των χωρών όπου υφίστανται αυτά τα συστήματα, μέρος μόνο των εθνικών δικτύων και μηχανών έλξης είναι σήμερα εφοδιασμένα μέχρι σήμερα και γι' αυτήν την μερική εγκατάσταση του εξοπλισμού απαιτήθηκαν περίπου 20 χρόνια.
<P>
Οι προδιαγραφές ERTMS είναι διαθέσιμες από το 2000. Κάποια πιλοτικά προγράμματα υλοποιήθηκαν μεταξύ 2000 και 2005. Από το 2005, αρκετές γραμμές εξοπλισμένες με ERTMS τέθηκαν σε υπηρεσία.
<P>
Επί του παρόντος, 10 κράτη μέλη έχουν γραμμές με ERTMS και υπάρχουν τρέχοντα προγράμματα σε όλα σχεδόν τα κράτη μέλη. Στο Βέλγιο, για παράδειγμα, είναι εξοπλισμένη η σιδηροδρομική γραμμή Άαχεν-Λιέγη, οι δε αμαξοστοιχίες ICT που κινούνται σε αυτήν τη γραμμή είναι επίσης εφοδιασμένες.
<P>
Συνεπώς, το ERTMS θα συνυπάρχει με τα εθνικά συστήματα για μια περίοδο 20 ετών. Μερικά κράτη μέλη θα επωφεληθούν του ευρωπαϊκού συστήματος νωρίτερα σε σύγκριση με άλλα. Βλέπουμε, για παράδειγμα, ότι το ιταλικό και το ισπανικό δίκτυο υψηλών ταχυτήτων είναι ήδη σχεδόν πλήρως εξοπλισμένο, ότι το συμβατικό δίκτυο του Λουξεμβούργου είναι επίσης σχεδόν πλήρως εξοπλισμένο, ενώ σε 15 κράτη μέλη, υπάρχουν μόνο δοκιμαστικές γραμμές ή έργα.
<P>
Πρέπει επίσης να σημειωθεί ότι τα αυτόματα συστήματα προστασίας των αμαξοστοιχιών είναι ένα μόνο από τα στοιχεία που συμβάλλουν στην ασφάλεια των δικτύων. " κατάλληλη εκπαίδευση, η σωστή συντήρηση και η καλύτερη προστασία των ισόπεδων διαβάσεων είναι επίσης σημαντικά στοιχεία για την ασφάλεια.
<P>
Αν μελετήσουμε ένα ευρύτερο φάσμα δεικτών ασφαλείας, τα συνολικά στοιχεία δείχνουν ότι οι προδιαγραφές ασφαλείας για τους σιδηροδρόμους στην Ευρώπη είναι πολύ υψηλές, σε γενικές γραμμές.
<SPEAKER ID="411" NAME="Ivo Belet" AFFILIATION="PPE">
(NL) Κύριε Πρόεδρε, κύριε Επίτροπε, τα διδάγματα που πρέπει να αντληθούν από αυτήν την τραγωδία είναι πράγματι ζήτημα που αφορά τις βελγικές υπηρεσίες: τη βελγική κυβέρνηση. Μάλιστα, λίαν προσεχώς θα ξεκινήσει τις εργασίες της επ' αυτού μια ειδική διερευνητική επιτροπή στο βελγικό κοινοβούλιο.
<P>
Έχω μία ακόμη ερώτηση για εσάς, κύριε Επίτροπε. Ποιες είναι οι απόψεις σας για την κοινωνική πτυχή του φόρτου εργασίας του προσωπικού των αμαξοστοιχιών και ιδιαίτερα των μηχανοδηγών; Μήπως θα έπρεπε να το εξετάσουμε και αυτό και μήπως απαιτούνται ευρωπαϊκοί κανόνες, ιδιαίτερα αν ληφθεί υπόψη ότι ο ανταγωνισμός των επιβατικών μεταφορών αναμένεται μάλιστα να ενταθεί τα αμέσως προσεχή χρόνια;
<SPEAKER ID="412" NAME="Frieda Brepoels" AFFILIATION="Verts/ALE">
(NL) Θα ήθελα να εκφράσω θερμές ευχαριστίες στον Επίτροπο για την απάντησή του σε κάποιες πολύ συγκεκριμένες ερωτήσεις. Δεν απάντησε σε μία από τις ερωτήσεις μου, που αφορούσε την αιτιολογημένη γνώμη που απέστειλε η Επιτροπή στο Βέλγιο το 2008. Το 2009 διαπιστώθηκε εκ νέου η έλλειψη ανεξαρτησίας του διαχειριστή της υποδομής των βελγικών σιδηροδρόμων (Infrabel) από την κρατική εταιρεία βελγικών σιδηροδρόμων SNCB και τη θυγατρική. Θα ήθελα να μάθω πόσο ακόμα χρόνο θα δώσει η Επιτροπή στην SNCB για να πραγματοποιήσει όντως τις αναγκαίες ενέργειες αναδιάρθρωσης;
<SPEAKER ID="413" NAME="Siim Kallas" LANGUAGE="EN">
Πρώτον, σε ό,τι αφορά τους φορείς εκμετάλλευσης και τα κοινωνικά ζητήματα. Μπορούμε να το εξετάσουμε αυτό σε βάθος και να αναλύσουμε την κατάσταση διότι, βέβαια, αν έχουμε μεγαλύτερο ανταγωνισμό και πιο πυκνά δρομολόγια, θα πρέπει να καταπιαστούμε πολύ σοβαρά και με αυτές τις κοινωνικές πτυχές. Έχουμε διάφορους κανονισμούς σε ισχύ που αφορούν, λόγου χάρη, τους ιπτάμενους χειριστές της πολιτικής αεροπορίας. Έχετε προφανώς υπόψη σας την οδηγία για τον χρόνο οδήγησης στις οδικές μεταφορές, και κάπως παρόμοιος έλεγχος σε σχέση με τον χρόνο οδήγησης θα πρέπει να εφαρμόζεται σε όλους τους οδηγούς, περιλαμβανομένων των μηχανοδηγών.
<P>
Επομένως, νομίζω ότι θα πρέπει να εξετάσουμε πολύ σοβαρά αυτό το ζήτημα. Υπάρχει, βέβαια, πάντοτε και εθνική νομοθεσία και αυτά είναι πρωτίστως ερωτήματα που άπτονται και της εθνικής νομοθεσίας, αλλά πρόκειται για ένα ερώτημα το οποίο αναμφίβολα θα πρέπει να εξετάσουμε.
<P>
Είπα ότι το 2008 η Επιτροπή απέστειλε αιτιολογημένη γνώμη στο Βέλγιο αναφορικά με την έλλειψη ασφαλιστικών δικλίδων για την κατοχύρωση της ανεξαρτησίας του διαχειριστή της υποδομής έναντι των σιδηροδρομικών επιχειρήσεων στην εκτέλεση ουσιαστικών λειτουργιών, στην κατανομή των γραμμών και στην τιμολόγηση. Οι βελγικές αρχές απάντησαν σε αυτό, οι δε υπηρεσίες της Επιτροπής αναλύουν αυτήν την απάντηση με στόχο να προτείνουν περαιτέρω παρακολούθηση.
<P>
Επανερχόμενοι όμως στο σιδηροδρομικό ατύχημα, επρόκειτο για ένα τραγικό ατύχημα, το οποίο θα έπρεπε να είχε αποφευχθεί, ποτέ όμως δεν πρόκειται να υπάρξει απολύτως μηδενικός αριθμός ατυχημάτων στον κόσμο. Πρόκειται για ένα πολύ περίπλοκο ζήτημα. Υποθέτω ότι η έρευνα θα μας δώσει σαφείς απαντήσεις αναφορικά με το ποια ήταν τα αίτια του ατυχήματος, καθώς σε πολλές περιπτώσεις πρόκειται για τραγικό συνδυασμό αρκετών παραγόντων, περιλαμβανομένου του ανθρώπινου παράγοντα. Από τον 19ο αιώνα, ήταν σαφές ότι ο κόκκινος σηματοδότης είναι σήμα για να σταματήσει κάποιος. Συνεπώς, δεν σημαίνει ότι μπορούμε να βρούμε μια πολύ απλή απάντηση όσον αφορά τον λόγο για τον οποίο συνέβη αυτό το ατύχημα.
<SPEAKER ID="414" NAME="Piotr Borys" AFFILIATION="PPE">
(PL) Κύριε Kallas, νομίζω ότι θα πρέπει να βγάλουμε συμπεράσματα από αυτήν την τραγωδία. Βέβαια, μια πολύ ενδελεχής διαδικασία θα παράσχει εξήγηση για το αν ευθύνεται ο ανθρώπινος παράγοντας ή, ενδεχομένως, εάν ήταν θέμα εξοπλισμού ή έλλειψης συστήματος. Κατά τη γνώμη σας, πόσος καιρός θα χρειαστεί έως ότου τεθεί σε χρήση το ERTMS, και πιστεύετε ότι με την ελευθέρωση τόσο των επιβατικών όσο και των εμπορευματικών σιδηροδρομικών μεταφορών το σύστημα του πολύ αυστηρού ελέγχου της ποιότητας της υπηρεσίας και του εξοπλισμού θα πρέπει να είναι ξεχωριστό από τα εθνικά συστήματα;
<SPEAKER ID="415" NAME="Siim Kallas" LANGUAGE="EN">
Το σχέδιο είναι να έχει αναπτυχθεί το σύστημα ERTMS σε βασικά ευρωπαϊκά σιδηροδρομικά δίκτυα έως το 2015, επομένως υπάρχει μια ημερομηνία που πιστεύουμε ότι αυτό το σχέδιο ανάπτυξης θα έχει υλοποιηθεί, αυτό όμως δεν σημαίνει ότι κάθε γραμμή, ιδιαίτερα οι περιφερειακές γραμμές, θα εφοδιαστούν με τόσο προηγμένο εξοπλισμό, επομένως θα πρέπει να υπάρχουν πάντοτε και άλλα συστήματα. Αυτό το σχέδιο ανάπτυξης υπάρχει, πρόκειται όμως για δαπανηρό εγχείρημα και μεγάλη επένδυση.
<P>
Ένα ευρωπαϊκό σύστημα μέτρησης της ποιότητας αποτελεί καλή ιδέα. Όταν εκφράζω την ιδέα της ανάπτυξης των μεταφορών συνολικά για την Ευρώπη, υπό την πιθανή ονομασία "ευρωπαϊκός ενιαίος χώρος μεταφορών", αυτό βέβαια σημαίνει ότι θα πρέπει να εναρμονίσουμε και τις απαιτήσεις ποιότητας και ότι η ποιότητα των υπηρεσιών θα πρέπει να διατηρηθεί σε πολύ υψηλό επίπεδο.
<P>
Θέμα: Αλλαγή της ώρας τον χειμώνα και το καλοκαίρι
<P>
Μπορεί να αναφέρει η Επιτροπή εάν έρευνες που βρίσκονται εν εξελίξει δικαιολογούν την δις του έτους αλλαγή της ώρας η οποία διαταράσσει σε μεγάλο βαθμό την καθημερινή ζωή των κατοίκων της Ευρωπαϊκής Ένωσης;
<SPEAKER ID="417" NAME="Siim Kallas" LANGUAGE="EN">
Διαθέτουμε, βέβαια, μια οδηγία από τον Ιανουάριο του 2001, όταν το Συμβούλιο και το Κοινοβούλιο ενέκριναν την τρέχουσα οδηγία για τη θερινή ώρα στην Ευρωπαϊκή Ένωση. Αυτή η οδηγία εναρμονίζει το ημερολόγιο της εφαρμογής της θερινής ώρας στην ΕΕ. Αυτή είναι η ένατη οδηγία για το ζήτημα από το 1980, όταν εγκρίθηκε η πρώτη οδηγία για τη θερινή ώρα.
<P>
Με βάση τις ανωτέρω οδηγίες, το 2007 η Επιτροπή υπέβαλε έκθεση για τον αντίκτυπο του τρέχοντος καθεστώτος θερινής ώρας. " έκθεση κατέληξε ότι, με βάση τις πληροφορίες που είχε στη διάθεσή της η Επιτροπή, το καθεστώς της θερινής ώρας δεν έχει κανέναν αρνητικό αντίκτυπο και οδήγησε και σε κάποια εξοικονόμηση ενέργειας. Οι υφιστάμενες διευθετήσεις δεν προκαλούν καμία ανησυχία στα κράτη μέλη της Ευρωπαϊκής Ένωσης. Κανένα κράτος μέλος δεν απαίτησε, ούτε και μετά τη δημοσίευση της έκθεσης, τροποποίηση των υφιστάμενων διευθετήσεων.
<P>
Ο αξιότιμος βουλευτής δύσκολα θα μπορούσε να βρει πιο κατάλληλο άτομο για να απαντήσει σε αυτήν την ερώτηση, όχι διότι είμαι αρμόδιος για τις μεταφορές, αλλά διότι ήμουν μέλος της εσθονικής κυβέρνησης που έκανε ακριβώς ό,τι υπονοεί η ερώτησή σας. Πρώτον, το 1999, με έτος έναρξης το 2000, καταργήσαμε την αλλαγή ώρας. Αλλάξαμε αυτό το καθεστώς και διατηρήσαμε το καθεστώς της ενιαίας ώρας καθ' όλο το έτος. Το 2002, επανήλθαμε στο πρότερο καθεστώς και θεσπίσαμε εκ νέου τη θερινή ώρα. Συνεπώς, έχω προσωπική εμπειρία επ' αυτού.
<P>
Συνέβησαν δύο δυσάρεστα πράγματα, και αυτός είναι ο λόγος για τον οποίο τούτη η ενέργεια που έγινε το 2000 κατέστη εξαιρετικά αντιδημοφιλής. Το ένα ήταν πως το φως της ημέρας χάνεται το απόγευμα. Το πρωινό είναι φωτεινό, αλλά δεν έχεις να κάνεις τίποτα με αυτήν την ηλιοφάνεια το πρωί. Το απόγευμα, σκοτεινιάζει υπερβολικά γρήγορα και, αν επιστρέψεις σπίτι από τη δουλειά και θελήσεις να γυμναστείς ή να βγεις με τα παιδιά, είναι ήδη απόγευμα. Αυτό δεν άρεσε καθόλου στον κόσμο.
<P>
Δεύτερον, υπήρξε βέβαια πλήρης σύγχυση όσον αφορά τα χρονοδιαγράμματα και τον προγραμματισμό -όπως μπορείτε να φανταστείτε- σε σχέση με όλες τις ταξιδιωτικές διευθετήσεις με άλλες χώρες. Επομένως, αποκαταστήσαμε το υφιστάμενο καθεστώς θερινής ώρας, αλλάζοντας τους δείκτες του ρολογιού δύο φορές τον χρόνο. Ο κόσμος είναι χαρούμενος και έκτοτε αυτό το ζήτημα δεν τέθηκε ξανά.
<SPEAKER ID="418" NAME="Jacek Włosowicz" AFFILIATION="ECR">
(PL) Κύριε Πρόεδρε, κύριε Kallas, μια αμφιβολία που διατηρώ έχει σχέση με το γεγονός ότι μερικές χώρες στην Ευρώπη, για παράδειγμα το "νωμένο Βασίλειο, χρησιμοποιούν διαφορετική ώρα σε σύγκριση με την ηπειρωτική Ευρώπη και αυτή η έλλειψη αλλαγής δεν προκαλεί προβλήματα εκεί. Μήπως δεν ισχύει, άλλωστε, ότι η τυποποίηση της ώρας σε ολόκληρη την Ευρώπη σε μία ζώνη ώρας θα είχε ευεργετικές συνέπειες μόνο και μόνο από τη σκοπιά των μεταφορών;
<SPEAKER ID="419" NAME="Siim Kallas" LANGUAGE="EN">
Όπως είπα, είχα προσωπική εμπειρία και δεν βλέπω κανέναν λόγο να αρχίσουμε να αλλάζουμε πάλι το σύστημα ή να κάνουμε μερικές αλλαγές σε αυτό το σύστημα. Μπορεί να γίνει πιο περίπλοκο.
<P>
Θέμα: Ισορροπία ελευθερίας - ασφάλειας
<P>
Σε πολλές χώρες σε όλη την Ευρωπαϊκή Ένωση οι συνθήκες συναγερμού που έχουν προκληθεί από την παγκόσμια τρομοκρατία έχουν οδηγήσει σε μια διάβρωση των πολιτικών ελευθεριών που προκαλεί φόβο. Μια θεμελιώδης αρχή που αποτελεί τη βάση του κοινωνικού συμβολαίου είναι ότι μια κυβέρνηση οφείλει να δικαιολογεί κάθε περιορισμό των δικαιωμάτων των πολιτών αποδεικνύοντας με σαφήνεια και κατηγορηματικότητα την αναγκαιότητα αυτού του περιορισμού προς όφελος της γενικής ασφάλειας του έθνους. Το βάρος της απόδειξης φαίνεται να έχει μετακυλισθεί από τις αρχές που εφαρμόζουν τα μέτρα ασφάλειας στα άτομα που υπόκεινται σ' αυτήν.
<P>
Συμφωνεί η Επιτροπή με αυτήν την εκτίμηση; Με ποιον τρόπο θα χειρισθεί η Επιτροπή το θέμα της ανισορροπίας μεταξύ ασφάλειας και ελευθερίας έτσι ώστε να αποκαταστήσει τη σχετική ισορροπία;
<SPEAKER ID="421" NAME="Viviane Reding" LANGUAGE="EN">
" προστασία και η προώθηση των θεμελιωδών δικαιωμάτων δεν πρέπει να θεωρείται ότι αντιβαίνουν στα μέτρα που αντιμετωπίζουν τη συνεχιζόμενη απειλή της τρομοκρατίας: θα πρέπει να συμβαδίζουν. Οι αντιτρομοκρατικές ενέργειες πρέπει να διεξάγονται με πλήρη σεβασμό προς την αρχή του κράτους δικαίου και με πλήρη σεβασμό προς τα θεμελιώδη δικαιώματα, όπως αυτά κατοχυρώνονται σε επίπεδο Ευρωπαϊκής Ένωσης στον Χάρτη Θεμελιωδών Δικαιωμάτων.
<P>
Δεν πρόκειται για ζήτημα συμβιβασμού ή πρόταξης μιας απαίτησης ως αντίβαρο σε άλλη· πρόκειται για ζήτημα εξασφάλισης αμφοτέρων, χωρίς όμως βέβαια να υπονομευθούν τα θεμελιώδη δικαιώματα.
<P>
" συμμόρφωση προς τα θεμελιώδη δικαιώματα δεν εμποδίζει την έγκριση αποτελεσματικών μέτρων ασφάλειας και αυτό, παρεμπιπτόντως, αναγνωρίστηκε στο πρόγραμμα της Στοκχόλμης, που καλεί τα ευρωπαϊκά θεσμικά όργανα να διασφαλίσουν ότι όλα τα μέσα που αναπτύσσονται για την καταπολέμηση της τρομοκρατίας χρησιμοποιούνται με πλήρη σεβασμό προς τα θεμελιώδη δικαιώματα. Συνεπώς, πιστεύω ότι πρόκειται για ζήτημα ισορροπίας και όχι ζήτημα δημιουργίας αντίβαρου του ενός έναντι του άλλου.
<SPEAKER ID="422" NAME="Gay Mitchell" AFFILIATION="PPE">
(EN) Σε ό,τι με αφορά, σφυροκοπήστε τους τρομοκράτες, σφυροκοπήστε τους εγκληματίες. Δεν έχω κανένα απολύτως πρόβλημα με αυτό, εκείνο όμως που με απασχολεί είναι ότι εμείς, ως βουλευτές, δεν τονίζουμε επαρκώς ούτε στο Ευρωπαϊκό Κοινοβούλιο ούτε στα κράτη μέλη ότι το περιμένουμε αυτό να γίνει κατά τρόπο που να προστατεύονται οι πολίτες, αντί να υπονομεύουμε την προστασία τους ή την ιδιωτικότητά τους, ότι τα στοιχεία προστατεύονται, ότι η ιδιωτικότητα των πολιτών προστατεύεται και ότι οι πολίτες που είναι αθώοι και νομοταγείς δεν υφίστανται παραβίαση της ιδιωτικής τους ζωής από το κράτος. Είναι επιτακτικό να περιλαμβάνεται αυτό.
<SPEAKER ID="423" NAME="Viviane Reding" LANGUAGE="EN">
Συμφωνώ απολύτως με τον αξιότιμο βουλευτή. Γνωρίζετε, από την ακρόασή μου αλλά και από τις πράξεις μου ως Επιτρόπου αρμόδιας για τις τηλεπικοινωνίες, ότι η προστασία των δεδομένων αποτελεί υψηλή προτεραιότητα στην ατζέντα.
<P>
Υποσχέθηκα να μεταρρυθμίσω την οδηγία για την προστασία των δεδομένων, του 1995, για να την προσαρμόσω στον σύγχρονο κόσμο της τεχνολογίας, αλλά ξεκαθάρισα επίσης ότι δεν μπορούμε να παραδίδουμε δεδομένα εν ονόματι της προστασίας της κοινωνίας. Τα προσωπικά δεδομένα του ατόμου δεν μπορούν να υπονομεύονται από άλλα μέτρα.
<P>
Είδα με ποιον τρόπο το Κοινοβούλιο επιχειρηματολόγησε και ψήφισε επί του ζητήματος SWIFT. " Επιτροπή θα λάβει υπόψη τις απόψεις του Κοινοβουλίου όταν θα επεξεργαστεί μια νέα εντολή, προκειμένου να συνάψουμε μια νέα συμφωνία SWIFT με τους αμερικανούς εταίρους μας: μια συμφωνία που θα εξισορροπεί το δικαίωμα στην ιδιωτικότητα με την ανάγκη καταπολέμησης της τρομοκρατίας.
<P>
Θέμα: Πράσινη Βίβλος για τον εθελοντισμό
<P>
Αποβλέποντας στην αύξηση της ευαισθητοποίησης όσον αφορά την αξία του εθελοντισμού σε όλη την επικράτεια της ΕΕ, προτίθεται η Επιτροπή να εξετάσει, σε συνδυασμό με τις προτεινόμενες πρωτοβουλίες για τον εορτασμό του Ευρωπαϊκού Έτους Εθελοντισμού, το ενδεχόμενο εκπόνησης μιας συνεκτικής Πράσινης Βίβλου για τον εθελοντισμό προκειμένου να διευκολυνθεί, να αναγνωριστεί και να μεγιστοποιηθεί η αξία του εθελοντισμού;
<P>
Εκτός από την εκπόνηση της εν λόγω Πράσινης Βίβλου θα θεωρούσε η Επιτροπή σημαντική τη δημιουργία συνεργιών μεταξύ άλλων διεθνών οργανισμών, όπως της ΔΟΕ και του Ο"Ε, σχετικά με το σχέδιο μέτρησης του εθελοντισμού του Πανεπιστημίου John Hopkins (JHU) και της ΔΟΕ και το μη κερδοσκοπικό εγχειρίδιο του Ο"Ε;
<SPEAKER ID="425" NAME="Viviane Reding" LANGUAGE="EN">
Λυπούμαι πολύ, δεν έχω αυτήν την ερώτηση. Έχω πολλές ερωτήσεις εδώ, όχι όμως αυτήν.
<P>
(Ο Πρόεδρος προτείνει να απαντηθεί η ερώτηση γραπτώς)
<SPEAKER ID="426" NAME="Marian Harkin" AFFILIATION="ALDE">
(EN) Θα είμαι εξαιρετικά ευτυχής να λάβω γραπτή απάντηση από την Επίτροπο.
<SPEAKER ID="427" NAME="Viviane Reding" LANGUAGE="EN">
Λυπούμαι. Κάποιο λάθος πρέπει να έγινε στο οργανωτικό κομμάτι.
<SPEAKER ID="428" NAME="Marian Harkin" AFFILIATION="ALDE">
(EN) Ευελπιστώ ότι η Επίτροπος θα εξετάσει προσεκτικά αυτό που πρότεινα δεδομένων των δυνατοτήτων που προσφέρει το 2011 ως Ευρωπαϊκό Έτος Εθελοντισμού και ότι, ενδεχομένως, θα εξετάσει επίσης τη δυνατότητα κατάρτισης Πράσινης Βίβλου μετά τη διαβούλευση με εθελοντικές ομάδες, κλπ. Ελπίζω επίσης ότι θα λάβετε υπόψη τη σημασία της χρησιμοποίησης του εγχειριδίου της Διεθνούς Οργάνωσης Εργασίας ή του εγχειριδίου του Ο"Ε για την αποτίμηση του εθελοντισμού σε όλα τα κράτη μέλη.
<SPEAKER ID="429" NAME="Viviane Reding" LANGUAGE="EN">
Μπορώ να διαβεβαιώσω την αξιότιμη βουλευτή ότι όσον αφορά τον εθελοντισμό -που είναι πολύ σημαντικό ζήτημα και η Επιτροπή εργάζεται επ' αυτού- θα λάβει τις σωστές απαντήσεις σε ό,τι ρώτησε.
<P>
Θέμα: Μειονότητες που είναι κατά παράδοση εγκατεστημένες στην Ευρωπαϊκή Ένωση
<P>
Ποιες δυνατότητες προβλέπονται, κατά την κρίση της Επιτροπής, στη Συνθήκη της Λισαβόνας και στον Χάρτη Θεμελιωδών Δικαιωμάτων της ΕΕ για τη χάραξη στρατηγικής που θα αποβλέπει στην προστασία και στην ενίσχυση των εθνοτικών ομάδων και των μειονοτήτων που είναι κατά παράδοση εγκατεστημένες στην Ευρωπαϊκή Ένωση, και ποια συγκεκριμένα μέτρα προγραμματίζονται;
<SPEAKER ID="431" NAME="Viviane Reding" LANGUAGE="EN">
Γνωρίζετε καλά ότι μία από τις αξίες στις οποίες είναι θεμελιωμένη η Ευρωπαϊκή Ένωση είναι ο σεβασμός των δικαιωμάτων των ανθρώπων που ανήκουν σε μειονότητες, με την έναρξη δε ισχύος της Συνθήκης της Λισαβόνας, αυτό αναφέρεται ρητά στο άρθρο 2 της Συνθήκης. Το άρθρο 21 του Χάρτη Θεμελιωδών Δικαιωμάτων απαγορεύει ρητά κάθε μορφής διάκριση με βάση τη γλώσσα ή την ιδιότητα μέλους εθνικής μειονότητας. " Επιτροπή θα διασφαλίσει, εντός του πεδίου της εντολής της, ότι αυτά τα θεμελιώδη δικαιώματα τηρούνται στο δίκαιο της ΕΕ, μεταξύ άλλων, όταν τα κράτη μέλη εφαρμόζουν το δίκαιο της ΕΕ.
<P>
Υπάρχουν επίσης κάποια νομοθετήματα και προγράμματα της ΕΕ, τα οποία μπορούν να συμβάλουν στη βελτίωση της κατάστασης ατόμων που ανήκουν σε μειονότητες· η Επιτροπή προτίθεται να συνδυάσει αυτά τα μέσα για να αντιμετωπίσει τις δυσκολίες, μεταξύ άλλων τις διακρίσεις που είναι πιθανό να πλήξουν άτομα, τα οποία ανήκουν σε μειονότητες.
<P>
Γνωρίζετε επίσης καλά ότι υπάρχει η υφιστάμενη νομοθεσία της ΕΕ κατά των διακρίσεων, η οποία θα χρησιμοποιηθεί για να διασφαλίσει την ισότιμη μεταχείριση ατόμων που ανήκουν σε μειονότητα, η δε Επιτροπή ενέκρινε πρόταση για μια νέα οδηγία που είναι επί του παρόντος υπό συζήτηση, η οποία θα επεκτείνει την προστασία από τις διακρίσεις που γίνονται με βάση τη θρησκεία και τις πεποιθήσεις, την αναπηρία, την ηλικία και τον σεξουαλικό προσανατολισμό σε πεδία πέραν της απασχόλησης και του επαγγέλματος.
<P>
" απόφαση-πλαίσιο του Συμβουλίου για την καταπολέμηση ορισμένων μορφών και εκφράσεων ρατσισμού και ξενοφοβίας μέσω του ποινικού δικαίου έχει ως στόχο να διασφαλίσει την τιμωρία σε όλα τα κράτη μέλη του λόγου που υποδαυλίζει το μίσος μέσω της επίκλησης της φυλής, του χρώματος, της θρησκείας, της καταγωγής ή εθνικών και εθνοτικών ομάδων, καθώς και την τιμωρία των εγκλημάτων μίσους. Τώρα η Επιτροπή παρακολουθεί όσο το δυνατόν στενότερα την εφαρμογή αυτής της απόφασης-πλαίσιο, δημιουργήθηκε δε προς τούτο μια ομάδα εθνικών εμπειρογνωμόνων.
<P>
Υπάρχει επίσης ο Οργανισμός Θεμελιωδών Δικαιωμάτων της Ευρωπαϊκής Ένωσης, ο οποίος διαδραματίζει καίριο ρόλο, συνδράμοντας την Επιτροπή στην επιβολή της αποστολής της· υπάρχει επίσης ένας Χάρτης Περιφερειακών και Μειονοτικών Γλωσσών του Συμβουλίου της Ευρώπης και η σύμβαση-πλαίσιο για την προστασία των εθνικών μειονοτήτων.
<P>
Θα ήθελα να πω στον αξιότιμο βουλευτή ότι ελπίζω πως περισσότερα κράτη μέλη θα ακολουθήσουν το παράδειγμα εκείνων που ήδη υπέγραψαν και επικύρωσαν αυτές τις σημαντικές συμβάσεις.
<SPEAKER ID="432" NAME="Bernd Posselt" AFFILIATION="PPE">
(DE) Κύριε Επίτροπε, το τελευταίο σημείο σχετίζεται με αυτό ακριβώς που με απασχολεί. Θα ήθελα να ρωτήσω μία ακόμη φορά: υπάρχουν καθόλου μέσα για θετική διάκριση υπέρ των κατά παράδοση εγκατεστημένων εθνικών μειονοτήτων; Θα πρέπει να αναπτύξουμε στρατηγικές για τα εν λόγω άτομα με παρόμοιο τρόπο όπως κάνουμε για άλλους.
<P>
Δεύτερον, είναι αρμόδιος ο Οργανισμός Θεμελιωδών Δικαιωμάτων στη Βιέννη σε σχέση και με αυτό και με ποιον τρόπο κανονίζει τις επαφές του με την κοινωνία των πολιτών; Αυτή η εξέλιξη σημειώνεται για την ώρα βέβαια, αλλά περιλαμβάνονται και οι παραδοσιακές μειονότητες σε αυτό; Δεν υπάρχει τίποτε πιο άδικο από την ισότιμη αντιμετώπιση ανισότιμων ομάδων.
<SPEAKER ID="433" NAME="Viviane Reding" LANGUAGE="EN">
Συμφωνώ με τον αξιότιμο βουλευτή. Δεν υπάρχει τίποτε πιο άδικο από την ισότιμη αντιμετώπιση ανισότιμων ομάδων.
<P>
Πρέπει πράγματι να εξετάσουμε το ενδεχόμενο χρησιμοποίησης των σπάνιων πόρων που διαθέτουμε με πολύ ενεργό και έξυπνο τρόπο.
<P>
Ο Οργανισμός Θεμελιωδών Δικαιωμάτων της Ευρωπαϊκής Ένωσης έχει, βέβαια, να εκπληρώσει μερικούς στόχους, αν όμως το Κοινοβούλιο ή η Επιτροπή ζητήσουν από τον Οργανισμό να εκπληρώσει συγκεκριμένη αποστολή, ο Οργανισμός βεβαίως και θα το πράξει.
<P>
Συνεπώς, θα παρακαλέσω τον κ. βουλευτή να μου δώσει τα ερωτήματα, την αντιμετώπιση των οποίων θέλει να ζητήσει από τον Οργανισμό Θεμελιωδών Δικαιωμάτων της Ευρωπαϊκής Ένωσης, και θα δω τι μπορεί να γίνει με θετικό πνεύμα.
<SPEAKER ID="434" NAME="Marc Tarabella" AFFILIATION="S&amp;D">
(FR) Κύριε Πρόεδρε, κατανοώ πλήρως τους χρονικούς περιορισμούς. Θα ήθελα μόνο να υπογραμμίσω την ανάγκη να θεσπιστεί ειδικό έτος αφιερωμένο στη βία κατά των γυναικών, καθώς είναι μεγάλα τα ταμπού που συχνά εξακολουθούν να υφίστανται σε σχέση με αυτό το ζήτημα.
<P>
Υπερβολικά μεγάλος αριθμός γυναικών πέφτει θύμα βίας, συχνά σωματικής βέβαια, που μπορεί όμως να είναι επίσης φραστική και ψυχολογική. Επιπλέον, συχνά συμβαίνει εντός του οικογενειακού περιβάλλοντος, και αυτές οι γυναίκες ντρέπονται να το παραδεχθούν. Είναι αλήθεια ότι ένα έτος αφιερωμένο σε αυτό το πρόβλημα σίγουρα θα συμβάλει στο να διασφαλιστεί ότι αυτό το φαινόμενο, που παραμένει ταμπού, θα περιοριστεί και, κατά συνέπεια, θα καταπολεμηθεί αποτελεσματικότερα η βία κατά των γυναικών.
<SPEAKER ID="435" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων προς την Επιτροπή έληξε.
<P>
(" συνεδρίαση διακόπτεται στις 19.50 και συνεχίζεται στις 21.00)

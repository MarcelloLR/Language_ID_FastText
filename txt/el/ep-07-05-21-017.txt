<CHAPTER ID="017">
Χρηματοδοτικό μέσο για το περιβάλλον (LIFE+) (συζήτηση) 
<SPEAKER ID="112" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Marie Anne Isler Béguin, εξ ονόματος της Αντιπροσωπείας του Ευρωπαϊκού Κοινοβουλίου στην Επιτροπή Συνδιαλλαγής, σχετικά με το χρηματοδοτικό μέσο για το περιβάλλον (LIFE +) (PE-CONS 3611/2007 - C6 0105/2007 -.
<SPEAKER ID="113" NAME="Marie Anne Isler Béguin " AFFILIATION="Verts/ALE">
εισηγήτρια. - (FR) Κυρία Πρόεδρε, κύριε Επίτροπε, κυρίες και κύριοι, έχουμε φτάσει στο τέλος ενός ιδιαίτερα μακρού ταξιδιού και, προκειμένου να ολοκληρωθεί αυτή η διαδικασία συνδιαλλαγής σχετικά με το χρηματοδοτικό μέσο για το περιβάλλον (LIFE+), θέλω να ευχαριστήσω καταρχάς τις συναδέλφους μου σκιώδεις εισηγήτριες: την κ. Gutiérrez-Cortines, την κ. Ries και την κ. Lienemann. Πιστεύω ότι, χωρίς αυτές, η διαδικασία συνδιαλλαγής δεν θα είχε μία επιτυχή κατάληξη διότι, πρέπει να επισημάνω, αν έχουμε επιτύχει απολύτως θετικά αποτελέσματα, αυτό συμβαίνει επειδή υπερασπιστήκαμε μια σθεναρή θέση στο πλαίσιο του Ευρωπαϊκού Κοινοβουλίου και επειδή, μαζί, θα έλεγα, υψώσαμε το ανάστημά μας, στην Επιτροπή και στο Συμβούλιο σε αρκετά σημεία.
<P>
Θέλω επίσης να ευχαριστήσω τις υπηρεσίες του Κοινοβουλίου και την Επιτροπή Περιβάλλοντος, Δημόσιας Υγείας και Ασφάλειας των Τροφίμων. Είμαι επίσης ευγνώμων στην Επιτροπή και στον Επίτροπο Δήμα, ιδιαίτερα. Του εύχομαι γρήγορη ανάρρωση. Ξέρω ότι δεν μπορεί να είναι μαζί μας αυτό το βράδυ, αλλά τον ευχαριστώ, καθώς και τις υπηρεσίες του, που μας βοήθησαν να οδηγήσουμε αυτήν τη διαδικασία συνδιαλλαγής σε μία επιτυχή κατάληξη. Τέλος, θέλω να ευχαριστήσω το Συμβούλιο, μολονότι δεν είναι παρόν αυτό το βράδυ. Πιστεύω ότι μπορούμε να ευχαριστήσουμε τον κ. Gabriel και τους εκπροσώπους του Συμβουλίου που συνέβαλαν στην επιτυχία της διαδικασίας συνδιαλλαγής, διότι θυμάμαι ότι, το βράδυ της συνδιαλλαγής, είχαμε την εντύπωση μερικές φορές ότι ήμασταν αντιμέτωποι με υπουργούς σε θέματα προϋπολογισμού παρά με υπουργούς Περιβάλλοντος. Πράγματι, ως ευρωβουλευτές υποστηρίζαμε έναν ισχυρό προϋπολογισμό για τους υπουργούς Περιβάλλοντος, ενώ εκείνοι μάς έδιναν την εντύπωση ότι δεν τον ήθελαν πραγματικά. Για να ολοκληρώσω τις ευχαριστίες μου, θέλω να ευχαριστήσω την κ. Κράτσα-Τσαγκαροπούλου, που προήδρευσε της αντιπροσωπείας του Κοινοβουλίου στη συνδιαλλαγή, μαζί με τον πρόεδρο της Επιτροπής Περιβάλλοντος, Δημόσιας Υγείας και Ασφάλειας των Τροφίμων, κ. Ouzký.
<P>
Με την άδειά σας, θα σας υπενθυμίσω ένα με δύο πράγματα. Είμαστε στη φάση της τρίτης ανάγνωσης και, επομένως, της συνδιαλλαγής. Σας υπενθυμίζω ότι οι εργασίες σχετικά με αυτήν την έκθεση LIFE+ άρχισαν ταυτόχρονα με την εξέταση των δημοσιονομικών προοπτικών, καθώς πιστεύαμε ότι ένας προϋπολογισμός για το LIFE+ -που περιλαμβάνεται στη χρηματοδοτική δέσμη για το περιβάλλον για τα επόμενα επτά χρόνια- δεν μπορούσε να θεσπιστεί εκτός των δημοσιονομικών προοπτικών. Αυτός είναι ο λόγος που πιέσαμε την αρμόδια επιτροπή για τις δημοσιονομικές προοπτικές και ιδιαίτερα τον κ. Böge, καθώς πιστεύαμε ότι ο προϋπολογισμός για το περιβάλλον για τα επόμενα επτά ήταν ένας πενιχρός προϋπολογισμός και ότι έπρεπε να αυξηθεί. Θέλαμε να τον αυξήσουμε στο ποσό που υπολόγιζε η Επιτροπή. Έτσι, ενσωματώνοντας για παράδειγμα, τη διαχείριση του Natura 2000, θα έπρεπε να είχε αυξηθεί ο προϋπολογισμός του LIFE+ κατά 21 δισ. ευρώ. Γνωρίζαμε πολύ καλά ότι αυτό ήταν ένα τεράστιο ποσό και ότι οι πόροι δεν το επέτρεπαν, αλλά είχαμε υποστηρίξει αυτήν τη στρατηγική για να δείξουμε ότι, στην πραγματικότητα, δεν υπήρχε γραμμή του προϋπολογισμού ειδικά για το Natura 2000 στον προϋπολογισμό της ΕΕ. Αυτή ήταν η στρατηγική μας στην πρώτη ανάγνωση, και μας εξασφάλισε μια πρακτικά ομόφωνη στήριξη.
<P>
Ωστόσο, φυσικά, στη φάση της κοινής θέσης, δεν μας άκουσαν πραγματικά. Ο εισηγητής του προϋπολογισμού, κ. Böge, μας έκανε ένα δώρο συμφωνώντας να χορηγήσει 100 εκατομμύρια ευρώ. Εκατό εκατομμύρια ευρώ για το LIFE+ είναι ένα ασήμαντο ποσό δεδομένων των αναγκών που έχουμε, δεδομένων των αναγκών που προβάλλουμε απέναντι στους συμπολίτες μας: την καταπολέμηση της αλλαγής του κλίματος, την καταπολέμηση της απώλειας της βιοποικιλότητας, την εξυγίανση του εδάφους μας, τον καθαρισμό των ποταμών μας, τον αγώνα για τη σωτηρία των υπόγειων υδάτων, κ.ο.κ. Θα σταματήσω εδώ.
<P>
" ουσία είναι ότι εκείνα τα 100 εκατομμύρια ευρώ ήταν φυσικά ευπρόσδεκτα, διότι δεχόμαστε όλα όσα υπάρχουν να δεχτούμε, αλλά προς μεγάλη μας έκπληξη -και αυτό μας εξαγρίωσε- από τα 100 εκατ. ευρώ που μας διατέθηκαν, τα 50 εκατομμύρια εξαφανίστηκαν, διατέθηκαν στον γενικό προϋπολογισμό. Αυτό μας θύμωσε πολύ, αλλά αυτό που μας θύμωσε ακόμη περισσότερο ήταν το γεγονός ότι η κατανομή των δραστηριοτήτων διαχείρισης του προϋπολογισμού ήταν εντελώς απαράδεκτη για εμάς, ως Ευρωπαϊκό Κοινοβούλιο.
<P>
Πιστεύαμε, και εξακολουθούμε να πιστεύουμε, ότι η διαχείριση της προστασίας του περιβάλλοντος πρέπει να γίνεται σε ευρωπαϊκό επίπεδο: αυτή είναι μία πολιτική που αποτελεί ένα θετικό σημείο για το Ευρωπαϊκό Κοινοβούλιο, μια θετική πολιτική, με την οποία ταυτίζονται οι συμπολίτες μας. Αυτή η πολιτική έπρεπε, επομένως, να παραμείνει σε ευρωπαϊκό επίπεδο, και η στρατηγική που εφαρμόστηκε από το Συμβούλιο και την Επιτροπή στη δεύτερη ανάγνωση διέθετε το 80% της διαχείρισης του προϋπολογισμού στα κράτη μέλη. Δεν μπορούσαμε να δεχτούμε αυτό το είδος επανεθνικοποίησης των ευρωπαϊκών πολιτικών.
<P>
Γι' αυτό ο στόχος μας ήταν να διασφαλίσουμε ότι το Συμβούλιο θα συμφωνήσει να μείνει η διαχείριση του προϋπολογισμού για το περιβάλλον στα χέρια της Επιτροπής. Πιστεύω ότι υπήρξαμε πραγματικά επιτυχείς καθώς, κατά τη διάρκεια της συνδιαλλαγής, το Συμβούλιο συμφώνησε σε αρκετά πράγματα: η διαχείριση του προϋπολογισμού της ΕΕ να είναι συγκεντρωμένη, δηλαδή, να γίνεται σε ευρωπαϊκό επίπεδο· να διπλασιάσει η Επιτροπή τους πόρους της για τη διαχείριση του περιβάλλοντος, δηλαδή να υπάρξει μια αύξηση από το 1% στο 2%· το 50% του προϋπολογισμού να διατίθεται στη βιοποικιλότητα και στην προστασία του περιβάλλοντος· και, τέλος, να καταστεί δυνατόν να εφαρμοστεί ο προϋπολογισμός του 2007 αυτό το έτος και οι ΜΚΟ να λαμβάνουν οικονομικούς πόρους από αυτό το έτος.
<P>
Επομένως, πιστεύω ότι έχουμε επιτελέσει ένα πολύ καλό έργο, κυρία Πρόεδρε και, για άλλη μία φορά, ευχαριστώ όλους, ευχαριστώ το Συμβούλιο και την Επιτροπή, που ήταν σε θέση να ολοκληρώσουν αυτήν τη συνδιαλλαγή, και που το έκαναν, πρέπει να προσθέσω, προς την κατεύθυνση που πρότεινε το Κοινοβούλιο, για το καλό των συμπολιτών μας, διότι είμαστε εδώ για να εκπροσωπούμε τους συμπολίτες μας.
<SPEAKER ID="114" NAME="Joe Borg">
μέλος της Επιτροπής. (EN) Κυρία Πρόεδρε, καταρχάς, εξ ονόματος του Επιτρόπου Δήμα, θα ήθελα να εκφράσω την ειλικρινή εκτίμησή μου στην αντιπροσωπεία του Κοινοβουλίου που συμμετείχε στη συνεδρίαση συνδιαλλαγής με το Συμβούλιο στις 27 Μαρτίου. Ιδιαίτερα, θα ήθελα να ευχαριστήσω την κ. Κράτσα-Τσαγκαροπούλου, η οποία ηγείτο της αντιπροσωπείας του Κοινοβουλίου, και την εισηγήτρια, κ. Isler Béguin. Θα ήθελα συγκεκριμένα να συγχαρώ την εισηγήτρια για την εξαιρετική συμβολή της κατά τη διάρκεια των διαπραγματεύσεων, και κυρίως για την αποφασιστική πρόταση συμβιβασμού που έκανε κατά τη διάρκεια του απογεύματος στη συνεδρίαση συνδιαλλαγής, η οποία μας βοήθησε να επιτύχουμε μια γρήγορη συμφωνία για το LIFE+. Με χαροποιεί το γεγονός ότι μπορέσαμε να επιλύσουμε τις εξαιρετικές δυσκολίες και να φτάσουμε σε ένα ικανοποιητικό αποτέλεσμα.
<P>
Όπως προτείνεται τώρα, το LIFE+ θα συγχρηματοδοτήσει σχέδια που θα συμβάλουν στη βελτίωση του ευρωπαϊκού περιβάλλοντος. Θα ενισχύσει τη δικτύωση, την επικοινωνία και την περιβαλλοντική διακυβέρνηση και θα συμβάλει στην ανταλλαγή βέλτιστων πρακτικών σε ολόκληρη την ΕΕ. Πολλοί ενδιαφερόμενοι αναμένουν την πρώτη πρόσκληση υποβολής προτάσεων στο πλαίσιο του νέου προγράμματος που η Επιτροπή σκοπεύει να δημοσιεύσει σύντομα μετά τη θέση σε ισχύ του κανονισμού στις αρχές του φθινοπώρου. " Επιτροπή στηρίζει πλήρως το κείμενο της συνδιαλλαγής, και θα ενθαρρύνω το Κοινοβούλιο να υποστηρίξει το θετικό αποτέλεσμα που πέτυχε η διαπραγματευτική ομάδα του.
<P>
Θα ήθελα επίσης να ευχαριστήσω την εισηγήτρια για τις παρατηρήσεις της. Τις έχω λάβει υπόψη.
<SPEAKER ID="115" NAME="Cristina Gutiérrez-Cortines">
εξ ονόματος της Ομάδας PPE-DE. - (ES) Κυρία Πρόεδρε, η διαδικασία του προγράμματος LIFE, ιδιαίτερα κατά τη διάρκεια του τελευταίου σταδίου της διαδικασίας συνδιαλλαγής, αποδεικνύει τον βαθμό στον οποίο βλέπουμε μία σειρά από αντιφάσεις στην Ευρώπη και πόσο απαραίτητο εξακολουθεί να είναι το Κοινοβούλιο ως άμεσος εκπρόσωπος των πολιτών.
<P>
Το πρόγραμμα LIFE ανέκαθεν ήταν ένα πρόγραμμα αναφοράς: πολλές ΜΚΟ, πολλοί επαγγελματίες, πολλοί δήμοι και κοινότητες έχουν μάθει, χάρη στο πρόγραμμα LIFE, τι είναι ευρωπαϊκή πολιτική και έχουν μάθει να ανταγωνίζονται και επιθυμούν να συμμετάσχουν στην περιβαλλοντική πολιτική.
<P>
Κάθε λαός, όσο μικρός και αν είναι, αισθάνεται υπερήφανος όταν εξασφαλίζει ένα πρόγραμμα LIFE, και το ίδιο ισχύει για τους συμβούλους, τους υπαλλήλους που εργάζονται σε αυτά τα προγράμματα και την ίδια την κοινωνία.
<P>
Ωστόσο, με την αντίφαση που βλέπουμε τώρα, όταν, από τη μία, είμαστε υπέρ του "διακυβερνητικού χαρακτήρα" και, από την άλλη, επιθυμούμε ένα Ευρωπαϊκό Σύνταγμα, αποφασίστηκε στο τέλος της πρώτης ανάγνωσης ότι η διαχείριση των κονδυλίων θα γίνεται από τις κυβερνήσεις μέσω εθνικών υπηρεσιών.
<P>
Το Κοινοβούλιο εξέφρασε την αντίθεσή του, διότι πίστευε ότι, αν κάτι λειτουργεί τέλεια -όπως στην περίπτωση του LIFE- δεν υπάρχει λόγος αλλαγής του. Αν έχουμε ήδη ευρωπαϊκή προστιθέμενη αξία, και αν έχει δημιουργηθεί μια εικόνα αριστείας και ποιότητας, γιατί να μην την διατηρήσουμε;
<P>
Έτσι, μετά από έναν μακρύ αγώνα, παρότι επιτύχαμε μία κατάσταση στην οποία τα χρήματα διατίθενται εν μέρει στις χώρες, διατηρήσαμε την κατάσταση -και κατορθώσαμε να πείσουμε την Επιτροπή και στη συνέχεια το Συμβούλιο να συμφωνήσουν επί αυτής της πρότασης- στην οποία όλα τα προγράμματα δικαιούνται να τύχουν ακρόασης και αξιολόγησης από την Επιτροπή, αν και θα γίνεται καταρχάς ένα φιλτράρισμα των χωρών. Θέλω αυτό το μήνυμα να καταγραφεί ξεκάθαρα στα πρακτικά: όλοι δικαιούνται να τύχουν αξιολόγησης από την Επιτροπή.
<P>
Τέλος, τα "διεθνικά σχέδια" σημαίνουν ότι, για πρώτη φορά, οι ποταμοί, τα ύδατα που διέρχονται από τη μία χώρα στην άλλη, τα πτηνά και ο ίδιος ο αέρας, έχουν αποκτήσει ένα πεδίο εργασίας σε διεθνές επίπεδο.
<SPEAKER ID="116" NAME="Marie-Noëlle Lienemann">
εξ ονόματος της Ομάδας PSE. - (FR) Κυρία Πρόεδρε, θέλω να ξεκινήσω συγχαίροντας την κ. Isler Béguin, η οποία χρησιμοποίησε ένα μεγάλο μέρος της ενέργειάς της, της ικανότητας και του ταλέντου της για να εξασφαλίσει αυτήν την πολύ θετική απόφαση σήμερα. Θέλω επίσης να ευχαριστήσω τις συναδέλφους μου σκιώδεις εισηγήτριες, διότι πιστεύω ότι το ενωμένο μέτωπο όλων των ομάδων σε αυτό το Κοινοβούλιο και η κατανόηση της Επιτροπής μας επέτρεψαν να πετύχουμε.
<P>
Το πολιτικό μήνυμα που στέλνει το Κοινοβούλιό μας είναι σαφές: θέλουμε να υπερασπιστούμε τις περιβαλλοντικές πολιτικές με προϋπολογισμούς, διότι, ενώ είναι σημαντικό για την Ευρώπη να θεσπίζει κανονισμούς και να θέτει στόχους, είναι εξίσου σημαντικό να αποδεσμεύει οικονομικούς πόρους προκειμένου να προετοιμάσει το έδαφος για δράσεις σε τοπικό επίπεδο και επίσης για καινοτομία, ανταλλαγές εμπειριών και νέες πρακτικές.
<P>
Το δεύτερο μήνυμα είναι ότι υπερασπιζόμαστε μια κοινοτική αρχή, μια ευρωπαϊκή αρχή, και όχι απλά μια διακυβερνητική αρχή. Οι περιβαλλοντικές πολιτικές είναι οι πολιτικές που θεωρούνται ως οι πιο θεμιτές από όλα τα κράτη μέλη της ΕΕ - είναι πολιτικές που θεωρείται ότι έχουν μια κοινοτική διάσταση. Θα ήταν ανόητο να επανεθνικοποιηθεί το LIFE, όταν οι συμπολίτες μας περιμένουν περισσότερα ως προς την ολοκλήρωση, και δεν θα επαναλάβω εδώ τα επιχειρήματα που διατύπωσαν οι συνάδελφοί μου, οι οποίοι επεσήμαναν ότι τα κράτη μέλη έκαναν προφανώς προτάσεις, αλλά η τελική απόφαση ανήκε στην Επιτροπή, και ότι ήταν στη συνέχεια σημαντικό να έχει η Επιτροπή τους πόρους, τόσο για να μελετήσει τους φακέλους όσο και να αξιολογήσει τις καινοτομίες, μέσω επικοινωνίας, ανταλλαγών και εβδομάδων κινητοποίησης - μπράβο! Μπράβο για τον διπλασιασμό των πιστώσεων που θα διατεθούν έτσι στην Επιτροπή! Μπράβο επίσης για τα διεθνικά έργα.
<P>
Είναι πραγματικά σημαντικό να ενώσουν οι πρακτικές διάφορες χώρες που έχουν κοινούς στόχους, χώρες που, μερικές φορές, δεν βλέπουν τον δεσμό που τους ενώνει αναφορικά, για παράδειγμα, με τη βιοποικιλότητα, και που, χάρη στο LIFE, μπορεί να έχουν την ευκαιρία να δείξουν τις ομοιότητές τους σχετικά με τις δράσεις τους και τις ανταλλαγές εμπειριών.
<P>
Τέλος, θέλω να ολοκληρώσω, κύριε Επίτροπε, με μια ευχή, και αυτή είναι να τιμήσει η Επιτροπή τη δέσμευση που ανέλαβε απέναντι στην εισηγήτριά μας και να εξετάσει σωστά όλες τις πιστώσεις που έχουν κινητοποιηθεί για το Natura 2000, τόσο σημαντική είναι η τοπική υποστήριξη αυτής της μεγάλης μάχης για τη βιοποικιλότητα επειδή, σε πολλές περιπτώσεις, επιτόπου, οι άνθρωποι εξακολουθούν να είναι δύσπιστοι ή δεν έχουν πάντα επίγνωση του τι διακυβεύεται. Εν πάση περιπτώσει, μπράβο για αυτήν τη συνδιαλλαγή -γι' αυτήν την τελική συμφωνία- και ζήτω το LIFE!
<SPEAKER ID="117" NAME="Frédérique Ries">
εξ ονόματος της Ομάδας ALDE. - (FR) Κυρία Πρόεδρε, οι πρώτες ευχαριστίες μου σήμερα απευθύνονται, φυσικά, στην εισηγήτριά μας, κ. Isler Béguin, και επίσης στις συναδέλφους μου σκιώδεις εισηγήτριες, την κ. Liennemann και την κ. Gutiérrez-Cortines, για τη Σοσιαλιστική Ομάδα στο Ευρωπαϊκό Κοινοβούλιο και την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, με τις οποίες για δύο χρόνια -όπως είπαν ήδη- προσπαθήσαμε σταθερά να πείσουμε την Επιτροπή, και προπάντων τα κράτη μέλη, θα έλεγα, για τη σημασία αυτής της περιβαλλοντικής πολιτικής που ξεκίνησε και ελέγχεται από τις Βρυξέλλες.
<P>
Από αυτήν την άποψη, ας μην αρνηθούμε την ευχαρίστησή μας για κάτι καλό σήμερα: το αποτέλεσμα της συνδιαλλαγής, που δημοσιοποιήσατε θαυμάσια στις 27 Μαρτίου, κυρία Πρόεδρε, είναι μια τρομερά διδακτική εμπειρία. Στην πολιτική, μας αρέσει να λέμε ότι οι μάχες κερδίζονται συχνά μέσα στις αντιξοότητες: η αντιπροσωπεία του Ευρωπαϊκού Κοινοβουλίου για το LIFE+ θα έχει αποδείξει ότι οι μάχες μπορούν επίσης να κερδηθούν με ενότητα, πέρα από πολιτικές διαιρέσεις και προς το γενικό συμφέρον των πολιτών, των Ευρωπαίων.
<P>
" δεύτερη παρατήρησή μου είναι ότι σημειώνω ότι η Ευρωπαϊκή Επιτροπή δεν έχει τίποτα να κερδίσει περιορίζοντας τον εαυτό της σε ένα συνηθισμένο ρόλο, θα έλεγα, όταν οι Συνθήκες της χορηγούν σαφείς ευθύνες, όπως εκείνες στον τομέα της περιβαλλοντικής πολιτικής.
<P>
" κ. Isler Béguin έχει κάνει ήδη εξαιρετική δουλειά συνοψίζοντας όλη την πρόοδο που επιτελέστηκε από αυτήν τη συνδιαλλαγή. Δεν θα κάνω μια νέα ανασκόπηση. Από την πλευρά μου, θέλω να τονίσω αυτό που πιστεύω ότι είναι η πιο συμβολική κοινή μας επιτυχία: εννοώ, ασφαλώς, την επίτευξη ενός τμήματος Φύσης και βιοποικιλότητας, το οποίο θα πρέπει να καλύπτει τουλάχιστον το 50% των δημοσιονομικών εσόδων, των λειτουργικών δημοσιονομικών πόρων. Είναι απολύτως απαραίτητο να αυξήσουμε αυτήν τη χρηματοδότηση για το Natura 2000. Καταρχάς, θα έλεγα, επειδή το Natura 2000 πηγαίνει καλά. " κ. Gutiérrez-Cortines ανέφερε την περηφάνια εκείνων που επρόκειτο να λάβουν αυτήν τη χρηματοδότηση. Στην περιοχή της πόλης των Βρυξελλών, την οποία γνωρίζω καλά, υπάρχουν τουλάχιστον 2 333 εκτάρια, ή το 14% του εδάφους της περιφέρειας, με το περίφημο δάσος του Soignes, και την κοιλάδα Woluwe, μεταξύ άλλων, που αποτελούν μέρος αυτών των προστατευόμενων τοποθεσιών. Σε επίπεδο ΕΕ, οι αριθμοί μιλούν επίσης από μόνοι τους: το Natura 2000 αποτελείται από περισσότερες από 25 000 τοποθεσίες· είναι ένα δίκτυο που είναι παρόν σε 16 πρωτεύουσες και που καλύπτει περίπου 20% της χερσαίας περιοχής της ΕΕ των 27.
<P>
Στη συνέχεια, όπως επεσήμαναν ο κ. Αδάμου και άλλοι βουλευτές στην προηγούμενη συζήτηση, η Ευρωπαϊκή Ένωση δεσμεύτηκε, το 2001 στο Γκέτεμποργκ, για την ανάσχεση της απώλειας αυτής της βιοποικιλότητας ως το 2010: τρία χρόνια από τη λήξη αυτής της προθεσμίας, απέχουμε πολύ από την εκπλήρωση αυτής της δέσμευσης, και αυτό είναι ευφημισμός.
<P>
Είναι αλήθεια, ο προϋπολογισμός για το LIFE+ μπορεί να φαίνεται κατάπτυστος, είναι κατάπτυστος: 1, 51% του ετήσιου προϋπολογισμού της ΕΕ, ή 1 894 δισ. ευρώ για επτά χρόνια, αλλά συνεχίζω να ελπίζω ότι η Ευρωπαϊκή Ένωση, τα κράτη μέλη, και οι περιφέρειες και οι πόλεις θα ευθυγραμμιστούν με τον στόχο της διασφάλισης της συνεχούς χρηματοδότησης του Natura 2000. Ελπίζω επίσης ότι δεν θα μας πουν ότι, με 308 δισ. ευρώ, ή με τον συνδυασμένο προϋπολογισμό των Διαρθρωτικών Ταμείων και του Ταμείου Συνοχής, οι δημοσιονομικοί πόροι δεν επαρκούν για την προστασία του περιβάλλοντος. Δεν είναι τίποτα περισσότερο και τίποτα λιγότερο από ένα ζήτημα προτεραιότητας και αξιοπιστίας αναφορικά με τους πολίτες της Ευρώπης.
<SPEAKER ID="118" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κυρία Πρόεδρε, καθώς συμμετέχω εξ ονόματος της Ομάδας Ένωση για την Ευρώπη των Εθνών στη συζήτηση σχετικά με το μέσο LIFE+, θα ήθελα να επισημάνω τα εξής ζητήματα. Πρώτον, το χρηματοδοτικό μέσο για το περιβάλλον LIFE+ (2007-2013) αποτελεί τη συνέχιση των περισσότερων προγραμμάτων που έχει ήδη αναλάβει η Γενική Διεύθυνση Περιβάλλοντος, για παράδειγμα το πρόγραμμα LIFE 3, το οποίο στηρίζει την αειφόρο ανάπτυξη των πόλεων, και το πρόγραμμα των μη κυβερνητικών οργανώσεων.
<P>
Δεύτερον, χαιρετίζουμε το γεγονός ότι μέσω της διαδικασίας συνδιαλλαγής το Κοινοβούλιο κατάφερε να πείσει το Συμβούλιο ότι η Ευρωπαϊκή Επιτροπή θα πρέπει αν είναι αρμόδια για την κεντρική διαχείριση του προγράμματος όπως συνέβαινε έως σήμερα.
<P>
Τρίτον, ορθώς επισημαίνει επίσης ότι ελήφθη υπόψη η θέση του Κοινοβουλίου και αυξήθηκε η χρηματοδότηση για την εφαρμογή του μέσου κατά 40 εκατ. ευρώ.
<P>
Τέταρτον, το Συμβούλιο έλαβε επίσης υπόψη την έως σήμερα θέση του Κοινοβουλίου, καθώς τουλάχιστον το 50% των δημοσιονομικών πόρων του LIFE+ θα κατανεμηθούν σε σχέδια που αφορούν την προστασία του περιβάλλοντος και τη βιοποικιλότητα.
<P>
Πέμπτον, αποφασίστηκε επίσης από κοινού ότι τουλάχιστον το 15% του προϋπολογισμού του LIFE+ θα κατανεμηθεί σε διεθνικά έργα.
<P>
Εφόσον οι περισσότερες βασικές τροπολογίες του ΕΚ εγκρίθηκαν κατά τη διαδικασία συνδιαλλαγής, η Ομάδα ΕΕΕ θα υπερψηφίσει την εν λόγω έκθεση. Ολοκληρώνοντας, θα ήθελα να συγχαρώ την εισηγήτρια και όλους όσοι συνέβαλαν τόσο αποτελεσματικά στη διαδικασία συνδιαλλαγής.
<SPEAKER ID="119" NAME="Edite Estrela" AFFILIATION="PSE">
(PT) Κυρία Πρόεδρε, κύριε Επίτροπε, κυρίες και κύριοι, θα ήθελα να ξεκινήσω συγχαίροντας όλους όσοι συμμετείχαν στη διαδικασία συνδιαλλαγής σχετικά με το LIFE+ και συνήψαν μια συμφωνία την οποία θεωρούμε πολύ θετική, καθώς το Κοινοβούλιο κατάφερε να εξασφαλίσει σημαντική αύξηση της τάξεως των 40 εκατ. ευρώ σε σχέση με την κοινή θέση του Συμβουλίου. Πρόκειται για μια εξαιρετικά επωφελή κατάσταση, ιδιαίτερα για το ευρωπαϊκό περιβάλλον.
<P>
Μεταξύ των επιλέξιμων για χρηματοδότηση μέτρων για το LIFE+, θα ήθελα να επισημάνω την παρακολούθηση των δασών, τις δράσεις που έχουν ως στόχο την ενημέρωση και την επικοινωνία και, ιδιαίτερα, τις εκστρατείες ενημέρωσης και την κατάρτιση όσων συμμετέχουν σε πρωτοβουλίες για την πρόληψη των δασικών πυρκαγιών. Αυτά τα μέτρα κατευνάζουν τις ανησυχίες μας, όπως εκφράστηκαν στην έκθεση πρωτοβουλίας της Επιτροπής Περιβάλλοντος, Δημόσιας Υγείας και Ασφάλειας των Τροφίμων σχετικά με τις φυσικές καταστροφές, της οποίας ήμουν εισηγήτρια.
<P>
Άλλο ένα πολύ σημαντικό σημείο είναι η εξασφάλιση της χρήσης τουλάχιστον του 50% των δημοσιονομικών πόρων για το LIFE+ για τη χρηματοδότηση σχεδίων που στηρίζουν τη διατήρηση της φύσης και της βιοποικιλότητας. Το Συμβούλιο, στην κοινή του θέση, πρότεινε την παροχή μόνο του 40%, κάτι που σαφώς δεν επαρκεί ενόψει των απαιτήσεων για τη χρηματοδότηση του δικτύου Natura 2000 και την εφαρμογή της οδηγίας για τους οικοτόπους.
<SPEAKER ID="120" NAME="Leopold Józef Rutowicz" AFFILIATION="UEN">
(PL) Κυρία Πρόεδρε, θα ήθελα να ευχαριστήσω την κ. Isler Béguin για την έκθεση σχετικά με το χρηματοδοτικό μέσο για το περιβάλλον (LIFE+).
<P>
" επιτροπή συνδιαλλαγής συμφώνησε επί του κειμένου του κανονισμού του Ευρωπαϊκού Κοινοβουλίου και του Συμβουλίου. Ο κανονισμός αυτός αποτελεί ένα σημαντικό χρηματοδοτικό μέσο και θα προωθήσει τα συμφέροντα του περιβάλλοντος στα κράτη μέλη της Ευρωπαϊκής Ένωσης. Το κονδύλι θα χρησιμοποιηθεί κυρίως για τον περιορισμό των αλλαγών οι οποίες προκύπτουν λόγω του φαινομένου του θερμοκηπίου, όπως ξηρασίες και πλημμύρες, και οι οποίες είναι επιβλαβείς για τα δάση, τη φύση και τη βιοποικιλότητα.
<P>
" οδηγία ορθώς επισημαίνει ότι αυτά τα κονδύλια δεν μπορούν να χρησιμοποιηθούν για διοικητικές δαπάνες που δεν σχετίζονται άμεσα με την εφαρμογή των δράσεων του LIFE+. Ο έλεγχος εκ μέρους του Ευρωπαϊκού Κοινοβουλίου των δαπανών από το κονδύλιο LIFE+ θα εξασφαλίσει τη σωστή χρήση των χρημάτων στους πιο κατάλληλους τομείς. Ο συνεχής έλεγχος είναι σημαντικός λόγω του ευρέος φάσματος σχετικών δράσεων και των περιορισμένων διαθέσιμων πόρων. " εφαρμογή όλων των σχεδίων θα επιφέρει προστιθέμενη αξία στην Ευρωπαϊκή Κοινότητα. Οι πόροι αυτού του προγράμματος πρέπει επίσης να αυξηθούν καθώς προκύπτουν ευνοϊκές περιστάσεις.
<P>
Εάν εφαρμοστεί σωστά ο κανονισμός, πιστεύω ότι οι πόροι του LIFE+ θα καταστήσουν δυνατή την εφαρμογή των σχεδιαζόμενων δράσεων. Θα ήθελα επίσης να ευχαριστήσω όλους όσοι εργάστηκαν τόσο αποτελεσματικά στην επιτροπή συνδιαλλαγής.
<SPEAKER ID="122" NAME="Karin Scheele" AFFILIATION="PSE">
(DE) Κυρία Πρόεδρε, αύριο θα εγκρίνουμε, στην τρίτη και τελευταία ανάγνωση, τον κανονισμό σχετικά με το χρηματοδοτικό μέσο για το περιβάλλον "LIFE+", και θα ήθελα να συγχαρώ την κ. Isler Béguin για το αποτέλεσμα της συνδιαλλαγής ως τμήματος της εν γένει νομοθετικής διαδικασίας και να την ευχαριστήσω για την αφοσίωσή της, η οποία κατέστη περισσότερο από απαραίτητη εξαιτίας των μεγάλων αποκλίσεων μεταξύ των θέσεων που παρουσιάστηκαν κατά τη διάρκεια της νομοθετικής διαδικασίας.
<P>
Το LIFE+ έχει ως γενικούς στόχους την εφαρμογή, την ενημέρωση και την περαιτέρω ανάπτυξη των περιβαλλοντικών πολιτικών και της περιβαλλοντικής νομοθεσίας της Κοινότητας. Για τον λόγο αυτό, απαιτούνται χρήματα και αυτό ακριβώς ήταν το σημείο τριβής· θέμα των πλέον θερμών συζητήσεων ήταν πόσα χρήματα χρειαζόμαστε και, προπάντων, με ποιον τρόπο πρέπει να διαχειριστούμε τα χρήματα αυτά. Δεν επιτύχαμε όλα όσα νομίζαμε ότι θα επιτύχουμε κατά τη διαδικασία συνδιαλλαγής, αλλά κατορθώσαμε να επιτύχουμε μια αύξηση ύψους 40 εκατομμυρίων ευρώ και κατορθώσαμε επίσης να διασφαλίσουμε τη διατήρηση ενός συστήματος κεντρικής διαχείρισης, καθώς τα κράτη μέλη ήθελαν να διαχειρίζονται τα ίδια το 80% των κονδυλίων, εντούτοις διασφαλίσαμε ότι η Κοινότητα θα εξακολουθήσει και στο μέλλον να έχει τον πρώτο λόγο όσον αφορά την πολιτική στο θέμα αυτό.
<P>
Δυνάμει του κανονισμού σχετικά με το χρηματοδοτικό μέσο LIFE+, τα μόνα προγράμματα που θα χρηματοδοτούνται θα είναι όσα δίνουν έμφαση σε υποδειγματικές πρακτικές ή όσα πραγματοποιούν επιδείξεις σχετικά με τη διαχείριση των περιοχών του Natura 2000. Για αυτόν τον λόγο, είναι απαραίτητο να διασφαλίσουμε την κατάλληλη χρηματοδότηση για τη διαχείριση των δικτύων του Natura 2000, και αυτό είναι κάτι που εναπόκειται στην Επιτροπή και στα κράτη μέλη.
<SPEAKER ID="123" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 22 Μαΐου.

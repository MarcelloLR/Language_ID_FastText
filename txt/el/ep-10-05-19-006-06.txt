<CHAPTER ID="006-06">
6. Απαλλαγή 2008 : γενικός προϋπολογισμός ΕΕ, Συμβούλιο (
<P>
- Μετά την ψηφοφορία:
<SPEAKER ID="118" NAME="Ryszard Czarnecki" LANGUAGE="PL">
Θα μπορούσε να ειπωθεί ότι είμαστε σε πολύ καλύτερη θέση σε σχέση με πέρυσι, γιατί τότε δεν είχαμε χορηγήσει απαλλαγή μέχρι τον Νοέμβριο. Αυτήν τη φορά, έχουμε την ευκαιρία να το κάνουμε αυτό έξι μήνες νωρίτερα, αν και πρέπει να ειπωθεί με σαφήνεια ότι το Κοινοβούλιο πρέπει τελικά να πείσει το Συμβούλιο, πρώτον, να υποβάλει τα έγγραφα νωρίτερα και, δεύτερον, να υποβάλει πλήρη τεκμηρίωση η οποία να καλύπτει πραγματικά τη συγκεκριμένη περίοδο αναφοράς. Μας δόθηκαν, για παράδειγμα, έγγραφα του προηγούμενου έτους.
<P>
Νομίζω ότι η κατάσταση αυτή -κατάσταση κάποιας κρίση στις σχέσεις μεταξύ του Κοινοβουλίου και του Συμβουλίου- αναδεικνύει ότι είναι αναγκαίο το Ευρωπαϊκό Κοινοβούλιο να ασκήσει μεγαλύτερη πίεση στο Συμβούλιο σχετικά με την αυξημένη διαφάνεια των δαπανών του προϋπολογισμού. Υπό το πρίσμα της Συνθήκης της Λισαβόνας ειδικότερα, η οποία αυξάνει τον ρόλο του Ευρωπαϊκού Κοινοβουλίου, αυτό είναι απολύτως απαραίτητο.

<CHAPTER ID="004-09">
9. Ενεργός διάλογος με τους πολίτες σχετικά με την Ευρώπη (
<P>
- Πριν από την ψηφοφορία
<SPEAKER ID="110" NAME="Gyula Hegyi">
εισηγητής. - Κύριε Πρόεδρε, θα είμαι σύντομος. Μετά από δική μου εισήγηση, οι Σοσιαλιστές μέλη της επιτροπής πολιτισμού απείχαν από την τελική ψηφοφορία επ' αυτής της έκθεσης.
<P>
Ως εισηγητής, απογοητεύτηκα κάπως από τα αποτελέσματα των ψηφοφοριών για τις τροπολογίες. Πολλές από τις νέες και πρωτοπόρες ιδέες μας καταψηφίστηκαν από άλλες πολιτικές ομάδες. Κατά τη γνώμη μου, ένα έγγραφο πρωτοβουλίας θα πρέπει να είναι ένα γενναίο - μερικές φορές ακόμη και προκλητικό - έγγραφο, απαλλαγμένο από τα παλαιά δόγματα. Σκόπευα να απέχω, και να καλέσω τους συντρόφους μου να απέχουν, ακόμη και στην ψηφοφορία της ολομέλειας, αλλά οι συνετές και ανεκτικές γυναίκες συνάδελφοί μου με έπεισαν ότι κάτι τέτοιο δεν θα ήταν καλή ιδέα και ότι είναι προτιμότερη μια "νερωμένη" έκθεση από το τίποτα. Ως εκ τούτου θα ήθελα να ζητήσω από το Σώμα να στηρίξει την έκθεση στην παρούσα μορφή της, με την ελπίδα ότι θα υπάρξει η ευκαιρία να τη βελτιώσουμε στο μέλλον.

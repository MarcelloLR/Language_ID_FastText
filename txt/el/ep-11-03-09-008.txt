<CHAPTER ID="008">
Ώρα των ψηφοφοριών
<SPEAKER ID="127" NAME="Πρόεδρος">
" ημερήσια διάταξη προβλέπει την ψηφοφορία.
<P>
(Για τα αποτελέσματα και άλλες λεπτομέρειες της ψηφοφορίας: βλ. Συνοπτικά Πρακτικά)
<SPEAKER ID="128" NAME="Robert Atkins" AFFILIATION="ECR">
(EN) Κύριε Πρόεδρε, θα ήθελα για μία ακόμα φορά να παραπονεθώ για τη διαχείριση του χρόνου στο παρόν Σώμα. Τόσο εχθές όσο και σήμερα, μας δόθηκε χρόνος για ψηφοφορία και τον καταχραστήκαμε για ακόμα μία φορά. Ασφαλώς, ένα Κοινοβούλιο νοείται ότι λειτουργεί με εύρυθμο και αποτελεσματικό τρόπο, όταν είναι σε θέση να διαχειρίζεται καταλλήλως τις υποθέσεις του και εντός του ενδεδειγμένου χρονικού πλαισίου. Θα μπορούσατε, σας παρακαλώ να πείσετε τις αρχές να το κατανοήσουν αυτό; Διαφορετικά, θα λάβουμε την περιφρόνηση που μας αξίζει.
<SPEAKER ID="129" NAME="Derek Roland Clark" AFFILIATION="EFD">
(EN) Κύριε Πρόεδρε, θα ήθελα να προβώ σε μία παρατήρηση επί της διαδικασίας όσον αφορά τις δύο πρώτες ψηφοφορίες που έχουμε σήμερα σχετικά με το χρονοδιάγραμμα για το επόμενο και το μεθεπόμενο έτος. Θα ήθελα να κάνω δύο παρατηρήσεις, εάν μου επιτρέπετε. Πρώτον, οι ψηφοφορίες αυτές απλώς απεικονίζουν το πόσο αδύναμο είναι πραγματικά το Κοινοβούλιο αυτό. Όλοι εδώ πιστεύουν ότι αποκτούν ολοένα περισσότερες εξουσίες και ολοένα μεγαλύτερη επιρροή. Ωστόσο, η αλήθεια είναι ότι οι τροποποιήσεις αυτές πραγματοποιούνται για να παραβλέψουμε το γεγονός ότι είμαστε υποχρεωμένοι να έχουμε 12 περιόδους συνόδου ...
<P>
(Ο Πρόεδρος διακόπτει τον ομιλητή)
<SPEAKER ID="130" NAME="Πρόεδρος">
Κύριε Clark, έχετε τη δυνατότητα να προβείτε σε μία παρέμβαση επί της διαδικασίας, δεν έχετε τον λόγο. Λυπάμαι, αλλά πρέπει να σας διακόψω. " ημερήσια διάταξη προβλέπει την ψηφοφορία.
<SPEAKER ID="131" NAME="Edward McMillan-Scott" AFFILIATION="ALDE">
(EN) Κύριε Πρόεδρε, υπό κανονικές συνθήκες, δεν θα ζητούσα να αναφερθώ σε ένα τέτοιο σημείο. Με την ιδιότητά μου ως Αντιπροέδρου, σέβομαι την Προεδρία.
<P>
Ωστόσο, όλες οι Ομάδες πληροφορήθηκαν ότι οι ψηφοφορίες επί του χρονοδιαγράμματος, οι οποίες είναι πολύ περιορισμένες -νομίζω ότι πρόκειται για δύο τροπολογίες- θα πραγματοποιηθούν στην αρχή της ώρας των ψηφοφοριών και όχι μετά την ομιλία του κ. Schmitt στο Κοινοβούλιο. Θεωρώ ότι συνιστά έλλειψη σεβασμού προς τον κ. Schmitt να επιτρέψουμε στους βουλευτές να φύγουν και μετά να τους ζητήσουμε να επιστρέψουν ξανά για δύο ψηφοφορίες μετά την ομιλία του.
<P>
Συνεπώς, θα ήθελα να σας ζητήσω να υποβάλετε στο Σώμα την πρόταση να τροποποιηθεί η ημερήσια διάταξη, ούτως ώστε όλες οι ψηφοφορίες σήμερα να πραγματοποιηθούν πριν από την ομιλία του κ. Schmitt και να ξεκινήσουμε με βάση τις ψηφοφορίες επί του χρονοδιαγράμματος.
<P>
(Χειροκροτήματα)
<SPEAKER ID="132" NAME="Πρόεδρος">
Κύριε McMillan-Scott, θα απαντήσω στην παρατήρηση που μόλις κάνατε, επισημαίνοντας ότι τη Δευτέρα, το παρόν Σώμα ψήφισε επί της ημερήσιας διάταξης. Θα διαπιστώσετε στην ημερήσια διάταξη ότι το Κοινοβούλιο ενέκρινε τη διεξαγωγή των ψηφοφοριών επί του χρονοδιαγράμματος μεταξύ 12.30 και 13.00. Αυτήν την απόφαση έλαβε το Κοινοβούλιο τη Δευτέρα.
<SPEAKER ID="133" NAME="Edward McMillan-Scott" AFFILIATION="ALDE">
(EN) Κύριε Πρόεδρε, ζητώ συγγνώμη που παρατείνω τη συζήτηση, αλλά οι καταστάσεις της ψηφοφορίας έχουν διανεμηθεί σε όλες τις Ομάδες. Εάν πρόκειται περί σφάλματος, πρέπει να διορθωθεί. Πρόκειται για γελοιότητα και έλλειψη σεβασμού προς τον πρόεδρο ενός από τα κράτη μέλη μας που ασκεί επί του παρόντος την Προεδρία, να καλούνται οι βουλευτές να επιστρέψουν στο Κοινοβούλιο μετά την ομιλία του. Ας ψηφίσουμε τώρα με τη σειρά που αναφέρεται στην κατάσταση ψηφοφορίας. Δεν υπάρχει λόγος για μία ακόμα αλλαγή.
<P>
(Χειροκροτήματα)
<SPEAKER ID="134" NAME="Πρόεδρος">
" διαδικασία έχει ως εξής: κάθε Δευτέρα, ψηφίζουμε επί της ημερήσιας διάταξης. Ακούστε με. Μην δυσανασχετείτε. Εάν θέλετε να αλλάξετε τους κανονισμούς, μπορείτε να το κάνετε, αλλά οι κανονισμοί που ισχύουν ορίζουν ότι ψηφίζουμε κάθε Δευτέρα την ημερήσια διάταξη. Και την ψηφίσαμε και αυτήν τη φορά με τους βουλευτές που παρευρίσκονταν στο Κοινοβούλιο. Ωστόσο, ο Πρόεδρος έχει το δικαίωμα να θέσει εκ νέου την ημερήσια διάταξη σε ψηφοφορία, εφόσον η το επιθυμεί η πλειοψηφία των βουλευτών, οπότε αυτό που θα κάνω είναι να ασκήσω τη διακριτική μου ευχέρεια και να υποβάλω το εξής ερώτημα: επιθυμείτε να διεξαχθεί ψηφοφορία για την τροποποίηση της σημερινής ημερήσιας διάταξης; Ποιος ψηφίζει υπέρ της τροποποίησης της ημερήσιας διάταξης; Ποιος ψηφίζει κατά; Αποχές;
<P>
(Χειροκροτήματα)
<P>
Τούτου λεχθέντος, αγαπητοί συνάδελφοι, σας υπενθυμίζω ότι εάν επιθυμείτε να έχετε λόγο επί της ημερησίας διατάξεως, θα πρέπει να είστε παρόντες τις Δευτέρες.
<P>
" πρόταση του κ. McMillan-Scott ήταν να διεξαχθεί η ψηφοφορία επί του χρονοδιαγράμματος πριν από την ομιλία του προέδρου της Ουγγαρίας, εάν το επιτρέπει ο χρόνος, διότι, όπως βλέπετε, χάνουμε χρόνο. Δεδομένου του χρόνου που έχουμε πλέον στη διάθεσή μας, υποθέτω ότι θα χρειαστεί να συνεχίσουμε με πολλές ψηφοφορίες μετά την ομιλία του προέδρου. Επομένως, ποιος ψηφίζει υπέρ της διεξαγωγής της ψηφοφορία επί του χρονοδιαγράμματος πριν από την ομιλία του προέδρου της Ουγγαρίας, εάν, πράγματι, διαθέτουμε αρκετό χρόνο; Ποιος ψηφίζει κατά; Αποχές;
<P>
Λοιπόν, θα προχωρήσουμε ως εξής: θα ψηφίσουμε επί του χρονοδιαγράμματος, εφόσον διαθέτουμε χρόνο, πριν από την ομιλία του προέδρου της Ουγγαρίας.
<P>
(Διαμαρτυρίες)
<P>
Κύριοι συνάδελφοι, δεν έχει σημασία, θα συνεχίσουμε ούτως ή άλλως με τις ψηφοφορίες μετά την ομιλία του προέδρου.
<P>
(Ψίθυροι δυσαρέσκειας)
<P>
Θα ασκήσω τη διακριτική μου ευχέρεια. Προκειμένου να τεθεί τέλος σε αυτήν την παρωδία, θεωρώ την ψηφοφορία επί του χρονοδιαγράμματος ως πρώτη ψηφοφορία. Είναι όλοι ικανοποιημένοι τώρα;
<P>
(Χειροκροτήματα)
<P>
Ωραία, θα πρέπει να είστε όλοι εδώ για την ψηφοφορία μετά την ομιλία του προέδρου, αλλά ας προχωρήσουμε τώρα με την ψηφοφορία επί του χρονοδιαγράμματος του 2012.

<CHAPTER ID="007">
Αποτελέσματα της συνόδου κορυφής της G20 (συζήτηση)
<SPEAKER ID="083" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τα αποτελέσματα της συνόδου κορυφής της G20.
<SPEAKER ID="084" NAME="Olivier Chastel" LANGUAGE="FR">
Κύριε Πρόεδρε, αξιότιμοι κύριοι βουλευτές, η Προεδρία του Συμβουλίου και το Ευρωπαϊκό Κοινοβούλιο είχαν ήδη την ευκαιρία να συζητήσουν σχετικά με την G20 στις 20 Οκτωβρίου 2010, όταν βρισκόμασταν στην παραμονή της υπουργικής συνόδου της G20 και περιμέναμε να δούμε πώς θα εξελιχθούν τα πράγματα στη Σεούλ.
<P>
Ως Ευρωπαίοι, ήμαστε άρτια προετοιμασμένοι για τις εν λόγω συνόδους, τόσο σε υπουργικό επίπεδο όσο και σε επίπεδο αρχηγών κρατών ή κυβερνήσεων. Συνειδητοποιούσαμε ότι η έλλειψη συνοχής μεταξύ των Ευρωπαίων θα μας οδηγούσε ταχύτατα στην εξάντληση της αξιοπιστίας της Ευρωπαϊκής Ένωσης στο διεθνές προσκήνιο. Πρέπει να επισημανθεί ότι η σύνοδος κορυφής της Σεούλ προκάλεσε ανάμεικτες αντιδράσεις ανά τον κόσμο. Προσωπικά, φρονώ ότι θα πρέπει να συνεχίσουμε, παρ' όλα αυτά, να είμαστε αισιόδοξοι, ακόμα και αν τα αποτελέσματα δεν ήταν τόσο εντυπωσιακά όσο θα επιθυμούσαμε.
<P>
Πριν από τη σύνοδο κορυφής της Σεούλ, ήμασταν πεπεισμένοι ότι η σκληρότερη και η πλέον σημαντική δοκιμασία θα ήταν να διατηρήσουμε τον δυναμισμό μας. Δεν θα πρέπει να υποπέσουμε στο σφάλμα να θεωρήσουμε ότι δεν χρειαζόμαστε πλέον τη διεθνή συνεργασία, με το πρόσχημα ότι δεν βρισκόμαστε πια στην κρίσιμη κατάσταση που βρισκόμασταν πριν από 18 μήνες, ή ακόμα και πριν από ένα εξάμηνο. Εξακολουθούμε να πιστεύουμε ότι οι πολιτικοί ηγέτες είναι υπεύθυνοι για τη λήψη αποφάσεων. Είναι, και αυτή είναι, πράγματι, η ουσία της πολιτικής. Θεωρώ, εντούτοις, ότι φέρουν και άλλη μία, ακόμα σημαντικότερη, ευθύνη: να μεριμνούν ώστε οι αποφάσεις να μην παραμένουν σε θεωρητικό επίπεδο, αλλά να παράγουν απτά αποτελέσματα και να εφαρμόζονται στο ακέραιο.
<P>
" σύνοδος κορυφής της Σεούλ έδειξε ότι η πραγματική πρόκληση για την G20, και, επομένως, για όλους εμάς, είναι να κατανοήσουμε με ποιον τρόπο θα πρέπει να συνεχίσουμε και, μάλιστα, να επιταχύνουμε την εφαρμογή. Καλούμαστε να μετατρέψουμε τις καλές προθέσεις σε έμπρακτα αποτελέσματα, και όλα αυτά είναι σημαντικά για δύο τουλάχιστον λόγους. Κατά πρώτον, οι αγορές δεν ικανοποιούνται μόνο με δηλώσεις. Παρατηρούν τις εξελίξεις που λαμβάνουν χώρα δύο, δέκα και τριάντα ημέρες μετά την εκάστοτε σύνοδο κορυφής, αφού αποσυρθούν τα μέσα ενημέρωσης από το προσκήνιο. " κατάσταση της ευρωπαϊκής οικονομίας πρέπει να γίνει αντιληπτή συνολικά, διότι δεν προκύπτει μόνο από την πρόοδο που σημειώνεται κατά τη διάρκεια της διήμερης συνόδου κορυφής. " πρόοδος στην οποία αποβλέπουμε μπορεί να επιτευχθεί μόνο μέσω διαρκούς, καθημερινού έργου και εσείς, ως βουλευτές του Ευρωπαϊκού Κοινοβουλίου, το γνωρίζετε αυτό καλύτερα από όλους.
<P>
Ο δεύτερος λόγος είναι εξίσου σημαντικός με τον πρώτο, και σας αφορά άμεσα όλους. Θεωρώ ότι το Ευρωπαϊκό Κοινοβούλιο και τα εθνικά κοινοβούλια μπορούν να εκτελέσουν το καθήκον του ελέγχου, αλλά και της παροχής πολιτικών κινήτρων για το ευρωπαϊκό και το διεθνές οικονομικό πρόγραμμα δράσης, διασφαλίζοντας την ορθή υλοποίηση από τη μία σύνοδο κορυφής στην επόμενη, καθώς και ότι η G20 θα γίνεται όλο και πιο πολύ μια διαδικασία αντί για μια απλή σειρά συνεδριάσεων.
<P>
Επί της ουσίας, η συμβολή της Ένωσης στην ισχυρή, μακροπρόθεσμη και ισόρροπη ανάπτυξη είναι πλέον σαφής και βασίζεται σε ένα σύνολο αρχών: τα σχέδια δημοσιονομικής εξυγίανσης που αποσκοπούν σε βιώσιμη και διαφοροποιημένη ανάπτυξη· τη στρατηγική "Ευρώπη 2020" για τις απαραίτητες διαρθρωτικές μεταρρυθμίσεις ενόψει, ειδικότερα, της στήριξης της δημιουργίας θέσεων απασχόλησης· το πρόγραμμα μεταρρυθμίσεων του χρηματοπιστωτικού τομέα και των αγορών και, τέλος, την ενίσχυση της οικονομικής διακυβέρνησης στην ΕΕ. Θα ήθελα να προσθέσω ότι η Ένωση εκδηλώνει έντονο ενδιαφέρον για τη διαδικασία αξιολόγησης από ομότιμους στο πλαίσιο της G20. Ως Ευρωπαίοι, είμαστε απολύτως εξοικειωμένοι με αυτήν τη διαδικασία και γνωρίζουμε πόσο χρήσιμη μπορεί να αποβεί αυτή η μορφή αξιολόγησης. Είναι προφανές ότι όλοι καλούνται να αναλάβουν τις ευθύνες που τους αναλογούν και να επιδείξουν εκ νέου τη βούλησή τους να συμβάλουν στις δράσεις για την ανάπτυξη.
<P>
Θα ήθελα να δηλώσω ακόμα μια φορά, στο πνεύμα των προηγούμενων παρατηρήσεών μου, ότι ο αγώνας κατά του προστατευτισμού δεν κερδίζεται αστραπιαία, αλλά μόνο μέσω της διατήρησης του απαιτούμενου επιπέδου παγκόσμιας επαγρύπνησης σε καθημερινή βάση.
<P>
Κατά τα λοιπά, θα ήθελα να επισημάνω τρεις σημαντικές εξελίξεις που έλαβαν χώρα τον τελευταίο μήνα. " πρώτη αφορά τη μεταρρύθμιση του Διεθνούς Νομισματικού Ταμείου (ΔΝΤ), διότι η ΕΕ απέδειξε ξεκάθαρα ότι είναι διατεθειμένη να κάνει αυτά που της αναλογούν, ούτως ώστε το νέο ΔΝΤ να είναι σε θέση να αντικατοπτρίζει καλύτερα τη νέα διεθνή οικονομική πραγματικότητα και, κατά συνέπεια, οι αναδυόμενες οικονομίες να είναι σε θέση να διατυπώνουν σθεναρά τις απόψεις τους και να διαδραματίζουν σημαντικότερο ρόλο. Συμφωνήσαμε να περιορίσουμε την παρουσία μας στην εκτελεστική επιτροπή του ΔΝΤ και προβήκαμε σε σημαντικές υποχωρήσεις επί των ποσοστών συμμετοχής. Εκτιμώ ότι διατηρήσαμε αυτά που μας ενδιέφεραν περισσότερο και ότι η διεθνής κοινότητα εν γένει αποκόμισε οφέλη.
<P>
" δεύτερη εξέλιξη αφορά τη συμφωνία "Βασιλεία ΙΙΙ". Θεωρώ ότι, όσον αφορά τις κεφαλαιακές απαιτήσεις των τραπεζών, βαδίζουμε προς την ορθή κατεύθυνση και ότι είναι, ασφαλώς, ζωτικής σημασίας να τηρηθούν από όλα τα κράτη μέλη οι δεσμεύσεις που ανελήφθησαν για την υλοποίηση της "Βασιλείας ΙΙΙ". Προφανώς, αυτό το ζήτημα της υλοποίησης θα παραμείνει στην πολιτική ατζέντα τόσο της ΕΕ όσο και της G20.
<P>
Λαμβάνοντας υπόψη τα γεγονότα που συνέβησαν τις τελευταίες εβδομάδες σχετικά με τον αποκαλούμενο νομισματικό πόλεμο, εκτιμώ ότι η Ευρωπαϊκή Ένωση επιτέλεσε άρτιο έργο και κατόρθωσε να υποστηρίξει ισορροπημένες θέσεις, πράγμα που σημαίνει ότι οι συναλλαγματικές ισοτιμίες πρέπει να αντικατοπτρίζουν τα βασικά οικονομικά μεγέθη και δεν χρειάζεται να καταφεύγουμε σε ανταγωνιστικές υποτιμήσεις.
<P>
Τέλος, μετά τη Σεούλ, η Γαλλία ανέλαβε τα καθήκοντα της προεδρίας της G20, και πιστεύω ότι πρόκειται για μια μοναδική ευκαιρία για τους Ευρωπαίους και την Ευρωπαϊκή Ένωση αυτή καθαυτή. Θα είναι εξαιρετικά σημαντικό για εμάς να συνεργαστούμε με συντονισμένο τρόπο, ούτως ώστε να διασφαλίσουμε ότι, καθ' όλη τη διάρκεια του προσεχούς έτους -και ενόψει της συνόδου κορυφής της G20 στις Κάννες τον Νοέμβριο του 2011, αλλά και μετέπειτα- η G20 θα αρθεί στο ύψος των προσδοκιών που έχει δημιουργήσει.
<P>
" πραγματική πρόκληση που έχουμε μπροστά μας είναι να δείξουμε ότι ένα φόρουμ το οποίο δημιουργήθηκε για την αντιμετώπιση της κρίσης είναι εξίσου ικανό να συμβάλει και να προσφέρει τα που απαιτούνται για την επίτευξη μεσοπρόθεσμων στόχων όπως: ισχυρότερη, περισσότερο βιώσιμη και περισσότερο ισορροπημένη παγκόσμια ανάπτυξη· σαφείς, δίκαιους κανόνες για τη διεθνή χρηματοπιστωτική αγορά, και διεθνείς οργανισμούς οι οποίοι αντιπροσωπεύουν καλύτερα τον σύγχρονο κόσμο και μπορούν να συνδράμουν περισσότερο τις εθνικές κυβερνήσεις και τα ευρωπαϊκά θεσμικά όργανα ώστε να αντιμετωπίσουν την παγκοσμιοποίηση. Κύριε Πρόεδρε, εκτιμώ ότι εναπόκειται στη G20 να αποδείξει κατά τα προσεχή έτη ότι η διαδικασία της παγκοσμιοποίησης δεν είναι μόνο οικονομική, αλλά επίσης, και μάλιστα πρωταρχικώς, πολιτική.
<SPEAKER ID="085" NAME="Jose Manuel Barroso" LANGUAGE="EN">
Κύριε Πρόεδρε, πριν από τη σύνοδο κορυφής της Σεούλ τον τρέχοντα μήνα εκφράζονταν ανησυχίες ότι μόλις θα άρχιζαν να υποχωρούν οι πιέσεις από την κρίση που οδήγησε στη σύμπραξη των χωρών της G20, η τελευταία θα αδυνατούσε να εκπληρώσει τον ρόλο της ως κύριου φόρουμ για τον παγκόσμιο οικονομικό συντονισμό. Μετά τη σύνοδο κορυφής της Σεούλ αυτού του μηνός, μπορώ να σας διαβεβαιώσω ότι αυτό το αρνητικό σενάριο διαψεύσθηκε. Διαπιστώνουμε ότι η G20 στρέφεται από τον τρόπο λειτουργίας της υπό συνθήκες κρίσης προς μια σταθερότερη προσέγγιση της παγκόσμιας διακυβέρνησης.
<P>
Παρά το γεγονός ότι συζητήθηκαν δύσκολα ζητήματα και ότι δεν επετεύχθη συμφωνία για ορισμένα άλλα ζητήματα όπως η φορολόγηση του χρηματοπιστωτικού τομέα, η G20 διατύπωσε για μια ακόμα φορά ένα σημαντικό μήνυμα παγκόσμιας αποφασιστικότητας· σημείωσε πραγματική και σταθερή πρόοδο επί της αντιμετώπισης των παγκόσμιων οικονομικών προκλήσεων. Γνωρίζω ότι τα αποτελέσματά της έγιναν δεκτά με έναν κάποιο σκεπτικισμό, διότι δεν υπήρξαν εντυπωσιακές, σημαντικές εξελίξεις της τελευταίας στιγμής, τέλεια συγχρονισμένες για τα βραδινά δελτία ειδήσεων. Εκείνο, όμως, που δεν κατανοούν οι σκεπτικιστές είναι ότι αυτή καθαυτή η διαδικασία της G20 συνιστά εντυπωσιακή είδηση· δεν είναι όπως η δική μας, ευρωπαϊκή και πιο ολοκληρωμένη διαδικασία, στην οποία όλοι οι συμμετέχοντες στο τραπέζι των διαπραγματεύσεων μοιράζονται μια κοινή νοοτροπία επί των διαπραγματεύσεων και των συμβιβαστικών λύσεων.
<P>
Εκτός από την Ευρωπαϊκή Ένωση και ορισμένα επιμέρους κράτη μέλη της, η G20 περιλαμβάνει εξαιρετικά διαφορετικές μεταξύ τους χώρες, όπως οι "ΠΑ και η Κίνα, η Ρωσία, η Βραζιλία και η Ιαπωνία, η Αργεντινή, η Σαουδική Αραβία, η Κορέα ή η Νότια Αφρική. Το ίδιο το γεγονός ότι δεσμεύονται σε μια κοινή διαδικασία για την αντιμετώπιση των παγκόσμιων ανισορροπιών και συμφωνούν, επί παραδείγματι, για τη θέσπιση χρηματοπιστωτικού ρυθμιστικού πλαισίου, θα πρέπει να αναγνωρισθεί γι' αυτό ακριβώς που είναι: μια τεράστια πρόοδος, η οποία θα ήταν απλώς αδύνατη προ μερικών ετών, και η σύνοδος κορυφής της Σεούλ αποτέλεσε ένα σημαντικό περαιτέρω βήμα στην εν λόγω διαδικασία και τη δρομολόγηση ενός νέου προγράμματος δράσης, και όχι ένα μεμονωμένο εντυπωσιακό γεγονός.
<P>
Επομένως, ναι, στέφθηκε με επιτυχία και θεωρώ ότι η Ευρωπαϊκή Ένωση, η οποία εκπροσωπήθηκε από εμένα και τον Πρόεδρο του Ευρωπαϊκού Συμβουλίου, μπορεί να είναι ικανοποιημένη με τα συμπεράσματα της συνόδου κορυφής. Στην πραγματικότητα, η συμβολή μας ήταν πολύ σημαντική και σε επίπεδο υπουργών Οικονομικών, όπου η Ευρωπαϊκή Ένωση εκπροσωπήθηκε από τον αρμόδιο Επίτροπο στον εν λόγω τομέα, κ. Olli Rehn. Συνολικά, τα συμπεράσματα αποτυπώνουν τις προτεραιότητες που έχει καθορίσει η Ευρωπαϊκή Ένωση για την περίοδο μετά τη Σεούλ, και η Ένωση θα πρέπει να είναι υπερήφανη για τη σημαντικότατη συμβολή της στη συγκεκριμένη διαδικασία.
<P>
Επιτρέψτε μου να επισημάνω ορισμένα από τα βασικά μας επιτεύγματα: πρώτα από όλα, η Ευρωπαϊκή Ένωση επιθυμούσε η εν λόγω σύνοδος κορυφής να σημειώσει πρόοδο όσον αφορά την κοινή δράση για την τόνωση της παγκόσμιας ανάπτυξης και απασχόλησης, καθώς να παράσχει απαντήσεις σχετικά με τον τρόπο αντιμετώπισης των παγκόσμιων ανισορροπιών και των νομισματικών εντάσεων. Όλοι γνωρίζαμε ότι θα απαιτούνταν επίμοχθες προσπάθειες ώστε να καταλήξουμε σε από κοινού συμφωνηθέντα τρόπο για την καταπολέμηση των παγκόσμιων ανισορροπιών, ωστόσο, μετά από εκτενείς και σκληρές διαπραγματεύσεις, η G20 επέλεξε μια λύση συνεργασίας, μέσω της θέσπισης ενός μηχανισμού και της κατάρτισης χρονοδιαγράμματος για τη σύμπραξη των οικονομιών μας με στόχο την αντιμετώπιση του εν λόγω προβλήματος.
<P>
Οι εταίροι της G20 δεσμεύθηκαν να μειώσουν τις υπερβολικές ανισορροπίες και να διατηρήσουν σε βιώσιμα επίπεδα τις ανισορροπίες του ισοζυγίου τρεχουσών συναλλαγών. Μην υποτιμάτε τη σπουδαιότητα αυτού το γεγονότος. " συζήτηση της G20 σχετικά με τον τρόπο αντιμετώπισης των ανισορροπιών κατέδειξε ότι η ΕΕ προπορεύεται με διαφορά. Τα αποτελέσματα του δικού μας προβληματισμού επί των εσωτερικών ανισορροπιών της Ευρωπαϊκής Ένωσης αποτέλεσαν πηγή έμπνευσης για τους ηγέτες των χωρών της G20 ως βέλτιστος τρόπος καταπολέμησης των παγκόσμιων ανισορροπιών. " δική μας μέθοδος χρήσης δεικτών για την έναρξη διαδικασίας αξιολόγησης των μακροοικονομικών ανισορροπιών και των πρωταρχικών αιτιών τους διαμορφώνει τη βάση του νέου μηχανισμού της G20. Αναμένεται να θεσπιστεί έως τα μέσα του έτους 2011, ενώ η πρώτη αξιολόγηση προβλέπεται να διενεργηθεί πριν από την επόμενη σύνοδο κορυφής τον Νοέμβριο του 2011.
<P>
" προσοχή μας εστιάζεται πλέον στη μέγιστη δυνατή ενίσχυση αυτού του μηχανισμού και στη διασφάλιση της ορθής εφαρμογής του κατά τη διάρκεια της γαλλικής προεδρίας της G20 το 2011. Συνεπώς, τα αποτελέσματα ήταν σημαντικά, αλλά συμφωνώ ότι πρέπει τώρα να μεριμνήσουμε για τον τρόπο υλοποίησής τους.
<P>
Το δεύτερο επίτευγμα αφορά τις συναλλαγματικές ισοτιμίες. Δεν πρόκειται να επιτευχθεί εξισορρόπηση της ανάπτυξης εάν δεν αντιμετωπισθούν οι νομισματικές εντάσεις. Και πάλι, η Ευρωπαϊκή Ένωση συνέδραμε στην επίτευξη συναίνεσης στο πλαίσιο της G20 για την εξεύρεση λύσεων συνεργασίας. Συμφωνήσαμε να στραφούμε προς συστήματα συναλλαγματικών ισοτιμιών που προσδιορίζονται περισσότερο από την αγορά και αποτυπώνουν τα ανάλογα βασικά οικονομικά μεγέθη. Συμφωνήσαμε επίσης να αποφύγουμε τη σύγκριση μεταξύ εκτιμήσεων και να βρισκόμαστε σε εγρήγορση για τυχόν υπερβολική αστάθεια και ανεξέλεγκτες διακυμάνσεις των συναλλαγματικών ισοτιμιών.
<P>
Αυτή η αποφασιστικότητα προσδίδει πολιτικό δυναμισμό στη γαλλική προεδρία της G20, η οποία θα αναλάβει το εκτενές μεταρρυθμιστικό έργο του διεθνούς νομισματικού συστήματος. Επιπλέον, με χαροποιεί το γεγονός ότι η σύνοδος κορυφής της G20 τάχθηκε υπέρ της ιστορικής μεταρρύθμισης του ΔΝΤ. Πράγματι, ξεπεράσαμε τις προσδοκίες του Πίτσμπεργκ σχετικά με την αλλαγή στο σύστημα των ποσοστώσεων και την εκπροσώπηση των αναδυόμενων οικονομιών. Χάρη στην ανοικτή και συνεργατική προσέγγιση των κρατών μελών της ΕΕ, οι σημαντικές μας υποχωρήσεις και η ικανότητά μας να μοιραζόμαστε την ευθύνη σημαίνουν ότι το ΔΝΤ διαθέτει πλέον τη νομιμότητα που χρειάζεται για να αναλάβει τα τολμηρά καθήκοντα που πρόκειται να του ανατεθούν, ειδικότερα δε την αντιμετώπιση των ανισορροπιών και των νομισματικών εντάσεων. Σε αντάλλαγμα της ενισχυμένης εκπροσώπησής τους, οι αναδυόμενες οικονομίες θα κληθούν τώρα να αποδείξουν ότι είναι πρόθυμες να επωμιστούν και ενισχυμένες ευθύνες στο πλαίσιο της παγκόσμιας οικονομικής διακυβέρνησης.
<P>
Το τέταρτο επίτευγμα της συνόδου κορυφής ήταν η διατήρηση του δυναμισμού μας όσον αφορά τη μεταρρύθμιση του παγκόσμιου χρηματοπιστωτικού ρυθμιστικού πλαισίου, με σαφή έμφαση στην επιβολή του. Επικροτούμε τη στήριξη της μεταρρύθμισης "Βασιλεία ΙΙΙ", καθώς και το γεγονός ότι η G20 θα συνεχίσει να εργάζεται επί χρηματοπιστωτικών ιδρυμάτων συστημικής σημασίας. Οι προσπάθειες της G20 για τη χρηματοπιστωτική μεταρρύθμιση θα συνεχιστούν σε τομείς όπως τα πλαίσια μακροπροληπτικής πολιτικής, τα σκιώδη τραπεζικά συστήματα, οι αγορές παράγωγων χρηματοπιστωτικών μέσων πρώτων υλών, καθώς και η ακεραιότητα και η αποδοτικότητα των αγορών.
<P>
" Ευρωπαϊκή Ένωση πρωτοστατεί σε πολλά από τα εν λόγω ζητήματα, και το εσωτερικό μας έργο θα ενσωματωθεί στη διαδικασία της G20. Τώρα είναι σημαντικό να διασφαλισθεί η αυστηρή και συνεπής υλοποίηση όλων αυτών των δεσμεύσεων σύμφωνα με το συμφωνηθέν χρονοδιάγραμμα, να εξασφαλισθούν ισότιμοι όρου ανταγωνισμού. Λάβαμε ισχυρές διαβεβαιώσεις από τις "νωμένες Πολιτείες ότι συμμερίζονται την αποφασιστικότητά μας σε σχέση με αυτό. " σύνοδος κορυφής της Σεούλ προσέδωσε επίσης νέα δυναμική στην πορεία για την ολοκλήρωση του Γύρου της Ντόχα και επανέλαβε τη δέσμευση της G20 για την καταπολέμηση του προστατευτισμού σε όλες του τις εκφάνσεις.
<P>
Ένα άλλο επίτευγμα που προσωπικά με ικανοποιεί ιδιαιτέρως συνίσταται στο γεγονός ότι η άρρηκτη σύνδεση μεταξύ της ανάπτυξης, του εμπορίου και των επενδύσεων μέσω της "Συναίνεσης της Σεούλ για την ανάπτυξη" μάς επέτρεψε να εντάξουμε σταθερά την ανάπτυξη στο πρόγραμμα δράσης της G20. Αυτή η νέα, προσανατολισμένη προς την ανάπτυξη προσέγγιση θα συμπληρώσει τις υφιστάμενες δραστηριότητες με έμφαση στη χορήγηση βοήθειας και το αντίστοιχο καθεστώς των "νωμένων Εθνών. Θα εντείνει τις προσπάθειές μας για την επίτευξη των αναπτυξιακών στόχων της Χιλιετίας, ενώ εναρμονίζεται πλήρως με τις πρόσφατες προτάσεις της Επιτροπής που περιέχονται στην Πράσινη Βίβλο σχετικά με το μέλλον της αναπτυξιακής πολιτικής. " εν λόγω Πράσινη Βίβλος είναι πλέον ανοικτή προς διαβούλευση και αδημονώ για τη συμβολή του Σώματος.
<P>
Τέλος, επικροτώ θερμά τη δέσμευση της G20 για την κατάρτιση του σχεδίου δράσης της G20 κατά της διαφθοράς, για τις μελλοντικές εργασίες επί ενεργειακών ζητημάτων, καθώς και για την καταβολή κάθε δυνατής προσπάθειας για την επίτευξη ισόρροπου και επιτυχούς αποτελέσματος κατά τις διαπραγματεύσεις για το κλίμα στο Κανκούν.
<P>
(FR) Κύριε Πρόεδρε, αξιότιμοι κύριοι βουλευτές, το εντεινόμενο ενδιαφέρον που εκδηλώνουν οι εκπρόσωποι εταιρειών και συνδικαλιστικών οργανώσεων συνιστά σαφή απόδειξη του γεγονότος ότι η διαδικασία της G20 έχει πλέον καθιερωθεί ως το κύριο φόρουμ για τον παγκόσμιο οικονομικό συντονισμό. Συμμετείχα και στη σύνοδο κορυφής επιχειρήσεων στο πλαίσιο της G20, όπου υπογράμμισα τη σημασία της κοινωνικής ευθύνης των εταιρειών. Επίσης, υποδέχθηκα αντιπροσωπείες συνδικαλιστικών οργανώσεων από την Ευρώπη, τη Βόρειο και Νότιο Αμερική και από την Ασία. Συμμερίστηκα την άποψη των εν λόγω αντιπροσωπειών -εκπροσωπούμενων από την Ευρωπαϊκή Συνομοσπονδία Συνδικάτων (ETUC)- σύμφωνα με την οποία πρέπει να δοθεί προτεραιότητα στην απασχόληση, και επεσήμανα το γεγονός ότι η Ευρώπη πρότεινε πράγματι την ενσωμάτωση της απασχόλησης και της κοινωνικής διάστασης στα συμπεράσματα.
<P>
Μετά τη σύνοδο κορυφής της Σεούλ, αρχίσαμε να στρέφουμε ολοένα περισσότερο την προσοχή μας στην προσεχή προεδρία της G20 και στη σύνοδο κορυφής του Νοεμβρίου του 2011 στις Κάννες. Πρέπει να αξιοποιήσουμε στον μέγιστο βαθμό αυτήν την ευκαιρία να έχουμε ένα κράτος μέλος μας επικεφαλής της G20. Οφείλουμε να καθορίσουμε άμεσα τη θέση μας και να συνδράμουμε ενεργά στη διαμόρφωση της ατζέντας της G20 με συντονισμένο τρόπο.
<P>
" Επιτροπή είναι διατεθειμένη να παράσχει την πλήρη υποστήριξή της σε όλες τις προτεραιότητες της γαλλικής προεδρίας. Μία από αυτές είναι η μεταρρύθμιση του Διεθνούς Νομισματικού Ταμείου (ΔΝΤ), για την οποία θα χρειαστεί να καταρτίσουμε ένα σύνολο συνεκτικών προτάσεων, ιδίως για τη βελτίωση της σταθερότητας και τη μείωση της αστάθειας των συναλλαγματικών ισοτιμιών.
<P>
Μία άλλη προτεραιότητα αφορά την αστάθεια στις τιμές των πρώτων υλών. Κατά τους προσεχείς μήνες, η Επιτροπή σκοπεύει να προβεί σε αξιολόγηση των πρωτογενών αγορών όλων των πρώτων υλών.
<P>
Θα πρέπει να θεωρήσουμε τη γαλλική προεδρία μοναδική ευκαιρία για να θέσει η Ευρώπη τη σφραγίδα της στο παγκόσμιο πρόγραμμα δράσης της G20. Εάν συνεχίσουμε να ενεργούμε από κοινού στο επίπεδο της G20, η Ευρώπη θα εδραιώσει τη θέση της στο επίκεντρο του διεθνούς διαλόγου στον οικονομικό και χρηματοπιστωτικό τομέα και θα διαδραματίσει στρατηγικό ρόλο στη διαμόρφωση του τρόπου ανταπόκρισής μας στις παγκόσμιες προκλήσεις.
<SPEAKER ID="087" NAME="Jean-Paul Gauzes" LANGUAGE="FR">
Κύριε Πρόεδρε, εάν έχω ενημερωθεί σωστά, πιστεύω ότι έχω στη διάθεσή μου ένα λεπτό.
<P>
Κύριε ασκούντα τη βελγική Προεδρία του Συμβουλίου, κύριε Πρόεδρε της Επιτροπής, κυρίες και κύριοι, καταρχάς θα ήθελα να δηλώσω, κύριε υπουργέ, ότι εκτίμησα βαθύτατα τη σαφέστατη αποτίμηση της τελευταίας συνόδου κορυφής της G20 που παρουσιάσατε, και ότι στηρίζω σθεναρά όλες τις προτάσεις σας για το μέλλον.
<P>
Θεωρώ ότι πρέπει πραγματικά να επισημανθεί πως τα εν λόγω αποτελέσματα ήταν εξαιρετικά πενιχρά, παρά την έγκριση της συμφωνίας "Βασιλεία ΙΙΙ" και της μεταρρύθμισης του ΔΝΤ. Ας ελπίσουμε, όπως και ο Πρόεδρος της Επιτροπής, ότι η σύνοδος κορυφής της Σεούλ θα προλειάνει το έδαφος για την υλοποίηση των φιλόδοξων προτάσεων της γαλλικής προεδρίας, οι οποίες δικαιολογούνται από την άμεση ανάγκη και τις συνεχιζόμενες δύσκολες συνθήκες. " Ευρωπαϊκή Ένωση θα κληθεί να επιδείξει συνέπεια εάν επιθυμεί να έχει τη βαρύτητα που της αξίζει.
<P>
" επίτευξη απτών αποτελεσμάτων κρίνεται ουσιώδους σημασίας, και συμφωνώ με την παρατήρησή σας, κύριε Πρόεδρε της Επιτροπής, ότι οι συμπολίτες μας προσδοκούν έργα και όχι μόνο λόγια ή δηλώσεις. " παγκοσμιοποίηση του οικονομικού και του χρηματοπιστωτικού τομέα απαιτεί να σημειώσουμε πραγματική πρόοδο στη διεθνή εναρμόνιση των κανονιστικών ρυθμίσεων. Οι αγορές αντιδρούν με πολύ μεγαλύτερη ταχύτητα από ό,τι οι πολιτικοί. " Ευρώπη δεν πρέπει να είναι αφελής και πρέπει να μεριμνήσει για την εξασφάλιση αμοιβαιότητας.
<SPEAKER ID="088" NAME="Udo Bullmann" LANGUAGE="DE">
Κύριε Πρόεδρε, κυρίες και κύριοι, κατά την παρέμβασή της σήμερα το πρωί, η κ. Harms έθεσε το ερώτημα για ποιον λόγο δεν μεταδίδεται πλέον η "σπίθα" από τις συνόδους κορυφής προς τους πολίτες και για ποιον λόγο οι συζητήσεις των συνόδων κορυφής δεν εμπνέουν νέο σθένος και νέα εμπιστοσύνη. Ακούγοντας τόσο τις δικές σας παρεμβάσεις σήμερα το πρωί, αλλά και μόλις προ ολίγου, όσο και τις παρεμβάσεις του κ. Van Rompuy ή του Συμβουλίου, αποκόμισα μια ιδέα ως προς τον λόγο για τον οποίο δεν μεταδίδεται αυτή η "σπίθα". " "σπίθα" δεν μεταδίδεται ούτε στην παρούσα αίθουσα -αρκεί να ρίξετε μια ματιά γύρω σας. Φυσικά, είναι σημαντικό να παρίστανται στη συζήτηση περισσότεροι βουλευτές. Για ποιον λόγο δεν παρίστανται; Είναι σφάλμα εκ μέρους τους να απουσιάζουν. Ούτως ή άλλως, όμως, δεν πρόκειται να ακούσουν κάτι καινούριο. Μας λέτε πράγματα που έχουν ήδη δημοσιευθεί επανειλημμένως στις εφημερίδες και δεν παρέχετε απαντήσεις στα αιχμηρά θέματα που θίγονται. Ποιες είναι οι εξελίξεις σχετικά με τον φόρο επί των χρηματοπιστωτικών συναλλαγών; Ο κ. Schulz έχει υποβάλει αυτήν την ερώτηση πολλές φορές. Πού βρίσκεται η απάντηση; Δεν συμπεριλαμβάνεται στην ημερήσια διάταξη της συνόδου κορυφής της G20 στη Σεούλ. Θα ήθελα μια εξήγηση εν προκειμένω.
<P>
Θα ήθελα επίσης να πληροφορηθώ τον λόγο για τον οποίο το Ευρωπαϊκό Συμβούλιο, η βελγική Προεδρία, δήλωσε μεν ότι τάσσεται υπέρ του εν λόγω φόρου, αλλά, κατά τις τρεις τελευταίες συνόδους κορυφής δήλωσε απλώς ότι συνέστησε την εκπόνηση μελέτης σκοπιμότητας σε διεθνές επίπεδο, αλλά όχι σε ευρωπαϊκό επίπεδο. Μα γιατί όχι; Δεν αντιλαμβάνεται το Συμβούλιο ότι οδηγείτε το ζήτημα σε αδιέξοδο; Θα σας υποβάλω ακόμα μια φορά το ερώτημα, κύριε Barroso: πότε θα συμμορφωθεί ο κ. Semeta προς το αίτημα που υπέβαλε το παρόν Κοινοβούλιο στις αρχές του τρέχοντος έτους, δηλαδή ότι επιθυμούμε την εκπόνηση μελέτης σκοπιμότητας και για την Ευρώπη; Εάν παρουσιάσετε γνωμοδότηση επί του θέματος αυτού, η παρούσα αίθουσα θα είναι πράγματι πλήρης και όλοι θα σας ακούσουμε με προσοχή. Μην αποφεύγετε όμως άλλο το ζήτημα. Μόνο για την Ευρώπη, το αντίστοιχο ποσό ανέρχεται περίπου σε 200 δισεκατομμύρια ευρώ ετησίως. Ρωτήστε τους βουλευτές που συμμετέχουν στην Επιτροπή Προϋπολογισμών για πόσο ασήμαντα, μικρά ποσά διαφωνούν επί του παρόντος με το Συμβούλιο. Εάν αναλαμβάναμε πρωτοβουλία, θα μπορούσαμε να σημειώσουμε πρόοδο. Πρέπει να δώσουμε πνοή στους ρόλους που καλούμαστε να διαδραματίσουμε, και τότε η "σπίθα" θα αρχίσει και πάλι να μεταδίδεται. Αυτό προσδοκούμε από εσάς.
<SPEAKER ID="089" NAME="Marielle De Sarnez" LANGUAGE="FR">
Κύριε Πρόεδρε, θα μπορούσαμε να πολλαπλασιάσουμε τις συνόδους κορυφής και τις συνεδριάσεις, αλλά εάν η Ευρώπη δεν υιοθετήσει κοινή επιθετική προσέγγιση, δεν πρόκειται να αποκτήσει καμία βαρύτητα, και η επόμενη σύνοδος κορυφής της G20 θα αποτελέσει απλώς μια αναμέτρηση μεταξύ της Κίνας και των "νωμένων Πολιτειών, από την οποία βγούμε αναπόδραστα ηττημένοι. Ωστόσο, τα θέματα δεν λείπουν.
<P>
Ενώ η ευρωζώνη βιώνει τις δικές της δυσκολίες, οι οποίες απαιτούν σθεναρές απαντήσεις στο εσωτερικό της, το διεθνές νομισματικό σύστημα διέρχεται μια εξαιρετικά κρίσιμη περίοδο, η οποία επιδεινώνει τις δυσκολίες μας και δημιουργεί για την Ευρώπη συνθήκες ανταγωνισμού που είναι ταυτόχρονα αποσταθεροποιητικές και άδικες. Αυτή είναι η πρώτη παρατήρηση. Οι Ευρωπαίοι θα πρέπει να θέσουν στο τραπέζι της G20 σχέδια για την εγκαθίδρυση μίας νέας παγκόσμιας νομισματικής τάξης επί τη βάσει μίας λογιστικής μονάδας που θα βασίζεται σε ένα σύνολο νομισμάτων, συμπεριλαμβανομένου, ειδικότερα, του δολαρίου, του ευρώ και του γιουάν.
<P>
Ομοίως, πρέπει να επανεξετάσουμε το ζήτημα του χρηματοπιστωτικού ρυθμιστικού πλαισίου. " υλοποίηση των δεσμεύσεων για την πάταξη των φορολογικών παραδείσων εξακολουθεί να εκκρεμεί στην πράξη, και η δραστηριότητα των οργανισμών αξιολόγησης της πιστοληπτικής ικανότητας παραμένει ανεξέλεγκτη. " κατάσταση αυτή καθίσταται ακόμα πιο λυπηρή από το γεγονός ότι εγείρονται και άλλες προκλήσεις, όπως η ρύθμιση των αγορών πρώτων υλών: ορυκτών, μετάλλων και γεωργικών προϊόντων. Εν προκειμένω, θα ήθελα να σας υποβάλω μια πρόταση. Θεωρώ ότι, επί αυτού του θέματος, οι Ευρωπαίοι θα πρέπει να προτείνουν την ίδρυση ενός παγκόσμιου οργανισμού για τις πρώτες ύλες.
<P>
Είναι αλήθεια ότι ενυπάρχει πραγματικός κίνδυνος για την παγκόσμια οικονομία, λόγω των ελλείψεων που απεργάζονται ορισμένες παραγωγοί χώρες, και αναφέρομαι εν προκειμένω στην Κίνα. Επιπροσθέτως, η κερδοσκοπική δραστηριότητα επί των γεωργικών πρώτων υλών είναι κατάφωρα ανήθικη, διότι προσθέτει στους κινδύνους της κλιματικής αλλαγής την επιπλέον απειλή της πείνας για τις αναπτυσσόμενες χώρες.
<P>
Σχετικά με όλα αυτά τα μείζονα θέματα, τα οποία συνδέονται σαφώς με την παγκόσμια ισορροπία, μία είναι η πεποίθησή μου: πιστεύω ότι η γαλλική προεδρία θα αποβεί πραγματικά επωφελής μόνον εάν ενταχθεί, ευθύς εξαρχής, σε ευρωπαϊκό πλαίσιο.
<SPEAKER ID="090" NAME="Patrick Le Hyaric" LANGUAGE="FR">
Κύριε Πρόεδρε, κυρίες και κύριοι, το μέγεθος της παγκόσμιας κρίσης, αλλά και οι επιτακτικές κοινωνικές και περιβαλλοντικές ανάγκες, απαιτούν την ανάληψη αποφασιστικής δράσης εκ μέρους της Ευρωπαϊκής Ένωσης στο πλαίσιο της G20, βάσει δηλώσεων προθέσεων στον τομέα της ρύθμισης των διεθνών οικονομικών.
<P>
Καταρχάς, οι διαπραγματεύσεις στο πλαίσιο του Παγκόσμιου Οργανισμού Εμπορίου δεν πρέπει να μετατρέπουν τον πλανήτη σε καπιταλιστική "ζούγκλα", αλλά πρέπει να εφαρμόζουν στο σύστημα εμπορικών συναλλαγών κοινωνικά και περιβαλλοντικά πρότυπα, καθώς και πρότυπα για τη δημιουργία θέσεων απασχόλησης. Πρέπει να καταπολεμήσουν τη μάστιγα της ανεργίας, η οποία πλήττει επί του παρόντος περισσότερα από 250 εκατομμύρια ανθρώπων στον πλανήτη, θέτοντας τέρμα στις υφιστάμενες πολιτικές λιτότητας.
<P>
Από την άλλη πλευρά, πρέπει να εξαλειφθούν οι φορολογικοί παράδεισοι και να δημιουργηθεί ένας μηχανισμός για τη φορολόγηση των κινήσεων κεφαλαίων· πρέπει να δημιουργηθεί ένα διεθνές ταμείο για τη σταθεροποίηση των τιμών των βασικών προϊόντων, αρχής γενομένης από τις τιμές των γεωργικών προϊόντων· πρέπει να αναμορφωθεί το διεθνές νομισματικό σύστημα, με την ανάθεση νέου ρόλου στο Διεθνές Νομισματικό Ταμείο στους τομείς της απασχόλησης και της αειφόρου ανάπτυξης του ανθρώπου, καθώς και με τη δημιουργία ενός καθολικού παγκόσμιου νομίσματος ως "αντίπαλου δέους" στην κυριαρχία του δολαρίου.
<P>
Ομοίως, πρέπει να τερματιστεί η σκανδαλώδης κατάσταση που επικρατεί επί του παρόντος και στην οποία οι οργανισμοί αξιολόγησης της πιστοληπτικής ικανότητας γίνονται δικαστές της δικής τους υπόθεσης, προς το συμφέρον αποκλειστικά και μόνο των τραπεζών. Οι πολίτες πρέπει να είναι σε θέση να έχουν λόγο σε όλα αυτά τα ζητήματα, τα οποία τους αφορούν.
<SPEAKER ID="091" NAME="Γεώργιος Παπανικολάου" AFFILIATION="PPE">
Κύριε Πρόεδρε, οι δηλώσεις των αποτελεσμάτων της συνόδου G20 ήταν σίγουρα σημαντικές ωστόσο, μια δεύτερη ανάγνωση εγείρει σημαντικά ερωτήματα για ορισμένα σημεία.
<P>
Συγκεκριμένα; 20 αναπτυγμένες χώρες απηύθυναν αυστηρή προειδοποίηση σε όσες χώρες εφαρμόζουν μη συντονισμένες οικονομικές πολιτικές. Και όλα αυτά την ίδια στιγμή που άλλη οικονομική πολιτική εφαρμόζουν οι "ΠΑ, ενισχύοντας τη ρευστότητα, άλλη τα κράτη μέλη της Ευρωπαϊκής Ένωσης που επιλέγουν αυτήν την περίοδο τη λιτότητα, άλλη η Κίνα που επιλέγει να διατηρεί υποτιμημένο το νόμισμά της.
<P>
Επομένως, προσπαθώ να καταλάβω τι νόημα έχει μια τέτοια δήλωση και σε ποιον τελικά απευθύνεται. Γιατί μου είναι εξαιρετικά δύσκολο να πιστέψω πως το μήνυμα αυτό έχει αποδέκτη χώρες που έχουν ελάχιστη σημασία στην παγκόσμια οικονομία. Εάν όμως πάλι οι G20 έκαναν μια τέτοια δήλωση με αποδέκτη τον εαυτό τους, τότε πραγματικά πρέπει να σκεφτούμε ότι υπάρχει πολύ σοβαρό ζήτημα πολιτικής συνεννόησης σε μια οικονομική περίοδο που οι αντιδράσεις πρέπει να είναι άμεσες.
<SPEAKER ID="092" NAME="Charles Goerens" AFFILIATION="ALDE">
(FR) Κύριε Πρόεδρε, το ερώτημά μου απευθυνόταν αρχικά προς τον κ. Barroso, αλλά εφόσον δεν παρίσταται, θα ήθελα να το υποβάλω στη βελγική Προεδρία.
<P>
Επί του παρόντος, η πρακτική ντάμπινγκ επί των εμπορικών συναλλαγών είναι δυνατή χωρίς να παραβιάζονται οι κανόνες αντιντάμπινγκ του Παγκόσμιου Οργανισμού Εμπορίου (ΠΟΕ). Πράγματι, είναι δυνατόν να επιτευχθεί το ίδιο αποτέλεσμα με ένα νόμισμα το οποίο υποβάλλεται διαρκώς σε υποτίμηση. Ακόμα και αν ξεκινήσουμε, έστω και δειλά, να καταπολεμούμε το πρόβλημα των ανταγωνιστικών νομισματικών υποτιμήσεων, εξακολουθεί να τίθεται το ζήτημα σχετικά με το τι είναι αποδεκτό για την Ευρωπαϊκή Ένωση.
<P>
Το ερώτημά μου προς τη βελγική Προεδρία είναι το εξής: σε περίπτωση που η G20 δεν καταφέρει να θέσει τέρμα στη νομισματική αταξία, πιστεύετε ότι οι διαπραγματεύσεις στο πλαίσιο του ΠΟΕ θα μπορούσαν να βγουν αλώβητες;
<SPEAKER ID="093" NAME="Νικόλαος Σαλαβράκος" AFFILIATION="EFD">
Κύριε Πρόεδρε, η Σύνοδος της G20 του Νοεμβρίου, κατά την άποψή μου, δεν είχε ουσιαστικά αποτελέσματα. Απέδειξε για άλλη μια φορά τη δεσπόζουσα θέση των "νωμένων Πολιτειών και την προσπάθεια της Κίνας για ουσιαστική αναβάθμιση στο διεθνές στερέωμα.
<P>
Ως γνωστόν, η σοβούσα παγκόσμια οικονομική κρίση από το 2007 και μετά εκδηλώθηκε όταν οι επενδυτικές τράπεζες στις "νωμένες Πολιτείες, η μία μετά την άλλη, παρουσίαζαν προβλήματα ρευστότητας. Ως φαίνεται -και είναι παγκοίνως γνωστόν-, αναγκάστηκε η Κυβέρνηση της Αμερικής να εκδώσει νέο χρήμα· στην πρώτη φάση 700 δισ. δολάρια και στη δεύτερη φάση εντελώς πρόσφατα άλλα 600 δισ. δολάρια.
<P>
Σε αντίθεση με τη συμπεριφορά αυτή των "νωμένων Πολιτειών στο νομισματικό θέμα, η Ευρώπη και ιδιαίτερα η Ευρωζώνη παρέμεινε σταθερή στην αρχή της δημοσιονομικής πειθαρχίας, στην αυστηρώς ελεγχόμενη νομισματική πολιτική, με αποτέλεσμα να αφήνει χώρο στις αγορές για κερδοσκοπικά παιχνίδια σε βάρος των λιγότερο ανθεκτικών οικονομιών της Ευρώπης και ιδιαίτερα της Ευρωζώνης.
<P>
Προτείνω, κύριε Πρόεδρε, να μελετηθεί θέμα εκδόσεως νέου χρήματος στην Ευρώπη είτε με τη μορφή banknotes είτε με τη μορφή ευρωομολόγου.
<SPEAKER ID="094" NAME="Michel Dantin" AFFILIATION="PPE">
(FR) Κύριε Πρόεδρε, οι συμπολίτες μας έχουν προσδοκίες από εμάς, έχουν προσδοκίες από την Ευρώπη όσον αφορά το ζήτημα της παγκόσμιας διακυβέρνησης. Πρέπει να αποτελούμε προορατική δύναμη, πρέπει να αποτελούμε αποφασιστική δύναμη. Αρκετοί ομιλητές επεσήμαναν σήμερα το πρωί ότι η γαλλική προεδρία της G20 θα μπορούσε να αποτελέσει μια ευκαιρία για την Ευρώπη. Σαφώς συμμερίζομαι αυτήν την άποψη, και θεωρώ ότι το Σώμα μας θα πρέπει να τηρείται τακτικά ενήμερο από την ίδια την προεδρία σχετικά με την πρόοδο των εργασιών της G20. Αντιλαμβάνομαι ότι ο πρόεδρος της Γαλλικής Δημοκρατίας θα είναι πρόθυμος να μας ενημερώνει συναφώς. Κύριε Πρόεδρε, νομίζω ότι θα πρέπει να τον καλέσετε να το πράξει.
<SPEAKER ID="095" NAME="Andris Piebalgs" LANGUAGE="EN">
Κύριε Πρόεδρε, η G20 αποτελεί αδιαμφισβήτητα έναν εξαιρετικά ιδιαίτερο σχηματισμό, στο πλαίσιο του οποίου όλες οι αποφάσεις θα πρέπει να λαμβάνονται βάσει συναίνεσης. Ωστόσο, ο Πρόεδρος της Επιτροπής μας και η βελγική Προεδρία τόνισαν ότι η διαδικασία σημειώνει πρόοδο, και θα ήθελα απλώς να θίξω ένα από τα θέματα, ήτοι τη φορολόγηση του χρηματοπιστωτικού τομέα.
<P>
Μολονότι δεν διαπιστώθηκαν σημαντικές εξελίξεις, επετεύχθη συμφωνία υπέρ της συνέχισης των εργασιών για καινοτόμο χρηματοδότηση στο πλαίσιο της γαλλικής προεδρίας. " Ευρωπαϊκή Ένωση τελεί σε ετοιμότητα για τη στήριξη των εργασιών της G20 όσον αφορά τη διερεύνηση και τη θέσπιση ενός φόρου επί των χρηματοπιστωτικών συναλλαγών σε διεθνές επίπεδο. Όπως ανέφερα, η G20 εργάζεται επί συναινετικής βάσης, και πολλοί εταίροι της G20 δεν συμμερίζονται, στο παρόν στάδιο, την άποψή μας εν προκειμένω, αλλά θα συνεχίσουμε να εργαζόμαστε για την επίτευξη συναίνεσης.
<P>
Εν τω μεταξύ, πρέπει να εξετάσουμε και άλλους τρόπους για τη διασφάλιση της δίκαιης συνεισφοράς του χρηματοπιστωτικού τομέα μέσω της λήψης μέτρων όπως ο φόρος επί των χρηματοπιστωτικών συναλλαγών. Στις 7 Οκτωβρίου 2010, η Επιτροπή παρουσίασε συνοπτικά την άποψή της επί του ζητήματος και θα επιδιώξει τους ακόλουθους στόχους: πρώτον, πρέπει να εξασφαλίσουμε τη δίκαιη συνεισφορά του χρηματοπιστωτικού τομέα στα δημόσια οικονομικά. Πρόκειται για πολύ σημαντικό ζήτημα εάν ληφθεί υπόψη η ενίσχυση που έλαβε κατά την περίοδο της κρίσης. Δεύτερον, πρέπει να μεριμνήσουμε ώστε οιοσδήποτε φόρος προτείνουμε να επιβληθεί να παρέχει πραγματικά οφέλη και να αποφέρει σημαντικές ροές εσόδων, χωρίς να υπονομεύει την ανταγωνιστικότητα της ΕΕ. Τρίτον, πρέπει να διασφαλίσουμε ότι το συνονθύλευμα των διαφόρων εθνικών φόρων επί του χρηματοπιστωτικού τομέα δεν θα προβάλει νέα προσκόμματα στην ενιαία αγορά.
<P>
Επί αυτής της βάσης, η Επιτροπή έχει διαμορφώσει μια προσέγγιση δύο σημείων για τη φορολογία του χρηματοπιστωτικού τομέα. Κατά τα φαινόμενα, η επιβολή φόρου επί των χρηματοπιστωτικών δραστηριοτήτων αποτελεί το βέλτιστο μέσο για τον χειρισμό του εν λόγω ζητήματος στο πλαίσιο της ΕΕ. Ο φόρος επί των κερδών και των αμοιβών του χρηματοπιστωτικού τομέα θα μπορούσε να διασφαλίσει τη δίκαιη φορολόγηση του τελευταίου, δημιουργώντας ταυτόχρονα έσοδα, τα οποία είναι απολύτως απαραίτητα. Πέραν τούτου, η επιβολή φόρου επί των χρηματοπιστωτικών δραστηριοτήτων θα ήταν κατά πάσα πιθανότητα λιγότερο επιρρεπής στους κινδύνους κατά της ανταγωνιστικότητας της ΕΕ που θα έθεταν ενδεχομένως άλλα φορολογικά μέσα, εάν εφαρμόζονταν μονομερώς.
<P>
Κρίνεται σκόπιμη η προώθηση της φορολόγησης των χρηματοπιστωτικών συναλλαγών σε διεθνές επίπεδο. " επιβολή διεθνούς φόρου επί των συναλλαγών του παγκοσμιοποιημένου χρηματοπιστωτικού τομέα συνιστά τον καλύτερο τρόπο για τη χρηματοδότηση των διεθνών στόχων σε τομείς όπως η αναπτυξιακή βοήθεια και η κλιματική αλλαγή. Με την κατάλληλη επιλογή φόρου και την ορθή επιβολή του, θα μπορούσαμε να αποκτήσουμε μια νέα σημαντική πηγή εσόδων, διατηρώντας ωστόσο την ανταγωνιστικότητά μας.
<P>
" Επιτροπή σκοπεύει να συνεχίσει να επεξεργάζεται τις εν λόγω εναλλακτικές δυνατότητες ώστε να υποβάλει πρωτοβουλίες πολιτικής κατά το έτος 2011. Το πρώτο βήμα θα συνίσταται στην εκπόνηση εκτίμησης των επιπτώσεων της φορολόγησης του χρηματοπιστωτικού τομέα, η οποία θα καλύπτει τις ιδέες που έχουμε διατυπώσει. Σε αυτό το πλαίσιο, θα λάβουμε επίσης υπόψη τις αναλύσεις των κρατών μελών. Πριν από την εισήγηση οιασδήποτε πρότασης, σημαντική θα είναι η αξιολόγηση του σωρευτικού αντικτύπου τυχόν νέων ρυθμίσεων, δυνητικών τραπεζικών εισφορών και φόρων στα ιδρύματα του χρηματοπιστωτικού τομέα.
<P>
Από την πλευρά μου, θα ήθελα να αναφέρω και κάτι που είναι πολύ σημαντικό: η G20 συμπεριέλαβε σαφέστατα στόχους αναπτυξιακής πολιτικής στο πρόγραμμα δράσης της. Θεωρώ ότι τούτο συνιστά θετική ένδειξη πως η διαδικασία της G20, σε συνδυασμό με τη δέουσα αποφασιστικότητα εκ μέρους της Ευρωπαϊκής Ένωσης, θα μπορούσε να αποφέρει οφέλη προς το συμφέρον των πολιτών.
<SPEAKER ID="096" NAME="Olivier Chastel" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, ολοκληρώνοντας την παρούσα συζήτηση, θα ήθελα να ξεκινήσω με μια γενική παρατήρηση, επαναλαμβάνοντας ότι, την παραμονή των συνεδριάσεων της G20, μας ήταν απολύτως σαφές ότι ήταν σημαντικό για την Ένωση να επιτευχθούν ικανοποιητικά αποτελέσματα επί μεγάλου αριθμού θεμάτων, καθώς και ότι έπρεπε να καταβάλουμε προσπάθειες, προκειμένου να διασφαλισθεί ότι η G20 θα εξακολουθήσει, πρωτίστως, να αποτελεί ένα αξιόπιστο και θεμιτό φόρουμ, ικανό να παράγει απτά αποτελέσματα, όπως μόλις προανέφερα, και να δίδει συντονισμένη πολιτική ώθηση στην παγκοσμιοποίηση, ούτως ώστε να μπορεί να εισακούεται ειδικότερα η άποψη της Ένωσης σε αυτό το πλαίσιο. Εκτιμώ, χωρίς να αποκρύπτω τις δυσκολίες -και πολλοί από εσάς αναφέρθηκαν σε αυτές τις δυσκολίες- ότι η Ένωση έχει εκπληρώσει τις υποχρεώσεις της και ότι το έργο των ευρωπαϊκών θεσμικών οργάνων και των χωρών της Ένωσης που συμμετέχουν στις εν λόγω συζητήσεις της G20 μπορεί να θεωρηθεί ικανοποιητικό.
<P>
" σύνοδος κορυφής της Σεούλ αποτέλεσε την πέμπτη σύνοδο κορυφής που έλαβε χώρα σε χρονικό διάστημα δύο ετών, και μεγάλος αριθμός συλλογικών δεσμεύσεων τέθηκε στο τραπέζι των συζητήσεων. Πολλές από αυτές είχαν θετικά αποτελέσματα όσον αφορά την οικονομική μεγέθυνση και την παγκόσμια χρηματοπιστωτική σταθερότητα, μολονότι το συγκεκριμένο έργο πόρρω απέχει ακόμα από την ολοκλήρωσή του.
<P>
Στο πλαίσιο της Ένωσης, και συνεχίζοντας από αυτά που μόλις ανέπτυξε η Επιτροπή σχετικά με τις τραπεζικές εισφορές και τον φόρο επί των χρηματοπιστωτικών συναλλαγών, στα συμπεράσματα του Ευρωπαϊκού Συμβουλίου της 29ης Οκτωβρίου δηλώνεται ξεκάθαρα ότι πρέπει να συνεχιστούν οι εργασίες επί αυτών των δύο θεμάτων, τόσο στο εσωτερικό της Ένωσης όσο και αναφορικά με διεθνή ζητήματα. Σχετικά με τις εισφορές, διαπιστώνεται αυξανόμενη συναίνεση όσον αφορά τη βάση και το πνεύμα τέτοιων εισφορών. Δεν έχει επιτευχθεί, ωστόσο, συναίνεση ούτε επί του στόχου ούτε επί της χρήσης των αντίστοιχων εσόδων.
<P>
Εν τω μεταξύ, τα κράτη μέλη βρίσκονται στη διαδικασία θέσπισης εθνικών συστημάτων, τα οποία παρουσιάζουν σημαντικές αποκλίσεις μεταξύ τους. Για τον λόγο αυτόν, θα κληθούμε, σε βραχυπρόθεσμο ορίζοντα, να θεσπίσουμε ένα ελάχιστο επίπεδο συντονισμού και, σε μεσοπρόθεσμο ορίζοντα, να στραφούμε προς ένα πλαίσιο εξυγίανσης, το οποίο θα εναρμονίζει σε πολύ μεγαλύτερο βαθμό τις ρυθμίσεις για την επίλυση κρίσεων, ιδίως βάσει των νομοθετικών προτάσεων της Επιτροπής. Σε αυτό το πλαίσιο, το Ευρωπαϊκό Συμβούλιο του Οκτωβρίου κατέληξε στο συμπέρασμα ότι τα διαφορετικά συστήματα εισφορών που υπάρχουν επί του παρόντος χρήζουν μεγαλύτερου βαθμού συντονισμού, ενώ το Συμβούλιο ECOFIN κλήθηκε να επανέλθει στο Ευρωπαϊκό Συμβούλιο του Δεκεμβρίου με ανάλογα συμπεράσματα.
<P>
Τέλος, όσον αφορά τον φόρο επί των χρηματοπιστωτικών συναλλαγών που μόλις αναφέρθηκε από την Επιτροπή, το Ευρωπαϊκό Συμβούλιο κάλεσε το Συμβούλιο, και, συνακολούθως, το ECOFIN, να διερευνήσει τους πιθανούς τρόπους με τους οποίους θα μπορούσαμε να εξετάσουμε επί του παρόντος τις διάφορες εναλλακτικές δυνατότητες για την πρόληψη των φορολογικών παραδείσων και της φοροδιαφυγής, ενώ το Συμβούλιο ECOFIN ανέθεσε στην αρμόδια για φορολογικά θέματα ομάδα υψηλού επιπέδου του Συμβουλίου το καθήκον να εξετάσει τα εν λόγω δύσκολα ζητήματα.
<SPEAKER ID="097" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="098" NAME="Ioan Mircea Paşcu" LANGUAGE="EN">
" διεθνής θεσμική οικονομική και χρηματοπιστωτική μας αρχιτεκτονική -η οποία χρονολογείται από το τέλος του πολέμου- δέχεται επί του παρόντος έντονες πιέσεις. Οι εκ βάθρων μεταβολές του διεθνούς συστήματος και η παγκόσμια κρίση την εξωθούν στα όρια της αντοχής της, αναγκάζοντάς την να προσαρμοστεί στις νέες συνθήκες. Επιπλέον, δημιουργούνται νέοι οργανισμοί, όπως η G20, ούτως ώστε να ανταποκριθούν σε αυτές τις νέες συνθήκες. Εντούτοις, η G20 αποτελεί ουσιαστικά έναν διακυβερνητικό οργανισμό, οι αποφάσεις του οποίου μας επηρεάζουν όλους και πρέπει να υλοποιούνται σε εθνικό επίπεδο. Αυτός είναι ο λόγος για τον οποίο είναι σημαντικό οι αποφάσεις της να μην λαμβάνουν υπόψη μόνο τα συμφέροντα των μελών της, αλλά και τα συμφέροντα όλων μας.
<P>
Με αυτήν την προοπτική, είναι ενθαρρυντική η διαπίστωση ότι η σύνοδος κορυφής της Σεούλ υπογράμμισε τη συνεργασία και τη σύμπραξη μεταξύ των μελών της, διασφαλίζοντας κατά τον τρόπο αυτόν την υλοποίηση των αποφάσεων, καθώς και ότι υπήρξαν ενδείξεις αποφασιστικότητας για την πραγματοποίηση θεμελιωδών διαρθρωτικών αλλαγών και για την τόνωση της ανάπτυξης μέσω της δημιουργίας θέσεων απασχόλησης, χωρίς να παραβλέπονται, ωστόσο, οι ανάγκες του αναπτυσσόμενου κόσμου. Ας ελπίσουμε ότι η ΕΕ, αυτή καθαυτή, θα επωφεληθεί από τις αποφάσεις ενός οργάνου στο οποίο συμμετέχουν ορισμένα μόνο από τα κράτη μέλη της, και ότι θα επωφεληθούν εξίσου και τα κράτη μέλη της που δεν ανήκουν στη ζώνη του ευρώ.

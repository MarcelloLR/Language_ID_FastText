<CHAPTER ID="010">
Πανηγυρική συνεδρίαση - Γεωργία
<SPEAKER ID="109" NAME="Πρόεδρος">
Κύριε Πρόεδρε της Δημοκρατίας της Γεωργίας, κυρίες και κύριοι, θα ήθελα να σας καλωσορίσω θερμά εξ ονόματος του Ευρωπαϊκού Κοινοβουλίου.
<P>
Τρία χρόνια πριν, μετά τις κοινοβουλευτικές εκλογές που ακυρώθηκαν από το τότε καθεστώς, πραγματοποιήθηκε στη χώρα σας η Επανάσταση των Ρόδων και η ιστορία θα συνδέσει το όνομά σας με αυτή την επανάσταση, κύριε Saakashvili.
<P>
Με την καθοδήγησή σας, οι συμπατριώτες σας απαίτησαν δίκαιες εκλογές και ένα τέλος στη διαφθορά και την κακή διακυβέρνηση που κατέστρεφε τη χώρα σας.
<P>
(Χειροκροτήματα)
<P>
Αν και το προηγούμενο καθεστώς αρνήθηκε να δεχτεί τις απαιτήσεις σας, ανατράπηκε χωρίς να χυθεί ούτε μια σταγόνα αίμα. Υπερίσχυσε η "δύναμη του λαού" και ο γεωργιανός λαός κατάφερε να σας εκλέξει μαζικά ως νέο Πρόεδρο.
<P>
Κύριε Πρόεδρε, το Ευρωπαϊκό Κοινοβούλιο υποστήριξε τη δημοκρατική αλλαγή στη χώρα σας. Στείλαμε μια αποστολή παρατηρητών στις εκλογές και η Επιτροπή Εξωτερικών Υποθέσεων είχε τη χαρά να σας δεχτεί λίγο μετά την ανάληψη των καθηκόντων σας ως Προέδρου, όχι εδώ στο Στρασβούργο αλλά στην έδρα μας στις Βρυξέλλες.
<P>
" Επανάσταση των Ρόδων αναζωπύρωσε τις ελπίδες για αληθινή και ελεύθερη δημοκρατία σε περιοχές ακόμη πιο ανατολικά της Βαλτικής, της Κεντρικής και της Ανατολικής Ευρώπης.
<P>
Έναν χρόνο αργότερα, η Πορτοκαλί Επανάσταση έλαβε χώρα στην Ουκρανία. Τότε το μέλλον φαινόταν γεμάτο υποσχέσεις, αλλά τώρα διαπιστώνουμε ότι έχουν προκύψει πολλά προβλήματα και εμπόδια σε ένα ταξίδι που σίγουρα δεν ήταν εύκολο.
<P>
Πετύχατε πολλά στα χρόνια που έχουν περάσει από τότε, αλλά οι συγκρούσεις στις αποσχιστικές περιοχές της Νότιας Οσετίας και της Αμπχαζίας έχουν επιδεινωθεί.
<P>
Είναι προφανές ότι η Ρωσία ασκεί τώρα μεγάλη πίεση στη χώρα σας -μπορώ να σας πω ότι η χώρα σας συζητήθηκε εκτεταμένα στο δείπνο με τον Πρόεδρο Πούτιν- και έχετε τώρα μια μεγάλη ευκαιρία, απευθυνόμενος στο Ευρωπαϊκό Κοινοβούλιο, να εξηγήσετε την κατάσταση ούτως ώστε οι αντιπρόσωποι των λαών της Ευρώπης να μπορέσουν ν' ακούσουν απευθείας από εσάς για τις δύσκολες συνθήκες που βιώνει η χώρα σας και τα προβλήματα που σχετίζονται με την ενεργειακή εξάρτηση από τον μεγάλο γείτονά σας.
<P>
Το Ευρωπαϊκό Κοινοβούλιο και η Ευρωπαϊκή Ένωση στο σύνολό της υποστηρίζουν την κυριαρχία και την εδαφική ακεραιότητα της χώρα σας· δεν υπάρχει καμία απολύτως αμφιβολία επ' αυτού. Έχουμε πει επίσης ότι οι συγκρούσεις στην Νότια Οσετία και την Αμπχαζία πρέπει να επιλυθούν στο τραπέζι των διαπραγματεύσεων και αποκλειστικά με ειρηνικά μέσα. Δεν μπορεί να υπάρξει καμία στρατιωτική λύση ούτε σε αυτό το πρόβλημα.
<P>
Σε ένα ψήφισμα που εγκρίναμε τον περασμένο μήνα εδώ στο Στρασβούργο, ζητήσαμε από τη Ρωσία να θέσει τέλος σε όλες τις δράσεις καταστολής και παρενόχλησης των ατόμων γεωργιανής καταγωγής που ζουν στη Ρωσία και να ανακαλέσει όλα τα μέτρα που υιοθετήθηκαν πρόσφατα κατά της χώρας σας, συμπεριλαμβανομένης της αναστολής όλων των μεταφορικών συνδέσεων και των ταχυδρομικών υπηρεσιών. Ωστόσο, ζητούσαμε επίσης αυτοσυγκράτηση από όλες τις πλευρές στις λεκτικές εκδηλώσεις που μπορεί να αυξήσουν άσκοπα την ένταση.
<P>
Πιστεύουμε ότι το Συμβούλιο και η Επιτροπή πρέπει να βρουν έναν τρόπο να βοηθήσουν τη χώρα σας να ξεπεράσει και να αντισταθμίσει τις οικονομικές και κοινωνικές επιπτώσεις των ρωσικών μέτρων εναντίον σας.
<P>
Κύριε Πρόεδρε, θα θέλαμε να εκφράσουμε την υποστήριξη του Ευρωπαϊκού Κοινοβουλίου για την έγκριση του Σχεδίου Δράσης σχετικά με την Ευρωπαϊκή Πολιτική Γειτονίας από το Συμβούλιο Συνεργασίας ΕΕ-Γεωργίας, το οποίο διεξήχθη σήμερα στις Βρυξέλλες.
<P>
Σας καλωσορίζουμε για άλλη μια φορά και ελπίζω ότι η παρουσία σας εδώ θα μας δώσει την ευκαιρία, μέσω του διαλόγου, να ξεπεράσουμε τα προβλήματα που αντιμετωπίζει η χώρα σας και τα οποία μας επηρεάζουν όλους.
<P>
Κύριε Πρόεδρε, έχετε τον λόγο.
<P>
(Χειροκροτήματα)
<SPEAKER ID="110" NAME="Mikhaïl Saakachvili">
Πρόεδρος της Γεωργίας. (ES) Σας ευχαριστώ πολύ για τα λόγια σας και για την πρόσκλησή σας, κύριε Πρόεδρε. Είναι πολύ σημαντικά για τη χώρα μου.
<P>
(EN) Εκλεκτοί βουλευτές του Κοινοβουλίου, θέλω να σας ευχαριστήσω για αυτή την ευγενική πρόσκληση σήμερα. Το γεγονός ότι συνεδριάζουμε στο Στρασβούργο έχει ιδιαίτερη σημασία για μένα. Εδώ, ως νεαρός φοιτητής που μόλις είχε έλθει από τη Σοβιετική Ένωση, ανακάλυψα για πρώτη φορά την Ευρώπη με όλη την πολυμορφία και τον πλούτο της. Εδώ έμαθα για πρώτη φορά για τα ανθρώπινα δικαιώματα και για την ιερή υποχρέωση του κράτους να προστατεύει και όχι να διώκει. Τι αποκάλυψη κι αυτή! Και εδώ ήταν που τόλμησα να ονειρευτώ ότι μια μέρα αυτά που μελετούσα θα μπορούσαν να εφαρμοστούν στη χώρα μου και ότι θα μπορούσα να φυτέψω αυτούς τους σπόρους που μόλις τώρα άνθησαν επιτέλους. Τότε, ήταν ένα ριζοσπαστικό και ίσως και κάπως επικίνδυνο όνειρο, αλλά ήταν κι ένα όνειρο που ποτέ δεν ξέχασα.
<P>
Το Στρασβούργο είναι σημαντικό για μένα και για έναν άλλο λόγο. Είναι η πόλη όπου γνώρισα τη σύζυγό μου Sandra σε μια πορεία για τα ανθρώπινα δικαιώματα.
<P>
(Χειροκροτήματα)
<P>
Τηλεφώνησα στη μητέρα μου από τον τηλεφωνικό θάλαμο στο Orangerie απέναντι από το κτίριο του Συμβουλίου της Ευρώπης, όπου έκανα την πρακτική μου τότε, για να της πω ότι γνώρισα ένα όμορφο κορίτσι από την Ολλανδία. Τώρα κάθονται η μία δίπλα στην άλλη στο θεωρείο.
<P>
(Χειροκροτήματα)
<P>
Είμαι πολύ υπερήφανος διότι η πολυεθνική οικογένειά μας εκπροσωπείται σήμερα εδώ από τρεις γενιές, συμπεριλαμβανομένης της γιαγιάς μου. Θέλω, λοιπόν, να σας ευχαριστήσω και να πω ευχαριστώ σε αυτή την πόλη και στα θεσμικά της όργανα διότι μου πρόσφεραν γνώση και αγάπη, δύο ανεκτίμητα αγαθά που δεν θα αποχωριστώ ποτέ.
<P>
Επιτρέψτε μου να ξεκινήσω τις παρατηρήσεις μου με λίγα λόγια στα γεωργιανά. Δεν θέλουμε να συμμετάσχουμε σε μια συζήτηση σχετικά με το αν είμαστε μέρος της παλιάς ή της νέας Ευρώπης, διότι πιστεύω ότι είμαστε η παλαιότερη Ευρώπη, συνεπώς τηρούμε ρόλο εξωτερικού παρατηρητή.
<P>
(Ο Πρόεδρος μιλά στα γεωργιανά. Ακολουθεί μετάφραση)
<P>
Εξ ονόματος της χώρας μου, θέλω να εκφράσω την ευγνωμοσύνη μου σε όλους εσάς -στην Ευρωπαϊκή Ένωση και ειδικά σε εσάς τους βουλευτές της Ευρώπης- για την ύπαρξή σας και για τον ακτιβισμό σας.
<P>
" Ευρώπη υπήρξε πάντα πατρίδα πολλών διαφορετικών εθνών, μικρών και μεγάλων. Οι Γεωργιανοί ήταν Ευρωπαίοι από την εποχή που ο Προμηθέας αλυσοδέθηκε στα βουνά μας και οι Αργοναύτες ήλθαν στη χώρα μας αναζητώντας το Χρυσόμαλλο Δέρας. Όταν διεξάγονται συζητήσεις σχετικά με την ταυτότητα της Ευρώπης και με το αν οι Γεωργιανοί είναι Ευρωπαίοι, εμείς δεν συμμετέχουμε σε αυτές. Είμαστε ένα αρχαίο ευρωπαϊκό έθνος. Οι Γεωργιανοί δεν είναι μόνο Ευρωπαίοι, αλλά είμαστε και ενθουσιώδεις Ευρωπαίοι και πάντα στρεφόμασταν προς την Ευρώπη ως πρώτη επιλογή για βοήθεια και ηθική υποστήριξη σε όλες τις δύσκολες περιόδους.
<P>
Αυτό που μας ενώνει είναι ένας κοινός και άρρηκτος δεσμός, ο οποίος βασίζεται στον πολιτισμό, στην κοινή ιστορία μας και σε ένα κοινό σύνολο αξιών που στο κέντρο του έχει τον εορτασμό της ειρήνης και τη συγκρότηση δίκαιων και πλούσιων κοινωνιών. Αυτή είναι η ουσία του συχνά καλούμενου "ευρωπαϊκού σχεδίου". Το έθνος μου είναι υπερήφανο που είναι μέρος αυτού του δίκαιου σχεδίου και που συμβάλει στη σταθερότητα, στην ισχύ και στη μονιμότητά του. Διότι πρέπει να μάθετε ότι στη Γεωργία έχετε έναν ισχυρό και αξιόπιστο εταίρο τώρα και στο μέλλον, διότι η μοίρα μας είναι κοινή.
<P>
(Ο Πρόεδρος ξαναμιλά στα αγγλικά)
<P>
Θέλω μόνο να ρωτήσω αν έχετε σκεφτεί ποτέ έστω και για λίγο πώς θα ήταν ο μετασοβιετικός κόσμος αν δεν υπήρχε η Ευρωπαϊκή Ένωση. Σε τέτοιες στιγμές, θυμάμαι το όραμα και την ηγεσία που οδήγησαν σε μια ενωμένη Ευρώπη, τα οποία εξέφρασε τόσο εύγλωττα ο Robert Schuman το 1950. Αναρωτιέμαι τι θα έλεγε ο Schuman σήμερα αν έβλεπε τον χάρτη της Ευρώπης και τις σημερινές προκλήσεις του.
<P>
Από τα χαλάσματα του πολέμου, δημιουργήσατε έναν φάρο δικαιοσύνης, ειρήνης και ευημερίας. Από αυτή την άποψη, οι πράξεις σας έδωσαν την απάντηση, καθώς το όραμα του Schuman εξακολουθεί να ζει.
<P>
Συγκεκριμένα, η ετοιμότητά σας να υποδεχθείτε νέα μέλη από την περιοχή της πρώην Σοβιετικής Ένωσης ενίσχυσε σημαντικά την ειρήνη και τη δημοκρατία στην Ευρώπη. " επιτυχία αυτών των νέων κρατών μελών ενθαρρύνει χώρες όπως η δική μου να προχωρήσουν μπροστά, διότι ωφεληθήκαμε και θα συνεχίσουμε να ωφελούμαστε από την εμπειρία και την εμπειρογνωμοσύνη τους και από το όραμα και τη σύνεσή σας.
<P>
Ίσως ο καλύτερος τρόπος για να εκφράσω αυτή την ευγνωμοσύνη είναι με το να πω ότι θέλουμε να σας μιμηθούμε! Αλλά εδώ επιτρέψτε μου να είμαι πολύ σαφής: δεν θέλω να σας τρομάξω ζητώντας σας απερίφραστα να εισαχθεί η Γεωργία στην Ευρωπαϊκή Ένωση. " προσχώρηση είναι ένας απώτερος στόχος και δεν συμπεριλαμβάνεται στο άμεσο πρόγραμμά μας. Οι αρχές, όμως, στις οποίες θεμελιώθηκε η Ευρώπη αποτελούν τους ακρογωνιαίους λίθους για την ανάπτυξή μας. Εδώ βλέπω έναν λόγο αισιοδοξίας, που βασίζεται στην ενίσχυση της εταιρικής σχέσης μας. " Γεωργία που δημιουργούμε βασίζεται καθαρά στο κράτος δικαίου, στα ανθρώπινα δικαιώματα, στη δημοκρατία και στην ειρήνη. " ευρωπαϊκή οδός μας επιλέχθηκε από τον ίδιο τον λαό της Γεωργίας. Για εκείνους και για εμένα, αποτελεί πράγματι την ενσάρκωση της σταθερής ευρωπαϊκής ταυτότητας της χώρας μας. Είναι ο μοναδικός δρόμος προς την πρόοδο.
<P>
Βρίσκομαι στο Στρασβούργο σε μια συμβολική στιγμή, διότι σύντομα θα εορτάσουμε την τρίτη επέτειο της Επανάστασης των Ρόδων μας.
<P>
Όπως πολλοί γνωρίζετε, πριν από τρία χρόνια, η Γεωργία ήταν βασικά ένα αποτυχημένο κράτος. Φανταστείτε μια χώρα όπου η καθημερινή επιβίωση ήταν ένας δύσκολος αγώνας για όλους εκτός από λίγους προνομιούχους, όπου κυριαρχούσε η ανασφάλεια και επικρατούσε η αταξία και όπου η ασφάλεια της χώρας υπαγόταν στα συμφέροντα των μεγαλύτερων γειτόνων. " Γεωργία ήταν μια χώρα με ανεξέλεγκτη διαφθορά και ενδημική αδικία και βεβαίως δεν υπήρχε κράτος δικαίου.
<P>
Σήμερα, τρία χρόνια μετά, η Γεωργία έχει γίνει αγνώριστη. Προχωρούμε σε μεταρρυθμίσεις των θεσμών και της οικονομίας μας για να φέρουμε μεγαλύτερη ευημερία και σταθερότητα στους πολίτες μας και στην περιοχή μας. Αν δεν είχαν γίνει οι αλλαγές των τελευταίων ετών, σήμερα θα ήμασταν ένα πλήρως αποτυχημένο κράτος όχι μόνο στην περιοχή μας, αλλά και στην ευρωπαϊκή περιοχή.
<P>
Σήμερα, ωστόσο, πιστεύω ότι η Γεωργία μπορεί να ανταποκριθεί στην πρόκληση να γίνει υπόδειγμα ευρωπαίου γείτονα και αυτό είναι το μήνυμα που θέλω να μοιραστώ μαζί σας σήμερα το απόγευμα. Κάνω αυτή τη δήλωση ενώπιόν σας διότι τα τρία τελευταία χρόνια επιδιώξαμε σταθερά τέσσερις άμεσους στόχους: την αποκατάσταση της δημοκρατίας και του κράτους δικαίου, την εξάλειψη της διαφθοράς, τη δημιουργία εισοδήματος για τους πολίτες μας και την προστασία της εδαφικής μας ακεραιότητας.
<P>
Όλα, όπως μπορείτε να φανταστείτε, είναι αλληλένδετα και όλα έχουν ως πρώτη αξίωση την ενίσχυση των θεσμών και της δημόσιας λογοδοσίας. Για να επιτύχει αυτό το όραμα, στην ουσία, η ποίηση της δημοκρατίας πρέπει να υποστηριχθεί από τον πεζό λόγο του κράτους δικαίου. Ουσιαστικά, αυτό σημαίνει την πραγματοποίηση μεταρρυθμίσεων με βάση την αντίληψη ότι η δικαιοσύνη θα πρέπει να κυριαρχεί στη χώρα. Όταν λέω δικαιοσύνη, την εννοώ με την ευρωπαϊκή έννοια: η δημοκρατία πρέπει να υπηρετείται από μια υποδομή αξιών και θεσμών που παρέχουν προστασία και ευκαιρία σε κάθε πολίτη. Το κράτος δικαίου πρέπει να επικρατήσει με διαφανή τρόπο ίσο προς όλους. Αυτό, φυσικά, είναι εύκολο στα λόγια αλλά δυσκολότερο στην πράξη και χαιρετίζω την υποστήριξη της Ευρωπαϊκής Ένωσης στην υλοποίηση αυτού του οράματος.
<P>
Σήμερα στη Γεωργία έχουμε μεταρρυθμίσει πλήρως τις αστυνομικές δυνάμεις μας. Ως αποτέλεσμα, οι γεωργιανοί οδηγοί δεν ανησυχούν πλέον μήπως τους σταματήσει αυθαίρετα η τροχαία απαιτώντας δωροδοκίες. Οι γεωργιανοί ιδιοκτήτες επιχειρήσεων δεν φοβούνται τις τυχαίες εφόδους παρενόχλησης. Πριν τρία ή τέσσερα χρόνια, μια δημοσκόπηση στη Γεωργία έδειξε ότι το ποσοστό εμπιστοσύνης στην αστυνομία ήταν μικρότερο από 5%. Βασικά, η αστυνομία ήταν ο πιο μισητός θεσμός στη χώρα, αλλά τώρα, το ποσοστό εμπιστοσύνης αυξήθηκε σε πάνω από 70%. Αποτελεί έναν από τους πιο έμπιστους θεσμούς στη χώρα και σίγουρα πιο έμπιστο απ' ό,τι σε οποιαδήποτε άλλη χώρα στη μετασοβιετική περιοχή. Πρόκειται για μεγάλη αλλαγή.
<P>
Αναλάβαμε μια αμετάκλητη δέσμευση να μεταρρυθμίσουμε το δικαστικό μας σύστημα και, μέσω της ισχυρής συνεργασίας με τα ευρωπαϊκά θεσμικά όργανα, δημιουργήσαμε και τώρα χρηματοδοτούμε ένα ολοκληρωμένο πολυετές πρόγραμμα.
<P>
Θέλω να σχολιάσω ορισμένες λεπτομέρειες. Σήμερα ενισχύουμε τόσο την ανεξαρτησία όσο και τον επαγγελματισμό των δικαστών και των δικαστικών λειτουργών μας, ενώ παράλληλα μειώνουμε τις εξουσίες του Προέδρου. Με τις νέες συνταγματικές αλλαγές, ο Πρόεδρος δεν θα είναι πλέον σε θέση να διορίζει απευθείας δικαστές. Ελπίζω ότι αυτές οι αλλαγές θα εγκριθούν τον Δεκέμβριο.
<P>
Μεταρρυθμίζουμε το νομικό εκπαιδευτικό μας σύστημα και ενισχύουμε την προστασία των ανθρωπίνων δικαιωμάτων με την περαιτέρω εκπαίδευση των υπαλλήλων επιβολής του νόμου. Πρόκειται για ένα θέμα εθνικού συμφέροντος. Κατασκευάζουμε νέες φυλακές που πληρούν τα κριτήρια των επιμελητών ανθρωπίνων δικαιωμάτων και εκσυγχρονίζουμε τις νομικές διαδικασίες για να διασφαλίσουμε δέουσα διαδικασία στον δέοντα χρόνο. Το θέμα αυτό αφορά την επιβολή των θεμελιωδών δικαιωμάτων. Θα συνεχίσουμε να αναμορφώνουμε το σύστημα δικαιοσύνης μας, διότι χωρίς αυτό οι μεταρρυθμίσεις μας δεν θα έχουν θεμέλια.
<P>
Σήμερα, δηλώνω με ικανοποίηση ότι το κοινοβούλιό μας ασκεί ένα άνευ προηγουμένου επίπεδο εποπτείας. Ως επικεφαλής της εκτελεστικής αρχής, μπορώ να επιβεβαιώσω το γεγονός ότι οι προϋπολογισμοί υποβάλλονται σε διεξοδικό έλεγχο, η εποπτεία είναι έντονη και οι αποφάσεις της εκτελεστικής αρχής εξετάζονται προσεκτικά στο Κοινοβούλιο.
<P>
" Γεωργία απολαμβάνει επίσης ένα από τα πιο φιλελεύθερα περιβάλλοντα για τον ελεύθερο Τύπο και μια δραστήρια κοινότητα ΜΚΟ. " νομοθεσία μας για την ελευθερία των μέσων μαζική ενημέρωσης είναι μία από τις πιο, αν όχι η πιο, φιλελεύθερη. Δυστυχώς για τους πολιτικούς, σύμφωνα με το δίκαιο της Γεωργίας, η αγωγή κατά των μέσων μαζικής ενημέρωσης δεν είναι δυνατή υπό οποιεσδήποτε συνθήκες. Αυτό είναι καλό, διότι προσφέρει περισσότερες ευκαιρίες.
<P>
Ίσως μία από τις μεγαλύτερες απογοητεύσεις μου μέχρι σήμερα, ωστόσο, είναι το γεγονός ότι η Γεωργία δεν διαθέτει ακόμα μια αντιπολίτευση αρκετά σθεναρή ώστε να υψώσει το ανάστημά της απέναντι στην κυβέρνηση. Δεν το λέω αυτό με ελαφρά τη καρδία. Δεν είναι καλό, αλλά τίποτα δεν θα ήταν πιο επικίνδυνο για μια νέα δημοκρατία από το να κατασκευάσει μια τεχνητή αντιπολίτευση. Είναι κακό για μια φιλόδοξη κυβέρνηση να μην έχει μια ισχυρή αντιπολίτευση, η οποία θα είναι πιο υπεύθυνη και πιο ικανή και η οποία θα θέτει σε δοκιμασία την κυβέρνηση. Είμαι βέβαιος ότι αυτή η αντιπολίτευση θα δημιουργηθεί καθώς θα εξελίσσεται η κοινωνία. Ίσως μια μέρα -ελπίζω μόνο όχι πολύ σύντομα- να επικρατήσει μέσα από ανοιχτές και δίκαιες εκλογές. Έχουμε πάντως δημιουργήσει ένα πολιτικό και νομικό περιβάλλον στο οποίο μπορεί να συμβεί αυτό. Τώρα εναπόκειται στα κόμματα της αντιπολίτευσης να κάνουν το επόμενο βήμα.
<P>
Ο δρόμος της μεταμόρφωσής μας ξεκίνησε με μια πολύ απλή ιδέα: ότι κάθε πολίτης πρέπει να αισθάνεται ασφαλής. Για να επιτευχθεί αυτό, έπρεπε να παταχθεί η διαφθορά και αυτός ήταν ο μεγάλος στόχος μας. Προκειμένου να παράσχουμε ένα κοινωνικό δίχτυ ασφαλείας, γίναμε επιθετικοί και επινοητικοί στις οικονομικές μεταρρυθμίσεις μας. " Γεωργία σήμερα είναι ένας ελκυστικός στόχος για επενδύσεις. Για μια χώρα με σχετικά λίγους φυσικούς πόρους, το μόνο που μας μένει να εκμεταλλευτούμε είναι η εφευρετικότητα και η πειθαρχία μας. Γι' αυτό θεσπίσαμε τους χαμηλότερους φορολογικούς συντελεστές στην Ευρώπη, μία από τις πιο ευέλικτες εργατικές νομοθεσίες και ορισμένες από τις πιο απλές εμπορικές, τελωνειακές και ρυθμιστικές διαδικασίες. Οι φιλελεύθερες μεταρρυθμίσεις αποδείχθηκαν το καλύτερο εργαλείο για την καταπολέμηση της διαφθοράς, διασφαλίζοντας ταυτόχρονα την ελευθερία των επιχειρήσεων και την προστασία των δικαιωμάτων ιδιοκτησίας. Αποδείχθηκε επίσης ότι ήταν ο καλύτερος τρόπος παραγωγής εισοδήματος, ώστε να κατασκευάσουμε περισσότερους δρόμους, σχολεία και νοσοκομεία. Σήμερα, είμαι υπερήφανος για το γεγονός ότι πριν από δύο χρόνια ούτε ένα σχολείο στη Γεωργία δεν είχε πρόσβαση στο Διαδίκτυο, ενώ τώρα το 80% των σχολείων μας διαθέτουν υπολογιστές και πρόσβαση στο Διαδίκτυο και το προσεχές έτος αυτή η διαδικασία θα ολοκληρωθεί. Κατασκευάζουμε νέα σχολεία, τα οποία μπορούν να συγκριθούν με τα καλύτερα σχολεία στις Κάτω Χώρες, στη Γερμανία ή στη Δημοκρατία της Τσεχίας. Φέτος χτίσαμε 340. Ο αριθμός αυτός είναι μεγάλος για μια μικρή χώρα. Φέτος μόνο κατασκευάστηκαν περισσότεροι δρόμοι από όσους είχαν κατασκευαστεί συνολικά από την ανεξαρτησία το 1991. Στην ετήσια σύνοδό της στη Σιγκαπούρη φέτος, η Παγκόσμια Τράπεζα κατέταξε τη Γεωργία πρώτη ανάμεσα στις χώρες με τις πιο επιτυχείς μεταρρυθμίσεις στον κόσμο και μία από τις καλύτερες χώρες στον κόσμο για επιχειρηματική δραστηριότητα. Μέσα σε δύο χρόνια μετατραπήκαμε από ένα από τα χειρότερα σε ένα από τα καλύτερα μέρη στον κόσμο για επιχειρηματική δραστηριότητα.
<P>
" οικονομική ανάπτυξη της Γεωργίας φέτος θα είναι ισχυρή, καθώς, σύμφωνα με την Παγκόσμια Τράπεζα, είμαστε επίσης η χώρα με τις καλύτερες επιδόσεις στην καταπολέμηση της διαφθοράς μεταξύ των μεταβατικών οικονομιών στην Ευρασία. Μάλιστα, η ΕΤΑΑ μας κατατάσσει ανάμεσα στα τρία πιο μη διεφθαρμένα έθνη στην Ευρώπη. Ίσως και άλλα στοιχεία θα πουν περισσότερα για τα επιτεύγματά μας.
<P>
Το 2004, το πρώτο έτος μετά την Επανάσταση των Ρόδων μας, ήταν η πρώτη φορά μετά το 1991 που είχαμε θετική μετανάστευση και ποσοστό γεννήσεων. Πέρυσι, σε μια χώρα με πληθυσμό σχεδόν πέντε εκατομμυρίων κατοίκων, οι γεωργιανοί πολίτες που επέστρεψαν στη Γεωργία ήταν περίπου 100 000 περισσότεροι από αυτούς που έφυγαν. Στην πραγματικότητα έδειχναν την προτίμησή τους έμπρακτα. Πρόκειται για μια καταπληκτική ιστορία. Συνεπώς, δεν πιστεύω ότι η Ευρώπη θα πρέπει να φοβάται να ανοιχτεί σε αυτές τις περιοχές, διότι οι Γεωργιανοί δεν πρόκειται να φύγουν προς την Ευρώπη εν μία νυκτί - αντίθετα, επιστρέφουν.
<P>
(Χειροκροτήματα)
<P>
Ένα καταπληκτικό σύμβολο αυτού είναι το κεντρικό νοσοκομείο στο Tbilisi. Σταμάτησε να λειτουργεί ως νοσοκομείο και κατελήφθη από εκτοπισθέντες στο εσωτερικό της χώρας από τον πόλεμο στην Αμπχαζία. Πέρυσι, μια μεγάλη ομάδα γεωργιανών επαγγελματιών υψηλού επιπέδου ήλθε από τις "νωμένες Πολιτείες, την Ισπανία, τη Γερμανία και τη Ρωσία. Επανίδρυσαν το νοσοκομείο. Εμείς τους βοηθήσαμε και κάναμε επισκευές. Παρείχαμε στους εκτοπισθέντες βοήθεια για να φύγουν και τώρα είναι ένα από τα καλύτερα νοσοκομεία στον κόσμο. Ορισμένοι Ευρωπαίοι είπαν ότι υπάρχει μόνο ένα ακόμη τέτοιο νοσοκομείο στην Ευρώπη.
<P>
Αυτό είναι το σύμβολο: Γεωργιανοί όπως η Nina Gedevanovna Ananiashvili, η οποία ήταν πρίμα μπαλαρίνα στα μπαλέτα Μπολσόι, επιστρέφουν και προσπαθούν να αναδημιουργήσουν τη χώρα τους. Άφησε μια πολύ επικερδή καριέρα στα Μπολσόι για να επιστρέψει και να ξαναφτιάξει από το μηδέν την ομάδα μπαλέτου μας. Τώρα είναι μια πολύ δυνατή ομάδα, ίσως μία από τις καλύτερες στα μέρη μας και σύντομα θα κάνει παγκόσμια περιοδεία.
<P>
Στόχος μας τώρα είναι να εστιάσουμε στη σταθερή δημιουργία θέσεων εργασίας. Με τον οικονομικό μου σύμβουλο, κ. Marklar, πρώην Πρωθυπουργό της Εσθονίας, ο οποίος ήταν ένας από τους αρχιτέκτονες του εσθονικού οικονομικού θαύματος, καταρτίσαμε πολύ επιτυχή προγράμματα πρακτικής εκπαίδευσης. Οι μεταρρυθμίσεις μας σε αυτόν τον τομέα θα ολοκληρωθούν μόνο όταν κάθε Γεωργιανός θα αισθάνεται ότι έχει μια πραγματική ευκαιρία για απασχόληση.
<P>
" Γεωργία είναι μια χώρα τεράστιας ζεστασιάς, φιλοξενίας και ομορφιάς. Μάλιστα, μόλις έδειχνα στον Πρόεδρο Borrell ένα λεύκωμα με τοπία από τη Γεωργία. Είναι μια χώρα που οι ευρωπαίοι ταξιδιώτες έχουν απολαύσει κατά το παρελθόν και τώρα την ανακαλύπτουν εκ νέου. Είμαστε, στην πραγματικότητα, το καλύτερα κρυμμένο μυστικό της Ευρώπης από αυτή την άποψη.
<P>
Θα ήθελα να μοιραστώ μαζί σας μια ρήση από τα κείμενα του Sir Oliver Wardrop, ο οποίος έγραψε το 1888 ένα βιβλίο με τίτλο The Kingdom of Georgia (Το βασίλειο της Γεωργίας). Έγραψε: "Δεν υπάρχει λόγος να μην γίνει η Γεωργία δημοφιλές θέρετρο. Δεν είναι τόσο μακριά όσο νομίζει ο κόσμος. Έχει το μεγάλο πλεονέκτημα ότι είναι σχεδόν άγνωστη στους τουρίστες, δεν υπάρχει ίχνος του αδιάντροπου εκβιασμού που ταράζει τη διάθεσή μας πιο κοντά στην πατρίδα και, εξάλλου, είναι φθηνότερη από τη Σκωτία". Σας παρακαλώ, όσοι είστε από τη Σκωτία, μην θυμώσετε μαζί μου. Απλά παραθέτω το κείμενο. Όμως είναι πράγματι αλήθεια!
<P>
(Γέλια)
<P>
Επανεξετάζοντας το συνδυασμένο αποτέλεσμα των μεταρρυθμίσεών μας, εκτιμώ ότι είναι δίκαιο να δηλώσω ότι αυτά τα βήματα μάς επέτρεψαν να έλθουμε πιο κοντά στην Ευρώπη θεσμικά και πολιτιστικά. Παρείχατε το πλαίσιο για περαιτέρω ανάπτυξη μέσω της Πολιτικής Γειτονίας. Σήμερα θα υπογράψουμε το σχέδιο δράσης, το οποίο μετατρέπει πολλές από τις αμοιβαίες προτεραιότητές μας σε λεπτομερή αποτελέσματα. Αλλά, στο πνεύμα και στην ουσία αυτής της προσπάθειας, πρέπει να συνεχίσουμε να δημιουργούμε, διότι θέλω η χώρα μου να εργαστεί με την Ευρώπη ώστε η Ευρώπη να μάθει ότι έχει βρει στη Γεωργία έναν απόλυτα αξιόπιστο εταίρο και φίλο.
<P>
Για ορισμένους, ωστόσο, η στρατηγική μας αποδείχθηκε ενοχλητική και φαίνεται ότι η μεταρρυθμιστική οδός της Γεωργίας οδηγεί στην απομάκρυνση από τις παλιές -και στα μάτια τους, ακόμα υπάρχουσες- σφαίρες επιρροής. Πιστεύω, όπως σωστά είπατε στις δηλώσεις σας στη Γεωργία πριν από δύο εβδομάδες, ότι ο καιρός των "σφαιρών επιρροής" έχει παρέλθει.
<P>
(Χειροκροτήματα)
<P>
Θα ήθελα να σας ευχαριστήσω γι' αυτή τη δήλωση και για την ιδιαίτερα αρμόζουσα και ειδική γλώσσα που περιείχε. Κάθε έθνος πρέπει να έχει την ευκαιρία να αποφασίζει ελεύθερα πώς και με ποιον θέλει να οικοδομήσει το μέλλον του. Εμείς βασίζουμε τη στρατηγική μας στην παρουσία μας ως ασφαλής και αξιόπιστος εταίρος και όχι ως υποταγμένος και αδύναμος δορυφόρος. Είμαστε ένα έθνος με μακρά ιστορία ανεξαρτησίας. Αυτή η ανεξαρτησία διακόπηκε πριν από 200 χρόνια με τη βίαιη επέκταση της ρωσικής αυτοκρατορίας. Για τρία σύντομα έτη από το 1918 ως το 1921 απολαύσαμε άλλη μια στιγμή ανεξαρτησίας. Και μετά μας τη στέρησαν και πάλι. Ποιες ήταν οι συνθήκες;
<P>
Το 1921 ο Στρατός των Μπολσεβίκων, με τον ισχυρισμό ότι προστάτευε μια μειονότητα σε μία από τις περιφέρειές μας, μπήκε στη Γεωργία και την επανακατέκτησε. Κατά τη διάρκεια αυτής της περιόδου, πάνω από 500 000 Γεωργιανοί χάθηκαν στα γκούλαγκ, συμπεριλαμβανομένων πολλών μελών της οικογένειάς μου. Το τίμημα ήταν υπερβολικά υψηλό και δεν επιθυμούμε να το πληρώσουμε ξανά. Δεν θα επιτρέψουμε να επαναληφθεί η ιστορία, ό,τι και αν χρειαστεί να κάνουμε. Εξάλλου, ζούμε στο 2006 και όχι στο 1938 ή στο 1939, στο 1956 ή στο 1968.
<P>
Σε ποιον βαθμό καλούνται οι μικρές χώρες να θυσιάσουν τις φιλοδοξίες τους για την ελευθερία; Πόσο συχνά μπορούμε να ζητήσουμε από το μικρότερο κόμμα να κατεβάσει τους τόνους και να μην αντιδράσει στην πρόκληση; Ας ελπίσουμε ότι δεν θα μας ζητηθεί ποτέ να υποκύψουμε και να πούμε ότι η δικαιοσύνη είναι με το μέρος του μεγέθους, των αριθμών και της δύναμης σε αυτή την εποχή, ότι η δύναμη καθορίζει το δίκαιο και όχι το αντίθετο. Ας ελπίσουμε ότι ποτέ ξανά, όταν απειλείται το έθνος μας ή οποιοδήποτε άλλο έθνος στην Ευρώπη, δεν θα θεωρηθεί επαρκής απάντηση η διάσημη ρήση ενός πολιτικού τη δεκαετία του 1930: "φιλονικίες σε μια μακρινή χώρα μεταξύ ανθρώπων για τους οποίους δεν γνωρίζουμε τίποτα".
<P>
Ευτυχώς, ελπίζω ότι αυτή η πολιτική έχει μείνει για πάντα στο παρελθόν. Ελπίζω ότι μια μέρα οι Γεωργιανοί, όπως και οι υπερήφανοι εκπρόσωποι αυτής της τότε μακρινής χώρας της Δημοκρατίας της Τσεχίας, θα είναι ίσοι στην ευρωπαϊκή οικογένεια.
<P>
(Χειροκροτήματα)
<P>
Σήμερα, επειδή επιλέξαμε να πλησιάσουμε όσο τον δυνατόν περισσότερο στην Ευρώπη και να ευθυγραμμιστούμε με τους ευρωατλαντικούς θεσμούς, η Γεωργία τιμωρείται. Επειδή είμαστε δημοκρατία, οι πιέσεις που υφιστάμεθα οδήγησαν μόνο σε περαιτέρω σταθεροποίηση της κοινωνίας μας. Τα άτομα που ασκούν πίεση δεν καταλαβαίνουν: δεν ασκείς πίεση στις δημοκρατίες, διότι επιτυγχάνεις το ακριβώς αντίθετο αποτέλεσμα από αυτό που θέλεις. Αυτό καθίσταται όλο και πιο δύσκολο, διότι, όπως γνωρίζετε, η Ρωσία έκλεισε την αγορά της στα προϊόντα της Γεωργίας. Τα βραβευμένα γεωργιανά κρασιά μας και το μεταλλικό νερό -που αποτελούν σημαντικές πηγές εισοδήματος- έχουν απαγορευθεί από τη ρωσική αγορά. " κατάσταση επιδεινώθηκε τους τελευταίους μήνες, καθώς η Ρωσία εισήγαγε μονομερώς πλήρη απαγόρευση στις μεταφορές και στις ταχυδρομικές συνδέσεις με τη Γεωργία. Μόλις πριν από λίγες ημέρες, η Gazprom ανακοίνωσε έναν μη εμπορικό υπερδιπλασιασμό της τιμής που πρέπει να πληρώσει η Γεωργία για φυσικό αέριο. Γενικά, με απλά λόγια, το σύνολο αυτών των μέτρων μπορεί να χαρακτηριστεί οικονομικός αποκλεισμός.
<P>
Δεν θέλω να χρησιμοποιήσω αυτή την ευκαιρία για να αυξήσω ακόμα περισσότερο τις εντάσεις ανάμεσα στη Γεωργία και στη Ρωσία ή να δω αυτό το απόγευμα ως ευκαιρία για να δημιουργήσω αντιρωσικό αίσθημα στην καρδιά της Ευρώπης. Έχουμε αρκετές εντάσεις και αρκετή λασπολογία. Αυτή η ρητορεία δεν εξυπηρετεί κανέναν εποικοδομητικό σκοπό. Αντίθετα, τώρα είναι καιρός για διπλωματία, συζήτηση, εποικοδομητικό καθορισμό τομέων αμοιβαίου ενδιαφέροντος και αμοιβαίας ευθύνης.
<P>
(Χειροκροτήματα)
<P>
Εξ ονόματος της κυβέρνησής μου και του λαού μου, δηλώνω έτοιμος να επιδιώξω αυτή την προσέγγιση, διότι είναι η μόνη οδός. Ας αποτελέσουν αυτά τα λόγια για άλλη μια φορά ανοιχτή πρόσκληση στους συναδέλφους μας και σε όλους τους συνομιλητές να επιστρέψουν στην οδό της ομαλότητας και της αρμονίας μέσω του διαλόγου. Πιστεύω ότι οι ηγέτες και των δύο χωρών έχουν από κοινού την ευθύνη να διασφαλίσουν ότι, υπό την ηγεσία τους, οι σχέσεις μεταξύ των δύο χωρών δεν θα φθαρούν ανεπανόρθωτα. Ας προχωρήσουμε μπροστά με ταχύ βήμα και καλές προθέσεις. Όπως όλοι εσείς, οι πολίτες της Γεωργίας δεν είναι και δεν θα γίνουν ποτέ αντιρώσοι.
<P>
Παρακαλώ επιτρέψτε μου να αναφερθώ σε έναν άλλο μεγάλο ευρωπαίο πολιτικό, τον Konrad Adenuaer, ο οποίος, στα απομνημονεύματά του, είπε τα εξής για την κατάστασή του τότε: "Ήμασταν μια μικρή και πολύ εκτεθειμένη χώρα. Μόνο με τη δική μας δύναμη δεν θα μπορούσαμε να επιτύχουμε τίποτα. Δεν πρέπει να γίνουμε ουδέτερη πολεμική ζώνη ανάμεσα στην Ανατολή και στη Δύση, διότι τότε δεν θα έχουμε φίλους πουθενά και θα έχουμε έναν πολύ επικίνδυνο γείτονα στην Ανατολή".
<P>
" γεωγραφία είναι κάπως διαφορετική σήμερα, αλλά θα μπορούσα να εφαρμόσω αυτά τα λόγια και στη δική μου χώρα. Τα λόγια του Καγκελάριου Adenuaer είναι ακόμα επίκαιρα σήμερα. " ευρωπαϊκή φιλοδοξία μας είναι να έχουμε απλά τη δυνατότητα να αναπτυχθούμε σύμφωνα με τις δικές μας ελεύθερες επιλογές, σε αρμονία με όλους τους γείτονές μας, όπως πολλοί από εσάς έκαναν πριν από δεκαετίες. Σε αυτό το πλαίσιο, πιστεύω ότι τα τρέχοντα μέτρα είναι προσωρινά και ότι με υπομονή και δικαιοσύνη, μέσω του διαλόγου και του αμοιβαίου σεβασμού, θα αρθούν και οι σχέσεις μας θα ομαλοποιηθούν και πρέπει να ομαλοποιηθούν.
<P>
Αυτή είναι μια επιθυμία την οποία υποστηρίζει πλήρως ο λαός μου. Ωστόσο, αν κάτι με κάνει να σταθώ στις σχέσεις μας με τη Ρωσία, αυτό είναι το ίδιο το θέμα που τέθηκε τόσο καυστικά από την ΕΕ στο Λάχτι και στο Λουξεμβούργο πριν από μερικές εβδομάδες. Πολύ απλά, είναι το θέμα της δικαιοσύνης.
<P>
Εδώ θα ήθελα να αναφερθώ στον μεγάλο ρώσο συγγραφέα Αλεξάντερ Σολζενίτσιν, του οποίου τα απαγορευμένα τότε βιβλία διάβαζα με μεγάλο πάθος ως έφηβος. Είπε: "" δικαιοσύνη είναι συνείδηση, όχι προσωπική συνείδηση, αλλά η συνείδηση όλης της ανθρωπότητας. Όσοι αναγνωρίζουν εύκολα τη φωνή της δικής τους συνείδησης, συνήθως αναγνωρίζουν τη φωνή της δικαιοσύνης".
<P>
Πιστεύω ότι η αλληλεγγύη σας κατά τη διάρκεια αυτής της δύσκολης περιόδου αντανακλά με σαφήνεια αυτή ακριβώς την αίσθηση δικαιοσύνης. Διότι όταν αποβάλλονται από τα σχολεία παιδιά με γεωργιανά ονόματα, κινδυνεύουν όλα τα παιδιά μας. Όταν διώκονται και εξαναγκάζονται σε σιωπή διάσημοι καλλιτέχνες, συγγραφείς, ηθοποιοί, αθλητές, εξαναγκάζονται όλοι σε σιωπή. Όταν χιλιάδες πολίτες απελαύνονται με τη βία από τα σπίτια τους και πετιούνται στους δρόμους με χειροπέδες, απελαυνόμαστε όλοι.
<P>
Εγώ και ο λαός της Γεωργίας είμαστε ευγνώμονες για την έκφραση της υποστήριξής σας προς τη χώρα μας. Όταν φοβόμασταν ότι θα απομονωθούμε, η Ευρώπη κράτησε ψηλά το λάβαρο των αξιών μας. Πράγματι, αυτό το Σώμα ύψωσε τη φωνή του ήθους στην Ευρώπη. Δεν θα ξεχάσουμε ποτέ την αλληλεγγύη σας.
<P>
Πρόκειται για το ξύπνημα των θεμελιωδών αξιών τις οποίες όλοι επιθυμούμε. Βλέπουμε αυτές τις αξίες να ζουν στην Ευρώπη, στη δήλωσή σας.
<P>
Όταν πήγα στη Λιθουανία μετά τη ρωσική απαγόρευση του κρασιού της Γεωργίας, είδα νεαρούς λιθουανούς εθελοντές, συμπεριλαμβανομένων φοιτητών από τα πανεπιστήμια του Βίλνιους και της Κάουνας, να τριγυρνούν στα σούπερ μάρκετ, μαζί με τους καθηγητές τους, και να παροτρύνουν τους αγοραστές να προμηθευτούν γεωργιανό κρασί. Έλεγαν ότι ήταν το κρασί της ελευθερίας, ότι οι Γεωργιανοί πλήρωναν το τίμημα για την ελευθερία και χρειάζονταν άμεση βοήθεια και ότι οι αγοραστές έπρεπε επομένως να αγοράσουν κρασί ως ένδειξη αλληλεγγύης.
<P>
Ο πολωνικός στρατός εξέδωσε διάταγμα, σύμφωνα με το οποίο στις δεξιώσεις των αξιωματικών θα σερβίρεται μόνο γεωργιανό κρασί, κάτι για το οποίο είμαστε ιδιαίτερα ευγνώμονες. Δεν χρειαζόμαστε όπλα από τον πολωνικό στρατό, καθώς αυτή η πράξη αποτελεί μεγάλη βοήθεια από μόνη της.
<P>
Ωστόσο, η μεγαλύτερη έκφραση αλληλεγγύης ήλθε από την ίδια τη Ρωσία. " αλήθεια είναι ότι οι πιο ισχυρές φωνές που ακούσαμε ήταν από εκεί. Συγκινήθηκα από τους ρώσους πολίτες που μίλησαν ανοιχτά. Υπάρχουν πολλά παραδείγματα: σε πολλά μέρη της Ρωσίας απλοί πολίτες περπατούσαν στους δρόμους φορώντας κίτρινα αστέρια με τη φράση "Είμαι Γεωργιανός"· στη Μόσχα, κάποιοι διευθυντές γυμνασίων απείλησαν ότι θα απολύσουν οποιονδήποτε καθηγητή έδινε καταλόγους μαθητών με γεωργιανά ονόματα στην αστυνομία, με κίνδυνο να απολυθούν οι ίδιοι επί τόπου για αυτές τις πράξεις· στην Αγία Πετρούπολη, οδηγοί ταξί που είχαν λάβει εντολή από το δημοτικό συμβούλιο να αρνούνται να παραλαμβάνουν επιβάτες που έμοιαζαν Γεωργιανοί και να αρνούνται να μεταφέρουν επιβάτες σε κάποια από τα πολλά γεωργιανά εστιατόρια της πόλης, αρνήθηκαν να υπακούσουν στις εντολές και απείλησαν ότι θα κατέβαιναν σε απεργία αν ασκούνταν πιέσεις.
<P>
Οι πράξεις των μεμονωμένων ατόμων μπορούν να κάνουν μεγάλη διαφορά. Συγκινήθηκα ιδιαίτερα από τα λόγια της διάσημης ρωσίδας ηθοποιού, Inna Churikova, η οποία είπε πρόσφατα: "Είναι κάθε συμφορά λάθος των Γεωργιανών; Δεν μου αρέσει όταν προσπαθούν να μου κάνουν πλύση εγκεφάλου μέσω της τηλεόρασης. Βλέπω ήδη τα αποτελέσματα: οι πολίτες είναι κατά των Γεωργιανών και σύντομα θα στραφούν κατά των Αρμενίων και άλλων. Αυτό είναι ντροπή. Θέλω να ρωτήσω τον κόσμο - τι κάνετε; Ξυπνήστε!" Τι θάρρος και αποφασιστικότητα!
<P>
Θέλω επίσης να ξεχωρίσω άλλο ένα άτομο, τον ξακουστό ρώσο ηθοποιό Alexander Saladasky, ο οποίος είναι ο σημερινός σύγχρονος ρώσος ήρωας διότι υπέβαλε αίτηση για γεωργιανή ιθαγένεια ως διαμαρτυρία.
<P>
Ένας άλλος σύγχρονος ρώσος, και μάλιστα ευρωπαίος, ήρωας είναι ο Shurshadze, του οποίου το όνομα ήταν Shurshin, ένας νεαρός φοιτητής από την Αγία Πετρούπολη για τον οποίο διάβασα στον Τύπο. Αυτός, μαζί με κάποιους συμφοιτητές του, αψηφώντας τις πολιτικές ξενοφοβίας και μίσους, έκανε ένα πολύ τολμηρό βήμα και άλλαξε το επίθετό του από Shurshin σε Shurshadze, δίνοντάς του έτσι γεωργιανή κατάληξη.
<P>
Πιστεύω ότι όλους μάς εμπνέουν τα παραδείγματα που δίνουν αυτοί οι ρώσοι πολίτες, οι οποίοι επέλεξαν να διαφωνήσουν με μια πολιτική που έρχεται σε αντίθεση μ' αυτό που αποκαλούμε ευρωπαϊκές αξίες. Θέλω να ευχαριστήσω σήμερα όλους αυτούς τους ανθρώπους από εδώ, από το Ευρωπαϊκό Κοινοβούλιο.
<P>
Σκοπός του ταξιδιού μου εδώ σήμερα είναι να μοιραστώ μαζί σας το ευρωπαϊκό όραμα της Γεωργίας. Μέρος αυτού του οράματος σημαίνει την εφαρμογή ευρωπαϊκών λύσεων του 21ου αιώνα στις σύγχρονες προκλήσεις. Είμαστε μια μικρή δημοκρατία που πιστεύει ότι μόνο μέσω της Ευρώπης και με την Ευρώπη η χώρα μας και η περιοχή μας θα γίνουν ασφαλείς και σταθεροί εταίροι. Είμαστε αναπόφευκτα υποχρεωμένοι ο ένας στον άλλον.
<P>
Έτσι, μέσω ευρωπαϊκών προσεγγίσεων στη συμφιλίωση που βασίζεται στο αμοιβαίο συμφέρον, καθώς και σε κοινές αξίες, μπορούμε να φτάσουμε σε λύσεις που θα δημιουργήσουν μια κοινωνία χωρίς διακρίσεις, στην οποία κανείς δεν θα είναι χαμένος.
<P>
Για να επιτευχθούν αυτά τα πρότυπα, θέλω να παράσχω ορισμένες διαβεβαιώσεις και διευκρινίσεις. Σε πολλούς κύκλους, η Γεωργία χαρακτηρίζεται ως ένα προκλητικό κράτος που προσπαθεί να αποκαταστήσει την εδαφική του ακεραιότητα με τη βία. Μπορώ να σας πω κατηγορηματικά ότι αυτό δεν είναι αλήθεια. Οι προθέσεις μας είναι ειρηνικές και μόνο, διότι γνωρίζουμε τι είναι ο πόλεμος, γνωρίζουμε πώς είναι τα θύματα επειδή ζουν ανάμεσα στον πληθυσμό μας σήμερα και γνωρίζουμε ότι αυτή δεν είναι η λύση.
<P>
Εγώ ο ίδιος αφιέρωσα την καριέρα και την εκπαίδευσή μου στη μελέτη των ανθρωπίνων δικαιωμάτων, με ειδίκευση συγκεκριμένα στα δικαιώματα των μειονοτήτων. Εκπόνησα την πανεπιστημιακή διατριβή μου στο Νορβηγικό Ινστιτούτο Ανθρωπίνων Δικαιωμάτων με θέμα τα δικαιώματα των μειονοτήτων και πιο συγκεκριμένα τα δικαιώματα των πληθυσμών της Νότιας Οσετίας και της Αμπχαζίας. Σήμερα στην Αμπχαζία ζουν λιγότεροι από 40 000 Αμπχάζιοι και λιγότεροι από 20 000 Οσέτιοι στη Νότια Οσετία. Θέλω να μάθετε αυτά τα στοιχεία διότι ορισμένες φορές φαίνεται σαν να μιλάμε για εκατοντάδες εκατομμύρια. Είναι ένας πολύ μικρός αριθμός ανθρώπων και γι' αυτό είμαι ιδιαίτερα ευαισθητοποιημένος στα προβλήματα που τους αφορούν. Ξέρω τι αισθάνονται. Αφενός αυτές οι μικρές ομάδες έχουν γίνει πιόνια σε ένα μεγαλύτερο παιχνίδι - όμηροι αν θέλετε της μεγάλης πολιτικής και ενός μηδενικού οράματος, με την αναγέννηση ιμπεριαλιστικών αισθημάτων. Αφετέρου, έχουν πραγματικές και γνήσιες ανησυχίες, τις οποίες κατανοώ και τις οποίες συμμερίζομαι βαθιά.
<P>
Γνωρίζω τις ανησυχίες τους και προσπαθούμε να ακούσουμε και να ανταποκριθούμε στις ανάγκες τους. Δυστυχώς, υπάρχουν πολλοί που εξακολουθούν να υποφέρουν από αυτές τις συγκρούσεις. Πάνω από 300 000 Γεωργιανοί, καθώς και Εβραίοι, Έλληνες, Ρώσοι και Ουκρανοί, εκδιώχθηκαν από την Αμπχαζία. Ακόμα και τώρα βλέπουμε τα σπίτια των εκδιωχθέντων να κατοικούνται από άλλους και σε πολλές περιπτώσεις να πωλούνται παράνομα. Μάλιστα, μόλις πρόσφατα ένας από τους πιο διάσημους γαλλογεωργιανούς σκηνοθέτες, ο Otar Ioseliani, σχολιάζοντας την πρόσφατη εκστρατεία, επεσήμανε ότι η ιστορία φαίνεται πως επαναλαμβάνεται, εστιάζοντας στα ίδια θύματα για δεύτερη φορά. Κατέκρινε τον κόσμο επειδή παραμένει σιωπηλός, όπως ακριβώς και την πρώτη φορά.
<P>
Είπε τα εξής: "" ρωσική κυβέρνηση ανέλαβε αρχικά την εθνική εκκαθάριση στην Αμπχαζία το 1993, όπου 500 000 άνθρωποι έγιναν πρόσφυγες. Όσοι δεν μπόρεσαν να αποδράσουν περπατώντας μέσα από τα ψηλά βουνά σφαγιάστηκαν από τα χέρια μισθοφόρων. Ρήμαξαν και κατέστρεψαν τη χώρα. Παρεμπιπτόντως, και τότε έμειναν όλοι σιωπηλοί". Και τώρα οι ίδιοι άνθρωποι μαζεύονται από τους δρόμους της Μόσχας. Καθοδόν προς το Ευρωπαϊκό Κοινοβούλιο σήμερα το πρωί, συνάντησα δύο άτομα από την Αμπχαζία. Μου είπαν ότι είχαν απελαθεί από τη Ρωσία και ότι δωροδόκησαν έναν αστυνομικό για να απελαθούν στη Γαλλία. Όλα συμβαίνουν ξανά. " πρώτη φορά ήταν το 1993 και τώρα συμβαίνει ξανά.
<P>
Συνεπώς, έχουμε μια οδυνηρή κληρονομιά. Αυτή τη φορά ας μην σιωπήσουμε. Σήμερα δεν χρειαζόμαστε αντίποινα. Οι Οσέτιοι και οι Αμπχάζιοι είναι συμπολίτες μας και εδώ δανείζομαι και πάλι τα ανέπαφα από τον χρόνο λόγια του Sir Oliver Wardrop, ο οποίος στο βιβλίο του The Kingdom of Georgia το 1888 έγραψε: "Πρέπει από την αρχή να διαγραφεί από το μυαλό του αναγνώστη μια άποψη που υποστηρίζεται σχεδόν καθολικά στην Ευρώπη και η οποία είναι, ίσως, η βασική αιτία της απάθειας με την οποία οι πολιτικοί αντιμετωπίζουν τον Καύκασο. Επικρατεί γενικά η άποψη, ακόμη και σε κάποιους που ταξίδεψαν στη χώρα, ότι η Υπερκαυκασία κατοικείται από έναν τεράστιο αριθμό, σχεδόν άγριων, φυλών, οι οποίες δεν έχουν τίποτα κοινό πέρα από τα αμφίβολα οφέλη της ρωσικής κυριαρχίας. Τίποτα δεν θα μπορούσε να είναι πιο παραπλανητικό. Οι σπουδαστές της εθνογραφίας μπορεί να διασκεδάζουν διεξάγοντας πολύπλοκες έρευνες για την προέλευση των Khevsur, των Svan, των Pshav, των Οσέτιων (και των Αμπχάζιων), αλλά για εμάς αρκεί που γνωρίζουμε ότι όλοι αυτοί οι άνθρωποι είναι, τουλάχιστον πολιτικά, Γεωργιανοί, και πολεμούσαν υπό τους βασιλείς του Νότιου Καυκάσου από την εποχή του Γουλιέλμου του Κατακτητή".
<P>
" Γεωργία είναι ένα πολυεθνικό κράτος και πιστεύω ότι αυτή η πολυμορφία, αυτό το μωσαϊκό, είναι ένα από τα μεγαλύτερα ατού μας. Όχι αδυναμία, αλλά ισχύς.
<P>
Με υπερηφάνεια εγκαινίασα πριν από λίγες ημέρες ένα νέο σχολείο οσετιανής γλώσσας έξω από τη Νότια Οσετία, την περιοχή που ελέγχουμε, διότι αυτή τη στιγμή έχουμε τα διπλάσια σχολεία οσετιανής γλώσσας έξω από τη Νότια Οσετία απ' ό,τι μέσα.
<P>
Είμαστε ακόμα ένα ενωτικό κράτος, αλλά είμαστε ασφαλώς ανοιχτοί σε κάθε είδους ρυθμίσεις μέσω των οποίων μπορούν να διευκολυνθούν όλες οι μειονότητες και υπάρχει σημαντικά ευρεία αυτονομία για όλες αυτές τις μειονότητες, όπως εκείνες στο Νότιο Τιρόλο και σε πολλά άλλα μέρη της Ευρώπης. Γι' αυτούς τους λόγους, είναι καθήκον μας να προσφέρουμε τη βοήθειά μας για την ειρήνη, τη δικαιοσύνη και τη συμφιλίωση και να προσπαθήσουμε να επιλύσουμε τα προβλήματά μας μέσω της διαπραγμάτευσης και του συμβιβασμού, έτσι ώστε αυτές οι περιοχές και όλοι οι άνθρωποι που τις θεωρούν πατρίδες τους να μπορέσουν μοιραστούν και να ευεργετηθούν με την ίδια ευημερία και τα εχέγγυα ασφάλειας που απολαμβάνει η υπόλοιπη Γεωργία σήμερα.
<P>
Ορισμένοι υπαινίσσονται ότι τα αποσχιστικά προβλήματά μας είναι απλώς εσωτερική υπόθεση της Γεωργίας. Δυστυχώς, αυτό δεν ισχύει. Οι διαφωνίες μας συνεχίστηκαν, διότι βασίζονται σε καθ' υποτροπήν εδαφικές διεκδικήσεις - κατάλοιπα από τη σοβιετική περίοδο όπου κατέρρευσε μια αυτοκρατορία και οι ελίτ προσπάθησαν να διατηρήσουν τα προνόμια και τα φέουδά τους. Στρατηγοί έκαναν πολέμους για ντάτσες στην Αμπχαζία, διότι αυτή ήταν η βασική ιδιωτική ιδιοκτησία στη σοβιετική εποχή, και είναι ακόμα προσκολλημένοι σε αυτές τις ντάτσες.
<P>
Σε αυτό το σενάριο, η τόσο καταφανής πρακτική σήμερα είναι η παροχή υποστήριξης σε τοπικούς αντιπροσώπους και η δημιουργία θεσμικών φραγμών στις διμερείς συζητήσεις και στη διαπραγμάτευση. Σε αυτό το σενάριο, εκείνοι που βγαίνουν χαμένοι είναι οι άνθρωποι και οι μελλοντικές γενιές που γεννιούνται μέσα σε ένα κλίμα φόβου και μίσους.
<P>
Σήμερα το απόγευμα θέλω να στείλω ένα μήνυμα συμφιλίωσης, ανοίγματος και αναγνώρισης και προστασίας των δικαιωμάτων των μειονοτήτων. Δεν μπορούμε να αρκεστούμε σε λύσεις του 19ου ή του 20ού αιώνα. Απευθυνόμαστε στην αντικειμενικότητά σας, στα ενδιαφέροντά σας και πάνω απ' όλα στο αίσθημα της δίκαιης μεταχείρισης κατά την αξιολόγηση αυτών των προκλήσεων.
<P>
(FR) Κυρίες και κύριοι, τα λόγια μου βασίζονται στην πεποίθηση ότι σήμερα πρέπει να οικοδομήσουμε ευρωπαϊκές λύσεις του 21ου αιώνα για να μην προκύψουν ποτέ ξανά οι μοιραίες απαντήσεις του 20ού αιώνα, σύμφωνα με τις οποίες "η δύναμη κατισχύει του δικαίου" και σύμφωνα με τις οποίες μικρά κράτη διαμελίζονται κατά τρόπο αμείλικτο από τα μεγαλύτερα κράτη.
<P>
Ελπίζω ότι θα αναγνωριστεί η πεποίθηση και η ευθύνη μου ως δημοκρατικού ηγέτη. Ποτέ δεν θα παραμείνω σιωπηρός ή αδρανής μπροστά σε μια σοβαρή απειλή για τη δημοκρατία και για την εδαφική ακεραιότητα της χώρας μου. Σε μια όμως τόσο δύσκολη κατάσταση, η Γεωργία πρέπει να επιδείξει νηφάλιο και εποικοδομητικό πνεύμα. Αυτό ακριβώς σκοπεύουμε να πράξουμε.
<P>
Στόχος μας είναι η συνέχιση των πολιτικών, κοινωνικών και οικονομικών μεταρρυθμίσεών μας, όσο δύσκολες και αν είναι, και η αξιοποίηση των επιτυχιών μας και της προόδου μας για να στείλουμε ένα θετικό μήνυμα.
<P>
Τη δεκαετία του '90, η Ρωσία χρησιμοποίησε τον οικονομικό αποκλεισμό ως όπλο για να εμποδίσει την ένταξη των χωρών της Βαλτικής στην Ευρωπαϊκή Ένωση. Εν τέλει όμως, το μοναδικό αποτέλεσμα αυτού του αποκλεισμού ήταν να επιταχύνει τον αναπροσανατολισμό των οικονομιών της Βαλτικής από την Ανατολή στη Δύση. Το ίδιο θα συμβεί με τη Γεωργία.
<P>
Δράττομαι σήμερα της ευκαιρίας αυτού του βήματος για να προτείνω μια νέα οδό, που ζητεί την ενίσχυση της συνεργασίας μεταξύ Ευρωπαϊκής Ένωσης και Γεωργίας, συγκεκριμένα μέσω της εδραίωσης της συνεργασίας μας όσον αφορά την πολιτική γειτονίας, και μέσω της διερεύνησης μέσων εμβάθυνσης αυτής της σχέσης, προκειμένου η Γεωργία να καταστεί οριστικά ένα μοντέλο, το οποίο θα καταδεικνύει το τι μπορεί να επιτελέσει το ευρωπαϊκό παράδειγμα. Είμαστε έτοιμοι. Για να τα καταφέρουμε όμως, έχουμε ανάγκη τους δικαστές σας, τους νομικούς εμπειρογνώμονές σας, τους οικονομολόγους σας και τους ειδικούς σας σε θέματα ασφαλείας.
<P>
Επιδιώκουμε μια Γεωργία, η οποία ασφαλίζει τα σύνορά της, ούτως ώστε και η ίδια η Ευρώπη να είναι ασφαλέστερη. Με την ανάμιξή σας μπορούμε να αντιμετωπίσουμε τις επιπτώσεις του τρέχοντος αποκλεισμού, ιδίως αν μας δοθεί η δυνατότητα ελεύθερου εμπορίου με την Τουρκία και να κινηθούμε προς αυτή την κατεύθυνση μαζί με την Ευρωπαϊκή Ένωση.
<P>
Γλιτώστε μας από την ανάγκη να ζητήσουμε τη βοήθειά σας, επιτρέποντάς μας να διεξάγουμε εμπόριο. Ας εργαστούμε από κοινού για να υπερβούμε τις εδαφικές διενέξεις μας.
<P>
Πρότεινα συνομιλίες με τη Μόσχα, καθώς και με όλους τους ηγέτες των περιοχών που θέλουν να αποσχιστούν, προκειμένου να βρούμε κοινό πεδίο συμφωνίας. Ζητήσαμε από τις ευρωπαϊκές κυβερνήσεις να παρέμβουν για να διευκολύνουν αυτή τη διαδικασία. Ήλθε η ώρα να οικοδομήσουμε κλίμα εμπιστοσύνης.
<P>
Μαζί με τον Οργανισμό για την Ασφάλεια και τη Συνεργασία στην Ευρώπη, τα "νωμένα Έθνη και την Ευρωπαϊκή Ένωση προτείναμε τον μέγιστο δυνατό βαθμό αυτονομίας στη Νότια Οσετία και στην Αμπχαζία και επαναλαμβάνω αυτήν την πρόταση ενώπιόν σας σήμερα.
<P>
Εμείς που κατά το παρελθόν υπήρξαμε θύματα πολέμων, ας οικοδομήσουμε μαζί σήμερα ένα καλύτερο μέλλον.
<P>
Δεν είναι προς το συμφέρον της Ευρώπης, της Ρωσίας και των χωρών που συνορεύουν με την Ευρώπη να επιτρέψουν τη διαιώνιση αυτού του προβλήματος χωρίς τη δημιουργία ενός νέου πλαισίου για τις προκλήσεις που αναδύονται.
<P>
Επομένως, αν θέλουμε να αποφύγουμε τις επελαύνουσες αποσχιστικές τάσεις, οφείλουμε να διανοίξουμε μια νέα οδό, μια ευρωπαϊκή προσέγγιση στην οποία θα συζεύγνυνται οι ατομικές πεποιθήσεις με την αυτοδιάθεση και την εδαφική ακεραιότητα. Αυτό είναι ζωτικής σημασίας για τη συλλογική μας ασφάλεια. Μαζί μπορούμε να τα καταφέρουμε.
<P>
(EN) Ήταν τιμή μου να μοιραστώ μαζί σας σήμερα τις παρατηρήσεις και τις σκέψεις μου για την ευρωπαϊκή επιλογή της Γεωργίας. Πιστεύω ότι η οδός της προόδου -η οδός της συνεργασίας και του αμοιβαίου οφέλους- βρίσκει μεγαλύτερη ανταπόκριση στις πρωτεύουσες της Ευρώπης και στα ευρωπαϊκά θεσμικά όργανα και αυτή η τάση πρέπει να ενθαρρυνθεί.
<P>
Κλείνοντας, επιστρέφω στα λόγια του Robert Schuman: "" Ευρώπη δεν θα δημιουργηθεί μονομιάς ή σύμφωνα με ένα ενιαίο σχέδιο. Θα οικοδομηθεί με συγκεκριμένα επιτεύγματα που θα δημιουργήσουν πρώτα μια πραγματική αλληλεγγύη". Πιστεύω ότι σήμερα βλέπουμε την εμφάνιση αυτής της αλληλεγγύης. Είναι σίγουρα παρούσα σε αυτό το Σώμα, αλλά και στις καρδιές και στις πράξεις μας, καθώς προχωρούμε μαζί μπροστά.
<SPEAKER ID="114" NAME="Πρόεδρος">
(στα γεωργιανά) Σας ευχαριστούμε πολύ για τα λόγια σας, κύριε Πρόεδρε.
<P>
(Χειροκροτήματα)
<P>
Όπως μπορείτε να διαπιστώσετε, τα γεωργιανά μου είναι σαφώς χειρότερα από τα ισπανικά σας. Εν πάση περιπτώσει, είναι ένας τρόπος να σας εκφράσω την ευαρέσκεια με την οποία σας υποδέχθηκε το Ευρωπαϊκό Κοινοβούλιο.
<P>
Το Ευρωπαϊκό Κοινοβούλιο είναι φίλος της Γεωργίας. Το απέδειξε αυτό στο πρόσφατο ψήφισμά του που ζητούσε να τεθεί τέλος στις επιθέσεις κατά γεωργιανών πολιτών. Επίσης, ελπίζει ότι η παρουσία σας και τα λόγια σας στο Ευρωπαϊκό Κοινοβούλιο θα συμβάλουν στη βελτίωση της κατάστασης όσον αφορά τις σχέσεις μεταξύ της χώρας σας και της Ρωσίας.
<P>
Μπορείτε να υπολογίζετε σ' εμάς, κύριε Πρόεδρε. Didi madloba.

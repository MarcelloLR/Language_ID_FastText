<CHAPTER ID="005-24">
24.  Αποφάσεις της Επιτροπής Αναφορών κατά το 2007 (
<P>
- Αναφορικά με την παράγραφο 31:
<SPEAKER ID="117" NAME="David Hammerstein">
εισηγητής. - (ES) Προκειμένου να ληφθούν υπόψη οι πρόσφατες συζητήσεις νομικών θεμάτων, υποβάλλω την παρούσα προφορική τροπολογία, την οποία θα αναγνώσω δυνατά στα αγγλικά:
<P>
εισηγητής. - "οι τελωνειακές αρχές εξακολουθούν να κατάσχουν, μόνο ως έκτακτο μέτρο, τα αυτοκίνητα Ελλήνων πολιτών", προσθέτω, "προσωρινά", και προσθέτω την τελευταία πρόταση: "λαμβάνει υπόψη την απόφαση του C-156/04 (07.06.2007) Ευρωπαϊκού Δικαστηρίου, η οποία θεωρεί ικανοποιητικές τις περισσότερες από τις εξηγήσεις που παρείχαν σε αυτή την υπόθεση οι ελληνικές αρχές· χαιρετίζει την εφαρμογή νέας νομοθεσίας, την οποία ενέκριναν οι τελευταίες, προκειμένου να αντιμετωπίσουν τις ελλείψεις που επισημάνθηκαν στην προαναφερθείσα απόφαση· ".
<SPEAKER ID="119" NAME="Πρόεδρος">
Δεν βλέπω να υπάρχουν ενστάσεις στην εν λόγω προφορική τροπολογία.
<P>
- Μετά από την ψηφοφορία:
<SPEAKER ID="120" NAME="Zbigniew Zaleski" AFFILIATION="PPE-DE">
Κυρία Πρόεδρε, λαμβάνοντας υπόψη την αποτελεσματική ώρα της ψηφοφορίας, νομίζω ότι μπορώ να κάνω μια σύντομη αλλά δικαιολογημένη παρατήρηση. Εξ ονόματος εκείνων που μπορούν να αναγνώσουν, και που αναγιγνώσκουν τα αποτελέσματα στην οθόνη, θα ήθελα να εκφράσω την ευγνωμοσύνη μου για τον αποτελεσματικό τρόπο με τον οποίο συμβαίνει αυτό. Ελπίζω ότι οι άλλοι πρόεδροι - συμπεριλαμβανομένου του κου Pöttering, ο οποίος ακολουθεί πολύ αποτελεσματικό τρόπο - θα ακολουθήσουν το ίδιο παράδειγμα.
<SPEAKER ID="121" NAME="Πρόεδρος">
Σας ευχαριστώ. Κάνουμε το καλύτερο δυνατό!

<CHAPTER ID="015">
Ώρα των Ερωτήσεων (προς την Επιτροπή) 
<SPEAKER ID="377" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B6-0156/2008).
<P>
Θα συζητηθούν οι ακόλουθες ερωτήσεις προς την Επιτροπή.
<P>
Πρώτο μέρος
<P>
Θέμα: Εμπορικές πρακτικές στα βιοκαύσιμα
<P>
Ποια μέτρα λαμβάνει η Επιτροπή για να σταματήσει την καταγγελλόμενη εμπορική πρακτική στα βιοκαύσιμα με την οποία γίνεται χρήση γεωργικών επιδοτήσεων των "ΠΑ;
<P>
Σύμφωνα με αυτήν την πρακτική βιοντίζελ μεταφέρεται διά θαλάσσης από την Ευρώπη στις "ΠΑ όπου προστίθεται ποσότητα καυσίμου, παρέχοντας τη δυνατότητα στους εμπόρους να ζητήσουν 11 πέννες ανά λίτρο ως επιδότηση από τις "ΠΑ. Κατόπιν μεταφέρεται πίσω διά θαλάσσης και πωλείται κάτω από τις τιμές της εσωτερικής αγοράς. Υπολογίζεται ότι περίπου 10% των εξαγωγών βιοκαυσίμων από τις "ΠΑ προς την Ευρώπη αποτελούν μέρος αυτού του ανέντιμου σχεδίου. Αυτό δεν αποτελεί παράνομη πράξη, αλλά θέτει σε κίνδυνο την ευρωπαϊκή βιομηχανία βιοκαυσίμων. Συνεπάγεται επίσης περιττή μεταφορά διά θαλάσσης κατά μήκος του Ατλαντικού η οποία αυξάνει τις εκπομπές αερίων θερμοκηπίου.
<P>
Θα μπορούσαν τα κριτήρια βιωσιμότητας όπως προτείνονται από την Επιτροπή να επιλύσουν αυτό το πρόβλημα και να καταστήσουν παράνομη την πώληση στην ευρωπαϊκή αγορά βιοκαυσίμων τα οποία έχουν εμπλακεί σε αυτήν την πρακτική;
<SPEAKER ID="379" NAME="Mariann Fischer Boel">
Μέλος της Επιτροπής. - (EN) " Επιτροπή δεν είναι σε θέση να πει κάτι για τη διάδοση της υποτιθέμενης πρακτικής που αναφέρεται στην ερώτηση, ωστόσο συμμερίζεται τις ανησυχίες για τις επιπτώσεις της φορολογικής επιδότησης εκ μέρους των "νωμένων Πολιτειών στην ευρωπαϊκή βιομηχανία.
<P>
" επιδότηση φαίνεται να ευνοεί το βιοντίζελ που εξάγεται -αλλά και πωλείται- στις "νωμένες Πολιτείες, ανεξαρτήτως προέλευσης.
<P>
Σύμφωνα με στοιχεία της βιομηχανίας, οι εξαγωγές των "ΠΑ στην Ευρωπαϊκή Ένωση αυξήθηκαν από 100 000 τόνους το 2006 σε ένα εκατομμύριο τόνους το 2007, ποσότητα που ισοδυναμεί με περίπου 15% της ευρωπαϊκής αγοράς.
<P>
Ο συνάδελφός μου Επίτροπος Mandelson έθεσε σε αρκετές περιπτώσεις το θέμα αυτό στην αμερικανίδα ομόλογό του, την αντιπρόσωπο για το εμπόριο Susan Schwab. Τάχθηκε υπέρ μιας αλλαγής στη νομοθεσία των "ΠΑ, όπως για παράδειγμα ο περιορισμός της επιδότησης σε αγαθά που πωλούνται στις "ΠΑ ως πιθανή λύση του προβλήματος. Μέχρι στιγμής δεν έγινε καμία κίνηση από την πλευρά των "ΠΑ και η πίστωση φόρου παραμένει σε ισχύ.
<P>
" Επιτροπή θα ήταν πρόθυμη να εξετάσει το ενδεχόμενο διερεύνησης του θέματος της επιδότησης εφόσον λάβει επαρκώς τεκμηριωμένη καταγγελία από τη βιομηχανία της Ευρωπαϊκής Ένωσης που θα περιλαμβάνει αρκετές αποδείξεις για την ύπαρξη αντισταθμίσιμης επιδότησης και ζημίας.
<P>
" αξιότιμη βουλευτής ερωτά εάν ο μηχανισμός υπέρ της αειφορίας που προτείνει η Επιτροπή στην πρόταση οδηγίας της για την προώθηση της χρήσης ενέργειας από ανανεώσιμες πηγές, που εγκρίθηκε από την Επιτροπή τον Ιανουάριο του τρέχοντος έτους, θα λύσει το πρόβλημα που προξενεί η εμπορική πρακτική που αναφέρεται στην ερώτηση.
<P>
Ο μηχανισμός υπέρ της αειφορίας που προβλέπει η οδηγία για τις ανανεώσιμες ενέργειες αφορά την εξασφάλιση της βιωσιμότητας των βιοκαυσίμων. Σκοπός του είναι η προώθηση της χρήσης βιοκαυσίμων που παράγονται με βιώσιμο τρόπο και η αποθάρρυνση της χρήσης όσων έχουν φτωχή απόδοση. Θα θυμάστε τη συζήτηση για το 35%. Ο μηχανισμός υπέρ της αειφορίας δεν θα μπορούσε, ως εκ τούτου, να αντιμετωπίσει εμπορικές πρακτικές όπως αυτή που αναφέρεται στην ερώτηση της αξιότιμης βουλευτού.
<SPEAKER ID="380" NAME="Linda McAvan" AFFILIATION="PSE">
(EN) Κυρία Επίτροπε, χαίρομαι διότι ασχολείστε με το θέμα αυτό. Θεωρώ ότι είναι σκανδαλώδες και γελοιοποιεί όλο το έργο μας για την κλιματική αλλαγή. Όσον αφορά τα κριτήρια βιωσιμότητας, αν έχουμε ένα κριτήριο μείωσης των αερίων θερμοκηπίου, τέτοιου είδους βιοκαύσιμα δεν θα έρχονται σε αντίθεση με αυτό εφόσον θα έχουν μεταφερθεί διασχίζοντας δύο φορές τον Ατλαντικό, προσθέτοντας αέρια θερμοκηπίου από τις εκπομπές των πλοίων, τα οποία αυτήν τη στιγμή συνιστούν το 5% του CO2 σε παγκόσμιο επίπεδο;
<P>
Αν πρέπει να περιμένουμε μια καταγγελία της βιομηχανίας και την κίνηση διαδικασίας για παράνομες επιδοτήσεις, πόσο χρόνο θα πάρει αυτό; Φοβάμαι ότι, όταν θα καταφέρουμε να κάνουμε κάτι, η ευρωπαϊκή βιομηχανία θα έχει χρεοκοπήσει.
<SPEAKER ID="381" NAME="Mariann Fischer Boel">
Μέλος της Επιτροπής. - (EN) " μέθοδος υπολογισμού των εκπομπών αερίων θερμοκηπίου από τα βιοκαύσιμα σε σύγκριση με τις εκπομπές των ορυκτών καυσίμων, η οποία περιλαμβάνεται στην οδηγία για τις ανανεώσιμες ενέργειες, ακολουθεί την προσέγγιση αυτού που ονομάζουμε κύκλο ζωής, η οποία λαμβάνει υπόψη και το επίπεδο εκπομπών που δημιουργούνται κατά τη μεταφορά βιοκαυσίμων τόσο εντός όσο και εκτός της Ευρωπαϊκής Ένωσης. Επιτρέψτε μου να επαναλάβω και πάλι ότι, από αυτήν την άποψη, η μείωση των εκπομπών αερίων θερμοκηπίου από τις μεταφορές είναι ένας από τους πρωτεύοντες στόχους της πολιτικής για τα βιοκαύσιμα.
<P>
Θέμα: Ευρωπαϊκό πρόγραμμα επισιτιστικής βοήθειας των πλέον απόρων
<P>
Το 2005, το Ευρωπαϊκό Κοινοβούλιο ενέκρινε δήλωση σχετικά με τη διάρκεια του ευρωπαϊκού προγράμματος επισιτιστικής βοήθειας των πλέον απόρων. " δήλωσε αυτή δεν συνηγορούσε μόνο υπέρ ενός μονίμου προγράμματος επισιτιστικής βοήθειας και ενός ετήσιου προϋπολογισμού, αλλά ζητούσε επίσης και μια διεύρυνση του προγράμματος. Προκειμένου να εξασφαλισθεί η διανομή εξισορροπημένων μερίδων τροφής, το Ευρωπαϊκό Κοινοβούλιο ζητούσε να επεκταθεί το πρόγραμμα σε νέους τομείς όπως το χοιρινό, τα πουλερικά και τα αβγά.
<P>
" παρακολούθηση της εφαρμογής της ως άνω δήλωσης ανατέθηκε στην κ. Fischer Boel, επίτροπο αρμόδια για τη γεωργία και την αγροτική ανάπτυξη. Τρία χρόνια αργότερα, διαπιστώνεται ότι δεν έχουν ακόμη τεθεί οι βάσεις ενός νέου κανονισμού και ότι πραγματοποιήθηκαν μόνο μερικά μικρά βήματα. Επικρατεί δε ακόμη μεγάλη ασάφεια ως προς τα δημοσιονομικά μέσα που θα μπορούσαν να διατεθούν.
<P>
Σήμερα όμως, η επισιτιστική βοήθεια βρίσκεται στην ημερήσια διάταξη εντός της Ευρωπαϊκής Ένωσης, όπου 16% του πληθυσμού ζει κάτω από το όριο της φτώχειας. Μπορεί η αρμόδια επίτροπος να παράσχει τη διαβεβαίωση ότι θα εφαρμοσθεί ένα ευρωπαϊκό πρόγραμμα επισιτιστικής βοήθειας και ότι προτίθεται να δρομολογήσει προς τούτο διάλογο με τους ευρωπαϊκούς ΜΚΟ που ασκούν δράση στον τομέα αυτό;
<SPEAKER ID="383" NAME="Mariann Fischer Boel">
Μέλος της Επιτροπής. - (EN) Για 20 χρόνια, το ευρωπαϊκό πρόγραμμα επισιτιστικής βοήθειας συνέβαλε αποφασιστικά στην αντιμετώπιση των αναγκών σε τρόφιμα των ανθρώπων που υποσιτίζονται στην Κοινότητα.
<P>
Στις 4 Απριλίου 2006, το Σώμα ενέκρινε δήλωση υποστήριξης του ευρωπαϊκού επισιτιστικού προγράμματος για τους απόρους στην Κοινότητα. " δήλωση αυτή καλεί την Επιτροπή και το Συμβούλιο να εξασφαλίσουν έναν πολυετή προϋπολογισμό και να θεσπίσουν μια σειρά μέτρων ευελιξίας για τη διαχείριση του προγράμματος. Ακόμα, μεγάλη έμφαση δίδεται στην ανάγκη εξασφάλισης μιας ισορροπημένης διατροφής των πλέον απόρων ανθρώπων.
<P>
Το πρόγραμμα αυτό άρχισε το 1987 ως μέτρο έκτακτης ανάγκης, σε μια εποχή όπου υπήρχαν μεγάλα πλεονάσματα στη γεωργική παραγωγή. Κατά τα πρώτα χρόνια, το πρόγραμμα επισιτιστικής βοήθειας βασιζόταν κυρίως στον εφοδιασμό από τα αποθέματα παρέμβασης. Καθώς τα αποθέματα μειώθηκαν κατά τα τελευταία χρόνια συνεπεία των διαδοχικών μεταρρυθμίσεων της κοινής γεωργικής πολιτικής, η Επιτροπή προέβη σε μια σειρά τροποποιήσεων για να εξασφαλίσει τη συνέχιση αυτού του προγράμματος, οι δε αλλαγές αυτές περιλαμβάνουν τη δυνατότητα αγοράς προϊόντων που δεν υπάρχουν στα αποθέματα παρέμβασής μας και ανταλλαγής προϊόντων της ίδιας "οικογένειας", καθώς και τη δυνατότητα συνδυασμού ή ενσωμάτωσης προϊόντων παρέμβασης και προϊόντων που αποκτήθηκαν με αγορά.
<P>
Επίσης, ο προϋπολογισμός προσαρμόστηκε ειδικά για να ληφθεί υπόψη η πρόσφατη διεύρυνση της Ευρωπαϊκής Ένωσης. Αυξήθηκε από 213 εκατ. ευρώ το 2004 σε 305 εκατ. ευρώ κατά το τρέχον έτος, το 2008. Συνεπώς, η Επιτροπή κατέβαλε κάθε προσπάθεια για να διατηρήσει σε λειτουργία ένα πρόγραμμα βασισμένο σε αποθέματα παρέμβασης, παρά το γεγονός ότι τα αποθέματα αυτά έφθιναν. Έτσι, μπορούμε τελικά να πούμε ότι φθάσαμε το πρόγραμμα στα όριά του.
<P>
Τώρα ήρθε η ώρα να σκεφτούμε εκ νέου το μέλλον αυτού του προγράμματος χωρίς να ξεχνάμε την ευρύτερη εικόνα του. Οι υπηρεσίες της Επιτροπής εργάζονται ήδη για τον στόχο αυτόν εκπονώντας αξιολόγηση αντικτύπου που εξετάζει τις μελλοντικές δυνατότητες. " συμμετοχή στη διαδικτυακή διαβούλευση ήταν πολύ μεγάλη, με περισσότερες από 12 000 απαντήσεις, πράγμα που αποδεικνύει το μεγάλο ενδιαφέρον των ευρωπαίων πολιτών για την πρωτοβουλία αυτή.
<P>
Οι ΜΚΟ διαδραμάτισαν πραγματικά σημαντικό ρόλο στην εφαρμογή του προγράμματος και θα παραμείνουν και στο μέλλον καίριοι παράγοντες. Σε σεμινάριο που διοργανώσαμε τον Απρίλιο, εξέφρασαν την επιθυμία να διατηρηθεί το επισιτιστικό πρόγραμμα υπό τη διαχείριση της Γενικής Διεύθυνσης Γεωργίας και υπογράμμισαν επίσης την ανάγκη να θεσπιστεί μια μορφή πολυετούς κατανομής πόρων και να παρέχεται ευρύτερο φάσμα διαφόρων προϊόντων. Τώρα εξετάζουμε αυτά τα αιτήματα των ΜΚΟ και θα παραμείνουμε σε στενή επαφή μαζί τους.
<P>
Μετά από την ολοκλήρωση της αξιολόγησης αντικτύπου, θα υποβάλω τον Σεπτέμβριο πρόταση στο Σώμα που θα επιτρέπει τη συνέχιση αυτού του καθεστώτος στο μέλλον, αλλά σε πολύ σταθερή βάση. Σας ευχαριστώ, λοιπόν, θερμά για το ενδιαφέρον σας και την προσοχή που δίνετε σε αυτό το πολύ σημαντικό ζήτημα.
<SPEAKER ID="384" NAME="Johan Van Hecke" AFFILIATION="ALDE">
(NL) Κυρία Πρόεδρε, θα ήθελα καταρχάς να ευχαριστήσω την Επίτροπο για αυτήν την πολύ σαφή και πλήρη απάντηση που προσφέρει και προοπτικές για μεγαλύτερη διάρκεια του επισιτιστικού προγράμματος βάσει της αξιολόγησης που διεξάγεται τώρα.
<P>
Ήθελα μόνο να ρωτήσω εάν αυτή η αξιολόγηση λαμβάνει επίσης υπόψη το γεγονός ότι προφανώς πολλοί άνθρωποι εξαρτώνται ακόμα από αυτό το επισιτιστικό πρόγραμμα και ότι σχεδόν το 16% του πληθυσμού της Ευρώπης ζει κάτω από το όριο της φτώχειας, και εάν θα λάβει υπόψη και τη σημερινή επισιτιστική κρίση και τη θεαματική αύξηση των τιμών των τροφίμων.
<SPEAKER ID="385" NAME="Mariann Fischer Boel">
Μέλος της Επιτροπής. - (EN) Λαμβάνουμε υπόψη όλες τις απόψεις που διατυπώνετε στο πλαίσιο της πολύ ανοιχτής σας προσέγγισης για αυτήν τη διαδικασία. Σύμφωνα με τα σημερινά στοιχεία, 13 εκατομμύρια άνθρωποι στην Ευρωπαϊκή Ένωση επωφελούνται από αυτό το ιδιαίτερο καθεστώς για τους απόρους. Από όσα μπορούμε να διαπιστώσουμε, η ζήτηση δεν μειώνεται προς το παρόν.
<SPEAKER ID="386" NAME="Andreas Mölzer" AFFILIATION="NI">
- (DE) Σε πολλές περιπτώσεις, αυτά που υποφέρουν περισσότερο από τη φτώχεια είναι τα παιδιά. " έλλειψη τροφής δεν βλάπτει μόνο τη σωματική ανάπτυξη, αλλά και την ικανότητα συγκέντρωσης και απόδοσης στο σχολείο. Αυτό, στη συνέχεια, μπορεί να επηρεάσει αρνητικά τη μελλοντική επιτυχία των παιδιών στη ζωή. Στο πλαίσιο του επισιτιστικού προγράμματος που σχεδιάζεται, τι προβλέπεται σε αυτόν τον τομέα προβλημάτων, για παράδειγμα όσον αφορά τη δραστηριοποίηση μέσω του σχολείου;
<SPEAKER ID="387" NAME="Jörg Leichtfried" AFFILIATION="PSE">
(DE) Είμαι βέβαιος ότι η πρόταση θα είναι καλή, ειδικά εφόσον αναφέρατε και την ανάγκη μιας ισορροπημένης διατροφής. Αυτό πρέπει οπωσδήποτε να είναι ένα από τα κύρια σημεία στα οποία θα εστιαστούμε. Σε συνάρτηση με αυτό, η Επιτροπή θα μπορούσε να προσθέσει άλλο ένα καίριο σημείο, δηλαδή να επικεντρωθεί στα φρέσκα βιολογικά προϊόντα. Όλοι έχουν δικαίωμα να τρώνε προϊόντα που μπορεί να είναι λίγο ακριβότερα, αλλά είναι πολύ πιο υγιεινά. Σε ποιο μέτρο θα το λάβετε αυτό υπόψη;
<SPEAKER ID="388" NAME="Mariann Fischer Boel">
Μέλος της Επιτροπής. - (EN) Πρώτα από όλα, αυτό που κάνουμε τώρα είναι η αξιολόγηση όλων των ιδεών και πληροφοριών που λάβαμε.
<P>
Σε αυτό το πλαίσιο, προσπαθούμε να κρίνουμε αν θα πρέπει να διοχετεύσουμε τα χρήματά μας με ειδικό τρόπο. Δεν έχουμε ακόμα ολοκληρώσει τις εσωτερικές μας συζητήσεις, μπορώ όμως να πω το εξής για τα παιδιά: έχει τεράστια σημασία να εξασφαλίσουμε πρωτίστως ότι οι νέοι μας θα έχουν καλή διατροφή και, ως εκ τούτου, θα δημοσιεύσουμε εφέτος μια ιδέα (που ελπίζω ότι θα τύχει πλήρους υποστήριξης) για ένα πρόγραμμα διανομής φρούτων στα σχολεία, συγχρηματοδοτούμενο από τα κράτη μέλη, που θα μπορεί να προσφέρει σε παιδιά συγκεκριμένης ηλικίας τη δυνατότητα να παίρνουν ένα φρούτο στο σχολείο. Θεωρώ γενικά καλή την ιδέα να προσφέρουμε στους νέους μια καλή συνήθεια που ελπίζω ότι θα την διατηρήσουν για ολόκληρη τη ζωή τους.
<P>
Όσον αφορά το να δοθεί ιδιαίτερη προτεραιότητα στη βιολογική παραγωγή, πιστεύω ότι βρισκόμαστε μεταξύ Σκύλλας και Χάρυβδης, γιατί αν επιλέξουμε τα βιολογικά προϊόντα, θα έχουμε λιγότερα τρόφιμα και πιστεύω ότι αυτή η απόφαση θα είναι εξαιρετικά δύσκολο να ληφθεί.
<P>
Θέμα: Κερδοσκοπία και σιτιστκή κρίση
<P>
" κερδοσκοπία κατέχει σημαντική θέση μεταξύ των διαφόρων αιτιών της αύξησης των τιμών και της παγκόσμιας κρίσης στον τομέα της διατροφής. " αγορά των πρώτων υλών δέχεται συγκεκριμένα αυξανόμενη πίεση από τα επενδυτικά ταμεία.
<P>
Μπορεί να ανεχθεί η Επιτροπή να καθίστανται προς το συμφέρον των ολίγων το ρύζι ή το σιτάρι αξίες αναφοράς τη στιγμή που εκατομμύρια άτομα πεθαίνουν από την πείνα;
<P>
Προτίθεται η Επιτροπή να λάβει συγκεκριμένα μέτρα για να θέσει τέρμα σε κάθε κερδοσκοπική πρακτική που θέτει άμεσα σε κίνδυνο τη σιτιστική ασφάλεια εκατομμυρίων ατόμων;
<P>
Σκοπεύει επίσης η Επιτροπή να προωθήσει την καθιέρωση σε διεθνές επίπεδο ενός μηχανισμού που θα αποτρέπει ορισμένα κράτη να περιορίζουν τις εξαγωγές τους προϊόντων διατροφής ενώ διαθέτουν σημαντικά αποθέματα, και γενικότερα να ακολουθούν μια πολιτική που έχει ως άμεση επίπτωση να στερεί το δικαίωμα στη διατροφή από τις ευπαθέστερες κατηγορίες του πληθυσμού;
<P>
Δεύτερο μέρος
<SPEAKER ID="390" NAME="Mariann Fischer Boel">
Μέλος της Επιτροπής. - (EN) " Επιτροπή ανησυχεί πραγματικά πάρα πολύ για τον αντίκτυπο των σημερινών υψηλών τιμών τόσο εντός της Ευρωπαϊκής Ένωσης όσο και γενικά σε παγκόσμιο επίπεδο. Οι αναπτυσσόμενες χώρες και οι πιο ευάλωτοι πληθυσμοί πλήττονται πραγματικά πολύ δυσανάλογα από τους επακόλουθους κινδύνους της πείνας, του υποσιτισμού και των κοινωνικών αναταραχών.
<P>
" ανακοίνωση που παρουσίασε σήμερα η Επιτροπή επιχειρεί να αναλύσει τις βασικές αιτίες αυτών των υψηλών τιμών. " Επιτροπή παρουσίασε μια σειρά πρωτοβουλιών για την αντιμετώπιση των βραχυπρόθεσμων αποτελεσμάτων της κρίσης των τιμών των τροφίμων, για την αύξηση της προσφοράς γεωργικών προϊόντων και τη μακροπρόθεσμη εξασφάλιση της επισιτιστικής ασφάλειας, και για τη συμβολή στην παγκόσμια προσπάθεια αντιμετώπισης των επιπτώσεων της αύξησης των τιμών στους φτωχούς πληθυσμούς.
<P>
Όσον αφορά τα βασικά αίτια, υπάρχουν πολλοί παράγοντες που μειώνουν ταυτόχρονα την παγκόσμια προσφορά: αντίξοες καιρικές συνθήκες σε κύριες χώρες παραγωγής και εξαγωγής σιτηρών, ιδίως στη Ρωσία και την Ουκρανία, που παλαιότερα την αποκαλούσαν σιταποθήκη της Σοβιετικής Ένωσης. Αντίξοες καιρικές συνθήκες σημειώθηκαν για τρία συναπτά έτη και στην Αυστραλία. Είχαμε μεγαλύτερες δαπάνες για την ενέργεια. Είχαμε πιο αργή αύξηση των εσοδειών με αύξηση της παγκόσμιας κατανάλωσης. Αυτές οι άμεσες επιπτώσεις στην προσφορά και τη ζήτηση συμβάλλουν σημαντικά στη διαμόρφωση των τιμών των βασικών γεωργικών προϊόντων και στις αυξήσεις που σημειώθηκαν.
<P>
Ενόψει της αύξησης των τιμών των τροφίμων, και στο πλαίσιο της κρίσης των χρηματοοικονομικών αγορών, σημειώθηκε αυξημένη δραστηριότητα σε χρηματοοικονομικές αγορές βασικών ειδών με σκοπό την αντιστάθμιση των κινδύνων των τιμών ή τη διαφοροποίηση των επενδυτικών χαρτοφυλακίων. Οι δραστηριότητες αυτές μπορεί να είχαν ως αποτέλεσμα αυξήσεις των τιμών και αστάθεια στις προθεσμιακές αγορές και τις αγορές άμεσης παράδοσης βασικών αγαθών και να ενέτειναν τις σχετικές τάσεις των τιμών, όμως εξακολουθεί να μην είναι βέβαιο ότι είχαν επιρροή στη μακροπρόθεσμη διαμόρφωση των τιμών. Έτσι, στη σημερινή της ανακοίνωση, η Επιτροπή δεσμεύεται να παρακολουθεί στενά τις δραστηριότητες των κερδοσκόπων επενδυτών στις χρηματοοικονομικές αγορές βασικών αγαθών και τις επιπτώσεις τους στη διαμόρφωση των τιμών.
<P>
Στην ανακοίνωση υπογραμμίζεται ότι ορισμένες εξαγωγικές χώρες αντέδρασαν στην αύξηση των τιμών με περιορισμό των εξαγωγών τους. " Ινδία θέσπισε απαγορεύσεις εξαγωγών, το Βιετνάμ και η Ταϊλάνδη επέβαλαν όρια στις εξαγωγές, η Ινδονησία επέβαλε εξαγωγικούς δασμούς για το φοινικέλαιο και το Καζακστάν απαγόρευσε τις εξαγωγές σίτου. Τέτοιου είδους δασμοί και απαγορεύσεις εξαγωγών έχουν σκοπό την προστασία των εγχωρίων αγορών από βραχυπρόθεσμες μειώσεις της προσφοράς και από κρίσεις τιμών. Ωστόσο, δημιουργούν περαιτέρω ένταση στις διεθνείς αγορές γεωργικών προϊόντων που αποβαίνει ιδίως σε βάρος των αναπτυσσομένων χωρών που εισάγουν τρόφιμα. Μεσοπρόθεσμα, τέτοιοι περιορισμοί στέλνουν εσφαλμένα μηνύματα στην αγορά περιορίζοντας τα κίνητρα των αγροτών για επενδύσεις και συμβάλλοντας στην ανισορροπία των περιφερειακών αγορών.
<P>
Το ζήτημα των πολύ αρνητικών επιπτώσεων των περιορισμών στις εξαγωγές θα πρέπει να τεθεί στις σχετικές επικείμενες συνεδριάσεις του ΠΟΕ και σε άλλα ανάλογα διεθνή φόρα. " Επιτροπή εξακολουθεί να πιστεύει ότι υπάρχουν σημαντικές δυνατότητες κέρδους για τις αναπτυσσόμενες χώρες από τον γύρο της Ντόχα όσον αφορά ευκαιρίες σε νέες αγορές που θα βοηθούσαν στη δημιουργία πρόσθετου εισοδήματος από εξαγωγές, θα έδιναν ώθηση στη γεωργική παραγωγή και θα διευκόλυναν την πρόσβαση σε τρόφιμα περιορίζοντας έτσι τις σημερινές αυξήσεις των τιμών των τροφίμων. Ως εκ τούτου, η Επιτροπή θα συνεχίσει να εργάζεται για μια ευρεία και ισορροπημένη συναλλαγή στη Ντόχα.
<P>
" Επιτροπή πιστεύει ότι μπορεί να υπολογίζει πως το Σώμα θα υποστηρίξει την πολιτική γραμμή που παρουσιάστηκε στη σημερινή ανακοίνωση ως βάση για την αντιμετώπιση των προκλήσεων αυτής της κατάστασης, με τιμές που σε ορισμένους τομείς πραγματικά έχουν ξεπεράσει τα όρια.
<SPEAKER ID="391" NAME="Alain Hutchinson" AFFILIATION="PSE">
(FR) Κυρία Πρόεδρε, κυρία Επίτροπε, σας ευχαριστώ για αυτήν τη σχετικά μακροσκελή και ενδιαφέρουσα απάντηση. Ωστόσο, αναφορικά με ένα από τα στοιχεία που πυροδότησαν αυτήν την κρίση κερδοσκοπίας με αντικείμενο τα γεωργικά προϊόντα, θα ήθελα να σας ρωτήσω εάν, μετά τη σκανδαλώδη συμπεριφορά ορισμένων ευρωπαϊκών τραπεζών -συγκεκριμένα της KBC και της Deutsche Bank- που όπως γνωρίζετε, προέβαλαν εντελώς "ανήθικα" την κερδοσκοπία όσον αφορά τα τρόφιμα ... θα ήθελα να σας ρωτήσω τι σκοπεύει να κάνει η Επιτροπή για αυτό.
<P>
Στις 6 Μαΐου, απηύθυνα μαζί με τη συνάδελφό μου κ. Carlotti επιστολή προς τον πρόεδρο Barroso, για την οποία δεν έχω λάβει ακόμα επιβεβαίωση παραλαβής, ελπίζω όμως ότι κάποια μέρα θα λάβω μια απάντηση. " επιστολή ζητούσε και πρότεινε να ληφθεί κάθε δυνατό μέτρο με στόχο την απαγόρευση - σας παραθέτω από το κείμενό της: "της προσφοράς, διάδοσης ή προώθησης χρηματοοικονομικών μέσων εντός της Ευρωπαϊκής Ένωσης, συμπεριλαμβανομένης της ασφάλισης επενδύσεων και ειδικότερα των ασφαλιστικών προϊόντων που σχετίζονται με επενδυτικά κεφάλαια, εφόσον τα κέρδη τους συνδέονται άμεσα με την κερδοσκοπία όσον αφορά την αύξηση των τιμών των πρώτων υλών για τρόφιμα."
<P>
Μπορείτε να μου ανακοινώσετε τις προθέσεις της Επιτροπής σχετικά με αυτό;
<SPEAKER ID="392" NAME="Mariann Fischer Boel">
Μέλος της Επιτροπής. - (EN) Θα είμαι πολύ σύντομη γιατί το έθιξα αυτό στην πρώτη μου παρέμβαση. Αυτός ίσως ήταν και ο λόγος που ήταν τόσο μεγάλη. Στη σημερινή ανακοίνωσή της, η Επιτροπή δεσμεύεται να παρακολουθεί τις δραστηριότητες των κερδοσκόπων επενδυτών στις χρηματοοικονομικές αγορές βασικών αγαθών και τις επιπτώσεις αυτής της κερδοσκοπίας στη διαμόρφωση των τιμών.
<SPEAKER ID="393" NAME="DanutBudreikait" AFFILIATION="ALDE">
(LT) Ως καταναλωτές αισθανόμαστε αμέσως τα αποτελέσματα κάθε αύξησης των τιμών. Ωστόσο, όταν σημειώνεται κερδοσκοπία στην αλυσίδα των τιμών υπάρχουν κερδισμένοι και χαμένοι, και οι παραγωγοί γεωργικών προϊόντων βρίσκονται πιο συχνά ανάμεσα στους χαμένους.
<P>
Τι θεωρείτε ότι θα μπορούσε να γίνει για να εξασφαλιστεί ότι η αύξηση των τιμών των γεωργικών πρώτων υλών είναι ανάλογη με τη γενική αύξηση των τιμών - δηλαδή για να εξασφαλιστεί ότι οι τιμές των βασικών αγαθών θα είναι δίκαιες και οι αγρότες θα μπορούν να ζήσουν με αξιοπρέπεια;
<SPEAKER ID="394" NAME="Avril Doyle" AFFILIATION="PPE-DE">
(EN) Κυρία Πρόεδρε, αναγνωρίζω βέβαια πλήρως την καλή προαίρεση του ερωτώντα και τον πραγματικά πολύπλοκο χαρακτήρα του θέματος που αντιμετωπίζουμε, μήπως όμως θα μπορούσε η Επίτροπος να επιβεβαιώσει ότι δεν προτίθεται ούτε η ίδια ούτε οι συνάδελφοί της Επίτροποι να παρέμβουν στη λειτουργία της αγοράς βασικών αγαθών, γιατί εάν ακολουθηθεί αυτός ο συγκεκριμένος δρόμος αυτό ενδέχεται να κάνει περισσότερο κακό παρά καλό;
<P>
Θα ήθελα να πω στον ερωτώντα ότι συμφωνούμε ως προς τον σκοπό, όχι όμως και ως προς τα μέσα που θα μας οδηγήσουν εκεί.
<SPEAKER ID="395" NAME="Mariann Fischer Boel">
Μέλος της Επιτροπής. - (EN) Συμφωνώ απόλυτα με το θέμα που αναφέρθηκε και αφορά τις συνέπειες για τον κύριο παραγωγό, τον αγρότη. " σημερινή κατάσταση είναι ότι έγιναν αυξήσεις, ιδίως στον τομέα των δημητριακών. Όταν μιλάμε για αυτές τις εξαιρετικά υψηλές τιμές, μου αρέσει πάντα να κοιτάζω λίγο πίσω στην ιστορία για να δω την εξέλιξη των τιμών. Εξετάζοντας τα προηγούμενα 30 χρόνια, βλέπω ότι οι τιμές κύριου παραγωγού μειώνονταν διαρκώς.
<P>
Αυτό δεν σήμαινε ότι οι τιμές στον τομέα της λιανικής πώλησης δεν αυξάνονταν, αν όμως συγκρίνετε τις τιμές των δημητριακών το 1975 με τις σημερινές εξετάζοντας τις δεσμευτικές τιμές, θα δείτε ότι το 1975 οι τιμές ήταν διπλάσιες από τις σημερινές. Βλέπουμε μια κατάσταση όπου οι άνθρωποι έχουν εξοικειωθεί με το γεγονός ότι στην Ευρώπη δαπανάται, νομίζω, κατά μέσο όρο μόλις το 14% του εισοδήματος για τρόφιμα, και αυτό μειώθηκε επίσης στη διάρκεια αυτής της περιόδου.
<P>
Όταν γίνεται στην ανακοίνωση αναφορά στο τι πρόκειται να γίνει, είναι προφανές ότι πρέπει να λάβουμε υπόψη ολόκληρη την αλυσίδα. " Επίτροπος για την ανταγωνιστικότητα είναι εκείνη που έχει καθήκον να παρακολουθεί την κατάσταση και σε αυτήν τη φάση δεν γνωρίζουμε αν το αποτέλεσμα θα είναι θετικό ή αρνητικό. Όμως, θα παρακολουθούμε όλα τα αίτια που βρίσκονται πίσω από την αύξηση των τιμών που παρατηρούμε από τα τέλη Αυγούστου του περασμένου χρόνου.
<P>
Θέμα: Επικοινωνία και Συνθήκη της Λισαβόνας
<P>
Στο πλαίσιο του σχεδίου Δ και τις πρόσφατα προαναγγελθείσας "Συζήτησης για την Ευρώπη - Αξιοποίηση της εμπειρίας του σχεδίου Δ για τη δημοκρατία, το διάλογο και τη συζήτηση", μπορεί η Επιτροπή να περιγράψει την επικοινωνιακή στρατηγική της σε σχέση με τη διαδικασία κύρωσης της Συνθήκης της Λισαβόνας; Ποια συγκεκριμένα μέτρα έχει λάβει η Επιτροπή για να εξασφαλίσει τη σύντομη ολοκλήρωση της διαδικασίας κύρωσης της Συνθήκης της Λισαβόνας;
<SPEAKER ID="397" NAME="Margot Wallström">
Αντιπρόεδρος της Επιτροπής. - (EN) Επιτρέψτε μου να πω για το θέμα του σχεδίου Δ και της επικοινωνίας για τη "Συζήτηση για την Ευρώπη" ότι θεωρώ καθήκον μας να επικοινωνούμε, μαζί με τα κράτη μέλη και τα άλλα θεσμικά όργανα της ΕΕ, με τους πολίτες για όλες μας τις πολιτικές και τις θέσεις μας. Ενώ τα κράτη μέλη έχουν, φυσικά, την κύρια ευθύνη για τη Συνθήκη, η Επιτροπή πρέπει να είναι και αυτή έτοιμη να ενημερώνει και να εξηγεί.
<P>
Στόχος της πρόσφατης ανακοίνωσής μας με τίτλο "Συζήτηση για την Ευρώπη" είναι να προωθήσει τον ενεργό διάλογο μεταξύ των πολιτών και των φορέων λήψης αποφάσεων και οι ενέργειες που γίνονται στο πλαίσιο της "Συζήτησης για την Ευρώπη", μολονότι δεν αναφέρονται ειδικά ή αποκλειστικά στη Συνθήκη της Λισαβόνας, μπορούν να συνδεθούν με την επικοινωνία για τη Συνθήκη.
<P>
" Συνθήκη είναι μία από τις επικοινωνιακές μας προτεραιότητες για το 2008. Οι δραστηριότητές μας αποκεντρώθηκαν και διαφοροποιήθηκαν για να ανταποκριθούν στην εθνική πραγματικότητα κάθε κράτους μέλους, και αυτό σημαίνει ότι εργαζόμαστε στην πράξη σε τοπικό επίπεδο.
<P>
Οι εκπρόσωποί μας συνεργάστηκαν με όλα τα γραφεία ενημέρωσης των κρατών μελών και του Σώματος για την εκπόνηση εθνικών σχεδίων επικοινωνίας προκειμένου να ανταποκριθούν σε διάφορες ανάγκες, και οι δραστηριότητες συμπεριελάμβαναν τη διατήρηση επαφής με εθνικούς παράγοντες, την εκπαίδευση δημοσιογράφων, την αναμετάδοση και διάδοση πληροφοριών, τη συζήτηση με την κοινωνία των πολιτών και εκδηλώσεις σε σχολεία και πανεπιστήμια.
<P>
Ετοιμάσαμε ευρύ φάσμα συμπληρωματικού υλικού που περιλαμβάνει παρουσιάσεις PowerPoint, στοιχεία για ομιλίες, ερωτήσεις και απαντήσεις, δελτία δεδομένων για διάφορους τομείς, που όλα έχουν ως στόχο να βοηθήσουν τους φορείς επικοινωνίας να παρουσιάσουν τα στοιχεία για τα θέματα αυτά.
<P>
Επίσης, όπως γνωρίζετε, η Επιτροπή δρομολόγησε από τις Βρυξέλλες μια ιστοσελίδα αφιερωμένη στη Συνθήκη στις 23 επίσημες γλώσσες, και πρόσφατα λειτούργησε και πάλι το διαδικτυακό μας φόρουμ "Debate Europe" όπου οι συζητήσεις για τη Συνθήκη αποδείχθηκαν ένα από τα πιο δημοφιλή θέματα με πολλές χιλιάδες συμμετοχές.
<SPEAKER ID="398" NAME="Avril Doyle" AFFILIATION="PPE-DE">
(EN) Σας ευχαριστώ, κυρία Επίτροπε. Τότε γιατί δεν έχει αποτέλεσμα η "Συζήτηση για την Ευρώπη"; Στην Ιρλανδία, πολύς χρόνος αφιερώνεται στην αντίδραση σε μια ολόκληρη σειρά θεμάτων -που συχνά αυτά καθεαυτά είναι σημαντικά, δεν έχουν όμως καμία σχέση με το περιεχόμενο της Συνθήκης της Λισαβόνας- που προξενούν, σκόπιμα ή όχι, φόβο και σύγχυση, και αυτό είναι πολύ κακό για το θετικό μήνυμα της Λισαβόνας. Και η γνώση παίζει ρόλο στα δημοψηφίσματα της ΕΕ. " εμπιστοσύνη των ψηφοφόρων στη γνώση τους για τα θέματα που αφορούν τη Συνθήκη της Λισαβόνας είναι καθοριστική για το επιτυχημένο αποτέλεσμα αυτού του δημοψηφίσματος, για να ψηφίσουν "ναι", αφού βέβαια αποφασίσουν πρώτα ότι θα ψηφίσουν.
<P>
"Φαίνεται ότι τα επίπεδα γνώσης της κοινής γνώμης για τη Συνθήκη στην Ιρλανδία είναι περισσότερο σαν εκείνα για τη Νίκαια 1 παρά σαν εκείνα για τη Νίκαια 2" - αυτά δεν είναι δικά μου λόγια, αλλά του καθηγητή Richard Sinnott. Παρά τη "Συζήτηση για την Ευρώπη", κυρία Επίτροπε, και αφού η Επιτροπή και τα κράτη μέλη απέτυχαν παταγωδώς μέχρι σήμερα να μεταδώσουν σε παραπάνω από το 90% των πολιτών πώς είναι και πώς λειτουργεί η Ευρώπη και να τους κάνουν να κατανοήσουν τις σημερινές Συνθήκες, πώς μας προτείνετε τώρα να τους παρουσιάσουμε τροποποιήσεις αυτών ακριβώς των Συνθηκών, τροποποιήσεις που αφορούν την Ευρώπη, προκειμένου να εξασφαλίσουμε το απαραίτητο επίπεδο γνώσεων για την επικύρωση της Συνθήκης της Λισαβόνας; Δεν καταφέραμε να μεταδώσουμε το νόημα της Ευρώπης. Πώς να μεταδώσουμε αλλαγές που αφορούν μια Ευρώπη που κανένας δεν καταλαβαίνει;
<SPEAKER ID="399" NAME="Margot Wallström">
Αντιπρόεδρος της Επιτροπής. - (EN) Πρώτα από όλα, η λέξη κλειδί είναι η εταιρική σχέση. Αυτό δεν μπορούμε να το κάνουμε από τις Βρυξέλλες, δεν μπορούμε να το κάνουμε μόνο από την πλευρά της Επιτροπής: πρέπει να συνεργαστούμε για τη μετάδοση αποφάσεων που λάβαμε μαζί. Θεωρώ ότι οι ρόλοι που έχουν ανατεθεί στην Επιτροπή και στα θεσμικά όργανα είναι διαφορετικοί π.χ. από αυτούς των υπουργών που, φυσικά, πρέπει επίσης να βρίσκονται παντού στην Ιρλανδία και σε όλα τα άλλα κράτη μέλη για να βοηθούν, να εξηγούν, να ακούν και να μεταδίδουν τι είναι όλα αυτά.
<P>
Πιστεύω ότι αν αρχίζετε παρουσιάζοντας τροποποιήσεις, δυστυχώς έχετε ήδη χάσει το ακροατήριο. Σύμφωνα με την πείρα μου, είναι πιο εύκολο να παρουσιάζετε ξεκάθαρα τα ουσιαστικά θέματα, και αυτό ακριβώς προσπαθεί να κάνει το γραφείο εκπροσώπησής μας στην Ιρλανδία: να παρουσιάσει τα διάφορα ουσιαστικά θέματα. Γνωρίζω ότι, μετά από μια προκήρυξη διαγωνισμού, έγιναν -νομίζω- περίπου 20 διαφορετικές συναντήσεις σε τοπικό επίπεδο, στις οποίες καλούνται να συμμετάσχουν και πολιτικοί, ιρλανδοί πολιτικοί, για να διαδώσουν πληροφορίες και να ασχοληθούν με διάφορα θέματα ουσίας. Μπορεί αυτό να μην αρκεί, αλλά πρέπει να συνεχίσουμε να ακολουθούμε αυτήν την κατεύθυνση. Φυσικά, πιστεύω ότι η ενασχόληση με τα μέσα ενημέρωσης είναι ένα από τα πιο σημαντικά πράγματα. Ταυτόχρονα, είναι σημαντικό να γίνονται σεβαστοί σε συζητήσεις πριν από ένα δημοψήφισμα οι πολύ ιδιαίτεροι νόμοι και κανόνες που υπάρχουν στην Ιρλανδία, και φυσικά προσπαθούμε να το τηρούμε και αυτό.
<P>
Έχουμε, όμως, υποχρέωση να επικοινωνήσουμε και να έρθουμε σε επαφή με τους πολίτες όσον αφορά τις πολιτικές και τις θέσεις των θεσμικών οργάνων, και ελπίζω ότι θα μπορέσουμε να το κάνουμε αυτό μαζί.
<SPEAKER ID="400" NAME="Paul Rübig" AFFILIATION="PPE-DE">
- (DE) Υπάρχουν αποτελέσματα ερευνών αγοράς και δημοσκοπήσεις που θα έδειχναν ποια ενημέρωση χρειάζονται πραγματικά οι ευρωπαίοι πολίτες για τη Μεταρρυθμιστική Συνθήκη; Απευθύνεται αυτό και στους πολιτικούς στην Ευρώπη, από το τοπικό επίπεδο των δήμων μέχρι το ευρωπαϊκό επίπεδο; Ποιες πληροφορίες απαιτούνται εδώ και τι θα κάνετε στα γραφεία ενημέρωσης των πρωτευουσών για να μπορέσετε να βελτιώσετε το εύρος της προσφοράς σας;
<SPEAKER ID="401" NAME="Justas Vincas Paleckis" AFFILIATION="PSE">
(EN) Κυρία Επίτροπε, αναφερθήκατε στο δημοψήφισμα στην Ιρλανδία και σε τρεις εβδομάδες στη χώρα αυτή θα γίνει μια πολύ σημαντική, ίσως καθοριστική ψηφοφορία. Θυμόμαστε όλοι το αποτέλεσμα του δημοψηφίσματος για τη Συνθήκη της Νίκαιας σε αυτήν την πολύ φιλική προς την ΕΕ χώρα πριν από περίπου 10 χρόνια.
<P>
Ποια πράγματα διδαχθήκαμε από αυτήν την ατυχή εμπειρία και πώς συμμετέχει η Επιτροπή στη συζήτηση στην Ιρλανδία πριν από το δημοψήφισμα;
<SPEAKER ID="402" NAME="Margot Wallström">
Αντιπρόεδρος της Επιτροπής. - (EN) Σας ευχαριστώ πολύ για αυτές τις σημαντικές ερωτήσεις. Πόσα ξέρουμε για την κοινή γνώμη; Λοιπόν, έχουμε τις δημοσκοπήσεις του Ευρωβαρόμετρου που μας προσφέρουν αρκετή καθοδήγηση και με τη βοήθεια των οποίων μπορούμε επίσης να επισημάνουμε ορισμένες από τις ανάγκες πληροφόρησης. Φυσικά, πέρα από αυτά, διεξάγονται και πολλές δημοσκοπήσεις σε κάθε κράτος μέλος προκειμένου να διαπιστωθούν περισσότερες λεπτομέρειες και ειδικά στοιχεία για κάθε χώρα. Έτσι, νομίζω πως μπορούμε να πούμε ότι έχουμε μια αρκετά καλή βάση γνώσης των προσδοκιών και των αναγκών των πολιτών όσον αφορά την ενημέρωση, μολονότι θεωρώ επίσης ότι αυτό μπορεί να διαφέρει κάπως από το ένα κράτος μέλος στο άλλο.
<P>
Πιστεύω ότι ένα από τα διδάγματα που αντλήσαμε στην Ιρλανδία ήταν η ανάγκη συμμετοχής πολύ μεγάλης κλίμακας, και γι' αυτό θεσπίστηκε το Εθνικό Φόρουμ. Θεωρώ ότι μετά από επισκέψεις που έκανα τόσο εγώ όσο και, πιο πρόσφατα, ο Πρόεδρος Barroso, προσπαθήσαμε να ασχοληθούμε και να ακούσουμε το Εθνικό Φόρουμ και τις ανάγκες τους και προσπαθούμε μέσω του γραφείου εκπροσώπησής μας να ανταποκριθούμε σε αυτές τις ανάγκες, ενώ παράλληλα σεβόμαστε το γεγονός ότι, όταν έχουμε δημοψήφισμα, η κατάσταση είναι πάντα πολύ ιδιαίτερη: για παράδειγμα, και εσείς πρέπει να σεβαστείτε τη νομοθεσία McKenna που ισχύει στην Ιρλανδία. Αυτό, φυσικά, περιορίζει ή θέτει πολύ σαφή όρια σε αυτά που μπορούν να κάνουν οι υπουργοί ή η κυβέρνηση.
<P>
Ταυτόχρονα, έχουμε γενικά την υποχρέωση επαφής και παροχής ενημέρωσης που δεν μπορούμε να την αποποιηθούμε, και θεωρώ ότι έτσι μάθαμε πώς να ασχοληθούμε με το Εθνικό Φόρουμ και πώς να κάνουμε περισσότερα χρησιμοποιώντας τα μέσα ενημέρωσης, και ειδικά όσον αφορά τους νέους αλλά και τις γυναίκες, γιατί γνωρίζουμε από την πείρα μας πως αυτοί είναι που αισθάνονται πολύ συχνά αποξενωμένοι και απομακρυσμένοι από τη συζήτηση. Εδώ πρέπει επίσης να χρησιμοποιήσουμε σύγχρονα μέσα επικοινωνίας όπως το Διαδίκτυο: άλλο ένα δίδαγμα που αντλήσαμε είναι ότι πρέπει να δραστηριοποιηθούμε μέσω του Διαδικτύου.
<P>
Θέμα: Ενισχυμένη συνεργασία μεταξύ των αντιπροσωπειών του Ευρωπαϊκού Κοινοβουλίου και της Ευρωπαϊκής Επιτροπής
<P>
" Ευρωπαϊκή Επιτροπή κρίνει ευκταία την ενεργητικότερη συμμετοχή των πολιτών της Ευρωπαϊκής Ένωσης στις συζητήσεις σχετικά με ζητήματα της ΕΕ. Στις αρχές Απριλίου εε., η Επιτροπή ανήγγειλε μια νέα πρωτοβουλία, επονομασθείσα "Debate Europe". Στόχος της πρωτοβουλίας αυτής είναι η ανάπτυξη δραστηριοτήτων σε τοπικό επίπεδο εντός των κρατών μελών της ΕΕ: διαβούλευση με τους πολίτες, ανταλλαγή πληροφοριών, γνώσεων και ιδεών σχετικά με την ΕΕ, διοργάνωση συναντήσεων μεταξύ των υπαλλήλων των θεσμικών οργάνων της ΕΕ και των εκλογέων.
<P>
Στις πρωτεύουσες των κρατών μελών, φημολογείται ότι οι αντιπροσωπείες της Επιτροπής και του ΕΚ στις χώρες της ΕΕ δεν συνεργάζονται ικανοποιητικά για την υλοποίηση του στόχου που συνίσταται στο να βοηθήσουν του πολίτες της ΕΕ να αισθανθούν καλύτερα το σφυγμό της ΕΕ, να γνωρίσουν το χρονοδιάγραμμα των δράσεών της, τα θεσμικά της όργανα και τα κράτη μέλη της. Οι αντιπροσωπείες της Επιτροπής και του ΕΚ εργάζονται ξέχωρα, με αποτέλεσμα να αλληλεπικαλύπτονται οι δραστηριότητές τους, ενώ δεν προετοιμάζουν μεγάλα κοινά σχέδια.
<P>
Ενόψει των εκλογών στο Ευρωπαϊκό Κοινοβούλιο το 2009, μπορεί να αναφέρει η Επιτροπή εάν προβλέπεται βελτίωση της συνεργασίας μεταξύ των αντιπροσωπειών της Επιτροπής και του ΕΚ στα διάφορα κράτη μέλη; Εάν ναι, με ποιον τρόπο πρόκειται να δοθεί συγκεκριμένη μορφή στη συνεργασία αυτή;
<SPEAKER ID="404" NAME="Margot Wallström">
Αντιπρόεδρος της Επιτροπής. - (EN) Το 2008 είναι ένα καθοριστικό έτος για όλα τα θεσμικά όργανα όσον αφορά την προετοιμασία για τις εκλογές του ΕΚ που θα διεξαχθούν το επόμενο έτος. Είναι προς το συμφέρον όλων μας να συνεργαστούμε για να μεγιστοποιήσουμε τη συμμετοχή τον Ιούνιο του 2009. Το έργο προώθησης του ενεργού διαλόγου μεταξύ πολιτών και φορέων λήψης αποφάσεων για ευρωπαϊκά θέματα που άρχισε με την πρόσφατη ανακοίνωση "Συζήτηση για την Ευρώπη" θα συμβάλει σε αυτό.
<P>
Ωστόσο, η Επιτροπή και το Κοινοβούλιο συνεργάζονται ήδη στενά σε αυτούς τους τομείς, τόσο στις Βρυξέλλες όσο και σε επίπεδο των γραφείων εκπροσώπησης και ενημέρωσης που έχουμε στα κράτη μέλη. Τον περασμένο μήνα, οι υπηρεσίες μας συνέστησαν μια νέα ομάδα εργασίας για να μεγιστοποιήσουν το κοινό αποτέλεσμα των δραστηριοτήτων μας και για στενότερη συνεργασία μεταξύ των αντιπροσωπειών και των γραφείων της Επιτροπής και του Κοινοβουλίου. Επιδιώκουμε να αναθεωρήσουμε τον κώδικα δεοντολογίας του 2001 για τις σχέσεις συνεργασίας, πράγμα που θα ανοίξει νέους δρόμους για τη συνεργασία μας και θα διευκολύνει την κοινή χρήση πόρων όπως τα οπτικοακουστικά ή έντυπα μέσα παρακολούθησης.
<P>
Επίσης, επιδιώκουμε τον στόχο των κοινών κτηρίων στα κράτη μέλη -των επονομαζομένων "Σπιτιών της ΕΕ" - και τα γραφεία μας μοιράζονται ήδη σε 25 από τα 27 κράτη μέλη χώρους του ίδιου κτηρίου. Όπως γνωρίζετε, σε τρία από αυτά τα Ευρωπαϊκά Σπίτια -στη Μαδρίτη, στο Δουβλίνο και στο Ταλίν- υπάρχει πιλοτικό πρόγραμμα για έναν κοινό χώρο που τον αποκαλούμε "ευρωπαϊκό δημόσιο χώρο". Καταφέραμε να διευρύνουμε το φάσμα των δραστηριοτήτων μας περιλαμβάνοντας πολιτιστικές δραστηριότητες, αλλά και επιστημονικές εκδηλώσεις και εκδηλώσεις για τη νεολαία. Τώρα έχουμε μια πρώτη έκθεση για αυτό το πιλοτικό πρόγραμμα των ευρωπαϊκών δημόσιων χώρων που φαίνεται ότι είναι πολύ θετική και θα συνεχίσουμε ακολουθώντας την ίδια γραμμή.
<SPEAKER ID="405" NAME="Justas Vincas Paleckis" AFFILIATION="PSE">
(EN) Κυρία Επίτροπε, σας ευχαριστώ για την εκτενή και σαφή απάντησή σας. Είμαι βέβαιος ότι είσαστε εκ φύσεως αισιόδοξη. Από την άλλη, και η θέση σας στην Επιτροπή απαιτεί αισιοδοξία. Είμαι βέβαιος ότι περιμένετε να επικυρωθεί εφέτος η Συνθήκη της Λισαβόνας σε όλες τις χώρες.
<P>
Θα ήθελα να ρωτήσω ποια είναι, κατά τη γνώμη σας, η διαφορά μεταξύ της προεκλογικής εκστρατείας για τις εκλογές του ΕΚ του 2004 και εκείνες του επόμενου έτους, λαμβανομένου υπόψη ότι κατά πάσα πιθανότητα θα γίνουν μετά από την επικύρωση της Συνθήκης της Λισαβόνας.
<SPEAKER ID="406" NAME="Margot Wallström">
Αντιπρόεδρος της Επιτροπής. - (EN) Θα μιλήσω πολύ ξεκάθαρα. Θεωρώ ότι πρέπει και εμείς από την πλευρά της Επιτροπής να δραστηριοποιηθούμε πολύ περισσότερο μέσω των γραφείων εκπροσώπησής μας για την κινητοποίηση των ψηφοφόρων, προκειμένου να εξασφαλίσουμε τη μεγαλύτερη συμμετοχή τους. Όσο και αν προσέξουμε, είναι λίγο. Νομίζω πως πρέπει να πούμε όλοι ότι θέλουμε να ασκήσουν το εκλογικό τους δικαίωμα οι ευρωπαίοι πολίτες και έτσι θα συνεργαστούμε με τα κράτη μέλη - και πάλι στο πλαίσιο εταιρικής σχέσης, χωρίς να λαμβάνουμε πολιτική θέση, πραγματικά απλά και μόνο για να κινητοποιήσουμε τους ψηφοφόρους.
<P>
Εξετάζουμε, μαζί με το Ευρωπαϊκό Κοινοβούλιο, μέσω της διοργανικής ομάδας για την πληροφόρηση και την ενημέρωση, πώς μπορούμε να το κάνουμε αυτό. Το Σώμα παρουσίασε ήδη ένα καλά μελετημένο και περίτεχνο σχέδιο για τις εκλογές του Ευρωπαϊκού Κοινοβουλίου, και εμείς θα συμβάλουμε με τον καλύτερο δυνατό τρόπο σε αυτό χρησιμοποιώντας όλα τα μέσα που διαθέτουμε, και ιδίως τα γραφεία εκπροσώπησης. Μαζί με το Κοινοβούλιο μπορούμε να εξασφαλίσουμε την αύξηση της συμμετοχής στις εκλογές.
<SPEAKER ID="407" NAME="Margarita Starkevičiūt" AFFILIATION="ALDE">
(LT) Θα ήθελα να υπογραμμίσω ότι για μια εταιρία πληροφόρησης έχει τεράστια σημασία να είναι το υλικό της έτοιμο σε όλες τις γλώσσες της ΕΕ. Ελπίζω...
<P>
(EN) Θα μιλήσω στα αγγλικά. Ίσως δεν μπορείτε να με ακούσετε, γιατί βλέπω ότι η Επίτροπος είναι απασχολημένη.
<P>
Επειδή εκπροσωπώ εδώ τη Λιθουανία, ήθελα απλά να πω ότι είναι δύσκολο να λάβει κανείς πληροφορίες στα λιθουανικά. Εάν επιχειρήσετε να καλέσετε τον αριθμό χωρίς χρέωση της Europe Direct και να κάνετε μια ερώτηση στα λιθουανικά, θα σας ζητηθεί να περιμένετε για μισή ώρα. Είναι δύσκολο να βρει κανείς βιβλία στα λιθουανικά ακόμα και εδώ στο γραφείο του Κοινοβουλίου για τους επισκέπτες, επειδή τα φυλλάδια υπάρχουν μόνο στις κύριες γλώσσες.
<P>
Καταλαβαίνω ότι υπάρχει μεγάλο πρόβλημα με τη διερμηνεία και ένα οικονομικό πρόβλημα, ίσως όμως πρέπει να ορίσετε κάποιες προτεραιότητες. Θα είχατε την καλοσύνη να ελέγξετε πώς λειτουργούν τα κέντρα της Europe Direct σε διάφορες γλώσσες όπως κάνει, για παράδειγμα, η Επίτροπος Kuneva;
<SPEAKER ID="409" NAME="Mairead McGuinness" AFFILIATION="PPE-DE">
(EN) Θεωρώ ότι η κατάσταση είναι αρκετά σαφής και αν έχετε κάτι άμεσο να πείτε στους πολίτες θα προσέξουν και θα ακούσουν. Είχαμε σήμερα μια συζήτηση για τους European City Guides, αλλά δεν υπήρξαν σημαντικές αντιδράσεις από το Συμβούλιο και πιστεύω ότι πρέπει να μεταφέρουμε σαφέστερα μηνύματα στους πολίτες για το τι κάνουμε εδώ στην Ευρωπαϊκή Ένωση και για το ότι είμαστε πραγματικά εδώ γι' αυτούς, και όχι μόνο για να μιλάμε γι' αυτούς.
<P>
Θα προτιμούσα να αναλάμβανε πρωτοβουλία σε επίπεδο κρατών μελών η αντιπροσωπεία του Κοινοβουλίου και όχι η Επιτροπή, προφανώς όμως θα το έλεγα αυτό και θα συνιστούσα σεβασμό και προσοχή σχετικά με τη διαδικασία επικύρωσης στην Ιρλανδία. Οι καιροί είναι ταραχώδεις και τα νέα από τον ΠΟΕ δεν μας βοηθούν από αυτήν την άποψη. Πιστεύω ότι πρέπει να έχουμε στον νου μας τα πραγματικά μελήματα των ψηφοφόρων μας.
<SPEAKER ID="410" NAME="Margot Wallström">
Αντιπρόεδρος της Επιτροπής. - (EN) Ασφαλώς, γίνεται διαρκής αγώνας για να εξασφαλιστεί ότι μπορούμε να προσφέρουμε ενημέρωση - ότι μπορούμε να προσφέρουμε διερμηνεία και μετάφραση και στις 23 επίσημες γλώσσες. Μερικές φορές δεν καταφέρνουμε να ανταποκριθούμε πλήρως σε αυτό γιατί, για παράδειγμα, δεν έχουμε διερμηνείς ή δεν έχουμε ακόμα ένα πλήρες επιτελείο που θα μπορεί να ικανοποιήσει αυτό το αίτημα, σημειώνω όμως τη σχετική παρατήρησή σας και θα το εξετάσουμε και αυτό.
<P>
Επίσης, σύντομα θα επισκεφθώ τη Λιθουανία και είμαι βέβαιη ότι θα ακούσω περισσότερα για αυτό το θέμα, που ωστόσο δεν οφείλεται σε έλλειψη βούλησης της Επιτροπής. Αφετηρία κάθε επικοινωνίας είναι να μπορείτε -το ελπίζω- να επικοινωνείτε στη γλώσσα σας και να καταλαβαίνετε επίσης στη γλώσσα σας αυτά που λέγονται. Ως εκ τούτου, θα συνεχίσουμε τις προσπάθειες για να εξασφαλίσουμε ότι θα προσφέρουμε όλους τους απαραίτητους για αυτό πόρους. Επομένως, εκτιμώ απόλυτα το ερώτημά σας και το θεωρώ πολύ σοβαρό.
<P>
Το άλλο θέμα ήταν, φυσικά, ένα σχόλιο και είναι γεγονός ότι πρέπει να αρχίσουμε από τους πολίτες. Πρέπει να απαντήσουμε στις ερωτήσεις τους και, φυσικά, η αλήθεια είναι ότι πολύ σπάνια αρχίζουν ρωτώντας για τις διατάξεις της Συνθήκης ή για κάποια τροπολογία. Αρχίζουν ρωτώντας: τι θα κάνετε με τη μετανάστευση; Τι θα κάνετε με την αλλαγή του κλίματος; Πώς θα καταπολεμήσετε τα προβλήματα που θεωρούμε διασυνοριακά και πώς θα τα αντιμετωπίσετε;
<P>
Σε αυτά θα πρέπει να απαντήσουμε, και μάλιστα σε καθημερινή γλώσσα. Θεωρώ ότι αυτό που πραγματικά βοήθησε -και το θεωρώ επίτευγμά μου- είναι ότι αρχίσαμε τώρα τις περιλήψεις για τους πολίτες για όλες τις προτάσεις που παρουσιάζουμε. Μια τέτοια περίληψη θα έχουμε και στο πρόγραμμα εργασίας μας, και βλέπω ότι αυτό είναι πολύ χρήσιμο και θα πρέπει να συνεχίσουμε ακολουθώντας αυτήν τη γραμμή.
<P>
Θέμα: Το Σχέδιο Δ ("Plan D for Dialogue, Democracy and Debate") της Ευρωπαϊκής Επιτροπής και το "Debate Europe"
<P>
Το Σχέδιο Δ ("Plan D for Dialogue, Democracy and Debate") της Ευρωπαϊκής Επιτροπής του Οκτωβρίου 2005 ήταν μια απάντηση στην "περίοδο περισυλλογής" της ΕΕ, σε συνέχεια των αρνητικών δημοψηφισμάτων για το Σύνταγμα. διόμισυ χρόνια μετά, πιστεύει η Επιτροπή ότι έχει υλοποιήσει αποτελεσματικά τους στόχους της αυτούς; Αν όχι, τότε γιατί; Ποια ήταν τα εμπόδια; Σε ό,τι αφορά την πρόσφατη ανακοίνωση της Επιτροπής για το σχέδιο "Debate Europe" (Απρίλιος 2008) για να φέρει τον πολίτη πιο κοντά στην Ένωση και τους θεσμούς της, μπορεί η Επιτροπή να δώσει λεπτομέρειες σχετικά με τις επιλέξιμες δαπάνες, το ποσό που θα διατεθεί ανά κράτος μέλος και φορέα, αλλά και τους δικαιούχους που θα αναλάβουν τα πανευρωπαϊκά σχέδια διαβούλευσης με τους πολίτες; Πώς θα παράσχει ένα πλαίσιο συνεργασίας ανάμεσα στα θεσμικά όργανα της ΕΕ και ειδικότερα με το Ευρωπαϊκό Κοινοβούλιο; Πώς θα συμβάλει στη δημιουργία ηλεκτρονικών δικτύων όπου θα συμμετέχουν ευρωβουλευτές, βουλευτές σε εθνικό και περιφερειακό επίπεδο; Πώς θα αναπτύξει ευρωπαϊκούς δημόσιους χώρους στις πρωτεύουσες των κρατών μελών; Πώς δραστηριοποιηθεί περισσότερο σε τοπικό επίπεδο;
<SPEAKER ID="412" NAME="Margot Wallström">
Αντιπρόεδρος της Επιτροπής. - (EN) Μπορώ να πω ότι το σχέδιο Δ διαδραμάτισε καίριο ρόλο όσον αφορά την εξέταση νέων μεθόδων για να επιτύχουν οι οργανώσεις της κοινωνίας των πολιτών τη συμμετοχή πολιτών όλων των κοινωνικών τάξεων σε συζητήσεις για το μέλλον της Ευρώπης.
<P>
Μας παρουσίασε υποδείγματα διαβουλεύσεων που δεν είχαν γίνει ποτέ πριν, αφού προσκλήθηκαν πολίτες από όλα τα κράτη μέλη, οι οποίοι επελέγησαν τυχαία, να συζητήσουν όλοι μαζί την ατζέντα της Ευρωπαϊκής Ένωσης. Ήταν πραγματικά μια συγκλονιστική εμπειρία. Ένα από τα κεντρικά διδάγματα από αυτήν την εμπειρία ήταν ότι είναι ανάγκη να ενισχύσουμε τη διάδραση μεταξύ πολιτών και φορέων λήψης αποφάσεων της ΕΕ γιατί, εφόσον υποσχόμαστε ότι θα ακούμε καλύτερα, οι πολίτες θέλουν να μάθουν πώς θα αξιοποιήσουμε αυτά που ακούμε.
<P>
Αποφασίσαμε να παρατείνουμε το σχέδιο Δ για την περίοδο ως τις εκλογές του ΕΚ τον Ιούνιο του επόμενου έτους. " νέα φάση ονομάζεται "Συζήτηση για την Ευρώπη". Διαθέσαμε 7,2 εκατ. ευρώ για τη "Συζήτηση για την Ευρώπη", εκ των οποίων 2 εκατ. ευρώ για τη συγχρηματοδότηση διεθνικών προγραμμάτων και 5,2 εκατ. ευρώ για τη συγχρηματοδότηση αποκεντρωμένων προσκλήσεων και δράσεων που θα υποστηρίζουν τοπικά προγράμματα που θα διαχειρίζονται οι αντιπροσωπείες.
<P>
Δεν αποφασίζουμε εκ των προτέρων πόσα χρήματα διατίθενται σε κάθε κράτος μέλος ή ποιοι δικαιούχοι θα εκτελέσουν αυτά τα πανευρωπαϊκά προγράμματα διαβούλευσης. Αυτό εξαρτάται από τα αποτελέσματα των προσκλήσεων υποβολής προτάσεων που έχει προκηρύξει η Επιτροπή, τόσο κεντρικά όσο και μέσω των αντιπροσωπειών μας.
<P>
Θεωρούμε ότι η "Συζήτηση για την Ευρώπη" πρέπει να προσφέρει και ένα αποτελεσματικό πλαίσιο για διοργανική συνεργασία. Ένα πρότυπο ήταν η τελική διάσκεψη που έγινε μετά την πρώτη φάση του σχεδίου Δ τον περασμένο Δεκέμβριο και στην οποία δεν συμμετείχαν μόνο το Κοινοβούλιο και η Επιτροπή, αλλά και η Επιτροπή των Περιφερειών και η Ευρωπαϊκή Οικονομική και Κοινωνική Επιτροπή. Θεωρώ ότι αυτό αποδείχθηκε πως είναι ένα συμπληρωματικό μέσο για την ενασχόληση με τις συγκεκριμένες ανησυχίες των πολιτών και ότι αυτό το είδος συνεργασίας θα πρέπει να γίνει ο κανόνας στο πλαίσιο της "Συζήτησης για την Ευρώπη", και σε εθνικό ή περιφερειακό επίπεδο.
<P>
Ελπίζουμε επίσης ότι μπορούμε να επιτύχουμε να δραστηριοποιηθούν οι βουλευτές του Σώματος πολύ περισσότερο όσον αφορά αυτές τις τοπικές και περιφερειακές δραστηριότητες. Μόλις ενημέρωσα αυτήν την ομάδα -την αποκαλούμενη ΔΟΠ- για το αίτημα του Σώματος να συμμετάσχει σε ένα πιλοτικό δίκτυο πληροφοριών. Προετοιμάσαμε, και θα παρουσιάσουμε πολύ σύντομα στο Ευρωπαϊκό Κοινοβούλιο, το αποτέλεσμα του σχεδίου μας: προετοιμασία ενός τέτοιου δικτύου, συνάντηση με εθνικούς βουλευτές και βουλευτές του ΕΚ, και ελπίζουμε επίσης να καλέσουμε δημοσιογράφους να συμμετάσχουν στη συζήτηση για τα ευρωπαϊκά ζητήματα.
<P>
Ανέφερα ήδη τους δημόσιους τομείς, τους ευρωπαϊκούς δημόσιους χώρους, στο πιλοτικό πρόγραμμα. Βάσει όλων αυτών μπορούμε να συνεχίσουμε το σχέδιο Δ, να μάθουμε από τις μέχρι τώρα εμπειρίες και να ασχοληθούμε μαζί με τους πολίτες με έναν αριθμό έργων και προτύπων που ελπίζουμε ότι θα εδραιωθούν μόνιμα -όχι ως κάτι που θα λειτουργεί π.χ. για έξι μήνες- και να εξασφαλίσουμε ότι θα μπορέσουμε να φέρουμε έτσι σε επαφή τους φορείς λήψης αποφάσεων με τους ευρωπαίους πολίτες.
<SPEAKER ID="413" NAME="Σταύρος Αρναουτάκης" AFFILIATION="PSE">
Κυρία Πρόεδρε, κυρία Επίτροπε, το πρόβλημα για όλους μας εντοπίζεται στο ότι η Ευρώπη είναι αποκομμένη από τον απλό κόσμο. Όσες καλές προσπάθειες κι αν έχουν γίνει και από την Επιτροπή, αλλά και από εμάς του ευρωβουλευτές, αυτό που βλέπουμε είναι ότι δεν φτάνει στον απλό πολίτη η ενημέρωση.
<P>
Θα ήθελα να ρωτήσω ποιοι θα είναι οι φορείς οι οποίοι θα φέρουν τον πολίτη, σύμφωνα με το σχέδιο Debate Europe, πιο κοντά στην Ευρώπη.
<SPEAKER ID="414" NAME="Margot Wallström">
Αντιπρόεδρος της Επιτροπής. - (EN) Φυσικά, μία από τις νέες πρωτοβουλίες αφορά το ότι χρειαζόμαστε μια ευρωπαϊκή πολιτική κουλτούρα και όπως γνωρίζετε, αυτό παρουσιάσαμε, και αυτό εγκρίθηκε και από το Κοινοβούλιο προκειμένου να υπάρξουν πολιτικοί φορείς που θα μπορούν να συνεισφέρουν στη συζήτηση. Αυτό πρέπει να υπάρχει στις τακτικές πολιτικές συζητήσεις σε όλα τα επίπεδα: πρέπει να ενσωματωθούν καλύτερα τα κοινοτικά θέματα. Θεωρώ ότι αυτή η πρωτοβουλία θα βοηθήσει ενισχύοντας τους ευρωπαϊκούς πολιτικούς φορείς.
<P>
Νομίζω ότι αυτό πρέπει να το κάνουμε με τη βοήθεια των μέσων ενημέρωσης, να υπάρχει ευρωπαϊκή ενημέρωση από τα μέσα για τις υποθέσεις της ΕΕ, και γι' αυτό έχουμε μια νέα στρατηγική για το Διαδίκτυο, μια νέα οπτικοακουστική στρατηγική, που θα μας προσφέρουν καλύτερες δυνατότητες να περάσουμε τα ευρωπαϊκά θέματα στα μέσα ενημέρωσης σε ολόκληρη την Ευρώπη.
<P>
Επίσης, θεωρώ ότι πρέπει να προσφέρουμε χώρους συνάντησης, τους δημόσιους χώρους, και εδώ έχουμε ορισμένα πιλοτικά προγράμματα για να το επιτύχουμε αυτό. Αυτά τα διεθνικά σχέδια στο πλαίσιο των οποίων κάνουμε διαβουλεύσεις με τους πολίτες μπορούν, κατά τη γνώμη μου, να μας διδάξουν ορισμένα χρήσιμα πράγματα και να μας προσφέρουν μερικές χρήσιμες εμπειρίες που ελπίζω ότι μια μέρα θα μπορέσουμε να υλοποιήσουμε μόνιμα.
<P>
Πρέπει, όμως, να χρησιμοποιήσουμε όλους αυτούς τους διαύλους για να επιτύχουμε να συμμετάσχουν οι πολίτες και όχι να είναι αποκομμένοι: να τους ακούμε, να τους εξηγούμε και να υπερασπιζόμαστε αυτά που κάνουμε σε επίπεδο ΕΕ.
<SPEAKER ID="415" NAME="Γεώργιος Παπαστάμκος" AFFILIATION="PPE-DE">
Κυρία Πρόεδρε, πριν από το πρόγραμμα του 1992, το πρόγραμμα της εσωτερικής αγοράς, υπήρξε η έκθεση Τσετσίνι για το κόστος της μη Ευρώπης.
<P>
Προτίθεται η Ευρωπαϊκή Επιτροπή να επεξεργαστεί ένα συγκεκριμένο επικοινωνιακό μήνυμα για το κόστος της "μη Συνθήκης της Λισαβόνας"; Ποιο θα είναι το κόστος για την Ευρώπη, αν δεν ολοκληρωθεί η επικύρωση της Συνθήκης της Λισαβόνας;
<SPEAKER ID="416" NAME="Margot Wallström">
Αντιπρόεδρος της Επιτροπής. - (EN) Αυτό είναι πάντα το πιο δύσκολο: να πει κανείς τι θα συμβεί αν δεν κάνουμε το ένα ή αν κάνουμε το άλλο. Θα θέλαμε να παρουσιάσουμε με προορατικό τρόπο τα πλεονεκτήματα, δηλαδή γιατί πιστεύουμε ότι χρειάζεται μια νέα συνθήκη. Πώς μπορούμε να γίνουμε πιο αποτελεσματικοί; Προσπαθήσαμε, από την πλευρά της Επιτροπής, να ορίσουμε και να διατυπώσουμε ερωτήσεις και απαντήσεις, τα διάφορα υλικά τεκμηρίωσής μας και όλα όσα έχουμε ανεβάσει στο Διαδίκτυο με τέτοιο τρόπο ώστε η επιχειρηματολογία μας για τους λόγους για τους οποίους χρειαζόμαστε μια νέα συνθήκη και για τα προβλήματα που πρέπει να λυθούν να είναι προορατική και επιθετική.
<P>
Αυτή ήταν η αφετηρία μας, αλλά εμείς, από την πλευρά της Επιτροπής, προσπαθήσαμε επίσης να εξηγήσουμε ποιο θα ήταν το τίμημα εάν δεν υπάρξει συμφωνία, γιατί πιστεύω ότι αυτό θα επηρεάσει και την εμπιστοσύνη των πολιτών όσον αφορά το εάν μπορούμε πραγματικά να αντιμετωπίσουμε τα μεγάλα προβλήματα και τις προκλήσεις που έχουμε μπροστά μας.
<SPEAKER ID="417" NAME="Πρόεδρος">
Οι ερωτήσεις αριθ. 35-39 θα απαντηθούν γραπτώς.
<P>
Θέμα: Περιορισμοί του ανταγωνισμού από αθλητικές ομοσπονδίες
<P>
Επισημαίνοντας ότι οι αθλητικές ομοσπονδίες ορισμένων χωρών της Ευρωπαϊκής Ένωσης έχουν την αξίωση να επιβάλλουν κανόνες στα μέλη τους, οι οποίοι περιορίζουν τις δυνατότητες πρόσληψης και την ελευθερία μετακίνησης των αθλητών, πράγμα που αποτελεί κατάφωρη παραβίαση της έννομης τάξης της Ένωσης. Έχει εξετάσει η Επιτροπή τις συνέπειες των πρακτικών αυτών υπό την έποψη του ελεύθερου ανταγωνισμού;
<SPEAKER ID="418" NAME="Neelie Kroes">
Μέλος της Επιτροπής. - (EN) Ένας αριθμός περιπτώσεων που έφθασε στα κοινοτικά δικαστήρια επιβεβαίωσε τη δυνατότητα εφαρμογής κοινοτικών κανόνων στον τομέα του αθλητισμού.
<P>
Στις αποφάσεις Walrave και Donà, για παράδειγμα, το Ευρωπαϊκό Δικαστήριο επιβεβαίωσε ότι οι κανονισμοί που βασίζονται στην εθνικότητα και περιορίζουν την κινητικότητα αθλητών δεν είναι συμβατοί με την αρχή της ελεύθερης κυκλοφορίας προσώπων.
<P>
Στην απόφαση Bosman, το Ευρωπαϊκό Δικαστήριο εξέτασε δύο είδη περιορισμών που τα έκρινε ασύμβατα με την ελεύθερη κυκλοφορία προσώπων. Πρώτον, απαγόρευσε, για λόγους διάκρισης βάσει εθνικότητας, έναν κανόνα της UEFA που περιορίζει τον αριθμό αλλοδαπών παικτών από κράτη μέλη της ΕΕ που επιτρέπεται να συμμετέχουν στα εθνικά πρωταθλήματα ποδοσφαίρου.
<P>
Δεύτερον, καταδίκασε ως εμπόδιο της ελεύθερης κυκλοφορίας προσώπων τον κανόνα της FIFA που απαιτεί την καταβολή των τελών λήξης συμβολαίου για μεταγραφές εντός ΕΕ παικτών που είναι υπήκοοι κράτους μέλους της ΕΕ.
<P>
Οι αποφάσεις του Ευρωπαϊκού Δικαστηρίου για τις υποθέσεις Piau και Meca Medina ήταν οι πρώτες στις οποίες εφαρμόστηκαν οι κοινοτικοί κανόνες για τον ανταγωνισμό στον κλάδο αυτόν. Έκτοτε η Επιτροπή ακολούθησε τη μεθοδολογική προσέγγιση αυτής της νομολογίας κατά την αξιολόγηση του κατά πόσον ένας κανόνας μιας αθλητικής ομοσπονδίας ή ένωσης παραβιάζει τα άρθρα 81 και 82. Ως εκ τούτου, κάθε κανόνας για τον αθλητισμό που μπορεί να έχει περιοριστική επίδραση στον ανταγωνισμό πρέπει να εξετάζεται κατά περίπτωση για να προσδιοριστεί αν έχει νόμιμο σκοπό.
<P>
Ταυτόχρονα, η Επιτροπή πρέπει να είναι πεπεισμένη ότι κάθε αποτέλεσμα ενός τέτοιου κανόνα που βλάπτει τον ανταγωνισμό σχετίζεται με την επιδίωξη του σκοπού του και είναι ανάλογο με την επίτευξή του.
<P>
" Επιτροπή εξέτασε το θέμα των διεθνών μεταγραφών στο ποδόσφαιρο όταν ερευνούσε τη νομιμότητα των κανόνων της FIFA για το κόστος μεταγραφής παικτών που είχαν ακόμα συμβόλαιο. " έρευνα αυτή ολοκληρώθηκε το 2002 αφού η FIFA δεσμεύθηκε να τροποποιήσει τους κανόνες για τις μεταγραφές βάσει ορισμένων αρχών που είχαν ως στόχο τη διευκόλυνσή τους.
<P>
" Λευκή Βίβλος της Επιτροπής για τον αθλητισμό, που εγκρίθηκε στις 11 Ιουλίου 2007, ασχολείται επίσης διεξοδικά με θέματα όπως η ελεύθερη κυκλοφορία αθλητών, ιδίως στο συνοδευτικό έγγραφο με τίτλο "" ΕΕ και ο αθλητισμός: ιστορικό και πλαίσιο".
<P>
Στην ίδια νομοθετική δέσμη, η Επιτροπή ενέκρινε το σχέδιο δράσης Pierre de Coubertin που συνηγορεί υπέρ της ανάληψης δράσης για τον αθλητισμό σε επίπεδο ΕΕ και περιλαμβάνει μια σειρά προτάσεων που πρέπει να εφαρμόσει και/ή να ενισχύσει η Επιτροπή σε πολλούς τομείς του αθλητισμού.
<P>
Ένας τέτοιος τομέας είναι η ελεύθερη κυκλοφορία προσώπων και στόχος είναι να καταπολεμηθεί η διάκριση εξαιτίας της εθνικότητας σε όλα τα αθλήματα. Ο στόχος αυτός θα επιτευχθεί μέσω του πολιτικού διαλόγου, μέσω συστάσεων, διαρθρωμένου διαλόγου με παράγοντες και, όταν χρειάζεται, μέσω διαδικασιών επί παραβάσει που θα κινεί η Επιτροπή κατά κρατών μελών.
<P>
Επιπροσθέτως, η Επιτροπή εφαρμόζει τους κοινοτικούς κανόνες του ανταγωνισμού στις αθλητικές οργανώσεις, εφόσον αυτές ρυθμίζουν οικονομικές δραστηριότητες. Έτσι, η Επιτροπή λαμβάνει υπόψη τον ιδιαίτερο χαρακτήρα του αθλητισμού.
<SPEAKER ID="419" NAME="Manuel Medina Ortega" AFFILIATION="PSE">
(ES) Κυρία Πρόεδρε, κυρία Επίτροπε, σας ευχαριστώ πολύ για τη διεξοδική και πολύ περιεκτική απάντησή σας στην ερώτησή μου.
<P>
Εν συντομία, ως συμπληρωματική παρατήρηση όσων είπε η Επίτροπος, συμπεραίνω ότι αυτήν τη στιγμή η Επιτροπή δεν προτίθεται να εγκρίνει νομοθετικά μέτρα διότι θεωρεί ότι αρκεί η σημερινή νομοθεσία, συμπεριλαμβανομένων των Συνθηκών και της νομολογίας, και ότι, ως εκ τούτου, η γραμμή που θα ακολουθηθεί είναι οι άτυπες συμφωνίες με τις ομοσπονδίες, οι κώδικες δεοντολογίας κλπ.
<P>
Αυτήν τη στιγμή η Επιτροπή δεν θεωρεί αναγκαία οποιαδήποτε πρόσθετα μέτρα, και έτσι το μόνο που χρειάζεται είναι η εφαρμογή της ισχύουσας νομοθεσίας.
<SPEAKER ID="420" NAME="Neelie Kroes">
Μέλος της Επιτροπής. - (EN) Σωστά. Ο αξιότιμος βουλευτής διέκρινε ήδη τη γραμμή που ακολουθώ. Το Ευρωπαϊκό Δικαστήριο κατέληξε στην απόφαση Meca Medina ότι η συμβατότητα των αθλητικών κανόνων με το κοινοτικό δίκαιο περί ανταγωνισμού δεν μπορεί να αξιολογηθεί με τον χαρακτηρισμό ορισμένων κατηγοριών κανόνων ως a priori εξαιρουμένων από την εφαρμογή του κοινοτικού δικαίου περί ανταγωνισμού. Συνεπώς, η Επιτροπή θα πρέπει να συνεχίσει να εφαρμόζει τους κανόνες περί ανταγωνισμού κατά περίπτωση, αναφερόμενη στις αποφάσεις που έχει λάβει και στην υφιστάμενη νομολογία.
<P>
Τελικά, η απόφαση Meca Medina προσφέρει ένα σαφές μεθοδολογικό πλαίσιο από αυτήν την άποψη. Προκειμένου να εκτιμηθεί εάν ένας κανόνας συνιστά παραβίαση των κοινοτικών κανόνων του ανταγωνισμού, τα αποτελέσματα πρέπει να είναι ανάλογα με το νόμιμο και γνήσιο αθλητικό συμφέρον στο οποίο αποσκοπεί, και έτσι αυτός ο έλεγχος αναλογικότητας μπορεί να γίνει μόνο κατά περίπτωση.
<SPEAKER ID="421" NAME="Μανώλης Μαυρομμάτης" AFFILIATION="PPE-DE">
Κυρία Πρόεδρε, κυρία Επίτροπε, σε όλα τα κράτη μέλη οι εθνικές αθλητικές ομοσπονδίες, ιδιαίτερα οι ποδοσφαιρικές, εφαρμόζοντας το καταστατικό των διεθνών αθλητικών ομοσπονδιών, της FIFA, της UEFA, κλπ., διαμαρτύρονται εντονότατα σε κάθε περίπτωση ελέγχου των πράξεων τους από τις κυβερνήσεις. Αναγνωρίζουμε την αυτοδιοίκηση των ομοσπονδιών, όμως η Ευρωπαϊκή Ένωση συμφωνεί με τα καταστατικά τα οποία καταστρατηγούν και θεωρούν ότι είναι υπεράνω των εθνικών νομοθεσιών και του Συντάγματος της χώρας;
<SPEAKER ID="422" NAME="Richard Corbett" AFFILIATION="PSE">
(EN) Συμφωνεί η Επιτροπή ότι το πρότυπο της UEFA για τους εγχώριους παίκτες είναι συμβατό με τη Συνθήκη; Ενθαρρύνει τους ποδοσφαιρικούς ομίλους να έχουν ένα ποσοστό παικτών από τις ομάδες και τις ακαδημίες νέων χωρίς σύνδεση με την εθνικότητα και, ως εκ τούτου, αντίθετα με το πρότυπο 5+6 της FIFA -που βασίζεται στην εθνικότητα και θα ήταν σαφώς παράνομο- το πρότυπο της UEFA είναι αναλογικό, νόμιμο και θα εξαναγκάσει τους συλλόγους να επενδύσουν στην εξάσκηση των νέων παικτών τους, αντί να βασίζονται απλά στην οικονομική τους ισχύ στη διεθνή μεταγραφική αγορά.
<SPEAKER ID="423" NAME="Neelie Kroes">
Μέλος της Επιτροπής. - (EN) Θα προσπαθήσω να συνδυάσω αυτές τις δύο ερωτήσεις, γιατί πρόκειται για έναν τομέα που αφορά τον ίδιο τρόπο σκέψης, όπου στόχος είναι η καταπολέμηση της διάκρισης βάσει της εθνικότητας σε όλες τις μορφές του αθλητισμού. Θεωρώ ότι αυτό είναι το κυριότερο και ότι είναι, τρόπον τινά, μια αρχή. Ο στόχος πρέπει να επιτυγχάνεται μέσω του πολιτικού διαλόγου, μέσω συστάσεων, διαρθρωμένου διαλόγου με παράγοντες και, όταν χρειάζεται, μέσω διαδικασιών επί παραβάσει.
<P>
Ως εκ τούτου, θεωρώ ότι πρέπει να λάβουμε υπόψη εδώ πως αυτή η γραμμή που ανέλυσα προηγουμένως όσον αφορά τον ανταγωνισμό είναι σαφής και ότι δεν θα πρέπει να βάλλεται από διαφορετικούς τρόπους σκέψης.
<P>
Θέμα: Αυξήσεις τιμών και ανταγωνισμός
<P>
Κατά τους τελευταίους μήνες κατεγράφησαν σε πάρα πολλά κράτη μέλη σημαντικές αυξήσεις τιμών, κυρίως των προϊόντων διατροφής, που έχουν ως αποτέλεσμα και σημαντική μείωση της αγοραστικής δύναμης των πολιτών της Ένωσης. Πολλοί παρατηρητές υποστηρίζουν ότι τούτο οφείλεται όχι μόνο στις αυξήσεις των τιμών των πρώτων υλών αλλά και σε κάποια υπερβολικά περιθώρια που διαθέτουν τα κυκλώματα διανομής και, ενδεχομένως, σε πλήγματα κατά του ελεύθερου ανταγωνισμού.
<P>
Θα μπορούσε η Επιτροπή να δηλώσει εάν διαθέτει μόνιμους δείκτες, που να της επιτρέπουν να κινητοποιείται σε περίπτωση ανάφλεξης ορισμένων τιμών κατανάλωσης, καθώς και μελέτες σχετικά με τα κυκλώματα διανομής οι οποίες να διεξήχθησαν πρόσφατα, μετά τις απότομες αυξήσεις τιμών που σημειώθηκαν σε ορισμένα κράτη μέλη;
<SPEAKER ID="425" NAME="Neelie Kroes">
Μέλος της Επιτροπής. - (EN) " Επιτροπή ανησυχεί, φυσικά, για τις πρόσφατες αυξήσεις των τιμών χονδρικής και λιανικής τροφίμων και προϊόντων τροφίμων. Αυτό έχει επιπτώσεις στον πληθυσμό της Ευρώπης και ακόμα σοβαρότερες επιπτώσεις σε δισεκατομμύρια άλλων ανθρώπων σε ολόκληρο τον κόσμο.
<P>
Πραγματικά, ο πληθωρισμός στις τιμές των τροφίμων αυξήθηκε με γοργούς ρυθμούς το τελευταίο τρίμηνο του 2007. " αύξηση των τιμών που παρατηρήθηκε σε επίπεδο καταναλωτών αντανακλά τις πρόσφατες εξελίξεις της αξίας, του κόστους και του κέρδους των προϊόντων της αλυσίδας εφοδιασμού τροφίμων. Θα πρέπει να σημειωθεί ότι οι τιμές των κύριων γεωργικών βασικών πρώτων υλών αυξάνονται εδώ και αρκετούς μήνες και διαρκώς ξεπερνούν επίπεδα ρεκόρ. Αυτή η εξέλιξη οφείλεται κυρίως σε έναν συνδυασμό διαρθρωτικών παραγόντων: στη διαρκή αύξηση της παγκόσμιας ζήτησης τροφίμων, στην ανάδυση της αγοράς βιοκαυσίμων -μόνο κατά ένα πολύ μικρό μέρος- και σε πιο βραχυπρόθεσμους παράγοντες όπως οι αντίξοες κλιματικές συνθήκες, που οδήγησαν σε μείωση της παραγωγής δημητριακών στα περισσότερα κράτη μέλη της ΕΕ το 2007 και στην περιοριστική εξαγωγική πολιτική ορισμένων από τους κύριους προμηθευτές της παγκόσμιας αγοράς και γενικά στην αύξηση της συμμετοχής επενδυτικών κεφαλαίων στις αγορές βασικών γεωργικών ειδών.
<P>
Ωστόσο, πρέπει να υπογραμμιστεί ότι οι τιμές των πρώτων υλών δεν αποτελούν αυστηρή αναλογία των τιμών των τροφίμων, ιδίως εξαιτίας της μεγαλύτερης επεξεργασίας. Έτσι, ορισμένες άλλες συνιστώσες της τιμής πώλησης -και εννοώ τα περιθώρια ενέργειας και εργασίας- επηρέασαν επίσης τις πρόσφατες αυξήσεις των τιμών των τροφίμων στην Ευρωπαϊκή Ένωση. Πρέπει να σημειωθεί ότι αυτές οι αυξήσεις τιμών δεν συνδέονται υποχρεωτικά με έλλειμμα στην εφαρμογή των κανόνων του ανταγωνισμού. Όπως γνωρίζει η αξιότιμη βουλευτής, ο πρωταρχικός στόχος της κοινοτικής πολιτικής ανταγωνισμού είναι να κάνει τις αγορές να λειτουργήσουν καλύτερα προς όφελος των καταναλωτών στην ΕΕ.
<P>
Όπως έχει αναφερθεί σε αρκετές απαντήσεις σε πρόσφατες κοινοβουλευτικές ερωτήσεις, η Επιτροπή παρακολουθεί τις αγορές μαζί με τις εθνικές αρχές ανταγωνισμού που αποτελούν το ευρωπαϊκό δίκτυο ανταγωνισμού, προκειμένου να προλάβει και να επιβάλει κυρώσεις στις στρεβλώσεις του ανταγωνισμού στο μέτρο που είναι πιθανό να βλάψουν τους καταναλωτές. " Επιτροπή ενεργεί μόνο όταν μπορεί να το κάνει καλύτερα από τις εθνικές αρχές ανταγωνισμού. Αυτές ενεργούν πρώτες, όταν όμως δεν είναι σε θέση να το κάνουν, επεμβαίνουμε. Στην πραγματικότητα, εφόσον τα θέματα που αφορούν τον τομέα της λιανικής είναι συχνά εθνικής εμβέλειας, τα κράτη μέλη μπορούν ασφαλώς να τα αντιμετωπίσουν.
<P>
" Επιτροπή θα ήθελε, ωστόσο, να επαναλάβει ότι, σε περίπτωση που διαπιστωθούν και τεκμηριωθούν νομικά και οικονομικά συγκεκριμένες παραβάσεις των κανόνων περί ανταγωνισμού, δεν θα διστάσουμε να αναλάβουμε δράση. Ασφαλώς, είναι σημαντικό να λαμβάνονται υπόψη όλοι οι σχετικοί παράγοντες που επηρεάζουν αυτές τις αγορές και η Επιτροπή θα συνεχίσει να παρακολουθεί τις τιμές καταναλωτή, τη συγκέντρωση της αγοράς λιανικής και κάθε κατηγορία για συμπεριφορά αντίθετη με τον ανταγωνισμό. " Επιτροπή θεωρεί την παρακολούθηση της αγοράς πολύ σημαντικό καθήκον. Στο πλαίσιο της αναθεώρησης της ενιαίας αγοράς, η Επιτροπή θα αναλύσει τους πιθανούς λόγους της δυσλειτουργίας των υπηρεσιών λιανικής από την προοπτική τόσο των καταναλωτών όσο και των προμηθευτών. Τα επίπεδα και οι διαφορές των τιμών καταναλωτή μεταξύ των κρατών μελών εξετάζονται και στην ετήσια έκθεση για τον πίνακα αποτελεσμάτων για τους καταναλωτές. Όπως γνωρίζετε, η πρώτη έκδοση του πίνακα αποτελεσμάτων δημοσιεύθηκε στις αρχές του 2008 και η εξέταση θα γίνεται κάθε χρόνο.
<P>
Οι τιμές είναι ένας από τους κύριους δείκτες ελέγχου. Ορισμένες διαφορές τιμών, ειδικά στην περίπτωση μη εμπορεύσιμων αγαθών και υπηρεσιών, μπορούν σαφώς να οφείλονται σε εισοδηματικές διαφορές μεταξύ των κρατών μελών. Παρόλα αυτά, ιδίως οι μεγάλες διαφορές μεταξύ των κρατών μελών μπορεί να δείχνουν ότι απαιτείται περαιτέρω έλεγχος. Επιπροσθέτως, η Επιτροπή θα θίξει το θέμα της ισχύος στην αγορά στον τομέα της διανομής στο πλαίσιο μιας ομάδας υψηλού επιπέδου για την ανταγωνιστικότητα της βιομηχανίας του αγροδιατροφικού τομέα. Αυτή η πρωτοβουλία της Επιτροπής έχει ως στόχο την ανάλυση της βιομηχανίας τροφίμων, που τα τελευταία χρόνια αντιμετώπισε νέους κινδύνους και προκλήσεις που θέτουν υπό αμφισβήτηση την ανταγωνιστικότητα του τομέα αυτού.
<P>
Επίσης, η Επιτροπή θα διαβιβάσει τις επόμενες εβδομάδες επίσημη απάντηση στη γραπτή δήλωση του Ευρωπαϊκού Κοινοβουλίου για τη διερεύνηση και αντιμετώπιση της κατάχρησης ισχύος εκ μέρους μεγάλων σούπερ μάρκετ στην ΕΕ. " απάντηση της Επιτροπής θα προσφέρει, μεταξύ άλλων, και σαφείς διευκρινίσεις σχετικά με θέματα αγοραστικής δύναμης.
<SPEAKER ID="426" NAME="Giovanna Corda" AFFILIATION="PSE">
(FR) Όπως γνωρίζετε, σήμερα το πρωί συναντήθηκαν στο Kehl εκπρόσωποι των γάλλων και γερμανών καταναλωτών για να συζητήσουν για τις διαφορές τιμών μεταξύ των δύο χωρών. Οι διαφορές αυτές μπορούν για ορισμένα προϊόντα ευρείας κατανάλωσης να φθάσουν έως και το 30%.
<P>
Ανάμεσα στα αίτια που συζητήθηκαν, αναφέρθηκαν και οι διαφορές στις δομές του λιανικού εμπορίου, και ειδικότερα ο ατελής ανταγωνισμός σε ορισμένες χώρες. Οι πωλήσεις μέσω Διαδικτύου θα δίνουν στους καταναλωτές τη δυνατότητα να επωφελούνται από αυτές τις διαφορές αγοράζοντας από τις πιο συμφέρουσες χώρες. Ωστόσο, ορισμένες φορές οι διαδικτυακές παραγγελίες μέσω ηλεκτρονικού ταχυδρομείου παρουσιάζουν προβλήματα. Για παράδειγμα, οι Γάλλοι δεν μπορούν να αγοράσουν από ορισμένες γερμανικές ιστοσελίδες.
<P>
Σκοπεύετε να λάβετε τα κατάλληλα μέτρα προκειμένου να γίνει επιτέλους πραγματικότητα η ευρωπαϊκή εσωτερική αγορά για τους πολίτες;
<SPEAKER ID="427" NAME="Neelie Kroes">
Μέλος της Επιτροπής. - (EN) Καταλαβαίνω πολύ καλά τη σημασία της ερώτησής σας και της προσαρμογής σε μία ενιαία αγορά. Μπορείτε να είστε απόλυτα βέβαιη ότι η Επιτροπή θα κάνει τα πάντα για να υπάρξει μια πραγματική ενιαία αγορά και στον τομέα της λιανικής.
<SPEAKER ID="428" NAME="DanutBudreikait" AFFILIATION="ALDE">
(LT) Καταλαβαίνω από όσα λέτε ότι η Γενική Διεύθυνση Ανταγωνισμού συνεργάζεται με τις αρχές ανταγωνισμού στα κράτη μέλη. Ωστόσο, εμείς οι πολίτες διακρίνουμε τη σύναψη κάποιων συμφωνιών που καταλήγουν σε αύξηση των τιμών σε όλες τις χώρες ταυτόχρονα, ενώ οι αρχές ανταγωνισμού δεν καταφέρνουν να διαπιστώσουν καμία παράβαση. Τι θα λέγατε βάσει της πείρας σας -πρόκειται για έλλειψη εξειδίκευσης στα κράτη μέλη ή για κατάχρηση;
<SPEAKER ID="429" NAME="Neelie Kroes">
Μέλος της Επιτροπής. - (EN) Μέχρι στιγμής, η απάντηση είναι ένα σαφές "όχι", γνωρίζουμε όμως ότι το θέμα αυτό απαιτεί την προσοχή μας -και όχι μόνο- όσον αφορά την εξέταση των όσων συμβαίνουν. Το έχουμε συμπεριλάβει στην ημερήσια διάταξη του ευρωπαϊκού δικτύου ανταγωνισμού και συγκεντρώνουμε πληροφορίες από όλα τα κράτη μέλη που διαθέτουν πείρα - μερικά διαθέτουν έρευνες, άλλα κάνουν αναλύσεις, ενώ άλλα απλά προσπαθούν να βρουν τι δεν πάει καλά στον τομέα της λιανικής. " Γαλλία, η Γερμανία, το "νωμένο Βασίλειο, το Βέλγιο έχουν διαφορετικές προσεγγίσεις για τη σημερινή κατάσταση.
<P>
Μέχρι στιγμής, δεν υπάρχει λόγος να πούμε ότι πρόκειται για καρτέλ. Μόλις διαπιστώσουμε ότι υπάρχει καρτέλ, θα ενεργήσουμε, σας διαβεβαιώ για αυτό, παρεμπιπτόντως όμως, δεν πιστεύω ότι τα πράγματα είναι τόσο κακά, αφού οι εθνικές αρχές ανταγωνισμού παρακολουθούν ενεργά την όλη κατάσταση στον τομέα αυτόν.
<SPEAKER ID="430" NAME="Πρόεδρος">
Οι ερωτήσεις 35-39 θα απαντηθούν γραπτώς.
<P>
Θέμα: Προενταξιακές διαπραγματεύσεις με την Κροατία
<P>
Πιστεύει η Επιτροπή ότι οι προενταξιακές διαπραγματεύσεις με την Κροατία μπορούν να έχουν ολοκληρωθεί μέχρι το τέλος του χρόνου και ποιο είναι το χρονοδιάγραμμα για το υπόλοιπο τρέχον έτος;
<P>
Θέμα: Πρόοδος όσον αφορά την προσχώρηση της Κροατίας στην ΕΕ
<P>
Μπορεί η Επιτροπή να προβεί σε μια δήλωση σε σχέση με τις εξελίξεις όσον αφορά την αίτηση προσχώρησης της Κροατίας στην ΕΕ;
<P>
Θέμα: Περάτωση των ενταξιακών διαπραγματεύσεων με την Κροατία
<P>
Από την περίοδο έναρξης των ενταξιακών διαπραγματεύσεων με την Κροατία, η χώρα αυτή έχει επιτύχει ήδη σημαντική πρόοδο, έχει ανοίξει πολλά διαπραγματευτικά κεφάλαια και έχει δημιουργήσει περαιτέρω θετικές προϋποθέσεις προκειμένου να ανοίξουν και να κλείσουν άλλα κεφάλαια. Μεταξύ άλλων, έχουν σημειωθεί θετικές εξελίξεις στο ζήτημα της εναρμόνισης της νομοθεσίας της με το κοινοτικό δίκαιο, στο ζήτημα της προστασίας των μειονοτήτων, και έχουν καταβληθεί προσπάθειες για τη μεταρρύθμιση του δικαστικού κλάδου. Επιπλέον, με την πρόσφατη απόφασή της να μην χρησιμοποιήσει την οικολογική ζώνη προστασίας για την αλιεία, έχει εκπληρώσει η Κροατία έχει εκπληρώσει τις προϋποθέσεις για την συνέχιση των ενταξιακών διαπραγματεύσεων με δυναμικότερο ρυθμό. " κατάσταση αυτή επιβεβαιώνεται στην έκθεση προόδου της Κροατίας που συνέταξε το Ευρωπαϊκό Κοινοβούλιο και στις παραγράφους 31 και 32 της εν λόγω έκθεσης καλείται η ΕΕ, και ιδίως η Επιτροπή, να υιοθετήσει εντατικότερα μέτρα στήριξης της Κροατίας.
<P>
Με ποιο τρόπο θα αυξήσει η Επιτροπή την υποστήριξη που παρέχει; Σε περίπτωση που η Επιτροπή πληροί τις προϋποθέσεις, προτίθεται η Επιτροπή να υποβάλει το φθινόπωρο 2008, προσωρινό χρονοδιάγραμμα για την περάτωση των διαπραγματεύσεων το 2009;
<SPEAKER ID="431" NAME="Olli Rehn">
Μέλος της Επιτροπής. - (EN) Κυρία Πρόεδρε, ο κ. Posselt, ο κ. Crowley και ο κ. Ebner ρωτούν και οι τρεις για την κατάσταση ως προς τις ενταξιακές διαπραγματεύσεις με την Κροατία και μπορώ να τους δώσω κοινή απάντηση.
<P>
Αυτές οι διαπραγματεύσεις με την Κροατία προχωρούν γενικά καλά. Μέχρι τώρα έχουν αρχίσει διαπραγματεύσεις για 18 από τα 35 κεφάλαια και έχουμε κλείσει δύο από αυτά. Όσον αφορά τα κριτήρια για το άνοιγμα, έχουν θεσπιστεί 11 σειρές κριτηρίων. " Επιτροπή έκρινε ότι τα κριτήρια πληρούνται σε 7 από αυτές τις 11 περιπτώσεις. Σε αυτές τις περιπτώσεις συζητούνται τώρα μεταξύ των κρατών μελών στο Συμβούλιο οι συστάσεις μας ή προετοιμάζονται διαπραγματευτικές θέσεις. " Ένωση ήδη όρισε κατά το πρώτο εξάμηνο του 2006 -δηλαδή πριν από δύο χρόνια- κριτήρια για το άνοιγμα των υπολοίπων κεφαλαίων, όπως για την πολιτική ανταγωνισμού και τις δημόσιες συμβάσεις, αλλά η Κροατία καθυστέρησε ως προς τη λήψη των αναγκαίων μέτρων για την εκπλήρωση αυτών των κριτηρίων για το άνοιγμα.
<P>
" Κροατία εξακολουθεί να εργάζεται για τα κριτήρια ανοίγματος του κεφαλαίου των δικαστικών και θεμελιωδών δικαιωμάτων, όπου υπάρχουν πολλές δύσκολες προκλήσεις σε τομείς όπως η δικαστική μεταρρύθμιση, η καταπολέμηση της απάτης και η επιστροφή των προσφύγων.
<P>
Ενώ η Κροατία έχει εργαστεί πολύ καλά ως προς την προσέγγιση για τα 16 κύρια κεφάλαια όπου έχουμε κριτήρια κλεισίματος, δεν έχει κάνει αρκετά σε αυτήν τη φάση για να ανταποκριθεί σε όλα τα κριτήρια κλεισίματος σε κανένα από τα 16 αυτά κεφάλαια. Εφόσον η Κροατία δεν έχει ακόμα εκπληρώσει τους υπόλοιπους όρους, δεν είναι ρεαλιστικό να υποθέσουμε ότι οι ενταξιακές διαπραγματεύσεις θα μπορούσαν να ολοκληρωθούν εφέτος, το 2008. Παρόλα αυτά, η γενική πρόοδος της Κροατίας είναι καλή και, ως εκ τούτου, το 2008 θα μπορούσε να είναι καθοριστικό έτος για τις διαπραγματεύσεις της Κροατίας όσον αφορά την προσχώρησή της στην ΕΕ. Εάν εκπληρωθεί μια σειρά προϋποθέσεων από την Κροατία, η Επιτροπή θα παρουσιάσει στη φθινοπωρινή δέσμη για τη διεύρυνση ένα ενδεικτικό χρονοδιάγραμμα ή έναν υπό όρους οδικό χάρτη για την ολοκλήρωση άλλων τεχνικών διαπραγματεύσεων κατά το 2009.
<P>
Ο πρώτος όρος που πρέπει να εκπληρώσει η Κροατία είναι να εκπληρώσει όλα τα κριτήρια ανοίγματος μέχρι τον Ιούνιο του τρέχοντος έτους, δηλαδή τον άλλο μήνα. Δεύτερον, η Κροατία πρέπει να εκπληρώσει όλες τις νομικές υποχρεώσεις της συμφωνίας σταθεροποίησης και προσχώρησης και πρέπει επίσης να συνεχίσει να συμμορφώνεται με τους γενικούς όρους της διαδικασίας σταθεροποίησης και προσχώρησης. Και τρίτον, η Κροατία πρέπει να βελτιώσει επειγόντως τη διαχείριση της κοινοτικής οικονομικής ενίσχυσης στο πλαίσιο των προγραμμάτων PHARE και IPA.
<P>
Ο Πρόεδρος της Επιτροπής θα συνεχίσει να προσφέρει ουσιαστική οικονομική και τεχνική βοήθεια στην Κροατία, προκειμένου να την βοηθήσει να εκπληρώσει τις απαιτήσεις για την ένταξή της στην ΕΕ. Όταν θα έχει σημειωθεί επαρκής πρόοδος από την Κροατία ως προς την εκπλήρωση των κριτηρίων ανοίγματος ή κλεισίματος, η Επιτροπή θα προετοιμάσει και θα παρουσιάσει εν ευθέτω χρόνω τις απαραίτητες συστάσεις προς τα κράτη μέλη για τις θέσεις της διακυβερνητικής διάσκεψης. Έτσι, με δυο λόγια, τελικά ο ρυθμός προόδου της πορείας της Κροατίας προς την Ευρωπαϊκή Ένωση θα εξαρτηθεί από τη δική της ικανότητα εκπλήρωσης όλων των απαραίτητων προϋποθέσεων. Μπορούμε, επομένως, να εργαστούμε και να προχωρήσουμε βάσει των επιδόσεων της ίδιας της Κροατίας.
<SPEAKER ID="432" NAME="Bernd Posselt" AFFILIATION="PPE-DE">
- (DE) Κύριε Επίτροπε, γνωρίζετε τη θέση μου ότι η Κροατία θα έπρεπε να είχε γίνει μέλος εδώ και πολύ καιρό εάν είχε επικρατήσει δικαιοσύνη.
<P>
Ωστόσο, δεν εκφράζω εδώ την προσωπική μου θέση, αλλά τη θέση του Σώματος. Το Κοινοβούλιο είπε ότι οι διαπραγματεύσεις θα πρέπει να έχουν ολοκληρωθεί το αργότερο μέχρι το 2009. Κατά τη συνάντησή της στην Κροατία πριν από λίγες εβδομάδες, η μικτή κοινοβουλευτική επιτροπή είπε ότι πρέπει να ανοίξουν όλα τα κεφάλαια υπό τη σλοβενική Προεδρία και να κλείσουν υπό τη γαλλική ή το αργότερο υπό την τσεχική Προεδρία. Πιστεύει η Επιτροπή ότι αυτό το χρονοδιάγραμμα είναι ρεαλιστικό και τι κάνει για να επιταχύνει τις εξελίξεις;
<SPEAKER ID="433" NAME="Brian Crowley" AFFILIATION="UEN">
(EN) Κυρία Πρόεδρε, θα ήθελα να ευχαριστήσω τον Επίτροπο για την απάντησή του.
<P>
Θέλω να αναφερθώ σε δύο σημεία. Πρώτον, όσον αφορά το κεφάλαιο των δικαστικών και θεμελιωδών δικαιωμάτων όπου φαίνεται ότι υπάρχουν πολλές δυσκολίες ως προς τις διαπραγματεύσεις: πώς μπορούμε να βοηθήσουμε καλύτερα την Κροατία να προοδεύσει σε αυτήν την πτυχή;
<P>
Δεύτερον, όσον αφορά τη διανομή των πόρων του προγράμματος PHARE και τη διαχείρισή τους: ποιες είναι οι μεγαλύτερες παγίδες που πρέπει να ξεπεράσει το σύστημα οικονομικής διαχείρισης της Κροατίας;
<P>
Τρίτον, επανέρχομαι σε αυτό που είπε ο συνάδελφος Bernd Posselt: πιστεύαμε ότι υπάρχει συμφωνία πως όλα αυτά θα ολοκληρωθούν πολύ γρήγορα. Εάν εξακολουθούν να υπάρχουν ακόμα 17 διαπραγματευτικά κεφάλαια που πρέπει να ανοίξουν, πώς μπορούμε να προχωρήσουμε με τον ρυθμό που θέλαμε;
<SPEAKER ID="434" NAME="Olli Rehn">
Μέλος της Επιτροπής. - (EN) Σας ευχαριστώ για αυτές τις πολύ σημαντικές και σχετικές με το θέμα συμπληρωματικές ερωτήσεις. " Επιτροπή συνεργάζεται με την Κροατία, όπως θα συνεργαζόταν με κάθε άλλη υποψήφια χώρα, προκειμένου να τηρήσουμε το διαπραγματευτικό πλαίσιο που εγκρίθηκε ομόφωνα από το Συμβούλιο και τα κράτη μέλη.
<P>
Αποτελεί καθήκον και ευθύνη μας να παρακολουθούμε την πρόοδο ως προς την εκπλήρωση των κριτηρίων βάσει της μάλλον νέας μεθοδολογίας μας που δημιουργήθηκε και εγκρίθηκε στο τέλος του 2006 -με πολύ μεγάλη υποστήριξη από το Κοινοβούλιο- προκειμένου να βελτιωθεί η ποιότητα της διαδικασίας ένταξης στην ΕΕ. Αυτό σημαίνει ότι μόλις μια χώρα μπορέσει να ανοίξει ένα κριτήριο και μετά να το κλείσει, έχει αποδείξει ότι σημείωσε επαρκή πρόοδο στα αντίστοιχα θέματα.
<P>
Θα σας αναφέρω ένα πολύ συγκεκριμένο παράδειγμα: τον τομέα της ναυπηγικής στην Κροατία. Περιμένουμε ότι η Κροατία θα παρουσιάσει μια πολύ συγκεκριμένη στρατηγική για την αναδιάρθρωση αυτού του τομέα, καθώς και όλων των επιμέρους ναυπηγείων.
<P>
Πρόσφατα έγινε συνάντηση μεταξύ του αντιπροέδρου της κυβέρνησης της Κροατίας και της συναδέλφου μου Neelie Kroes, της Επιτρόπου της ΕΕ για τον ανταγωνισμό, με σκοπό την εξέταση της κατάστασης ως προς αυτό. Εξακολουθούμε να περιμένουμε από τις κροατικές αρχές κάπως πιο πειστικές προσπάθειες που θα δείξουν ότι η Κροατία θα μπορέσει να προβεί σε σωστή αναδιάρθρωση του τομέα της ναυπηγικής, προκειμένου να μπορέσουμε να προχωρήσουμε στον τομέα της πολιτικής ανταγωνισμού, όπου η κρατική ενίσχυση αποτελεί πολύ καθοριστικό κριτήριο.
<P>
Πρέπει δηλαδή να αποδειχθεί ότι η εκπλήρωση των κριτηρίων βρίσκεται πραγματικά στα χέρια της κροατικής κυβέρνησης και των αρχών. Γνωρίζουμε ήδη ότι ορισμένα κριτήρια αποτελούσαν μεγαλύτερη πρόκληση από άλλα και η Επιτροπή ενθάρρυνε την Κροατία να εργαστεί επιμελώς για την εκπλήρωση αυτών των δύσκολων κριτηρίων, ειδικά στον τομέα της δικαστικής μεταρρύθμισης που ανέφερε ο κ. Crowley, αλλά και στον άλλο τομέα που ανέφερα, τον τομέα της ναυπηγικής.
<P>
Όσον αφορά τη δικαστική μεταρρύθμιση, προσφέρουμε νομική και τεχνική υποστήριξη στην Κροατία στο πλαίσιο του μέρους του προενταξιακού μέσου για την ανάπτυξη θεσμών. Ενθαρρύνουμε την αδελφοποίηση υπηρεσιών και, φυσικά, προσφέρουμε στην Κροατία την εμπειρογνωμοσύνη μας. Τα κράτη μέλη προσφέρουν επίσης τις αξιολογήσεις από ομοτίμους που είναι σημαντικές για να κριθεί αν η Κροατία προοδεύει καλά στον τομέα αυτόν ή όχι.
<P>
Έτσι, γενικά πάμε καλά ως προς τις διαπραγματεύσεις. " ταχύτητα των διαπραγματεύσεων εξαρτάται βασικά από την ταχύτητα αυτών των καίριων μεταρρυθμίσεων, προκειμένου η Κροατία να εκπληρώσει πρώτα τα κριτήρια για το άνοιγμα και ύστερα για το κλείσιμο.
<P>
Θέμα: Ενταξιακή πορεία της πρώην Γιουγκοσλαβικής Δημοκρατίας της Μακεδονίας (ΠΓΔΜ) στην Ευρωπαϊκή Ένωση
<P>
Σε συνέντευξη Τύπου (Βρυξέλλες 5.3.2008) με αφορμή και την Διάσκεψη Κορυφής του ΝΑΤΟ, ο Επίτροπος για την Διεύρυνση, κ. Ρεν, δήλωσε ότι η μη επίτευξη συμφωνίας στο θέμα του ονόματος μεταξύ των δύο μερών, Ελλάδας και ΠΓΔΜ, θα επηρεάσει αρνητικά την ένταξη της ΠΓΔΜ στην Ευρωπαϊκή Ένωση. Mε δεδομένη τη βούληση της ΕΕ να ενθαρρύνει την συνέχιση των διαπραγματεύσεων υπό την αιγίδα του Ο"Ε προκειμένου να εξευρεθεί, και μάλιστα σύντομα, αμοιβαία αποδεκτή λύση στο θέμα του ονόματος, ποιες ενέργειες προτίθεται να αναλάβει η Επιτροπή για να επαναληφθούν οι διαπραγματεύσεις και να εξευρεθεί αμοιβαία αποδεκτή λύση;
<SPEAKER ID="436" NAME="Olli Rehn">
Μέλος της Επιτροπής. - (EN) Κυρία Πρόεδρε, επιτρέψτε μου σας παρακαλώ να διευκρινίσω ότι εγώ δεν συμμετείχα σε σύνοδο κορυφής του ΝΑΤΟ στις 5 Μαρτίου. Μπορεί να το ήθελα, όμως δεν συμμετείχα στη σύνοδο κορυφής του ΝΑΤΟ όπως αναφέρεται εσφαλμένα στην ερώτηση. Έλαβα, όμως, μέρος στη συνεδρίαση της Επιτροπής -την εβδομαδιαία μας συνεδρίαση- και σε αυτήν τη συνεδρίαση εγκρίναμε ανακοίνωση της Επιτροπής με τίτλο "Δυτικά Βαλκάνια: ενίσχυση της ευρωπαϊκής προοπτικής".
<P>
Στη συνέχεια, προέβην στη δήλωση για το θέμα αυτό στη συνέντευξη Τύπου, στην οποία αναφέρεται ο αξιότιμος βουλευτής. Σε αυτό το πλαίσιο, στη συνέντευξη Τύπου, παρατήρησα ότι το κύριο θέμα απαιτούσε πολλή πολιτική ενέργεια. Ενθάρρυνα τους ηγέτες των δύο χωρών να βρουν ένα σχήμα αποδεκτό και από τις δύο πλευρές. Αυτό το έκανα τόσο δημόσια όσο και ιδιωτικά.
<P>
Απαντώντας σε μια ερώτηση εξήγησα ότι οι αποφάσεις που αφορούν τη διαδικασία προσχώρησης στην ΕΕ λαμβάνονται από τα κράτη μέλη βάσει ομοφωνίας. Σε αυτό το πλαίσιο, εξέφρασα την ανησυχία μου ότι η μη επίτευξη λύσης του κύριου ζητήματος θα μπορούσε να έχει αρνητική επιρροή στην ενταξιακή διαδικασία της χώρας.
<P>
Μπορώ να σας διαβεβαιώσω ότι η Επιτροπή θα συνεχίσει να ζητεί από τις δύο πλευρές να συνεργαστούν εποικοδομητικά για τη λύση του κύριου ζητήματος. Ωστόσο, η Επιτροπή δεν έχει αρμοδιότητα και εξουσίες ως προς τέτοια μέτρα και, ως εκ τούτου, οι προσπάθειες θα πρέπει να συνεχιστούν υπό την αιγίδα του Ο"Ε στο πλαίσιο των δύο σημαντικών ψηφισμάτων του Συμβουλίου Ασφαλείας του Ο"Ε του 1993.
<SPEAKER ID="437" NAME="Δημήτριος Παπαδημούλης" AFFILIATION="GUE/NGL">
Κυρία Πρόεδρε, κυρία Επίτροπε σας ευχαριστώ για την απάντησή σας με την οποία επαναβεβαιώνετε τη δήλωση που διατυπώσατε στις Βρυξέλλες. Αυτό λέω και στην ερώτησή μου στις 5 Μαρτίου σε σχετική συνέντευξη Τύπου.
<P>
Θα ήθελα να σας ρωτήσω, με δεδομένο ότι και το Ευρωπαϊκό Κοινοβούλιο πρόσφατα υιοθέτησε σε ένα ψήφισμά του για την ενταξιακή προοπτική της Πρώην Γιουγκοσλαβικής Δημοκρατίας της Μακεδονίας, την ανάγκη να επιταχυνθούν οι διαπραγματεύσεις για να υπάρξει μια λύση κοινής αποδοχής, εάν σε συνεργασία με το Κοινοβούλιο και με δεδομένες τις αρμοδιότητές σας, σκοπεύετε να αναλάβετε κάποιες ενέργειες πριν τη σύνταξη της έκθεσής σας το φθινόπωρο;
<SPEAKER ID="438" NAME="Olli Rehn">
Μέλος της Επιτροπής. - (EN) Συνεχίζουμε να ενθαρρύνουμε και τις δύο χώρες να βρουν μια λύση σε αυτό το πρόβλημα που εκκρεμεί εδώ και καιρό - θα έπρεπε να πω "εδώ και πάρα πολύ καιρό". Έχουμε απόλυτη εμπιστοσύνη στον διαμεσολαβητή του Ο"Ε, κ. Νίμιτς, που έχει σαφή εντολή να διευκολύνει τις συνομιλίες μεταξύ των δύο πλευρών στο πλαίσιο των δύο καίριων ψηφισμάτων του Συμβουλίου Ασφαλείας του Ο"Ε του 1993. Συνεπώς, η Επιτροπή δεν μπορεί να διαδραματίσει τον ρόλο του διαμεσολαβητή. Δεν έχουμε εξουσίες και αρμοδιότητες, ενθαρρύνουμε όμως και τις δύο πλευρές να υιοθετήσουν μια πολύ εποικοδομητική προσέγγιση, να προσπαθήσουν και τελικά να βρουν μια λύση για το ζήτημα αυτό.
<SPEAKER ID="439" NAME="Bernd Posselt" AFFILIATION="PPE-DE">
- (DE) Κύριε Επίτροπε, η Επιτροπή έχει μια ευθύνη: είναι θεματοφύλακας των συνθηκών. " ενδιάμεση συμφωνία αναφέρει ότι τα διμερή θέματα δεν πρέπει να γίνονται εμπόδια στην προσχώρηση. Ήθελα να σας ζητήσω να το επιβεβαιώσετε αυτό και να ρωτήσω αν βλέπετε προσπάθειες από την πλευρά της κυβέρνησης της Μακεδονίας για να λυθούν τα θέματα και, εάν κατά τη γνώμη σας, η Μακεδονία έχει σημειώσει πρόοδο τους προηγούμενους μήνες.
<SPEAKER ID="440" NAME="Olli Rehn">
Μέλος της Επιτροπής. - (EN) Κατά την άποψή μου, έχετε όντως δίκιο ότι η χώρα σημείωσε αρκετή πρόοδο το προηγούμενο εξάμηνο όσον αφορά ορισμένες καίριες μεταρρυθμίσεις, όπως η μεταρρύθμιση της δικαιοσύνης και της δημόσιας διοίκησης, καθώς και η εφαρμογή της αστυνομικής νομοθεσίας.
<P>
Πράγματι, στην ανακοίνωση του Μαρτίου θεσπίσαμε οκτώ κριτήρια αξιολόγησης βασισμένα σε καίρια κριτήρια, καίριες προτεραιότητες της ενταξιακής εταιρικής σχέσης, που εκφράζουν τις αναγκαίες μεταρρυθμίσεις που περιμένουμε ότι θα μπορέσει να επιτύχει η Πρώην Γιουγκοσλαβική Δημοκρατία της Μακεδονίας για να σημειώσει επαρκή πρόοδο ώστε να μπορέσουμε να συστήσουμε στην έκθεσή μας το φθινόπωρο να αρχίσουν ενταξιακές διαπραγματεύσεις.
<P>
Αυτό θα εξαρτηθεί από συγκεκριμένα αποτελέσματα του μεταρρυθμιστικού έργου και, φυσικά, θα αντικατοπτρίζεται στην έκθεση προόδου που προετοιμάζουμε τώρα.
<P>
Θα ήθελα να υπογραμμίσω ότι, για να αρχίσουν οι ενταξιακές διαπραγματεύσεις, για να γίνει αποδεκτή η σύσταση της Επιτροπής, απαιτείται ομοφωνία όλων των κρατών μελών στο Συμβούλιο και, ως εκ τούτου, ακόμη και αν θεωρούμε το ζήτημα διμερές, πρέπει να λάβουμε υπόψη αυτήν την πολιτική πραγματικότητα.
<P>
Όσον αφορά τη σύστασή μας, αυτή εξαρτάται αποκλειστικά και μόνο από την πρόοδο της Πρώην Γιουγκοσλαβικής Δημοκρατίας της Μακεδονίας αναφορικά με την υλοποίηση των επί τόπου μεταρρυθμίσεων.
<P>
Θέμα: Ευρωπαϊκά χρηματοδοτικά μέσα για τον τουρκικό στρατό στην Κύπρο
<P>
Σύμφωνα με ορισμένα μέσα μαζικής ενημέρωσης η ΕΕ χρηματοδότησε τις τουρκικές ένοπλες δυνάμεις με ποσό ύψους 13 εκατ. ευρώ.
<P>
Μπορεί η Επιτροπή να επιβεβαιώσει ότι οι τουρκικές ένοπλες δυνάμεις έχουν όντως χρηματοδοτηθεί με ευρωπαϊκά μέσα; Εάν ναι, για ποια χρήματα, ποια σχέδια και ποια περίοδο πρόκειται; Σε ποιο ύψος ανέρχεται το συνολικό ποσό που έλαβε ο τουρκικός στρατός; Ποιος ανέλαβε την πρωτοβουλία της διάθεσης των χρημάτων αυτών; Προτίθεται άραγε η Επιτροπή να χρηματοδοτήσει τον τουρκικό στρατό και στο μέλλον;
<SPEAKER ID="442" NAME="Olli Rehn">
Μέλος της Επιτροπής. - (EN) Απαντώ πολύ ευχαρίστως σε αυτήν την ερώτηση γιατί μπορώ να το κάνω πολύ σύντομα. Δεν έχουν δοθεί πόροι από την Ευρωπαϊκή Ένωση στον τουρκικό στρατό στην Κύπρο όπως αναφέρει ο τίτλος της ερώτησης του αξιότιμου βουλευτή.
<P>
Στο πλαίσιο του προενταξιακού προγράμματος IPA, η Ευρωπαϊκή Ένωση ενίσχυσε ένα πρόγραμμα στην Τουρκία που ονομάζεται "Πολιτική εκπαίδευση νεοσυλλέκτων" και το πρόγραμμα αυτό εκτελείται στην πραγματικότητα στην Τουρκία και όχι στην Κύπρο. Σκοπός του προγράμματος είναι να εκπαιδευτούν, μέσω των τουρκικών ενόπλων δυνάμεων, οι νεοσύλλεκτοι που εκτελούν τη θητεία τους σε θέματα ανθρωπίνων δικαιωμάτων, ισότητας των φύλων, δικαιωμάτων των γυναικών, δικαιωμάτων των παιδιών, προστασίας του περιβάλλοντος, γενικής υγειονομικής περίθαλψης και καταπολέμησης του εθισμού στα ναρκωτικά. Όλα αυτά είναι, κατά τη γνώμη μου, πολύ αξιόλογοι στόχοι και αυτά επιδιώκει στην Τουρκία το πρόγραμμα αυτό που ονομάζεται "Πολιτική εκπαίδευση νεοσυλλέκτων".
<SPEAKER ID="443" NAME="Philip Claeys" AFFILIATION="NI">
(NL) Θα ήθελα να ευχαριστήσω τον Επίτροπο για την απάντησή του, έχω όμως δύο ακόμα σύντομες σχετικές ερωτήσεις. Πρώτο και κυριότερο, πώς εξηγεί ο Επίτροπος τις αναφορές τέτοιων υποθέσεων στον Τύπο; " πληροφορία αυτή προήλθε από μια επισκόπηση Τύπου και νομίζω ότι περιλαμβανόταν σε μια τουρκοκυπριακή δημοσίευση.
<P>
Δεύτερον, πώς μπορεί να εξασφαλίσει η Επιτροπή ότι οι τουρκικές δυνάμεις κατοχής της Κύπρου δεν έλαβαν με κάποιον τρόπο μέρος των πόρων και, επομένως, ότι αυτοί οι πόροι δεν χρησιμοποιούνται για κάτι άλλο από τον σκοπό για τον οποίο προορίζονταν;
<SPEAKER ID="444" NAME="Olli Rehn">
Μέλος της Επιτροπής. - (EN) Είναι πραγματικά σημαντικό να διορθώνουμε μύθους μέσω των γεγονότων και να διορθώνουμε τις παρανοήσεις προσφέροντας συγκεκριμένη και αντικειμενική ενημέρωση για τα γεγονότα. Ως εκ τούτου, ευχαριστώ πολύ τον αξιότιμο βουλευτή διότι έκανε αυτήν την ερώτηση.
<P>
Πραγματικά, απαντώντας στην ερώτησή σας -πράγμα που μόλις έκανα- είμαι βέβαιος ότι τώρα μπορούμε να παρουσιάσουμε δεδομένα που θα διορθώσουν αυτές τις παρανοήσεις στα μέσα ενημέρωσης, στις οποίες αναφέρθηκε ο κ. Claeys.
<P>
Όπως είπα, το πρόγραμμα αυτό εκτελείται στην Τουρκία από τις τουρκικές ένοπλες δυνάμεις και, επομένως, αυτό θα πρέπει να αποτελεί διευκρίνιση για το θέμα που έθιξε ο αξιότιμος βουλευτής αναφορικά με το πού εκτελείται αυτό το σχέδιο και αυτό το πρόγραμμα.
<SPEAKER ID="445" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19.55 και συνεχίζεται στις 21.00)

<CHAPTER ID="013-01">
1. Ιράκ - ειδικότερα η θανατική ποινή (συμπεριλαμβανόμενης της περίπτωσης του Tariq Aziz) και επιθέσεις κατά χριστιανικών κοινοτήτων (
<SPEAKER ID="377" NAME="Véronique De Keyser" LANGUAGE="FR">
Κυρία Πρόεδρε, θα μπορούσα να ζητήσω από τον κ. Mauro να αναφερθεί με περισσότερες λεπτομέρειες στην πραγματική έκταση της τροπολογίας που μόλις κατέθεσε, και, ειδικότερα, στον λόγο για τον οποίο εστιάζεται αποκλειστικά στους χριστιανούς;
<SPEAKER ID="378" NAME="Mario Mauro" AFFILIATION="PPE">
(IT) Κυρία Πρόεδρε, κυρίες και κύριοι, θα ήθελα να επισημάνω ότι δεν έχω την πρόθεση να δηλώσω ότι οι χριστιανοί αποτελούν σημαντικότερη μειονότητα από άλλες μειονότητες. Γεγονός είναι, ωστόσο, ότι στο παρόν στάδιο της συζήτησης στο Ιράκ, έχει υποβληθεί πρόταση για τη συγκέντρωση όλων των χριστιανών σε μία επαρχία. Αυτό είναι προφανώς απαράδεκτο, διότι θα εξαναγκάζαμε, κατά τον τρόπο αυτόν, την γκετοποίηση των χριστιανών από το Κιρκούκ, τη Μοσούλη και τη Βαγδάτη. Εν προκειμένω, ευελπιστούμε να λάβουμε συναφή δέσμευση από τα ευρωπαϊκά θεσμικά όργανα και να μεταφέρουμε, εν συνεχεία, την αντίστοιχη διευκρίνιση στην έκθεση της Επιτροπής Εξωτερικών Υποθέσεων σχετικά με το Ιράκ.

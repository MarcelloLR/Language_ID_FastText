<CHAPTER ID="013-01">
1. Βενεζουέλα
<SPEAKER ID="186" NAME="Πρόεδρος">
Το επόμενο θέμα είναι η συζήτηση σχετικά με τρεις προτάσεις ψηφίσματος για τη Βενεζουέλα.
<SPEAKER ID="187" NAME="José Ribeiro e Castro" LANGUAGE="PT">
Κύριε Πρόεδρε, κύριε Επίτροπε, κυρίες και κύριοι, η Βενεζουέλα είναι μια σπουδαία χώρα και ο λαός της διαθέτει βαθιά ριζωμένες δημοκρατικές παραδόσεις και αισθήματα. Ωστόσο, ζει δυστυχώς εδώ και μερικά χρόνια σε μια τρομερή κατάσταση, η οποία επιδεινώνεται, στην οποία τα θεμελιώδη δικαιώματά του παραβιάζονται. Αυτός είναι ο λόγος για τον οποίο συζητούμε το πρόβλημα αυτό για άλλη μία φορά στο παρόν Σώμα και αυτός είναι ο λόγος για τον οποίο πρέπει να καταδικάσουμε την κατάσταση αυτή.
<P>
Καταδικάζουμε την κατάχρηση των δεδομένων προσωπικού χαρακτήρα σε καταλόγους που χρησιμοποιούνται για πολιτικές διώξεις βάσει ολοκληρωτικών κατευθυντήριων γραμμών, όπως η "κατάσταση Tascón", η "κατάσταση Maisanta" και η "κατάσταση Russián". Τα μέτρα που λαμβάνονται για την αποστέρηση του δικαιώματος του εκλέγεσθαι από δεκάδες πολίτες στις περιφερειακές και τοπικές εκλογές που πρόκειται να πραγματοποιηθούν στη Βενεζουέλα είναι απαράδεκτα. " απέλαση οργανώσεων προστασίας των ανθρώπινων δικαιωμάτων, όπως εκπροσώπων της ΜΚΟ Human Rights Watch, απλώς και μόνον επειδή έκαναν συναφείς παρατηρήσεις, είναι απαράδεκτη. Συνταράσσει επίσης το γεγονός ότι η βία και η αδιαλλαξία που τροφοδοτούνται από τις αρχές παρήγαγε ακόμη και νεαρά θύματα.
<P>
Επομένως, καταδικάζουμε και εκφράζουμε τη λύπη μας για τη δολοφονία ενός νεαρού ηγέτη φοιτητικής οργάνωσης, ο οποίος έχασε τη ζωή του θύμα αυτού του κλίματος βίας το οποίο τροφοδοτείται από τις αρχές. Ζητούμε να λάμψει η αλήθεια και να ασκηθούν διώξεις κατά των υπευθύνων.
<P>
Εμείς οι Ευρωπαίοι πρέπει να φανούμε πιο δραστήριοι. Φανταστείτε απλώς να συνέβαινε κάτι τέτοιο στις χώρες μας. Θα δεχόμασταν, στις χώρες μας, την αποστέρηση του δικαιώματος του εκλέγεσθαι από πολίτες, όπως συμβαίνει στη Βενεζουέλα; Εάν όχι, τότε πώς μπορούμε να κλείσουμε τα μάτια στα όσα συμβαίνουν; Πώς μπορούμε να κλείσουμε τα μάτια και να προσποιηθούμε ότι δεν συμβαίνει τίποτε;
<P>
Πώς μπορούμε να δεχθούμε, για παράδειγμα, τη στάση της πορτογαλικής κυβέρνησης -της χώρας μου, δυστυχώς, για την οποία ντρέπομαι- η οποία υποκλίνεται μπροστά στην κυβέρνηση της Βενεζουέλας, η οποία ακολουθεί μια δουλοπρεπή πολιτική και έχει γίνει πρόσφατα προθάλαμος της Ευρώπης για τους τυράννους; Αυτό είναι πραγματικά απαράδεκτο.
<P>
Είναι ζωτικής σημασίας η Επιτροπή και το Συμβούλιο να υιοθετήσουν σθεναρότερη και σαφέστερη στάση όσον αφορά την καταδίκη αυτών των παραβιάσεων των ανθρώπινων δικαιωμάτων.
<SPEAKER ID="188" NAME="Ewa Tomaszewska">
συντάκτρια. - (PL) Κύριε Πρόεδρε, πρέπει να παρασχεθεί λεπτομερής εξήγηση των περιστάσεων που συνδέονται με τον θάνατο του Julio Soto στο Maracaibo. Θα ήθελα να διαβιβάσω τα συλλυπητήριά μου στην οικογένειά του. Ζητούμε να δικαστούν και να τιμωρηθούν κατάλληλα οι δράστες του εγκλήματος αυτού. Οι παρατηρήσεις και τα σχόλια της Human Rights Watch αξίζουν της προσοχής μας, ιδίως δεδομένου ότι πρόκειται για μια ανεξάρτητη οργάνωση η οποία δεν επιδοτείται από καμία πλευρά. Επιθυμούμε να διαμαρτυρηθούμε κατά της απαγόρευσης των δραστηριοτήτων της εν λόγω οργάνωσης. Ζητούμε τον πλήρη σεβασμό της ελευθερίας έκφρασης στα μέσα ενημέρωσης και της ελευθερίας του συνεταιρίζεσθαι. Ζητούμε την πλήρη εφαρμογή της νομοθεσίας για την προστασία των γυναικών κατά της βίας. Ζητούμε να διεξαχθούν οι εκλογές του Νοεμβρίου κατά τέτοιο τρόπο ώστε να διασφαλισθεί ότι δεν θα υπάρχουν επιφυλάξεις όσον αφορά τη διεξαγωγή της προεκλογικής εκστρατείας ή την ίδια την εκλογική διαδικασία. " Βενεζουέλα πρέπει να είναι μια δημοκρατική χώρα, της οποίας ο λαός απολαύει τον ίδιο βαθμό ελευθερίας με τους πολίτες κάθε κράτους μέλους της Ευρωπαϊκής Ένωσης.
<SPEAKER ID="189" NAME="Renate Weber">
συντάκτρια. - Κύριε Πρόεδρε, εδώ και αρκετά χρόνια, η κατάσταση της αντιπολίτευσης στη Βενεζουέλα είναι πολύ δύσκολη, και είναι θεμιτό να αμφισβητείται η δημοκρατία της Βενεζουέλας.
<P>
Όμως, αυτό που συμβαίνει επί του παρόντος αποδεικνύει ότι η δημοκρατία και το κράτος δικαίου στη Βενεζουέλα αποτελούν παρωδία. " χρησιμοποίηση ενός διοικητικού μέτρου για την αποστέρηση του δικαιώματος της κατοχής επίσημης θέσης ή του εκλέγεσθαι σε επίσημες θέσεις για 15 έτη είναι απαράδεκτη. Μόνον τα δικαστήρια πρέπει να δικαιούνται να λαμβάνουν τέτοιες αποφάσεις, και μόνον ύστερα από την καταδίκη των δραστών σοβαρών εγκλημάτων.
<P>
" διαστροφή του εν λόγω μέτρου διαπιστώνεται εύκολα όταν συνειδητοποιήσουμε ότι η μεγάλη πλειονότητα αυτών που αποκλείσθηκαν από τις εκλογές προέρχονται από την πολιτική αντιπολίτευση, μια πρακτική η οποία κατά πιθανότητα δεν θα χρησιμοποιηθεί μόνον στις εκλογές του προσεχούς Νοεμβρίου, αλλά ενδέχεται να συνεχισθεί σε επόμενες εκλογές.
<P>
Δεν μας εκπλήσσει το γεγονός ότι αυτός ο πολιτικός αποκλεισμός λαμβάνει χώρα σε μια χρονική στιγμή κατά την οποία προασπιστές των ανθρώπινων δικαιωμάτων που επικρίνουν την παρούσα κυβέρνηση απελαύνονται από τη Βενεζουέλα και κατά την οποία πολύ ύποπτα ατυχήματα, τα οποία έχουν ως αποτέλεσμα τον θάνατο ανθρώπων που διατύπωσαν επικρίσεις, δεν ερευνώνται κατάλληλα.
<P>
Το Ευρωπαϊκό Κοινοβούλιο πρέπει να στείλει ένα αποφασιστικό μήνυμα στην κοινή γνώμη στη Βενεζουέλα ότι ο πολιτικός αποκλεισμός είναι μια μη δημοκρατική πρακτική και είναι αντίθετη προς τις ίδιες τις βάσεις του κράτους δικαίου. Πρέπει να απορρίψουμε σθεναρά τους ισχυρισμούς του αρμόδιου για θέματα Ευρώπης υφυπουργού της Βενεζουέλας ότι το Ευρωπαϊκό Κοινοβούλιο αρνήθηκε να ψηφίσει επί του ψηφίσματος αυτού τον Σεπτέμβριο, επειδή θεώρησε ότι επρόκειτο για ψηφοφορία κατά της καταπολέμησης της διαφθοράς. Ένας τέτοιος ελιγμός για τη χειραγώγηση της κοινής γνώμης της Βενεζουέλας είναι ανάξιος ενός υπουργού αρμόδιου για θέματα Ευρώπης. Απορρίπτουμε επίσης σθεναρά την κατηγορία του ότι αυτό που κάνουμε εδώ συνιστά επίθεση κατά κυρίαρχου κράτους.
<P>
Το παρόν ψήφισμα εκφράζει την ανησυχία μας όσον αφορά τη δημοκρατική εξέλιξη και τον σεβασμό των ανθρώπινων δικαιωμάτων σε μια χώρα της οποίας τον λαό θαυμάζουμε και σεβόμαστε απεριόριστα.
<SPEAKER ID="190" NAME="Bernd Posselt">
εξ ονόματος της Ομάδας PPE-DE. - (DE) Κύριε Πρόεδρε, ο βίαιος θάνατος του Julio Soto αντιπροσωπεύει προσωρινή κλιμάκωση στη δραματική κατάρρευση της δημοκρατίας και του κράτους δικαίου στη Βενεζουέλα, μια χώρα η οποία διαδραμάτισε για κάποιο διάστημα θετικό ρόλο στη Λατινική Αμερική.
<P>
Ωστόσο, υπό το παρόν καθεστώς όχι μόνον επικρατεί πλήρης αδιαφορία για τα θεμελιώδη ανθρώπινα δικαιώματα, αλλά επίσης ένας μεγαλομανής δικτάτορας επιχειρεί να εξαγάγει το απάνθρωπο σύστημα τρομοκρατίας του σε ολόκληρη την ήπειρο, ακόμη και στην Ευρώπη, εάν λάβουμε υπόψη τις σχέσεις του με τη Λευκορωσία. Για τον λόγο αυτό, είναι σημαντικό να θέσουμε τέλος στα σχέδιά του σύντομα, για το καλό του ίδιου του λαού του, αλλά και για το καλό των λαών άλλων χωρών, τις οποίες επιχειρεί να εξαγοράσει ή να εκβιάσει με τον πετρελαϊκό πλούτο του, προκειμένου να τους επιβάλει την ιδεολογία του.
<P>
Εάν επικαλείται το επιχείρημα της εθνικής κυριαρχίας, μπορώ μόνον να πω ότι υπάρχει κάτι πολύ πιο σημαντικό από οποιαδήποτε εθνική κυριαρχία και ότι αυτό είναι τα θεμελιώδη και οικουμενικά ανθρώπινα δικαιώματα.
<SPEAKER ID="191" NAME="Μάριος Ματσάκης">
εξ ονόματος της Ομάδας ALDE. - Κύριε Πρόεδρε, δεν υπάρχει αμφιβολία ότι η Βενεζουέλα έζησε μια τραυματική ιστορία στο πρόσφατο αλλά και στο πιο μακρινό παρελθόν, και η κατάσταση αυτή δεν αποδίδεται μόνον σε ενδογενή αίτια. Πράγματι, οι εξωγενείς παράγοντες είναι ίσως πολύ πιο σημαντικοί στον τομέα αυτό. Ωστόσο, οτιδήποτε ή οποιοσδήποτε και αν φταίει, αυτός που υπέφερε κυρίως ήταν ο αθώος πληθυσμός των πολιτών.
<P>
Είναι προφανές ότι η παρούσα κυβέρνηση, με επικεφαλής τον κ. Chávez, έχει διαφορές να επιλύσει με τις "ΠΑ και τους υποστηρικτές και τους συμμάχους τους, αλλά το γεγονός αυτό δεν πρέπει να έχει ως αποτέλεσμα τέτοιες κατάφωρες παραβιάσεις των δικαιωμάτων του λαού της Βενεζουέλας, όπως ο θεσμός του λεγόμενου "διοικητικού αποκλεισμού" από τις εκλογές ή η δίωξη και η δολοφονία ακτιβιστών της αντιπολίτευσης. Ο κ. Chávez πρέπει να συνειδητοποιήσει ότι εάν θέλει να προχωρήσει η χώρα του προς την ευημερία, πρέπει να εξασφαλίσει ότι η κυβέρνησή του λειτουργεί αυστηρά εντός των ορίων της δημοκρατίας και του σεβασμού των ανθρώπινων δικαιωμάτων. " χρήση βίας και διώξεων κατά του λαού του μπορεί μόνον να οδηγήσει τη χώρα του σε νέα εθνικά τραύματα και βάσανα, και δεν μπορούμε να επιτρέψουμε να συμβεί κάτι τέτοιο.
<SPEAKER ID="192" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, το ψήφισμα σχετικά με την παραβίαση των ανθρώπινων δικαιωμάτων στη Βενεζουέλα βασίζεται σε γεγονότα και είναι μια ενέργεια που αξίζει να υποστηριχθεί. Δυστυχώς, εδώ και πολλά χρόνια η κοινωνία της Βενεζουέλας γνωρίζει την πόλωση των πολιτικών δυνάμεων. Αναφέρομαι, για παράδειγμα, στο πραξικόπημα μερίδας του στρατού, στη μισαλλοδοξία, στη διαστρωμάτωση της κοινωνίας όσον αφορά την ιδιοκτησία και στις φυλετικές διαφορές. " ομάδα του προέδρου Chavez είναι πολύ δραστήρια σε όλους αυτούς τους τομείς, επειδή λόγω του προεδρικού συστήματος μπορεί να ασκεί έλεγχο στη διοίκηση και στις ένοπλες δυνάμεις. Ως αποτέλεσμα αυτής της διαμάχης σχετικά με τις αποφάσεις που λαμβάνονται, η δομή της κοινωνίας της Βενεζουέλας γίνεται παρόμοια με εκείνη της Κούβας, και συγκεκριμένα σοσιαλισμός με ιστορικά και εθνικιστικά χαρακτηριστικά. Αυτό μπορεί να έχει ως αποτέλεσμα την αλλαγή της σημαίας και του εθνικού ύμνου της χώρας.
<P>
Οι τρέχουσες αλλαγές δεν είχαν σημαντικό αντίκτυπο στο επίπεδο διαβίωσης, καθώς η Βενεζουέλα είναι εξαιρετικά πλούσια σε φυσικούς πόρους. Οι φυσικοί πόροι μετριάζουν τον αντίκτυπο τον αλλαγών και καθιστούν εφικτή τη δημαγωγική δράση. " κατάσταση είναι τόσο σοβαρή ώστε το ψήφισμα από μόνο του δεν θα σταματήσει τη διαδικασία του περαιτέρω περιορισμού των δικαιωμάτων των πολιτών στη Βενεζουέλα. Απαιτείται η έμπρακτη υποστήριξη όλων των χωρών της περιοχής.
<SPEAKER ID="193" NAME="Pedro Guerreiro">
εξ ονόματος της Ομάδας GUE/NGL. - (PT) Για άλλη μία φορά βρισκόμαστε αντιμέτωποι με μια απαράδεκτη και λυπηρή προσπάθεια παρέμβασης του Ευρωπαϊκού Κοινοβουλίου, η οποία συμβαίνει απλώς να λαμβάνει χώρα πριν από τις περιφερειακές και τοπικές εκλογές στη Βενεζουέλα. Στο βάθος, στόχος της συμπερίληψης της παρούσας συζήτησης στην ημερήσια διάταξη και της πρότασης ψηφίσματος είναι απλώς να απαντήσουν σε εκείνους που υποστηρίζουν και ενθαρρύνουν μια ήδη μακροχρόνια και ανησυχητική απόπειρα παρέμβασης και αποσταθεροποίησης ενός δημοκρατικού και κυρίαρχου κράτους.
<P>
Στόχος είναι η κατάφωρη προώθηση της παρέμβασης στις εσωτερικές υποθέσεις της Βενεζουέλας, σε μια προσπάθεια επέμβασης και άσκησης εξωτερικών πιέσεων για την επιβολή αποφάσεων τις οποίες μόνον ο λαός της Βενεζουέλας έχει το κυρίαρχο δικαίωμα να λάβει. Αντί να στρεβλώνουμε τα γεγονότα και να προσπαθούμε να δώσουμε μαθήματα δημοκρατίας στη Βενεζουέλα, το Ευρωπαϊκό Κοινοβούλιο έπρεπε να είχε συμπεριλάβει στην ημερήσια διάταξη συζήτηση σχετικά με την προσπάθεια της ΕΕ να επιβάλει μια προτεινόμενη ευρωπαϊκή συνθήκη, η οποία έχει ήδη απορριφθεί, αδιαφορώντας πλήρως για τις δημοκρατικές αποφάσεις που λήφθηκαν με κυρίαρχο τρόπο από τους λαούς της Γαλλίας, των Κάτω Χωρών και της Ιρλανδίας, και επίσης λαμβάνοντας υπόψη την άρνηση να επιτραπεί σε άλλους λαούς να εκφράσουν τη γνώμη τους μέσω δημοψηφισμάτων. Αντί να παρεμβαίνουμε σε κάτι το οποίο μπορεί να αποφασίσει μόνον ο λαός της Βενεζουέλας, το Ευρωπαϊκό Κοινοβούλιο έπρεπε να είχε απορρίψει την απάνθρωπη οδηγία για την επαναπροώθηση, η οποία αδιαφορεί και παραβιάζει τα ανθρώπινα δικαιώματα των μεταναστών, πολλοί εκ των οποίων προέρχονται από τη Λατινική Αμερική.
<P>
Αυτό που πραγματικά ενοχλεί τους πρωτεργάτες της παρούσας πρωτοβουλίας είναι το γεγονός ότι ο λαός της Βενεζουέλας δίνει ένα παράδειγμα, το οποίο δημιουργεί προβλήματα στα μεγάλα χρηματοοικονομικά και οικονομικά συμφέροντα που ελέγχουν την Ευρωπαϊκή Ένωση. Δίνει ένα παράδειγμα επιβεβαίωσης της εθνικής κυριαρχίας και ανεξαρτησίας, οικοδόμησης ενός πατριωτικού σχεδίου χειραφέτησης, προόδου και ανάπτυξης, και ανάπτυξης αντιιμπεριαλιστικής αλληλεγγύης. Δείχνει ότι αξίζει να αγωνίζεται ένας λαός και ότι μπορεί να έχει μια πιο δίκαιη, πιο δημοκρατική και πιο ειρηνική χώρα και έναν πιο δίκαιο, πιο δημοκρατικό και ειρηνικό κόσμο. " πραγματικότητα δείχνει ότι η καλύτερη απόκριση σε αυτήν την απόπειρα παρέμβασης από το Ευρωπαϊκό Κοινοβούλιο είναι το τεράστιο κύρος και η σημασία που έχει για τους λαούς της Λατινικής Αμερικής και του κόσμου η μπολιβαριανή διαδικασία. Ως εκ τούτου, πρέπει να σταματήσουν να ισχυρίζονται ότι μπορούν να κάνουν κήρυγμα στον υπόλοιπο κόσμο.
<SPEAKER ID="194" NAME="Urszula Krupa">
εξ ονόματος της Ομάδας IND/DEM. - (PL) Συζητούμε σήμερα παραβιάσεις των ανθρώπινων δικαιωμάτων στη Βενεζουέλα λόγω του μη σεβασμού των ατομικών και πολιτικών δικαιωμάτων που περιέχονται στο σύνταγμα της Βενεζουέλας, και της αποστέρησης των εν λόγω δικαιωμάτων από τους αντιπάλους της παρούσας κυβέρνησης. Μέλη της αντιπολίτευσης δεν μπορούν να θέσουν υποψηφιότητα σε εκλογές, δεν υπάρχει ελευθερία έκφρασης και παρατηρητές διεθνών οργανώσεων απελαύνονται. Επομένως, η παρούσα συζήτηση είναι μια καλή ευκαιρία για να εκφράσουμε την αντίθεσή μας στο δημοκρατικό έλλειμμα στη Βενεζουέλα και αλλού.
<P>
" συζήτηση είναι επίσης μια ευκαιρία για να ζητήσουμε την αλήθεια στον δημόσιο και πολιτικό βίο. Ο πρόεδρος της Βενεζουέλας υπέκυψε στον πειρασμό επιδίωξης της απόλυτης εξουσίας. Το ίδιο έχουν πράξει οι ηγέτες πολλών άλλων χωρών και αυτοκρατοριών που επιδιώκουν να υποτάξουν τους ανθρώπους που σκέφτονται διαφορετικά ή που είναι φτωχότεροι. Το νέο αριστερό δόγμα του κ. Chávez είναι γνωστό ως χριστιανοσοσιαλισμός, αλλά έχει ελάχιστα κοινά στοιχεία με τις κοινωνικές διδαχές της Εκκλησίας. Για τον λόγο αυτό, εκπρόσωποι των επισκόπων της Βενεζουέλας επέκριναν την έλλειψη δημοκρατίας. Στο πλαίσιο αυτό, μας έρχεται συχνά στον νου η παραβολή του Ευαγγελίου για το κάρφος και τη δοκό.
<SPEAKER ID="195" NAME="Laima Liucija Andrikien" AFFILIATION="PPE-DE">
(LT) Πέρασαν δέκα χρόνια από τότε που ο Hugo Chavez έγινε πρόεδρος της Βενεζουέλας. Το σύνταγμα της Βενεζουέλας του 1999 ήταν ιδανική ευκαιρία για την ενίσχυση του κράτους δικαίου και τη διασφάλιση των ανθρώπινων δικαιωμάτων στη χώρα αυτή. Σήμερα, ωστόσο, πρέπει να αναγνωρίσουμε ότι η ιστορική αυτή ευκαιρία πήγε χαμένη. Γνωρίζουμε ότι στη Βενεζουέλα, στη Βενεζουέλα που κυβερνά ο πρόεδρος Chavez, οι διακρίσεις εναντίον πολιτικών αντιπάλων και επικριτών γίνονται ανεκτές, ακόμη και ενθαρρύνονται. Στη Βενεζουέλα που κυβερνά αυτός η δικαστική εξουσία δεν είναι πλέον ανεξάρτητη και γνωρίζουμε επίσης την κατάσταση που αντιμετωπίζουν οι συνδικαλιστικές οργανώσεις και ο Τύπος στη χώρα αυτή. Το σημερινό μας ψήφισμα είναι μία ακόμη υπενθύμιση στον πρόεδρο Chavez ότι το σύνταγμα δεν είναι ένα απλό κομμάτι χαρτιού· οι κανόνες του πρέπει να εφαρμόζονται στην πραγματική ζωή.
<SPEAKER ID="196" NAME="Zdzisław Zbigniew Podkański" AFFILIATION="UEN">
- (PL) Το Σώμα πρόκειται να συζητήσει την ιδιαίτερα δραματική και τραγική κατάσταση στο Κονγκό, όπου τα θύματα μετρώνται κατά εκατοντάδες, ή ακόμη και χιλιάδες. Συγκριτικά, η κατάσταση στη Βενεζουέλα φαίνεται να είναι πολύ λιγότερο σοβαρή. Αφορά παραβιάσεις εκλογικών δικαιωμάτων και απελάσεις από τη χώρα. Ωστόσο, σημειώθηκε η πρώτη δολοφονία. Ένας ηγέτης φοιτητών δολοφονήθηκε.
<P>
Ωστόσο, ακόμη και στο στάδιο αυτό, είναι πολύ σημαντικό να θέσουμε το ζήτημα, επειδή πρέπει να έχουμε κατά νου ότι κάθε τέτοια διαδικασία ξεκινά με την παραβίαση δημοκρατικών δικαιωμάτων. Το πρώτο στάδιο είναι πάντοτε η κατάχρηση εξουσίας ελλείψει επιχειρημάτων, και η κατάσταση αυτή οδηγεί μεταγενέστερα στη δολοφονία. Επομένως, το παρόν ψήφισμα έχει νόημα. Λειτουργεί ως ένδειξη ή ως υπενθύμιση ότι παρατηρήθηκε αυτή η επικίνδυνη διαδικασία, ενόσω έχουμε ακόμη την ευκαιρία να την παρακολουθήσουμε και να αποτρέψουμε τη γενοκτονία.
<SPEAKER ID="197" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, είναι προφανές ότι παραμονές των εκλογών στη Βενεζουέλα γίνεται μία εμφανώς απαράδεκτη προσπάθεια στις εσωτερικές εξελίξεις αυτής της χώρας με προφανή στόχο να επηρεάσει το εκλογικό αποτέλεσμα.
<P>
" κατάσταση στη Βενεζουέλα αποτελεί για τους εργαζόμενους στην Ευρώπη, και γενικότερα στον κόσμο, μεγάλη και σημαντική νίκη γιατί το τελευταίο χρονικό διάστημα, κατά τις εξελίξεις σ' αυτή τη χώρα, παρά τις δυσκολίες και τα εμπόδια, παρά τις επεμβάσεις του αμερικάνικου ιμπεριαλισμού, γίνονται θετικά βήματα και επιλύονται προβλήματα των εργαζομένων.
<P>
Είναι απαράδεκτη η προσπάθεια που γίνεται και, με την ευκαιρία αυτή, θέλουμε να καταγγείλουμε την ενέργεια των πολιτικών δυνάμεων που με αυτό το ψήφισμα επεμβαίνουν στα εσωτερικά της Βενεζουέλας.
<P>
Τελειώνω με το εξής: είναι αδιανόητο εφτά βουλευτές σε συνεδρίαση του Ευρωπαϊκού Κοινοβουλίου να παίρνουν την πολιτική ευθύνη για να καταδικάσουν έναν λαό που αγωνίζεται για την ελευθερία του και για να καλύψει τις σύγχρονες ανάγκες του. Είναι αδιαπραγμάτευτο το δικαίωμα των λαών να καθορίζουν το μέλλον τους. Και αυτό πρέπει να το σεβόμαστε όλοι.
<SPEAKER ID="198" NAME="Kathy Sinnott" AFFILIATION="IND/DEM">
Κύριε Πρόεδρε, όταν κάποιος αναφέρεται στη δημοκρατία, αναφέρεται στα ανθρώπινα δικαιώματα. " σημασία φωνής και ψήφου σε όλα τα επίπεδα διακυβέρνησης είναι απόλυτα κατανοητή. Εδώ και χρόνια αυτό δεν ισχύει στη Βενεζουέλα, μια χώρα στην οποία επικρατεί η διαφθορά και της οποίας ηγείται επί του παρόντος ο κ. Chávez. Υπό τη διακυβέρνησή του, υπάρχει ένα ιστορικό εκφοβισμού των μελών της αντιπολίτευσης, περιπτώσεις μελών κομμάτων της αντιπολίτευσης που δολοφονήθηκαν βίαια και προασπιστών των ανθρώπινων δικαιωμάτων και μελών ΜΚΟ που απομακρύνθηκαν διά της βίας. Επιπλέον, η Βενεζουέλα χρησιμοποιεί επί του παρόντος τις λεγόμενες καταστάσεις διαλογής όχι μόνον για να εμποδίσει τους πολίτες να αναλάβουν δημόσια αξιώματα, αλλά και για να τους στερήσει το δικαίωμα να ψηφίσουν ελεύθερα για τους εκπροσώπους που προτιμούν. Αυτό που εμείς, ως δημοκρατικό σώμα, πρέπει να επιζητούμε από τη Βενεζουέλα είναι η συμμόρφωση με τα διεθνή πρότυπα δημοκρατίας, επιτρέποντας στους πολίτες της Βενεζουέλας να απολαύουν τα θεμελιώδη δικαιώματα, την ελευθερία ανεμπόδιστης και ανοικτής κριτικής αυτών που κατέχουν την εξουσία και την ικανότητα αλλαγής κυβέρνησης μέσω εκλογών χωρίς φόβο.
<SPEAKER ID="199" NAME="Gerard Batten" AFFILIATION="IND/DEM">
Κύριε Πρόεδρε, ο πρόεδρος Chávez είναι κατά κάποιον τρόπο το αγαπημένο παιδί της Αριστεράς στην Ευρώπη. Χαρακτηριστικά, στην εκλογική μου περιφέρεια, υποστηρίχθηκε από τον πρώην δήμαρχο του Λονδίνου, Ken Livingstone. Αυτό προσέδωσε στην ανήθικη εικόνα του μια επικάλυψη ψευδούς ευπρεπισμού. Φυσικά, ο πρόεδρος Chávez κατηύθυνε τον περιορισμό των δικαιωμάτων και των ελευθεριών του λαού της Βενεζουέλας. Υπονόμευσε την πολιτική ελευθερία, το κράτος δικαίου, την ανεξαρτησία των δικαστηρίων και την ελευθερία των μέσων ενημέρωσης και των συνδικαλιστικών οργανώσεων. Πολιτικοί όπως ο κ. Livingstone που υποστηρίζουν ηγέτες όπως τον πρόεδρο Chávez υπονομεύουν την πραγματική δημοκρατία και αποκαλύπτουν πολλά για τον εαυτό τους.
<SPEAKER ID="200" NAME="Andris Piebalgs">
Μέλος της Επιτροπής. - Κύριε Πρόεδρε, η Επιτροπή παρακολουθεί την κατάσταση στη Βενεζουέλα με μεγάλο ενδιαφέρον. " χώρα προετοιμάζεται για τις περιφερειακές και τοπικές εκλογές, οι οποίες θα διεξαχθούν στις 23 Νοεμβρίου.
<P>
Αξίζει να σημειωθεί ότι τα τελευταία χρόνια πραγματοποιήθηκαν στη Βενεζουέλα αρκετές δημοκρατικές εκλογικές διαδικασίες. Ορισμένες εξ αυτών παρακολουθήθηκαν από ευρωπαϊκές αποστολές παρατήρησης, οι οποίες κατέληξαν στο συμπέρασμα ότι, γενικά, ήταν σύμφωνες προς τα διεθνή πρότυπα και την εθνική νομοθεσία. Άλλες δεν παρακολουθήθηκαν, όπως συνέβη στην περίπτωση του τελευταίου δημοψηφίσματος, δεδομένου ότι δεν προσκληθήκαμε.
<P>
" Επιτροπή γνωρίζει τις ανησυχίες που εξέφρασαν ορισμένοι εξ υμών καθώς και πολλά τμήματα της κοινωνίας της Βενεζουέλας όσον αφορά τη συνταγματικότητα των "αποκλεισμών". Ορισμένοι πιστεύουν ότι σκοπός τους είναι να παρεμποδίσουν την πλήρη συμμετοχή της αντιπολίτευσης στις εκλογές του Νοεμβρίου.
<P>
" Επιτροπή έλαβε γνώση της εξήγησης που παρέσχον κατ' επανάληψη οι αρχές της Βενεζουέλας σε σχέση με τη συνταγματικότητα αυτών των "διοικητικών κυρώσεων" που επιβλήθηκαν από τον επικεφαλής της Αρχής Οικονομικού Ελέγχου σε ορισμένους δημόσιους υπαλλήλους.
<P>
Τονίζουμε τη σημασία της διασφάλισης των δικαιωμάτων όλων των πολιτών που επιθυμούν να συμμετάσχουν στις εκλογές, σύμφωνα με το Σύνταγμα και το κράτος δικαίου. Ελπίζουμε ότι οι προσεχείς εκλογές θα ενισχύσουν τη δημοκρατία στη Βενεζουέλα και ότι τα αποτελέσματα θα απηχούν τις απόψεις του συνόλου της κοινωνίας της Βενεζουέλας.
<P>
Ενθαρρύνουμε όλους τους παράγοντες να συμμετάσχουν στην εκλογική διαδικασία σε πνεύμα ανοχής, συμμετοχής του πολίτη και σεβασμού της πολυφωνίας.
<P>
" Επιτροπή γνωρίζει επίσης σχετικά με την απέλαση των εκπροσώπων της Human Rights Watch από τη Βενεζουέλα. Ακούσαμε τις φωνές που καταδίκασαν την απόφαση αυτή ως μέτρο που θίγει το δικαίωμα ελευθερίας της έκφρασης και ως πράξη που καταδεικνύει μια στάση έλλειψης ανοχής απέναντι στην κριτική. Στο πλαίσιο αυτό, τονίζουμε τη σημασία που αποδίδει η ΕΕ στην ελευθερία της έκφρασης και της γνώμης. " ελευθερία έκφρασης είναι ένα από τα θεμελιώδη ανθρώπινα δικαιώματα και αποτελεί τον ακρογωνιαίο λίθο της δημοκρατίας και του κράτους δικαίου.
<P>
Επιθυμώ να διαβεβαιώσω το Κοινοβούλιο ότι η Επιτροπή θα συνεχίσει να παρακολουθεί από κοντά τις εξελίξεις στη Βενεζουέλα. Οι δεσμεύσεις της Επιτροπής όσον αφορά την υποστήριξη της ανάπτυξης της δημοκρατίας και την προαγωγή των ανθρώπινων δικαιωμάτων θα εξακολουθήσουν να αντικατοπτρίζονται στις πολιτικές συνεργασίας και στις σχέσεις μας με τη Βενεζουέλα.
<SPEAKER ID="201" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το τέλος των συζητήσεων.

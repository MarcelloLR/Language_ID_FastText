<CHAPTER ID="011-02">
2. Καμπότζη
<SPEAKER ID="225" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με την Καμπότζη.
<SPEAKER ID="226" NAME="Marc Tarabella " AFFILIATION="PSE">
συντάκτης. - (FR) Κυρίες και κύριοι, πριν από δύο χρόνια είχα αναφερθεί ήδη στην κατάσταση των ανθρωπίνων δικαιωμάτων στην Καμπότζη.
<P>
" προσοχή μου επικεντρώνεται κυρίως σε δύο σημεία αυτού του κοινού ψηφίσματος των έξι κοινοβουλευτικών ομάδων. Το πρώτο, στο οποίο επιθυμώ να επιμείνω σήμερα, είναι η δολοφονία, στις 24 του περασμένου Φεβρουαρίου του Hy Vuthy, προέδρου του Ελεύθερου Συνδικάτου των Εργαζομένων στην Καμπότζη. " δολοφονία αυτή προστίθεται στις δολοφονίες, το 2004, των Chea Vichea και Ros Sovannareth, οι οποίοι υπήρξαν πρόεδροι του ίδιου συνδικάτου, καθώς και στις πράξεις εκφοβισμού και στις σωματικές επιθέσεις τις οποίες υπέστησαν άλλοι συνδικαλιστές κατά τη διάρκεια των τελευταίων ετών.
<P>
Το δικαίωμα σύστασης συνδικάτου είναι αναγνωρισμένο στην Καμπότζη, αλλά τα περιστατικά που συνέβησαν πρόσφατα αποδεικνύουν πως αυτό το δικαίωμα παραβιάζεται. Είναι πράγματι απαράδεκτο να μην μπορούν οι άνθρωποι να ανήκουν ελεύθερα σε ένα συνδικάτο χωρίς να πρέπει να υποστούν τις συνέπειες. " δολοφονία του Chea Vichea παραμένει ανεξιχνίαστη μέχρι σήμερα. Οι Born Samnang και Sok Sam Oeun συνελήφθησαν, κρίθηκαν ένοχοι για τον φόνο του συνδικαλιστή και καταδικάστηκαν σε φυλάκιση 20 ετών χωρίς να παρασχεθεί καμία απόδειξη της ενοχής τους. Ευχόμαστε να βρεθούν οι πραγματικοί ένοχοι αυτών των δολοφονιών για να προσαχθούν στη δικαιοσύνη και να εκδικαστεί η υπόθεση των Born Samnang και Sok Sam Oeun με δίκαιο τρόπο.
<P>
Το δεύτερο σημείο στο οποίο θα ήθελα να επιμείνω σήμερα είναι το δικαστήριο των Ερυθρών Χμερ. Κατά τη διάρκεια της αποστολής της οποίας υπήρξα επικεφαλής στην Καμπότζη τον Απρίλιο του 2006, συνειδητοποίησα τις προσδοκίες των πολιτών της Καμπότζης από αυτό το δικαστήριο. Σήμερα, ένα έτος μετά την επίσκεψή μας, το δικαστήριο δεν έχει ακόμα συσταθεί. Είναι απολύτως απαραίτητο να συσταθεί χωρίς καθυστέρηση, προκειμένου να εκδικαστούν επιτέλους όλα τα ατιμώρητα εγκλήματα των Ερυθρών Χμερ.
<P>
Τέλος, χαιρετίζουμε τις προσπάθειες σταθεροποίησης και ομαλής διεξαγωγής της εκλογικής διαδικασίας. Είναι επιτακτική η ανάγκη να συνεχίσει το Βασίλειο της Καμπότζης τις προσπάθειές του και να επικεντρωθεί κυρίως στη σωστή λειτουργία της δικαιοσύνης, η οποία θεωρήσαμε, μετά το τέλος της αποστολής μας το περασμένο έτος, ότι αποτελεί τον αδύναμο κρίκο του συστήματος.
<SPEAKER ID="227" NAME="Bernd Posselt " AFFILIATION="PPE-DE">
συντάκτης. - (DE) Κύριε Πρόεδρε, εδώ και χρόνια εξετάζουμε τακτικά την κατάσταση στην Καμπότζη και διαπιστώνουμε επανειλημμένα σοβαρές αποτυχίες, οι οποίες ακολουθούνται από μικρά σημάδια προόδου. Στην καλύτερη περίπτωση, η όλη κατάσταση σημειώνει πρόοδο με την ίδια ταχύτητα και μέθοδο όπως και η χορευτική λιτανεία του Echternach. Επί του παρόντος, το μεγαλύτερο πρόβλημα που αντιμετωπίζουμε είναι ότι υπάρχουν δύο αντιτιθέμενες τάσεις. Από τη μια πλευρά, είμαστε ευτυχείς που διαπιστώνουμε ότι ο ASEAN (Ένωση των Χωρών της Νοτιοανατολικής Ασίας) άρχισε επιτέλους να θέτει στην ημερήσια διάταξη, έστω και δοκιμαστικά, τα ζητήματα των ανθρωπίνων δικαιωμάτων. Στο πλαίσιο του ASEAN υπάρχει μια ήπια, αλλά όμως αποτελεσματική, πίεση για την περαιτέρω ανάπτυξη της δημοκρατίας και του κράτους δικαίου στην Καμπότζη.
<P>
Από την άλλη πλευρά, όμως, η αναγκαία διαδικασία για τη σύσταση του δικαστηρίου που θα δικάσει τα ειδεχθή εγκλήματα των Ερυθρών Χμερ έχει παραμείνει στάσιμη. Γι' αυτό δεν ευθύνονται απαραίτητα μόνο οι Καμποτζιανοί. Αυτοί έχουν αρχίσει σιγά σιγά να κινητοποιούνται. Ωστόσο, ορισμένα τμήματα της διεθνούς κοινότητας δεν επιδεικνύουν πλέον τον ίδιο ενθουσιασμό. Αυτό οφείλεται στο γεγονός ότι στην Καμπότζη βρέθηκαν αξιοσημείωτες ποσότητες πετρελαίου και πλέον βιώνουμε κάτι, με το οποίο θα πρέπει συχνά να ασχοληθούμε στις συζητήσεις για τα ανθρώπινα δικαιώματα, δηλαδή το γεγονός ότι οι Κινέζοι και οι Γιαπωνέζοι -προπάντων οι Κινέζοι- είναι πρόθυμοι να επενδύσουν εκεί και να παραγάγουν πετρέλαιο, ανεξάρτητα από τις πολιτικές συνθήκες, αγνοώντας τα ζητήματα των ανθρωπίνων δικαιωμάτων, καθώς και το γεγονός ότι δυτικές ομάδες -ειδικά οι "νωμένες Πολιτείες της Αμερικής, στην περίπτωση αυτή- συμμετέχουν δυστυχώς σε αυτόν τον αρνητικό αγώνα δρόμου.
<P>
Οι "ΠΑ, οι οποίες μέχρι πρότινος αποτελούσαν μια ισχυρή κινητήρια δύναμη όσον αφορά τη σύσταση του δικαστηρίου, απειλούν ότι θα χάσουν τον ενθουσιασμό τους γι' αυτή την περιοχή. Εμείς οι Ευρωπαίοι έχουμε οπωσδήποτε, στην περίπτωση αυτή, το σημαντικό καθήκον να διαφυλάξουμε τα οικονομικά και στρατηγικά συμφέροντα της ηπείρου μας, κάτι τέτοιο όμως δεν πρόκειται να συμβεί μακροπρόθεσμα -όπως είπαμε ήδη σε σχέση με τη Γουατεμάλα- αν παραμελούμε τη δημοκρατία, τα ανθρώπινα δικαιώματα και το κράτος δικαίου.
<P>
Γι' αυτόν ακριβώς τον λόγο, μπορεί να υπάρξει μια σταθερή Καμπότζη μόνο αν η χώρα συνεχίσει να αναπτύσσεται πολιτικά. Αυτό σημαίνει ότι πρέπει να δοθεί τέλος στη σημερινή επικρατούσα κατάσταση της ανομίας και της ατιμωρησίας. " δολοφονία των συνδικαλιστών καταδεικνύει με σαφήνεια ότι δεν προσπαθούν καν να αποκρύψουν αυτό που συνέβη εκεί και ότι, στην πραγματικότητα, δεν γίνεται καμία σοβαρή προσπάθεια να βρουν και να τιμωρήσουν τους δράστες, αλλά ότι επικρατεί ένα κλίμα απόλυτης ανομίας. Αυτό δεν μπορούμε να το αποδεχθούμε.
<P>
Δεν μπορεί να υπάρξει οικονομική σταθερότητα χωρίς πολιτική σταθερότητα και πολιτική σταθερότητα χωρίς κράτος δικαίου. Αυτό πρέπει να είναι το σαφές και αδιαπραγμάτευτο μήνυμά μας προς τους Καμποτζιανούς.
<SPEAKER ID="228" NAME="Erik Meijer " AFFILIATION="GUE/NGL">
συντάκτης. - (NL) Κύριε Πρόεδρε, από τότε που οι Αμερικανοί εισέβαλαν στην Καμπότζη κατά τη διάρκεια του πολέμου του Βιετνάμ, η χώρα δεν έχει καταφέρει να ορθοποδήσει. Έκτοτε, οι σχέσεις στη χώρα αυτή έχουν γίνει άκαμπτες και εξαιρετικά ανυπόφορες. Αρχικά, ανήλθε στην εξουσία, με τη βοήθεια των Αμερικανών, ένα δεξιό καθεστώς που δεν είχε κανέναν άλλον στόχο παρά να σαμποτάρει την Κίνα και το Βιετνάμ. Το καθεστώς αυτό διαδέχτηκε η μακρόχρονη κυριαρχία των Ερυθρών Χμερ, οι οποίοι ήταν θύμα της αυταπάτης ότι οι άνθρωποι θα γίνονταν πιο ευτυχισμένοι, αν οι κάτοικοι των πόλεων εξαναγκάζονταν να ζήσουν στην επαρχία και οι διανοούμενοι γίνονταν αγρότες. Το καθεστώς αυτό απολάμβανε την υποστήριξη της Κίνας και κόστισε τη ζωή σε πολλούς ανθρώπους.
<P>
Όλα αυτά τα μη ανεκτικά καθεστώτα μεταμόρφωσαν μια, κατά παράδοση, σχετικά ειρηνική και ανεκτική κοινωνία σε μια χώρα δολοφονιών και βίας. Ακόμη και τώρα που η Καμπότζη είναι μια κοινοβουλευτική δημοκρατία, διάφορα πολιτικά κόμματα συνεχίζουν αυτήν την παλιά παράδοση. Αν τους δινόταν η ευκαιρία, θα απαγόρευαν το ένα το άλλο και θα απέκλειαν εξαρχής κάθε δυνατότητα να αποκτήσουν τα άλλα εξουσία. Οι άνθρωποι δέχονται επιθέσεις, ενώ οι πραγματικοί δράστες μένουν ατιμώρητοι.
<P>
Είναι ακόμη δύσκολο για τη χώρα αυτή να συμβιβαστεί με τα εγκλήματα του πρόσφατου παρελθόντος. Τα εγκλήματα αυτά αποσιωπούνται όσο το δυνατόν περισσότερο. Σε αυτό το κλίμα, βίαιες μορφές εκφοβισμού αφήνονται ανεξέλεγκτες, κάτι που θα μπορούσε να οδηγήσει στη δολοφονία ανθρώπων που υπερασπίζονται τις απόψεις και τα συμφέροντα των άλλων. Οι πρόσφατες επιθέσεις είχαν ως στόχο συνδικαλιστές, ιδιαίτερα στη βιομηχανία ένδυσης, δίνοντας την εντύπωση ότι στρέφονταν κατά του δικαιώματος των εργαζομένων να οργανώνονται και να υπερασπίζονται τα συμφέροντά τους.
<P>
Είναι σημαντικό να μην σιωπήσει η Ευρώπη όσον αφορά το θέμα αυτό, αλλά να υπερασπιστεί σταθερά τα ανθρώπινα δικαιώματα. Το Συμβούλιο και η Επιτροπή θα πρέπει, από την άποψη αυτή, να χρησιμοποιήσουν τις επαφές τους με την Καμπότζη και σε καμία περίπτωση δεν θα πρέπει να τις υποβιβάσουν έναντι οποιωνδήποτε οικονομικών λόγων, όπως για παράδειγμα τα υποθαλάσσια κοιτάσματα πετρελαίου.
<SPEAKER ID="229" NAME="Ryszard Czarnecki " AFFILIATION="UEN">
συντάκτης. - (PL) Κύριε Πρόεδρε, υπάρχουν ορισμένες χώρες όπου τα συνδικάτα είναι κάτι παραπάνω από απλές ενώσεις. Αυτό ίσχυε κάποτε στη χώρα μου -στην Πολωνία της Αλληλεγγύης- και ισχύει και στη σημερινή Καμπότζη. Πριν από είκοσι πέντε χρόνια, κομμουνιστές στην Πολωνία δολοφόνησαν συνδικαλιστές -όπως δολοφονήθηκε και αυτός ο καμποτζιανός συνδικαλιστής ηγέτης.
<P>
Έως και σήμερα, κανείς δεν έχει κατηγορηθεί για το έγκλημα, αν και πριν από 10 χρόνια, σε μια ειδική συμφωνία που υπογράφηκε με τις Ευρωπαϊκές Κοινότητες, η Καμπότζη δεσμεύτηκε να σέβεται τα ανθρώπινα δικαιώματα και τις δημοκρατικές αρχές.
<P>
Αυτό φυσικά αποτελεί τμήμα μιας ευρύτερης εικόνας, την οποία περιέγραψαν πολύ γλαφυρά οι προηγούμενοι ομιλητές. Θέλω απλώς να υπενθυμίσω στο Σώμα ότι, ως Ένωση, ζητούμε τα τελευταία τρία χρόνια από την Καμπότζη την υιοθέτηση μιας νομοθεσίας κατά της διαφθοράς, η οποία θα αποτελείται από οκτώ τμήματα. Πρέπει να καταστήσουμε σαφή τη θέση μας όσον αφορά την τωρινή κατάσταση στην Καμπότζη, έτσι ώστε να μην χρειαστεί να το κάνουμε στο μέλλον.
<SPEAKER ID="230" NAME="Marco Cappato " AFFILIATION="ALDE">
συντάκτης. - (IT) Κύριε Πρόεδρε, κυρίες και κύριοι, φαίνεται ότι το καθεστώς της Καμπότζης έχει την κακή συνήθεια να εξοντώνει τους συνδικαλιστές ηγέτες: έχει ήδη επισημανθεί ότι αυτή δεν είναι η πρώτη φορά. Σήμερα, μαθαίνουμε για τη δολοφονία του Hy Vuthy, και πάλι κάτω από μυστηριώδεις συνθήκες.
<P>
Πιστεύω ότι η Ευρωπαϊκή Ένωση πρέπει να κάνει τη φωνή της να ακουστεί ξεκάθαρα, ειδικά ενόψει των εκλογών του Απριλίου. Πρέπει να αποφύγουμε να φθάσουμε την τελευταία στιγμή και να υποχρεωθούμε να διαπιστώσουμε τις ανωμαλίες που πρόκειται να σημειωθούν.
<P>
Ένα άλλο ουσιώδες ζήτημα είναι το θέμα του δικαστηρίου για τα εγκλήματα που διέπραξαν οι Ερυθροί Χμερ: ήδη εδώ και μήνες υπάρχει αδιέξοδο και πιστεύω ότι τόσο το Ευρωπαϊκό Κοινοβούλιο όσο και η Επιτροπή και το Συμβούλιο πρέπει τώρα να προτείνουν στον πρόεδρο του δικαστηρίου τη διεξαγωγή δημόσιας δίκης, προκειμένου να γίνουν πράγματι κατανοητά τα προβλήματα που παρακωλύουν το έργο του δικαστηρίου, ώστε να γίνει προσπάθεια να επιλυθούν.
<P>
Ως Ομάδα των Δημοκρατών και των Φιλελεύθερων για την Ευρώπη, θέλουμε να εκφράσουμε την αλληλεγγύη μας προς τους πολιτικά συγγενείς συναδέλφους του κόμματος Sam Rainsy -πολλά μέλη του οποίου, συμπεριλαμβανομένων και 24 κοινοβουλευτικών, είναι επίσης μέλη του μη βίαιου Διεθνικού Ριζοσπαστικού Κόμματος- και εκφράζουμε επίσης τη συμπαράστασή μας προς τους πρόσφυγες Montagnard στην Καμπότζη. Ελπίζω ότι το Κοινοβούλιο θα εγκρίνει τις δύο τροπολογίες που κατέθεσε η Ομάδα ALDE.
<P>
Είναι αλήθεια ότι οι "νωμένες Πολιτείες υιοθετούν, σε αυξανόμενο βαθμό -για τους λόγους που τόνισε ο κ. Posselt- μια πολιτική κατευνασμού και καλών σχέσεων με το βιετναμέζικο καθεστώς και, κατά συνέπεια, δεν επισημαίνουν με την ίδια επιμονή όπως στο παρελθόν το πρόβλημα των ανθρωπίνων δικαιωμάτων των προσφύγων. " Ευρωπαϊκή Ένωση έχει την ευκαιρία να διαφοροποιηθεί θετικά και να θέσει το ζήτημα της ρήτρας των ανθρωπίνων δικαιωμάτων στο πλαίσιο των συμφωνιών με το καθεστώς της Καμπότζης: αυτή είναι μια καλή ευκαιρία για να το κάνει.
<SPEAKER ID="231" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, πρόκειται για μία ακόμη χώρα για την οποία έχουν εγκριθεί στο παρελθόν πολυάριθμα ψηφίσματα του Ευρωπαϊκού Κοινοβουλίου, τα οποία, δυστυχώς, είχαν ελάχιστη επιτυχία. " Καμπότζη μαστίζεται εδώ και πολλές δεκαετίες από παραβιάσεις ανθρωπίνων δικαιωμάτων ακραίων διαστάσεων και σοβαρότητας. " εφιαλτική περίοδος της εξουσίας των Ερυθρών Χμερ και οι μαζικές σφαγές με σκοπό τον αφανισμό αμάχων πολιτών είναι ακόμη αρρωστημένα ζωντανές στη μνήμη μας αλλά ακόμη και σήμερα στην Καμπότζη ο σεβασμός των ανθρωπίνων δικαιωμάτων και η κατάλληλη εφαρμογή του κράτους δικαίου είναι θεωρητικές φιλοδοξίες παρά εφαρμόσιμη πραγματικότητα.
<P>
" δολοφονία, στις 24 Φεβρουαρίου του τρέχοντος έτους, του προέδρου του Ελευθέρου Συνδικάτου Εργαζομένων στο εργοστάσιο ενδυμάτων Suntex, και η προφανής ασυλία που φαίνεται ότι δίνεται στους ψυχοπαθείς Ερυθρούς Χμερ δολοφόνους είναι παραδείγματα της έλλειψης βούλησης από την πλευρά των αρχών της Καμπότζης να λάβουν δραστικά μέτρα για να διορθώσουν την αποτρόπαια κατάσταση όσον αφορά τις παραβιάσεις των ανθρωπίνων δικαιωμάτων που εξακολουθούν να είναι σε έξαρση στη χώρα. Ελπίζουμε ότι οι εν λόγω αρχές, αυτή τη φορά, θα λάβουν πραγματικά πολύ σοβαρά υπόψη τους αυτό που τους λέει το Ευρωπαϊκό Κοινοβούλιο.
<SPEAKER ID="232" NAME="Neelie Kroes">
Επιτροπή. (EN) Κύριε Πρόεδρε, η Επιτροπή παρακολουθεί στενά την κατάσταση όσον αφορά τις συνδικαλιστικές ενώσεις στην Καμπότζη. " δολοφονία του κ. Hy Vuthy, που πυροβολήθηκε τις πρώτες πρωινές ώρες της 24ης Φεβρουαρίου την ώρα που πήγαινε σπίτι του αφού τελείωσε τη νυχτερινή του βάρδια σε ένα εργοστάσιο ενδυμάτων, είναι η τελευταία μιας ανησυχητικής σειράς επιθέσεων εναντίον συνδικαλιστών σε αυτή τη χώρα. Ο κ. Hy Vuthy είναι το τρίτο στέλεχος του Ελευθέρου Συνδικάτου Εργαζομένων του Βασιλείου της Καμπότζης που δολοφονείται σε τρία χρόνια.
<P>
Αυτή η εκστρατεία εκφοβισμού εναντίον των συνδικαλιστών επιδεινώνεται από ένα αδύναμο αστυνομικό σώμα και μια αναποτελεσματική δικαστική αρχή, από τοπικές διαμάχες για την εξουσία, από την πολιτική παρέμβαση στο έργο της δικαστικής αρχής, από τη διαφθορά και την ατιμωρησία. Επιπλέον, ο συνδυασμός του άγριου ανταγωνισμού για την ένταξη μελών, του χαμηλού επιπέδου επαγγελματισμού, της πολιτικής επιρροής και ενός χαμηλού βαθμού ελέγχου επί των μελών δημιούργησε μια τεταμένη ατμόσφαιρα σε ορισμένα από τα εργοστάσια κατασκευής ρουχισμού.
<P>
" Επιτροπή έθεσε πρόσφατα το ζήτημα αυτό στις αρχές της Καμπότζης ζητώντας τη διενέργεια μιας εξονυχιστικής έρευνας για τη συγκεκριμένη δολοφονία και τη λήψη αποτελεσματικών και κατάλληλων μέτρων ώστε να δοθεί συνέχεια στα αποτελέσματα της έρευνας και να οδηγηθούν στη δικαιοσύνη οι υπεύθυνοι. " ΕΕ κάλεσε επίσης την κυβέρνηση της Καμπότζης, ως συμβαλλόμενο μέρος όλων των σημαντικών συμβάσεων της Διεθνούς Οργάνωσης Εργασίας, να τηρήσει τις δεσμεύσεις που έχει αναλάβει.
<P>
" Επιτροπή έχει εγείρει επίσης, και θα συνεχίσει να το πράττει, το ζήτημα του Δικαστηρίου για τους Ερυθρούς Χμερ, και προέτρεψε τα ενεχόμενα μέρη να καταλήξουν σε συμφωνία για τον εσωτερικό κανονισμό του έτσι ώστε να μπορέσουν να ξεκινήσουν οι δίκες το συντομότερο δυνατό. " Επιτροπή χορηγεί 1 εκατ. ευρώ για την κάλυψη μέρους των εξόδων του Δικαστηρίου. Ένα επιτυχημένο Δικαστήριο για τους Ερυθρούς Χμερ θα συντελέσει στην εξάλειψη του κλίματος ατιμωρησίας στην Καμπότζη.
<P>
Όπως πρότεινε το Κοινοβούλιο σε ένα προηγούμενο ψήφισμά του για την Καμπότζη, η Επιτροπή σύστησε πρόσφατα μια ομάδα εργασίας που ασχολείται με τα θέματα της συνεργασίας στους τομείς της ενίσχυσης των θεσμών, των διοικητικών μεταρρυθμίσεων, των νομικών και δικαστικών μεταρρυθμίσεων, της διακυβέρνησης και των ανθρωπίνων δικαιωμάτων προκειμένου να δραστηριοποιήσουν εποικοδομητικά τις αρχές της Καμπότζης σε αυτά τα θέματα.
<P>
Θα ήθελα να διαβεβαιώσω το Κοινοβούλιο ότι η Επιτροπή, μέσω της αντιπροσωπείας της στην Πνομ Πενχ και μαζί με τις αποστολές των κρατών μελών της ΕΕ στην Καμπότζη, θα συνεχίσει να παρακολουθεί την κατάσταση από πολύ κοντά. " διεθνής κοινότητα -ιδίως η ΕΕ- που διαδραμάτισε τόσο ζωτικό ρόλο στη συγκρότηση της νέας Καμπότζης, θα πρέπει να διασφαλίσει τον σεβασμό των ανθρωπίνων δικαιωμάτων στη χώρα αυτή.
<SPEAKER ID="233" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το πέρας των συζητήσεων.

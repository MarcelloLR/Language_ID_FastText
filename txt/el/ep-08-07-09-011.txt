<CHAPTER ID="011">
Η κατάσταση στην Κίνα μετά τον σεισμό και πριν από τους Ολυμπιακούς Αγώνες (συζήτηση)
<SPEAKER ID="259" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την κατάσταση στην Κίνα μετά τον σεισμό και πριν από τους Ολυμπιακούς Αγώνες.
<SPEAKER ID="260" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, κυρία Επίτροπε, κυρίες και κύριοι, η Κίνα είναι στρατηγικός εταίρος της Ευρωπαϊκής Ένωσης. Οι πολιτικές και εμπορικές μας σχέσεις είναι ιδιαιτέρως ισχυρές· θα υπογράμμιζα ότι η Ευρωπαϊκή Ένωση είναι ο μεγαλύτερος εμπορικός εταίρος της Κίνας.
<P>
" συμμετοχή της Κίνας σε διεθνές επίπεδο, όπως στη διευθέτηση σημαντικών περιφερειακών και παγκόσμιων ζητημάτων, έχει μεγάλη σημασία για την Ευρωπαϊκή Ένωση. " Ένωση επίσης σκοπεύει να ενθαρρύνει την ανάπτυξη και τις μεταρρυθμίσεις στην Κίνα προς όφελος όχι μόνο της ίδιας της χώρας, αλλά και, δεδομένου του μεγέθους της, ολόκληρου του πλανήτη. Σε αυτό το πλαίσιο, λοιπόν, παρακολουθήσαμε με μεγάλη ανησυχία τις επιπτώσεις του σεισμού που έπληξε την επαρχία Σετσουάν τον περασμένο Μάιο και αποτιμήσαμε το μέγεθος αυτής της καταστροφής· με περισσότερους από 70 000 νεκρούς και 18 000 αγνοούμενους, ο τελικός φόρος αίματος, δυστυχώς, είναι πιθανό να ξεπεράσει τις 80 000. Επιπλέον, πάνω από 5 εκατομμύρια άνθρωποι έχασαν τα σπίτια τους. Επί αρκετές εβδομάδες, ο σεισμός και οι τεράστιες ανθρώπινες και υλικές ζημιές έκαναν την Κίνα να κινητοποιήσει ολόκληρο τον κρατικό μηχανισμό της, και η διεθνής κοινότητα αναγνώρισε τις προσπάθειες που κατέβαλε η χώρα προκειμένου να ανταποκριθεί γρήγορα και αποτελεσματικά στην καταστροφή.
<P>
" Ευρωπαϊκή Ένωση ανταποκρίθηκε γρήγορα παρέχοντας ανθρωπιστική βοήθεια· ο κοινοτικός μηχανισμός πολιτικής προστασίας ενεργοποιήθηκε άμεσα στις 13 Μαΐου για να συντονίσει τις συνεισφορές σε είδος των κρατών μελών· η βοήθεια, συνολικού ύψους 25 εκατομμυρίων ευρώ, που προσφέρθηκε από την Ευρωπαϊκή Ένωση, συμπεριλαμβανομένων των κρατών μελών -εκ των οποίων 2,2 εκατομμύρια ευρώ προσφέρθηκαν από την Επιτροπή-, διοχετεύτηκε μέσω του Ερυθρού Σταυρού.
<P>
Σε γενικές γραμμές, πιστεύουμε ότι η Κίνα διαδραμάτισε αποτελεσματικό ρόλο κατά τη διάρκεια των επιχειρήσεων αρωγής και ότι με τη βοήθεια της διεθνούς κοινότητας καταβάλλει αξιόλογες προσπάθειες για να μετριάσει τις επιπτώσεις της καταστροφής. Οι κινεζικές αρχές ήταν πολύ ανοικτές στην ξένη βοήθεια και στην κάλυψη αυτού του γεγονότος από τα μέσα επικοινωνίας· επομένως, τους απονέμουμε τα εύσημα για τις εξαιρετικές προσπάθειες αρωγής και ανοικοδόμησης.
<P>
Από την άλλη πλευρά, όπως γνωρίζετε, όλοι μας παρακολουθήσαμε στενά και με αρκετή ανησυχία τα γεγονότα που εκτυλίχθηκαν στο Θιβέτ και συνεχίζουμε να παρακολουθούμε από κοντά τις περαιτέρω εξελίξεις στην περιοχή. Στη δήλωση που έγινε από τη σλοβενική Προεδρία στις 17 Μαρτίου εξ ονόματος της Ευρωπαϊκής Ένωσης, η ΕΕ εξέφρασε τη βαθιά ανησυχία της σχετικά με τις συνεχιζόμενες αναφορές για αναταραχή στο Θιβέτ και εξέφρασε τη βαθιά συμπαράστασή της και συλλυπητήρια στις οικογένειες των θυμάτων. Έκανε έκκληση για συγκράτηση από όλες τις πλευρές και προέτρεψε τις κινεζικές αρχές να αποφύγουν τη χρήση βίας, ζητώντας επίσης από τους διαδηλωτές να σταματήσουν τη βία.
<P>
Στα διαβήματά μας προς τις κινεζικές αρχές ζητήσαμε να ξεκινήσει διάλογος με τον Δαλάι Λάμα, προκειμένου να συζητηθούν βασικά ζητήματα, όπως η διαφύλαξη της κουλτούρας, της θρησκείας και των παραδόσεων του Θιβέτ. Ζητήσαμε επίσης να υπάρξει διαφανής πληροφόρηση και να επιτραπεί ελεύθερη πρόσβαση στο Θιβέτ στα μέσα επικοινωνίας, σε διπλωμάτες, τουρίστες και οργανισμούς των "Ε. Το Θιβέτ άνοιξε και πάλι για τους τουρίστες στα μέσα Ιουνίου.
<P>
Χαιρετίσαμε επίσης την ανεπίσημη συνάντηση που είχαν στις 4 Μαΐου οι κινεζικές αρχές και οι απεσταλμένοι του Δαλάι Λάμα· πιστεύουμε ότι είναι ένα βήμα προς τη σωστή κατεύθυνση και έχουμε εκφράσει την ελπίδα ότι αυτό θα οδηγήσει σε περαιτέρω γύρο εποικοδομητικού διαλόγου με τον Δαλάι Λάμα. Οι κινεζικές αρχές και οι εκπρόσωποι του Δαλάι Λάμα συναντήθηκαν ξανά στις 1, 2 και 3 Ιουλίου στο Πεκίνο. Είναι, φυσικά, πολύ νωρίς για να σχολιάσουμε αυτόν τον πρόσφατο γύρο συνομιλιών, όμως ελπίζουμε ότι και οι δύο πλευρές θα προχωρήσουν με εποικοδομητικό τρόπο.
<P>
Οι κινεζικές αρχές επιβεβαίωσαν ότι η κεντρική κυβέρνηση στο Πεκίνο και ο εκπρόσωπος του Δαλάι Λάμα συμφώνησαν να συνεχίσουν τις επαφές και τις διαβουλεύσεις τους· εξέφρασαν επίσης την ελπίδα να μπορέσει να ανοίξει το Θιβέτ για τους δημοσιογράφους και άλλους ανθρώπους στο εγγύς μέλλον, με την αποκατάσταση της δημόσιας τάξης στην επαρχία.
<P>
Σε ό,τι αφορά την παρουσία στην τελετή έναρξης των Ολυμπιακών Αγώνων, κάθε κράτος μέλος θα καθορίσει το επίπεδο στο οποίο επιθυμεί να εκπροσωπηθεί. Επιτρέψτε μου να επισημάνω αναφορικά με αυτό ότι η Κίνα ανέφερε αρκετές φορές ότι θα επιφυλάξει θερμή υποδοχή σε όλους τους ηγέτες της Ευρωπαϊκής Ένωσης.
<P>
Μετά από διαβουλεύσεις με όλους τους ομολόγους του στο Ευρωπαϊκό Συμβούλιο, ο Πρόεδρος της Δημοκρατίας ανακοίνωσε την πρόθεσή του να παραστεί στην τελετή έναρξης με τη διπλή ιδιότητά του ως Προέδρου της Γαλλικής Δημοκρατίας και Προεδρεύοντος του Συμβουλίου.
<P>
Κύριε Πρόεδρε, κυρία Επίτροπε, κυρίες και κύριοι, στο σημείο αυτό ολοκληρώνονται οι πληροφορίες που ήθελα να σας μεταφέρω σήμερα.
<SPEAKER ID="261" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, είμαι πεπεισμένη ότι οι στρατηγικές σχέσεις ΕΕ-Κίνας είναι ζωτικής σημασίας για την Ευρωπαϊκή Ένωση και πιστεύω ότι είναι και για την Κίνα, όπως και για τον υπόλοιπο κόσμο.
<P>
Κοιτώντας πίσω, η περασμένη άνοιξη αποτέλεσε μια δοκιμασία για τις σχέσεις ΕΕ-Κίνας. " αναταραχή στο Θιβέτ οδήγησε σε εκτεταμένες διαμαρτυρίες στην Ευρώπη και στην παρακώλυση της λαμπαδηδρομίας της ολυμπιακής φλόγας σε αρκετές ευρωπαϊκές πρωτεύουσες. Τα τελευταία γεγονότα, με τη σειρά τους, οδήγησαν σε ένα κύμα εθνικιστικού αισθήματος στην Κίνα και σε αντιευρωπαϊκά αισθήματα, που μεταφράστηκαν σε εκστρατείες για μποϊκοτάζ εναντίον ευρωπαϊκών συμφερόντων στην Κίνα. Κατά συνέπεια, η ανησυχία εντεινόταν σχετικά με το διευρυνόμενο χάσμα ανάμεσα στην κινεζική και την ευρωπαϊκή κοινή γνώμη και στην αντίληψη της μίας για την άλλη.
<P>
Αυτές οι εξελίξεις ήταν, ευτυχώς, μάλλον πρόσκαιρες. Δύο γεγονότα έπαιξαν αποφασιστικό ρόλο στην ανατροπή της αναδυόμενης τάσης. Το ένα ήταν η επίσκεψη της Επιτροπής στο Πεκίνο το διάστημα 24-26 Απριλίου, στην οποία συμμετείχα με τον Πρόεδρο Barroso. Το άλλο ήταν ο αντίκτυπος του τρομερού σεισμού που έπληξε την επαρχία του Σετσουάν τον Μάιο.
<P>
Επιτρέψτε μου να τα πάρω με τη σειρά. Πρώτον, η επίσκεψή μας στα τέλη Απριλίου επικεντρώθηκε στη βιώσιμη ανάπτυξη και την αλλαγή του κλίματος, αλλά επίσης αποτέλεσε μια ευκαιρία για έκφραση των ανησυχιών της ΕΕ σχετικά με την κατάσταση στο Θιβέτ απευθείας στην κινεζική ηγεσία. Θα θυμάστε ότι όταν μίλησα σε αυτό το Σώμα στις 26 Μαρτίου ζήτησα την επανέναρξη των συνομιλιών ανάμεσα στους εκπροσώπους του Δαλάι Λάμα και της κινεζικής κυβέρνησης. Κατά τη διάρκεια των συνομιλιών τον Απρίλιο ο Πρόεδρος Hu Jintao μας ανακοίνωσε ότι η Κίνα σύντομα θα άρχιζε εκ νέου συνομιλίες με τους εκπροσώπους του Δαλάι Λάμα. Αυτό ήταν ένα βασικό αίτημα της Ευρωπαϊκής Ένωσης.
<P>
Αυτή η έκβαση της επίσκεψής μας στο Πεκίνο απέδειξε ότι η συνεπής προσέγγιση της Επιτροπής για εποικοδομητικό διάλογο με την Κίνα είχε αισθητά αποτελέσματα και ήταν έτσι μια σωστή προσέγγιση.
<P>
Το άλλο γεγονός που σηματοδότησε μια αποφασιστική καμπή στις σχέσεις της Κίνας με τον υπόλοιπο κόσμο ήταν, όπως αναφέρθηκε ήδη από τον Προεδρεύοντα του Συμβουλίου, ο σεισμός στο Σετσουάν. Το μέγεθος της ανθρώπινης καταστροφής που προκλήθηκε από τον σεισμό και η δοκιμασία των ανθρώπων ήταν τεράστια: 70 000 άνθρωποι αναφέρθηκαν ως νεκροί και περίπου 10 εκατομμύρια εκτοπίστηκαν.
<P>
Αυτό προκάλεσε ένα ξέσπασμα της διεθνούς συμπαράστασης και υποστήριξης για τα θύματα. Το σημαντικότερο, η κινεζική κυβέρνηση αντέδρασε με γρήγορο και καλά συντονισμένο τρόπο απέναντι στον σεισμό, διαθέτοντας πάνω από 130 000 στρατιώτες για τη διάσωση και την παροχή ελεύθερης πρόσβασης στον Τύπο στις πληγείσες περιοχές. Αυτή η αντίδραση έριξε ένα πιο θετικό φως στη σύγχρονη Κίνα.
<P>
Ο Προεδρεύων του Συμβουλίου ανέφερε ήδη ότι ως Ευρωπαϊκή Ένωση συνολικά κάναμε τη δωρεά μας και συνεπώς δεν χρειάζεται να πω κάτι για αυτό. Επιτρέψτε μου να μεταβώ αμέσως στην κατάσταση όπως είναι σήμερα.
<P>
Τρία γεγονότα ανάμεσα στο παρόν και στο τέλος του έτους θα έχουν αποφασιστικό αντίκτυπο στις σχέσεις ΕΕ-Κίνας από την κινεζική πλευρά, και νομίζω το ίδιο και για εμάς: οι Ολυμπιακοί Αγώνες του Πεκίνου, η διάσκεψη κορυφής της ASEM, που θα διεξαχθεί στο Πεκίνο στις 24 και 25 Οκτωβρίου, και η διάσκεψη κορυφής ΕΕ-Κίνας, που πρόκειται να πραγματοποιηθεί την 1η Δεκεμβρίου στη Γαλλία. Κατά τη διάρκεια αυτής της περιόδου η κινεζική ηγεσία θα είναι ιδιαιτέρως δεκτική στα μηνύματα που έρχονται από το εξωτερικό. Σήμερα, περισσότερο από ποτέ, πρέπει να αποφύγουμε τις όποιες παρανοήσεις και να συνεχίσουμε την πολιτική των εποικοδομητικών συναντήσεων.
<P>
" κατάσταση στο Θιβέτ θα εξακολουθήσει να προσελκύει την προσοχή κατά τη διάρκεια αυτών των μηνών. Σήμερα μπορούμε να πούμε ότι είμαστε πίσω σε μία κατάσταση προ της 14ης Μαρτίου, καθώς οι συνομιλίες ανάμεσα στην κινεζική κυβέρνηση και τους εκπροσώπους του Δαλάι Λάμα ξεκίνησαν εκ νέου στις αρχές Μαΐου, και ένας νέος γύρος συνομιλιών πραγματοποιήθηκε την περασμένη εβδομάδα· όμως συμφωνώ ότι μέχρι στιγμής δεν έχουμε μια πλήρη εκτίμηση. Θα εξακολουθήσουμε να παροτρύνουμε και τις δύο πλευρές να συνεχίσουν τις συνομιλίες τους με γόνιμο και αποτελεσματικό τρόπο.
<P>
Τον περασμένο μήνα, στις 24 Ιουνίου, η Κίνα έκανε άλλο ένα θετικό βήμα, επιτρέποντας και πάλι την πρόσβαση για τους ξένους τουρίστες στο Θιβέτ. Παρότι ελεγχόμενες επισκέψεις από διπλωμάτες και ξένους δημοσιογράφους πραγματοποιούνται από τον Μάρτιο, συνεχίζουμε να τους πιέζουμε να επιτρέψουν την πλήρη πρόσβαση για τους ξένους δημοσιογράφους.
<P>
Αναφορικά με τους Ολυμπιακούς Αγώνες, όλοι ελπίζουμε ότι θα αποτελέσουν μια ευκαιρία για την Κίνα και τον κόσμο να έρθουν πιο κοντά. Ευελπιστούμε στην επιτυχία της Κίνας σε αυτό.
<P>
" διάσκεψη κορυφής της ASEM τον Οκτώβριο, στην οποία θα συμμετέχω, θα είναι μια καλή ευκαιρία για να υπογραμμίσουμε τις σχέσεις μας με την Κίνα και, με την ευκαιρία αυτή, να θέσουμε επί τάπητος όλα τα σημαντικά παγκόσμια ζητήματα.
<P>
Εν κατακλείδι, ελπίζω ότι στην επόμενη διάσκεψη κορυφής ΕΕ-Κίνας συγκεκριμένα, θα μπορέσουμε να σημειώσουμε πραγματική πρόοδο σε αρκετά ζητήματα αμοιβαίας σπουδαιότητας, όπως η αλλαγή του κλίματος, οι συνεχιζόμενες διαπραγματεύσεις για τη σύναψη της συμφωνίας εταιρικής σχέσης και συνεργασίας ΕΕ-Κίνας, τα ανθρώπινα δικαιώματα και τα οικονομικά και εμπορικά ζητήματα. Αυτοί είναι οι στόχοι μας από τώρα έως την 1η Δεκεμβρίου. Νομίζω ότι είναι σημαντικό η στρατηγική εταιρική σχέση ΕΕ-Κίνας να συνεχίσει να αναπτύσσεται με σταθερό ρυθμό, ο οποίος να λαμβάνει υπόψη τις ανησυχίες που υπάρχουν.
<SPEAKER ID="262" NAME="Georg Jarzembowski">
εξ ονόματος της Ομάδας PPE-DE. - (DE) Κύριε Πρόεδρε, κύριε Προεδρεύων του Συμβουλίου, κυρία Επίτροπε, η Ομάδα μου επιθυμεί να αναφερθεί στο ψήφισμα σχετικά με τη φυσική καταστροφή στην Κίνα και την κατάσταση στο Θιβέτ, που με μεγάλη πλειοψηφία ενέκρινε το Ευρωπαϊκό Κοινοβούλιο στις 22 Μαΐου του τρέχοντος έτους.
<P>
" Ομάδα ΕΛΚ-ΕΔ επικροτεί τη μεγάλη προσήλωση της κινεζικής κυβέρνησης στην ανοικοδόμηση των περιοχών που επλήγησαν από τον σεισμό. Ταυτόχρονα, όμως, περιμένουμε από την κινεζική κυβέρνηση να διασφαλίσει ότι τα καινούργια σπίτια και τα άλλα νέα κτίρια θα κατασκευαστούν ώστε να αντέχουν σε σεισμικές δονήσεις, γιατί δεν πρέπει να ξεχνάμε το λυπηρό γεγονός ότι οι κατασκευαστικές ατέλειες οδήγησαν στην κατάρρευση πολλών σχολείων και ότι πολλοί μαθητές έχασαν τη ζωή τους. Αναμένουμε να ερευνηθεί αυτό το ζήτημα και οι υπεύθυνοι να κληθούν να λογοδοτήσουν.
<P>
" Ομάδα ΕΛΚ-ΕΔ σημειώνει με σοβαρή ανησυχία ότι η κινεζική κυβέρνηση δεν έχει επωφεληθεί ακόμα της ευκαιρίας που προσφέρει η διοργάνωση των Ολυμπιακών Αγώνων προκειμένου να βελτιώσει τον σεβασμό των καθολικών ανθρωπίνων δικαιωμάτων στην Κίνα. Στη χώρα ο εκφοβισμός των κινέζων πολιτών και οι περιορισμοί σε εκπροσώπους των μέσων επικοινωνίας φαίνονται να είναι ακόμη πιο διαδεδομένοι στην περίοδο προετοιμασίας για τους Ολυμπιακούς Αγώνες.
<P>
Για τον λόγο αυτό, ζητάμε από την κινεζική κυβέρνηση να αποκαταστήσει τα καθολικά ατομικά δικαιώματα, ιδιαίτερα την ελευθερία του Τύπου, έγκαιρα σε σχέση με τους Ολυμπιακούς Αγώνες και να συνεχίσει να τα εγγυάται και μετέπειτα.
<P>
(Χειροκροτήματα)
<P>
Τέλος, η Ομάδα ΕΛΚ-ΕΔ ζητά από την κινεζική κυβέρνηση να επιδείξει καλή θέληση στις τρέχουσες συνομιλίες με τον Δαλάι Λάμα και να τις οδηγήσει σε θετική έκβαση, που θα πρέπει να περιλαμβάνει πρόβλεψη για πολιτιστική αυτονομία του Θιβέτ. Θεωρούμε απαράδεκτο το γεγονός η κινεζική κυβέρνηση να χρησιμοποιήσει αυτές τις συνομιλίες για να διευκολυνθεί κατά την περίοδο προετοιμασίας των Ολυμπιακών Αγώνων, μόνο και μόνο για να τις διακόψει μετά.
<P>
Αναμένουμε ένα αποτέλεσμα που θα προαγάγει την πολιτιστική αυτονομία και τα ανθρώπινα δικαιώματα στο Θιβέτ.
<P>
(Χειροκροτήματα)
<SPEAKER ID="263" NAME="Libor Rouček">
εξ ονόματος της Ομάδας PSE. - (CS) Κυρίες και κύριοι, καταρχάς, θα ήθελα να εκφράσω τον θαυμασμό μου για τον τρόπο με τον οποίο οι κινεζικές αρχές χειρίζονται τον αντίκτυπο του καταστροφικού σεισμού που συντάραξε την επαρχία του Σετσουάν και έπληξε σχεδόν 10 εκατομμύρια ανθρώπους. Χαιρετίζω το γεγονός ότι η Κίνα αμέσως άνοιξε τα σύνορά της στην ξένη βοήθεια και μπορώ να υποσχεθώ, εξ ονόματος της Ομάδας ΕΣΚ, ότι θα συνεχίσουμε να κάνουμε ό,τι είναι δυνατόν ώστε η ευρωπαϊκή βοήθεια να υλοποιηθεί με γρήγορο και αποτελεσματικό τρόπο. Αναφορικά με το Θιβέτ, χαιρετίζω την επανέναρξη των επαφών και τους δύο γύρους συνομιλιών που διεξήχθησαν μεταξύ των κινεζικών αρχών και των απεσταλμένων του Δαλάι Λάμα. Νομίζω ότι είναι μια καλή αρχή, εάν λάβουμε υπόψη τα γεγονότα του Μαρτίου, και πιστεύω επίσης ότι αυτές οι επαφές και οι συνομιλίες θα συνεχιστούν μέχρι να βρεθεί μια λύση αποδεκτή και από τις δύο πλευρές. " Κίνα πρόσφατα άνοιξε και πάλι το Θιβέτ στους ξένους τουρίστες και, σύμφωνα με την εφημερίδα New York Times, περισσότεροι από 1 000 Θιβετιανοί που κρατούνταν μετά τις διαδηλώσεις του Μαρτίου έχουν ήδη αφεθεί ελεύθεροι. Παρόλα αυτά, θέλω να ζητήσω από τις κινεζικές αρχές να δώσουν στις οικογένειες όσων είναι ακόμα υπό κράτηση τουλάχιστον κάποιες πληροφορίες σχετικά με το πού βρίσκονται. Όσον αφορά τους Ολυμπιακούς Αγώνες, εύχομαι τόσο στην Κίνα όσο και στη Διεθνή Ολυμπιακή Επιτροπή καλούς και επιτυχημένους αγώνες, διότι είμαι βέβαιος ότι αυτοί οι αγώνες, εάν οργανωθούν με επιτυχία, μπορούν να συμβάλουν στη βελτίωση της κατάστασης των ανθρωπίνων δικαιωμάτων στην Κίνα.
<SPEAKER ID="264" NAME="Marco Cappato">
εξ ονόματος της Ομάδας ALDE. - (IT) Κύριε Πρόεδρε, κυρίες και κύριοι, κανένας εδώ δεν αμφισβητεί τη σημασία των κάθε είδους σχέσεων με την κινεζική κυβέρνηση και ακόμη λιγότερο την αλληλεγγύη που προέκυψε από τον σεισμό. " δήλωση που έκανε ο Προεδρεύων του Συμβουλίου εγείρει, ωστόσο, ένα πρόβλημα. Αυτή η δήλωση δεν αναφέρει απολύτως τίποτα για τον ρόλο που μπορεί και πρέπει να διαδραματίσει αυτή η Ένωση στην προαγωγή των ατομικών και πολιτικών δικαιωμάτων όλων όσοι διαμένουν στο κινεζικό έδαφος, στο Θιβέτ, και όχι μόνο στο Θιβέτ.
<P>
(Χειροκροτήματα)
<P>
Θα ήθελα να πω δυο λόγια για αυτό, διότι ειδάλλως το να χαιρετίζουμε το γεγονός ότι επετράπη και πάλι η είσοδος σε ξένους τουρίστες, χωρίς να πούμε τίποτα για όλα όσα συνέβησαν, για τις καταδίκες, τις δημόσιες δίκες, τη στρατιωτικοποίηση της Λάσα όταν περνούσε από εκεί η ολυμπιακή φλόγα, τις ελευθερίες που εξακολουθούν να απαγορεύονται, τα βασανιστήρια που συνεχίζουν να γίνονται ελεύθερα, είναι μάλλον ένας μονόπλευρος τρόπος αντιμετώπισης του προβλήματος. " αντίδραση σε αυτήν τη μονόπλευρη προσέγγιση μπορεί κάλλιστα να χαρακτηριστεί αφελής, ιδεαλιστική και άσκοπη, καθώς υπάρχουν άνθρωποι που σκέφτονται για σοβαρά πράγματα και για καλές σχέσεις με την Κίνα, και, από την άλλη, υπάρχουν κάποιοι που σκέφτονται για αφελή και αντιφατικά πράγματα, δηλαδή εμείς.
<P>
Αυτό είναι το αποτέλεσμα μιας δήλωσης όπως αυτή που κάνατε: δεν αναφέρατε τους Ουιγούρους απλώς επειδή δεν έχουν έναν διεθνικό ηγέτη που να υποστηρίζει τη μη χρήση βίας, όπως ο Δαλάι Λάμα, και πιστεύω ότι αυτό είναι σοβαρό όταν μιλάμε για την Κίνα. Αυτή η Ευρώπη είναι η Ευρώπη που λέει, τη στιγμή που συμβαίνουν όλα αυτά: "Είναι στην ευχέρεια του κάθε αρχηγού κράτους να αποφασίσει εάν θα πάει ή όχι, και εμείς οι Γάλλοι στο μεταξύ συμβουλευτήκαμε τους εταίρους μας και θα πάμε ως Προεδρία της Ευρωπαϊκής Ένωσης". Τι Προεδρία είναι αυτή; Τι Ευρωπαϊκή Ένωση είναι αυτή; Αυτή είναι η Ευρώπη των εθνών και η Κίνα δικαίως θα θεωρήσει ότι η Ευρώπη των εθνών στερείται της ικανότητας να διατυπώσει μια πολιτική ικανή να την αναγκάσει να κάνει οτιδήποτε θα σέβεται τα ανθρώπινα δικαιώματα των Κινέζων και άλλων πολιτών.
<P>
(Χειροκροτήματα)
<SPEAKER ID="265" NAME="Πρόεδρος">
Είναι πολύ δύσκολο να ζητήσω από έναν ομιλητή να διακόψει, ιδιαίτερα όταν αυτός βρίσκεται εν τη ρύμη του λόγου, όμως, σας παρακαλώ, προσπαθήστε να τηρείτε τον χρόνο ομιλίας σας.
<SPEAKER ID="266" NAME="Hanna Foltyn-Kubicka">
εξ ονόματος της Ομάδας UEN. - (PL) Κύριε Πρόεδρε, θα ήθελα για άλλη μία φορά να επιστήσω την προσοχή σας στην αναμφισβήτητα καταστροφική πολιτική κατάσταση στο Θιβέτ. Όσο πλησιάζουν οι Ολυμπιακοί Αγώνες, οι αρχές της Λαϊκής Δημοκρατίας της Κίνας εντείνουν τις πολιτικές τους σε σχέση με την επαρχία αυτή. " αποστολή του στρατού σε θιβετιανές μονές με το πρόσχημα της αναζήτησης όπλων και τρομοκρατών έχει γίνει συνήθης πρακτική. Το αποτέλεσμα αυτών των ενεργειών είναι η κατάσχεση έργων τέχνης που έχουν συγκεντρωθεί σε αυτές τις τοποθεσίες, και αυτό συνοδεύεται από την καταστροφή των θρησκευτικών αντικειμένων. Οι πληροφορίες από ανεξάρτητα ερευνητικά ινστιτούτα και οργανώσεις ανθρωπίνων δικαιωμάτων αναφέρουν το τελευταίο ανάλογο περιστατικό που σημειώθηκε στη μονή Tsendrok, στην επαρχία Amdo Maima. Οι Αγώνες ξεκινούν σε λιγότερο από έναν μήνα. Κάθε μέρα που περνά αποδεικνύει ότι η πεποίθησή μας ότι θα υπήρχαν αλλαγές στην κινεζική εσωτερική πολιτική λόγω των Αγώνων ήταν αβάσιμη. Ελπίζω, ωστόσο, ότι το συμφέρον της Ευρώπης σε αυτό το θέμα δεν θα σβήσει μαζί με την ολυμπιακή φλόγα στο Πεκίνο.
<SPEAKER ID="267" NAME="Daniel Cohn-Bendit">
εξ ονόματος της Ομάδας Verts/ALE. - (FR) Κύριε Πρόεδρε, κύριε Προεδρεύων του Συμβουλίου, συγχαρητήρια για το ότι κάνατε την υποκρισία, τα ψέματα και τις ηθικολογίες ένα ολυμπιακό γεγονός. Φτάνει πια! Συμπεριφέρεστε όπως έκαναν οι κυβερνήσεις επί χρόνια ενώπιον του σοβιετικού κομμουνιστικού ολοκληρωτισμού. Είναι πάντα η ίδια παλιά ιστορία και το ίδιο παλιό "παραμύθι" που λέτε σε εμάς εδώ.
<P>
Μιλάτε για την κατάσταση των διαπραγματεύσεων. Εάν ρωτήσετε τους Θιβετιανούς πώς πήγαν οι διαπραγματεύσεις, θα σας πουν ότι υποβλήθηκαν σε συνεχή ταπείνωση καθόλη τη διάρκεια των διαπραγματεύσεων και αντιμετώπισαν συνεχιζόμενο εκβιασμό -ως προς αυτό ο Δαλάι Λάμα και οι εκπρόσωποί του έτυχαν της ίδιας μεταχείρισης που επεφύλαξε ο Μπρέζνιεφ στον Ντούμπτσεκ- που έλεγε ότι "αν κουνηθείτε, σας "φάγαμε” όλους". Αυτό ειπώθηκε κατά τη διάρκεια των διαπραγματεύσεων, και τώρα ο Προεδρεύων του Συμβουλίου, ο Πρόεδρος της Γαλλικής Δημοκρατίας, θα πει: "Μπράβο, Κίνα! Μας δείχνεις τι να κάνουμε όταν κάποιος κουνιέται". Αυτή είναι η κινεζική πομπώδης απάντηση, ακριβώς όπως η φράση του Σαρκοζί "να γίνει εκκαθάριση των προαστίων με σωλήνα υψηλής πίεσης" ήταν μια πομπώδης απάντηση.
<P>
Αυτή είναι η αλήθεια· και μετά λέτε ότι αυτή είναι μια Ευρώπη με αξίες. Σε ποια βάση, πότε και πώς; Λοιπόν, τώρα που είναι όλοι παρόντες -και αυτή είναι Μαύρη Τετάρτη για αυτό το Σώμα- θα συγχαρώ τον Πρόεδρο της Σοσιαλιστικής Ομάδας και τον Πρόεδρο της Ομάδας ΕΛΚ-ΕΔ, είναι όλοι τους εδώ. Για να πούμε τι ακριβώς; Για να πούμε τι σήμερα εδώ; Όλοι μου λένε ότι "τα πράγματα θα βελτιωθούν χάρη στους Ολυμπιακούς Αγώνες".
<P>
Το 2001 είπαμε ότι εάν δώσουμε τους Ολυμπιακούς Αγώνες στους Κινέζους, τα πράγματα θα βελτιωθούν. Τίποτα δεν έχει γίνει από το 2001 και τα πράγματα πηγαίνουν από το κακό στο χειρότερο. Συνεπώς, τι μας λέτε; Ότι σε τέσσερις εβδομάδες τα πράγματα θα καλυτερέψουν; Γιατί να γίνει αυτό; Οι Κινέζοι υπερισχύουν. Το κινεζικό κομμουνιστικό κόμμα υπερισχύει. Όσο πιο σκληροί γίνονται, τόσο πιο βαθιά υποκλίνεστε και όσο πιο πολύ υποκλίνεστε, τόσο περισσότερο θριαμβεύουν.
<P>
Γιατί πιστεύετε ότι αυτό θα αλλάξει; Θα ελέγχουν τα πάντα στους Ολυμπιακούς Αγώνες. Θα ελέγχουν τους ραδιοφωνικούς σταθμούς, θα ελέγχουν τα τηλεοπτικά δίκτυα, αλλά δεν θα ελέγχουν τον Σαρκοζί, αυτό είναι αλήθεια. Θα τον καλέσουν μέχρι και σε δείπνο με κινέζικα ξυλάκια. Θα είναι πολύ ωραία. Θα τον καλοπιάσουν και θα συμπεριφέρονται πολύ διαχυτικά. Στη συνέχεια, ο Σαρκοζί θα πει: "αυτό είναι τρεις πυρηνικοί σταθμοί και 36 τρένα μεγάλης ταχύτητας", και δεν ξέρω κι εγώ τι άλλο. Αυτό είναι αποτροπιαστικό. Είναι αξιοκαταφρόνητο και πιστεύω ότι εάν η Ευρώπη δεν ξυπνήσει, εάν συνεχίσουμε να βγάζουμε προς τα έξω την εικόνα μιας Ευρώπης εμπόρων, ανίκανων να προασπίσουν τα πλέον θεμελιώδη δικαιώματα στην Ευρώπη ή οπουδήποτε στον κόσμο, τότε δεν αξίζει τον κόπο να οικοδομήσουμε την Ευρώπη και αυτό είναι που πρέπει να πούμε στον Προεδρεύοντα του Συμβουλίου.
<P>
(Ζωηρά χειροκροτήματα)
<SPEAKER ID="268" NAME="Jiří Maštálka">
εξ ονόματος της Ομάδας GUE/NGL. - (CS) Σας ευχαριστώ, κύριε Πρόεδρε. Είναι πάντα πιο δύσκολο να δούμε το δοκάρι στο δικό μας μάτι παρά την ακίδα στο μάτι ενός άλλου. Κατά πρώτον, θα ήθελα να εκφράσω τη συμπαράστασή μου στα θύματα αυτής της τεράστιας καταστροφής και επίσης τον θαυμασμό μου, όπως και ο συνάδελφός μου, κ. Rouček, για τον τρόπο με τον οποίο η κινεζική κυβέρνηση αντέδρασε προκειμένου να βοηθήσει τα θύματα. Επίσης, θέλω να ευχαριστήσω την Επιτροπή, η οποία ήταν ασυνήθιστα γρήγορη στην παροχή οικονομικής βοήθειας, και λέγοντάς το αυτό είμαι σίγουρος ότι δεν θα υπάρξει κάποιο όριο σε αυτήν τη βοήθεια. Νομίζω ότι μιλώ για την πλειονότητα των ευρωβουλευτών όταν λέω ότι επιθυμούμε ασφαλή διεξαγωγή των Ολυμπιακών Αγώνων, στο πνεύμα του τίμιου παιχνιδιού, και όχι μόνο στα στάδια. Φυσικά, σεβόμαστε τις τυπικές πτυχές της κινεζικής ιστορίας και κουλτούρας. Ωστόσο, αυτά τα δύο γεγονότα μας δίνουν περισσότερες ευκαιρίες να διεξαγάγουμε έναν εντατικότερο διάλογο και να επιτύχουμε αισθητά αποτελέσματα στις συζητήσεις με τους εταίρους μας από τη Λαϊκή Δημοκρατία της Κίνας, τόσο ως προς την οικολογία όσο και ως προς τα ανθρώπινα δικαιώματα.
<SPEAKER ID="269" NAME="Bastiaan Belder">
εξ ονόματος της Ομάδας IND/DEM. - (NL) Το απόγευμα της Τετάρτης 18 Ιουνίου είχα ραντεβού με τρεις ευυπόληπτους, φιλήσυχους κινέζους πολίτες σε ένα ξενοδοχείο στο Πεκίνο. Λιγότερο από μία ώρα πριν από την προγραμματισμένη συνάντησή μας, πληροφορήθηκα ότι δύο από αυτούς είχαν συλληφθεί από την υπηρεσία ασφαλείας και ο τρίτος είχε λάβει επίσημη προειδοποίηση να μην μου μιλήσει. Οι δύο που είχαν συλληφθεί αφέθηκαν ελεύθεροι μετά από σχεδόν 31 ώρες. " επίσημη γραμμή ήταν ότι δεν αφέθηκαν ελεύθεροι, διότι δεν είχαν συλληφθεί, απλώς είχαν "κληθεί να μιλήσουν".
<P>
Όπως και να έχει, οι κινεζικές αρχές ξεκάθαρα ήθελαν να αποτρέψουν οποιαδήποτε προσωπική επαφή μεταξύ ενός μέλους του Ευρωπαϊκού Κοινοβουλίου και αυτών των τριών κινέζων πολιτών. Όμως κατανοώ απόλυτα την απεχθή συμπεριφορά τους. Το Πεκίνο προφανώς δεν περίμενε από τρεις ηγετικούς εκπροσώπους των ανθηρών προτεσταντικών εκκλησιών να "σερβίρουν" καλή προπαγάνδα για τους Ολυμπιακούς Αγώνες. Στις παραμονές αυτού του μεγαλειώδους αθλητικού θεάματος, τα μέλη των προτεσταντικών εκκλησιών που δεν είναι επισήμως καταγεγραμμένα υφίστανται ολοένα και πιο άγρια θρησκευτική καταδίωξη.
<P>
Οι προοδευτικοί ηγέτες της Κίνας προτιμούν να κρατούν κρυφές τις ανατριχιαστικές λεπτομέρειες αυτής της καταπίεσης. Φυσικά. Άλλωστε, ποια είναι η τιμή στην καταδίκη ενός απλού ιερέα του εκκλησιαστικού οίκου του Πεκίνου να κάνει καταναγκαστική εργασία; Επί τρία χρόνια έπρεπε να αφιερώνει δέκα με δώδεκα ώρες την ημέρα φτιάχνοντας μπάλες ποδοσφαίρου για τους επερχόμενους Ολυμπιακούς Αγώνες. Αρκετά όμως με την κινεζική μορφή καταναγκαστικής εργασίας!
<P>
Και τι να συμπεράνουμε για τους κινέζους αξιωματούχους που διέταξαν τη σύλληψη μελών των εκκλησιαστικών οίκων, επειδή έσπευσαν να παράσχουν πρακτική βοήθεια εθελοντικά και από βαθιά αλτρουιστική διάθεση στα θύματα του τρομερού σεισμού στην επαρχία Σετσουάν; Αυτό ήταν πραγματικά απαράδεκτο. Κύριε Πρόεδρε, πολύ πριν από την έναρξη των Ολυμπιακών Αγώνων στην Κίνα θα έλεγα ότι το Πεκίνο έσβησε την ολυμπιακή φλόγα με την κατάφωρη ασέβειά του προς τα θεμελιώδη δικαιώματα!
<SPEAKER ID="270" NAME="Edward McMillan-Scott" AFFILIATION="PPE-DE">
(EN) Κύριε Πρόεδρε, θέλω να ξεκινήσω εκφράζοντας τα συλλυπητήριά μου στους συγγενείς εκείνων που έχασαν τη ζωή τους και σε εκείνους που επλήγησαν από τον σεισμό.
<P>
Όμως, θέλω ιδιαιτέρως να απευθύνω τα σχόλιά μου, εάν μου επιτρέπετε, στον κ. Jouyet για τη σημερινή δήλωσή του ότι ο Πρόεδρος Σαρκοζί, που θα έρθει αύριο εδώ, θα παραστεί στην τελετή έναρξης των Ολυμπιακών Αγώνων.
<P>
Θα ήθελα να υπενθυμίσω το κύριο άρθρο στο σημερινό φύλλο της τοπικής εφημερίδας Les Dernières Nouvelles d'Alsace με τίτλο "L'Europe a capitulé" - η Ευρώπη συνθηκολόγησε. Όχι μόνο θα πάει ο Πρόεδρος Σαρκοζί στους Ολυμπιακούς Αγώνες, αλλά επίσης στις 16 Ιουνίου οι μεταδόσεις ενός ομίλου που εκπέμπει στην Κίνα μέσω του Eutelsat, με την άδεια των γαλλικών αρχών, ανεστάλησαν. Αυτό έχει ξαναγίνει στο παρελθόν. Με αυτήν την ευκαιρία εκλιπαρώ τη γαλλική κυβέρνηση να επιτρέψει στο NDTV να αρχίσει και πάλι τις μεταδόσεις του.
<P>
Υποβάλλω σήμερα στους εισηγητές των "νωμένων Εθνών για τα βασανιστήρια και τη θρησκευτική ελευθερία, έναν φάκελο που σχετίζεται με ορισμένους από τους ανθρώπους με τους οποίους είχα επαφή όταν ήμουν στο Πεκίνο πριν από δύο χρόνια. Ο κ. Cao Dong εξακολουθεί να βασανίζεται σε μια φυλακή στη βορειοανατολική Κίνα. Ο κ. Niu Jinping συνελήφθη ξανά στις 20 Απριλίου 2008 και υποβάλλεται σε βασανιστήρια. " σύζυγός του, κ. Zhang Lianying, έχει βασανιστεί πολλές φορές και έχει φυλακιστεί τέσσερις φορές. Θα δημοσιεύσω στην ιστοσελίδα μου έναν φάκελο με 50 είδη βασανιστηρίων που έχει υποστεί. Ο κ. Gao Zhisheng, χριστιανός δικηγόρος ανθρωπίνων δικαιωμάτων, γνωρίζω ότι έτυχε πολύ άσχημης μεταχείρισης νωρίτερα φέτος. Παραμένει σε κατ' οίκον περιορισμό. Ο κ. Hu Jia συνελήφθη αφότου έδωσε στοιχεία στην Υποεπιτροπή Ανθρωπίνων Δικαιωμάτων του Ευρωπαϊκού Κοινοβουλίου.
<P>
Πρόκειται για ένα δικτατορικό, βάναυσο και παρανοϊκό καθεστώς. Πρέπει να κρατήσουμε την πολιτική μακριά από τον αθλητισμό· πρέπει να κρατήσουμε τον κ. Σαρκοζί μακριά από το Πεκίνο.
<P>
(Χειροκροτήματα)
<SPEAKER ID="271" NAME="Robert Evans" AFFILIATION="PSE">
(EN) Κύριε Πρόεδρε, όπως πολλοί άνθρωποι εδώ, πριν από επτά χρόνια όταν οι Ολυμπιακοί Αγώνες ανατέθηκαν στην Κίνα είχα σοβαρές επιφυλάξεις. Όμως ανατέθηκαν μόνο μετά από μια σειρά διαβεβαιώσεων που είχαν δώσει οι αρχές περί σεβασμού των δικαιωμάτων των μειονοτήτων, περί τέλους στα βασανιστήρια και τις κακοποιήσεις και περί αντιμετώπισης των τεκμηριωμένων παραβιάσεων των ανθρωπίνων δικαιωμάτων.
<P>
Επιστρέφοντας γρήγορα στο παρόν, γνωρίζουμε ότι οι ανησυχίες μας είναι εξίσου μεγάλες, εάν όχι μεγαλύτερες. Άλλοι μίλησαν για τις κακοποιήσεις. Ο κ. Cappato μίλησε εύγλωττα για το Θιβέτ και μίλησαν επίσης ο κ. Cohn-Bendit και άλλοι. Γνωρίζουμε για τις παραβιάσεις της φυσικής δικαιοσύνης. " Κίνα εκτελεί περισσότερους ανθρώπους ετησίως από ό,τι όλες οι υπόλοιπες χώρες του κόσμου μαζί. Νομίζω ότι θα είναι ντροπή για την Ευρώπη τον επόμενο μήνα εάν ο Πρόεδρος Σαρκοζί και μια σειρά αρχηγών κυβερνήσεων και προέδρων της ΕΕ και μοναρχών σταθούν εκεί και ανταλλάξουν χειραψία με τους κινέζους ηγέτες, δίνοντάς τους έτσι αξιοπιστία τη στιγμή που δεν την αξίζουν και δίνοντάς τους το πράσινο φως να συνεχίσουν στο ίδιο πνεύμα όπως έκαναν μέχρι τώρα. Οι Ολυμπιακοί Αγώνες πρέπει να αφορούν το ολυμπιακό ιδεώδες και αυτά που συμβαίνουν επί του παρόντος στην Κίνα το παραβαίνουν αυτό.
<SPEAKER ID="272" NAME="Dirk Sterckx" AFFILIATION="ALDE">
(NL) Ως πρόεδρος της αντιπροσωπείας για τις σχέσεις με την Κίνα, συμφωνώ με την Επίτροπο όταν λέει ότι έχουμε στρατηγικούς δεσμούς με τους Κινέζους και ότι αυτοί είναι σημαντικοί τόσο για εμάς όσο και για εκείνους. Στόχος μας είναι φυσικά οι οικονομικοί δεσμοί, αλλά περισσότερο από αυτό νομίζω ότι πρέπει να το υπογραμμίζουμε αυτό.
<P>
Υπάρχουν δύο άλλα πράγματα που θεωρώ εξίσου σημαντικά: τα ατομικά ανθρώπινα δικαιώματα και η ελευθερία έκφρασης. Αυτά είναι ζητήματα που θέτουμε εκ νέου κάθε φορά που έχουμε επαφές με την αντιπροσωπεία ή με μέλη της αντιπροσωπείας, στους κινέζους συναδέλφους μας. Διαφωνούμε, αλλά τα συζητάμε και προσπαθούμε να ανταλλάξουμε απόψεις και επιχειρήματα. Είναι δύσκολο, ενίοτε είναι σκληρή δουλειά, αλλά είναι κάτι που το Κοινοβούλιο πρέπει να συνεχίσει να κάνει αδιάκοπα.
<P>
Αν έχουμε σημειώσει πρόοδο; Πολύ λίγη και με πολύ αργό ρυθμό ίσως· αλλά νομίζω ότι έχουμε σημειώσει πρόοδο. Θα προέτρεπα το Ευρωπαϊκό Κοινοβούλιο να μην ξεχάσει ότι πρέπει να κρατήσουμε επαφή με τους Κινέζους και να συνεχίσουμε να ανακινούμε αυτά τα ζητήματα, όσο δύσκολο, κοπιαστικό και απογοητευτικό και αν είναι μερικές φορές. Όμως νομίζω ότι είναι ο μόνος δρόμος για να πάμε μπροστά. Επειδή η μοίρα των Κινέζων θα κριθεί όχι σήμερα εδώ, σε αυτήν την Αίθουσα, αλλά στην Κίνα και από τους ίδιους του Κινέζους. Αυτούς πρέπει να πείσουμε, όχι τους εαυτούς μας.
<SPEAKER ID="273" NAME="Thomas Mann" AFFILIATION="PPE-DE">
(DE) Κύριε Πρόεδρε, υπήρξε ένα κύμα παγκόσμιας συμπαράστασης για τα θύματα του καταστροφικού σεισμού στις 12 Μαΐου στην Κίνα. Μια σημαντική ποσότητα διεθνούς βοήθειας διοχετεύτηκε στη χώρα, όμως εντός των συνόρων της σημειώθηκαν διακρίσεις και αντι-αυτονομιστικά μέτρα παράλληλα με τις προσπάθειες ανακούφισης από την καταστροφή. Είναι παντελώς άσχετο το κατά πόσο οι άνθρωποι ανήκουν στην πλειοψηφία ή σε μία μειοψηφία - πρέπει αναμφισβήτητα να λάβουν βοήθεια. Δεν πρέπει να υπάρξουν άλλες δικαιολογίες για τον εορτασμό των διαφορών· αυτή είναι μια ανεφάρμοστη αντίληψη. " Κίνα καλά θα κάνει να ανοίξει επιτέλους. Αυτό θα περιλάμβανε ελεύθερη πρόσβαση σε όλα τα μέρη της Κίνας για τους ξένους παρατηρητές και τους δημοσιογράφους. Το NTDTV, ο μόνος μη λογοκριμένος τηλεοπτικός σταθμός στην Κίνα, πρέπει να μπορέσει να ξαναρχίσει τις εκπομπές του χωρίς καθυστέρηση.
<P>
Πολλοί αρχηγοί κρατών και κυβερνήσεων δεν έχουν αντιδράσει ακόμα στη σύσταση που έγινε από το Ευρωπαϊκό Κοινοβούλιό μας να μην παραστούν στην τελετή έναρξης των Ολυμπιακών Αγώνων. Στηρίζουμε τη θέση που τήρησαν η Angela Merkel στη Γερμανία, ο βρετανός Πρωθυπουργός, Gordon Brown, ο δικός μας Πρόεδρος, Hans-Gert Pöttering, και άλλες ηγετικές δημόσιες προσωπικότητες, που αποφάσισαν να απουσιάσουν από την τελετή στις 8 Αυγούστου. Ο Πρόεδρος της Γαλλίας, Nicolas Sarkozy, είπε ότι η στάση του θα εξαρτηθεί από την έκβαση των διαπραγματεύσεων ανάμεσα στους Κινέζους και του εκπροσώπους του Δαλάι Λάμα. Μέχρι τώρα οι διαπραγματεύσεις ήταν άκαρπες και έτσι θα παραμείνουν· αυτό σημαίνει ότι θα πρέπει να παραμείνει στο Παρίσι.
<P>
(Χειροκροτήματα)
<P>
Πριν από τους Αγώνες, επιτρέψτε μου να σας θυμίσω τα δεινά των Θιβετιανών. Μετά τις διαμαρτυρίες της 14ης Μαρτίου οι νεκροί ήταν περισσότεροι από 200 και 5 000 Θιβετιανοί φυλακίστηκαν, οι περισσότεροι από αυτούς χωρίς δίκη. Χιλιάδες τραυματίστηκαν εξαιτίας σωματικής βίας που τους ασκήθηκε στη διαδικασία της πατριωτικής επανεκπαίδευσης. Αυτό, κύριε Πρόεδρε, είναι μια υπενθύμιση προς εκείνους που ακόμα σκοπεύουν να ξεκινήσουν για το Πεκίνο.
<P>
(Χειροκροτήματα από την Ομάδα Verts/ALE)
<SPEAKER ID="274" NAME="Alexandra Dobolyi" AFFILIATION="PSE">
(HU) Σας ευχαριστώ που μου δίνετε τον λόγο, κύριε Πρόεδρε. " διοργάνωση των Ολυμπιακών Αγώνων είναι μια πρόκληση από κάθε άποψη, αλλά είναι επίσης μια εξαιρετική ευκαιρία για τους κινέζους πολίτες να δείξουν στον κόσμο ότι έχουν κατανοήσει τις παγκόσμιες αξίες και το πνεύμα των Ολυμπιακών. "Ένας κόσμος, ένα όνειρο": το σύνθημα των Ολυμπιακών Αγώνων του Πεκίνου αναδεικνύει πλήρως και εκπροσωπεί πιστά τις θεμελιώδεις αρχές των Αγώνων. Πιστεύω ότι οι Ολυμπιακοί θα αποτελέσουν μια εξαίρετη ευκαιρία για εμάς να εμβαθύνουμε και να επεκτείνουμε τη συνεργασία και τον διάλογό μας με την Κίνα σε πολλούς τομείς.
<P>
Ωστόσο, δεν πρέπει να λησμονούμε τον σεισμό του Μαΐου και την καταστροφή, που άφησε πολλές δεκάδες χιλιάδες νεκρούς και εκατομμύρια αστέγους. Πρέπει να διαβεβαιώσουμε τη χώρα για την υποστήριξή μας στους δύσκολους καιρούς, αλλά πρέπει πάντα να θυμίζουμε στην ηγεσία τη σπουδαιότητα των δημοκρατικών μεταρρυθμίσεων και να ασκούμε εποικοδομητική κριτική σε πολλούς τομείς.
<P>
Είμαι από εκείνους που πιστεύουν ότι η Ευρωπαϊκή Ένωση πρέπει να συνεχίσει τον αποτελεσματικό διάλογο για τα ανθρώπινα δικαιώματα με την Κίνα, αλλά πρέπει να αποδεχτούμε ότι τα αποτελέσματα θα προκύψουν σιγά σιγά. Και ναι, τα αποτελέσματα έρχονται: μόλις πριν από λίγες ημέρες, μία απευθείας αεροπορική σύνδεση ξεκίνησε και πάλι ανάμεσα στην Κίνα και την Ταϊβάν μετά από διακοπή πολλών δεκαετιών. Οι συζητήσεις με τον Δαλάι Λάμα ξεκίνησαν και πάλι. Εδώ επίσης ενδιαφερόμαστε για ρεαλιστικό διάλογο, προσανατολισμένο στα αποτελέσματα, που θα λαμβάνει υπόψη τις θιβετιανές και τις κινεζικές αξίες και θα δείχνει τον δρόμο για το μέλλον. Σας ευχαριστώ πολύ.
<SPEAKER ID="275" NAME="Cornelis Visser" AFFILIATION="PPE-DE">
(NL) Κύριε Πρόεδρε, οι Ολυμπιακοί Αγώνες ξεκινούν στο Πεκίνο την 8η ημέρα του 8ου μήνα του 2008. Το οκτώ είναι τυχερός αριθμός για τον κινεζικό πολιτισμό και συνδέεται με καλή τύχη και ευημερία. Ελπίζω αυτή η ημερομηνία να αποδειχθεί τυχερή για τον λαό της Κίνας. Από οικονομικής πλευράς η Κίνα τα πηγαίνει πράγματι πολύ καλά. "Δεν έχει σημασία εάν μια γάτα είναι μαύρη ή άσπρη, αρκεί να πιάνει ποντίκια", όπως συνήθιζε να λέει ο Deng Xiaoping. Άνοιξε τη χώρα στις επενδύσεις ξένων κεφαλαιούχων. Λίγο λίγο η κινεζική οικονομία απελευθερώνεται. " Κίνα αποτελεί τώρα αξιόπιστο εταίρο για οικονομική ανάπτυξη. Είναι ικανοποιημένη, για παράδειγμα, που το νόμισμά της σταθεροποιείται όχι μόνο απέναντι στο δολάριο, αλλά και στο ευρώ και σε άλλα νομίσματα. " Κίνα έχει έναν εποικοδομητικό ρόλο στην παγκόσμια οικονομία.
<P>
Όσον αφορά τα ανθρώπινα δικαιώματα, τα πράγματα δεν είναι καλά, δυστυχώς, και σίγουρα όχι σε ό,τι αφορά τα ανθρώπινα δικαιώματα του ίδιου του πληθυσμού της Κίνας. Το βρίσκω απογοητευτικό που με την ευκαιρία ενός εορταστικού γεγονότος όπως οι Ολυμπιακοί Αγώνες τίθενται σε ισχύ περιορισμοί στον δορυφορικό εκφωνητή στην κινεζική γλώσσα, που μεταδίδει από τη Δύση. Ελπίζω ότι οι κινεζικές αρχές θα επωφεληθούν της ευκαιρίας να δείξουν στον λαό τους ότι οι κανόνες ισχύουν όχι μόνο στον αθλητικό στίβο, αλλά κυρίως στο επιβεβλημένο καθήκον των πολιτικών υπαλλήλων να σέβονται τα ανθρώπινα δικαιώματα και την ελευθερία έκφρασης.
<SPEAKER ID="276" NAME="Bogdan Golik" AFFILIATION="PSE">
(PL) Κύριε Πρόεδρε, 69 000 άνθρωποι πέθαναν από τον σεισμό της 12ης Μαΐου 2008, περισσότεροι από 18 000 αγνοούνται και ο αριθμός των τραυματιών ξεπερνά τις 37 000. Το γεγονός αυτό συγκλόνισε όχι μόνο τους Κινέζους, αλλά και ολόκληρο τον κόσμο. Ίσως ήμουν το μοναδικό άτομο στην Αίθουσα σήμερα που ήμουν παρών τότε: ήμουν στο Πεκίνο και στη Σανγκάη και είδα την αλληλεγγύη εκείνων των ανθρώπων, των Κινέζων, που ταυτίστηκαν με τα θύματα και την τραγωδία.
<P>
Επωφελούμενος της ευκαιρίας αυτής, θα ήθελα να εκφράσω τον θαυμασμό μου για τις χιλιάδες του προσωπικού διάσωσης και των εθελοντών από ολόκληρο τον κόσμο, από την Ταϊβάν, την Ιαπωνία, την Αυστραλία και πάνω από όλα από την Κίνα, των οποίων η αλληλεγγύη και η αφοσίωση σε αυτές τις τραγικές συνθήκες αξίζουν ειδικό έπαινο. Τα μέτρα που ελήφθησαν από την Ευρωπαϊκή Ένωση πρέπει επίσης να αναγνωριστούν. " κινεζική κυβέρνηση με την υποστήριξη των τοπικών αρχών διέθεσε το ποσό των 10 δισεκατομμυρίων ευρώ για να βοηθηθούν τα θύματα της καταστροφής. " συνολική ξένη ενίσχυση που έλαβε το Πεκίνο ανήλθε σε 5 δισεκατομμύρια ευρώ. Οι περισσότεροι από αυτούς τους πόρους προήλθαν από την κινεζική διασπορά που ζει σε διάφορα μέρη του κόσμου.
<P>
Πιστεύω ότι οι ενέργειες που επικεντρώνονται σε συγκεκριμένη ανθρωπιστική βοήθεια είναι πιο χρήσιμες και ότι ο διάλογος είναι πιο πετυχημένος από συνθήματα και καλέσματα για μποϊκοτάζ και διαμαρτυρίες.
<SPEAKER ID="277" NAME="Nirj Deva" AFFILIATION="PPE-DE">
(EN) Κύριε Πρόεδρε, αυτό το Σώμα πρέπει να προαγάγει την πολιτική ικανότητα, κάτι που δυστυχώς σήμερα δεν κάνει.
<P>
Δέκα εκατομμύρια άστεγοι άνθρωποι είναι τεράστια καταστροφή - η χειρότερη στον κόσμο. Είδαμε μία ανθρωποκεντρική κινεζική κυβέρνηση και ηγεσία εν δράσει σε μία περιοχή που έχει έναν από τους μεγαλύτερους πληθυσμούς, συμπεριλαμβανομένων περισσότερων από ένα εκατομμύριο Θιβετιανών. Σε αντίθεση με τη Βιρμανία όπου οι κυβερνώντες δεν νοιάζονταν και δεν νοιάζονται, η κινεζική κυβέρνηση εμφανώς ενδιαφέρεται για τον λαό της. Αυτό ήταν αυταπόδεικτο σε όποιον είδε την προσπάθεια ανακούφισης.
<P>
Τα ανθρώπινα δικαιώματα στην Κίνα δεν μπορούν να καθοριστούν από άλλες χώρες, δυνάμεις, οργανώσεις ή λαούς στον υπόλοιπο κόσμο. Μπορούν να καθοριστούν μόνο από τα 1,3 δισεκατομμύρια του κινεζικού πληθυσμού για τους εαυτούς τους. Γνωρίζουμε καλά ότι αυτός ο πληθυσμός μπορεί να μιλήσει, μπορεί να δείξει και να εκφράσει την οργή του, και το κάνει πράγματι όταν κάτι δεν πάει καλά.
<P>
" κατάσταση των ανθρωπίνων δικαιωμάτων στην Κίνα βελτιώνεται και μπορεί να βελτιωθεί περαιτέρω. Το Κοινοβούλιο και οι συνάδελφοί μου που φωνάζουν για αυτό δεν πρόκειται να κάνει καμία διαφορά. Ως συνήθως, αυταπατώμεθα ως προς το πόσο σημαντικοί είμαστε. Ο κινεζικός λαός θα είναι αυτός που, έχοντας εξέλθει από τη φτώχεια, θα ζητήσει μεγαλύτερη δημοκρατική έκφραση για τον εαυτό του. Τετρακόσια εκατομμύρια άνθρωποι εξήλθαν από τη φτώχεια - ένα αξιοσημείωτο επίτευγμα. Όμως ο κινεζικός λαός φοβάται. Γυρνώντας την πλάτη μας σε αυτούς, όπως κάναμε με την ολυμπιακή φλόγα, εξοργίζουμε μόνο τον λαό της Κίνας, όχι την κυβέρνησή τους. Αυτή η διάκριση είναι σημαντική και πρέπει να γίνει κατανοητή.
<SPEAKER ID="278" NAME="Marianne Mikko" AFFILIATION="PSE">
(ET) Συνάδελφοι, ανά τους αιώνες το ολυμπιακό κίνημα έχει πασχίσει για έναν καλύτερο κόσμο. Το μεγάλο γεγονός που πρόκειται να ξεκινήσει στο Πεκίνο συνέβαλε να επικεντρωθεί η προσοχή στο Θιβέτ και τα ανθρώπινα δικαιώματα. Ο διάλογος ανάμεσα στο Πεκίνο και τον Δαλάι Λάμα πρέπει οπωσδήποτε να συνεχιστεί. Δίνοντας στην Κίνα την ευκαιρία να φιλοξενήσει αυτό το παγκόσμιο αθλητικό γεγονός, η Διεθνής Ολυμπιακή Επιτροπή επέβαλε την πολύ σαφή προϋπόθεση μέχρι το έτος 2008 η Κίνα να σέβεται τα ανθρώπινα δικαιώματα. Ξέρουμε ότι αυτό δεν έχει συμβεί.
<P>
Οι Ολυμπιακοί Αγώνες ποτέ δεν είχαν να κάνουν αποκλειστικά με τον αθλητισμό. Οι αρχές του Ολυμπιακού Χάρτη απηχούν εκείνες της ΕΕ έως έναν σημαντικό βαθμό, αναφέρομαι στα βασικά δικαιώματα των πολιτών και τα ανθρώπινα δικαιώματα όπου δεν γίνεται κανένας συμβιβασμός. Ο Χάρτης δηλώνει ότι η διοργανώτρια χώρα χρειάζεται να υποστηρίζει την ανθρώπινη αξιοπρέπεια και να μην καταπιέζει τους πολίτες λόγω εθνικότητας ή θρησκευτικών πεποιθήσεων. Ως εκ τούτου, συμμερίζομαι την άποψη ότι η θέση του Προέδρου Σαρκοζί θα πρέπει να είναι στο Παρίσι μπροστά στην τηλεόρασή του και όχι στο Ολυμπιακό Στάδιο στο Πεκίνο.
<SPEAKER ID="279" NAME="David Hammerstein" AFFILIATION="Verts/ALE">
(ES) Κύριε Πρόεδρε, η εμπειρία της διεξαγωγής των Ολυμπιακών Αγώνων στην Κίνα μας έδωσε ένα μάθημα: εάν πρόκειται να παραβιάζεις συστηματικά τα ανθρώπινα δικαιώματα, θα πρέπει να είσαι μία μεγάλη, οικονομικά ισχυρή χώρα, όχι η Ζιμπάμπουε ή η Κούβα. Ούτε και η Βιρμανία. Πρέπει να είσαι μια χώρα όπου έχουν βάση εκατοντάδες δυτικές επιχειρήσεις, μια χώρα όπου εκατομμύρια άνθρωποι εργάζονται σε συνθήκες όμοιες με της δουλείας. Πρέπει να είσαι μια χώρα με μεγαλοπρεπές και επιθετικό ύφος και τότε η Ευρώπη θα υποκλιθεί και θα σου κάνει τεμενάδες.
<SPEAKER ID="280" NAME="José Ribeiro e Castro" AFFILIATION="PPE-DE">
(FR) Κύριε Πρόεδρε, εκφράζω τα συλλυπητήριά μου στους συγγενείς των θυμάτων του σεισμού και θέλω να εκφράσω την ειλικρινή θλίψη μου. Ωστόσο, υπάρχουν άλλα ζητήματα που πρέπει να συζητήσουμε, και αυτό το λέω ειδικά προς το Συμβούλιο, καθώς θυμάμαι τα σχόλια που έκανε ο Πρόεδρος Σαρκοζί πριν από λίγους μήνες, τον καιρό των συμβάντων στο Θιβέτ.
<P>
Αυτό που μόλις ακούσαμε είναι μια πρόταση να μετατραπούν ο αθλητισμός σε κακή πολιτική και η πολιτική σε γελοίο αθλητισμό, και αυτό είναι απαράδεκτο. Είναι απαράδεκτο το ότι ο Πρόεδρος Σαρκοζί πρόκειται να εκπροσωπήσει την Ευρωπαϊκή Ένωση στο Πεκίνο χωρίς να επισκεφθεί τους πολιτικούς κρατούμενους εκεί. Είναι σκανδαλώδες για τους ηγέτες μας να μεταβούν στο Πεκίνο χωρίς να εκστομίσουν ούτε λέξη σχετικά με τη σκληρή πραγματικότητα της κατάστασης. Αυτό θα ήταν σκανδαλώδες και αυτοί οι ηγέτες δεν θα μπορούσαν πλέον να εμφανίζονται με αξιοπρέπεια ενώπιον των ευρωπαϊκών θεσμικών οργάνων. Είναι σημαντικό να επανέλθουμε σε αυτό το ζήτημα τον Σεπτέμβριο.
<SPEAKER ID="281" NAME="Μανώλης Μαυρομμάτης" AFFILIATION="PPE-DE">
Κύριε Πρόεδρε, ακριβώς ένα μήνα πριν από τους Ολυμπιακούς Αγώνες του Πεκίνου η Κίνα ζει ακόμη το δράμα από το τραγικό χτύπημα του Εγκέλαδου. Χρειάστηκε δυστυχώς ένας σεισμός με χιλιάδες νεκρούς και αστέγους για να γίνει αντιληπτό από την κυβέρνηση της Λαϊκής Δημοκρατίας της Κίνας ότι η αλληλεγγύη των λαών που προσέτρεξαν σε βοήθεια ήταν επιβεβλημένη.
<P>
Αυτό όμως υποχρέωσε και την Κίνα να ανοίξει τα σύνορά της, με αποτέλεσμα όλα τα μέσα μαζικής επικοινωνίας και η ανθρωπιστική βοήθεια να βρεθούν εκεί που μέχρι τότε δύσκολα κάποιος έφτανε ακόμη και ως επισκέπτης.
<P>
Τα μετά τους σεισμούς στην Κίνα γεγονότα οδήγησαν στην ύφεση, με αποτέλεσμα τα μάτια όλου του κόσμου να στρέφονται τώρα στην ειρηνική συνύπαρξη των λαών. " ολυμπιακή σημαία και η ιερή φλόγα της αρχαίας Ολυμπίας θα πάρουν την ιδανική θέση ανάμεσα σε αυτά που μας χωρίζουν αλλά και, πάνω απ' όλα, σε εκείνα που μας ενώνουν.
<SPEAKER ID="282" NAME="Eva Lichtenberger" AFFILIATION="Verts/ALE">
(DE) Κύριε Πρόεδρε, όταν ο Πρόεδρος Σαρκοζί μίλησε μετά την αναταραχή στο Θιβέτ, έτρεφα πολύ μεγάλο θαυμασμό για τη Γαλλία στον ρόλο της ως θεματοφύλακα των ανθρωπίνων δικαιωμάτων. Από τότε η κατάσταση έχει χειροτερέψει πολύ, με τον αριθμό των πολιτικών κρατουμένων να φτάνει σε επίπεδα ρεκόρ.
<P>
" κατάσταση στο Θιβέτ δεν ήταν ποτέ τόσο τεταμένη. " λογοκρισία των μέσων επικοινωνίας ποτέ δεν ήταν τόσο αυστηρή όσο είναι τώρα. Και κατά την άποψή μου η αντίδραση του Προέδρου είναι ένα χαστούκι στο πρόσωπο για αυτούς που αγωνίζονται για τα ανθρώπινα δικαιώματα. Ματαιώνουμε τις ελπίδες όλων εκείνων των ανθρώπων στην Κίνα που βασίζονται στη δική μας πίεση, ώστε να τους βοηθήσουμε στις προσπάθειές τους να φέρουν τη δημοκρατία στην Κίνα.
<SPEAKER ID="283" NAME="Colm Burke" AFFILIATION="PPE-DE">
(EN) Κύριε Πρόεδρε, η Διεθνής Ολυμπιακή Επιτροπή αιτιολόγησε την ανάθεση από την πλευρά της των Ολυμπιακών Αγώνων του 2008 στην Κίνα, ισχυριζόμενη ότι αυτό θα βοηθούσε στο άνοιγμα της χώρας σε βελτιώσεις στην κατάσταση των ανθρωπίνων δικαιωμάτων.
<P>
Παρόλα αυτά, οι κινεζικές αρχές δεν έλαβαν υπόψη τις διεθνείς εκκλήσεις να σταματήσουν την παρακολούθηση των ταραχών της 14ης Μαρτίου στο Θιβέτ. Οι συμμετέχοντες στη διαμαρτυρία εξακολουθούν να παρακολουθούνται, να κρατούνται και να συλλαμβάνονται αυθαίρετα, ενώ στις οικογένειές τους δεν δίνεται καμία πληροφορία για το πού βρίσκονται, παρότι αυτό προβλέπεται από τους κινεζικούς νόμους.
<P>
Καλώ την Κίνα να τηρήσει τις δημόσιες δεσμεύσεις που έκανε αναφορικά με τον σεβασμό των ανθρωπίνων δικαιωμάτων, τα δικαιώματα των μειονοτήτων, τη δημοκρατία και το κράτος δικαίου. Αυτή ήταν εξαρχής η συμφωνία που έγινε με την ΔΟΕ, όταν η τελευταία συμφώνησε να επιτρέψει στην Κίνα να φιλοξενήσει τους αγώνες.
<P>
Αυτή είναι μια ιστορική και μοναδική ευκαιρία για την Κίνα να δείξει στον κόσμο την προθυμία της να βελτιώσει τις επιδόσεις της στα ανθρώπινα δικαιώματα, αλλά κατά τη γνώμη μου δεν βλέπουμε αρκετή πρόοδο ως προς αυτό.
<SPEAKER ID="284" NAME="Ana Maria Gomes" AFFILIATION="PSE">
(EN) Κύριε Πρόεδρε, υποστηρίζω τη διεξαγωγή των Ολυμπιακών Αγώνων στο Πεκίνο, αλλά ζητώ επίσης από τις ευρωπαϊκές κυβερνήσεις και θεσμικά όργανα να απαιτήσουν η Κίνα να τηρήσει τις δεσμεύσεις της αναφορικά με τα ανθρώπινα δικαιώματα, δηλαδή αυτές που ανέλαβε προκειμένου να διεξαγάγει τους Ολυμπιακούς Αγώνες στο Πεκίνο.
<P>
Αυτό απαιτεί από τους ευρωπαίους εκπροσώπους που θα παραστούν -ή όχι- στους Ολυμπιακούς Αγώνες να χρησιμοποιήσουν αυτή την ευκαιρία για να επιστήσουν την προσοχή στην κατάσταση των ανθρωπίνων δικαιωμάτων στην Κίνα. Είναι πολύ σοβαρό. Πολλοί άνθρωποι βρίσκονται στη φυλακή, μεταξύ αυτών και ο Hu Jia, ο οποίος φυλακίστηκε αφότου μίλησε σε εμάς εδώ στο Ευρωπαϊκό Κοινοβούλιο μέσω βιντεοδιάσκεψης. Δεν μπορούμε να δεχτούμε ότι αυτοί οι άνθρωποι θα συνεχίσουν να παραμένουν στη φυλακή χωρίς λόγο από τις κινεζικές αρχές.
<SPEAKER ID="285" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, πολλές χώρες και οι ηγέτες τους, μεταξύ αυτών και στην Ευρώπη, θέλουν να έχουν καλές επαφές με την Κίνα, προκειμένου να εξασφαλίσουν επικερδείς συμβάσεις ή οικονομικές συμφωνίες, δίνοντας ελάχιστη προσοχή στην έλλειψη δημοκρατίας και την αδυναμία σεβασμού των ανθρωπίνων δικαιωμάτων στην Κίνα. " παγκόσμια γνώμη, οι παγκόσμιοι ηγέτες και τα παγκόσμια θεσμικά όργανα πρέπει να δράσουν από κοινού και να εφαρμόσουν διάφορες μεθόδους πίεσης, προασπιζόμενοι αξίες όπως η ελευθερία, τα ανθρώπινα δικαιώματα και η δημοκρατία. Εάν είμαστε διχασμένοι, δεν θα μπορέσουμε να ενεργήσουμε μαζί και θα έχουμε μηδαμινά αποτελέσματα. Οι Ολυμπιακοί Αγώνες είναι μια καλή ευκαιρία για τέτοια μέτρα. " διεθνής κοινότητα θα πρέπει να δράσει για να βοηθήσει έναν πληθυσμό που έχει υποφέρει εξαιτίας του τραγικού σεισμού.
<SPEAKER ID="286" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, κυρίες και κύριοι, καταρχάς δεν ήταν η Ευρωπαϊκή Ένωση εκείνη που αποφάσισε το 2001 ότι οι Ολυμπιακοί Αγώνες πρέπει να διεξαχθούν στο Πεκίνο· ήταν η Διεθνής Ολυμπιακή Επιτροπή.
<P>
Δεύτερον, όπως είπατε, τα ολυμπιακά ιδεώδη πράγματι υπάρχουν, αλλά δεν έχουν να κάνουν με την πολιτική, έχουν να κάνουν με τον αθλητισμό, κάτι που η Διεθνής Ολυμπιακή Επιτροπή επαναλαμβάνει συνεχώς.
<P>
Τρίτον, δεν ξέρω εάν ο καλύτερος τρόπος για να αγωνιστούμε για τα ανθρώπινα δικαιώματα στην Κίνα και να έχουμε έναν ολοκληρωμένο διάλογο είναι να ελαφρύνουμε τη συνείδησή μας λέγοντας "Δεν πρόκειται να πάω, αλλά θα παρακολουθήσω την τελετή έναρξης στην τηλεόραση", όπως μόλις είπε ένας βουλευτής. Δεν νομίζω ότι το πρόβλημα περιστρέφεται γύρω από αυτό το ζήτημα. Σημειώνω, επιπλέον, ότι ένας αριθμός βουλευτών από διάφορες πολιτικές ομάδες και ποικίλων πεποιθήσεων επίσης εξέφρασαν τις απόψεις τους στο Σώμα σας σχετικά με τον διάλογο που πρέπει να έχουμε με τις κινεζικές αρχές.
<P>
Παρά τις όποιες τρέχουσες δυσκολίες, πρέπει να συνεχίσουμε να αξιοποιούμε στο μέγιστο τις σχέσεις της ΕΕ με την Κίνα. Μόνο μία ισχυρή Ένωση θα δώσει τη δυνατότητα στις δύο πλευρές να διεξαγάγουν ανοικτές συζητήσεις -που όλοι μας υποστηρίζουμε- για οποιοδήποτε ζήτημα, ακόμη και για εκείνα που δείχνουν τα πλέον ακανθώδη· η Ευρωπαϊκή Ένωση δεν περίμενε να συμβούν τα γεγονότα στο Θιβέτ για να ξεκινήσει έναν τέτοιο διάλογο. Θέλουμε να ξεκινήσουμε διάλογο με την Κίνα σε έναν αυξανόμενο αριθμό ζητημάτων διμερούς και παγκόσμιου ενδιαφέροντος, που δεν είναι μόνο εμπορικά - αποτελεί μεγάλη παραπλάνηση να υποστηρίξουμε το αντίθετο. Αυτό το σημείο εθίγη επίσης από την κ. Ferrero-Waldner. Χρειαζόμαστε έναν ολοκληρωμένο διάλογο με την Κίνα, καθώς η χώρα αυτή έχει σημαντικό ρόλο να διαδραματίσει στη διεθνή κοινότητα, και πρέπει να κάνουμε ό,τι μπορούμε -οι Ολυμπιακοί Αγώνες είναι και αυτοί ένα μέσο για τον σκοπό αυτό- προκειμένου να διασφαλίσουμε ότι η Κίνα θα ενταχθεί πιο αποτελεσματικά στη διεθνή κοινότητα.
<P>
Επιπλέον, θα ήθελα να επισημάνω ότι θα πρέπει να διεξαγάγουμε στρατηγικό διάλογο με την Κίνα, ιδιαίτερα στην επερχόμενη διάσκεψη κορυφής που θα διεξαχθεί υπό τη γαλλική Προεδρία. " γαλλική Προεδρία ήταν αυτή που επέλεξε την ημερομηνία για αυτήν τη διάσκεψη κορυφής, που θα διεξαχθεί στο δεύτερο εξάμηνο του 2008. Στο χέρι μας είναι να διασφαλίσουμε ότι οι προετοιμασίες θα γίνουν υπό τις καλύτερες δυνατές προϋποθέσεις, και αυτή η διάσκεψη κορυφής θα πρέπει να αποτελέσει την ευκαιρία ώστε η εταιρική σχέση ανάμεσα στην Κίνα και την Ευρωπαϊκή Ένωση να ασχοληθεί με νέα ζητήματα, ιδιαιτέρως όσα σχετίζονται με δράση απέναντι στην κλιματική αλλαγή και σε περιβαλλοντικά και κοινωνικά πρότυπα - όπως πολλοί από εσάς είπατε.
<P>
" αποφασιστικότητα της Κίνας να διαδραματίσει έναν πιο σημαντικό ρόλο στον διεθνή στίβο πρέπει να συνοδευτεί από νέες ευθύνες στο πεδίο των ανθρωπίνων δικαιωμάτων, στην κοινωνική σφαίρα και σε σχέση με την περιβαλλοντική προστασία. Γνωρίζουμε και είμαστε έτοιμοι να εργαστούμε προς αυτόν τον στόχο, και η Ευρωπαϊκή Ένωση είναι αναμφίβολα ο πλέον κατάλληλος εταίρος για να βοηθήσει την Κίνα να ακολουθήσει αυτόν τον δρόμο.
<P>
Αναφορικά με αυτό, αφότου διαβουλεύτηκε με τους συναδέλφους και ομολόγους του και έλαβε τη συναίνεσή τους, ο Πρόεδρος Σαρκοζί, με την ιδιότητά του ως Προέδρου της Ευρωπαϊκής Ένωσης, αναλαμβάνει τις ευθύνες να ξεκινήσει έναν ολοκληρωμένο διάλογο ανάμεσα στην Ευρωπαϊκή Ένωση και την Κίνα. Εάν η Κίνα θέλει να διαδραματίσει μεγαλύτερο ρόλο στην παγκόσμια σκηνή, πρέπει να επωμιστεί τις απορρέουσες ευθύνες. Πολλές συγκρίσεις έγιναν, για παράδειγμα, από τον κ. Cohn-Bendit. Σημείωσα τη σύγκριση με την ΕΣΣΔ του Μπρέζνιεφ. Θέλουμε πραγματικά μια σύγκρουση ανάμεσα σε δύο ανταγωνιστικούς συνασπισμούς; Σημειώθηκε κάποια πρόοδος στον διάλογο που έγινε επίσης με αυτήν τη μεγάλη χώρα; Διαδραματίσαμε βασικό ρόλο στην επίτευξη αυτής της προόδου, και είναι επίσης μέσω διαλόγου και μέσω δημοκρατικών εξελίξεων που οι αξίες μας υπερίσχυσαν, όπως πάντα. Πρέπει να έχουμε έναν προκλητικό διάλογο με την Κίνα όπου κανένα θέμα δεν θα είναι ταμπού και πρέπει να την ενθαρρύνουμε να αναλάβει δεσμεύσεις σε όλους τους τομείς, στο πολιτικό, το κοινωνικό και το πεδίο των ανθρωπίνων δικαιωμάτων.
<P>
Μάλιστα, κάποιοι βουλευτές ανέφεραν τη θανατική ποινή. Πρέπει επίσης να θέσουμε αυτό το ζήτημα στην Κίνα, όπως πρέπει να το θέσουμε και σε όλες τις άλλες χώρες, και ελπίζω ότι οι ίδιοι συντηρητικοί βουλευτές που μόλις μίλησαν για αυτό το θέμα θα το κάνουν. Θα ήθελα να σας θυμίσω ότι υπάρχουν και άλλες χώρες όπου η θανατική ποινή είναι σε ισχύ και οι οποίες έχουν σχέσεις με την Ευρωπαϊκή Ένωση· ωστόσο, χρειάζεται να έχουμε αυτόν τον ολοκληρωμένο διάλογο. Πρέπει επίσης να προχωρήσουμε με προσοχή, και συμφωνώ πλήρως με τα όσα είπε η Επιτροπή αναφορικά με το Συμβούλιο, ότι δεν πρέπει να πυροδοτούμε εθνικιστικά αισθήματα στην Κίνα σε μια περίοδο που φιλοξενεί ένα πολύ σημαντικό γεγονός για ολόκληρη τη χώρα, μια χώρα που επιδιώκει να πετύχει την ένταξή της στον διεθνή στίβο.
<P>
Στο πνεύμα αυτό, αναλαμβάνοντας όλες τις ευθύνες που συνδέονται με τον ρόλο του και ενεργώντας εν πλήρη γνώσει της φύσης των ευρωπαϊκών αξιών, ο Πρόεδρος Σαρκοζί, με τον νέο του ρόλο, θα επισκεφθεί το Πεκίνο για να διαβιβάσει αυτό το μήνυμα και επίσης να δείξει ότι πιστεύουμε στη θετική ανάπτυξη αυτής της μεγάλης χώρας σε ό,τι αφορά την ένταξή της στον διεθνή στίβο. Είδαμε ήδη αισθητά σημάδια προόδου στη Βιρμανία και στην εξομάλυνση των συγκρούσεων με το Ιράν και με τη Βόρεια Κορέα· αυτοί είναι όλοι τομείς όπου χρειαζόμαστε και τη βοήθεια της Κίνας. Αυτό συνεπάγεται σαφώς πολύ περισσότερα από απλώς εμπορικά συμφέροντα.
<P>
Τέλος, θα έλεγα στον κ. Cappato ότι σε όλες τις σχέσεις μας, είτε εντός της ΕΕ αναφορικά με μειονότητες, είτε σε σχέσεις ανάμεσα στην Ένωση και ορισμένους από τους εταίρους της, πρέπει να έχουμε τις ίδιες απαιτήσεις και να είμαστε προσεκτικοί πριν να δίνουμε μαθήματα ηθικής σε ολόκληρο τον κόσμο.
<SPEAKER ID="288" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, θα είμαι σύντομη καθώς πολλά ήδη ειπώθηκαν.
<P>
Θα ήθελα να επαναλάβω ότι η σχέση με την Κίνα είναι μια πολύπλευρη σχέση. Αυτό σημαίνει ότι το πεδίο που καλύπτει αυτή η στρατηγική σχέση είναι τεράστιο. Εκτός από το περιβάλλον, το εμπόριο, τον πολιτισμό -όποιες και αν είναι οι διάφορες τομεακές συζητήσεις και διάλογοι που έχουμε- λαμβάνουμε υπόψη επίσης τις ανησυχίες όσον αφορά τα ανθρώπινα δικαιώματα που έχουν ιδιαίτερα εκφραστεί εδώ πολύ σοβαρά. Τις λαμβάνουμε σοβαρά υπόψη είτε αυτές αφορούν υπερασπιστές των ανθρωπίνων δικαιωμάτων είτε άτομα που διατυπώνουν αιτήματα και φυλακίζονται είτε αφορούν την εφαρμογή της ποινής του θανάτου. Είναι όντως αλήθεια ότι ο αριθμός των ατόμων που εκτελούνται είναι πολύ υψηλός. Το γεγονός αυτό το έχουμε αναφέρει με ιδιαίτερη σαφήνεια, καθώς και τις εικαζόμενες υποθέσεις βασανισμού και κακομεταχείρισης.
<P>
Διατηρούμε αυτόν τον διάλογο για τα ανθρώπινα δικαιώματα. Είναι αληθές ότι ο διάλογος αυτός ορισμένες φορές δεν αποφέρει ικανοποιητικά αποτελέσματα, αλλά δεν έχουμε άλλο μέσο. Πρέπει να συνεχίσουμε να έχουμε διάλογο με την Κίνα. Στα γερμανικά έχουμε το εξής ρητό: Steter Tropfen höhlt den Stein (σταγόνα-σταγόνα το νερό τρώει τον βράχο). Αυτό προσπαθούμε να κάνουμε.
<P>
(Χειροκροτήματα)
<SPEAKER ID="289" NAME="Πρόεδρος">
Για την ολοκλήρωση αυτής της συζήτησης, έχουν κατατεθεί πέντε προτάσεις ψηφίσματος σύμφωνα με το άρθρο 103, παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο στις 9.00, κατ' εξαίρεση, λόγω της παρουσίασης του προγράμματος της γαλλικής Προεδρίας.
<P>
Γραπτές δηλώσεις (άρθρο 142 του Κανονισμού)
<SPEAKER ID="290" NAME="Zita Pleštinská  " AFFILIATION="PPE-DE">
γραπτώς. - (SK) Οι Ολυμπιακοί Αγώνες του Πεκίνου πλησιάζουν, όμως, σύμφωνα με τις πληροφορίες μου, η κατάσταση των ανθρωπίνων δικαιωμάτων στην Κίνα δεν έχει βελτιωθεί. Το αντίθετο, μάλιστα, το κινεζικό καθεστώς συνεχίζει να συλλαμβάνει ολοένα και περισσότερα άτομα προκειμένου προλάβει δυνητικές διαδηλώσεις κατά τη διάρκεια των Ολυμπιακών Αγώνων.
<P>
" ελευθερία του Τύπου είναι εξαιρετικά σημαντική επειδή τα ανεξάρτητα μέσα ενημέρωσης είναι αυτά που παρέχουν μη λογοκριμένες πληροφορίες για την κατάσταση των ανθρωπίνων δικαιωμάτων στην Κίνα. Κατά συνέπεια, είναι ζωτικής σημασίας οι ανεξάρτητοι τηλεοπτικοί σταθμοί, όπως ο NTDTV, να μπορούν επίσης να εκπέμπουν. Αυτός ο τηλεοπτικός σταθμός εκπέμπει δορυφορικά 24 ώρες το 24ωρο επί 7 ημέρες την εβδομάδα στα κινεζικά και τα αγγλικά σε Ασία, Ευρώπη, Αυστραλία και Βόρεια Αμερική. " γαλλική εταιρεία Eutelsat που αναμεταδίδει τις εκπομπές του NTDTV ξαφνικά έπαυσε να μεταδίδει το σήμα του NTDTV στην Ασία στις 16 Ιουνίου 2008, κατά τα φαινόμενα λόγω πιέσεων που άσκησε το κουμμουνιστικό κόμμα της Κίνας.
<P>
Επίτροπε Ferrero-Waldner, σας απευθύνω έκκληση με την ελπίδα ότι θα χρησιμοποιήσετε, εξ ονόματος της Επιτροπής, κάθε δυνατό μέσο προκειμένου να αποκατασταθούν οι εκπομπές του NTDTV στην Ασία. Ζητώ επίσης από τη γαλλική Προεδρία να αποτρέψει, εξ ονόματος του Συμβουλίου, τους περιορισμούς της ελευθερίας του λόγου στην Κίνα.
<P>
Ζητώ από τις κινεζικές αρχές να δείξουν στον κόσμο ότι οι Ολυμπιακοί Αγώνες που ανατέθηκαν στο Πεκίνο είχαν ως αποτέλεσμα τη βελτίωση της κατάστασης των ανθρωπίνων δικαιωμάτων στην Κίνα. Πιστεύω ότι το άνοιγμα του Θιβέτ στους τουρίστες, τους δημοσιογράφους και σε όλα τα μέσα ενημέρωσης θα είναι πραγματικό και θα επιτρέψει την εξασφάλιση μη λογοκριμένης ενημέρωσης σχετικά με την κατάσταση που επικρατεί στην περιοχή αυτή.
<SPEAKER ID="291" NAME="Csaba Sándor Tabajdi  " AFFILIATION="PSE">
γραπτώς. - (HU) " διεύρυνση είναι μια από τις επιτυχέστερες πολιτικές της ΕΕ και ταυτόχρονα ίσως ένα από τα αποτελεσματικότερα μέσα εξωτερικής πολιτικής που γνωρίζουμε έως σήμερα. Κάθε διεύρυνση έως σήμερα έχει ενισχύσει την Ένωση, και έχει σταθεροποιήσει και γενικά εναρμονίσει τις χώρες που έχουν προσχωρήσει σε αυτή. Τα τέσσερα χρόνια που παρήλθαν από τη διεύρυνση του 2004 έχουν διαψεύσει όλους τους αβάσιμους φόβους και παραπλανητικές πληροφορίες που προηγήθηκαν αυτής: η διεύρυνση είναι μια αδιαμφισβήτητη επιτυχία, και τόσο τα παλαιά όσο και τα νέα κράτη μέλη έχουν κερδίσει πάρα πολλά από αυτή. Δυστυχώς, ορισμένοι πολιτικοί, είτε συνειδητά είτε από καθαρή βλακεία, αρνούνται να παραδεχθούν την επιτυχία της διεύρυνσης και παραπλανούν τους πολίτες των παλαιών κρατών μελών. Γι' αυτό είναι εξαιρετικά σημαντικό να ενημερώσουμε την κοινωνία για τα πλεονεκτήματα και τα οφέλη της διεύρυνσης.
<P>
" απόρριψη της Συνθήκης της Λισαβόνας από την Ιρλανδία συνιστά όντως σημαντικό εμπόδιο σε περαιτέρω διεύρυνση της Ένωσης. Εξακολουθώ να ευελπιστώ ότι η ΕΕ θα βρει σύντομα λύση προκειμένου να διασώσει τη Συνθήκη της Λισαβόνας. Ωστόσο, η εισδοχή της Κροατίας δεν πρέπει να είναι όμηρος αυτής της κατάστασης: η προσχώρηση της Κροατίας είναι νομικά δυνατή ακόμη και χωρίς την επαναφορά στη ζωή της Συνθήκης της Λισαβόνας. " Κροατία θα μπορούσε κατά συνέπεια να γίνει μέλος στα τέλη του 2009 ή στις αρχές του 2010, ανάλογα με την πρόοδο των ενταξιακών διαπραγματεύσεων.
<P>
" σχέση μεταξύ της στρατηγικής διεύρυνσης και της Ευρωπαϊκής Πολιτικής Γειτονίας είναι ένα περίπλοκο θέμα. Βασικά συμφωνώ ότι οι ευρωπαίοι γείτονές μας οι οποίοι δε έχουν ακόμη προοπτική ένταξης πρέπει να μετακινούνται από τη μια κατηγορία στην άλλη ανάλογα με τον βαθμό εκπλήρωσης που επιτυγχάνουν όσον αφορά μετρήσιμος στόχους. Ταυτόχρονα, είναι σημαντικό η Ένωση να είναι σε θέση να προστατεύει τον γεωπολιτικό της χώρο της ελεύθερης κυκλοφορίας, όσον αφορά την ικανότητα ολοκλήρωσης, να αποφασίζει η ίδια σε ορισμένες συγκεκριμένες περιπτώσεις τι προοπτικές θα προσφέρει στους εταίρους της.

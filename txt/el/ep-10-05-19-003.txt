<CHAPTER ID="003">
Αποτελέσματα της συνόδου κορυφής της 7ης Μαΐου 2010 και της συνεδρίασης ECOFIN - Ποια είναι η πολιτική σημασία της στρατηγικής της ΕΕ για το 2020 στο πλαίσιο της σημερινής χρηματοπιστωτικής και οικονομικής κρίσης; - Οι επιπτώσεις της χρηματοπιστωτικής και οικονομικής κρίσης στη στρατηγική ΕΕ 2020 και τη διακυβέρνησή της - Ποια είναι η σημασία της στρατηγικής ΕΕ 2020 στο πλαίσιο της σημερινής χρηματοπιστωτικής και οικονομικής κρίσης; (συζήτηση)
<SPEAKER ID="007" NAME="Πρόεδρος">
" ημερήσια διάταξη προβλέπει:
<P>
την κοινή συζήτηση σχετικά τους μηχανισμούς ενίσχυσης της οικονομικής τάξης,
<P>
τις δηλώσεις του Συμβουλίου και της Επιτροπής σχετικά με τα αποτελέσματα της συνόδου κορυφής της 7ης Μαΐου 2010 και της συνεδρίασης ECOFIN [2010/269(RSP)],
<P>
την προφορική ερώτηση προς το Συμβούλιο - B7-0213/2010) και την Επιτροπή - B7-0214/2010) με θέμα: Ο πολιτικός ρόλος της στρατηγικής ΕΕ 2020 στο πλαίσιο της τρέχουσας χρηματοπιστωτικής και οικονομικής κρίσης,
<P>
την προφορική ερώτηση - B7-0301/2010) προς το Συμβούλιο με θέμα: Επιπτώσεις της δημοσιονομικής και οικονομικής κρίσεως στην στρατηγική της ΕΕ για το 2020 και την διακυβέρνησή της,
<P>
την προφορική ερώτηση προς το Συμβούλιο - B7-0219/2010) και την Επιτροπή - B7-0220/2010) με θέμα: Ποιος είναι ο πολιτικός ρόλος της στρατηγικής ΕΕ 2020 στο πλαίσιο της τρέχουσας χρηματοπιστωτικής και οικονομικής κρίσης.
<SPEAKER ID="008" NAME="Diego López Garrido" LANGUAGE="ES">
Κύριε Πρόεδρε, είναι σε όλους γνωστό ότι διερχόμαστε περίοδο έκτακτης χρηματοπιστωτικής αναταραχής. Αυτή είναι η κατάσταση κατά τους τελευταίους μήνες, και δεν ξεκίνησε πριν από μερικούς μήνες, αλλά πριν από μερικά χρόνια, όταν προέκυψε η κρίση των δανείων υψηλού κινδύνου στις "νωμένες Πολιτείες.
<P>
Συνεπώς, η αιτία ήταν μία χρηματοπιστωτική κρίση στον ιδιωτικό τομέα του χρηματοπιστωτικού συστήματος που γρήγορα μετασχηματίστηκε σε κατάσταση που έπληξε την πραγματική οικονομία υπό τη μορφή σοβαρότατης κάμψης, η οποία ήταν, από τεχνικής πλευράς, σοβαρότατη ύφεση. Τούτο επέσυρε πτώση στην παραγωγή και σημαντική αύξηση της ανεργίας, η οποία ήταν ιδιαίτερα σοβαρή στις χώρες όπου επλήγησαν οι τομείς των ακινήτων ή της κατασκευής κατοικιών.
<P>
Υπήρξε άμεση αντίδραση εκ μέρους των κρατών μελών και των κεντρικών τραπεζών, προκειμένου να αποτραπεί η κατάρρευση του χρηματοπιστωτικού συστήματος, ενώ αντίδραση υπήρξε και σε σχέση με την πραγματική οικονομία.
<P>
Φυσικά, η εν λόγω αντίδραση είχε επιπτώσεις στις δημόσιες οικονομίες και τα δημόσια οικονομικά. Δεν μιλούμε πλέον για ιδιωτικά οικονομικά, αλλά για δημόσια οικονομικά. Πρώτον, σημειώθηκε κρίση χρηματοπιστωτικής σταθερότητας στους δημόσιους λογαριασμούς συνεπεία εξαιρετικά μεγάλων ελλειμμάτων.
<P>
Διαπιστώθηκε επίσης κρίση στον τομέα των κρατικών ομολόγων. Αυτό άρχισε να αναφαίνεται κατά τους τελευταίους μήνες, πράγμα που ενισχύθηκε από τις δραστηριότητες λίαν ασταθών αγορών, οι οποίες ήταν, κατά διαστήματα, σαφώς κερδοσκοπικές. Οι εν λόγω ενέργειες προκάλεσαν επίσης αισθητή αύξηση των επιτοκίων που απαιτούν οι αγορές από τα κράτη μέλη όταν πρόκειται να εκδώσουν ομόλογα. Ακόμη, αυτό επηρέασε σαφώς ολόκληρη την ευρωζώνη, και, ως εκ τούτου, εξελίχθηκε σε πρόβλημα που δεν έπληξε μόνο μία, δύο ή τρεις χώρες, αλλά τη σταθερότητα ολόκληρης της ζώνης του ευρώ.
<P>
Αυτή είναι η κατάσταση: αυτές είναι όλες οι εξελίξεις, ή η διάγνωση των γεγονότων που η Ευρωπαϊκή Ένωση έλαβε υπόψη, προκειμένου να αντιδράσει και να ανταποκριθεί σε αυτά, και φρονώ ότι η ΕΕ έδρασε με ορθό τρόπο καθ' όλη τη διάρκεια της συγκεκριμένης περιόδου. Ενδέχεται να δημιουργήθηκε η εντύπωση ότι καθυστέρησε να προβεί στη λήψη αποφάσεων. Ενδέχεται, κατά διαστήματα, να φαινόταν ότι καθυστερούσε απελπιστικά να λάβει ορισμένες αποφάσεις, αλλά κατέληξε στην επίτευξη των ορθών αποτελεσμάτων, των αποτελεσμάτων της συνετής δράσης εκ μέρους της ΕΕ και, το σημαντικότερο, της συντονισμένης δράσης εκ μέρους της ΕΕ.
<P>
Μολονότι μπορεί να φαίνεται ότι διάφορα μέτρα μάς εμποδίζουν να δούμε τη συνολική εικόνα, πιστεύω ότι η ΕΕ θέσπισε την ενδεδειγμένη για τις περιστάσεις στρατηγική, η οποία πρέπει να περιλαμβάνει ορισμένα βραχυπρόθεσμα μέτρα και να προσανατολίζεται περισσότερο προς τον μεσοπρόθεσμο και μακροπρόθεσμο ορίζοντα, διότι το ζητούμενο είναι να αποφευχθεί η επανεμφάνιση παρόμοιας κρίσης.
<P>
Όπως έχουμε ήδη αναφέρει, τα βραχυπρόθεσμα μέτρα συνεπάγονται εισφορά δημόσιου χρήματος και συντονισμό εκ μέρους της Ευρωπαϊκής Ένωσης: αυτό που είναι γνωστό ως ευρωπαϊκό σχέδιο για την ανάκαμψη της οικονομίας, με την υποστήριξη της Επιτροπής, ένα σχέδιο το οποίο συντονίζει την εν λόγω άμεση δράση, τη λεγόμενη "θεραπεία σοκ" που ακολουθούν τα κράτη μέλη προκειμένου να περιορίσουν τη ζημία αυτής της τεράστιας κρίσης, χωρίς όμως να την εξαλείφουν.
<P>
Έκφραση της εν λόγω βραχυπρόθεσμης δράσης συνιστά αναμφίβολα η στήριξη της Ελλάδας, την οποία η Επιτροπή είχε ήδη προειδοποιήσει προ πολλών μηνών σχετικά με τη δυσχερή κατάσταση των δημόσιων λογαριασμών της. Το Συμβούλιο διατυπώνει σειρά συστάσεων προς την Ελλάδα σε σχέση με το άρθρο 126, παράγραφος 9, της Συνθήκης για τη λειτουργία της Ευρωπαϊκής Ένωσης, και το Συμβούλιο και η Επιτροπή παρακολουθούν τις εξελίξεις στη χώρα.
<P>
Συστάσεις δεν παρέχονται μόνο αναφορικά με τη ρευστότητα των δημόσιων λογαριασμών της, αλλά και σχετικά με διαρθρωτικές μεταρρυθμίσεις στο συνταξιοδοτικό σύστημα και την ανάγκη δρομολόγησης μεταρρυθμίσεων στο σύστημα υγείας. Έπειτα ήλθε η 23η Απριλίου, ημερομηνία κατά την οποία εγκρίθηκε μηχανισμός δράσης για την Ελλάδα. Εχθές ο εν λόγω μηχανισμός κινητοποιήθηκε για πρώτη φορά, υπό τη μορφή πόρων που εστάλησαν στην Ελλάδα από χώρες της ΕΕ μέσω του συστήματος αυτού του συμφωνηθέντος μηχανισμού.
<P>
Πρόκειται, επομένως, για την πρώτη έκφραση της προαναφερθείσας βραχυπρόθεσμης δράσης, η οποία είναι απαραίτητη όταν ένα κράτος μέλος αντιμετωπίζει σοβαρές δυσκολίες, όπως συμβαίνει στην περίπτωση της Ελλάδας.
<P>
Φυσικά, πρέπει να διαθέτουμε και βραχυπρόθεσμη στρατηγική -και τούτο διατυπώθηκε με απόλυτη σαφήνεια στην προφορική ερώτηση που υπέβαλαν οι κκ. Daul, Verhofstadt, Schulz και άλλοι -για την έξοδό μας από την κρίση. Πρέπει να είναι μία λελογισμένη, ελεγχόμενη στρατηγική και, ασφαλώς, πρέπει να στοχεύει στην υπερπήδηση των πολύ σοβαρών δυσκολιών των δημόσιων λογαριασμών, αλλά και να διατηρεί επίσης τον στόχο της ανάπτυξης.
<P>
Εντούτοις, είναι προφανές ότι η βραχυπρόθεσμη στρατηγική δεν επαρκεί. Οφείλουμε να λάβουμε μεσοπρόθεσμα και μακροπρόθεσμα μέτρα. " ευρωπαϊκή οικονομία παρουσιάζει διαρθρωτικά προβλήματα· διαρθρωτικά προβλήματα που ευθύνονται τελικά για την αποδυνάμωση της Ευρώπης έναντι μίας ιδιαίτερα ασταθούς κατάστασης ακραίων χρηματοπιστωτικών αναταραχών.
<P>
" Ευρωπαϊκή Ένωση λαμβάνει και συνιστά μεσοπρόθεσμα και μακροπρόθεσμα μέτρα, τα οποία είναι σημαντικό να επισημανθούν. Τούτο αληθεύει πρωτίστως επειδή πρόκειται να ανταποκριθούν στο είδος της κρίσης που προέκυψε εξαιτίας της σοβαρής οικονομικής κατάστασης που πλήττει ολόκληρη την ΕΕ, και, ιδίως, το σύστημα της ευρωζώνης. Προκειμένου να είναι σε θέση να αντεπεξέλθει στην κρίση του χρηματοπιστωτικού τομέα, η Ευρωπαϊκή Ένωση έχει σχεδιάσει σειρά μέτρων τα οποία θα τεθούν υπό συζήτηση στο Κοινοβούλιο τις προσεχείς ημέρες: πρόκειται για μία δέσμη μέτρων εποπτείας, η οποία ευελπιστώ ότι θα εγκριθεί το συντομότερο δυνατόν. Ελπίζω επίσης ότι το Συμβούλιο και το Κοινοβούλιο θα καταλήξουν σε συμφωνία εν προκειμένω. Στο πλαίσιο της εν λόγω δέσμης μέτρων, ή σε σχέση με αυτήν, το Συμβούλιο Οικονομικών και Δημοσιονομικών Υποθέσεων (ECOFIN) ενέκρινε εχθές ένα μέτρο: τη ρύθμιση των αμοιβαίων κεφαλαίων κινδύνου, των εναλλακτικών κεφαλαίων ή των κεφαλαίων υψηλού κινδύνου. Αναφέρομαι, εν προκειμένω, στην ερώτηση της κ. Harms και του κ. Cohn-Bendit, η οποία τονίζει ιδιαιτέρως αυτήν την πτυχή.
<P>
Χρειάζεται να ληφθεί εξίσου υπόψη η προοπτική δράσης στο πλαίσιο της G20, εφαρμόζοντας επίσης όσα έχουν συμφωνηθεί από την G20.
<P>
Ομοίως, έχουμε δηλώσει ότι η Ευρωπαϊκή Ένωση παρουσιάζει διαρθρωτικές αδυναμίες και ότι απαιτούνται διαρθρωτικές μεταρρυθμίσεις. " στρατηγική "Ευρώπη 2020" αποβλέπει στην επίτευξη αυτού του στόχου, και βασίζεται στη δέσμευση των κρατών μελών να αντεπεξέλθουν σε ορισμένους στόχους μέσω μίας σειράς ολοκληρωμένων κατευθυντηρίων γραμμών. Οι εν λόγω κατευθυντήριες γραμμές θα συνοδεύονται επίσης από εθνικά προγράμματα, τα οποία θα καταρτιστούν υπό τη μορφή των επονομαζομένων προγραμμάτων μεταρρύθμισης. Επίσης, δέον είναι να επισημανθεί ότι εξίσου σημαντική, σε συνδυασμό με τη στρατηγική "Ευρώπη 2020", είναι και η δράση που εγκρίνει η Επιτροπή όσον αφορά ολόκληρο το σύστημα παραγωγής. Στην ανακοίνωσή της στις 12 Μαΐου, προτείνει τον συντονισμό των οικονομικών πολιτικών.
<P>
Ως εκ τούτου, η στρατηγική "Ευρώπη 2020" συνιστά έναν τρόπο αντίδρασης στο υποκείμενο πρόβλημα του παραγωγικού οικονομικού συστήματος, αποφεύγοντας στο μέλλον τις εν λόγω θεμελιώδεις ελλείψεις του συστήματος και καθιστώντας το οικονομικό σύστημα της Ένωσης ανταγωνιστικό και παραγωγικό. Συνιστά επίσης τρόπο προσανατολισμού προς τους στόχους της τεχνολογικής προστιθέμενης αξίας, λαμβάνοντας υπόψη τον κοινωνικό αντίκτυπο και, επομένως, την ανάγκη της εξειδίκευσης στην αγορά εργασίας, της απασχολησιμότητας, καθώς και της καταπολέμησης της κλιματικής αλλαγής.
<P>
Ωστόσο, δεν υπάρχει πρόβλημα μόνο στο σύστημα των ιδιωτικών οικονομικών, στην παραγωγική διάρθρωση και, ουσιαστικά, στον ιδιωτικό τομέα: πρόβλημα υπάρχει και στους δημόσιους λογαριασμούς, όπου εστιάζεται επίσης μία άλλη πτυχή των μεσοπρόθεσμων και μακροπρόθεσμων μέτρων της ΕΕ. Αυτά τα μέτρα συνιστούν την πρόταση της Επιτροπής της 12ης Μαΐου, τη συζήτηση της οποίας ξεκίνησε εχθές το Συμβούλιο ECOFIN και θα την συνεχίσει περαιτέρω. Τα συγκεκριμένα μέτρα στοχεύουν στη διατήρηση της δημοσιονομικής πειθαρχίας, διασφαλίζοντας τη συμμόρφωση προς το σύμφωνο σταθερότητας και ανάπτυξης και θεσπίζοντας μέτρα για την επίλυση και την πρόληψη κρίσεων.
<P>
Με αυτόν τον γνώμονα, συγκροτήθηκε ομάδα δράσης, η οποία θα συνεδριάσει για πρώτη φορά την ερχόμενη Παρασκευή 21 Μαΐου, υπό την προεδρία του Προέδρου του Συμβουλίου της ΕΕ, κ. Van Rompuy. Στόχος της είναι η δημοσιονομική πειθαρχία, και θα χρησιμοποιήσει το έγγραφο της Επιτροπής σχετικά με τον συντονισμό των οικονομικών και δημοσιονομικών πολιτικών που παρουσίασε ο Επίτροπος Rehn.
<P>
Το εν λόγω έγγραφο αφορά όλα τα πιο μακροπρόθεσμα μέτρα, στα οποία πρέπει να συμπεριλάβουμε επίσης τη συζήτηση που ξεκινά στην ΕΕ για τη φορολόγηση των κερδών στον χρηματοπιστωτικό τομέα και την επιβολή ενός φόρου που αρχίζει να συζητά ακόμα και η G20, ήτοι τη φορολόγηση των χρηματοπιστωτικών συναλλαγών, η συζήτηση της οποίας ξεκινά, με τη σειρά της, στην ΕΕ. Σε αυτό το σημείο δίνουν έμφαση στην ερώτησή τους η κ. Harms και ο κ. Cohn-Bendit.
<P>
Επί του εν λόγω θέματος, θα πρέπει να αναφερθεί ότι όλα τα ευρωπαϊκά θεσμικά όργανα εργάζονται προς αυτήν την κατεύθυνση. Διεξήχθη δε σχετική συζήτηση στο Ευρωπαϊκό Συμβούλιο του προηγούμενου Δεκεμβρίου. Ανατέθηκε στο Διεθνές Νομισματικό Ταμείο το καθήκον εκπόνησης μελέτης σχετικά με την επιβολή φόρου επί των διεθνών χρηματοπιστωτικών συναλλαγών. " συζήτηση πραγματοποιήθηκε στο Ευρωπαϊκό Συμβούλιο του Μαρτίου, η Επιτροπή υπέβαλε σχετική πρόταση την 1η Απριλίου, και διεξήχθη επίσης συζήτηση στο Συμβούλιο ECOFIN.
<P>
Κατά συνέπεια, πρόκειται για ένα ακόμα μέτρο που θα συζητηθεί οπωσδήποτε στο πλαίσιο της G20, και το οποίο είναι υψίστης σημασίας· αυτά ακριβώς έχω χαρακτηρίσει ως μεσοπρόθεσμα και μακροπρόθεσμα μέτρα που προτάθηκαν από την ΕΕ. Εχθές, για παράδειγμα, στη σύνοδο κορυφής ΕΕ-Λατινικής Αμερικής στη Μαδρίτη, προτάθηκε επίσης μεταρρύθμιση του χρηματοπιστωτικού συστήματος. Με άλλα λόγια, η Ευρωπαϊκή Ένωση εγείρει τα εν λόγω ζητήματα σε όλα τα φόρουμ στα οποία παρίσταται.
<P>
Εν ολίγοις, κύριε Πρόεδρε, τα μέτρα ήδη λαμβάνονται και υφίστανται οι συνθήκες για την περαιτέρω προώθηση αυτού που έχει περιγραφεί ως οικονομική διακυβέρνηση της Ένωσης. Το Ευρωπαϊκό Συμβούλιο διαδραματίζει ενεργό ρόλο εν προκειμένω, μαζί με την Επιτροπή και το Κοινοβούλιο ως νομοθετικό και ελεγκτικό σώμα.
<P>
Θεωρώ, λοιπόν, πως μπορούμε να πούμε -για να ολοκληρώσω, κύριε Πρόεδρε- ότι η κρίση μάς κατέδειξε πράγματι τις ελλείψεις της ευρωπαϊκής νομισματικής ένωσης λόγω απουσίας οικονομικής ένωσης, στοιχείο που προβλέπεται μεν στις Συνθήκες, αλλά δεν υφίσταται στην πραγματικότητα. Παραμένουμε στη νομισματική ένωση, αλλά δεν προχωρούμε προς την οικονομική ένωση. Τα ανωτέρω μέτρα που εγκρίθηκαν από την ΕΕ σε βραχυπρόθεσμο, μεσοπρόθεσμο και μακροπρόθεσμο ορίζοντα οδηγούν σαφώς την Ένωση στην οικονομική ένωση.
<P>
" παρούσα κρίση αποδυνάμωσε τις οικονομίες μας και υπέβαλε την Ένωση σε δοκιμασία, αλλά δεν την κατέστρεψε· δεν την κατακερμάτισε. " Ευρωπαϊκή Ένωση αντέδρασε και, κατά διαστήματα, είχαμε την εντύπωση ότι το έπραττε με πάρα πολύ αργούς ρυθμούς· ωστόσο, ανέλαβε αδιαμφισβήτητα δράση. Ενίοτε, φαινόταν να διστάζει, αλλά παρέμεινε ενωμένη, και η αντίδρασή της ήταν ορθή και ενδεδειγμένη έναντι των προκλήσεων που αντιμετωπίζουμε επί του παρόντος.
<P>
Ελπίζω ότι το Ευρωπαϊκό Συμβούλιο του Ιουνίου θα εδραιώσει αυτήν την πορεία προς την ευρωπαϊκή οικονομική διακυβέρνηση, προς μία ενιαία αντίδραση στην παρούσα κρίση εκ μέρους της ΕΕ. Για τον λόγο αυτόν, ευελπιστώ επίσης ότι θα προετοιμάσει επαρκώς την κοινή θέση της ΕΕ για την άκρως σημαντική συνεδρίαση της G20 στο Τορόντο σχετικά με τη ρύθμιση του χρηματοπιστωτικού συστήματος και για τη σημαντική συζήτηση επί της φορολόγησης των διεθνών χρηματοπιστωτικών συναλλαγών.
<SPEAKER ID="009" NAME="Olli Rehn" LANGUAGE="EN">
Κύριε Πρόεδρε, επικροτώ την παρούσα συζήτηση σχετικά με την αντίδραση της Ευρωπαϊκής Ένωσης στην κρίση και τις άμεσες και πιο μακροπρόθεσμες προκλήσεις της οικονομικής διακυβέρνησης με τις οποίες βρισκόμαστε αντιμέτωποι. Θα ξεκινήσω με τις άμεσες προκλήσεις και την αντίδραση στην κρίση.
<P>
Προ δέκα ημερών, η Ευρωπαϊκή Ένωση έλαβε γενναίες και αναγκαίες αποφάσεις για τη διατήρηση της χρηματοπιστωτικής σταθερότητας στην Ευρώπη. Ήταν μία διπλή αντίδραση στην επιδείνωση της κρίσης, η οποία μετατράπηκε σε συστημική πρόκληση για το ευρώ. Ήταν μία αντίδραση την οποία θα μπορούσα να χαρακτηρίσω ως σύμφωνο σταθεροποίησης.
<P>
Πρώτον, συμφωνήσαμε να θεσπιστεί ευρωπαϊκός μηχανισμός χρηματοπιστωτικής σταθερότητας που θα παρέχει χρηματοδοτική στήριξη μέγιστου ύψους 500 δισεκατομμυρίων ευρώ, η οποία θα συμπληρώνεται από χρηματοδότηση του ΔΝΤ κατ' αναλογία 2:1. Δεύτερον, συμφωνήσαμε να επιταχυνθεί η δημοσιονομική εξυγίανση στα κράτη μέλη όπου συνιστά κατεπείγουσα ανάγκη.
<P>
Με τις εν λόγω αποφάσεις, η Ευρώπη κατέληξε σε μία αξιόπιστη δέσμη μέτρων που καταδεικνύει στους πολίτες μας, στις αγορές και στον κόσμο γενικότερα ότι θα υπερασπιστούμε το ευρώ -το κοινό μας νόμισμα- με οιοδήποτε τίμημα.
<P>
Δεν το πράττουμε προς όφελος των μυστικιστικών δυνάμεων της αγοράς, αλλά προς όφελος της βιώσιμης ανάπτυξης και της δημιουργίας θέσεων απασχόλησης στην Ευρώπη, διασφαλίζοντας ότι οι απειλές κατά της χρηματοπιστωτικής σταθερότητας δεν θα αφανίσουν την οικονομική ανάκαμψη που βρίσκεται πλέον σε εξέλιξη - παρότι αυτή εξακολουθεί να είναι περιορισμένου μεγέθους και εύθραυστη. Αυτό είναι το καθήκον μας απέναντι στους πολίτες μας, και το εκπληρώνουμε με πολύ συγκεκριμένο τρόπο. Εχθές, εκτελώντας καθήκοντα συντονισμού και διαχείρισης εξ ονόματος των κρατών μελών της ευρωζώνης, η Επιτροπή διέθεσε 14,5 δισεκατομμύρια ευρώ για την Ελλάδα, ποσό που συμπληρώθηκε από το ΔΝΤ με 5,5 δισεκατομμύρια ευρώ. Δηλώσαμε ότι θα είμαστε έτοιμοι να ανταποκριθούμε στις άμεσες ανάγκες αναχρηματοδότησης, και το πράξαμε εγκαίρως.
<P>
Ασφαλώς, τούτο υπάγεται εξ ολοκλήρου στην πλήρη και ολοκληρωμένη εφαρμογή του προγράμματος που κατάρτισε η Επιτροπή από κοινού με την ελληνική κυβέρνηση, και σε συνεργασία με την ΕΚΤ και το ΔΝΤ.
<P>
" Ευρωπαϊκή Κεντρική Τράπεζα έλαβε επίσης έκτακτα μέτρα για την αντιμετώπιση των επιθέσεων που σημειώθηκαν προσφάτως εις βάρος του ευρώ. Πέραν αυτού, τα κράτη μέλη μας κατανόησαν την ύψιστη σημασία της δημοσιονομικής εξυγίανσης για τη διασφάλιση της βιωσιμότητας των δημόσιων οικονομικών και, συνεπώς, τις προϋποθέσεις για τη βιώσιμη οικονομική μεγέθυνση.
<P>
Την προηγούμενη εβδομάδα, η Ισπανία και η Πορτογαλία παρουσίασαν σημαντικά νέα μέτρα δημοσιονομικής εξυγίανσης, τα οποία συνιστούν καίρια και δύσκολα, αλλά, συγχρόνως, απαραίτητα βήματα για τη μείωση των διογκούμενων ελλειμμάτων κατά τα έτη 2010 και 2011. " Επιτροπή θα υποβάλει συνολική αξιολόγηση της επάρκειας των νέων στόχων και μέτρων κατά τη διάρκεια των δύο προσεχών εβδομάδων.
<P>
Επιτρέψτε μου να υπογραμμίσω ότι η ταχύτερη μείωση του δημόσιου ελλείμματος αποτελεί πράγματι ουσιαστική συνιστώσα της δέσμης μέτρων χρηματοπιστωτικής σταθερότητας που συμφωνήθηκε στις 10 Μαΐου από το Συμβούλιο ECOFIN. Είναι εξίσου σημαντικό αμφότερες οι χώρες να εγκρίνουν διαρθρωτικές μεταρρυθμίσεις που θα συμβάλουν στην αύξηση των δυνατοτήτων ανάπτυξης, ιδίως δε μεταρρυθμίσεις στις αγορές εργασίας και στα συνταξιοδοτικά συστήματα.
<P>
Μολονότι η επιτάχυνση της δημοσιονομικής εξυγίανσης συνιστά άμεση προτεραιότητα σε ολόκληρη την Ευρώπη, πρέπει να συντονίσουμε παράλληλα τις οικονομικές και δημοσιονομικές μας πολιτικές, εφαρμόζοντας διαφοροποιήσεις μεταξύ των κρατών μελών. Με άλλα λόγια, οι προσπάθειες δημοσιονομικής εξυγίανσης πρέπει να διαφοροποιούνται συναρτήσει των δημοσιονομικών περιθωρίων και της οικονομικής ευαισθησίας.
<P>
Χώρες με ελάχιστα ή καθόλου δημοσιονομικά περιθώρια θα πρέπει να προβαίνουν σε εκ των προτέρων και εσπευσμένη λήψη μέτρων, ενώ άλλες, με καλύτερα δημοσιονομικά περιθώρια, θα πρέπει να διατηρούν τις λιγότερο περιοριστικές επιλογές των δημοσιονομικών πολιτικών τους χάριν της ανάπτυξης και της δημιουργίας θέσεων απασχόλησης στην Ευρώπη.
<P>
Φυσικά θα ήταν σφάλμα να διακόψουμε τις προσπάθειές μας σε αυτό το στάδιο. Ας θυμηθούμε ότι τα πρώτα δέκα χρόνια του ευρώ στέφθηκαν με επιτυχία: αυτή είναι η αφετηρία. " κρίση, όμως, κατέδειξε ότι πρέπει να αναγνωρίσουμε τις συστημικές ελλείψεις του. " πίεση από τους ομοτίμους δεν ήταν αρκετά σθεναρή, οι θετικές περίοδοι δεν αξιοποιήθηκαν για τη μείωση του δημόσιου ελλείμματος, ενώ αγνοήθηκαν οι μακροοικονομικές ανισορροπίες.
<P>
Αυτός ακριβώς είναι ο λόγος για τον οποίο την προηγούμενη εβδομάδα, στις 12 Μαΐου, η Επιτροπή υπέβαλε σειρά φιλόδοξων προτάσεων για την ενίσχυση της οικονομικής διακυβέρνησης στην Ευρώπη. Θέλουμε να ισχυροποιήσουμε την προληπτική δημοσιονομική εποπτεία, να αποκαταστήσουμε τις μακροοικονομικές ανισορροπίες και να θεσπίσουμε ένα μόνιμο και σταθερό πλαίσιο για τη διαχείριση κρίσεων. Βασίζομαι στη στήριξη του Κοινοβουλίου για τις εν λόγω σημαντικές προτάσεις. Βρίσκονται στον πυρήνα της επιτυχούς έκβασης της στρατηγικής "Ευρώπη 2020" τα προσεχή έτη.
<P>
Οι προτάσεις μας ερείδονται σε δύο αρχές. Κατά πρώτον, η πρόληψη είναι πάντα καλύτερη από τη διόρθωση - πόσω μάλλον να επιτρέπεται η κλιμάκωση μίας κατάστασης σε κρίση, όπως έχουμε διαπιστώσει. Κατά δεύτερον, η ενισχυμένη δημοσιονομική εποπτεία θα πρέπει να συνοδεύεται από ευρύτερη μακροοικονομική επιτήρηση, προκειμένου να ανευρεθούν τα πρωτογενή αίτια της βιώσιμης οικονομικής ανάπτυξης.
<P>
Οι προτάσεις μας συγκροτούνται από τρία δομικά στοιχεία. Πρώτον, πρέπει να ενισχύσουμε τους προληπτικούς και διορθωτικούς βραχίονες του συμφώνου σταθερότητας και ανάπτυξης. Ο θεμελιώδης ακρογωνιαίος λίθος της ενίσχυσης της οικονομικής διακυβέρνησης συνίσταται στον εκ των προτέρων συντονισμό της δημοσιονομικής πολιτικής, προκειμένου να διασφαλιστεί ότι οι εθνικοί προϋπολογισμοί είναι συνεπείς προς τις από κοινού συμφωνηθείσες ευρωπαϊκές πολιτικές και υποχρεώσεις ώστε να μην θέτουν σε κίνδυνο τη σταθερότητα της ευρωζώνης στο σύνολό της και τη σταθερότητα των λοιπών κρατών μελών.
<P>
Επιτρέψτε μου να είμαι απολύτως σαφής εν προκειμένω: αυτό δεν συνεπάγεται τον έλεγχο των εθνικών προϋπολογισμών, γραμμή προς γραμμή εκάστου προϋπολογισμού. Δεν έχουμε ούτε την πρόθεση ούτε τους πόρους για κάτι τέτοιο. Συνεπάγεται, όμως, την ανάλυση και αξιολόγηση από ομοτίμους των γενικών δημοσιονομικών κατευθυντήριων γραμμών και της δημοσιονομικής ισορροπίας πριν από την υποβολή στο Κοινοβούλιο των εθνικών σχεδίων προϋπολογισμού από τις κυβερνήσεις, με την επιφύλαξη, δυνάμει της Συνθήκης και του συμφώνου σταθερότητας και ανάπτυξης, του έννομου δικαιώματος της ΕΕ να προβαίνει σε συστάσεις και να ζητεί διορθωτικές παρεμβάσεις από τα ενεχόμενα κράτη μέλη.
<P>
Ορισμένοι έχουν διατυπώσει επικρίσεις εν προκειμένω, ισχυριζόμενοι ότι πρόκειται για παραβίαση της κοινοβουλευτικής κυριαρχίας. Εγώ προσωπικά είμαι πρώην βουλευτής εθνικού κοινοβουλίου και του Ευρωπαϊκού Κοινοβουλίου, και έχω πλήρη επίγνωση του ευαίσθητου χαρακτήρα των κοινοβουλευτικών δημοσιονομικών εξουσιών. Εντούτοις, οιοσδήποτε μπορεί να αντιληφθεί ότι δεν πρόκειται για παραβίαση της δημοκρατίας ή της κοινοβουλευτικής κυριαρχίας, αλλά για τη διασφάλιση της τήρησης εκ μέρους των κρατών μελών μας των κανόνων επί των οποίων έχουν τα ίδια αποφασίσει προγενέστερα: με άλλα λόγια, πρόκειται για την εφαρμογή στην πράξη των όσων κηρύττουμε.
<P>
Πρέπει να εντάξουμε μία πραγματικά ευρωπαϊκή διάσταση στη χάραξη οικονομικής πολιτικής στην Ευρώπη: δεν αρκεί να εξετάζουμε εκ των υστέρων μόνο διεθνείς αποφάσεις. Στην ΕΕ, ιδίως δε στην ευρωζώνη, γνωρίζουμε πάρα πολύ καλά ότι οι εθνικές αποφάσεις έχουν αντίκτυπο και πέραν των εθνικών συνόρων, και, ως εκ τούτου, πρέπει να υπάρχει συντονισμός σε ευρωπαϊκό επίπεδο πριν από τη λήψη αυτών των εθνικών αποφάσεων.
<P>
Το δεύτερο δομικό στοιχείο συνίσταται στην επέκταση της δημοσιονομικής εποπτείας προς μια ευρύτερη και πιο εμπεριστατωμένη επιτήρηση, με στόχο την αποκατάσταση των μακροοικονομικών ανισορροπιών. Για ποιον λόγο είναι σημαντικό αυτό; Οι αποκλίσεις ως προς την ανταγωνιστικότητα και το χάσμα μεταξύ των πλεονασματικών και ελλειμματικών χωρών της ευρωζώνης έχουν αυξηθεί την τελευταία δεκαετία. Αυτό ακριβώς αποτέλεσε τον πρωταρχικό λόγο για τον οποίο η χρηματοπιστωτική κρίση έπληξε τόσο σοβαρά την ΕΕ, ιδίως δε ορισμένα από τα κράτη μέλη μας. Δέον είναι να αποτρέψουμε και να αντιμετωπίσουμε αναδυόμενα προβλήματα προτού κλιμακωθούν σε κρίση.
<P>
Κατά συνέπεια, προτείνουμε τον καθορισμό δεικτών και πίνακα αποτελεσμάτων, τη συμφωνία επί προειδοποιητικών ορίων και τη διατύπωση συστάσεων και έγκαιρων ειδοποιήσεων, εφόσον παραστεί ανάγκη. Οι εν λόγω δείκτες θα μπορούσαν να περιλαμβάνουν, για παράδειγμα, τις τάσεις παραγωγικότητας, το κόστος εργασίας ανά μονάδα προϊόντος και την εξέλιξη των ισοζυγίων τρεχουσών συναλλαγών.
<P>
Είναι αυταπόδεικτο ότι αυτό δεν σημαίνει πως επιθυμούμε να αποδυναμώσουμε την εξαγωγική επίδοση οιασδήποτε χώρας· ασφαλώς όχι. Αντιθέτως, στόχος είναι η επανεξισορρόπηση της οικονομικής μεγέθυνσης στην Ευρώπη συνολικά. Πρέπει να τονώσουμε την εξαγωγική ανταγωνιστικότητα όπου χρειάζεται και την εσωτερική ζήτηση όπου χρειάζεται και είναι εφικτό. Αυτή πρέπει να είναι η τακτική μας ως ευρωπαϊκής ομάδας προς όφελος ολόκληρης της Ευρώπης.
<P>
Τρίτον, πρέπει να καταστήσουμε απολύτως σαφές σε οιονδήποτε παρακολουθεί την ευρωζώνη ότι δεν πρόκειται να ηττηθούμε ποτέ. Προκειμένου να αποθαρρύνουμε οιονδήποτε ακόμα και από το να επιχειρήσει να θέσει σε δοκιμασία τον δυναμισμό μας, χρειαζόμαστε ένα μόνιμο και σταθερό πλαίσιο για τη διαχείριση κρίσεων στα κράτη μέλη της ευρωζώνης. Ο προσωρινός μηχανισμός που θεσπίστηκε στις 10 Μαΐου συνιστά ένα πρώτο γενναίο βήμα προς αυτήν την κατεύθυνση, αλλά σε μεσοπρόθεσμο και μακροπρόθεσμο ορίζοντα, η Επιτροπή θα προτείνει έναν μηχανισμό με πιο μόνιμο χαρακτήρα, ο οποίος θα υπόκειται σε μία αυστηρή πολιτική με βάση την τήρηση ορισμένων προϋποθέσεων και, φυσικά, θα αποκομίζει διδάγματα από την πρόσφατη εμπειρία μας. Ναι, πρέπει να αποφύγουμε τους ηθικούς κινδύνους. Αυτός είναι ο λόγος για τον οποίο οφείλουμε να διασφαλίσουμε ότι ο μηχανισμός θα στερείται ελκυστικότητας σε τέτοιον βαθμό ώστε κανένας ηγέτης και καμία χώρα να μην δελεάζεται να προσφύγει σε αυτόν. Ωστόσο, η πρόσφατη εμπειρία έχει καταδείξει ότι είναι προτιμότερο να διαθέτουμε ένα πυροσβεστικό σώμα που βρίσκεται σε ετοιμότητα για την απόσβεση ενδεχόμενης εστίας πυρκαγιάς σε θάμνο παρά να ξεκινούμε τη συγκρότηση του πυροσβεστικού σώματος αφότου η εστία αυτή έχει μετατραπεί σε πυρκαγιά του δάσους. Είναι προτιμότερη η ασφάλεια παρά η μεταμέλεια.
<P>
Ολοκληρώνοντας, οι εν λόγω προτάσεις της Επιτροπής προλειαίνουν το έδαφος για την αλματώδη μετάβαση προς την οικονομική διακυβέρνηση στην Ευρώπη, αλλά θα ήθελα επίσης να επιστήσω την προσοχή σε μία άλλη, απολύτως κεφαλαιώδους σημασίας, απόφαση -την ίδια ημέρα που προτείναμε αυτά τα μέτρα- ήτοι στην πρόταση προσχώρησης της Εσθονίας στην ευρωζώνη βάσει των ιδίων επιτευγμάτων της. Σας παραθέτω ενδεικτικά ορισμένα αριθμητικά στοιχεία: ενώ το χρέος στην Ευρώπη ανέρχεται κατά μέσο όρο στο 75%, στην Εσθονία βρίσκεται περίπου στο 7,5% -όχι 75%, αλλά 7,5%- επί μόνιμης και σταθερής βάσης.
<P>
" πρόταση αυτή στέλνει σε όλους το σημαντικό μήνυμα ότι η ευρωζώνη θα αντέξει την πίεση με αυτοπεποίθηση, και ότι οι βιώσιμες οικονομικές και δημοσιονομικές πολιτικές θα αποδώσουν καρπούς για τα κράτη μέλη. Εν γένει, μετά την έγκρισή τους, οι πρωτοβουλίες της Επιτροπής θα οδηγήσουν σε ουσιαστική εμβάθυνση της οικονομικής διακυβέρνησης στην Ευρώπη και σε συνετή διεύρυνση της ευρωζώνης. Πράγματι, είναι πλέον η κατάλληλη στιγμή να δώσουμε πνοή ζωής στο "Ο" της ΟΝΕ.
<SPEAKER ID="010" NAME="Joseph Daul" LANGUAGE="FR">
Κύριε Πρόεδρε, κυρίες και κύριοι, η Ευρώπη επιτέλους αντέδρασε. Οι αρχηγοί κρατών και κυβερνήσεων ξεκίνησαν επιτέλους να αντιμετωπίζουν τα προβλήματα, λαμβάνοντας, προ δέκα ημερών, την απόφαση για τη θέσπιση σχεδίου στήριξης του νομίσματός μας, του ευρώ. Πρόκειται για ένα σχέδιο το οποίο αποτυπώνει μεν με ακρίβεια την εμβέλεια της ευρωπαϊκής αλληλεγγύης, διαψεύδοντας έτσι όλους όσοι την αμφισβήτησαν, αλλά εξακολουθεί να είναι ανεπαρκές και πρέπει να συνοδευτεί από μέτρα για τη μείωση των εθνικών δημοσιονομικών ελλειμμάτων μας και από μέτρα για την επίτευξη συμφωνίας μεταξύ των 27 σχετικά με τους κοινωνικούς και φορολογικούς προϋπολογισμούς. Θεωρώ ότι όλοι αυτό δηλώνουν σήμερα το πρωί, και όλοι μας το ίδιο δηλώναμε το τελευταίο δεκαπενθήμερο. Ας το πράξουμε, λοιπόν, τώρα! Το εν λόγω σχέδιο ολοκληρώθηκε την προηγούμενη Τετάρτη με την απόφαση της Επιτροπής, την οποία και επικροτώ, να ενισχύσει δυναμικά την εποπτεία και την εφαρμογή ενός συμφώνου σταθερότητας.
<P>
Κυρίες και κύριοι, δεν πρόκειται να απεγκλωβιστούμε εάν δεν εφαρμοστούν όλα αυτά τα μέτρα. Δεν πρόκειται να απεγκλωβιστούμε εάν δεν επιδείξουμε πολιτικό σθένος, διότι πρέπει να λάβουμε τώρα τα μέτρα που θα έπρεπε να είχαμε ήδη λάβει συλλογικά σε επίπεδο ΕΕ και μεμονωμένα σε επίπεδο κρατών. Αυτό ισχύει για τις κυβερνήσεις τόσο της Δεξιάς όσο και της Αριστεράς. Λυπούμαι πολύ που οι γερμανοί Σοσιαλιστές δεν επέδειξαν αυτό το σθένος κατά την ψηφοφορία του σχεδίου ευρωπαϊκής βοήθειας στο γερμανικό ομοσπονδιακό κοινοβούλιο.
<P>
Πρέπει να αποκομίσουμε διδάγματα από όλα αυτά. Δίδαγμα πρώτο: πρέπει να γνωρίζουμε την πραγματική κατάσταση των εθνικών δημόσιων λογαριασμών, ακριβώς όπως γνωρίζουμε την πραγματική κατάσταση των δημόσιων λογαριασμών της ΕΕ. Ζητώ από την Επιτροπή να καταβάλει κάθε δυνατή προσπάθεια να το διασφαλίσει αυτό και να τιμωρεί, και όχι να ασκεί απλώς δειλά κριτική, οιοδήποτε κράτος δεν εκπληρώνει αυτήν την υποχρέωση. Όπως γνωρίζετε, όλοι φοβούνται τους ανιχνευτές ταχύτητας, όλοι φοβούνται τις κυρώσεις, τον αριθμό των πόντων που ενδέχεται να αφαιρεθούν από το δίπλωμα οδήγησής τους όταν βρίσκονται καθ' οδόν. Αυτή είναι η φύση μας, επομένως, πρέπει να υπάρχουν κυρώσεις. Αυτό είναι το άλφα και το ωμέγα κάθε σοβαρής πολιτικής στον εν λόγω τομέα.
<P>
Δίδαγμα δεύτερο: οι 27 πρέπει να εστιάζουν την προσοχή τους σαφώς εκ των προτέρων στις δημοσιονομικές τους πολιτικές. Αυτό ζήτησε και η Επιτροπή την προηγούμενη εβδομάδα. Αυτό ζήτησα και εγώ προσωπικά σε αυτήν την Αίθουσα πριν από λίγες εβδομάδες. Ξέρω ότι τα κράτη μέλη εκνευρίζονται όταν τους ζητείται να εστιάζουν κάπου την προσοχή τους, αλλά θα πρέπει να συνηθίσουν εφεξής σε αυτόν τον εκνευρισμό εάν εξακολουθήσουν να διαχειρίζονται τα δημόσια οικονομικά τους σαν να βρίσκονται σε κάποιο έρημο νησί, σαν να μην συνδέονται μεταξύ τους μέσω κοινού νομίσματος και, συνεπώς, μέσω κοινής πειθαρχίας.
<P>
Επιπλέον, ό,τι ισχύει για τους εθνικούς προϋπολογισμούς ισχύει και για την κοινωνική και φορολογική πολιτική. Και πάλι, κατανοώ την οργή ορισμένων συμπατριωτών μας όταν τους ζητείται να κάνουν θυσίες για άλλους που εργάζονται λιγότερο και συνταξιοδοτούνται νωρίτερα. Ούτε αυτό μπορεί να συνεχιστεί. Πρόκειται για το τρίτο δίδαγμα που αποκόμισα από την παρούσα κρίση. Το ευρώ θα είναι βιώσιμο μόνο εάν διαθέσουμε συλλογικά στους εαυτούς μας τους πόρους για να το επιτύχουμε. Δεν θα διαψεύσω τον κ. Volcker, οικονομικό σύμβουλο του προέδρου Obama, ο οποίος δήλωσε ότι το ευρώ κινδυνεύει να καταρρεύσει εάν δεν αλλάξουμε τη νοοτροπία και τη συμπεριφορά μας. Πρέπει να υπερβούμε τους εθνικούς προβληματισμούς και να στραφούμε προς ευρωπαϊκούς προβληματισμούς. Πρέπει να μεταβούμε από βραχυπρόθεσμες πολιτικές, που στοχεύουν στην αποτροπή της υποχώρησης των εθνικών κυβερνήσεων κατά μερικές ποσοστιαίες μονάδες στις δημοσκοπήσεις, σε μεσοπρόθεσμα και μακροπρόθεσμα σχέδια, τα οποία ζητούν και οι επιχειρηματίες μας, προκειμένου να μπορούν να επενδύουν και να προσλαμβάνουν εργαζόμενους.
<P>
" Ομάδα μου ζητεί από την Ευρώπη να βγει από την αδράνεια. Ζητεί από την Επιτροπή να επιτελέσει το έργο της, το οποίο συνίσταται στην εφαρμογή της μεθόδου της επιβράβευσης και της τιμωρίας έναντι των κρατών μελών. Χρηματοδοτική ανταμοιβή για όσα προβαίνουν σε εξυγίανση των δημόσιων οικονομικών τους και τιμωρία για όσα αρνούνται να το πράξουν!
<P>
" Επιτροπή, κύριε Rehn, δεν πρέπει να φοβηθεί να το πράξει αυτό. Είναι προς όφελος των Ευρωπαίων και των κρατών μελών. Το βασικό πρόβλημα των συμπολιτών μας, το οποίο εγείρεται σε όλες τις συνεδριάσεις μας επί του παρόντος, είναι αν οι αποταμιεύσεις τους παραμένουν ασφαλείς. Καταλαβαίνω αυτούς τους πολίτες, οι οποίοι εργάστηκαν ολόκληρη τη ζωή τους για να αποκτήσουν λίγες οικονομίες. Επομένως, αυτή πρέπει να είναι η πρώτη διαβεβαίωση που πρέπει να τους δώσουμε: ότι οι οικονομίες τους προστατεύονται. Αυτό πρέπει απλούστατα να κάνει η Επιτροπή· γι' αυτόν τον σκοπό ιδρύθηκε.
<P>
Μόνο σε αυτό το πλαίσιο, κυρίες και κύριοι, θα έχει νόημα η στρατηγική για το 2020. Μόνο εάν αντιμετωπίσουμε εκ νέου με σοβαρότητα τον σκοπό μας, εάν δράσουμε συλλογικά στον τομέα των δημόσιων λογαριασμών, θα είμαστε σε θέση να κερδίσουμε τη μάχη της ανεργίας, της εκπαίδευσης, της κατάρτισης, της έρευνας και της καινοτομίας. Το είπα εχθές, και το λέω καθημερινά: εάν πρέπει να επιβληθεί εξοικονόμηση πόρων σε όλα τα κράτη μέλη μας, τότε και εμείς, ως βουλευτές του Κοινοβουλίου και ευρωπαίοι δημόσιοι υπάλληλοι, πρέπει να αποτελέσουμε παράδειγμα προς μίμηση· διαφορετικά, θα στερούμαστε αξιοπιστίας.
<P>
Αυτό μόνο έχω να πω, και εξακολουθώ να ελπίζω -έχω βιώσει μερικές πολύ σοβαρές και βαθιές κρίσεις- ότι η παρούσα κρίση μπορεί τουλάχιστον να χρησιμεύσει ως νέα αφετηρία για την Ευρώπη και τους πολίτες της.
<SPEAKER ID="011" NAME="Martin Schulz" LANGUAGE="DE">
Κύριε Πρόεδρε, κυρίες και κύριοι, η παρούσα συζήτηση λαμβάνει χώρα με φόντο μία πολύ σοβαρή κατάσταση που αποτελεί απειλή για την Ευρωπαϊκή Ένωση. Επί δεκαετίες ήμαστε οπαδοί της ιδεολογίας της μη παρέμβασης, και πρόκειται για δεκαετίες κατά τις οποίες οιοσδήποτε έθετε εν αμφιβόλω την υποτιθέμενη υπεροχή του καπιταλιστικού οικονομικού συστήματος γινόταν αντικείμενο χλευασμού. Αυτό το οικονομικό σύστημα μάς οδήγησε στη βαθύτερη χρηματοπιστωτική, οικονομική κρίση και κρίση στον τομέα της απασχόλησης και στη βαθύτερη κρίση ηθικής και νομιμότητας των θεσμών που σημειώθηκε μετά το τέλος του Β' Παγκόσμιου Πολέμου.
<P>
Το σύστημα είναι εσφαλμένο. Είναι, έως κάποιον βαθμό, ανήθικο· και είναι επίσης διεστραμμένο. Θα ήθελα να σας δώσω ένα παράδειγμα, διότι πολλοί από τους πολίτες μας δεν καταλαβαίνουν την εξειδικευμένη φρασεολογία που χρησιμοποιείται. Τι σημαίνουν ακριβώς η εμπορική διάθεση των συμφωνιών ανταλλαγής κινδύνων αθέτησης και οι εγγυήσεις των αθετήσεων δανείων; Σημαίνουν ότι μπορείτε να συνάψετε ένα ασφαλιστήριο συμβόλαιο το οποίο μπορεί εν συνεχεία να αγοραστεί και να πωληθεί σαν προϊόν. Επιτρέψτε μου να το διατυπώσω με πρακτικούς όρους. Είμαι βέβαιος ότι το υπέροχο αγρόκτημα που ανήκει στην ιδιοκτησία του κ. Daul καλύπτεται από ασφαλιστήριο συμβόλαιο πυρασφάλειας. Εάν εγώ, ο Martin Schulz, μπορώ να αγοράσω το ασφαλιστήριο συμβόλαιο πυρασφάλειας του κ. Daul και μπορώ να εισπράξω εγώ την ασφαλιστική αποζημίωση και όχι εκείνος όταν καεί ολοσχερώς η οικία του, τότε χρειάζομαι απλούστατα κάποιον, για παράδειγμα, τον κ. Cohn-Bendit, ο οποίος είναι διατεθειμένος να βάλει φωτιά στην οικία, και έχω επιτύχει τον στόχο μου.
<P>
Πρόκειται για διεστραμμένο σύστημα. Πρέπει να καταργηθεί και να απαγορευτούν οι εν λόγω πρακτικές. Αυτούς ακριβώς τους μηχανισμούς συζητούμε, και τα παραδείγματα της πραγματικής ζωής δεν είναι διασκεδαστικά. Ένα τέτοιο παράδειγμα αφορά το συνταξιοδοτικό ταμείο της ένωσης διδασκόντων της Καλιφόρνιας, η οποία ήθελε να αγοράσει μία γερμανική αεροπορική εταιρεία μέσω αμοιβαίου κεφαλαίου κινδύνου. Το συνταξιοδοτικό ταμείο δεν το κατόρθωσε, αλλά, αντ' αυτού, αγόρασε κάτι άλλο. Κατόπιν τούτου, όμως, το συνταξιοδοτικό ταμείο χρεοκόπησε. " εξέλιξη αυτή κατέστρεψε μία ολόκληρη γενιά διδασκόντων, οι οποίοι κατέβαλλαν εισφορές στο ταμείο επί σαράντα έτη. Αυτή είναι η πραγματική κατάσταση του συγκεκριμένου οικονομικού συστήματος, το οποίο έχει αγγίξει πλέον τα όριά του και πρέπει να χαλιναγωγηθεί επειγόντως.
<P>
Τώρα είναι η σειρά των κυβερνήσεων. Αυτό είπατε, κύριε López Garrido και κύριε Rehn. Όλα αυτά είναι καλά και φρόνιμα, αλλά εμείς αντιδρούμε, εμείς οδηγηθήκαμε στην ανάληψη δράσης, και, κατά την άποψή μου, η αντίδρασή μας καθυστέρησε υπερβολικά. Θα έπρεπε να έχουν θεσπιστεί κανονισμοί σε πολλούς τομείς και σε πολύ πιο πρώιμο στάδιο, και απευθύναμε επανειλημμένως σχετική έκκληση σε αυτό το Σώμα. Τώρα θεσπίζουμε κανονισμούς για τα αμοιβαία κεφάλαια κινδύνου, πότε όμως θα συγκροτηθεί ευρωπαϊκός οργανισμός αξιολόγησης της πιστοληπτικής ικανότητας; Μα είναι πράγματι φυσιολογικό ένας αμερικανικός οργανισμός αξιολόγησης της πιστοληπτικής ικανότητας, εκεί ακριβώς όπου η κερδοσοκοπική δραστηριότητα εις βάρος της Ελλάδας έφθασε στο αποκορύφωμά της, να στρέφει τις βλέψεις του προς τον επόμενο στόχο και να υποβαθμίζει την πιστοληπτική ικανότητα της Πορτογαλίας; Τι είδους ιδρύματα είναι αυτά τα οποία μπορούν να αποφασίζουν για την τύχη ολόκληρων κρατών; Πρέπει να τεθούν υπό έλεγχο και ρύθμιση. Μολαταύτα, δεν θα έπρεπε να συμβαίνει τώρα κάτι τέτοιο. Θα έπρεπε να είχε συμβεί προ πολλών ετών, και εμείς το είχαμε ζητήσει προ πολλών ετών, αλλά τα αιτήματά μας απορρίφθηκαν. Απορρίφθηκαν από τις ίδιες κυβερνήσεις που σήμερα διατείνονται ότι διαχειρίζονται την παρούσα κρίση.
<P>
(Διαμαρτυρίες)
<P>
Κύριε Langen, γνωρίζω ότι θα καταθέσετε τροπολογία σήμερα το απόγευμα, προκειμένου να διασφαλιστεί ότι το Κοινοβούλιο δεν θα συνεδριάζει κατά την περίοδο του καρναβαλιού στη Γερμανία. Αυτό είναι θετικό. Μόνο που, όταν είστε εσείς παρών στην Αίθουσα, όλες οι συνεδριάσεις του Κοινοβουλίου διεξάγονται σε καρναβαλικό κλίμα. Λυπούμαι βαθύτατα.
<P>
Στην ΕΕ έχουμε διαρθρωτικά ελλείμματα, η επίλυση των οποίων εναπόκειται στην αρμοδιότητα των θεσμικών οργάνων. Υποτίθεται ότι έχουμε δημιουργήσει μια οικονομική και νομισματική ένωση. Ωστόσο, στην πραγματικότητα έχουμε νομισματική ένωση, αλλά δεν έχουμε οικονομική ένωση. " Ευρώπη παρουσιάζει ένα συνονθύλευμα οικονομικών πολιτικών. Δεκαέξι συνολικά κυρίαρχα κράτη αδυνατούν να συντονίσουν τις οικονομικές πολιτικές τους, ορισμένες εκ των οποίων είναι ασυνεπείς μεταξύ τους, στο πλαίσιο μίας ενιαίας νομισματικής ζώνης. Τούτο συνιστά τεράστιο κίνδυνο. Ο Arnold Schwarzenegger και η όμορφη πολιτεία του, η Καλιφόρνια, κήρυξαν πτώχευση, αλλά αυτό δεν επηρέασε καθόλου το δολάριο, διότι η οικονομική πολιτική της Καλιφόρνιας υπάγεται στην ενιαία νομισματική ζώνη των "νωμένων Πολιτειών. Εάν κινδυνεύει το 2,8% του ακαθάριστου εγχώριου προϊόντος της ευρωζώνης, όπως συμβαίνει στην περίπτωση της Ελλάδας, αναμένεται να προκληθεί σοβαρή κρίση στην εν λόγω ζώνη. Πρέπει να απαλλαχθούμε από αυτό το έλλειμμα, και αυτός είναι ο λόγος για τον οποίο χρειαζόμαστε οικονομική διακυβέρνηση. Οιοσδήποτε εξακολουθεί να αντιτίθεται σε αυτό, δεν έχει ακούσει τις προειδοποιητικές βολές.
<P>
Βρισκόμαστε εν μέσω μίας εξαιρετικά σοβαρής κρίσης νομιμότητας. Οι άνθρωποι συνειδητοποιούν ότι το υφιστάμενο οικονομικό σύστημα έχει αποτύχει και έχουν πάψει πλέον να το εμπιστεύονται. Διαπιστώνουν ότι τα εθνικά και τα διεθνή θεσμικά όργανα χειραγωγούνται από το εν λόγω σύστημα και, ως εκ τούτου, δεν έχουν πλέον εμπιστοσύνη ούτε στους θεσμούς. Κατά την παρούσα φάση, πολλοί άνθρωποι επιστρέφουν στο καταφύγιο της εθνικής ρητορικής υπό το πρίσμα αυτής της παγκόσμιας, εξευρωπαϊσμένης πρόκλησης. " εν λόγω τριπλή αντιλογία μεταξύ, αφενός, της κρίσης εμπιστοσύνης προς το οικονομικό μας σύστημα και προς τα κρατικά θεσμικά μας όργανα και, αφετέρου, της υπαναχώρησης πολλών κρατικών θεσμικών οργάνων προς την υιοθέτηση εθνικής προσέγγισης, παρά προς την ανεύρεση λύσεων στο πλαίσιο των διεθνών δομών, αποτελεί ένα μείγμα που θέτει ολόκληρη την ΕΕ σε κίνδυνο.
<P>
Για τον λόγο αυτόν, χρειαζόμαστε οικονομική διακυβέρνηση και χρειαζόμαστε επίσης το απαραίτητο σθένος για να εφαρμόσουμε τους ίδιους μας τους κανονισμούς. Τέλος, ο κ. Daul, ο οποίος είναι πρόεδρος της Ομάδας που περιλαμβάνει τους εκπροσώπους της Νέας Δημοκρατίας, θα πρέπει να είναι πιο συγκρατημένος κατά την άσκηση της κριτικής του έναντι άλλων κομμάτων.
<SPEAKER ID="012" NAME="Guy Verhofstadt" LANGUAGE="FR">
Κύριε Πρόεδρε, θεωρώ ότι ούτε η εθνικιστική ούτε η μαρξιστική ρητορική θα μας παράσχει τις λύσεις τις οποίες χρειαζόμαστε για την παρούσα κρίση που διερχόμαστε.
<P>
(Χειροκροτήματα)
<P>
Αυτό που βιώνουμε επί του παρόντος, κύριε Πρόεδρε, δεν είναι, κατά την άποψή μου, μία νομισματική κρίση στην Ένωση, δεν είναι καν μία κρίση του ενιαίου μας νομίσματος· είναι περισσότερο μία κρίση διακυβέρνησης της ΕΕ. Αυτή είναι η κατάσταση στην οποία βρισκόμαστε τούτη τη στιγμή. Θα τολμούσα μάλιστα να πω ότι πρόκειται για μία κρίση που οφείλεται στην έμμονη πεποίθηση των κρατών μελών ότι μπορούν να λύσουν τα προβλήματα της Ευρώπης μέσω της διακυβερνητικής τους προσέγγισης, όταν μία νομισματική ένωση, κύριε Πρόεδρε, πρέπει να διέπεται από ενιαία μέθοδο, από την κοινοτική μέθοδο, με βάση το ευρωπαϊκό συμφέρον, και όχι από μία κοινοπραξία εθνικών συμφερόντων, την οποία αντιπροσωπεύουν, λόγω της φύσης τους, το Ευρωπαϊκό Συμβούλιο και το Συμβούλιο της Ευρωπαϊκής Ένωσης.
<P>
Συνεπώς, εγώ, από την πλευρά μου, θέλω να στείλω τρία μηνύματα σε αυτήν την πρωινή συζήτηση. Το πρώτο μήνυμα, κύριε López Garrido, απευθύνεται προς το Συμβούλιο. Θα μπορούσαμε ενδεχομένως να ζητήσουμε από την ισπανική Προεδρία να καλέσει τα μέλη του Συμβουλίου να επιδείξουν λίγη σύνεση σε σχέση με την κρίση του ευρώ, διότι κάθε φορά που βρίσκεται μία λύση προς στήριξη του ευρώ, πάντα κάποιος αρχηγός κράτους ή κυβέρνησης εξωθείται να παρέμβει, προκειμένου να διατυπώσει την άποψή του και να υπονομεύσει, ουσιαστικά, τη λύση που έχει βρεθεί. Φρονώ, λοιπόν, ότι το πρώτο πράγμα που πρέπει να ζητηθεί από το Συμβούλιο να πράξει είναι να επιδείξει λίγο μεγαλύτερη διακριτικότητα και να επιτρέψει στην Επιτροπή και την Ευρωπαϊκή Κεντρική Τράπεζα να προτείνουν λύσεις.
<P>
Το δεύτερο μήνυμά μου απευθύνεται προς την Επιτροπή. Εκτιμώ, κύριε Rehn, ότι την προηγούμενη Τετάρτη λάβατε μεν ορισμένες γενναίες αποφάσεις που συνιστούν ένα βήμα προς τη σωστή κατεύθυνση, αλλά η Επιτροπή πρέπει να προχωρήσει περαιτέρω. Προς το παρόν, λοιπόν, διαθέτουμε μία ομάδα εργασίας. Αυτή η ομάδα εργασίας του Συμβουλίου θα πραγματοποιεί συνεδριάσεις, προκειμένου να παρουσιάσει λύσεις γύρω στον Οκτώβριο ή προς τα τέλη του τρέχοντος έτους. Κατά την άποψή μου, τότε θα είναι πάρα πολύ αργά. Εναπόκειται στην Επιτροπή, η οποία έχει το δικαίωμα πρωτοβουλίας, να καταλήξει σε μία φιλόδοξη συνολική δέσμη μέτρων τις προσεχείς εβδομάδες και τους επόμενους μήνες. Αυτό πρέπει να γίνει. Δεν πρέπει να αναμένουμε από μία ομάδα εργασίας του Συμβουλίου να μας υποδείξει τι πρέπει να γίνει· εναπόκειται στην Επιτροπή να αναλάβει αυτήν την πρωτοβουλία. Εναπόκειται στην Επιτροπή να καταρτίσει μία ολοκληρωμένη δέσμη μέτρων, την οποία πρέπει να υποβάλει στο Συμβούλιο και το Κοινοβούλιο, και η οποία πρέπει να περιλαμβάνει, κατ' εμέ, τέσσερα στοιχεία.
<P>
Πρώτον, την ενίσχυση του συμφώνου σταθερότητας και ανάπτυξης. Στην πραγματικότητα, αυτό σημαίνει κυρώσεις· προσωπικά, τάσσομαι υπέρ της ιδέας του κ. Rehn, και το ίδιο ελπίζω για όλους. Προτείνει ότι, στο πλαίσιο της εν λόγω δέσμης, θα πρέπει να ανατεθεί στην Επιτροπή το καθήκον ελέγχου των προϋπολογισμών πριν από την έγκρισή τους από τα εθνικά κοινοβούλια. Το ζητούμενο δεν είναι η επικουρικότητα ή η έλλειψη επικουρικότητας· το ζητούμενο είναι η προσήλωση στο σύμφωνο σταθερότητας και ανάπτυξης και στο ευρώ. Δεν μπορούμε να δηλώνουμε από τη μία πλευρά ότι υπαγόμαστε σε αυτό το σύμφωνο σταθερότητας και ανάπτυξης και στην ευρωζώνη και, από την άλλη, ότι ο προϋπολογισμός μας δεν έχει καμία σχέση με το ευρώ ή ότι αποτελεί αυστηρώς εθνική αρμοδιότητα.
<P>
Δεύτερον, πιστεύω ότι η εν λόγω δέσμη μέτρων πρέπει να ενσωματώσει και μία πειστική στρατηγική για το 2020. " στρατηγική που βρίσκεται αυτήν τη στιγμή υπό συζήτηση στο Συμβούλιο, κύριε López Garrido, ουδόλως είναι πειστική. Θα καταλήξετε σε συμπέρασμα τον Ιούνιο; Και ποιο θα είναι, αλήθεια, το συμπέρασμα στο οποίο θα καταλήξετε τον Ιούνιο σε ό,τι αφορά τη στρατηγική για το 2020; Θα είναι το ίδιο με εκείνο στο οποίο είχατε καταλήξει σχετικά με τη στρατηγική της Λισαβόνας, που απέτυχε; Θα είναι για μία ακόμα φορά η ανοικτή μέθοδος συντονισμού; Λοιπόν, εάν αντιμετωπίζετε σοβαρά το ζήτημα, πρέπει να παράσχετε τώρα στην Επιτροπή όλα τα μέσα που χρειάζεται ώστε να διαχειριστεί όντως αυτήν τη στρατηγική για το 2020, αυτήν την οικονομική στρατηγική που πρέπει να μας απεγκλωβίσει από την κρίση.
<P>
Το τρίτο πράγμα που πρέπει οπωσδήποτε να γίνει είναι η δημιουργία ενός Ευρωπαϊκού Νομισματικού Ταμείου προς αντικατάσταση του μηχανισμού σταθερότητας που θεσπίστηκε, διότι ο εν λόγω μηχανισμός, όπως δηλώνετε και εσείς, κύριε Rehn, δεν πρόκειται να ανταποκριθεί στις απαιτήσεις της αποστολής του. Πρόκειται για έναν ακόμα διακυβερνητικό μηχανισμό, ο οποίος επινοήθηκε στο πλαίσιο του ECOFIN και απαιτεί ομοφωνία. Έκαστος χορηγούμενος δανεισμός πρέπει να εγκρίνεται από όλα τα κράτη μέλη. Είναι ένα σύστημα που δεν μπορεί να λειτουργήσει σε μακροπρόθεσμο ορίζοντα, και, ως εκ τούτου, απαιτείται ένα Ευρωπαϊκό Νομισματικό Ταμείο, υπό τη διαχείριση της Επιτροπής και, εφόσον παραστεί ανάγκη, της ΕΚΤ. Εντούτοις, δεν θα πρέπει να αφεθεί να λάβει τις αποφάσεις που εμπίπτουν στην αρμοδιότητα του συνόλου των κρατών μελών της ευρωζώνης. Τέλος, πρέπει να διαθέτουμε ευρωπαϊκή αγορά ομολόγων.
<P>
Αυτό προσδοκούμε από την Επιτροπή, κύριε Rehn. Θέλουμε να είστε αρκετά φιλόδοξοι και σθεναροί ούτως ώστε να θέσετε στο τραπέζι των διαπραγματεύσεων, τόσο στο Συμβούλιο όσο και στο Κοινοβούλιο, μία μεγαλεπήβολη δέσμη μέτρων, η οποία θα απαρτίζεται από τα τέσσερα προαναφερθέντα στοιχεία.
<P>
(Χειροκροτήματα)
<SPEAKER ID="013" NAME="Rebecca Harms" LANGUAGE="DE">
Κύριε Πρόεδρε, κυρίες και κύριοι, η Ομάδα μου έλαβε για ακόμα μία φορά την απόφαση να ακολουθήσει θετική προσέγγιση έναντι του μηχανισμού χρηματοοικονομικής σταθεροποίησης, ο οποίος συμφωνήθηκε κατά το Σαββατοκύριακο των συνομιλιών για την κρίση που διεξήχθησαν στις Βρυξέλλες πριν από δύο σχεδόν εβδομάδες.
<P>
Συνδυάζουμε την υποστήριξή μας με σαφή δέσμευση υπέρ μίας πιο ενοποιημένης οικονομικής και δημοσιονομικής πολιτικής. Αυτό δεν είναι κάτι καινούριο για την Ομάδα μας. Αποτελεί παράδοσή μας επί σειρά ετών. Ωστόσο, πέραν αυτής της δέσμευσης, κύριε Rehn και κύριε López Garrido, θέλουμε να ληφθεί μία σοβαρή απόφαση ώστε να πάψουμε να καταπολεμούμε απλώς τα συμπτώματα της κρίσης, και να αντιμετωπίσουμε τη συνολική πρόκληση που αντιπροσωπεύει η κρίση.
<P>
Κατά τη δική μας εκτίμηση, προσπαθούμε να θεραπεύσουμε τα συμπτώματα από το 2008. Επιχειρούμε να διασώσουμε τις τράπεζες από το 2008, όταν χρεοκόπησε η Lehman Brothers. Θα ήθελα να δηλώσω εκ νέου ότι πρέπει να είμαστε ειλικρινείς απέναντι στους πολίτες της Ευρώπης. Κατά τη διάρκεια του προ-προηγούμενου Σαββατοκύριακου δεν σταθεροποιήθηκε το ευρώ. Αντ' αυτού, διασώθηκε για άλλη μία φορά, μεγάλος αριθμός γερμανικών και γαλλικών τραπεζών. Οι τιμές των μετοχών καταδεικνύουν σαφέστατα τι είχε συμβεί. Μολαταύτα, πρέπει να εξέλθουμε από αυτόν τον κύκλο διάσωσης των τραπεζών, ο οποίος μας έχει κοστίσει δισεκατομμύρια δισεκατομμυρίων. Δεν γνωρίζουμε πλέον από πού προέρχονται αυτά τα χρήματα και τολμούμε να προβαίνουμε σε ανεπαίσθητα μόνο βήματα προς την κρατική ρύθμιση των χρηματοπιστωτικών αγορών, κατόπιν συναίνεσης του Συμβουλίου Οικονομικών και Δημοσιονομικών Υποθέσεων (ECOFIN).
<P>
" κεντρική πτυχή της σημερινής μας έκκλησης συνίσταται στο ότι το κράτος πρέπει να επιστρέψει στις χρηματοπιστωτικές αγορές και να ακολουθήσει άκρως δυναμική προσέγγιση. Πρέπει να πάψει να υπόκειται στον έλεγχο των τραπεζών και των κερδοσκόπων για τον οποίο όλοι διαμαρτύρονται. Είναι αλήθεια ότι οι τράπεζες αποτελούν ζωτικό τμήμα του συστήματος, αλλά πρέπει να υπάρχει κάτι σαθρό σε αυτό το σύστημα εφόσον τα κράτη μας μπορούν να φθάνουν κατ' επανάληψη στο χείλος της καταστροφής και το πολιτικό σύστημα επιτρέπει να συμβαίνει κάτι τέτοιο.
<P>
Θα ήθελα να συνοψίσω την κατάσταση με δύο λόγια. Πρέπει πλέον να λάβουμε σαφείς αποφάσεις επί ορισμένων ζητημάτων. Υπάρχουν ενδείξεις ότι κάποια από τα κράτη μέλη της ΕΕ κινούνται προς τη σωστή κατεύθυνση, αλλά πιστεύουμε ότι θα πρέπει να απαγορευτούν τα τοξικά προϊόντα και οι ανοικτές πωλήσεις σε ολόκληρη την ΕΕ, να τεθούν υπό αυστηρότατο έλεγχο τα αμοιβαία κεφάλαια κινδύνου και να πάψουμε να μιλούμε για την επιβολή φόρου επί των χρηματοπιστωτικών συναλλαγών και να κάνουμε επιτέλους κάτι γι' αυτό στην πράξη. Αυτός ο φόρος μάς είναι, μεταξύ άλλων, απαραίτητος για την αναχρηματοδότηση των όσων κάνουμε με δημόσιο χρήμα. " συμμετοχή των τραπεζών και των κερδοσκόπων πρέπει πλέον να πάψει να αποτελεί απλώς θέμα επιδεικτικών ομιλιών. Μπορούμε να εξασφαλίσουμε πραγματικά τη συμμετοχή τους με τη θέσπιση του εν λόγου φόρου.
<P>
Ένα δεύτερο ζήτημα που συνιστά πηγή ανησυχίας για εμένα είναι το μέλλον μίας συντονισμένης δημοσιονομικής πολιτικής στην Ευρωπαϊκή Ένωση, με άλλα λόγια, η δημοσιονομική πειθαρχία. Γνωρίζω πολύ καλά τι σημαίνει αυτός ο όρος στη Γερμανία. Προτείνω, ωστόσο, ότι, στο πλαίσιο της διαχείρισης κρίσεων και της ψηφοφορίας επί της στρατηγικής "Ευρώπη 2020", θα πρέπει να καταλήξουμε εκ νέου σε συμφωνία ως προς το τι πραγματικά θέλουμε, ως προς τον τρόπο με τον οποίο θα πρέπει να παρουσιάζονται στους πολίτες μας τα κράτη μέλη και η Ευρώπη σε πέντε ή δέκα χρόνια όσον αφορά την ευθύνη του κράτους. Θα πρέπει άραγε η ευρωπαϊκή στρατηγική να χρησιμοποιηθεί ως πολιορκητικός κριός κατά της κοινωνικής ευθύνης του κράτους; Θα ήθελα πάρα πολύ να ακούσω τη δική σας άποψη για όλα αυτά: παιδικοί σταθμοί, σχολεία, πανεπιστήμια, βιβλιοθήκες, φροντίδα για τους ηλικιωμένους, νοσοκομεία, μουσεία και θέατρα.
<P>
Προ μίας εβδομάδας, ο συνάδελφός μου, κ. Cohn-Bendit, είπε ότι η Ελλάδα χρειάζεται περισσότερο χρόνο για την κατάρτιση σχεδίου ανασυγκρότησης. Είμαι ενήμερη για την ολέθρια χρηματοπιστωτική κατάσταση πολλών κρατών μελών και πιστεύω ότι ορισμένα εξ αυτών χρειάζονται χρόνο ώστε να αποφασίσουν τι πρέπει να γίνει. Όπως προανέφερα, η χρήση πολιορκητικού κριού κατά του συστήματος κοινωνικής ασφάλισης θα ήταν αδιαμφισβήτητα το χειρότερο πράγμα που θα μπορούσε να κάνει η Ευρωπαϊκή Ένωση στην παρούσα φάση. Αυτό, όμως, δεν μας εμποδίζει να εξετάσουμε προσεκτικά τη δημοσιονομική πολιτική μας ούτως ώστε να διασφαλίσουμε ότι οι διαφορετικές γενιές θα τυγχάνουν ισότιμης μεταχείρισης. Ως μέλη της Ομάδας των Πρασίνων, έχουμε στηρίξει κατ' επανάληψη προϋπολογισμούς αυτού του είδους στη Γερμανία.
<P>
Θα ήθελα να επισημάνω κάτι τελευταίο. Εάν παραιτούμασταν από την πολιτική μας για το κλίμα και από τη βιώσιμη ανάπτυξη τώρα, όπως έχουν υποδείξει ορισμένοι, τότε θα θέταμε πραγματικά σε εφαρμογή ένα ολέθριο σχέδιο. Δεν πρέπει να αγνοήσουμε την καινοτομία στη βιομηχανία και τις επιχειρήσεις, μια φιλική προς το κλίμα προσέγγιση της παραγωγής και την οργάνωση των δημόσιων μεταφορών. Πρέπει να διαφυλάξουμε τις θέσεις απασχόλησης μέσω της καινοτομίας, της μελλοντικής βιωσιμότητας και αειφορίας, αλλά κάτι τέτοιο είναι δαπανηρό. " εισαγωγή νέων φόρων αποτελεί θέμα ταμπού. Εντούτοις, έχω την πεποίθηση ότι θα κατορθώσουμε να εξέλθουμε από την κρίση μόνο εάν μπορέσουμε να καταρρίψουμε το θέμα ταμπού της κρατικής παρέμβασης, του ρόλου του κράτους και της ανάγκης επιβολής έξυπνων φόρων.
<P>
(Χειροκροτήματα)
<SPEAKER ID="014" NAME="Timothy Kirkhope" LANGUAGE="EN">
Κύριε Πρόεδρε, έχει καταστεί πλέον θλιβερό χαρακτηριστικό ορισμένων υπερασπιστών της Ευρωπαϊκής Ένωσης να πιστεύουν ότι η λύση σε κάθε πρόβλημα είναι η περαιτέρω ολοκλήρωση. Αυτή η προσέγγιση δεν συλλαμβάνει την ουσία. Εκείνο που ελλείπει πολύ συχνά από την Ευρώπη δεν είναι οι επιπλέον μηχανισμοί εφαρμογής των συμφωνηθεισών πολιτικών, αλλά μάλλον η πολιτική βούληση για την εκπλήρωση των δεσμεύσεων που έχουν ήδη αναληφθεί, αλλά δεν έχουν εκτελεστεί.
<P>
Ελπίζω, λοιπόν, ολόψυχα ότι η πρωτοβουλία "Ευρώπη 2020", η οποία είναι σαφώς απαραίτητη για την αντιμετώπιση της οικονομικής κρίσης που βιώνει η Ευρώπη, δεν θα αποτύχει για τον ίδιο λόγο. Όσον αφορά, ωστόσο, την κρίση στην ευρωζώνη, πληροφορηθήκαμε ότι, προς αποφυγή παρόμοιων κρίσεων στο μέλλον, η Ένωση χρειάζεται αρμοδιότητες προκειμένου να ζητεί την εκ των προτέρων υποβολή των σχεδίων προϋπολογισμών από τις κυρίαρχες κυβερνήσεις και να επιβάλλει αυστηρότερες κυρώσεις στα κράτη μέλη - αλλά υποτίθεται ότι οι πληροφορίες επί των προϋπολογισμών ήταν ήδη διαθέσιμες· απλώς ήταν ανακριβείς και πλημμελώς ελεγχόμενες.
<P>
Αναμένεται άραγε να βελτιωθεί η ποιότητα της πληροφόρησης και η ικανότητα όσων αναλύουν τα δεδομένα απλώς λόγω της θέσπισης μίας πιο απαιτητικής διαδικασίας; Κυρώσεις ήταν και προγενέστερα διαθέσιμες· απλώς ήταν αναξιόπιστες. " διεύρυνση του πεδίου εφαρμογής τους ουδόλως ενισχύει την πιθανότητα επιβολής τους. Αναμένεται άραγε τα νέα μέτρα να λαμβάνονται με μεγαλύτερη σοβαρότητα; Επιπλέον, η έκδοση χρεωστικών τίτλων, η οποία κινδυνεύει να αυξήσει τον προϋπολογισμό της ΕΕ και να εξασφαλίσει άμεσα τον κοινοτικό δανεισμό, συνιστά μείζονα παρέκκλιση που υπονομεύει τις αρχές της εύρωστης δημόσιας οικονομίας οι οποίες υποτίθεται ότι πρέπει, εν προκειμένω, να ενισχυθούν.
<P>
Στην Ομάδα των Ευρωπαίων Συντηρητικών και Μεταρρυθμιστών επιθυμούμε την επιτυχία του ευρώ προς όφελος τόσο όσων το επιλέγουν ως νόμισμα όσο και εκείνων που υπάγονται στην ευρύτερη ευρωπαϊκή οικονομία, αλλά τούτο απαιτεί από τα κράτη μέλη να αναλάβουν σοβαρά τις ευθύνες τους, να είναι ειλικρινή μεταξύ τους και να τηρούν τις συμφωνηθείσες δεσμεύσεις τους.
<P>
Κατά τη δική της ομολογία, η Επιτροπή φρονεί ότι οι προτάσεις της θα οδηγήσουν σε ουσιαστική εμβάθυνση της οικονομικής και νομισματικής ένωσης. Είναι μάλλον άξιον απορίας το ότι, ενώ στην αγγλική έκδοση του κειμένου της συνόδου κορυφής του Μαρτίου αναφέρεται η "διακυβέρνηση" ("governance"), στην οποία αναφέρεται και η Επιτροπή, στη γαλλική έκδοση γίνεται αναφορά στην "κυβέρνηση" ("government"). Φαίνεται ότι η φιλοδοξία ορισμένων είναι πράγματι η κεντρική ευρωπαϊκή οικονομική "κυβέρνηση", αλλά κάτι τέτοιο δεν θα μπορούσε να επιλύσει τα προβλήματα που αντιμετωπίζουμε: θα ήταν αρνητικό για τους πολίτες μας, για τα κράτη μέλη μας και, μπορώ να πω, για την ίδια την Ευρωπαϊκή Ένωση.
<SPEAKER ID="015" NAME="Lothar Bisky" LANGUAGE="DE">
Κύριε Πρόεδρε, οι τελευταίες συνεδριάσεις του Συμβουλίου υποδηλώνουν ότι βρίσκονται σε εξέλιξη μεγαλόπνοες αλλαγές. Επί του παρόντος βιώνουμε μία διεργασία "κυβερνοποίησης" της ευρωπαϊκής πολιτικής. " Συνθήκη της Λισαβόνας εξήρε τον ρόλο του Κοινοβουλίου και την ενίσχυση αυτού του ρόλου. Εκθειάσαμε και εμείς αυτό το στοιχείο.
<P>
Συνάπτονται πλέον θεμελιώδεις συμφωνίες μεταξύ των κυβερνήσεων και δαπανώνται ασύλληπτα ποσά. Έως σήμερα, τα κοινοβούλια είχαν ελάχιστο λόγο επί του εν λόγω ζητήματος και πρέπει να θέσουμε τέρμα σε αυτό. " μέθοδος που χρησιμοποιούσαν οι κυβερνήσεις οδήγησε στη δαπάνη τεράστιων ποσών για τη διάσωση των τραπεζών, οι οποίες είναι οι ίδιες υπεύθυνες για τη διόγκωση του χρέους. Αυτές οι κυβερνήσεις διέσωσαν τον καπιταλισμό του καζίνου χρησιμοποιώντας τα χρήματα των φορολογουμένων. Εντούτοις, ακολούθησαν λίαν επιφυλακτική προσέγγιση για τη διάσωση των κρατών που παρουσιάζουν χρέος. Με κάποιον τρόπο, κατόρθωσαν να εξοικονομήσουν 750 δισεκατομμύρια ευρώ. Το ερώτημα είναι αν η "μηχανή κοπής χρήματος" θα σώσει την οικονομική ανάπτυξη. Φρονώ ότι το πιθανότερο είναι να σώσει το κεφάλαιο των τραπεζών. Παρ' όλα αυτά, η Ευρωπαϊκή Ένωση πρέπει να είναι κάτι περισσότερο από μία ελεύθερη εσωτερική αγορά με ενιαίο νόμισμα.
<P>
Ο κ. Barroso δικαίως δηλώνει ότι, εάν δεν έχουμε οικονομική ένωση, καλύτερα να ξεχάσουμε τη νομισματική ένωση. Ωστόσο, δεν διακρίνω κανένα σαφές γενικό πλαίσιο. " εμμονή στο αποτυχημένο σύμφωνο σταθερότητας και ανάπτυξης συνδέεται σχετικά ελάχιστα με τον εύλογο συντονισμό της οικονομικής πολιτικής. Αυτό που μας λείπει είναι κοινωνική ένωση. Μας λείπει η μακροπρόθεσμη και αποτελεσματική επαναρρύθμιση του χρηματοοικονομικού τομέα. Μας λείπει η συντονισμένη φορολογική πολιτική και η μισθολογική πολιτική, καθώς και η φορολόγηση των χρηματοπιστωτικών συναλλαγών. Μολονότι συζητούμε επί μακρόν για την εν λόγω φορολόγηση, περιοριζόμαστε μόνο στις συζητήσεις.
<P>
Είναι πλέον καιρός να διαφυλάξουμε το κοινωνικό κράτος μέσω των θεσμικών οργάνων της ΕΕ, όχι να το αποδιαρθρώσουμε. Οι Έλληνες και άλλα κράτη ανησυχούν, διότι μπορούν να δουν τα μέτρα που λαμβάνονται από κοινωνικής πλευράς. Ήλθε η κατάλληλη στιγμή να αγωνιστούμε για την εναρμόνιση των κοινωνικών προτύπων σε υψηλό επίπεδο.
<P>
Πρέπει να καταργηθούν τα αμοιβαία κεφάλαια κινδύνου και να εξαλειφθούν οι φορολογικοί παράδεισοι. Σημειώνουμε ελάχιστη πρόοδο στην καταπολέμηση της κρίσης στις χρηματοπιστωτικές αγορές. Δεν κάνουμε σχεδόν τίποτα συγκριτικά με την ταχύτητα με την οποία κινούνται οι κερδοσκόποι. Κατά τη διάρκεια περιόδων έκτακτης ανάγκης, όπως αυτές που αντιμετωπίζουμε κατ' επανάληψη, είναι απολύτως εσφαλμένη η εθνικοποίηση των δισεκατομμυρίων που δαπανώνται υπό τη μορφή ζημιών και η ιδιωτικοποίηση των κερδών. Δεν πρέπει να επιτρέπεται η άμεση πρόσβαση των τραπεζών στα χρήματα των φορολογουμένων με την υποστήριξη του κράτους. Παρεμπιπτόντως, ένα πράγμα είναι σαφές κατά την άποψή μου: ότι, υπό τις παρούσες συνθήκες, θα κληθούμε να επαναπροσδιορίσουμε τον όρο "ληστής τραπεζών".
<SPEAKER ID="016" NAME="Νίκη Τζαβέλα">
εξ ονόματος της ομάδας EFD. - Κύριε Επίτροπε, δράττομαι της ευκαιρίας να σας ευχαριστήσω προσωπικά, για την σκληρή και αποτελεσματική εργασία που έχετε καταβάλει για την οικονομική κρίση στην πατρίδα μου, την Ελλάδα. Επίσης, θα ήθελα να ευχαριστήσω όλα τα κόμματα του Κοινοβουλίου για τη στήριξή τους και την αλληλεγγύη τους προς την Ελλάδα.
<P>
Κυρίες και κύριοι συνάδελφοι, κύριε Επίτροπε, έχω τρεις προτάσεις και θα ήθελα, πολύ εμφαντικά, να ζητήσω τη στήριξη των προτάσεων αυτών. Όσον αφορά για την υιοθέτηση ενός μονίμου εργαλείου για την οικονομική διακυβέρνηση, το Ινστιτούτο Bruegel, το οποίο είναι ένα "think tank" επί οικονομικών θεμάτων, προτείνει το εξής: η Ευρωπαϊκή Κεντρική Τράπεζα να εγγυάται ευρωπαϊκά ομόλογα ύψους μέχρι το 60% του ΑΕΠ κάθε χώρας, τα οποία ονομάζει "blue bonds". Όσες υπερβαίνουν το όριο του 60% να δανείζονται με όρους αγορών για το ποσοστό της υπέρβασής τους, τα λεγόμενα "red bonds". Αυτή είναι μία πρόταση για ένα μόνιμο εργαλείο στην οικονομική διακυβέρνηση, δεν χρειάζεται να στήσουμε καινούργιους μηχανισμούς κτλ., μπορεί δε πολύ γρήγορα να υιοθετεί.
<P>
Δύο ad hoc προτάσεις για την Ελλάδα: το Διεθνές Νομισματικό Ταμείο θα παρατείνει την περίοδο αποπληρωμής του δανείου προς την Ελλάδα από τρία σε πέντε χρόνια. Αν η ίδια παράταση χρόνου υιοθετηθεί από τους ευρωπαίους δανειστές μας θα μπορέσει, πολύ πιο εύκολα και πιο ρεαλιστικά, η Ελλάδα να αποπληρώσει το χρέος της και αυτό θα είναι ένα καλό μήνυμα για τις αγορές. " δεύτερη πρόταση: το ποσό της βοήθειας προς την Ελλάδα θα χρησιμοποιηθεί για αποπληρωμή των ομολόγων μας. Μια ορθολογική διαχείριση του θέματος θα ήταν η Ευρώπη να απελευθερώσει από τώρα πόρους, που μελλοντικά θα δώσει στην Ελλάδα, για να χρησιμοποιηθούν για την ανάπτυξη της ελληνικής οικονομίας. Αυτή τη στιγμή η ελληνική κυβέρνηση αμύνεται, μαζεύει λεφτά, προσπαθεί να μαζέψει λεφτά για να μπορέσει να μειώσει το χρέος της. Δεν έχουμε, όμως, παράλληλη αναπτυξιακή προσπάθεια. Για αυτό, κύριε Επίτροπε, θα έλεγα αν μπορούσε να στηριχθεί και μία παράλληλη αναπτυξιακή προσπάθεια θα ήταν πολύ καλό.
<P>
Κλείνοντας, κύριοι συνάδελφοι, θα ήθελα να πω ότι ας ελπίσουμε η ελληνική κρίση να είναι το μόνο αντίτιμο που έχει να πληρώσει η Ευρωπαϊκή Ένωση για την επί τροχάδην σύσταση της οικονομικής διακυβέρνησης που έπρεπε να έχει κάνει εδώ και δέκα χρόνια. Ας ευχηθούμε να είναι μόνο η ελληνική κρίση το τίμημα.
<SPEAKER ID="017" NAME="Πρόεδρος">
Κυρία Τζαβέλα, δεν σας διέκοψα επειδή είστε από την Ελλάδα, και αυτό το θέμα είναι πολύ σημαντικό, αλλά επειδή η παρέμβασή σας διήρκησε περισσότερο από ένα λεπτό. Σας παρακαλώ να τηρήσετε τον χρόνο ομιλίας σας την επόμενη φορά.
<SPEAKER ID="018" NAME="Nicole Sinclaire" AFFILIATION="NI">
(EN) Κύριε Πρόεδρε, όταν αναλάβατε πέρυσι τα καθήκοντά σας ως Προέδρου του παρόντος Σώματος, δηλώσατε ότι θα αντιμετωπίζατε όλες τις Ομάδες επί ίσοις όροις. Στην παρούσα ενδιαφέρουσα συζήτηση, παρατήρησα ότι ο κ. Schulz υπερέβη τον χρόνο ομιλίας του κατά δύο λεπτά -όλες οι Ομάδες υπερέβησαν τον χρόνο τους- αλλά εσείς επιπλήξατε μόνο μία Ομάδα. Θα μπορούσατε να διευκρινίσετε για ποιον λόγο συνέβη αυτό;
<SPEAKER ID="019" NAME="Πρόεδρος">
Θα ήθελα να επισημάνω, κυρία Sinclaire, ότι παρακολουθώ τον χρόνο. Οι εν λόγω ομιλίες υπερέβησαν πράγματι το όριο κατά μερικά δευτερόλεπτα. " βουλευτής που έλαβε προ ολίγου τον λόγο υπερέβη τον χρόνο περισσότερο από όλους, αλλά το επέτρεψα, διότι εκπροσωπεί την Ελλάδα, και επρόκειτο επίσης για την άποψη ενός ατόμου που διαμένει στην Ελλάδα, και θεώρησα ότι αυτό το ζήτημα είναι σοβαρό. Κατά κανόνα, δεν επιτρέπω στους ομιλητές να υπερβαίνουν τον χρόνο ομιλίας που τους δίδεται, αλλά φρονώ ότι όλοι συμφωνούμε πως η δήλωση της κ. Τζαβέλα ήταν εξαιρετικά σημαντική για εμάς.
<SPEAKER ID="020" NAME="Francisco Sosa Wagner" AFFILIATION="NI">
(ES) Κύριε Πρόεδρε, χρειάστηκε να φθάσουμε στο χείλος της οικονομικής αβύσσου για να κατανοήσουν οι αρχηγοί κρατών και κυβερνήσεων ότι η πορεία προς το μέλλον δεν είναι η ενίσχυση του εθνικισμού, αλλά η ενίσχυση της Ευρώπης.
<P>
Ορισμένα από τα εγκριθέντα μέτρα στοχεύουν προς αυτήν την κατεύθυνση, όπως ο περιορισμός των δικαιωμάτων αρνησικυρίας στο Ευρωπαϊκό Συμβούλιο ή τα πρώτα στοιχεία σύστασης ευρωπαϊκού δημόσιου ταμείου.
<P>
Τέλος, συνειδητοποιήσαμε, αν και αργά, ότι είμαστε όλοι στην ίδια μοίρα και ότι δεν ωφελεί να εξετάζουμε μεμονωμένες καταστάσεις, ιδίως με αυτοσχέδιο τρόπο.
<P>
Διερωτώμαι, ωστόσο, αν η στάση αυτή αποτελεί παρέκβαση ή αν συνιστά, αντιθέτως, την αφετηρία της πραγματικής ευρωπαϊκής οικονομικής διακυβέρνησης, διότι αυτό που πραγματικά δεν χρειαζόμαστε, κυρίες και κύριοι, είναι διακυβέρνηση. Αυτό που χρειαζόμαστε είναι ουσιαστική κυβέρνηση, αν επιθυμούμε να παραμείνουμε πιστοί στη βούληση των ιδρυτών της Ευρώπης.
<P>
Ως εκ τούτου, το Κοινοβούλιο οφείλει να προωθήσει όλες τις μεταρρυθμίσεις που αποβλέπουν στην ενίσχυση της Ευρώπης και να υλοποιήσει τη δημοσιονομική και φορολογική πειθαρχία, παραδίδοντας ταυτόχρονα στη λήθη τη νοσταλγική κυριαρχία.
<P>
Κυρίες και κύριοι, η ενίσχυση της Ευρωπαϊκής Επιτροπής και η ισχυροποίηση του Κοινοβουλίου συνιστούν τη μοναδική σωστή συνταγή για την οικοδόμηση της Ευρώπης, διότι, διαφορετικά, θα εξαφανιστεί σαν τον κλέφτη μέσα στη νύχτα.
<SPEAKER ID="021" NAME="Corien Wortmann-Kool" AFFILIATION="PPE">
(NL) Κύριε Πρόεδρε, εκείνο που έμαθα είναι ότι, αν στο αγρόκτημα του κ. Daul ξεσπάσει πυρκαγιά, πρέπει πρώτα να την σβήσετε. Για τον λόγο αυτόν, η Ομάδα μας, η Κοινοβουλευτική Ομάδα τoυ Ευρωπαϊκού Λαϊκού Κόμματος (Χριστιανοδημοκράτες), στηρίζει πλήρως τη δέσμη μέτρων διάσωσης επί της οποίας έχουν λάβει αποφάσεις το Συμβούλιο και η Επιτροπή.
<P>
Το γεγονός ότι η απόφαση σχετικά με μία δέσμη μέτρων ύψους εκατοντάδων δισεκατομμυρίων ευρώ ήταν αναπόφευκτο να ληφθεί σε ένα μόνο Σαββατοκύριακο συνιστά μήνυμα αφύπνισης ως προς την καίρια σημασία των αυστηρότερων και συνεπέστερων δημοσιονομικών κανόνων, καθώς και την ανάγκη ενίσχυσής τους .
<P>
Κύριε Πρόεδρε, το Συμβούλιο αποφάσισε ομόφωνα· ας επιδείξουμε και εμείς ανάλογη ομοφωνία. Δυστυχώς, όμως, ακούγοντας τον κ. Schulz, πρόεδρο της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, διαπιστώνω ότι δεν πρόκειται να επιτευχθεί τέτοιου είδους ομοφωνία στο παρόν Σώμα. Όλοι οι βουλευτές του Κοινοβουλίου επιθυμούμε μία Ευρώπη με βιώσιμη οικονομική ανάπτυξη, επαρκείς θέσεις απασχόλησης για τους πολίτες μας και υγιείς επιχειρήσεις. Τούτο μπορούμε να το επιτύχουμε μόνο εάν διαθέτουμε σταθερό νόμισμα και σταθερή οικονομία.
<P>
" ενίσχυση του συμφώνου σταθερότητας και ανάπτυξης είναι ζωτικής σημασίας για μία φιλόδοξη στρατηγική ΕΕ 2020. " επιτυχία αμφότερων των προαναφερθέντων εξαρτάται από τη χρηστή ευρωπαϊκή διακυβέρνηση. " τελευταία βρίσκεται στο επίκεντρο του ψηφίσματος που συζητήσαμε με τις Ομάδες στο παρόν Σώμα την προηγούμενη εβδομάδα. Ο Επίτροπος Rehn αξίζει τη στήριξή μας, και φρονώ ότι η άρνηση αυτής της στήριξης εκ μέρους των συναδέλφων μας από την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο συνιστά ένδειξη ανευθυνότητας.
<P>
" ανεύθυνη συμπεριφορά των κερδοσκόπων υποδαύλισε την κρίση του ευρώ, αλλά δεν αποτέλεσε την αιτία της εμφάνισής της. Κατά την άποψη της Ομάδας μας, ο Επίτροπος Barnier πρέπει να εργαστεί δυναμικά επί της κατάρτισης προτάσεων για τον περιορισμό της ανεύθυνης συμπεριφοράς στις χρηματοπιστωτικές αγορές.
<SPEAKER ID="022" NAME="Hannes Swoboda" AFFILIATION="S&amp;D">
(DE) Κύριε Πρόεδρε, κυρίες και κύριοι, η κ. Wortmann-Kool σφάλλει σε δύο σημεία. Πρώτον, είναι δεδομένο ότι δεν θέλουμε να καεί το αγρόκτημα του κ. Daul. Δεν θέλουμε να καεί κανένα αγρόκτημα. Θέλουμε να λάβουμε προφυλάξεις· αυτός είναι ο στόχος μας.
<P>
Δεύτερον, στηρίζουμε σε μεγάλο βαθμό τα μέτρα που πρότεινε ο κ. Rehn. Απλώς, σε ορισμένες περιπτώσεις δεν επαρκούν, διότι η πλειονότητα των μέτρων προτάθηκαν αφού το αγρόκτημα του κ. Daul είχε ήδη τυλιχθεί στις φλόγες. Ορθώς επισημαίνετε ότι, καταρχάς, δεν πρέπει να επιτρέψουμε να ξεσπάσει πυρκαγιά στο αγρόκτημα, και αυτό ακριβώς είναι το καθοριστικό σημείο το οποίο θα ήθελα να συζητήσουμε. Ο κ. López Garrido δήλωσε σήμερα ότι χρειάστηκε εξοργιστικά μεγάλο χρονικό διάστημα έως ότου ληφθούν οι αποφάσεις. Το ίδιο ισχύει και για την εξοργιστική καθυστέρηση με την οποία αντιληφθήκαμε τις αλλαγές που επήλθαν στην Ευρωπαϊκή Ένωση την τελευταία δεκαετία.
<P>
Ορθώς επεσήμανε ο κ. Rehn ότι οι διαφορές στον τομέα της ανταγωνιστικότητας μεταξύ των επιμέρους χωρών της ευρωζώνης έχουν οξυνθεί και δεν έχουν αμβλυνθεί. Εκείνο όμως που δεν αναφέρετε, κύριε Rehn, είναι κάτι πολύ σημαντικό για εμάς, ήτοι το γεγονός ότι διευρύνεται το χάσμα μεταξύ των πλουσίων και των φτωχών της Ευρώπης. Εάν αυτό θυμίζει μαρξισμό στον κ. Verhofstadt, εμάς μας παραπέμπει στο ζήτημα της κοινωνικής ασφάλισης και της κοινωνικής πολιτικής. Και όμως, το συγκεκριμένο θέμα δεν ενδιαφέρει καθόλου ορισμένους ανθρώπους.
<P>
Το ερώτημα είναι με ποιον τρόπο σκοπεύετε να πείσετε τους πολίτες να αποδεχτούν τα οικονομικά μέτρα και τις αυστηρές δημοσιονομικές απαιτήσεις που ορθώς προτείνετε, όταν οι πολίτες αρχίζουν να συνειδητοποιούν ότι η Ευρώπη και η ευρωζώνη χαρακτηρίζονται από διευρυνόμενο χάσμα μεταξύ των πλουσίων και των φτωχών. Αυτό είναι απαράδεκτο, και αυτός είναι ο λόγος για τον οποίο υπάρχουν περισσότερες από τις αναμενόμενες διαμαρτυρίες κατά των αναγκαίων μέτρων.
<P>
Συνεπώς, καλούμε την Επιτροπή και το Συμβούλιο να δράσουν. Πρέπει να μειώσουμε τις διαφορές στον τομέα της ανταγωνιστικότητας. Εκτιμώ ότι έχετε απόλυτο δίκαιο όταν λέτε ότι πρέπει να επιτύχουμε την αύξηση της ανταγωνιστικότητας χωρών όπως είναι η Ελλάδα και η Ισπανία. Αυτό δεν συνεπάγεται την επιδείνωση των όρων ανταγωνισμού στη Γερμανία, στις Κάτω Χώρες, στην Αυστρία ή σε άλλες χώρες, αλλά τη βελτίωση των όρων ανταγωνισμού στις οικονομικά ασθενέστερες χώρες. Πρόκειται για την απολύτως ορθή στρατηγική, αλλά η πρότασή σας, κύριε Rehn, δεν περιλαμβάνει κανένα συγκεκριμένο μέτρο για την υλοποίησή της.
<P>
Αναφερθήκατε σήμερα στη μεταρρύθμιση της αγοράς εργασίας και του συνταξιοδοτικού συστήματος. Αυτή είναι η ορθή προσέγγιση, αλλά δεν αρκεί να προβούμε απλώς σε μεταρρύθμιση της αγοράς εργασίας και της συνταξιοδότησης. Πρέπει να εξετάσουμε και τον προϋπολογισμό. Εάν δεν αναπτύξουμε τις υποδομές μας και δεν μετέλθουμε όλα τα μέσα που τίθενται στη διάθεσή μας μέσω της στρατηγικής "Ευρώπη 2020", περιλαμβανομένων, μεταξύ άλλων, των πράσινων τεχνολογιών, δεν θα κατορθώσουμε να επιτύχουμε αυτόν τον στόχο. Επομένως, σας ζητώ να λάβετε υπόψη ότι πρέπει να ενισχυθούν η ανταγωνιστικότητα και η κοινωνική ασφάλεια.
<SPEAKER ID="023" NAME="Adina-Ioana Vălean" AFFILIATION="ALDE">
(EN) Κύριε Πρόεδρε, θα ήθελα να αναφερθώ στην κατάσταση που επικρατεί στα κράτη μέλη τα οποία δεν ανήκουν στην ευρωζώνη, αλλά μοιράζονται, παρ' όλα αυτά, την ίδια ανησυχία. Οι πολιτικοί ηγέτες στις χώρες μας προωθούν την ιδέα ότι η ιδιότητα του μέλους της ΕΕ θα πρέπει να αντιμετωπίζεται ως εγγύηση σε οικονομικά χαλεπούς καιρούς, αλλά η πραγματικότητα αποδεικνύεται πλέον διαφορετική. Το ευρώ δέχεται συνεχείς επιθέσεις από όλες τις πλευρές, παρά το σύνολο των προσπαθειών που καταβάλλονται, και όλοι γνωρίζουμε ότι οι νέοι πόροι συνιστούν πρόχειρη λύση σε ένα πολύ βαθύτερο πρόβλημα. Πρόκειται για εξαιρετικά σοβαρή κατάσταση και χρειαζόμαστε ανάλογες απαντήσεις.
<P>
Ας το παραδεχτούμε· δεν υπάρχει διαφυγή από την περαιτέρω οικονομική ολοκλήρωση και, κατά συνέπεια, τούτο συνεπάγεται βαθύτερη πολιτική ένωση. Διότι η παρούσα ανισορροπία οδηγεί σε άκρως ανησυχητικές αποκλίσεις μεταξύ των κρατών μελών, και, προκειμένου να διασφαλισθεί η δημοσιονομική πειθαρχία σε ευρωπαϊκό επίπεδο, χρειαζόμαστε χρηστή διακυβέρνηση, κυρώσεις και μηχανισμούς συμμόρφωσης. Πρέπει να βρούμε τρόπους ενθάρρυνσης των επενδύσεων, προσέλκυσης κεφαλαίων και γενναίων περικοπών στις γραφειοκρατικές δαπάνες. Πρέπει να προσβλέπουμε στη λήψη έξυπνων μέτρων από τις κυβερνήσεις. Στη Ρουμανία, για παράδειγμα, η κυβέρνηση προβαίνει σε περικοπές των συντάξεων και των μισθών, ενώ θα έπρεπε να μειώσει τις γραφειοκρατικές δαπάνες ή τα χρήματα που διατίθενται σε πολιτικές πελατειακές σχέσεις. Στη Ρουμανία έχουμε περισσότερους εργαζόμενους στις μυστικές υπηρεσίες απ' ό,τι το FBI και αντί να προβαίνουμε σε περικοπές σε αυτόν τον τομέα, περικόπτουμε θέσεις απασχόλησης γιατρών και διδασκόντων.
<P>
Συνιστώ ανεπιφύλακτα στην Επιτροπή να εμμείνει στα προταθέντα μέτρα και να μην ενδώσει σε πιέσεις κρατών μελών, διότι ελάχιστα μόνο εξ αυτών θα μπορούσαν να θεωρηθούν παραδείγματα προς μίμηση στην παρούσα συγκυρία.
<SPEAKER ID="024" NAME="Philippe Lamberts" AFFILIATION="Verts/ALE">
(FR) Κύριε Πρόεδρε, ναι, χρειαζόμαστε υπευθυνότητα ως προς τις δημόσιες δαπάνες. Ναι, χρειαζόμαστε ισοσκελισμένους προϋπολογισμούς. Τούτο προϋποθέτει υπεύθυνη διαχείριση των δαπανών, και έχει γίνει εκτενής αναφορά σε αυτό προς το παρόν. Ναι, ασφαλώς, τούτο προϋποθέτει ενισχυμένη αμοιβαία εποπτεία μεταξύ ίσων. Αλλά, όχι, αξιότιμα μέλη του Συμβουλίου -και η προσφώνηση αυτή, επιτρέψτε μου να προσθέσω, απευθύνεται περισσότερο στους κυρίους και λιγότερο στις κυρίες του Συμβουλίου- είναι υποκριτικό να αφήνουμε τους πολίτες να πιστεύουν ότι θα ανταποκριθούμε στις υφιστάμενες προκλήσεις μειώνοντας μόνο τις δαπάνες, διότι κάτι τέτοιο θα βυθίσει την Ευρώπη στην ύφεση, θα καταστρέψει αδιαμφισβήτητα τον κοινωνικό ιστό, την κοινωνική συνοχή που αποτελεί μέρος της ταυτότητας της ΕΕ. Εάν, λοιπόν, θέλουμε να εξισορροπήσουμε εκ νέου τα δημόσια οικονομικά, πράγμα που συνιστά και τη μοναδική μας επιλογή, και να είμαστε επίσης σε θέση να πραγματοποιήσουμε επενδύσεις -διότι το ζητούμενο δεν είναι μόνο να μειώσουμε τα ελλείμματα, αλλά και να επενδύσουμε στο μέλλον μας- θα πρέπει να αναζητήσουμε νέες ροές εσόδων. Αυτό σημαίνει εισφορές από τον χρηματοπιστωτικό τομέα, σημαίνει επιβολή φόρου επί των χρηματοπιστωτικών συναλλαγών, αλλά και επί των τραπεζών, και δεν τίθεται θέμα επιλογής μεταξύ δύο εναλλακτικών λύσεων. Σημαίνει εισφορές εκ μέρους όσων έχουν αποκομίσει τα μεγαλύτερα κέρδη από την κατάσταση - αναφέρομαι εν προκειμένω στον ενεργειακό τομέα· σημαίνει τον τερματισμό προσφοράς δώρων, όπως όλες οι φορολογικές μεταρρυθμίσεις που έχουν εφαρμοστεί, προς τα πλέον εύπορα άτομα της κοινωνίας ή τις εταιρείες που επωφελούνται από τους φορολογικούς παραδείσους, και την πραγματική προσπάθεια πάταξης της φοροδιαφυγής. Σημαίνει, επομένως, την κατάρριψη ενός ακόμα ταμπού, κυρίες και κύριοι: όχι του ταμπού της φορολογίας, αλλά του ταμπού της κυριαρχίας, το οποίο εσείς, αξιότιμα μέλη του Συμβουλίου -και, δυστυχώς, με την υποστήριξη της Κοινοβουλευτικής Ομάδας του Ευρωπαϊκού Λαϊκού Κόμματος (Χριστιανοδημοκράτες)- θα υπερασπίζεστε μέχρι θανάτου. Προτιμάτε τη φορολογική κυριαρχία και την αποτυχία παρά την πραγματική αντιμετώπιση των πρωτογενών αιτιών του προβλήματος.
<P>
Τέλος, όσον αφορά τη δημοσιονομική εποπτεία, θα ήθελα να ενθαρρύνω ...
<P>
(Ο Πρόεδρος διακόπτει τον ομιλητή)
<SPEAKER ID="025" NAME="Derk Jan Eppink" AFFILIATION="ECR">
(EN) Κύριε Πρόεδρε, ο Προεδρεύων του Συμβουλίου μόλις ρώτησε αν υπάρχει στρατηγική εξόδου από την κρίση, και θα έλεγα πως ναι, υπάρχει: ονομάζεται δημοσιονομικός συντηρητισμός. Το δικό μας διαρθρωτικό πρόβλημα έγκειται στην υπερβολικά μακροχρόνια σπατάλη δημόσιου χρήματος. Ο δημόσιος τομέας παρέμεινε ανεξέλεγκτος επί σειρά ετών. Ακόμα και σε ανθηρές περιόδους, η γερμανική κυβέρνηση του κ. Schröder υπερέβη το ανώτατο όριο του 3%, και η Ελλάδα, φυσικά, κατέρριψε όλα τα ρεκόρ, διότι η ελληνική πολιτική τάξη είναι απολύτως ανίκανη να διαχειριστεί χρήματα.
<P>
Είχαμε το σύμφωνο σταθερότητας. Τι είχε δηλώσει ο κ. Prodi σχετικά με το σύμφωνο σταθερότητας το 2002; Ξέρετε πολύ καλά: ήσαστε προϊστάμενος του γραφείου του κ. Liikanen. Είχε δηλώσει ότι το σύμφωνο σταθερότητας είναι ανόητο. Έπρεπε, λοιπόν, να το αλλάξουμε. Ήταν ο θεματοφύλακας των Συνθηκών. Όντως το αλλάξαμε, και το τοποθετήσαμε σε επικίνδυνο έδαφος - και ιδού τα αποτελέσματα σήμερα. " ΕΕ θα βρίσκεται αντιμέτωπη με μία τάση δημοσιονομικού συντηρητισμού για πολλά χρόνια στο μέλλον, και τούτο θα είναι πολύ σημαντικό.
<P>
Αυτό που χρειαζόμαστε είναι καινοτομία, πιο ελεύθερες αγορές και περισσότερες επιχειρηματικές δεξιότητες, κύριε Schulz. Κύριε Προεδρεύων του Συμβουλίου (από την Ισπανία): χρειαζόμαστε φορολογία; Όχι, επιδεινώνει ακόμα περισσότερο τα πράγματα. Εξωθεί την ΕΕ στην αποτελμάτωση, και εσείς θα είστε ο Ρομπέν των Δασών από την ανάποδη.
<P>
Κατανοώ την οργή των πολιτών - των πολιτών με τις συντάξεις, των πολιτών με τις αποταμιεύσεις. Κατανοώ τους γερμανούς φορολογούμενους. Ξέρουν ότι θα κληθούν να πληρώσουν, αλλά δεν είναι δυνατόν να πληρώνουν πάντα οι γερμανοί φορολογούμενοι. Θεωρώ κάπως αλλαζονικό εκ μέρους του κ. Verhofstadt (εάν είναι ακόμα παρών) να ζητεί από την κ. Merkel να πάψει να μιλά για το ευρώ. Αυτή η απαίτηση διατυπώθηκε από πρώην επικεφαλής κυβέρνησης που δημιούργησε αναταραχή στην ίδια του τη χώρα. Τι προσπαθεί, λοιπόν, να αποδείξει;
<SPEAKER ID="026" NAME="Patrick Le Hyaric" AFFILIATION="GUE/NGL">
(FR) Κύριε Πρόεδρε, δεν θα μπορέσετε να καθησυχάσετε τις χρηματοπιστωτικές αγορές εάν δεν εγκαταλείψετε μία ιερή και απαραβίαστη αρχή την οποία προασπίζετε, ήτοι την απόλυτα ελεύθερη κυκλοφορία των κεφαλαίων και τον αποκαλούμενο ελεύθερο ανταγωνισμό, που σημαίνει ουσιαστικά αθέμιτο ανταγωνισμό.
<P>
Σήμερα τίθενται επί τάπητος μεγάλα χρηματικά ποσά, αλλά στην πραγματικότητα προορίζονται προς καθησύχαση των χρηματοπιστωτικών αγορών, ενώ στους πολίτες υπόσχεστε μόνο δεινά. Επαναφέρατε το ΔΝΤ στην ευρωπαϊκή αρένα. Για ποιον λόγο δεν ζητήθηκε η γνώμη μας σχετικά με αυτήν την απόφαση; Τώρα, προς επίδειξη ισχύος, επιθυμείτε ουσιαστικά να σφετεριστείτε εξουσίες, επιδιώκοντας την παρακολούθηση των εθνικών προϋπολογισμών από την ίδια την Επιτροπή.
<P>
Ομιλείτε ακατάπαυστα για ελλείμματα και χρέη. Για ποιον λόγο, όμως, δεν αναφέρουμε ποτέ τις υφιστάμενες επιλογές προσόδων; Επί του παρόντος παρουσιάζουμε έλλειμμα επειδή μειώνουμε συνεχώς τους φόρους κεφαλαίου και δημιουργούμε προϋποθέσεις εντεινόμενης άνισης κατανομής πλούτου. Για τον λόγο αυτόν, τα μέτρα που θα ληφθούν πρέπει να συμπεριλαμβάνουν την τροποποίηση του καταστατικού και του ρόλου της Ευρωπαϊκής Κεντρικής Τράπεζας. Χρειαζόμαστε πραγματική αλληλεγγύη ...
<P>
(Ο Πρόεδρος διακόπτει τον ομιλητή)
<SPEAKER ID="027" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, πόσο θα αντέξει το ευρώ υπό την παρούσα μορφή του; Μήπως οδεύουμε ενδεχομένως προς την καταστροφή του εντός ενός ή δύο ετών;
<P>
Δεν συμφωνώ με τη δημιουργία νέου επιπρόσθετου ελλείμματος ύψους 750 δισεκατομμυρίων ευρώ προς κάλυψη προγενέστερου ελλείμματος, ούτε συμφωνώ ότι αυτά τα μέτρα επαρκούν για την οικοδόμηση του κοινωνικοοικονομικού μέλλοντος 500 εκατομμυρίων Ευρωπαίων· διαφωνώ επίσης με το δόγμα περί της διάσωσης του ευρώ υπό την παρούσα μορφή του, διότι τούτο θα έπρεπε να πραγματοποιηθεί διατηρώντας το ευρώ στο χαμηλότερο δυνατό επίπεδο και μειώνοντας το επιτόκιο ώστε να προαχθεί η εισροή κεφαλαίων στις παραγωγικές επενδύσεις για τις βιομηχανίες μας, που ασθμαίνουν, και όχι στη δημόσια χρηματοδότηση.
<P>
Δεν συμφωνώ με την Ευρωπαϊκή Επιτροπή που προσδοκά να αξιολογεί και να ελέγχει τη λογιστική των προϋπολογισμών των κρατών μελών πριν από τα εθνικά κοινοβούλια: αντίο κυριαρχία. Διαφωνώ με την οικονομική και δημοσιονομική στρατηγική που δεν εξετάζει ειδικές ανάγκες.
<SPEAKER ID="028" NAME="Hans-Peter Martin" AFFILIATION="NI">
(DE) Κύριε Πρόεδρε, εκφράζω την αντίθεσή μου στην απαράδεκτη αντιευρωπαϊκή προσέγγιση του Συμβουλίου. Διαμαρτύρεστε για την κρίση και τώρα εγκαθιδρύετε ένα οικονομικό προτεκτοράτο, ενώ υπέχετε την κύρια ευθύνη για πολλές από τις αιτίες της κρίσης. Δεν επιτρέψατε την επιβολή ρυθμίσεων όταν παρίστατο ανάγκη. Ενδεικτικό μόνο παράδειγμα αποτελεί η Eurostat. Οι υπάλληλοί της, οι οποίοι αποτέλεσαν αντικείμενο εντονότατων αποδοκιμασιών και τους οποίους έχω επικρίνει κατ' επανάληψη και εγώ σε άλλους τομείς, επεσήμαναν τα προβλήματα στην Ελλάδα, αλλά και στην Ισπανία και την Πορτογαλία, σε πρώιμο στάδιο. " Επιτροπή απηύθυνε έκκληση για την εκχώρηση κατάλληλων αρμοδιοτήτων στη Eurostat, προκειμένου να διενεργήσει έρευνες. Ποιος παρεμπόδισε αυτήν την κίνηση; Οι Ισπανοί, οι Βρετανοί -ο κ. Martin δεν είναι παρών-, οι Γερμανοί, ο κ. Daul και οι ομοϊδεάτες του από τη Γαλλία και την Αυστρία· διότι δεν θέλατε να ελεγχθούν οι λογαριασμοί σας, διότι γνωρίζατε πόσα στοιχεία συγκάλυπταν. Το ίδιο ισχύει και για τον κ. Grasser, τον πρώην υπουργό Οικονομίας, ο οποίος εμφανίζεται σήμερα σε όλους τους τηλεοπτικούς σταθμούς της Γερμανίας, ενώ θα έπρεπε να αντιμετωπίζει ποινικές διώξεις στην Αυστρία.
<P>
Αυτό που σίγουρα δεν χρειαζόμαστε, ασφαλώς, είναι μία κυβέρνηση έκτακτης ανάγκης. Δεν θα κάνετε αυτό που έκαναν οι Αμερικανοί σε παρόμοια κρίση, επιδεικνύοντας σύνεση, ήτοι να εγκρίνετε έναν νόμο τύπου "Glass-Steagall", προκειμένου να αυξήσετε τα κεφάλαια των τραπεζών, να ελέγξετε τα σκιώδη τραπεζικά συστήματα και να μειώσετε του συστημικούς κινδύνους. Αντιθέτως, αυτό που χρειαζόμαστε είναι δημοκρατική νομιμότητα, ένα σύστημα με δύο σώματα αντιπροσώπων που θα θέσει τέρμα στην παράδοξη συμπεριφορά του Συμβουλίου, το οποίο είναι κατ' επίφαση μόνο φιλοευρωπαϊκό, ενώ στην ουσία λαμβάνει αποφάσεις χωρίς δημοκρατική νομιμότητα, προκειμένου να μπορέσουμε να επιφέρουμε πραγματική δημοκρατία στην Ευρώπη.
<SPEAKER ID="029" NAME="Othmar Karas" AFFILIATION="PPE">
(DE) Κύριε Πρόεδρε, κυρίες και κύριοι, καταρχάς, η κρίση αναδεικνύει σαφέστατα τους περιορισμούς των Συνθηκών, τις δικές μας αδυναμίες, τα δύο μέτρα και δύο σταθμά στις συναλλαγές με την Ευρωπαϊκή Ένωση, τα ελλείμματα, τα σφάλματα και την έλλειψη σοβαρότητας.
<P>
Δεύτερον, υποδεικνύει επίσης ότι όποιος δεν εκτελεί τα καθήκοντά του βλάπτει εαυτόν και θέτει σε κίνδυνο την ΕΕ. Αυτό ισχύει για τα κράτη μέλη, αλλά και για την Επιτροπή και για εμάς.
<P>
Τρίτον, όταν η Ευρωπαϊκή Ένωση θέτει στόχους και θεσπίζει κανόνες για την ίδια και συμφωνεί επί διαδικασιών και κυρώσεων, η Επιτροπή δεν πρέπει να εξαρτάται από τη συναίνεση των κρατών μελών ώστε να μπορέσει να εκπληρώσει τις υποχρεώσεις της. " διαδικασία ελλείμματος και κυρώσεων πρέπει να καταστεί αυτόματη.
<P>
Τέταρτον, θα ήθελα να απευθύνω έκκληση στο Συμβούλιο να τερματίσει την παρεμπόδιση του έργου της Eurostat. Πρέπει να παρέχεται η δυνατότητα στη Eurostat να διενεργεί έρευνες στα κράτη μέλη όποτε το επιθυμεί, και οι υπάλληλοί της πρέπει να δύνανται να μιλούν στα κατάλληλα πρόσωπα, έχοντας ταυτόχρονα επίγνωση ότι αυτό που πράττουν είναι το σωστό. Χρειαζόμαστε πληροφόρηση, χωρίς όμως εκ των προτέρων εξουσιοδότηση.
<P>
Πέμπτον, αναφέρατε τα αμοιβαία κεφάλαια κινδύνου, και δεν έχουμε λάβει ακόμα καμία απόφαση εν προκειμένω. Απευθύνω έκκληση στο Συμβούλιο να ξεκινήσει διαπραγματεύσεις με το Κοινοβούλιο το συντομότερο δυνατόν, ούτως ώστε να μπορέσουμε να διεξαγάγουμε την πρώτη ανάγνωση σχετικά με τη ρύθμιση των αμοιβαίων κεφαλαίων κινδύνου πριν από το καλοκαίρι.
<P>
Έκτον, όσον αφορά το ζήτημα του φόρου επί των συναλλαγών, πρέπει να πάψουμε να ζητούμε απλώς την επιβολή του· πρέπει να τον εφαρμόσουμε στην πράξη. Δέον είναι η Επιτροπή να υποβάλει άμεσα πρόταση για τον ευρωπαϊκό φόρο συναλλαγών.
<P>
Το όγδοο σημείο αφορά το Συμβούλιο. Δεσμευόμαστε να εκπονήσουμε εκτίμηση των επιπτώσεων όλων των εθνικών νομοθεσιών που αφορούν την ΕΕ.
<P>
Το ένατο σημείο συνίσταται στην ανάγκη να μελετήσουμε τα αποτελέσματα όλων των μέτρων επί της πραγματικής οικονομίας και στην ανάγκη να ενισχύσουμε την Ευρώπη και να περιορίσουμε τον διακυβερνητισμό.
<P>
(Ο Πρόεδρος διακόπτει τον ομιλητή)
<SPEAKER ID="030" NAME="Udo Bullmann" AFFILIATION="S&amp;D">
(DE) Κύριε Πρόεδρε, κύριε López Garrido, κυρίες και κύριοι, έχω ένα πολύ συγκεκριμένο ερώτημα, το οποίο θα μας επιτρέψει να εξέλθουμε από την κατάσταση της αδυναμίας και σύγχυσης στην οποία μας άφησε η κρίση, χωρίς κανείς να γνωρίζει πώς προέκυψε η κρίση και πώς θα βγούμε από αυτήν. Ο κ. Schulz αναφέρθηκε στα άκρως επικίνδυνα κερδοσκοπικά προϊόντα και στις εγγυήσεις των αθετήσεων δανείων, καθώς και στην επιζήμια πρακτική των ανοικτών πωλήσεων, που οδήγησαν την Ελλάδα στο χείλος της καταστροφής και θα μπορούσαν να αποτελέσουν μείζον πρόβλημα για την Πορτογαλία και πολλές άλλες χώρες. Κύριε López Garrido, τους τελευταίους μήνες συμμετείχατε τακτικά στο Συμβούλιο Οικονομικών και Δημοσιονομικών Υποθέσεων (ECOFIN)· για ποιον λόγο δεν κατέστη δυνατή η ανάληψη συντονισμένης δράσης από τα κράτη μέλη για την απαγόρευση των εν λόγω προϊόντων;
<P>
Τις τελευταίες εβδομάδες και τους τελευταίους μήνες θέτω την ίδια ερώτηση στην πρωτεύουσα της πατρίδας μου, και εσείς χρειαστήκατε μήνες, στην πραγματικότητα έως και εχθές το βράδυ, για να επιβάλετε απαγόρευση επί της επιζήμιας πρακτικής των ανοικτών πωλήσεων. Διερωτώμαι γιατί πρέπει να περιμένουμε έως ότου προκύψουν προβλήματα προτού κάνουμε χρήση των ενδεδειγμένων νομοθετικών μέτρων, τα οποία έχουν ήδη θεσπιστεί, για την προστασία των πολιτών και των οικονομιών της Ευρώπης. Φρονώ ότι τούτο σχετίζεται με την τρομακτική, απογοητευτική βραδύτητα του Συμβουλίου όσον αφορά την ανάληψη δράσης, στην οποία αναφερθήκατε και εσείς. Θα σας προτείνω μία συμφωνία. Εμείς στο Ευρωπαϊκό Κοινοβούλιο υποβάλλουμε συγκεκριμένες προτάσεις. Στο πλαίσιο της ρύθμισης των εποπτικών οργάνων και της συζήτησης σχετικά με τα αμοιβαία κεφάλαια κινδύνου, προτείναμε τη λήψη κατάλληλων μέτρων σε ευρωπαϊκό επίπεδο και θα καταρτίσουμε το ίδιο ψήφισμα και για τα παράγωγα προϊόντα, εάν εσείς, κύριε Langen, κάνετε πράξη αυτό που συνηθίζετε να λέτε.
<P>
Σας ζητούμε να διασφαλίσετε επειγόντως ότι το Συμβούλιο θα ξεκινήσει επιτέλους να συνεργάζεται μαζί μας για τη θέσπιση νομοθεσίας, ώστε να μπορούμε εμείς στην Ευρώπη να αναλαμβάνουμε δράση και να μην είμαστε πλέον υποχρεωμένοι να αναμένουμε επ' αόριστον από το Συμβούλιο να ενεργήσει. Στην Ευρώπη, πρέπει να έχουμε στη διάθεσή μας τα εργαλεία που θα μας επιτρέπουν να σημειώνουμε πρόοδο. Σας παρακαλώ να συνδράμετε ώστε να διασφαλιστεί αυτό στο Συμβούλιο. Μολαταύτα, το καθοριστικό στοιχείο είναι ότι το Συμβούλιο πρέπει να αναλαμβάνει δράση επί της νομοθεσίας.
<SPEAKER ID="031" NAME="Marielle De Sarnez" AFFILIATION="ALDE">
(FR) Κύριε Πρόεδρε, πρόκειται κατά πάσα πιθανότητα για τη σοβαρότερη κρίση που έχει αντιμετωπίσει ποτέ η Ευρώπη, και αυτός είναι ο λόγος για τον οποίο απαιτείται η ανάληψη επείγουσας δράσης· πρέπει να λάβουμε αποφάσεις, και μάλιστα ορθές αποφάσεις εν προκειμένω, και δεν μπορούμε να περιμένουμε έως τον Οκτώβριο.
<P>
Το σχέδιο διάσωσης ήταν η πρώτη απόφαση που ελήφθη, και πιθανότατα ελήφθη πολύ αργά, αλλά "κάλλιο αργά παρά ποτέ". Τώρα πρέπει να δώσουμε επειγόντως περαιτέρω συνέχεια στο σχέδιο αυτό, δημιουργώντας, σε μακροπρόθεσμο ορίζοντα, ένα γνήσιο Ευρωπαϊκό Νομισματικό Ταμείο, ευρωπαϊκή αγορά ομολόγων και ευρωπαϊκό οργανισμό αξιολόγησης της πιστοληπτικής ικανότητας, διότι, όπως όλοι γνωρίζουμε, το ενιαίο νόμισμα δεν θα μπορέσει να λειτουργήσει χωρίς δημοσιονομική, φορολογική, οικονομική και πολιτική σύγκλιση. Εν τω μεταξύ, έως ότου δείξει η Ευρώπη ότι επιθυμεί να αποκτήσει διακυβέρνηση, οι αγορές και οι κερδοσκόποι μπορούν απλούστατα να αναλάβουν τα ηνία. Συζητείται επίσης πολύ το ζήτημα της οικονομικής διακυβέρνησης, αλλά θα έπρεπε ενδεχομένως να επικεντρωθούμε στο θέμα της πραγματικής διακυβέρνησης της Ευρωπαϊκής Ένωσης, η οποία ελλείπει αισθητά τελευταία.
<P>
Κατά την άποψή μου, θα πρέπει να θέσουμε δύο στόχους. Ναι, φυσικά το χρέος πρέπει να μειωθεί, αλλά πρέπει να το μειώσουμε με ρεαλιστικό και αξιόπιστο τρόπο και, ταυτόχρονα, πρέπει να αποκτήσουμε τα κατάλληλα περιθώρια ελιγμών και να εφαρμόσουμε τις αναγκαίες μεταρρυθμίσεις ώστε να προετοιμαστούμε για το μέλλον. Πρέπει να τα επιτύχουμε και τα δύο συγχρόνως. Αυτός είναι ο λόγος για τον οποίο είναι ζωτικής σημασίας η δημιουργία συνεργειών μεταξύ των εθνικών προϋπολογισμών των κρατών μελών -θα προτιμούσα η Επιτροπή να το είχε διατυπώσει με αυτούς τους όρους- και για τον λόγο αυτόν πιθανότατα είναι εξίσου ζωτικής σημασίας η μεταρρύθμιση του φορολογικού μας συστήματος, ο μεγαλύτερος προσανατολισμός του προς την ανάπτυξη και τη μεγέθυνση, και η εναρμόνισή του. Θα υπάρξει νομισματική ένωση μόνο υπό την προϋπόθεση ότι θα υπάρξει οικονομική και πολιτική σύγκλιση.
<SPEAKER ID="032" NAME="Pascal Canfin" AFFILIATION="Verts/ALE">
(FR) Κύριε Πρόεδρε, κύριε Rehn, όπως γνωρίζετε, υπάρχουν δύο τρόποι μείωσης των ελλειμμάτων. Μπορούν να περικοπούν οι δαπάνες ή να αυξηθούν οι φόροι. Όλα τα κράτη μπορούν να περικόψουν ταυτόχρονα τις δαπάνες τους, αν και ξεχωριστά, χωρίς να απαιτείται κανένας ευρωπαϊκός συντονισμός. Ωστόσο, για την αύξηση των φόρων, και, ειδικότερα, των φόρων κεφαλαίου, των φόρων επί των εταιρειών, επί των κερδών και επί των τραπεζών, απαιτείται ευρωπαϊκός συντονισμός.
<P>
" ανακοίνωσή σας την προηγούμενη εβδομάδα δεν έκανε καμία απολύτως μνεία σε αυτό το θέμα. Το ερώτημά μου, που είναι μάλλον κοινό μεταξύ των βουλευτών από όλες τις Ομάδες, είναι το ακόλουθο: θα προτείνετε, κατά τη διάρκεια των προσεχών εβδομάδων, σχέδιο φορολογικού συντονισμού, προκειμένου να παράσχετε στα κράτη μέλη τα μέσα για την ανάκτηση των περιθωρίων ελιγμών ώστε να μπορούν να αυξήσουν ορισμένους φόρους, πράγμα που αδυνατούν να πράξουν μεμονωμένα; Αυτή είναι η προστιθέμενη αξία που μπορεί να παράσχει η Ευρωπαϊκή Επιτροπή επί του παρόντος. Δυστυχώς, δεν διαθέτετε κανένα σχέδιο στον εν λόγω τομέα. Ο κ. Verhofstadt ανέφερε ότι έχετε δικαίωμα να αναλάβετε την πρωτοβουλία. Στην παρούσα κατάσταση έχετε καθήκον να αναλάβετε την πρωτοβουλία στον συγκεκριμένο τομέα.
<SPEAKER ID="033" NAME="Peter van Dalen" AFFILIATION="ECR">
(NL) Κύριε Πρόεδρε, υπάρχει ο κίνδυνος η δέσμη μέτρων στήριξης για την Ελλάδα να μην αποφέρει τα επιδιωκόμενα αποτελέσματα. Εξάλλου, καμία χώρα στον κόσμο δεν κατόρθωσε να μειώσει δημοσιονομικό έλλειμμα ύψους 14% στο 3% εντός τριών ετών. " Ελλάδα δεν θα αποτελέσει εξαίρεση. Εκφράζεται έντονη αντίθεση στην Ελλάδα κατά των μέτρων λιτότητας, και, επομένως, ενδέχεται η χώρα να παγιδευτεί σε μία δίνη αρνητικής μεγέθυνσης, με απότομη πτώση των καταναλωτικών δαπανών, παρότι απαιτείται στην πραγματικότητα αύξηση των εν λόγω δαπανών για την αποπληρωμή των δανείων συν των τόκων.
<P>
Ως εκ τούτου, η Αθήνα θα κρούσει κάποια στιγμή και πάλι των κώδωνα του κινδύνου δηλώνοντας: "δεν κατορθώνουμε να αποπληρώσουμε το χρέος". Είναι δε πολύ πιθανό τότε η Ευρώπη να διαγράψει τα δάνεια, χρησιμοποιώντας την οικεία διατύπωση "δεν έχουμε άλλη επιλογή· πρέπει να αποτρέψουμε τα χειρότερα". Κύριε Πρόεδρε, το δίδαγμα που πρέπει να αποκομίσουμε από την παρούσα κρίση είναι το εξής: να είμαστε ειλικρινείς και να τηρούμε τον λόγο μας. Οι χώρες της ευρωζώνης πρέπει να βάλουν τους προϋπολογισμούς τους σε τάξη, να δημοσιεύσουν έντιμα στοιχεία, να συμμορφωθούν με τις απαιτήσεις του συμφώνου σταθερότητας και ανάπτυξης και να εκκαθαρίσουν τα χρέη τους. Οι χώρες που θα αποτύχουν να το πράξουν πρέπει να αποχωρήσουν από την ευρωζώνη.
<SPEAKER ID="034" NAME="Νικόλαος Χουντής" AFFILIATION="GUE/NGL">
Κύριε Πρόεδρε, αύριο στην Ελλάδα θα γίνει η μεγαλύτερη απεργιακή κινητοποίηση της τελευταίας δεκαετίας. Οι έλληνες εργαζόμενοι αντιστέκονται στα μέτρα που έχει πάρει η κυβέρνηση, εργαζόμενοι που ούτε δουλεύουν λιγότερο, ούτε αμείβονται καλύτερα από τους άλλους συναδέλφους, παρακαλώ κοιτάξτε τα στοιχεία.
<P>
Κύριε Rehn, αποτελεί μέγιστη υποκρισία όταν αυτόν τον μηχανισμό της τριμερούς χρηματοδότησης τον ονομάζεται "μηχανισμό σωτηρίας και αλληλεγγύης". Πρόκειται για μηχανισμό ευρωπαϊκής τιμωρίας, με το Διεθνές Νομισματικό Ταμείο στο ρόλο του κακού. Επί έξι μήνες σας προτείναμε να αξιοποιήσετε το άρθρο 122 της Συνθήκης της Λισαβόνας. Επί έξι μήνες καλούσαμε την Ευρωπαϊκή Κεντρική Τράπεζα να αλλάξει πολιτική. Επί έξι μήνες σας καλούσαμε να ελέγξετε τους απαράδεκτους αμερικάνικους οίκους αξιολόγησης. Δεν το κάνατε. Αφήσατε να κάνουν πάρτι οι κερδοσκόποι, φέρατε το Διεθνές Νομισματικό Ταμείο στην ευρωζώνη και τώρα ζητάτε σκληρά προγράμματα λιτότητας. Αυτόν τον μηχανισμό πρέπει να τον συζητήσει το Ευρωπαϊκό Κοινοβούλιο, σύμφωνα με το άρθρο 218 της Συνθήκης της Λισαβόνας, και πρέπει να συζητηθεί πραγματικά μία πολιτική αλληλεγγύης.
<SPEAKER ID="035" NAME="Marta Andreasen" AFFILIATION="EFD">
(EN) Κύριε Πρόεδρε, όλοι μπορούμε να ανακαλέσουμε στη μνήμη μας την πομπώδη παρουσίαση στην οποία προέβη ο ισπανός πρωθυπουργός στην αρχή του τρέχοντος έτους. Παρ' όλα αυτά, η Ισπανία ακολουθεί επί του παρόντος κατά πόδας την Ελλάδα, με έλλειμμα της τάξης του 11% επί του ΑΕγχΠ. " γραφειοκρατία της ΕΕ αναζητά αμέσως κάποιον να κατηγορήσει, αλλά η αλήθεια είναι ότι η γραφειοκρατία αυτή καθαυτή είναι υπαίτια για την κρίση, διότι δέχθηκε στην ευρωζώνη χώρες, έχοντας επίγνωση ότι οι οικονομίες τους δεν βρίσκονταν σε ικανοποιητικό επίπεδο - ή μήπως απασχολούμε στη Eurostat 1.000 ανθρώπους για να συλλέγουν απλώς δεδομένα;
<P>
Τα αμοιβαία κεφάλαια κινδύνου μπορεί να επωφελούνται από την κατάσταση, αλλά δεν προκάλεσαν την κρίση. " ΕΕ ζητεί τώρα περικοπές εξόδων· είναι όμως ρεαλιστικό να αναμένουμε να μειωθούν οι δαπάνες του δημόσιου τομέα στην Ελλάδα, όταν το 20% του ενεργού πληθυσμού απασχολείται από το κράτος και το 50% των ΜΜΕ έχουν ως αποκλειστικό τους πελάτη το κράτος; Από την άλλη πλευρά, έχει τεθεί σε εφαρμογή δέσμη μέτρων διάσωσης, αλλά η αλήθεια είναι ότι οι περισσότερες χώρες που υποτίθεται ότι συνεισφέρουν σε αυτήν δεν διαθέτουν τα χρήματα για να το πράξουν, όπως συμβαίνει στην περίπτωση του "νωμένου Βασιλείου.
<P>
Εν πάση περιπτώσει, η ΕΕ δράττεται πάντα της ευκαιρίας ...
<P>
(Ο Πρόεδρος διακόπτει την ομιλήτρια)
<SPEAKER ID="036" NAME="Andreas Mölzer" AFFILIATION="NI">
(DE) Κύριε Πρόεδρε, η υπερβολικά ταχεία κεντρική διαχείριση και ο εξευρωπαϊσμός, σε συνδυασμό ενδεχομένως και με τη δημιουργία ευρωπαϊκού νομίσματος, αποτελούν μέρος της αιτίας των υφιστάμενων προβλημάτων. " αλήθεια είναι ότι το ευρωπαϊκό νόμισμα απλώς αδυνατεί να αποτελέσει ισχυρό νόμισμα σε μακροπρόθεσμο ορίζοντα, διότι συγκέντρωσε πολύ διαφορετικές εθνικές οικονομίες, ορισμένες από τις οποίες βρίσκονται σε δυσμενή κατάσταση, υπό την ίδια νομισματική πολιτική.
<P>
Τώρα ζητείται μία κοινή οικονομική πολιτική, υπό κεντρική διαχείριση, η οποία θα συνοδεύει το ενιαίο νόμισμα, πράγμα που ισοδυναμεί σχεδόν με ευρωπαϊκή οικονομική διακυβέρνηση. Είναι αδιαμφισβήτητα αληθές ότι, εάν οι ασθενείς εθνικές οικονομίες επιθυμούν να παραμείνουν στην ευρωζώνη, πρέπει να υπόκεινται σε αυστηρούς ελέγχους επί των προϋπολογισμών τους και επί της στρατηγικής διαχείρισης του χρέους τους. Εντούτοις, το είδος της κεντρικής διαχείρισης που λαμβάνει τη μορφή της δημοσιονομικής αρμοδιότητας των Βρυξελλών επί όλων των κρατών μελών θα αποτελούσε, κατά την άποψή μου, καταχρηστική παρέμβαση επί της κυριαρχίας των κρατών μελών. Θα σήμαινε απλώς ότι βαίνουμε από το κακό στο χειρότερο.
<P>
" κρίση δεν πρέπει να χρησιμοποιηθεί ως πρόσχημα για την ενίσχυση της κεντρικής διαχείρισης της ΕΕ, η οποία αποτελούσε επιθυμία πολλών ανθρώπων πριν ακόμα τεθεί σε ισχύ η Συνθήκη της Λισαβόνας. Εάν πραγματικά θέλουμε να αποκομίσουμε διδάγματα από την τρέχουσα κρίση, θα χρειαστεί ενδεχομένως να αναζητήσουμε μία τελείως διαφορετική δομή για την ευρωπαϊκή νομισματική πολιτική. Θα μπορούσε ίσως να είναι ένα είδος ισχυρής ευρωπαϊκής νομισματικής ένωσης σε έναν ευρωπαϊκό πυρήνα, στον οποίο οι εθνικές οικονομίες που δεν πληρούν τα κριτήρια σύγκλισης θα αποκλείονται από την ευρωζώνη.
<P>
Ξέρουμε ότι τα προγράμματα λιτότητας θα βρίσκονται σύντομα στην ημερήσια διάταξη σε ολόκληρη την Ευρώπη. Ένα πράγμα είναι σαφές: εάν τα κράτη μέλη και οι πολίτες της Ευρώπης πρέπει να προβούν σε εξοικονόμηση πόρων, τότε πρέπει να κάνει το ίδιο και η Ευρωπαϊκή Ένωση, διερευνώντας τα επικαλυπτόμενα πεδία αρμοδιότητας και την επανάληψη προσπαθειών στον λαβύρινθο των οργανισμών της και διαχωρίζοντας τους δημοσιονομικούς ελέγχους της. Εμείς στο Κοινοβούλιο θα πρέπει επίσης να εξετάσουμε αν, ενισχύοντας τον προϋπολογισμό για τη στελέχωσή μας και αυξάνοντας την αποζημίωση γραμματείας, στέλνουμε το σωστό μήνυμα σε μία συγκυρία κατά την οποία αναγγέλλεται εξοικονόμηση πόρων σε όλα τα μέτωπα.
<SPEAKER ID="038" NAME="Werner Langen" AFFILIATION="PPE">
(DE) Κύριε Πρόεδρε, την ημέρα εορτασμού της 60ής επετείου του σχεδίου Schuman, στις 9 Μαΐου 2010, το Συμβούλιο έθεσε επισήμως σε αδράνεια τη μέθοδο Monnet, με τη συνδρομή της Επιτροπής. Επιλέχθηκε, επί παραδείγματι, για τη χρηματοδοτική ενίσχυση μία νομική βάση, ήτοι το άρθρο 122, παράγραφος 2, η οποία αποτρέπει τη συμμετοχή του Κοινοβουλίου. " Επιτροπή το ανέχθηκε αυτό. Θα ήθελα να συμμεριστώ την κριτική του κ. Verhofstadt. Δεν πρόκειται για κρίση του συστήματος του ευρώ, αλλά για κρίση διακυβέρνησης. Διαπιστώνοντας την παρουσία του ισπανού Προεδρεύοντος του Συμβουλίου, οφείλω να διερωτηθώ τι έχει πραγματικά επιτύχει η ισπανική Προεδρία. Δεν παρουσίασε ούτε ιδέες ούτε κίνητρα. Ενώ εμείς συζητούμε το δυσκολότερο πρόβλημα που αντιμετωπίζει η Ευρώπη, εσείς διοργανώνετε θαυμάσιες συνόδους κορυφής στη Μαδρίτη -δεν θα δυσανασχετήσουμε γι' αυτό- αλλά εμείς υποχρεούμαστε να βρισκόμαστε εδώ.
<P>
" Επιτροπή αποδέχτηκε όλα όσα της προτάθηκαν. Επέτρεψε εαυτόν να παραπλανηθεί από το Συμβούλιο και, κατόπιν εξαιρετικά επίπονου έργου, κατάρτισε μία ανακοίνωση που δεν περιέχει ούτε μία συγκεκριμένη πρόταση. Συμφωνώ απολύτως με τον κ. Bullmann εν προκειμένω. Πού είναι οι συγκεκριμένες προτάσεις; Θα μας παρασχεθεί για μία ακόμα φορά μία βάση για συζητήσεις που θα διαρκέσουν δύο ή τρία χρόνια; Αυτό, απλούστατα, δεν είναι αρκετό. Θέλουμε η Επιτροπή να έχει το σθένος να αναλάβει την πρωτοβουλία επί της μεθόδου Monnet, επί της κοινοτικής μεθόδου και επί κοινών θεσμικών οργάνων και προτάσεων.
<P>
Όλοι οι παριστάμενοι γνωρίζουν ότι η συνεργασία των κρατών μελών σε οικονομικά και χρηματοπιστωτικά ζητήματα παρουσίασε μακρά καθυστέρηση. Αυτή είναι η αιτία της παρούσας κρίσης. Προκλήθηκε λόγω του ύψους του χρέους στα κράτη μέλη και επειδή τα τελευταία απώλεσαν τον έλεγχό του. " τακτική αντιπερασπισμού που στοχεύει τομείς της χρηματοπιστωτικής αγοράς αποτελεί εσφαλμένη προσέγγιση. Ο κ. Schulz δεν μίλησε σαν να ήταν κατάλληλος μόνο ως επικεφαλής της Ομάδας του, αλλά έχει δίκιο ως προς ένα σημείο και θα ήθελα να του το αναγνωρίσω. Επίσης, μετά λύπης μας διαπιστώσαμε ότι οι έλληνες συνάδελφοί μας στην εν λόγω Ομάδα δεν στήριξαν τη συγκεκριμένη δέσμη μέτρων στο ελληνικό κοινοβούλιο. Θεωρώ ότι αυτό είναι ένδειξη ανευθυνότητας. Εντούτοις, θα θέλαμε να επισημάνουμε ότι όλα τα κράτη που διέρχονται κρίση στην Ευρώπη, όλα τα κράτη που παρεμπόδισαν τις νέες δράσεις, συμπεριλαμβανομένης της Μεγάλης Βρετανίας, της Ουγγαρίας, της Πορτογαλίας και της Ισπανίας, έχουν σοσιαλιστικές κυβερνήσεις.
<SPEAKER ID="039" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, η τρέχουσα σύνοδος του Ευρωπαϊκού Κοινοβουλίου ξεκίνησε πριν από έναν χρόνο, και, έκτοτε, δεν υπήρξε ούτε μία σύνοδος Ολομέλειας στην οποία να μην έχουμε συζητήσει την κρίση. Είναι αλήθεια ότι δεν υπάρχει σημαντικότερο θέμα συζήτησης για εμάς από μία κρίση που έχει καταστρέψει 20 εκατομμύρια θέσεις απασχόλησης στην Ευρώπη. Είναι, ωστόσο, πολύ σημαντικό να καθορίσουμε το αντικείμενο της συζήτησής μας με ορθό τρόπο, διότι μία εξίσωση που δεν διατυπώνεται σωστά είναι αδύνατον να λυθεί.
<P>
" κρίση δεν είναι η "κρίση του ευρώ στην Ελλάδα". Είναι μία κρίση που κατέδειξε τρεις απαράδεκτες ασυμμετρίες οι οποίες πρέπει να ξεπεραστούν.
<P>
" πρώτη είναι η ασυμμετρία μεταξύ της πραγματικής οικονομίας και της δημοσιονομικής οικονομίας.
<P>
" δεύτερη είναι η ασυμμετρία μεταξύ της νομισματικής ένωσης και της απουσίας ένωσης στον τομέα της φορολογικής, δημοσιονομικής και οικονομικής πολιτικής που να συμβαδίζει με τη νομισματική ένωση.
<P>
" τρίτη αφορά την "τοξικότητα" της κρίσης και των προκλήσεών της, και, παρ' όλα αυτά, την εξοργιστική βραδύτητα των μηχανισμών αντίδρασης και λήψης αποφάσεων που χαρακτηρίζει την Ευρωπαϊκή Ένωση.
<P>
Ως εκ τούτου, καθυστερούμε να ανταποκριθούμε σε όλα αυτά τα εκατομμύρια άνεργων ανθρώπων που στρέφονται προς εμάς, και εγείρουμε εμπόδια που δεν εγείρονται σε άλλες χώρες οι οποίες αντιμετωπίζουν την κρίση με μεγαλύτερη ικανότητα λήψης αποφάσεων.
<P>
Παρατηρήσαμε την ταυτόχρονη λήψη έκτακτων αποφάσεων: την ανακοίνωση της Επιτροπής, τις έκτακτες αποφάσεις του Συμβουλίου Υπουργών το προηγούμενο Σαββατοκύριακο και, φυσικά, τη στρατηγική για το 2020.
<P>
Μολαταύτα, τα εν λόγω έκτακτα μέτρα δεν είναι χωρίς τίμημα: συνοδεύονται από μείζονες απαιτήσεις, περιορισμούς και απειλές κυρώσεων για τις χώρες που δεν είναι σε θέση να περιορίσουν τις δαπάνες, και ενδέχεται, συνεπώς, να θέσουν σε κίνδυνο την ανάπτυξη.
<P>
Εχθές, συζητούσαμε στο παρόν Κοινοβούλιο για την Ευρωπαϊκή Σύμβαση Ανθρωπίνων Δικαιώματων και για το σχέδιο δράσης στο πλαίσιο του προγράμματος της Στοκχόλμης. Είχαμε την ευκαιρία να υπενθυμίσουμε ότι η Ευρώπη δεν μπορεί να οικοδομηθεί μόνο με μία εσωτερική αγορά και μία νομισματική ένωση. " Ευρώπη δεν θεμελιώνεται σε αυτά τα στοιχεία, αλλά στην ιθαγένεια. Κατά συνέπεια, είναι πλέον η κατάλληλη στιγμή να επισημάνουμε για μία ακόμα φορά ότι όλα αυτά τα εκατομμύρια Ευρωπαίων εκφράζουν τη δυσαρέσκειά τους απέναντι στην Ευρώπη που τους προσφέρουμε, απέναντι στην Ευρώπη που προβλέπει περισσότερες απειλές και κυρώσεις για τις χώρες που δεν συμμορφώνονται παρά κίνητρα για ένα μοντέλο ανάπτυξης ικανό να αποκαταστήσει την απασχόληση και την κοινωνική συνοχή και να συνδράμει στην καταπολέμηση της φτώχειας.
<P>
Χωρίς αυτήν την Ευρώπη των πολιτών, η διευθέτηση της παρούσας κρίσης θα είναι αδύνατη.
<SPEAKER ID="040" NAME="Sylvie Goulard" AFFILIATION="ALDE">
(FR) Κύριε Πρόεδρε, καταρχάς θα ήθελα να ευχαριστήσω τον Επίτροπο και την ισπανική Προεδρία για όλα όσα κατόρθωσαν να επιτύχουν προσφάτως, αν και με καθυστέρηση. Δεν είναι εύκολο να κυβερνά κανείς ένα καράβι εν μέσω καταιγίδας.
<P>
Εντός ενός δεκαπενθημέρου καταρρίψατε περισσότερα εμπόδια από όσα καταρρίφθηκαν όλα τα προηγούμενα χρόνια συνολικά, και θέλω να σας ενθαρρύνω να συνεχίσετε με το ίδιο πνεύμα. Έχω ένα μήνυμα για τον καθέναν από εσάς. Κατά πρώτον, θα ήθελα να πω στην ισπανική Προεδρία ότι, τον Ιούνιο, θα έχετε την ευθύνη για την έγκριση της στρατηγικής "Ευρώπη 2020". Μην θέσετε την υπογραφή σας σε αυτήν την παρωδία. " στρατηγική της Λισαβόνας δεν απέφερε τα επιδιωκόμενα αποτελέσματα· ορισμένα από τα προβλήματα που αντιμετωπίζει η Νότια Ευρώπη οφείλονται στην έλλειψη ανταγωνιστικότητας. Όπως δήλωσε ο κ. Verhofstadt, χρειαζόμαστε άλλα μέσα. Χρειαζόμαστε επίσης χρηματοπιστωτική εποπτεία. Μόλις μάς κατέστη κατανοητό ότι το Κοινοβούλιο υπερβαίνει τα όρια. Είμαι εισηγήτρια για το Ευρωπαϊκό Συμβούλιο Συστημικού Κινδύνου. Διαπιστώνω ότι, κατά τη διάρκεια του πιο ταραχώδους Σαββατοκύριακου των τελευταίων εβδομάδων, ο όρος "συστημικός" αναφέρθηκε αρκετές φορές. " Προεδρία σας έχει αναλάβει την ευθύνη για τη συγκεκριμένη δέσμη μέτρων. Να είστε φιλόδοξοι! Έχετε την υποστήριξή μας. Μην ακούτε τα μέλη του Συμβουλίου που εκμεταλλεύονται την έλλειψη ρυθμιστικού πλαισίου.
<P>
Το δεύτερο μήνυμά μου απευθύνεται στον κ. Rehn, τον οποίο και συγχαίρω για το σθένος του· στηρίζω πλήρως την πρόταση της Επιτροπής για μεγαλύτερη εκ των προτέρων συνεργασία των εθνικών κοινοβουλίων με την ΕΕ. Πλην όμως, η προσέγγισή της πρέπει να είναι πολύ προσεκτική, ειδάλλως θα αποτελέσει χρυσή ευκαιρία για όλους τους λαϊκιστές και για όλους τους επικριτές της Ευρώπης. Έχετε την υποστήριξή μας· ας ακολουθήσουμε, όμως, μία πιο συμμετοχική προσέγγιση με τα εθνικά κοινοβούλια, χωρίς να δίνουμε την εντύπωση ότι τα πάντα υπαγορεύονται από τις "Βρυξέλλες". Παρατηρώ ότι τα ίδια ακριβώς εθνικά κοινοβούλια που διατείνονται πως είναι οι προστάτες της δημοκρατίας είναι αυτά που οδήγησαν την Ευρώπη στην παρούσα κατάσταση, ψηφίζοντας, κάθε χρόνο, ελλείμματα προϋπολογισμών.
<SPEAKER ID="041" NAME="Kay Swinburne" AFFILIATION="ECR">
(EN) Κύριε Πρόεδρε, έχουμε περιέλθει σε μία κατάσταση που αποτελεί δημιούργημα των δικών μας κυβερνήσεων· δεν οφείλεται στο ότι δεν υπήρχαν κανόνες για να αποτρέψουν εξαρχής την εμφάνιση των εν λόγω κρίσεων. Εάν τηρούνταν οι κανόνες όπως το σύμφωνο σταθερότητας και ανάπτυξης και τα κριτήρια του Μάαστριχτ, δεν θα είχαμε καταλήξει σε τέτοια κρίση όσον αφορά το χρέος που παρουσιάζουν επί του παρόντος πολλά κράτη μέλη. Βρίσκομαι στη λίαν αμήχανη θέση να διαπιστώνω ομοιότητες στη συμπεριφορά και τις οικονομικές δεξιότητες μεταξύ των κυβερνήσεων των κρατών μελών μας και των επενδυτικών τραπεζών μας.
<P>
Κάθε εβδομάδα συνεδριάζουμε στην Επιτροπή Οικονομικής και Νομισματικής Πολιτικής και συζητούμε για την ανάρμοστη συμπεριφορά των τραπεζών μας, δηλώνοντας ότι δεν τηρούν τους κανόνες ή ότι τους εφαρμόζουν προσαρμόζοντάς τους σε λογιστικά μέτρα χρηματοοικονομικής τεχνικής. Αυτό ακριβώς κάνουν και οι κυβερνήσεις μας. Ζητούμε υπεύθυνη εταιρική διακυβέρνηση και, παρ' όλα αυτά, το επίπεδο των χρηματοδοτικών μέσων εκτός ισολογισμού, των μέσων ειδικού σκοπού και των αδήλωτων εξαρτημένων υποχρεώσεων που παρουσιάζουν οι κυβερνήσεις μας δεν υποδεικνύον τον τρόπο άσκησης υπεύθυνης διακυβέρνησης.
<P>
Στο "νωμένο Βασίλειο, εκπλαγήκαμε από τη διαφορά μεταξύ του δηλωμένου ελλείμματος της απερχόμενης κυβέρνησης και των στοιχείων που διαπιστώσαμε στην πραγματικότητα όταν άνοιξαν οι λογαριασμοί. Τώρα, η νέα ηγεσία του "νωμένου Βασιλείου μάς δίδει σαφή εντολή να αξιολογήσουμε εκ νέου την πραγματική κατάσταση των οικονομικών. Ευελπιστώ πραγματικά να μπορέσουν να κάνουν το ίδιο και οι υπόλοιπες χώρες της Ευρώπης· να επαναπροσδιορίσουν τα οικονομικά τους και να βρουν τρόπο να προχωρήσουν περαιτέρω.
<SPEAKER ID="042" NAME="Cornelis de Jong" AFFILIATION="GUE/NGL">
(NL) Κύριε Πρόεδρε, χρειαζόμαστε συντονισμένη ευρωπαϊκή πολιτική για την αντιμετώπιση των επιπτώσεων της κρίσης· ωστόσο, η Ευρώπη θα πρέπει να πάψει να καθοδηγείται από μεγάλες εταιρείες, καθώς και από τα μεγάλα χρηματοπιστωτικά ιδρύματα.
<P>
Οι κυβερνήσεις κλήθηκαν δύο φορές να διασώσουν τα χρηματοπιστωτικά μας ιδρύματα, ενώ τα τελευταία δεν ανέλαβαν ούτε μέρος των οικονομικών τους υποχρεώσεων. Τα δύο τελευταία έτη, η βοήθεια προς τα εν λόγω ιδρύματα μόνο από τις Κάτω Χώρες οδήγησε σε αύξηση των δαπανών για τόκους κατά 2,5 δισεκατομμύρια ευρώ. Για την ίδια περίοδο, το μεγαλύτερο ολλανδικό συνταξιοδοτικό ταμείο, το "ABP", δαπάνησε ένα δισεκατομμύριο ευρώ σε ομόλογα της ελληνικής κυβέρνησης, προκειμένου να επιτύχει κάπως υψηλότερο επιτόκιο. Με άλλα λόγια, η κερδοσκοπική δραστηριότητα συνεχίζεται όπως και πριν, και σύντομα ενδέχεται να κληθούμε να διασώσουμε και τα ταμεία συντάξεων.
<P>
" στρατηγική ΕΕ 2020 θα πρέπει να στείλει τον λογαριασμό στη σωστή διεύθυνση. Αντί των ακραίων περικοπών σε θεμελιώδεις δημόσιες υπηρεσίες, το αντίστοιχο κόστος θα έπρεπε να καλυφθεί από τους κορυφαίους επωφελούμενους και κερδοσκόπους, μέσω μερικής ελάφρυνσης του χρέους για χώρες όπως η Ελλάδα και επιβολής φόρου επί των τραπεζών, για παράδειγμα. Με τον τρόπο αυτόν, διαφυλάττουμε το ευρωπαϊκό κοινωνικό μοντέλο.
<SPEAKER ID="043" NAME="Νικόλαος Σαλαβράκος" AFFILIATION="EFD">
Κύριε Πρόεδρε, θα ήθελα να πω ότι υποστηρίζω απόλυτα, σε θεωρητικό επίπεδο, τις προτάσεις του κυρίου Olli Rehn, τον οποίο τολμώ να θεωρήσω πολιτικό κεφάλαιο για την Ευρώπη και πρόσωπο στο οποίο πρέπει ιδιαιτέρως να αποδίδουμε τιμή.
<P>
Εκείνο το οποίο όμως θέλω να πω και να επισημάνω είναι ότι ο μεγάλος πυρετός είναι εξίσου επικίνδυνος με την υποθερμία και στον ανθρώπινο οργανισμό αλλά και στην οικονομία. Από τη βραδεία προσαρμογή του Μάαστριχτ, από την οποία πέρασε για πολλά χρόνια και όλη η οικονομία της Ευρώπης, δεν θα πρέπει να οδηγηθούμε στην αναγκαστική και βίαιη προσαρμογή που θα οδηγήσει σε μία παράταση της ύφεσης. Οι πλούσιοι θα γίνουν πλουσιότεροι και οι φτωχοί φτωχότεροι. Για αυτό λοιπόν, θα ήθελα να επισημάνω ότι η παγκόσμια οικονομική αταξία που συνεχίζεται οφείλεται κυρίως στη δημιουργία μεγάλων αζήτητων αποθεμάτων σε παγκόσμιο επίπεδο, και θα πρέπει να αντιμετωπισθεί με προσπάθεια τόνωσης σε ευρωπαϊκό επίπεδο της ανάπτυξης, έτσι ώστε να μπορέσουνε να αντιμετωπίσουμε αυτή την κρίση ορθολογικά.
<SPEAKER ID="044" NAME="Mario Mauro" AFFILIATION="PPE">
(IT) Κύριε Πρόεδρε, κυρίες και κύριοι, ο κ. Verhofstadt διαμαρτυρήθηκε ότι η εθνικιστική και μαρξιστική ρητορική δεν επαρκεί ώστε να μας οδηγήσει στην έξοδό μας από την κρίση. Θα κάνω μία απόπειρα με την "ευρωπαϊστική" ρητορική. Πριν από λίγες μόλις εβδομάδες, πολλοί εξ ημών στο παρόν Σώμα υποσχεθήκαμε την αλληλεγγύη μας προς την Ελλάδα. Πράγματι, ποιο το όφελος της Ευρώπης αν δεν στηρίζει κράτη μέλη που έχουν ανάγκη;
<P>
Από την άλλη, όμως, ποιο το όφελος του ευρώ και της ευρωομάδας αν δεν προάγουν πνεύμα υπευθυνότητας και σταθερότητας; Τι θα συμβεί αν η αλληλεγγύη καταστεί συνώνυμη μίας Ευρωπαϊκής Ένωσης η οποία, κατά παραβίαση των Συνθηκών, περιορίζεται απλώς να πληρώνει τον λογαριασμό των χωρών που θυσιάζουν την ευθύνη τους για το μέλλον των πολιτών τους υπέρ μίας εφήμερης εποχιακής συναίνεσης;
<P>
Κύριε Επίτροπε, θα συνιστούσε ευρωπαϊστική ρητορική η έκκλησή μας προς την Ευρωπαϊκή Επιτροπή να είναι ανεξάρτητη και αξιόπιστη και να μην σέβεται τις κυβερνήσεις που παραποιούν τους λογαριασμούς τους; Θα συνιστούσε ευρωπαϊστική ρητορική αν ζητούσαμε τη θέσπιση νέων κανονισμών για τις χρηματοπιστωτικές αγορές; Θα συνιστούσε ευρωπαϊστική ρητορική η διαμαρτυρία μας για τα σφάλματα κατά τη δημιουργία του ευρώ, για το οποίο εξακολουθούν να μην υπάρχουν κοινές δημοσιονομικές και συνταξιοδοτικές πολιτικές;
<P>
Βρισκόμαστε εν μέσω κρίσης, αυτό αληθεύει· ωστόσο, αυτή η κρίση δεν δημιουργήθηκε λόγω "πλεονάσματος" ή υπερβολικής Ευρώπης, αλλά λόγω της έλλειψης ή της ανεπάρκειας αυτής. " Ευρώπη πρέπει να επιπλήττει αυστηρά τα κράτη, προκειμένου να καταστούν υπεύθυνα, αξιόπιστα και να υπηρετούν τις μελλοντικές γενιές. Όλα αυτά δεν θα αποτελούν ρητορική αν δημιουργηθούν και τεθούν απλώς σε εφαρμογή οι πρωτοβουλίες για τις οποίες συζητούμε, και αν ενταχθούν σε μία πολιτική στρατηγική που προπορεύεται των γεγονότων, ώστε να μην αναγκαζόμαστε να τρέχουμε εκ των υστέρων να τα προλάβουμε.
<SPEAKER ID="045" NAME="David-Maria Sassoli" AFFILIATION="S&amp;D">
(IT) Κύριε Πρόεδρε, κυρίες και κύριοι, Ευρώπη των πολιτών και όχι Ευρώπη των κρατών. " κρίση που βιώνουμε οφείλεται στην ανικανότητα της ευρωπαϊκής πολιτικής να ελέγξει την αγορά. " διάσωση του ευρώ προϋποθέτει την ενίσχυση των πολιτικών θεσμικών οργάνων και την παραίτηση από τη διακυβερνητική λογική, προκειμένου να καταστεί δυνατή η ευρωπαϊκή διακυβέρνηση.
<P>
Δεν πρόκειται εν προκειμένω για ρητορική, διότι προ ολίγων λεπτών στο Βερολίνο, η καγκελάριος Angela Merkel έκρουσε των κώδωνα του κινδύνου, δηλώνοντας ότι το ευρώ απειλείται. " διατύπωση ανησυχιών χωρίς την υπόδειξη ισχυρών και πειστικών μέτρων ενέχει τον κίνδυνο να αποδυναμώσει περαιτέρω το ενιαίο νόμισμα για τους επενδυτές και την αγορά, και να εξασθενίσει ολόκληρη την Ευρώπη. Φανταστείτε την αντίδραση των αγορών κατά τις προσεχείς ώρες, λαμβάνοντας υπόψη ότι πριν από λίγα μόλις λεπτά το ευρώ κατέρρευσε εκ νέου.
<P>
Κατά την έξοδό μας από την Αίθουσα, κύριε Πρόεδρε, ενδέχεται να βρεθούμε φτωχότεροι και πιο ανασφαλείς. Μόνο η νέα ευρωπαϊκή διακυβέρνηση θα μας επιτρέψει να προασπίσουμε το ενιαίο νόμισμα, να προωθήσουμε την ανάπτυξη, την απασχόληση και την κοινωνική συνοχή. Πρέπει να απορρίψουμε την παλαιά προσέγγιση του συντονισμού εθνικών πολιτικών και να εφοδιαστούμε με ισχυρά μέσα λήψης αποφάσεων.
<P>
" νέα ευρωπαϊκή διακυβέρνηση πρέπει να διασφαλίζει τρία επίπεδα παρέμβασης: πολιτική για την ανάπτυξη, κατάλληλα χρηματοδοτικά μέσα και διαχείριση καταστάσεων έκτακτης ανάγκης. " δέσμη μέτρων διάσωσης ύψους 750 δισεκατομμυρίων ευρώ ήταν σημαντική, αλλά συνειδητοποιήσαμε ότι δεν επαρκεί. Επί του παρόντος, χρειαζόμαστε σθεναρή πολιτική πρωτοβουλία που θα μπορέσει να καθοδηγήσει την αγορά, ώστε να αυξηθεί η κινητικότητα των πόρων. Οι νομισματικές και δημοσιονομικές πολιτικές απέβησαν ανεπαρκείς για τη διασφάλιση της παραγωγικότητας και της ανταγωνιστικότητας. Δεν πρέπει να φοβόμαστε τις επενδύσεις, προπάντων σε προγράμματα κοινοτικού ενδιαφέροντος, όπως οι υποδομές, η ενέργεια, το περιβάλλον, η γνώση και το ανθρώπινο κεφάλαιο.
<P>
Κύριε Πρόεδρε, το Κοινοβούλιο επωμίζεται μία μεγάλη ευθύνη: να ενισχύσει την ικανότητα των κρατών μελών να αφήσουν πίσω τους τη διακυβερνητική πολιτική και να προαγάγει εκ νέου το ευρωπαϊκό πνεύμα μέσω της δικής του ανεξαρτησίας.
<SPEAKER ID="046" NAME="Wolf Klinz" AFFILIATION="ALDE">
(DE) Κύριε Πρόεδρε, κυρίες και κύριοι, οι ευρωπαϊκές κυβερνήσεις χειραγωγούνται από τις αγορές. Επιτέλους, αντιδρούν, αλλά αντιδρούν εκ των υστέρων και όχι εκ των προτέρων. Είναι σκανδαλώδες το γεγονός ότι οι κυβερνήσεις και η Επιτροπή αντιδρούν μόνο όταν οι πραγματικές αδυναμίες εμφανίζονται στις αγορές.
<P>
Θα έπρεπε να είχαν εντοπίσει οι ίδιες αυτές τις αδυναμίες σε πρώιμο στάδιο. Όταν δημιουργήθηκε το ευρώ, γνωρίζαμε ότι δεν θα διαθέταμε ενιαία νομισματική και δημοσιονομική πολιτική όπως είθισται να συμβαίνει στα επιμέρους κράτη. Για τον λόγο αυτόν, λάβαμε μέτρα προς εξεύρεση υποκατάστατου αυτής της πρακτικής, αλλά δεν τηρήσαμε αυστηρά τα εν λόγω μέτρα. Οι κανόνες παραβιάστηκαν πολύ γρήγορα και ευθύς εξαρχής, ακόμα και από τα ισχυρότερα κράτη μέλη. Χρειαζόμαστε ένα νέο σύνολο αποτελεσματικών κανόνων με μηχανισμούς κυρώσεων, μεταξύ άλλων την πολιτική "κατονομασίας και μομφής", την απώλεια δικαιωμάτων ψήφου και την αναστολή πληρωμών από τα ευρωπαϊκά ταμεία έως την αποπληρωμή των προστίμων.
<P>
Δεύτερον, κατέστη σαφές ότι υπάρχουν στην ευρωζώνη εσωτερικές εντάσεις που είναι στα πρόθυρα να θέσουν σε δοκιμασία την ισχύ της και που λαμβάνουν τη μορφή ανισοτήτων στον τομέα της ανταγωνιστικότητας. " Επιτροπή πρέπει να αναλάβει δράση στον εν λόγω τομέα. Πρέπει να εξετάσει τους προϋπολογισμούς των επιμέρους κρατών μελών, προκειμένου να διαπιστώσει αν αποτελούν κίνδυνο για την ευρωζώνη.
<P>
Γνωρίζουμε, βεβαίως, ότι το δικαίωμα κατάρτισης προϋπολογισμού συνιστά θεμελιώδες δικαίωμα των εθνικών κοινοβουλίων. Εντούτοις, αυτό δεν αποτελεί λόγο ώστε να μην αναπτυχθεί κοινή ευρωπαϊκή προσέγγιση. " εν λόγω προσέγγιση συνιστά επιτακτική ανάγκη. Χρειαζόμαστε περισσότερη και όχι λιγότερη Ευρώπη. Ίσως να πρόκειται και για την τελευταία μας ευκαιρία. Εάν η Επιτροπή και το Συμβούλιο δεν προβούν σε διαπραγματεύσεις με το Κοινοβούλιο, φοβούμαι ότι το αποτέλεσμα θα αποβεί κάποια στιγμή ολέθριο στο μέλλον.
<SPEAKER ID="047" NAME="Janusz Wojciechowski" AFFILIATION="ECR">
(PL) Συμφωνώ με τον κ. Mauro ότι, στο πλαίσιο της καταπολέμησης των κρίσεων, η Ευρωπαϊκή Ένωση δεν ανέλαβε επαρκή δράση. Τα τελευταία χρόνια επικεντρωθήκαμε στην πολιτική ολοκλήρωση -μας απορρόφησε η Συνθήκη της Λισαβόνας και η ενίσχυση των αρμοδιοτήτων των πολιτικών θεσμικών οργάνων- αλλά παραβλέψαμε τη συνεργασία για την καταπολέμηση των κρίσεων. Έχω κατά νου ευρύ φάσμα κρίσεων που απαιτούν συνεργασία και αλληλεγγύη. Δεν αναφέρομαι εν προκειμένω μόνο στις χρηματοπιστωτικές κρίσεις.
<P>
Ενώ εμείς διεξάγουμε την παρούσα συζήτηση, αρκετές χώρες της Ευρωπαϊκής Ένωσης, συμπεριλαμβανομένης της πατρίδας μου, της Πολωνίας, έχουν πληγεί από μια τεράστια πλημμύρα. Σκοτώθηκαν άνθωποι και προκλήθηκαν σοβαρές υλικές ζημίες. Σε τέτοιου είδους καταστάσεις, οι πολίτες προσδοκούν από την Ευρωπαϊκή Ένωση να τους συνδράμει, αλλά δεν υπήρξε ιδιαίτερη παροχή τέτοιας συνδρομής. " Ευρωπαϊκή Ένωση είναι αποδυναμωμένη επειδή ο προϋπολογισμός της είναι υπερβολικά περιορισμένος, και δεν έχει στη διάθεσή της αρκετά χρήματα για τη λήψη ειδικών μέτρων. " πολιτική ενίσχυση δεν ακολουθείται από την ενδεδειγμένη χρηματοδοτική ενίσχυση. Ελπίζω ότι η παρούσα κρίση δεν θα οδηγήσει σε ακόμα περαιτέρω ενίσχυση της τάσης μείωσης του προϋπολογισμού, διότι τότε η ΕΕ θα είναι ακόμα πιο αποδυναμωμένη και ανίσχυρη.
<SPEAKER ID="048" NAME="Jean-Pierre Audy" AFFILIATION="PPE">
(FR) Κύριε Πρόεδρε, ήλθε πλέον η κατάλληλη στιγμή στο πλαίσιο της υφιστάμενης κρίσης -η οποία δεν είναι μόνο ευρωπαϊκή, αλλά και παγκόσμια- που απαιτείται από εμάς ειλικρίνεια και ψυχραιμία, καθώς και ανάληψη ευθυνών.
<P>
Εγκαθιδρύεται παγκόσμια διακυβέρνηση. Τι είδους επιρροή θα ασκούν οι Ευρωπαίοι; Πώς θα ασκήσουμε επιρροή στην εν λόγω παγκόσμια διακυβέρνηση αν δεν είμαστε ικανοί να εγκαθιδρύσουμε τη δική μας ευρωπαϊκή διακυβέρνηση; Θα ήταν αδύνατον να μην παρατηρήσει κανείς ότι, μετά από 50 χρόνια ολοκλήρωσης, διατρέχουμε τον κίνδυνο να υποστούμε 50 χρόνια αποδιάρθρωσης εξαιτίας των εντεινόμενων εθνικών εγωισμών. Θα ήταν αδύνατον να μην παρατηρήσει κανείς ότι προσπαθούμε να δημιουργήσουμε ιθαγένεια χωρίς τους πολίτες, να ασκήσουμε πολιτική χωρίς τους ψηφοφόρους, να εδραιώσουμε την εμπιστοσύνη στο ιδανικό ενός κράτους δικαίου χωρίς να το σεβόμαστε.
<P>
Μετά την πτώση του Τείχους του Βερολίνου, επιτύχαμε την επανένωση της ηπείρου μας έχοντας πίστη στη δύναμή μας, αλλά ήμαστε υπερβολικά αλαζόνες για να αναγνωρίσουμε τις αδυναμίες μας. Τι συμβαίνει, λοιπόν, τώρα; " κρίση μάς επιτίθεται κατά μέτωπο σε μία συγκυρία κατά την οποία η ευρωπαϊκή μας ολοκλήρωση είναι εύθραυστη και συγκροτείται από κακώς κυβερνώμενα και, σε ορισμένες περιπτώσεις, διεφθαρμένα κράτη. " αλυσίδα της αλληλεγγύης στην Ένωση τελεί επί του παρόντος υπό δοκιμασία, και όλοι γνωρίζουμε ότι η δύναμη μίας αλυσίδας είναι εκείνη του πλέον αδύναμου κρίκου της. Δικαίως θέλουμε να σώσουμε τους ασθενέστερους, διότι τώρα είναι η κατάλληλη στιγμή, και εκείνο που θα τους σώσει είναι η δύναμή μας. Ανεπαρκείς δεν είναι οι κανονισμοί της ΕΕ, αλλά η εφαρμογή τους από τα κράτη μέλη· ελλείψεις παρουσιάζει και η Ευρωπαϊκή Επιτροπή, η οποία δεν επιτηρεί δεόντως τα κράτη.
<P>
Αυτό που χρειαζόμαστε δεν είναι λιγότερη Ευρώπη, αλλά περισσότερη Ευρώπη· μία Ευρώπη, όμως, ειλικρινή, ψύχραιμη και υπεύθυνη. Ασφαλώς, πρέπει να τηρούμε το σύμφωνο σταθερότητας και ανάπτυξης, το οποίο χρήζει μεταρρύθμισης. Μολαταύτα, το καθήκον με το οποίο βρισκόμαστε τώρα αντιμέτωποι είναι να επανακτήσουμε την εμπιστοσύνη των πολιτών μας, πράγμα που σημαίνει να διασφαλίσουμε την ανάπτυξη και τη δημιουργία θέσεων απασχόλησης. " ανάπτυξη προϋποθέτει επενδύσεις. Εάν δεν προβαίνει σε επενδύσεις ο δημόσιος τομέας, δεν μπορούμε να αναμένουμε να το πράξει ο ιδιωτικός τομέας.
<P>
Πέραν της βιομηχανικής πολιτικής, που είναι εξαιρετικά ζωτικής σημασίας, προτείνω, για τα δέκα έτη της στρατηγικής ΕΕ 2020, ένα μείζον ευρωπαϊκό επενδυτικό πρόγραμμα ύψους 1.000 δισεκατομμυρίων ευρώ, το οποίο θα έχει ως στόχο να καταστήσει την ΕΕ την πλέον ανταγωνιστική επικράτεια παγκοσμίως στους τομείς των διευρωπαϊκών δικτύων, των υποδομών, των διασυνδέσεων, των σιδηροδρόμων υψηλής ταχύτητας, των ευρυζωνικών υπηρεσιών, των αυτοκινητοδρόμων, των υδάτων, του διαστήματος, της έρευνας, της υγείας, της ενέργειας και της εκπαίδευσης, και πράγμα που θα υλοποιηθεί μέσω μεταρρύθμισης των μέτρων της δημοσιονομικής μας στήριξης, σε συνεργασία με όλους τους ενδιαφερόμενους δημόσιους φορείς, και, ιδίως, με την ΕΤΕπ.
<SPEAKER ID="049" NAME="Elisa Ferreira" AFFILIATION="S&amp;D">
(PT) Κύριε Πρόεδρε, κύριε Επίτροπε, όταν η Οικονομική και Νομισματική Ένωση συμπλήρωσε το δέκατο έτος από τη δημιουργία της, η Επιτροπή θεώρησε ότι το ευρώ ήταν το μεγαλύτερο επίτευγμα της Ευρωπαϊκής Ένωσης. Επί του παρόντος, θα μας ήταν δύσκολο να προβούμε στην ίδια δήλωση χωρίς να την επεξηγήσουμε, διότι η κρίση κατέδειξε ότι η Οικονομική και Νομισματική Ένωση αποτελεί ημιτελές εγχείρημα.
<P>
Τα ελάχιστα αναγκαία μέτρα για τη διάσωσή της ελήφθησαν σε ένα κλίμα έκτακτης ανάγκης, αλλά ας μην αυταπατώμεθα: οι πιεστικές συνθήκες, τα άμεσα συμφέροντα των βασικών κρατών μελών, και ο επώδυνος και βραδύς χαρακτήρας των αποφάσεων οδήγησαν στην επισφαλή εικόνα που έχει η κοινή γνώμη και ολόκληρος ο κόσμος για το ευρώ και την Ευρωπαϊκή Ένωση.
<P>
Οφείλουμε να αποδεχθούμε τα γεγονότα. " Ευρωπαϊκή Ένωση και το ευρώ συνιστούν διεργασία ολοκλήρωσης, όχι απλή διακρατική συνεργασία: αποτελούν μία ανολοκλήρωτη διαδικασία που, αν δεν ενισχυθεί τώρα, διατρέχει σοβαρό κίνδυνο να αφανιστεί. Υπάρχουν τρία ζητήματα που χρήζουν αντιμετώπισης. Πρώτον, είναι σημαντική η εδραίωση των μέσων που δημιουργήθηκαν σε αυτό το κλίμα έκτακτης ανάγκης: πρέπει να συσταθεί Ευρωπαϊκό Νομισματικό Ταμείο· πρέπει να σημειωθεί πρόοδος στον τομέα των ευρωομολόγων· πρέπει να αναπτυχθεί περαιτέρω η ευρωπαϊκή εποπτική και ρυθμιστική αρχιτεκτονική· και πρέπει να προωθηθεί η ευρωπαϊκή συνιστώσα για τη διαχείριση των τραπεζικών κρίσεων.
<P>
Δεύτερον, είναι σημαντικό να καταστεί κατανοητό ότι δεν υπάρχει ισχυρό νόμισμα εάν η οικονομία είναι αποδυναμωμένη: η πρόβλεψη περί του ποσοστού ανάπτυξης της Ευρωπαϊκής Ένωσης της τάξης του 1% δεν είναι βιώσιμη ούτε από πλευράς δημογραφικής σύνθεσης ούτε στο πλαίσιο της καταπολέμησης της ανεργίας· και η στρατηγική για το 2020 δεν είναι τίποτα περισσότερο από μία συλλογή ωραίων ιδεών εάν δεν υπάρχουν τα μέσα για την υλοποίησή της.
<P>
Τρίτον, κύριε Rehn, η δημοσιονομική εξυγίανση είναι σημαντική, αλλά δεν μπορεί να συνυπάρξει με τις εντεινόμενες αποκλίσεις μεταξύ των κρατών μελών που συγκροτούν την Ένωση: η πολιτική σύγκλισης πρέπει να αναθεωρηθεί επειγόντως.
<SPEAKER ID="050" NAME="Mirosław Piotrowski" AFFILIATION="ECR">
(PL) Είναι πλέον η τρίτη φορά που το Ευρωπαϊκό Κοινοβούλιο στρέφει την προσοχή του σε ένα δεκαετές σχέδιο κεντρικής κατάρτισης με τίτλο "Ευρώπη 2020". Το εν λόγω σχέδιο προκάλεσε αρνητικές αντιδράσεις από πολλά κράτη μέλη, όχι μόνο λόγω των συνειρμών που γεννά σε σχέση με ιστορικώς αναχρονιστικά πολιτικά συστήματα, αλλά και λόγω της παταγώδους αποτυχίας του προηγούμενου σχεδίου, της στρατηγικής της Λισαβόνας. Κατά τη διάρκεια της προηγούμενης συζήτησης κατά προτεραιότητα, επέστησα την προσοχή στην έλλειψη ενδιαφέροντος στο έγγραφο για την τρέχουσα χρηματοπιστωτική και οικονομική κρίση στην ΕΕ. Έκτοτε, τόσο το Συμβούλιο όσο και η Επιτροπή έχουν λάβει αποφασιστικά μέτρα για τη σταθεροποίηση της ευρωζώνης και των οικονομιών των κρατών μελών. " ανακοινωθείσα εισροή πολλών εκατοντάδων δισεκατομμυρίων ευρώ αποσκοπεί να αποκαταστήσει τις οικονομίες των δυτικοευρωπαϊκών κρατών που αντιμετωπίζουν τεράστια δημοσιονομικά ελλείμματα. Ωστόσο, αυτό δεν πρέπει να επιτρέψουμε να συμβεί σε βάρος των προγραμμάτων χρηματοδοτικής συνδρομής για τα νέα κράτη μέλη, συμπεριλαμβανομένης της Πολωνίας, τα οποία δεν έδειξαν περιφρόνηση για τους οικονομικούς δείκτες.
<P>
Αν θέλουμε να διατηρηθεί η στρατηγική Ευρώπη 2020, τότε το θέμα αυτό πρέπει να αντιμετωπιστεί με ισορροπημένο τρόπο.
<SPEAKER ID="051" NAME="Jaime Mayor Oreja" AFFILIATION="PPE">
(ES) Κύριε Πρόεδρε, φρονώ ότι η χειρότερη κρίση που θα μπορούσε να μας πλήξει δεν είναι μόνο αυτή που βιώνουμε επί του παρόντος, αλλά και η κρίση που θα μας πλήξει εάν δεν είμαστε ικανοί να αποκομίσουμε τα ορθά πολιτικά διδάγματα από τις τρέχουσες εξελίξεις.
<P>
Ζούμε πέραν των οικονομικών μας δυνατοτήτων, ιδίως σε ορισμένες χώρες. Παρεκκλίναμε από την πραγματική οικονομία και ασπαστήκαμε την πλασματική οικονομία στους δημόσιους λογαριασμούς μας και, ταυτόχρονα, στον οικογενειακό και ιδιωτικό μας βίο.
<P>
Δεν κατορθώσαμε να αντιληφθούμε ότι, όπως συμβαίνει σε κάθε ζωντανό οργανισμό, η ανάπτυξη δεν είναι ταυτόσημη της αύξησης βάρους. " ανάπτυξη απαιτεί προσπάθεια και μέτρο, ενώ η διεργασία αύξησης βάρους εμπεριέχει την έλλειψη μέτρου και ισορροπίας σε σύγκριση με το έργο που επιτελούμε και την ευημερία που απολαμβάνουμε.
<P>
" κρίση δεν παραμένει στάσιμη. " εικόνα της κρίσης προ ολίγων μηνών είναι διαφορετική, εντελώς διαφορετική, από την εικόνα που έχουμε σήμερα. " εικόνα της κρίσης σε λίγους μήνες θα είναι διαφορετική από την εικόνα που έχουμε σήμερα.
<P>
" κρίση ήταν οικονομική και χρηματοπιστωτική, και θα έχει μία διογκούμενη συνιστώσα που θα αφορά κοινωνικές συγκρούσεις. Αυτό σημαίνει ότι, ενώ βρισκόμαστε στην παρούσα φάση, προτού μετασχηματιστεί η σύγκρουση σε κοινωνική, εμείς που ασχολούμαστε με την πολιτική πρέπει να γνωρίζουμε ότι η πρωταρχική μας κρίση είναι κρίση εμπιστοσύνης. Δεν πρόκειται μόνο για κρίση του ευρώ.
<P>
Ας αναλύσουμε όλες τις πολιτικές και εκλογικές διεργασίες των τελευταίων μηνών. Υπάρχει κρίση εμπιστοσύνης, και τούτο σημαίνει ότι αυτό για το οποίο πρέπει να αναρωτηθούμε είναι με ποιον τρόπο πρέπει να αλλάξουμε εμείς, με ποιον τρόπο πρέπει να αλλάξει η στάση μας: η πολιτική, η θεσμική και η προσωπική στάση μας. Σε αυτό το πλαίσιο, αντί να σκέφτεται τα άλλα θεσμικά όργανα, το Κοινοβούλιο πρέπει να αναρωτηθεί με ποιον τρόπο μπορεί να συμβάλει στην αλλαγή της θεσμικής και πολιτικής στάσης του παρόντος Σώματος.
<P>
Αφού άκουσα πολλές αιτίες για την κρίση -γραφειοκρατία, οργανισμοί, κυβερνήσεις-, τολμώ να δηλώσω ότι σήμερα πρέπει να αλλάξουμε δύο πράγματα. Πρώτον, η Ευρώπη απαιτεί από το Κοινοβούλιο ελάχιστο επίπεδο συνοχής: δεν μπορεί να εξαντλείται μέχρι τελικής πτώσεως σε μία τόσο σοβαρή συζήτηση για δύο έννοιες της ευρωπαϊκής κοινωνίας. Δεύτερον, πρέπει να τολμούμε να λέμε την αλήθεια σχετικά με αυτό που μας συμβαίνει.
<SPEAKER ID="052" NAME="Άννυ Ποδηματά" AFFILIATION="S&amp;D">
Πρώτα απ' όλα συμπληρωματικά, και για δέκα δευτερόλεπτα, θα ήθελα να σας παρακαλέσω επί του διαδικαστικού για λόγους αποκατάστασης της αλήθειας. Ο αγαπητός συνάδελφος κύριος Langen, δεν είναι τώρα στην αίθουσα, χαρακτήρισε απαράδεκτο το γεγονός ότι έλληνες συνάδελφοι καταψήφισαν το τριετές πρόγραμμα σταθεροποίησης στο ελληνικό κοινοβούλιο. Επιθυμώ να σημειώσω, ότι θα ήταν καλό ο κύριος Langen να επαναλάβει αυτές τις συστάσεις του στο πλαίσιο της επόμενης συνόδου του Ευρωπαϊκού Λαϊκού Κόμματος, γιατί στο ΕΛΚ ανήκουν αυτοί οι συνάδελφοι που όλο τυχαίως είχαν και την ευθύνη της διακυβέρνησης της χώρας μέχρι από λίγους μήνες.
<P>
Στο γενικότερο θέμα τώρα, κύριε Πρόεδρε, είναι γεγονός ότι η σημερινή κρίση έφερε στο προσκήνιο μόνιμες παθογένειες και αδυναμίες και σε ό,τι αφορά τον οικονομικό συντονισμό της ευρωζώνης αλλά και σε σχέση με το παγκόσμιο σύστημα οικονομικής διακυβέρνησης, με αποτέλεσμα να σωρεύονται τεράστιες ανεξέλεγκτες εξουσίες στο παγκοσμιοποιημένο χρηματοπιστωτικό σύστημα. Έχουμε λοιπόν σήμερα - πρώτα και πάνω από όλα - ένα ζήτημα δημοκρατίας να αντιμετωπίσουμε, και η Ευρώπη, εάν θέλει να σεβασθεί τις αξίες και την ιστορία της, πρέπει κατ' αρχάς να πρωταγωνιστήσει στην υπόθεση αυτή.
<P>
" απόφαση για τη συγκρότηση ενός μηχανισμού στήριξης της σταθερότητας της ευρωζώνης είναι ένα σημαντικό βήμα, δεν υπάρχει αμφιβολία επ' αυτού. Δεν αρκεί όμως ένας μηχανισμός διαχείρισης κρίσεων, χρειάζεται να καταπολεμήσουμε τα αίτια στη ρίζα τους, όχι μόνο σε εθνικό αλλά και σε ευρωπαϊκό επίπεδο. Κάνουμε λάθος και υπονομεύουμε το κοινό μας μέλλον και το μέλλον των επόμενων γενεών, δίνοντας έμφαση μόνο στην άμεση δημοσιονομική εξυγίανση και υποτιμώντας τις επιπτώσεις στην ανάπτυξη, την απασχόληση και τις βασικές δομές του κράτους πρόνοιας, που μας πήρε μερικές δεκαετίες για να το οικοδομήσουμε.
<P>
Κύριε Επίτροπε, οι προτάσεις που παρουσιάσατε στις 12 Μαΐου για την ενίσχυση του οικονομικού συντονισμού μπορούν να συμβάλουν στην οικοδόμηση μιας Ευρώπης περισσότερο συνεκτικής, με λιγότερο μακροοικονομικές ανισορροπίες υπό δύο προϋποθέσεις: αφενός ότι δεν θα περιορισθούν στην απαρέγκλιτη εφαρμογή του Συμφώνου Σταθερότητας και Ανάπτυξης, και αφετέρου ότι θα ενσωματώσουν με ουσιαστικό τρόπο εξειδικευμένους στόχους για τη βιώσιμη ανάπτυξη και την απασχόληση στο πλαίσιο της στρατηγικής 2020.
<SPEAKER ID="053" NAME="Paulo Rangel" AFFILIATION="PPE">
(PT) Κύριε Πρόεδρε, αρκετοί συνάδελφοι από την Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) περιέγραψαν ήδη απολύτως ολοκληρωμένα την κατάσταση. Θεωρώ ότι αυτό που χρειάζεται τώρα είναι να αναφερθεί ο ρόλος των κρατών μελών.
<P>
Γεγονός είναι ότι η εθνική κυβέρνηση εκάστου κράτους μέλους έχει διαδραματίσει εν προκειμένω τον ρόλο της όσον αφορά την επιβολή των απαιτήσεων και των όρων για την ενίσχυση του ενιαίου νομίσματος, καθώς και την περαιτέρω προώθηση του εν λόγω εγχειρήματος της νομισματικής και οικονομικής ολοκλήρωσης. Στο σημείο αυτό, θα ήθελα να δηλώσω ότι το κόμμα μας -το κόμμα που συνδέεται με την Ομάδα PPE, ήτοι το Πορτογαλικό Σοσιαλδημοκρατικό Κόμμα (PSD)- στηρίζει τα μέτρα λιτότητας της κυβέρνησης, διότι πιστεύουμε ότι πρέπει να διορθωθούν τα σφάλματα που διαπράχθηκαν κατά τη διάρκεια της δεκαπενταετούς θητείας σοσιαλιστικών κυβερνήσεων στην Πορτογαλία, και τα οποία είναι, δυστυχώς, πλέον ορατά σε όλους· το PSD θα στηρίξει τα μέτρα για τη διόρθωσή τους.
<P>
Παρ' όλα αυτά, μολονότι στηρίζουμε τα μέτρα λιτότητας, θα θέλαμε να αποδοκιμάσουμε την πορτογαλική κυβέρνηση -και τούτο συνιστά παράδειγμα προς μίμηση για άλλους που βρίσκονται σε παρεμφερείς καταστάσεις- διότι δεν προβαίνει σε περικοπές δαπανών. Για τη μείωση του ελλείμματος δεν είναι απαραίτητη μόνο η αύξηση των φόρων, αλλά και οι περικοπές δαπανών, και η κυβέρνηση πρέπει να έχει το σθένος να λάβει μέτρα για τη μείωση των δαπανών, τη μείωση του ελλείμματος και την αποπληρωμή μέρους του δημόσιου χρέους της.
<P>
Αυτό ισχύει για την Πορτογαλία και ισχύει επίσης για άλλα κράτη μέλη που βρίσκονται σε δυσχερή κατάσταση. Ως βουλευτές του ΕΚ, έχουμε και εμείς ευθύνη για την υποστήριξη των μέτρων που απαιτούνται στις χώρες μας, προκειμένου να καταστεί το ευρώ ισχυρότερο, και προκειμένου να γίνει πραγματικότητα αυτός ο ολοκληρωμένος χώρος και αυτό το όνειρο - το όνειρο της Ομάδας του ΕΛΚ και το κοινό όνειρο όλων μας. Αυτός είναι ο λόγος για τον οποίο αποδοκιμάζουμε τις κυβερνήσεις που δεν έχουν το σθένος να λάβουν τα μέτρα που απαιτούνται στις χώρες τους.
<SPEAKER ID="054" NAME="Göran Färm" AFFILIATION="S&amp;D">
(SV) Κύριε Πρόεδρε, σε ορισμένα στρατηγικά σημεία, η εν λόγω ενισχυμένη κοινή οικονομική πολιτική έχει αντίκτυπο και στον προϋπολογισμό της ΕΕ. Συζητούμε για τη χρηματοδότηση του στρατηγικού εμβληματικού εγχειρήματος "Ευρώπη 2020". Συζητούμε για ορισμένες δαπάνες, διασφαλίσεις και ούτω καθεξής, που αφορούν τον δανειοδοτικό μηχανισμό και τον έλεγχο των χρηματοπιστωτικών αγορών. Συζητούμε, κυρίως, για μία σειρά νέων καθηκόντων που απορρέουν από τη Συνθήκη της Λισαβόνας. Στο Ευρωπαϊκό Κοινοβούλιο έχουμε απόλυτη επίγνωση ότι πολλά κράτη μέλη βρίσκονται επί του παρόντος σε εξαιρετικά δύσκολη οικονομική κατάσταση, συχνά δε με σοβαρά εθνικά δημοσιονομικά προβλήματα.
<P>
Από την άλλη πλευρά, είναι σαφές ότι, στην παρούσα κατάσταση, η ΕΕ μπορεί να συνδράμει λαμβάνοντας μέτρα που είναι σημαντικά για την οικονομική ανάκαμψη των κρατών μελών και τα οποία θα δώσουν νέα ώθηση στην ανάπτυξη και τη δημιουργία θέσεων απασχόλησης. Κατά συνέπεια, ο προϋπολογισμός της ΕΕ θα πρέπει να επικεντρωθεί σε τομείς στους οποίους η ΕΕ μπορεί να προσδώσει προστιθέμενη αξία -ευρωπαϊκή προστιθέμενη αξία- και στους οποίους οι προϋπολογισμοί των κρατών μελών και της ΕΕ μπορούν να αλληλοσυμπληρώνονται και να αλληλοενισχύονται. Αυτό, όμως, σημαίνει επίσης ότι τα κράτη μέλη δεν μπορούν να εκχωρήσουν στην ΕΕ σημαντικές πρόσθετες αρμοδιότητες χωρίς να παράσχουν τους απαραίτητους πόρους.
<P>
Αναφέρομαι στις επενδύσεις στην πολιτική για την έρευνα, σε εμβληματικά προγράμματα, καθώς και στην εκπαίδευση και τις υποδομές, οι οποίες είναι απαραίτητες εάν θέλουμε να έχουμε καλύτερο οικονομικό μέλλον. Ως εκ τούτου, θεωρώ ότι είναι υψίστης σημασίας το πνεύμα της εν λόγω ενισχυόμενης κοινής οικονομικής πολιτικής να αποτυπωθεί επίσης ως εποικοδομητική στάση στις διαπραγματεύσεις για τον προϋπολογισμό της ΕΕ για το 2011, στην ενδιάμεση αξιολόγηση του μακροπρόθεσμου προϋπολογισμού και στις διαβουλεύσεις για το νέο δημοσιονομικό πλαίσιο μετά το 2013. Ειδάλλως, δεν θα είμαστε σε θέση να προχωρήσουμε περαιτέρω και να θεσπίσουμε κοινά μέτρα για την προώθηση της ανάπτυξης και της δημιουργίας θέσεων απασχόλησης.
<SPEAKER ID="055" NAME="Θεόδωρος Σκυλακάκης" AFFILIATION="PPE">
Κύριε Πρόεδρε, ως έλληνας ευρωβουλευτής, θα ήθελα να επαναλάβω και στην αίθουσα αυτή κάτι που έχω αναφέρει δημόσια από την αρχή και στην Ελλάδα, και να εκφράσω την εκτίμησή μου για τη βοήθεια που έλαβε η χώρα μου από τον ευρωπαϊκό μηχανισμό στήριξης, ο οποίος σε συνδυασμό με σκληρά, αλλά ως επί το πλείστον αναπόφευκτα, μέτρα απέτρεψε το άμεσο αδιέξοδο στο οποίο οδηγείτο η ελληνική οικονομία.
<P>
Θα ήταν χρήσιμο αν ο μηχανισμός για την Ελλάδα είχε υιοθετηθεί με την ταχύτητα που προχώρησε ο μηχανισμός στήριξης των άλλων οικονομιών, όταν επιτέλους η Ευρώπη συνειδητοποίησε τους κινδύνους που όλοι διατρέχουμε. Είναι η πρώτη φορά σήμερα που βλέπω και στο Κοινοβούλιο και στους άλλους ευρωπαϊκούς θεσμούς πραγματική αποφασιστικότητα να δούμε με αμεσότητα και ρεαλισμό τα πραγματικά οικονομικά αδιέξοδα της Ευρώπης. Γιατί όμως οδηγηθήκαμε εδώ; Ο κύριος λόγος είναι ότι ξοδεύαμε περισσότερα από ό,τι διαθέταμε και στέλναμε τον λογαριασμό στο μέλλον. Ξοδεύαμε όταν δεν είχαμε κρίση, ξοδεύαμε στη διάρκεια της κρίσης, ξοδεύουμε τώρα που βγαίνουμε από την κρίση. Όποιος θέλει να μάθει τι παθαίνει κάποιος που ξοδεύει συνεχώς χρήματα τα οποία δεν διαθέτει, δεν έχει παρά να έρθει στην Ελλάδα.
<P>
Το Ευρωπαϊκό Νομισματικό Ταμείο και οι άλλοι θεσμοί που προτείνονται στο υπό διαπραγμάτευση ψήφισμα είναι προς τη σωστή κατεύθυνση. Όμως το Ταμείο για να προσφέρει πραγματικά κίνητρα πρέπει να λαμβάνει υπόψη όχι μόνο το απόλυτο ύψος του χρέους και του ελλείμματος, αλλά και την ταχύτητα μείωσης του χρέους και του ελλείμματος. Κύριοι συνάδελφοι, το πραγματικό μας πρόβλημα είναι ότι έχουν ανακαλύψει τον καπιταλισμό, και αυτό το λέω και προς την αριστερή πτέρυγα, 4 δισεκατομμύρια άνθρωποι στον αναπτυσσόμενο κόσμο οι οποίοι ζουν με 200 ευρώ το μήνα και διεκδικούν τους παγκόσμιους πόρους και αγορές από εμάς τους πλουσίους, που ζούμε με 2.000 ευρώ το μήνα. Δεν έχουμε πια στη Δύση το μονοπώλιο του καπιταλισμού επί του οποίου οικοδομήθηκε το παλιό ευρωπαϊκό μοντέλο. Αν δεν αλλάξουμε, αν δεν τρέξουμε πολύ πιο γρήγορα με διαρθρωτικές αλλαγές, ανταγωνιστικότητα και καινοτομία απλώς θα ζήσουμε φτωχότερα.
<SPEAKER ID="056" NAME="Danuta Maria Hübner" AFFILIATION="PPE">
(EN) Κύριε Πρόεδρε, δεν υπάρχει σχεδόν καμία αμφιβολία για τη σοβαρότητα της υφιστάμενης κρίσης, και το "κόστος χρήσεως" πρωτόγνωρων μεθόδων πολιτικής είναι πολύ υψηλό. Το καθήκον των ρυθμιστικών αρχών και των υπευθύνων χάραξης πολιτικής συνίσταται στην ανάληψη δράσεων που καθιστούν εφικτή τόσο την αποκατάσταση της ισορροπίας που καταστράφηκε από την αποτυχία των αγορών όσο και την επανόρθωση των αποτυχημένων κυβερνητικών πολιτικών. Όλα αυτά βρίσκονται ήδη σε εξέλιξη, απομένει όμως να διαπιστωθούν ο ρυθμός και τα μέτρα πολιτικής με τα οποία τα κράτη μέλη της Ευρωπαϊκής Ένωσης θα επανέλθουν στην οδό της ανάπτυξης.
<P>
" ευρύτερη κανονιστική ρύθμιση δεν αποτελεί εγγύηση έναντι των κινδύνων της παρούσας κρίσης. Εφόσον επιλέξαμε την οδό της ευρύτερης ρύθμισης, τούτη θα πρέπει να συνοδεύεται από αυξημένη απλοποίηση και μείωση της πολυπλοκότητας των χρηματοπιστωτικών αγορών. Κάτι άλλο που καθίσταται εξίσου σαφές είναι ότι η δημοσιονομική και η νομισματική πολιτική δεν αποτελούν υποκατάστατα των διαρθρωτικών μεταρρυθμίσεων. Οι διαρθρωτικές μεταρρυθμίσεις πρέπει να στοχεύουν στις υποκείμενες αδυναμίες της οικονομίας της Ευρωπαϊκής Ένωσης: τα ραγδαία αυξανόμενα χρέη και ελλείμματα, τη γήρανση, το πολύ πιθανό νέο κύμα πληθωρισμού, τους κινδύνους που δημιουργούνται από τις πολιτικές για την κλιματική αλλαγή, τη χαμηλή παραγωγικότητα και την έλλειψη ανταγωνιστικότητας.
<P>
Πρέπει να γίνουν περισσότερα με λιγότερο δημόσιο χρήμα· συνεπώς, οι δημόσιοι πόροι, τόσο οι ευρωπαϊκοί όσο και οι εθνικοί, θα πρέπει να χρησιμοποιούνται με αποτελεσματικότερο τρόπο. Φιλικό προς τις επιχειρήσεις ρυθμιστικό πλαίσιο, αποτελεσματική διακυβέρνηση, μη στρεβλωτική φορολόγηση, υψηλά ποσοστά συμμετοχής στο εργατικό δυναμικό, ιδίως για τις γυναίκες, ικανοποιητικό εκπαιδευτικό σύστημα, έρευνα και καινοτομία - όλα αυτά συνιστούν την ελάχιστη θεμελιώδη δέσμη μέτρων για την επίτευξη ανάπτυξης, δημιουργίας θέσεων απασχόλησης και ανταγωνιστικότητας. Αναμφίβολα, η επιτυχής ευρωπαϊκή στρατηγική πρέπει να ερείδεται στη δημοσιονομική αυστηρότητα, αλλά θα πρέπει να εστιάζεται στην καινοτομία, τον μοναδικό τρόπο τόνωσης της παραγωγικότητας και της ανάπτυξης με βιώσιμα μέσα.
<P>
" Ευρωπαϊκή Επιτροπή και το Ευρωπαϊκό Κοινοβούλιο θα πρέπει να επανακτήσουν τον στρατηγικό ρόλο τους και να τολμήσουν γενναίες ευρωπαϊκές λύσεις. Τόσο οι πολίτες όσο και οι αγορές χρειάζονται περισσότερη Ευρώπη.
<SPEAKER ID="057" NAME="Gay Mitchell" AFFILIATION="PPE">
(EN) Κύριε Πρόεδρε, θεωρώ δεδομένο ότι τα κυρίαρχα κράτη πρέπει να λογοδοτούν για τις δεσμεύσεις που αναλαμβάνουν και να υποχρεούνται να εκπληρώνουν τους συμφωνηθέντες στόχους· επομένως, ξεκινώ από αυτό το σημείο. Ωστόσο, είναι πλέον καιρός να αναζητήσουμε και άλλους παράγοντες που έχουν συμβάλει ενδεχομένως στην πρόσφατη αναταραχή. Κατά τη δεκαετία του 1930, ο "χρυσός κανόνας" και ο προστατευτισμός συνέβαλαν στην επιδείνωση της ύφεσης. Αντιθέτως, εντός της Ευρωπαϊκής Ένωσης, είχαμε την αλληλεγγύη και τη θεσμική ικανότητα, μέσω της Ευρωπαϊκής Κεντρικής Τράπεζας και της Επιτροπής, ώστε να διδαχθούμε από τα σφάλματα του παρελθόντος.
<P>
Το έργο των θεσμικών οργάνων ήταν εντυπωσιακό, δεδομένου ότι υπάρχουν 27 κράτη μέλη στην ΕΕ, μεταξύ των οποίων και τα 16 μέλη της ευρωζώνης. Επιπλέον, τα θεσμικά μας όργανα συνεργάστηκαν με την Ομοσπονδιακή Τράπεζα των "ΠΑ, την Τράπεζα της Αγγλίας, την Ιαπωνική Κεντρική Τράπεζα κ.λπ. Μολαταύτα, οι αγορές -οι υποτιθέμενες αγορές- έσπευσαν, στην πραγματικότητα, να εκφράσουν αρνητική άποψη για όλα σχεδόν τα μέτρα που ελήφθησαν. Τώρα πια τάσσομαι πλήρως υπέρ των ελεύθερων αγορών· ο προστατευτισμός δεν αποφέρει τα επιδιωκόμενα αποτελέσματα. Είναι όμως άραγε ελεύθερες οι αγορές μας; Καταρχάς, οι αγορές είχαν "προθερμανθεί" και επηρεαστεί κατάλληλα ώστε να μας οδηγήσουν στην κρίση. Δεν είναι πλέον εύλογη η υποψία ότι τα ισχυρά συμφέροντα έχουν την ικανότητα να αναμετριούνται με τα κυρίαρχα κράτη και να κερδίζουν, και ότι ορισμένα εξ αυτών -ανεξαρτήτως στόχου- εκμεταλλεύονται αυτήν την εξουσία για να προωθήσουν το δικό τους πρόγραμμα δράσης, χρησιμοποιώντας τις αγορές για ιδίους σκοπούς;
<P>
Ένα πολιτικό πρόγραμμα δράσης θα μπορούσε να περιλαμβάνει προβληματισμούς περί της ενδεχόμενης μελλοντικής αντικατάστασης του δολαρίου ως νομίσματος τιμολόγησης του πετρελαίου από το ευρώ, για παράδειγμα· ένα πρόγραμμα δράσης επιχειρηματικών και οικονομικών συμφερόντων θα μπορούσε να περιλαμβάνει απλώς τη συσσώρευση μεγαλύτερης εξουσίας και πλούτου, καταστρέφοντας κυρίαρχα δικαιώματα, μεταξύ άλλων και κοινά κυρίαρχα δικαιώματα, εντός της Ευρωπαϊκής Ένωσης. Ήλθε πλέον η κατάλληλη στιγμή για να αναλογιστούν οι πολιτικοί ηγέτες τι ακριβώς συμβαίνει. Επαναλαμβάνω: τα κράτη μέλη πρέπει να παρουσιάζουν πειθαρχία, συμπεριλαμβανομένου και του κράτους μέλους από το οποίο προέρχομαι. Ασφαλώς αυτό πρέπει να συμβεί. Δίνουμε όμως απόλυτη έμφαση στα κράτη μέλη και ελάχιστη σε αυτό που κρύβεται πίσω από κάποιες δραστηριότητες της αγοράς.
<P>
Θα ήθελα να ακούσω την άποψη της Προεδρίας του Συμβουλίου και την άποψη του Επιτρόπου. Ποιες ενέργειες πραγματοποιούνται για την επιτήρηση των εν λόγω δραστηριοτήτων; Ιδού πού μας οδήγησαν οι άνθρωποι αυτοί επειδή δεν τους επιτηρούσαμε κατά το παρελθόν. Μην εξετάζετε, λοιπόν, μονοδιάστατα το πρόβλημα: είναι πλέον καιρός να αντιμετωπίσετε το πρόβλημα και στις δύο διαστάσεις του.
<SPEAKER ID="058" NAME="Alajos Mészáros" AFFILIATION="PPE">
(HU) " στρατηγική "Ευρώπη 2020" αποτελεί λίαν σημαντική στρατηγική, ιδίως τώρα, σε μία συγκυρία εντεινόμενης χρηματοπιστωτικής και οικονομικής κρίσης. " κρίση αυτή ανέδειξε καίρια ζητήματα και αρνητικές διεργασίες που αν δεν τα ενσωματώσουμε στη στρατηγική μας, ενδέχεται να διακυβευθεί η επιτυχής έκβαση της οικονομικής πολιτικής μας.
<P>
Δεν πρέπει να επιτρέψουμε να πληγεί το κύρος του ευρώ· αντιθέτως, πρέπει να καταβάλουμε κάθε δυνατή προσπάθεια για τη βιωσιμότητα της νομισματικής ένωσης. Εκπροσωπώ την τελευταία χώρα που προσχώρησε στην ευρωζώνη. Οι πολίτες της Σλοβακίας θεωρούν επίτευγμα την καθιέρωση του ευρώ και, επομένως, η χώρα συμβάλλει επίσης στην προστασία του ευρώ με όλα τα μέσα που είναι διαθέσιμα.
<P>
Πρέπει να αυξήσουμε την ευαισθητοποίηση ως προς τις σοβαρές πολιτικές συνέπειες που ενδέχεται να έχει η νομισματική κρίση. Οι συνέπειες αυτές μπορεί να περιλαμβάνουν την αύξηση του ευρωσκεπτικισμού και της αβεβαιότητας στις χώρες που ετοιμάζονται να προσχωρήσουν στην ευρωζώνη. Πρέπει να συνδράμουμε και να ενθαρρύνουμε τις εν λόγω χώρες στις οποίες δεν έχει κυκλοφορήσει ακόμα το ενιαίο νόμισμα.
<P>
Κατά τη χάραξη της στρατηγικής ΕΕ 2020, πρέπει να δοθεί μείζων ρόλος σε πολιτικές που διασφαλίζουν βιώσιμη ανάπτυξη. Μολονότι η επεξεργασία λύσεων στον τομέα της ενεργειακής διαφοροποίησης στην Κεντρική Ευρώπη βρίσκεται σε εξέλιξη, πρέπει επίσης να αυξηθεί η χρήση εναλλακτικών πηγών ενέργειας, προκειμένου να μετριαστεί η κλιματική αλλαγή. Πρέπει ακόμα να ευαισθητοποιήσουμε τους ανθρώπους όσον αφορά το ζήτημα της πεπερασμένης διαθεσιμότητας των υφιστάμενων εναλλακτικών πηγών ενέργειας. Από τη σκοπιά της μακροπρόθεσμης ενεργειακής μας ασφάλειας, η πυρηνική ενέργεια αποτελεί τη λύση η οποία μπορεί να εξασφαλίσει επαρκή ποσότητα ενέργειας με τα χαμηλότερα επίπεδα εκπομπής διοξειδίου του άνθρακα και, συνεπώς, πρέπει να επικεντρωθούμε ιδιαίτερα στο συναφές ερώτημα της ασφαλούς αποθήκευσης και παραγωγής καυσίμων. Εξίσου αναγκαία είναι και η παροχή ώθησης στην περαιτέρω έρευνα στον τομέα των σύγχρονων ενεργειακών τεχνολογιών, όπως είναι η καινοτομία που αφορά τους αντιδραστήρες σύντηξης. Εγείρονται πολλά σημαντικά ζητήματα που επιθυμούμε να εντάξουμε στη στρατηγική μας, και βρισκόμαστε αντιμέτωποι με το μείζον καθήκον της βελτίωσης του συντονισμού και της ολοκλήρωσης διαφόρων τομέων. Μόνο εφόσον το πράξουμε αυτό θα μπορέσουμε να διασφαλίσουμε ότι, πέραν της νομισματικής ένωσης, θα επιτευχθεί και η σημαντικότατη οικονομική ένωση.
<SPEAKER ID="059" NAME="Marian-Jean Marinescu" AFFILIATION="PPE">
(RO) Επικροτώ θερμότατα τα μέτρα που υπέβαλαν η Επιτροπή και το Συμβούλιο. Εάν αυτά τα μέτρα είχαν εγκριθεί πριν από λίγο καιρό, θα μπορούσαμε να είχαμε αποφύγει πολλές από τις επιπτώσεις της κρίσης που διερχόμαστε. " απουσία οικονομικής διακυβέρνησης οδήγησε στη λήψη αποφάσεων υπό πίεση και χωρίς διαβούλευση με το Ευρωπαϊκό Κοινοβούλιο. Επιπλέον, δεν θεσπίστηκαν μηχανισμοί για την παρακολούθηση των εγκριθέντων μέτρων.
<P>
Πέρυσι πραγματοποιήθηκε εισροή μεγάλων χρηματικών ποσών προς τις τράπεζες. Ήταν αναγκαίο μέτρο, αλλά η διάσωση των τραπεζών δεν συνέβαλε μετέπειτα στον μετριασμό της κρίσης. " κρίση συνεχίστηκε. Το σύμφωνο σταθερότητας και ανάπτυξης δεν τηρήθηκε. Συσσωρεύθηκαν ανεπίτρεπτα ελλείμματα. Τα κράτη έλαβαν διαφορετικά μέτρα σε παρόμοιες καταστάσεις. Ορισμένα κράτη αποφάσισαν να πουν στους πολίτες τους την αλήθεια και να εγκρίνουν μέτρα λιτότητας. " έλλειψη κοινών κανόνων έχει διαφορετικές επιπτώσεις στους πολίτες της Ευρώπης, παρότι όλα τα κράτη μέλη συνέβαλαν στην πυροδότηση της κρίσης. Δεν μπορούμε να καταναλώνουμε περισσότερα από όσα παράγουμε, ούτε μπορούμε να ξοδεύουμε περισσότερα από όσα εισπράττουμε.
<P>
Χρειαζόμαστε δημοσιονομική σταθερότητα. Αυτός είναι ο λόγος για τον οποίο αποτελούν επιτακτική ανάγκη οι προτάσεις για τη δημιουργία νέου μηχανισμού δημοσιονομικής σταθερότητας ή Ευρωπαϊκού Νομισματικού Ταμείου. Εντούτοις, τα εν λόγω μέτρα πρέπει να υποστηρίζονται από συνεκτική οικονομική στρατηγική και από μηχανισμούς ελέγχου και κυρώσεων. Τούτο θα μας επιτρέψει να πούμε ότι θα εγκαθιδρύσουμε πραγματική, αποτελεσματική οικονομική διακυβέρνηση προς όφελος όλων των κρατών μελών.
<SPEAKER ID="060" NAME="Mairead McGuinness" AFFILIATION="PPE">
(EN) Κύριε Πρόεδρε, θα τηρήσω τον κανόνα σας. Επικροτώ τις παρατηρήσεις της ισπανικής Προεδρίας σχετικά με τα παραγωγικά συστήματα και την εστίαση στην ανταγωνιστικότητα. Θεωρώ ότι χρειάζεται να επεκτείνουμε λίγο περισσότερο αυτήν τη συζήτηση στο παρόν Κοινοβούλιο, στο Συμβούλιο και στην Επιτροπή.
<P>
Σχετικά με τις παρατηρήσεις σας επί της βραδύτητας της αντίδρασης, πρέπει να εξετάσουμε το εν λόγω ζήτημα, διότι το ευρωπαϊκό σύστημα παρουσιάζει πρόβλημα ληθάργου στο πεδίο της αντίδρασης. Τα κράτη μέλη θα μπορούσαν να είχαν αντιδράσει ταχύτερα όταν ξέσπασε η τραπεζική κρίση. Έχουμε την ικανότητα να το πράξουμε, αλλά φαίνεται ότι δεν το πράξαμε σε αυτήν τη συγκεκριμένη περίπτωση.
<P>
Τέλος, η Επιτροπή αναζητά τέσσερις πυλώνες μίας νέας στρατηγικής. Φρονώ ότι η Επιτροπή πρέπει να εξετάσει τον δικό της ρόλο στην παρούσα κρίση. Εκτιμώ πως η παρακολούθηση των κανόνων του συμφώνου σταθερότητας και ανάπτυξης βασίστηκε σε μία προσέγγιση "ήπιας" ισχύος, η οποία δεν απέφερε τα επιδιωκόμενα αποτελέσματα. Όπως επεσήμαναν και άλλοι, εάν είχαμε τηρήσει όλοι τους κανόνες, δεν θα αντιμετωπίζαμε αυτό το πρόβλημα. " εκχώρηση μεγαλύτερης εξουσίας θα είναι επιτυχής μόνο εάν κάνετε πραγματικά χρήση της εξουσίας που ήδη διαθέτετε.
<SPEAKER ID="061" NAME="Elena Băsescu" AFFILIATION="PPE">
(RO) Εν μέσω της παρούσας οικονομικής κρίσης, η στρατηγική "Ευρώπη 2020" φαίνεται να θέτει μια πραγματική πρόκληση. Από την άλλη πλευρά, παρέχει επίσης μία δυνατότητα. Μπορεί να δώσει σημαντική ώθηση όσον αφορά τη στήριξη των οικονομικών και κοινωνικών μεταρρυθμίσεων που απαιτούνται μακροπρόθεσμα. " αλληλεγγύη και η προσαρμοστικότητα πρέπει να αποτελέσουν τις αρχές στις οποίες θα ερείδεται.
<P>
Εκτιμώ ότι πρέπει να διατηρηθούν οι πιστώσεις για το Ταμείο Συνοχής, διότι διαδραματίζουν θεμελιώδη ρόλο στη μείωση των ανισοτήτων στον τομέα της οικονομικής ανάπτυξης μεταξύ των περιφερειών της ΕΕ. Από την άλλη, είναι περιττό να ειπωθεί ότι οι στόχοι που έχουν εγκριθεί σε επίπεδο Ευρωπαϊκής Ένωσης δεν είναι δυνατόν να καταστούν αυτομάτως εθνικοί στόχοι. Πρέπει να εγκριθούν συναρτήσει των δυνατοτήτων εκάστης χώρας. " ρουμανική κυβέρνηση συγκρότησε ομάδα εργασίας υψηλού επιπέδου, η οποία θα καθορίσει εθνικούς στόχους. Παράλληλα, θα συμβάλει στον συντονισμό της κατάρτισης του εθνικού προγράμματος μεταρρύθμισης.
<SPEAKER ID="062" NAME="Αντιγόνη Παπαδοπούλου" AFFILIATION="S&amp;D">
Οι συμπεριφορές των αγορών αλλά και των τραπεζών μοιάζουν με αγέλη λύκων, όπως είπε χαρακτηριστικά ο σουηδός Υπουργός Οικονομικών, μια αγέλη λύκων έτοιμη να κατασπαράξει τα αδύναμα από οικονομικής απόψεως κράτη. Πρώτο θύμα η Ελλάδα, ακολουθεί η Ισπανία και η Πορτογαλία. Είδαμε στην περίπτωση της Ελλάδας τους μεν κερδοσκόπους να κτυπούν ανελέητα την δε κοινοτική αλληλεγγύη να εκδηλώνεται ιδιαίτερα αργά και με σκληρότατους όρους που εξαναγκάζουν τον ελληνικό λαό σε δυσβάστακτες θυσίες και δικαιολογημένες απεργίες. Φαίνεται ότι η διεθνής οικονομική κρίση έχει τώρα πρωταγωνιστές τα κράτη και όχι τις τράπεζες.
<P>
Από τα παθήματα ας πάρουμε τα μαθήματα. " Ευρωπαϊκή Ένωση χρειάζεται περισσότερη κοινοτική αλληλεγγύη, καλύτερη εποπτεία του χρηματοπιστωτικού συστήματος, ενισχυμένη εθνική συμμόρφωση με το σύμφωνο σταθερότητας, αυξημένο συντονισμό για τη δημοσιονομική πολιτική, πρόληψη των ανισορροπιών στην ανταγωνιστικότητα. Οι λαοί της Ευρώπης απαιτούν μια Ευρώπη πιο ανθρώπινη, με λιγότερες ανισότητες ανάμεσα στα κράτη μέλη. Είναι τώρα η ώρα για ένα πιο ρεαλιστικό και ανθρωποκεντρικό πρόγραμμα για την Ευρωπαϊκή Ένωση του 2020, που να αφουγκράζεται τις προκλήσεις των καιρών.
<SPEAKER ID="063" NAME="Olle Schmidt" AFFILIATION="ALDE">
(SV) Κύριε Πρόεδρε, η Ευρώπη χρειάζεται μεγαλύτερη συνεργασία και περισσότερη αλληλεγγύη - όχι προστατευτισμό και εθνικισμό. Αυτό το γνωρίζουμε - μας το δίδαξε η ιστορία.
<P>
Δυσκολεύομαι να κατανοήσω τον φόβο που προφανώς αισθάνονται οι υπουργοί Οικονομίας ενώπιον της πρότασης για την εκ των προτέρων εξέταση των προϋπολογισμών των κρατών μελών. Τους τελευταίους μήνες, ακόμα και σκληραγωγημένοι υπουργοί Οικονομίας ήταν, και έπρεπε να είναι, ανήσυχοι. Εν προκειμένω, διαπιστώνεται οπωσδήποτε πνεύμα εθνικής έπαρσης. Βεβαίως, ελέγξτε άλλες χώρες, όχι όμως τη δική μου. Ελέγξτε την Ελλάδα, την Ισπανία και την Πορτογαλία, αλλά όχι τη δική μου χώρα. Noli me tangere - "μη μου άπτου"!
<P>
" αλληλεξάρτησή μας προϋποθέτει ειλικρίνεια και εμπιστοσύνη. Από τη δεκαετία του 1990 και εξής, τόσο η σουηδική όσο και η φινλανδική κυβέρνηση έχουν βιώσει σοβαρές κρίσεις, και αμφότερες θα έπρεπε να στηρίξουν ένθερμα τις προτάσεις του Επιτρόπου Rehn.
<SPEAKER ID="064" NAME="Jaroslav Paška" AFFILIATION="EFD">
(SK) Μία υπεύθυνη δημοσιονομική πολιτική σε όλες τις χώρες της Ευρωπαϊκής Ένωσης συνιστά μόνο το πρώτο βήμα προόδου προς τη διευθέτηση της παρούσας κατάστασης. Το επόμενο βήμα, το οποίο είναι αναμφίβολα πιο δύσκολο να εφαρμοστεί, θα πρέπει να συνίσταται στην προσπάθεια για προσεκτική τροποποίηση της διάρθρωσης του εργατικού δυναμικού μας. Με άλλα λόγια, μεγάλη μερίδα των πολιτών της ΕΕ απασχολούνται σε μη παραγωγικούς τομείς, ιδίως στη δημόσια διοίκηση, και οι παραγωγικοί κλάδοι δεν είναι σε θέση να στηρίξουν τόσο μεγάλο αριθμό γραφειοκρατών, οι οποίοι περιπλέκουν απλώς τα πράγματα καθώς επινοούν ακόμα περισσότερους κανονισμούς και περιορισμούς.
<P>
Πάρτε για παράδειγμα την Ασία, κύριε Επίτροπε. Σε αντίθεση με εμάς, δεν παρουσιάζει τόσο υψηλό ποσοστό μορφωμένων ανθρώπων ούτε πανεπιστημίων. Παρ' όλα αυτά, διαθέτει μικρού μεγέθους δημόσια διοίκηση και απλουστευμένο επιχειρηματικό περιβάλλον, επιτρέποντας την ανάπτυξη της φυσικής ανταγωνιστικότητας που διαθέτουν πολλοί άνθρωποι. Απλουστευμένο, διαφανές επιχειρηματικό περιβάλλον, λιγότερη διοίκηση και μεγαλύτερη ελευθερία κινήσεων για τις ανεξάρτητες, επιχειρηματικές και δημιουργικές δραστηριότητες των πολιτών μας: αυτή είναι η βέλτιστη λύση στα υφιστάμενα προβλήματα.
<SPEAKER ID="065" NAME="Andrew Henry William Brons" AFFILIATION="NI">
(EN) Κύριε Πρόεδρε, η οικονομική κρίση δεν αποτελεί παροδική ασθένεια από την οποία θα αναρρώσουν σύντομα τα κράτη μέλη της ΕΕ και θα χαίρουν πλήρους οικονομικής υγείας. Υπάρχουν συστημικές αδυναμίες στην προσέγγιση της οικονομικής πολιτικής της ΕΕ και των κρατών μελών της. Ο στόχος του ενιαίου νομίσματος, για 27 και πλέον χώρες εντέλει, βασίζεται στην εσφαλμένη υπόθεση ότι ένα νόμισμα είναι κατάλληλο για πολλές διαφορετικές οικονομίες. " αξία ενός νομίσματος πρέπει να αποτυπώνει την κατάσταση της υγείας της οικονομίας που υπηρετεί.
<P>
Υπάρχουν, όμως, και άλλα αισθητά προβλήματα. " αποδοχή της παγκοσμιοποίησης εκ μέρους της ΕΕ και των επιμέρους κρατών μελών της αποτελεί τη συνταγή της καταστροφής. Δεν μπορούμε να επιτρέψουμε σε αγαθά και εργαζόμενους από χαμηλόμισθες χώρες να κατακλύσουν την Ευρώπη. Δεν μπορούμε να ανταγωνιστούμε τα προϊόντα τους χωρίς να μειώσουμε τα ημερομίσθιά μας στα δικά τους επίπεδα. Τα νόμιμα ελάχιστα μισθολογικά επίπεδα δεν θα εμποδίσουν τον παραγκωνισμό των δικών μας εργαζομένων από την εν κρυπτώ προσφορά χαμηλότερων τιμών από διακινούμενους εργαζομένους, από την εξωτερική ανάθεση της εργασίας των δικών μας λαών ή από τη μετεγκατάσταση της παραγωγής μας στον Τρίτο Κόσμο.
<SPEAKER ID="066" NAME="Tunne Kelam" AFFILIATION="PPE">
(EN) Κύριε Πρόεδρε, θα ήθελα να ευχαριστήσω τον Επίτροπο Rehn για τα ευγενικά του σχόλια και την εμπιστοσύνη του στις προσπάθειες της Εσθονίας να ενταχθεί στην ευρωζώνη, και μπορώ να σας διαβεβαίωσω ότι, με την τρέχουσα επιβάρυνση της τάξης του 7,5% επί του ΑΕγχΠ, η Εσθονία δεν θα συμβάλει στην αύξηση του μέσου όρου του χρέους της ΕΕ. Έχω επίσης την πεποίθηση ότι οι συνάδελφοι από την ευρωζώνη θα μπορέσουν να δεχθούν την Εσθονία ως θετικό παράδειγμα· τούτο θα μπορούσε να στείλει ενθαρρυντικό μήνυμα και στις χώρες της Λετονίας και της Λιθουανίας, πείθοντας τους πολίτες ότι οι προσπάθειες ανταμείβονται και ότι όλες οι υποψήφιες χώρες αντιμετωπίζονται αξιοκρατικά.
<P>
" ένταξη στην ευρωζώνη κατά την παρούσα φάση δεν αποτελεί μόνο προνόμιο. Συνεπάγεται την ανάληψη δεσμεύσεων αλληλεγγύης και τη συμβολή μας στο σύμφωνο σταθεροποίησης ευθύς εξαρχής, αλλά είμαι πεπεισμένος ότι πρόκειται για την ορθή απόφαση· δεν θα αντιμετωπίζουμε την ΕΕ μόνο ως ευκαιρία που πρέπει να αδράξουμε, αλλά, πρωτίστως και κατ' εξοχήν, ως δυνατότητα να συμβάλουμε στην προώθηση του κοινού μας σκοπού.
<SPEAKER ID="067" NAME="Danuta Jazłowiecka" AFFILIATION="PPE">
(PL) " σημερινή συζήτηση για την οικονομική διακυβέρνηση στην Ευρωπαϊκή Ένωση συνιστά θεμελιώδη συζήτηση, διότι αφορά το ζήτημα της περαιτέρω ενίσχυσης της ευρωπαϊκής ολοκλήρωσης. Υπό το πρίσμα των προηγμένων οικονομικών τους δεσμών, όλα τα κράτη μέλη θα πρέπει να αισθάνονται ότι μοιράζονται ισότιμα την ευθύνη για έναν ευρωπαϊκό μηχανισμό σταθεροποίησης και για ολόκληρη την οικονομική κατάσταση στην Ευρώπη.
<P>
Θεωρώ ότι ουδείς εξ ημών θα πρέπει να αμφιβάλει ότι η σωστή παρακολούθηση των δημόσιων υποχρεώσεων και δαπανών (ο Πρόεδρος διακόπτει την ομιλήτρια), ο συντονισμός της διαδικασίας κατάρτισης προϋπολογισμών και προγραμμάτων μεταρρύθμισης στα κράτη μέλη σε πρώιμο στάδιο και η θέσπιση μηχανισμού στήριξης σε περιόδους κρίσης συνιστούν μέτρα που προσανατολίζονται προς την ορθή κατεύθυνση. " επιμελής εφαρμογή των αρχών του συμφώνου σταθερότητας και ανάπτυξης θα πρέπει να αποτελέσει προτεραιότητα. Αυτό είναι το κλειδί για τη διασφάλιση δημοσιονομικής και μακροοικονομικής σταθερότητας στην Ευρωπαϊκή Ένωση. Μολονότι ένα σύνολο κυρώσεων και η αρχή της "κατονομασίας και μομφής" είναι απαραίτητα για την πειθαρχία των κρατών μελών ως προς την καθιέρωση των αρχών του συμφώνου και ουσιαστικών μεταρρυθμίσεων, διατηρώ τις επιφυλάξεις μου για τις οικονομικές κυρώσεις. Διότι οι εν λόγω κυρώσεις, οι οποίες επιβάλλονται στην περίπτωση κρατών μελών που βρίσκονται ήδη σε δύσκολη οικονομική κατάσταση, ενδέχεται να έχουν τα αντίθετα αποτελέσματα, αρνητικό αντίκτυπο στις οικονομίες των συγκεκριμένων χωρών ...
<P>
(Ο Πρόεδρος διακόπτει την ομιλήτρια)
<P>
Ως εκ τούτου, θα ήθελα να παρακαλέσω να προγραμματίσουμε το μέλλον της Ευρώπης με υπεύθυνο τρόπο.
<SPEAKER ID="068" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, η ψυχολογική αντίδραση κάποιου εν καιρώ κρίσης είναι είτε να περιχαρακωθεί στον εαυτό του, να κατηγορεί άλλους και να αναζητά εχθρούς είτε να προσπαθήσει να βρει λύσεις. Επί του παρόντος, η Ευρώπη βιώνει αυτήν την τρίπτυχη προσέγγιση: από τη μία πλευρά, σε πολλές χώρες παρατηρείται άνοδος του εθνικισμού και του προστατευτισμού· από την άλλη, αναζητούνται νέες λύσεις, όπως συμβαίνει στην περίπτωση της Επιτροπής. Οφείλουμε να το εκτιμήσουμε αυτό ιδιαίτερα. Όσο πιο ισχυρό είναι το πολιτικό σύστημα στην Ευρωπαϊκή Ένωση και σε εθνικό επίπεδο τόσο πιο αποτελεσματικά μπορούμε να δαμάσουμε τις δυνάμεις της αγοράς. Διαφορετικά, η έκβαση θα είναι άσχημη.
<P>
Θεωρώ ότι μπορούμε να θέσουμε τέρμα σε ένα πράγμα, και τούτο είναι ο χλευασμός της Ελλάδας. Το έθνος, ο πρωθυπουργός και οι πολιτικοί της Ελλάδας αξίζουν τώρα τον σεβασμό μας, διότι λαμβάνουν ορισμένες πολύ δύσκολες αποφάσεις. Όπως είπε ο κ. Schmidt, στις αρχές της δεκαετίας του 1990, η Φινλανδία και η Σουηδία ήταν η Ελλάδα. Χρειάστηκε να λάβουμε εξίσου δύσκολες αποφάσεις, αλλά επιτύχαμε.
<SPEAKER ID="069" NAME="Πρόεδρος">
Ζητώ συγγνώμη που σας διακόπτω. Θα παρατηρήσετε στην Αίθουσα ότι, μολονότι έλεγε πολύ καλά λόγια για την Ελλάδα, την διέκοψα ακριβώς στο ένα λεπτό, επομένως προσπαθώ εν προκειμένω να είμαι όσο το δυνατόν πιο αντικειμενικός.
<SPEAKER ID="070" NAME="Michael Theurer" AFFILIATION="ALDE">
(DE) Κύριε Πρόεδρε, κυρίες και κύριοι, κατά την παρούσα συζήτηση επί ενός λειτουργικού συστήματος ευρωπαϊκής οικονομικής διακυβέρνησης, παραβλέπεται, κατά την άποψή μου, η μακροπρόθεσμη προοπτική. Τώρα είναι η κατάλληλη στιγμή να ενσωματώσουμε τα βραχυπρόθεσμα μέτρα σταθεροποίησης σε μία μακροπρόθεσμη στρατηγική. Χρειαζόμαστε ένα όραμα οικονομίας της αγοράς. " θεμελιώδης αρχή της κοινωνικής οικονομίας της αγοράς έχει ήδη καθοριστεί στη Συνθήκη της Λισαβόνας. Πρέπει πλέον να της δώσουμε πνοή.
<P>
" κοινωνική οικονομία της αγοράς ήταν το επιτυχημένο μοντέλο πίσω από το οικονομικό θαύμα της Γερμανίας. Ο Walter Eucken, το φωτεινό παράδειγμα του οικονομικού θαύματος, είχε παρατηρήσει ήδη από το 1950 ότι η οικονομική δραστηριότητα του κράτους θα πρέπει να εστιάζεται στον σχεδιασμό των ρυθμιστικών συστημάτων για την οικονομία και όχι στη διαχείριση των οικονομικών διεργασιών. Ως εκ τούτου, απευθύνω έκκληση για μία ρυθμιστική προσέγγιση, με άλλα λόγια, για τη λήψη μέτρων εκ μέρους του κράτους τα οποία θα επηρεάσουν τις βασικές συνθήκες της οικονομικής δραστηριότητας μέσω της γενικής νομοθεσίας. Το κράτος δεν δημιουργεί θέσεις απασχόλησης, πρέπει όμως να δημιουργεί ρυθμιστικό πλαίσιο για τη δημιουργία θέσεων απασχόλησης, και σε αυτό ακριβώς πρέπει να επικεντρωθούμε. " ανταγωνιστικότητα δεν είναι η αφετηρία, αλλά το αποτέλεσμα της οικονομικής δραστηριότητας.
<SPEAKER ID="071" NAME="Franz Obermayr" AFFILIATION="NI">
(DE) Κύριε Πρόεδρε, στη στρατηγική "Ευρώπη 2020", πρέπει να καταπολεμήσουμε τις πρωτογενείς αιτίες της τρέχουσας κρίσης. Θα ήταν λογικό να καθιερώσουμε μία νομισματική ένωση σύμφωνα με το αμερικανικό πρότυπο χωρίς τους απαραίτητους κεντρικούς ελέγχους επί της δημοσιονομικής πολιτικής; " απάντηση είναι "όχι". Δεν πρέπει να επιτραπεί στο ευρώ να μετατρέψει την ΕΕ σε έναν τεράστιο μηχανισμό ανακατανομής επί τη βάσει της υποχρεωτικής αλληλεγγύης. Εάν θέλουμε να έχουμε νομισματική ένωση, τούτη πρέπει να είναι μία σκληρή νομισματική ένωση.
<P>
Επιπροσθέτως, οι ελεύθερες χρηματοπιστωτικές αγορές δεν πρέπει να θεωρούνται στο μέλλον ξεχωριστά στοιχεία από την πραγματική οικονομία. Επομένως, χρειαζόμαστε σαφείς κανόνες στη στρατηγική "Ευρώπη 2020" για την αντιμετώπιση των κερδοσκόπων και των αμοιβαίων κεφαλαίων κινδύνου. " οδός που προτάθηκε από την Αυστρία, και εχθές από τη Γερμανία, προς την επιβολή φόρου επί των χρηματοπιστωτικών συναλλαγών, που συνεπάγεται τη φορολόγηση των κερδών των τραπεζών και του χρηματοπιστωτικού τομέα, συνιστά αδιαμφισβήττα την ορθή προσέγγιση. Ας δώσουμε το παράδειγμα στους φορολογούμενους και ας υπενθυμίσουμε επιτέλους στον χρηματοπιστωτικό τομέα τις υποχρεώσεις του. Πρέπει επίσης να επιδείξουμε μεγαλύτερο σθένος όσον αφορά την εφαρμογή των κανόνων στα κράτη μέλη. Οιοδήποτε κράτος παραποιεί εκ προθέσεως τα στοιχεία του πρέπει απλούστατα να εκδιώκεται από την ευρωζώνη. Χώρες που διαπράττουν απάτη πρέπει να αποχωρούν.
<SPEAKER ID="072" NAME="Paul Rübig" AFFILIATION="PPE">
(DE) Κύριε Πρόεδρε, κυρίες και κύριοι, η στρατηγική "Ευρώπη 2020" μάς θέτει μία συγκεκριμένη πρόκληση. Εν γένει, πρέπει να επικεντρωθούμε στις μικρομεσαίες επιχειρήσεις (ΜΜΕ). Δέον είναι να διασφαλίσουμε ότι, έως το 2020, οι μικρομεσαίες επιχειρήσεις θα έχουν κατά μέσο όρο ελάχιστο κεφάλαιο βάσης ύψους 20%.
<P>
Χρειαζόμαστε ισχυρές ΜΜΕ στην Ευρώπη, διότι απασχολούν τα δύο τρίτα του εργατικού δυναμικού, παράγουν το 50% του ακαθάριστου εθνικού προϊόντος και καταβάλλουν το 80% των φόρων. " Επιτροπή απλώς λησμόνησε να συμπεριλάβει στόχους για την ενίσχυση των μικρομεσαίων επιχειρήσεων στο εν λόγω πρόγραμμα.
<P>
Κύριε Rehn, ζητώ ειδικά από εσάς να αναλάβετε δράση για λογαριασμό των ΜΜΕ και να καταρτίσετε στόχους για την ενίσχυση της θέσης των εν λόγω εταιρειών και των εργαζομένων τους.
<SPEAKER ID="073" NAME="Milan Zver" AFFILIATION="PPE">
(SL) " σημερινή συζήτηση ήταν μία από τις καλύτερες συζητήσεις που έχουμε πραγματοποιήσει σχετικά με τη χρηματοπιστωτική και οικονομική κρίση, ιδίως ως προς την εξέλιξή της στην Ελλάδα, και, στην πλειονότητά τους, οι παρεμβάσεις επικεντρώθηκαν ουσιαστικά στο ζήτημα της μελλοντικής διακυβέρνησης της Ευρωπαϊκής Ένωσης. Εντούτοις, θα ήθελα επίσης να συμφωνήσω με την παρατήρηση των ομιλητών που επιζητούν να επιμερίσουν τις ευθύνες για την παρούσα κατάσταση. Κατά την άποψή μου, πρόκειται για την ορθή προσέγγιση και είναι σημαντικό να την ακολουθήσουμε. Πρέπει να θέσουμε ερωτήματα ως προς τις επιμέρους ευθύνες ορισμένων ευρωπαϊκών θεσμικών οργάνων, και όχι μόνο ως προς τη συλλογική ευθύνη των θεσμικών οργάνων, αλλά ποιος ακριβώς ευθύνεται για τι.
<P>
Επιτρέψτε μου, λοιπόν, να προτείνω να επικρίνουμε τον κ. Almunia, τον πρώην αρμόδιο Επίτροπο για οικονομικά και νομισματικά θέματα, για παράδειγμα, δεδομένου ότι υπήρξε ιδιαίτερα επικριτικός έναντι ορισμένων χωρών κατά τη διάρκεια της θητείας του, και, έπειτα, ανέκυψε το ζήτημα της Ελλάδας. Τον καλώ να αποσαφηνίσει τον ρόλο του σε αυτήν την ιστορία και, εάν δεν μπορέσει να το πράξει, τότε πρέπει να παραιτηθεί.
<SPEAKER ID="074" NAME="Seán Kelly" AFFILIATION="PPE">
(EN) Κύριε Πρόεδρε, καταρχάς, οι τελευταίες εβδομάδες σηματοδοτήθηκαν από τη θέσπιση μέτρων εκ μέρους μας για την αντιμετώπιση μιας χρηματοπιστωτικής κρίσης που έχει ήδη ξεσπάσει - μιας χρηματοπιστωτικής κρίσης που προκλήθηκε λόγω έλλειψης ρύθμισης, εποπτείας και διακυβέρνησης. Τα σημερινά μέτρα επισφραγίζονται από την προσπάθειά μας να προλάβουμε αυτές τις καταστάσεις, ούτως ώστε να μην επανεμφανιστούν στο μέλλον, και είναι ευπρόσδεκτα.
<P>
Όλοι παρουσιάζουμε καλύτερες επιδόσεις όταν έχουμε κάποιον πάνω από το κεφάλι μας να μας επιβλέπει. Αυτό ισχύει τόσο για τις κυβερνήσεις όσο και για τα επιμέρους άτομα. Εκτιμώ, λοιπόν, όλα όσα έγιναν σήμερα εδώ και θεωρώ ότι, από σήμερα και στο εξής, θα πρέπει να προχωρήσουμε στην αντιμετώπιση της οικονομικής τρομοκρατίας των οργανισμών αξιολόγησης της πιστοληπτικής ικανότητας και των κερδοσκόπων, οι οποίοι αναστατώνουν τις ζωές των ανθρώπων και προσπαθούν να ανατρέψουν κυρίαρχες κυβερνήσεις. Ακολουθώντας αυτήν τη διττή προσέγγιση -αντιμετώπιση της διακυβέρνησης σε πολιτικό επίπεδο και αντιμετώπιση της οικονομικής τρομοκρατίας- θα μπορούμε ενδεχομένως να προσβλέπουμε σε ένα καλύτερο μέλλον.
<SPEAKER ID="075" NAME="Karin Kadenbach" AFFILIATION="S&amp;D">
(DE) Κύριε Πρόεδρε, κύριε Rehn, κύριε López Garrido, σήμερα συζητούμε για την κοινή ευρωπαϊκή οικονομική διακυβέρνηση. Πιστεύω ότι είναι πλέον καιρός να συνειδητοποιήσουμε ότι η αγορά δεν έχει ανεξάρτητη αξία και ότι οι πολίτες της Ευρώπης δεν είναι υποχρεωμένοι να υπηρετούν την αγορά, αλλά, αντιθέτως, η αγορά υφίσταται για να εξυπηρετεί τους ανθρώπους, τα 500 εκατομμύρια των Ευρωπαίων.
<P>
Είμαι πεπεισμένη ότι χρειαζόμαστε εξυγίανση και ανάπτυξη, αλλά αμφότεροι οι όροι συνδέονται πάντα με μία άλλη πτυχή, ήτοι κοινωνικά υπεύθυνη εξυγίανση από τη μία και βιώσιμη ανάπτυξη από την άλλη. Χρειαζόμαστε εμπιστοσύνη για να το επιτύχουμε αυτό και οι πολίτες της Ευρώπης χρειάζονται νέες προοπτικές. Εντούτοις, θα είμαστε σε θέση να τους προσφέρουμε αυτές τις προοπτικές μόνο εάν τους υποσχεθούμε ότι θα ζουν σε μία Ευρώπη όπου θα μπορούν να μοιράζονται την ευημερία ή θεσπίσουμε μέτρα για τη διασφάλιση αυτής της δυνατότητας. Στην Ευρώπη του μέλλοντος δεν θα πρέπει να επωφελούνται μόνο οι λίγοι από την ανάπτυξη.
<SPEAKER ID="076" NAME="Rachida Dati" AFFILIATION="PPE">
(FR) Κύριε Πρόεδρε, καταρχάς είναι αλήθεια ότι η αιφνίδια εμφάνιση και η σοβαρότητα της ελληνικής κρίσης έχει προκαλέσει στους συμπολίτες μας πολλές ανησυχίες, ανησυχίες που θεωρώ δικαιολογημένες. Και πάλι όμως, αυτό δεν σημαίνει, όπως μόλις προανέφερε ένας βουλευτής, ότι πρέπει να κατηγορήσουμε την Ελλάδα. Είναι, όμως, σημαντικό, είναι επείγουσα ανάγκη -όπως επισημαίνουμε εδώ και αρκετό καιρό- να αποκομίσουμε τα απαραίτητα διδάγματα ώστε να μπορέσουμε να οικοδομήσουμε μία πιο πολιτική Ευρώπη και να προωθήσουμε την οικονομική διακυβέρνηση. " οικονομική διακυβέρνηση θα πρέπει πλέον να προταθεί ως ζήτημα κατεπείγοντος.
<P>
Αντιλαμβάνομαι ότι η Επιτροπή προτείνει τον εκ των προτέρων έλεγχο των εθνικών προϋπολογισμών. Προσωπικά, δεν κρίνω σκόπιμο να αλλάξουμε προσέγγιση. Αυτό που απαιτείται ουσιαστικά και επειγόντως είναι ευρωπαϊκή οικονομική διακυβέρνηση και όχι εκ των προτέρων έλεγχος των εθνικών προϋπολογισμών από την Επιτροπή. Φρονώ ότι η εν λόγω πρόταση θα αποκάλυπτε μόνο συνταγματικές ασυνέπειες, αλλά και θα δημιουργούσε καθυστερήσεις και πολυπλοκότητα, πράγμα που σίγουρα δεν χρειάζεται η Ευρώπη αυτήν τη στιγμή. Αυτό που απαιτείται επειγόντως είναι ευρωπαϊκή οικονομική διακυβέρνηση και όχι εκ των προτέρων έλεγχος των εθνικών προϋπολογισμών.
<SPEAKER ID="077" NAME="Vasilica Viorica Dăncilă" AFFILIATION="S&amp;D">
(RO) Είναι γνωστό σε όλους ότι η στρατηγική "Ευρώπη 2020" δρομολογήθηκε με στόχο να συνδράμει την Ευρωπαϊκή Ένωση να εξέλθει από την παρούσα οικονομική κρίση και να προετοιμάσει την οικονομία της για τη νέα δεκαετία. Ωστόσο, είναι σημαντικό ζήτημα το ότι η στρατηγική "Ευρώπη 2020" δεν παρέχει καν σαφή καθοδήγηση σχετικά με την αναθεώρηση μίας από τις σημαντικότερες κοινές πολιτικές, ήτοι τη μεταρρύθμιση της κοινής γεωργικής πολιτικής.
<P>
Αυτό που καθιστά το ζήτημα ακόμα πιο σοβαρό είναι ότι η αναφορά στη γεωργία ως καίριο πολιτικό μέσο για την επίτευξη των στόχων της στρατηγικής ΕΕ 2020 έγινε μόνο την τελευταία στιγμή. Αυτός είναι ο λόγος για τον οποίο δεν μας εκπλήσσει καν αυτή η ελάχιστη αναφορά του εν λόγω εγγράφου στις γεωργικές πολιτικές. Επί του θέματος αυτού, η στρατηγική ΕΕ 2020 περιλαμβάνει ορισμένες ιδέες σχετικά με τη μελλοντική ΚΓΠ. Μολαταύτα, δεν της προσδίδει καίριο στρατηγικό ρόλο στο πλαίσιο μίας ευρύτερης, σφαιρικής προσέγγισης, λαμβάνοντας υπόψη τις τεράστιες προκλήσεις που εγείρονται από τις προοπτικές του διπλασιασμού της παγκόσμιας ζήτησης σε τρόφιμα και της κλιματικής αλλαγής.
<SPEAKER ID="078" NAME="Czesław Adam Siekierski" AFFILIATION="PPE">
(PL) Κυρίες και κύριοι, δεν έχουμε λεπτομερείς αναλύσεις για τα αίτια της κρίσης στην ευρωζώνη και για την οικονομική κατάρρευση της Ελλάδας, ούτε για τους κινδύνους που αντιμετωπίζουν άλλες χώρες. Είναι άραγε η παγκόσμια χρηματοπιστωτική κρίση, η οποία μετασχηματίστηκε σε οικονομική κρίση, η αιτία της παρούσας κατάστασης ή μήπως βρισκόμαστε, εν προκειμένω, αντιμέτωποι με τα δικά μας σφάλματα, τη δική μας ολιγωρία και τη δική μας έλλειψη δράσης;
<P>
Ας παραδεχτούμε ανοικτά και με ειλικρίνεια ότι δεν υπήρξε κανένας συντονισμός δημοσιονομικής πολιτικής στην Ένωσή μας. Δεν τηρήθηκε ούτε το σύμφωνο σταθερότητας και ανάπτυξης ούτε η δημοσιονομική πειθαρχία. Οι εθνικοί προϋπολογισμοί δεν είχαν συχνά καμία σχέση με την πραγματικότητα: υψηλές δαπάνες, χαμηλά έσοδα και έλλειψη υπευθυνότητας ως προς τη διακυβέρνηση του κράτους. Θα ήθελα να ρωτήσω το εξής: πού ήταν η Ευρωπαϊκή Κεντρική Τράπεζα; Πού ήταν η Επιτροπή;
<P>
Ας αναγνωρίσουμε με ειλικρίνεια πως το πρόβλημα έγκειται στο ότι τα κράτη μέλη δεν επιτρέπουν την παρακολούθηση, την αξιολόγηση και την ανάλυση των προϋπολογισμών τους από τα θεσμικά όργανα της ΕΕ. Τα τελευταία χρόνια, επικεντρωθήκαμε κυρίως στη Συνθήκη της Λισαβόνας, και αφιερώσαμε λιγότερο την προσοχή μας στην οικονομική ένωση, και, ειδικότερα, στη νομισματική ένωση.
<SPEAKER ID="079" NAME="Diego López Garrido" LANGUAGE="ES">
Κύριε Πρόεδρε, μπορούμε πραγματικά να πούμε ότι η Ευρωπαϊκή Ένωση αντιμετωπίζει μία κατάσταση που είναι παρόμοια με άλλες καταστάσεις της οδυνηρής ιστορίας της και οι οποίες διευθετήθηκαν με επιτυχία. " Ευρώπη βρίσκεται σε κρίσιμη καμπή, ακριβώς όπως συνέβη και μετά τον Β' παγκόσμιο Πόλεμο, η οποία κατέληξε στη δημιουργία αυτού που δεν ήταν τότε γνωστό ως Ευρωπαϊκή Ένωση. Το ίδιο συνέβη και μετά την πτώση του Τείχους του Βερολίνου, με την επανένωση της Ευρώπης, όταν υπήρχε, συμπτωματικά, κρίση στο ευρωπαϊκό νομισματικό σύστημα. " αντίδραση ήταν να προχωρήσουμε εμπρός και να εγκρίνουμε νέα Συνθήκη. Αυτό κάναμε στην αρχή αυτού του αιώνα με τη Συνθήκη της Λισαβόνας, και αυτός είναι ο μόνος τρόπος εξόδου από μία δύσκολη κατάσταση όπως η συγκεκριμένη στην οποία έχουμε περιέλθει τώρα.
<P>
Φυσικά, οι εναλλακτικές λύσεις είναι ασφαλώς ο λαϊκισμός ή ο προστατευτισμός, και αποκλείονται ως επιλογές. " προφανής επιλογή είναι να στραφούμε προς μία Ευρώπη που αποκαθιστά τις ελλείψεις της, οι οποίες αναδείχθηκαν όταν ξέσπασε αυτή η εξαιρετικά σοβαρή κρίση, που παρόμοιά της δεν έχουμε δει ποτέ όσοι βρισκόμαστε στο παρόν Σώμα.
<P>
Συνεπώς, ο τρόπος αντίδρασης στην κατάσταση των ανεξέλεγκτων αγορών· στην έλλειψη ανταγωνιστικότητας στο παραγωγικό σύστημα, η οποία επισύρει σοβαρές συνέπειες λόγω του κοινωνικού αντικτύπου της όσον αφορά την ανεργία· στο πρόβλημα των ελλειμμάτων, με τις 20 από τις 27 χώρες να έχουν κινήσει διαδικασία υπερβολικού χρέους· και στην προφανή έλλειψη οικονομικής διακυβέρνησης στην Ευρωπαϊκή Ένωση, δεν είναι η λιγότερη, αλλά η περισσότερη Ευρώπη. Αυτός είναι ο τρόπος με τον οποίο πρέπει να αντιδράσουμε στην παρούσα κατάσταση.
<P>
Δέον είναι να λεχθεί ότι υπήρξε αντίδραση, ότι η Ευρωπαϊκή Ένωση αντέδρασε, και αναφέρομαι στην προηγούμενη ομιλία του Επιτρόπου Rehn και τη δική μου, στις οποίες αναλύσαμε τον τρόπο με τον οποίο αντέδρασε η Ευρωπαϊκή Ένωση. Επί του παρόντος, όμως, οι εξελίξεις είναι ακόμα ταχύτερες, και θεωρώ ότι πρέπει να είμαστε και εμείς ταχύτεροι στην αντίδρασή μας, η οποία πρέπει να συμβάλει στην επίλυση των θεμελιωδών προβλημάτων που εξακολουθούν να υπάρχουν στην Ευρωπαϊκή Ένωση και τέθηκαν υπό δοκιμασία λόγω της υφιστάμενης κρίσης.
<P>
Ως εκ τούτου, θέλω να προτείνω στα θεσμικά όργανα της Ευρωπαϊκής Ένωσης και, φυσικά, στο Κοινοβούλιο, να συνεργαστούν επί των πέντε πτυχών οι οποίες θεωρώ ότι χρήζουν ταχύτερης δράσης από μέρους μας. Πρέπει να επισπεύσουμε, να ολοκληρώσουμε ή να συμπληρώσουμε το καθήκον που σχεδιάστηκε και ξεκίνησε με ορθό τρόπο.
<P>
" πρώτη πτυχή είναι η αλληλεγγύη. Πρέπει να ενισχύσουμε την αλληλεγγύη στην ευρωζώνη, και αυτός είναι ο λόγος για τον οποίο ήταν ορθότατη τόσο η στήριξη της Ελλάδας όσο και η απόφαση να δημιουργηθεί αυτό το ταμείο ύψους 750 δισεκατομμυρίων ευρώ -για χρονική περίοδο τριών ετών, οπότε δεν είναι ακόμα μόνιμο- με στόχο την αποφυγή τυχόν δύσκολων καταστάσεων αναφορικά με τους δημόσιους λογαριασμούς ή με ελλείμματα σε δημόσιους λογαριασμούς. Φρονώ ότι πρόκειται για θεμελιώδες στοιχείο, και ότι ορθώς το Συμβούλιο το πρότεινε και το ενέκρινε στις 9 Μαΐου. Παράλληλα, αναπτύχθηκε δράση και από την Ευρωπαϊκή Κεντρική Τράπεζα, η οποία παρεμβαίνει ακόμα και τώρα, αγοράζοντας χρεωστικούς τίτλους από κράτη μέλη μέσω των επιτρεπόμενων διαύλων της Συνθήκης της Λισαβόνας.
<P>
Δεύτερον, μόλις σήμερα, το Κοινοβούλιο άρχισε να εξετάζει μια δέσμη μέτρων δημοσιονομικής εποπτείας. Έως κάποιον βαθμό, λάβαμε εχθές μία πρόγευση αυτών των μέτρων με την έγκριση της ρύθμισης των αμοιβαίων κεφαλαίων κινδύνου στο Συμβούλιο Οικονομικών και Δημοσιονομικών Υποθέσεων (ECOFIN). Επομένως μπορούμε να το πράξουμε, φυσικά και μπορούμε να το πράξουμε. " εν λόγω ρύθμιση καταρτίστηκε, πρέπει όμως να περατώσουμε τις διαπραγματεύσεις μεταξύ του Συμβουλίου και του Κοινοβουλίου επί ολόκληρης της δέσμης μέτρων δημοσιονομικής εποπτείας το συντομότερο δυνατόν. Παρεμπιπτόντως, αυτή η δέσμη μέτρων ρυθμίζει επίσης το ζήτημα των οργανισμών αξιολόγησης της πιστοληπτικής ικανότητας, διότι -σε σχέση με μία από τις προτάσεις ή ερωτήσεις που υπέβαλαν βουλευτές- οι οργανισμοί αξιολόγησης της πιστοληπτικής ικανότητας θα υπάγονται στην εποπτεία της ευρωπαϊκής αρχής.
<P>
Τρίτον, πρέπει να δεσμευτούμε υπέρ της ανταγωνιστικότητας. Ως εκ τούτου, είναι πολύ σημαντικό η στρατηγική για το 2020 να εγκριθεί και να δρομολογηθεί στο Ευρωπαϊκό Συμβούλιο του Ιουνίου, καθώς και να προσδιορίσει ποσοτικά τους στόχους, συμπεριλαμβανομένων των στόχων για τη φτώχεια και την κοινωνική ένταξη, οι οποίοι δεν έχουν ακόμα προσδιοριστεί ποσοτικά. Το ζητούμενο είναι μία στρατηγική που εγκαθιδρύει τη δική της διακυβέρνηση, και η διακυβέρνηση αυτή θα πρέπει να είναι πολύ πιο απαιτητική από την πρακτικά ανύπαρκτη διακυβέρνηση της Συνθήκης της Λισαβόνας, όπως ανέφερε νωρίτερα και ο κ. Verhofstadt. Θα πρέπει επίσης να χρησιμοποιεί θετικά κίνητρα για τη διασφάλιση της επίτευξης των στόχων, όπως η χρήση των ευρωπαϊκών κονδυλίων ή των διαρθρωτικών ταμείων.
<P>
Το τέταρτο σημαντικό στοιχείο είναι η δέσμη μέτρων για τον συντονισμό των οικονομικών πολιτικών που υπέβαλε ο Επίτροπος Rehn στις 12 Μαΐου, και η οποία εξετάστηκε εχθές στο Συμβούλιο ECOFIN. Είναι απολύτως υψίστης σημασίας η συμμόρφωση προς τη Συνθήκη της Λισαβόνας, όπου ορίζεται, στο άρθρο 5 της Συνθήκης για τη λειτουργία της Ευρωπαϊκής Ένωσης (ΣΛΕΕ), ότι τα κράτη μέλη υποχρεούνται -όχι είναι προτιμότερο ή επιθυμητό, αλλά υποχρεούνται- να συντονίζουν τις οικονομικές τους πολιτικές και τις πολιτικές στον τομέα της απασχόλησης, και μπορούν να συντονίζουν και τις κοινωνικές τους πολιτικές. Σε συνδυασμό με αυτές τις διατάξεις, θεωρούμε εξίσου σημαντική την εφαρμογή του άρθρου 136 της ΣΛΕΕ, όπως καθορίζεται στην πρόταση της Επιτροπής, ενώ πρέπει επίσης να επιταχύνουμε την εφαρμογή του στην πράξη.
<P>
Τέλος, φρονώ ακόμα ότι πρέπει να επισπεύσουμε τη διαβούλευση ή την απόφαση, η οποία πρέπει, κατ' εμέ να τεθεί στην G20, σχετικά με την επιβολή φόρου επί των διεθνών χρηματοπιστωτικών συναλλαγών.
<P>
Θα ήθελα να ζητήσω από το Κοινοβούλιο να στηρίξει τα εν λόγω αξιόλογα και πολύ σημαντικά σημεία -πράγμα που θα συνιστούσε ένα βήμα προόδου προς αυτό που περιγράφεται ως οικονομική διακυβέρνηση της Ένωσης-, προκειμένου να ληφθεί απόφαση το συντομότερο δυνατόν. Δεν μπορούμε να περιμένουμε εν προκειμένω για μεγάλο χρονικό διάστημα.
<P>
Πιστεύω ότι η ενότητα στην ΕΕ ποτέ δεν ήταν τόσο απαραίτητη όσο είναι σήμερα, και δεν αναφέρομαι στην ενότητα μόνο μεταξύ των κρατών μελών της ΕΕ, αλλά και μεταξύ των θεσμικών οργάνων. Το Κοινοβούλιο είναι ευρωπαϊκό θεσμικό όργανο, η Επιτροπή είναι ευρωπαϊκό θεσμικό όργανο και το Συμβούλιο είναι επίσης ευρωπαϊκό θεσμικό όργανο. Τα θεσμικά όργανα πρέπει να συνεργαστούν μεταξύ τους στην παρούσα συγκυρία, ούτως ώστε να προχωρήσουμε στη διακυβέρνηση της Ένωσης και να μπορέσουμε να επιτύχουμε την επίλυση των θεμελιωδών προβλημάτων που έχουν προκύψει. Ας αποτελέσει την έκφραση της δέσμευσής μας για την έναρξη μίας νέας πολιτικής φάσης στην ΕΕ που θα είναι επωφελής για τους πολίτες, οι οποίοι άλλωστε αυτό προσδοκούν από εμάς. Μην τρέφετε άλλες προσδοκίες· αυτό ακριβώς να προσδοκάτε ότι θα πράξουμε.
<SPEAKER ID="080" NAME="Olli Rehn" LANGUAGE="EN">
Κύριε Πρόεδρε, ευχαριστώ τους βουλευτές για τη σοβαρότατη και ουσιαστική συζήτηση που αποτυπώνει τη σοβαρή κατάσταση την οποία αντιμετωπίζουμε επί του παρόντος στην Ευρώπη. Καταρχάς, επιτρέψτε μου να δηλώσω ότι εκτιμώ ιδιαιτέρως την ευρεία υποστήριξη που παρέχει το Ευρωπαϊκό Κοινοβούλιο για την ενίσχυση της οικονομικής διακυβέρνησης. Άκουσα επίσης πολύ προσεκτικά τον υπουργό, κ. López Garrido, και ευχαριστώ την ισπανική Προεδρία για τη στήριξή της και για την εξαίρετη συνεργασία της επί του παρόντος θέματος, καθώς και επί άλλων θεμάτων.
<P>
Συμφωνώ απολύτως με όσους από εσάς ζητήσατε να συμπληρωθεί η νομισματική από την οικονομική ένωση. Αυτός είναι ο δρόμος που πρέπει να ακολουθήσουμε, και αυτό είναι το καίριο δίδαγμα που πρέπει να αποκομίσουμε από την κρίση. Πρέπει να εργαστούμε επί τριών βάσεων. Πρωτίστως, πρέπει να επαγρυπνούμε για την άμεση διευθέτηση της κρίσης στην Ελλάδα και σε άλλα μέρη της Ευρώπης. Αποφύγαμε την επανάληψη του φαινομένου "Lehman Brothers" επί ευρωπαϊκού εδάφους, αλλά δεν έχουμε ξεπεράσει ακόμα όλους τους κινδύνους, και, συνεπώς, πρέπει να διατηρήσουμε την ετοιμότητα και την αποφασιστικότητά μας για να διαφυλάξουμε τη χρηματοπιστωτική σταθερότητα στην Ευρώπη και έτσι να προστατεύσουμε την εύθραυστη ακόμα οικονομική ανάκαμψη της ηπείρου μας.
<P>
Δεύτερον, πρέπει να επισπεύσουμε, να εντείνουμε και να ολοκληρώσουμε την κανονιστική μεταρρύθμιση των χρηματοπιστωτικών αγορών, των τραπεζικών τελών, των ανοικτών πωλήσεων και των οργανισμών αξιολόγησης της πιστοληπτικής ικανότητας. Είναι σαφώς προτιμότερο να δράσουμε σε ευρωπαϊκό επίπεδο και να το πράξουμε το ταχύτερο δυνατόν.
<P>
Πρέπει να δημιουργήσουμε ένα πλαίσιο για τη διόρθωση των συστημικών σφαλμάτων των χρηματοπιστωτικών αγορών και, επ' αυτού, συμφωνώ απολύτως με την κ. Jaakonsaari και τον κ. Swoboda. " αγορά μπορεί να είναι καλός "υπηρέτης", αλλά μπορεί να γίνει κακό "αφεντικό" και, όπως είπε ο κ. Theurer, πρέπει να εργαστούμε επί της βασικής ιδέας της κοινωνικής οικονομίας της αγοράς, ώστε να δημιουργήσουμε ένα αξιόπιστο νομοθετικό πλαίσιο για τις χρηματοπιστωτικές αγορές μέσω της ολοκλήρωσης της κανονιστικής μεταρρύθμισης.
<P>
Τρίτον, πρέπει να προχωρήσουμε στη λήψη αποφάσεων σχετικά με την ενίσχυση της οικονομικής διακυβέρνησης στην Ευρώπη· πρέπει να ισχυροποιήσουμε το σύμφωνο σταθερότητας και ανάπτυξης μέσω της προληπτικής δημοσιονομικής εποπτείας· πρέπει να θεσπίσουμε λειτουργικές κυρώσεις, οι οποίος μάλιστα πρέπει να βασίζονται σε κανόνες, όπως δήλωσε ο κ. Kallas, και πρέπει να εκχωρήσουμε ελεγκτικές αρμοδιότητες στη Eurostat ...
<P>
(Ο Πρόεδρος διακόπτει τον ομιλητή)
<SPEAKER ID="081" NAME="Πρόεδρος">
Κύριοι συνάδελφοι, πρόκειται για την ανακεφαλαίωση μίας λίαν σημαντικής συζήτησης. Σας παρακαλώ θερμά να προσπαθήσετε να περιορίσετε στο ελάχιστο τις μεταξύ σας συζητήσεις στην παρούσα Αίθουσα και να σεβαστείτε τις τελικές παρατηρήσεις του Επιτρόπου. Ο Επίτροπος έχει τον λόγο.
<SPEAKER ID="082" NAME="Olli Rehn" LANGUAGE="EN">
Κύριε Πρόεδρε, έχω συνηθίσει πλέον σε αυτήν την κατάσταση, αλλά θα ήμουν ευγνώμων αν το παρόν Σώμα εκδήλωνε κάποιο ενδιαφέρον γι' αυτά που πρόκειται να πω.
<P>
Άμεση επίλυση της κρίσης, πλήρης μεταρρύθμιση των χρηματοπιστωτικών αγορών και ενίσχυση της οικονομικής διακυβέρνησης: αυτά είναι τα τρία βασικά καθήκοντα τα οποία πρέπει να φέρουμε εις πέρας το ταχύτερο δυνατόν.
<P>
Συμφωνώ με τον κ. Marinescu, ο οποίος αναφέρθηκε στην ανακοίνωση της Επιτροπής, και, πράγματι, υπερβαίνει τα όσα θα σκεφτόταν κανείς ακόμα και πριν από έξι μήνες. Διαβάστε, παρακαλώ, αυτές τις δέκα σελίδες της ανακοίνωσης σχετικά με την ενίσχυση της οικονομικής διακυβέρνησης στην Ευρώπη. Οι δέκα σελίδες ηχούν λίγες, αλλά είναι γεμάτες συγκεκριμένες πρωτοβουλίες. Πρόκειται για πολύ σοβαρό υλικό, και αυτό ακριβώς χρειαζόμαστε στην Ευρώπη. Θα επανέλθω σύντομα με συγκεκριμένες προτάσεις, νομοθετικές προτάσεις.
<P>
Αναλάβαμε την πρωτοβουλία και θα προχωρήσουμε. Ο κ. Verhofstadt είπε ότι δεν πρέπει να περιμένουμε την ομάδα δράσης. " αλήθεια είναι ότι συμβάλλουμε ενεργά και εποικοδομητικά στις εργασίες της ομάδας δράσης υπό την προεδρία του Προέδρου του Συμβουλίου της ΕΕ, κ. Herman Van Rompuy, αλλά, ναι, θα κάνουμε χρήση του δικαιώματος πρωτοβουλίας μας και θα υποβάλουμε σύντομα συγκεκριμένες νομοθετικές προτάσεις για την ενίσχυση της οικονομικής διακυβέρνησης.
<P>
Αυτή είναι η ουσία της κοινοτικής μεθόδου και αυτό ακριβώς ζητείτε εσείς σήμερα, και δικαίως. Δεν έχουμε την πολυτέλεια του χρόνου. Αντιθέτως, πρέπει να δράσουμε αμελλητί. Είναι πλέον απολύτως απαραίτητο να προωθήσουμε περαιτέρω τις εν λόγω πρωτοβουλίες.
<P>
Συνεπώς, θέλω να ολοκληρώσω λέγοντας ότι χρειαζόμαστε τη συμμαχία των θεσμικών οργάνων για να επιδιώξουμε αυτούς τους στόχους. " Ευρωπαϊκή Ένωση ανέκαθεν απέφερε τα βέλτιστα αποτελέσματα μέσω της συμμαχίας του Κοινοβουλίου και της Επιτροπής, ως εκ τούτου, υπολογίζω στη στήριξή σας ως προς αυτό. Είναι εξίσου σημαντικό να έχουμε στο πλευρό μας και τα εθνικά κοινοβούλια, υιοθετώντας μία συμμετοχική προσέγγιση, όπως πρότεινε η κ. Goulard.
<P>
Το σημαντικότερο όλων, όμως, είναι να θυμάστε ότι το Ευρωπαϊκό Κοινοβούλιο μπορεί να βοηθήσει όλους εμάς στην Ευρωπαϊκή Ένωση να δράσουμε πιο άμεσα και με αποφασιστικότητα. Σας παρακαλώ, λοιπόν, να πείσετε τις εκλογικές σας περιφέρειες και να μας βοηθήσετε να πείσουμε τα κράτη μέλη, και όχι μόνο την ισπανική Προεδρία, η οποία είναι απολύτως πεπεισμένη. Είμαι βέβαιος ότι μπορείτε και ότι θα κατορθώσετε να εισακουστεί ο λόγος σας, και βασίζομαι στη σθεναρότατη και αποφασιστική θέση που θα λάβετε στο ψήφισμα για τη στρατηγική "Ευρώπη 2020" κατά τη διάρκεια της εβδομάδας συνόδου του Κοινοβουλίου.
<P>
Αγαπητοί φίλοι, το μόνο που χρειαζόμαστε είναι το παράγγελμα "πρόσω ολοταχώς!" για την ενίσχυση της οικονομικής διακυβέρνησης στην Ευρώπη.
<SPEAKER ID="083" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149)
<SPEAKER ID="084" NAME="George Sabin Cutaş  " LANGUAGE="RO">
Εάν αξίζει να αποκομίσουμε κάποιο δίδαγμα από την τρέχουσα οικονομική κρίση, τούτο πρέπει να είναι η αλληλεγγύη. Δεν αποτελεί είδηση το γεγονός ότι ζούμε σε έναν παγκοσμιοποιημένο κόσμο, όπου οι οικονομίες των κρατών είναι αλληλεξαρτώμενες. Ωστόσο, οι χώρες δεν κατόρθωσαν να εγκαταλείψουν τη λογική του απομονωτισμού, σύμφωνα με την οποία οι λύσεις για τις οικονομικές προκλήσεις εφαρμόζονται σε εθνικό επίπεδο, χωρίς κανέναν προβληματισμό για τον αντίκτυπό τους σε ευρύτερη κλίμακα.
<P>
" στρατηγική της Λισαβόνας απέτυχε λόγω έλλειψης πολιτικής δέσμευσης εκ μέρους των κρατών μελών να αναλάβουν ηγετικό ρόλο για την εκπλήρωση των στόχων της. Προκειμένου να διασφαλιστεί η επιτυχία της στρατηγικής ΕΕ 2020 εκεί όπου απέτυχε η στρατηγική της Λισαβόνας, απαιτείται αποτελεσματικότερη παρακολούθηση των εθνικών προγραμμάτων μεταρρύθμισης σε ευρωπαϊκό επίπεδο. " κοινωνική ένταξη πρέπει επίσης να αποτελέσει τον βασικό στόχο της χρηστής οικονομικής διακυβέρνησης και οι κρατικοί φορείς πρέπει να μάθουν να δίνουν προτεραιότητα στους ανθρώπους και όχι στο οικονομικό κέρδος.
<SPEAKER ID="085" NAME="João Ferreira  " LANGUAGE="PT">
Κάτι περισσότερο από μία δεκαετία μετά τη δημιουργία του ευρώ, οι ανησυχίες που είχαμε διατυπώσει τότε έρχονται να επαληθευτούν. " ενσωμάτωση οικονομιών με πολύ διαφορετικά στάδια ανάπτυξης, με κριτήρια ονομαστικής σύγκλισης, και επιμέρους νομισματικές πολιτικές και πολιτικές συναλλαγματικής ισοτιμίας -όλα προς ικανοποίηση των αναγκών των ισχυρών δυνάμεων- επιδείνωσε την κρίση των αποκλίσεων στην ΕΕ, οδηγώντας σε μία κατάσταση όπου τίθενται εν αμφιβόλω οι περιφερειακές οικονομίες.
<P>
Υπό το πρίσμα της κρίσης την οποία δημιούργησαν, τα κέντρα λήψης αποφάσεων του κερδοσκοπικού χρηματοοικονομικού κεφαλαίου -καθώς και οι θεσμικές προεκτάσεις τους εντός των θεσμικών οργάνων της ΕΕ και των κυβερνήσεων- εξαπέλυσαν απλώς μία νέα και διαφορετική επίθεση εις βάρος των πολιτών και εργαζομένων της Ευρώπης. Οι άρχοντες της ΕΕ αποφάσισαν να σφετεριστούν τις δημοσιονομικές εξουσίες των κρατών μελών, και δεν το έπραξαν χάριν της αλληλεγγύης, η οποία αποτελεί μία έννοια που τους είναι ολοένα και λιγότερο οικεία, αλλά χάριν της σταθερότητας που απαιτούν οι μεγάλες δυνάμεις για το ευρώ· πρόκειται για απαράδεκτη προσβολή της δημοκρατίας και της κυριαρχίας των λαών. " εν λόγω προσβολή συνοδεύεται από μέτρα αμιγώς κοινωνικής τρομοκρατίας, στα οποία υποτάχθηκαν πειθήνια οι εθνικές κυβερνήσεις. " απάντηση στην αποκαλούμενη "ευρωπαϊκή οικονομική διακυβέρνηση" και στον εντεινόμενο αντιδημοκρατικό χαρακτήρα της εν εξελίξει διαδικασίας ολοκλήρωσης δίνεται από τους αγωνιζόμενους εργαζομένους σε ολόκληρη την Ευρώπη. " απαιτούμενη αλλαγή θα λάβει μορφή μέσα από τον αγώνα και την πορεία τους προς την πρόοδο.
<SPEAKER ID="086" NAME="Ilda Figueiredo  " LANGUAGE="PT">
Είναι λυπηρό το ότι το Ευρωπαϊκό Συμβούλιο και η Επιτροπή ήλθαν έως εδώ για να δηλώσουν ότι λαμβάνουν μέτρα για την επίλυση των οικονομικών και παραγωγικών προβλημάτων σε ένα πλαίσιο δημοσιονομικής πειθαρχίας, και να παρουσιάσουν τη δημιουργία της ομάδας δράσης ως μαγική λύση για μακροπρόθεσμα μέτρα.
<P>
Πέραν του ότι αναγνώρισαν τις καθυστερήσεις ως προς τα διστακτικά μέτρα που έχουν λάβει, αυτό που ήλθαν να επιβεβαιώσουν οι εκπρόσωποι της ισπανικής Προεδρίας της ΕΕ κα της Επιτροπής είναι ότι θα συνεχίσουν επί της ίδιας οδού της καπιταλιστικής ολοκλήρωσης και θα την προωθήσουν περαιτέρω· είναι παγιδευμένοι σε έναν φαύλο κύκλο. Προτιμούν να αγνοούν ότι το λεγόμενο "προσωρινό μέτρο σταθεροποίησης" και το συναφές ταμείο δεν θα είναι τίποτα περισσότερο από ένα μέσο μετριασμού των δεινών της χρηματοπιστωτικής κρίσης, το οποίο χρησιμοποιείται για να συγκαλύψει το ότι μόνο η ρήξη με τις ισχύουσες πολιτικές και, ασφαλώς, μία αλλαγή θα αποφέρουν κοινωνική πρόοδο. Προς τον σκοπό αυτόν, είναι ζωτικής σημασίας να δοθεί προτεραιότητα στην παραγωγή, στις δημόσιες υπηρεσίες ποιότητας, στη δημιουργία θέσεων απασχόλησης με δικαιώματα, στις αμοιβές, στις συνταξιοδοτικές παροχές, στην κοινωνική ένταξη και στη δίκαιη διάκριση και κατανομή εισοδήματος.
<P>
Πλην όμως, όλα αυτά προϋποθέτουν πραγματική οικονομική και κοινωνική συνοχή, με σαφή ενίσχυση του προϋπολογισμού της Ένωσης, αλληλεγγύη, περισσότερες δημόσιες πολιτικές και παρακολούθηση των βασικών τομέων της οικονομίας από το κράτος.
<SPEAKER ID="087" NAME="Edit Herczog  " LANGUAGE="HU">
" έξοδος από την οικονομική κρίση είναι ταραχώδης και, επιπλέον, τα δημοσιονομικά προβλήματα της Ελλάδας και άλλων κρατών μελών έχουν πλήξει την ευρωζώνη. Τα εν λόγω προβλήματα εγείρουν το ερώτημα αν η Ευρώπη είναι ικανή να ανταγωνιστεί την οικονομική δύναμη των "νωμένων Πολιτειών ή της Κίνας. Ως εκ τούτου, με τη στρατηγική της ΕΕ 2020, η Ευρωπαϊκή Ένωση πρέπει να αντιδράσει αποτελεσματικά στην οικονομική και χρηματοπιστωτική κρίση και να διασφαλίσει ότι η οικονομική ικανότητα αυτού του συνόλου των 500 εκατομμυρίων ανθρώπων θα παραμείνει ανταγωνιστική, με άλλα λόγια, ότι η ΕΕ των 27 δεν θα υπολείπεται των οικονομικών και πολιτικών ανταγωνιστών της. " πολυπλοκότητα των σημερινών προκλήσεων απαιτεί μια ολοκληρωμένη δέσμη πολιτικών μέσων. " ΕΕ πρέπει να δώσει κορυφαία προτεραιότητα στην έρευνα και την καινοτομία για την αντιμετώπιση προκλήσεων όπως η κλιματική αλλαγή και για την εξεύρεση λύσεων έναντι του εντεινόμενου παγκόσμιου ανταγωνισμού. Δεδομένου ότι, κατά την περίοδο μετά την κρίση, η παροχή κινήτρων για την ανάπτυξη και τη δημιουργία θέσεων εργασίας μέσω της έρευνας και της καινοτομίας καθίσταται σημαντικότερη από ποτέ, προτείνω να καθοριστεί και ως πρωταρχικός στόχος της στρατηγικής ΕΕ 2020. Ωστόσο, είναι δικαιολογημένη η ανησυχία μας ότι ο τρέχων προϋπολογισμός δεν καλύπτει επαρκώς τις νομισματικές ανάγκες για την αντιμετώπιση των προκλήσεων του 21ου αιώνα. Ως μέλος της Επιτροπής Προϋπολογισμών, ζητώ από την Ευρωπαϊκή Επιτροπή να προτείνει νέο δημοσιονομικό μοντέλο, εύρωστο και φιλόδοξο, αλλά ταυτόχρονα εφικτό, προκειμένου να διασφαλιστεί η επιτυχής έκβαση της στρατηγικής ΕΕ 2020.
<SPEAKER ID="999" NAME="Anneli Jäätteenmäki  " LANGUAGE="FI">
Είναι θαυμάσιο το ότι η στρατηγική "Ευρώπη 2020" λαμβάνει υπόψη τους νέους ανθρώπους. Εντούτοις, δεν προχωρεί όσο θα έπρεπε. Το περιεχόμενο είναι περιορισμένο και απαισιόδοξο. Δεν υπάρχουν αρκετοί συγκεκριμένοι στόχοι και απαιτούνται περισσότεροι. Τα στοιχεία για την ανεργία των νέων είναι ανησυχητικά. Είναι διπλάσια και πλέον συγκριτικά με άλλες κατηγορίες ανεργίας. Στην Λετονία και την Ισπανία, σχεδόν το ήμισυ των νέων είναι άνεργοι. Όσο περισσότερο παραμένουν οι άνθρωποι στην ανεργία τόσο μεγαλύτερος είναι ο κίνδυνος όχι μόνο της φτώχειας, αλλά και του κοινωνικού αποκλεισμού. Οι νέοι με ελάχιστη μόνο εργασιακή εμπειρία βρίσκονται σε χειρότερη θέση στην αγορά εργασίας, ιδίως όταν πρόκειται για περικοπές προσωπικού. Σύμφωνα με τις προβλέψεις αναμένεται έλλειψη εργατικού δυναμικού. Ωστόσο, δεν μπορούμε να θεωρήσουμε δεδομένο ότι οι νέοι που είναι άνεργοι σήμερα θα μπορέσουν να καλύψουν αυτήν τη μελλοντική ανάγκη για εργατικό δυναμικό. " επανένταξη μακροχρόνια άνεργων νέων στην κοινωνία δεν ακολουθεί απαραίτητα τόσο ξεκάθαρη διαδικασία. Χρειαζόμαστε συγκεκριμένα μέτρα. Οι νέοι χρειάζονται εργασία, όχι υποσχέσεις. Είναι λίαν σημαντικό να αναλάβουμε τις ευθύνες μας για το μέλλον, και να παραμείνουν τα παιδιά και οι νέοι στο επίκεντρο όλων των σχεδίων μας.
<SPEAKER ID="088" NAME="Lívia Járóka  " LANGUAGE="HU">
" δρομολόγηση της στρατηγικής ΕΕ 2020 για την εναρμόνιση των οικονομικών πολιτικών και των πολιτικών για την απασχόληση των κρατών μελών σύμφωνα με κοινές αρχές αποτελεί ενδεχομένως το σημαντικότερο καθήκον με το οποίο βρισκόμαστε αντιμέτωποι. Επικροτώ το ότι, επιπλέον των πτυχών σχετικά με τη βιώσιμη κοινωνική οικονομία της αγοράς, την προστασία του περιβάλλοντος και την καινοτομία, η εν λόγω στρατηγική δίνει επίσης ιδιαίτερη έμφαση στην καταπολέμηση της φτώχειας και του αποκλεισμού, με άλλα λόγια, στην ενίσχυση της κοινωνκής συνοχής, η οποία αποτελεί αναγκαία προϋπόθεση για τους πραναφερθέντες στόχους και έναν από τους βασικούς πυλώνες του προγράμματος της προεδρικής τριάδας Ισπανίας-Βελγίου-Ουγγαρίας. Θεωρώ σημαντικό βήμα προόδου το γεγονός ότι, στο δεύτερο ήμισυ των ολοκληρωμένων κατευθυντηρίων γραμμών της για τη στρατηγική, η Ευρωπαϊκή Επιτροπή έθεσε εν προκειμένω φιλοδοξους, ποσοτικούς στόχους. Δύο από τους στόχους αυτούς αναφέρουν ότι πρέπει να απασχολείται το 75% του ενεργού πληθυσμού και ότι ο αριθμός των ανθρώπων που ζουν κάτω από το εθνικό όριο της φτώχειας θα πρέπει να μειωθεί κατά 25%. Για λόγους παρακολούθησης και ελέγχου της προόδου που σημειώνεται όσον αφορά την επίτευξη αυτών των στόχων, καθώς και αξιολόγησης του αγώνα κατά του κοινωνικού αποκλεισμού, αξίζει να ληφθούν υπόψη οι "δείκτες του Λάκεν", που εγκρίθηκαν από το Ευρωπαϊκό Συμβούλιο του Λάκεν το 2001, καθώς και τα επιμέρους στοιχεία τους, τα οποία εν τω μεταξύ επεκτάθηκαν και καθορίστηκαν λεπτομερέστερα. Οι δείκτες του Λάκεν παρέχουν λεπτομερή, αξιόπιστη εικόνα της θέσης που κατέχουν διάφορες κοινωνικές ομάδες σε ορισμένους τομείς του δημόσιου βίου. Χρησιμοποιήθηκαν επιτυχώς τα τελευταία έτη από πολλά θεσμικά όργανα της ΕΕ, συμπεριλαμβανομένης της Eurostat.
<SPEAKER ID="998" NAME="Danuta Jazłowiecka  " LANGUAGE="PL">
Ο κύριος στόχος της στρατηγικής "Ευρώπη 2020" για την οποία συζητούμε θα πρέπει να είναι η διασφάλιση της οικονομικής ανάπτυξης στην Ευρωπαϊκή Ένωση και η ενίσχυση της απασχόλησης. Τα μέτρα που λαμβάνουμε θα πρέπει να στοχεύουν στην αύξηση της οικονομικής δραστηριότητας και, συναφώς, στην επίτευξη βιώσιμης οικονομικής ανάπτυξης σε μακροπρόθεσμο ορίζοντα. Οι δείκτες που προτείνει η Επιτροπή θα πρέπει να συμπληρωθούν με δείκτη για τον κορεσμό των υποδομών στους τομείς της τηλεπληροφορικής, των μεταφορών, της ενέργειας, του περιβάλλοντος και των κοινωνικών υποθέσεων. Οι άρτια ανεπτυγμένες υποδομές συνιστούν τη βάση για την αποδοτική λειτουργία της εσωτερικής αγοράς, η οποία οδηγεί, συνακολούθως, στην αύξηση της εσωτερικής ζήτησης και της οικονομικής δραστηριότητας. Επιπλεόν, οι άρτια ανεπτυγμένες υποδομές είναι απαραίτητες για τη μείωση των διαφορών στο επίπεδο ανάπτυξης μεταξύ των περιφερειών, επιφέροντας υψηλότερη ανταγωνιστικότητα και ισχυρότερη οικονομική, κοινωνική και εδαφική συνοχή. Πέραν τούτου, θα ήθελα να αναφερθώ στον δείκτη απασχόλησης, ο οποίος θα πρέπει να αντιμετωπίζεται ως προτεραιότητα. Τα μέτρα που λαμβάνουμε δεν θα πρέπει να εστιάζονται μόνο στις διαρθρωτικές μεταρυθμίσεις, αλλά και στην καλύτερη προετοιμασία και αξιοποίηση του εργατικού δυναμικού και του διανοητικού κεφαλαίου της ΕΕ. Υποθέτω ότι κανείς εξ ημών δεν έχει αμφιβολία ότι, μαζί με την εφαρμογή της στρατηγικής ΕΕ 2020, θα χρειαστούμε ισχυρότερη ηγεσία και μεγαλύτερη πολιτική ευθύνη από τα κράτη μέλη, καθώς και από την Ευρωπαϊκή Επιτροπή, στον τομέα της ανάληψης διαρθρωτικών μεταρρυθμίσεων. Σε αυτό το πλαίσιο, θα ήταν χρήσιμο να προβούμε σε ενδελεχή αξιολόγηση της στρατηγικής ΕΕ 2020 περίπου πέντε έτη μετά τη δρομολόγησή της, με άλλα λόγια, κατά τη λήξη της εντολής της παρούσας Ευρωπαϊκής Επιτροπής. Τούτο θα επιτρέψει την ενίσχυση της πολιτικής ευθύνης και τον συσχετισμό των δράσεων με τα αποτελέσματα.
<SPEAKER ID="089" NAME="Sandra Kalniete  " LANGUAGE="EN">
" υλοποίηση της στρατηγικής ΕΕ 2020 θα πρέπει να δίνει έμφαση στην οικονομική συνοχή, πράγμα που σημαίνει ότι εξακολουθεί να είναι κρίσιμης σημασίας η μείωση των οικονομικών ανισοτήτων μεταξύ των περιφερειών της ΕΕ που υστερούν και των περιφερειών που παρουσιάζουν μεγαλύτερη ευημερία. Φρονώ ότι η προσοχή της ΕΕ θα πρέπει να συνεχίσει να επικεντρώνεται στην αρχή της αλληλεγγύης και στα μέσα για τον μετριασμό των εισοδηματικών ανισοτήτων. Θα πρέπει να συνεχίσουμε να εστιάζουμε στις περιφέρειες της ΕΕ που έχουν πληγεί περισσότερο από την οικονομική και χρηματοπιστωτική κρίση, και θα πρέπει να αξιολογηθεί η ιδιαίτερη κατάσταση καθεμιάς από αυτές τις περιφέρειες και να υπάρξει η ενδεδειγμένη αντίδραση στις αντίστοιχες προκλήσεις.
<P>
Στη στρατηγική "Ευρώπη 2020", ο γεωργικός τομέας αντιμετωπίζεται σαν οιοσδήποτε άλλος τομέας της σύγχρονης οικονομίας μας, και αυτό το επικροτώ. Στηρίζω ένθερμα την κοινή γεωργική πολιτική η οποία διασφαλίζει ισότιμους όρους ανταγωνισμού για όλα τα κράτη μέλη. Ο θεμιτός ανταγωνισμός στην εσωτερική αγορά αποτελεί στρατηγικό στοιχείο για την ανταγωνιστικότητα της ευρωπαϊκής γεωργίας στην παγκόσμια αγορά. Πρέπει να υπάρχει συνέργεια μεταξύ της στρατηγικής για το 2020 και της μεταρρύθμισης της ΚΓΠ μετά το 2013 - αμφότερες πρέπει να εστιάζονται στην προώθηση της έξυπνης πράσινης ανάπτυξης.
<SPEAKER ID="090" NAME="Filip Kaczmarek  " LANGUAGE="PL">
Ο πολωνός υπουργός Πολιτισμού και Εθνικής Κληρονομιάς, Bogdan Zdrojewski, επεσήμανε ότι μία πτυχή που θα πρέπει να συμπεριληφθεί στη στρατηγική "Ευρώπη 2020" είναι ο πολιτισμός. Οφείλω να παραδεχτώ ότι το επιχείρημα του υπουργού είναι πειστικό. Διότι αυτό που θέλει να κάνει είναι να "υπογραμμίσει την ανάγκη της πλήρους αξιοποίησης των δυνατοτήτων του πολιτισμού και των κλάδων δημιουργικής παραγωγής - του διανοητικού και κοινωνικού κεφαλαίου της Ευρώπης".
<P>
Οι κλάδοι της δημιουργικής παραγωγής μπορούν να αντιμετωπιστούν ως μέσο που θα επιτρέψει στην Ευρώπη να αναπτύξει ανταγωνιστικό πλεονέκτημα. " στρατηγική "Ευρώπη 2020" συζητήθηκε κατά την άτυπη συνεδρίαση των υπουργών Πολιτισμού τον Μάρτιο του τρέχοντος έτους. Σε συνέχεια της εν λόγω συζήτησης, η ισπανική Προεδρία κάλεσε το "Συμβούλιο να αναγνωρίσει και να αξιοποιήσει τις δημιουργικές δυνατότητες της Ευρώπης μέσω του πολιτισμού και των συναφών κλάδων του στη στρατηγική για το 2020", καθώς και "τα κράτη μέλη και την Επιτροπή να εργαστούν στα αντίστοιχα πεδία για την επίτευξη των στόχων [...] μέσω αντιπροσωπευτικών πρωτοβουλιών σχετικά με την καινοτομία, την ανταγωνιστικότητα, την ψηφιακή ατζέντα και την κοινωνική ένταξη".
<P>
Ευελπιστώ ότι οι εν λόγω εκκλήσεις θα εισακουστούν και θα εφαρμοστούν στην πράξη.
<SPEAKER ID="092" NAME="Iosif Matula  " LANGUAGE="RO">
" ευρείας κλίμακας κρίση των τελευταίων ετών συνέβαλε στην αποτυχία των στόχων που καθορίστηκαν από την ΕΕ στην αρχή αυτού του αιώνα. Για τον λόγο αυτόν είναι σημαντικό να προσδιορίσουμε τις ελλείψεις του προγράμματος δράσης της Λισαβόνας και να επικεντρωθούμε στα θετικά αποτέλεσματα που επιτεύχθηκαν, αλλά και να αποφύγουμε τα σφάλματα που διαπράχθηκαν κατά το παρελθόν. Φρονώ ότι είναι πλέον σημαντικό να μπορέσουμε να πάρουμε το μάθημά μας από την αποτυχία της στρατηγικής της Λισαβόνας και να είμαστε επίσης σε θέση να αναλάβουμε δράση για τον μετριασμό του αντικτύπου της στο μέλλον. Νομίζω ότι έχουμε το μείζον πλεονέκτημα να γνωρίζουμε τα αίτια της αποτυχίας και να τα αποφύγουμε επιτυχώς στο πλαίσιο της νέας στρατηγικής ΕΕ 2020. Θα ήθελα να επικεντρωθώ ιδιαιτέρως στο σημείο σχετικά με την ενίσχυση της πολυεπίπεδης διακυβέρνησης. Πρέπει να προωθήσουμε τη συμμετοχή των τοπικών και περιφερειακών αρχών, αλλά και της κοινωνίας των πολιτών, στη διαδικασία της διακυβέρνησης, διότι, σύμφωνα με στατιστικά στοιχεία της ΕΕ, οι τοπικές και περιφερειακές αρχές απολαύουν της μέγιστης εμπιστοσύνης των απλών πολιτών. Επίσης, η ενίσχυση της περιφερειακής πτυχής περιλαμβάνεται στον κατάλογο προτεραιοτήτων της στρατηγικής ΕΕ 2020. Από αυτήν τη σκοπιά, εκτιμώ ότι ο ρόλος της μελλοντικής πολιτικής συνοχής συνίσταται στον προσδιορισμό και την αξιοποίηση ειδικών τοπικών δυνατοτήτων.
<SPEAKER ID="093" NAME="Rareş-Lucian Niculescu  " LANGUAGE="RO">
" έκθεση διατυπώνει με ακρίβεια τη σημαντική συμβολή των διαρθρωτικών ταμείων και του Ταμείου Συνοχής στην οικονομική ζωή της Ευρώπης και στην επίτευξη των στόχων που παρουσιάστηκαν ενώπιόν μας στο πλαίσιο του προγράμματος δράσης της ΕΕ για το 2020. Αξίζει να επισημανθούν ορισμένες ιδέες: ο βασικός ρόλος που διαδραματίζουν οι πόλεις στην επίτευξη των εν λόγω στόχων και ο ρόλος της έρευνας και της εκπαίδευσης.
<P>
Παράλληλα, θα ήθελα να εκφράσω την απογοήτευσή μου, διότι η έκθεση δεν καθίσταται πιο ολοκληρωμένη συμπεριλαμβάνοντας τον ρόλο που διαδραματίζουν οι πόροι για την ανάπτυξη της υπαίθρου. Με την τόνωση της οικονομικής ζωής της υπαίθρου, τον εκσυγχρονισμό της γεωργίας στην Ευρώπη, τη στήριξη των νέων γεωργών και τη διάδοση των βέλτιστων πρακτικών, οι πόροι για την ανάπτυξη της υπαίθρου αυτοί καθαυτούς συντελούν θετικά και σημαντικά στην περαιτέρω γενική οικονομική ανάπτυξη σε ολόκληρη την Ευρωπαϊκή Ένωση.
<SPEAKER ID="094" NAME="Kristiina Ojuland  " LANGUAGE="ET">
Κύριε Πρόεδρε, κατά την κατάρτιση της στρατηγικής "Ευρώπη 2020", η Επιτροπή κατόρθωσε αδιαμφισβήτητα να διατυπώσει πολλά από τα στοιχεία που επιθυμούμε, φαίνεται όμως ότι λησμόνησε τη σημερινή πραγματικότητα. Αρκετά κράτη μέλη, συμπεριλαμβανομένης της Εσθονίας, έχουν προβεί σε εκτενείς περικοπές, προκειμένου να ισοσκελίσουν τον εθνικό τους προϋπολογισμό. " Εσθονία κατόρθωσε να σταθεροποιήσει τον δικό της προϋπολογισμό, ενώ πληροί παράλληλα τα κριτήρια του Μάαστριχτ για την ευρωζώνη. Ταυτόχρονα, οι επιπτώσεις των ανεύθυνων δημοσιονομικών πολιτικών που ασκούνταν μέχρι τώρα σε αρκετά κράτη μέλη θα συνεχίσουν προφανώς να κατατρέχουν την Ευρωπαϊκή Ένωση για μερικά ακόμα χρόνια. Λαμβάνοντας υπόψη την υφιστάμενη σύνθετη οικονομική κατάσταση, παραμένει ασαφής ο τρόπος με τον οποίο προτίθεται να την χειριστεί η Επιτροπή μέσω της στρατηγικής της και των μειζόνων προγραμμάτων που εντάσσονται σε αυτήν. Θα μπορούσαμε να διδαχθούμε από τα σφάλματά μας ούτως ώστε, σε αντίθεση με την αποτυχημένη στρατηγική της Λισαβόνας, να κατανοήσουμε με σαφήνεια πώς θα επιτύχουμε τους καθορισμένους στόχους, τι είδους χρηματοδοτικούς πόρους θα έχουμε τη δυνατότητα να χρησιμοποιήσουμε και αν οι πόροι μας θα μας επιτρέψουν ενδεχομένως να υλοποιήσουμε κάποιους στόχους. Δεν χρειαζόμαστε μεγαλόστομες φρασεολογίες σε επίπεδο Ευρωπαϊκής Ένωσης· επίσης, έκαστο κράτος μέλος πρέπει να πασχίσει να ισοσκελίσει τον προϋπολογισμό του και να επιτύχει οικονομική μεγέθυνση. Παρατηρώντας τις διαρθρωτικές αλλαγές που λαμβάνουν χώρα στην παγκόσμια οικονομία, ιδίως την αύξηση του ανταγωνισμού, καθώς και τις δημογραφικές αλλαγές στην Ευρώπη, δεν πρέπει να εστιάζουμε σε υψηλόφρονες, στερούμενες ουσίας ιδέες, αλλά στην εκ βάθρων μεταρρύθμιση ολόκληρου του οικονομικού και κοινωνικού συστήματος της Ευρωπαϊκής Ένωσης. Επί του παρόντος, δεν υπάρχει άλλος τρόπος διαφυγής από μία κοινωνία πρόνοιας η οποία, μολονότι παραμένει ευκατάστατη, χάνει με γοργό ρυθμό την ανταγωνιστικότητά της και, επομένως, υποβαθμίζεται. Βρισκόμαστε κατ' ανάγκη αντιμέτωποι με μη δημοφιλείς αποφάσεις· λαμβάνοντας, ωστόσο, αυτές τις αποφάσεις σήμερα, θα προσαρμοστούμε πολύ πιο γρήγορα στη νέα πραγματικότητα.
<SPEAKER ID="095" NAME="Sirpa Pietikäinen  " LANGUAGE="FI">
" οικονομική κρίση που βιώνουμε απαρτίζεται από μία αλληλουχία κρίσεων οι οποίες συνδέονται μεταξύ τους. Πρόκειται για τη χρηματοπιστωτική κρίση, την κρίση της πραγματικής οικονομίας που την ακολούθησε και την κρίση των δημόσιων οικονομιών που απορρέει από τις δύο προηγούμενες.
<P>
Οι εν λόγω κρίσεις αποκαλύπτουν τα προβλήματα ελέγχου και εποπτείας σε ευρωπαϊκό και παγκόσμιο επίπεδο: η οικονομική κρίση αφορά σε μεγάλο βαθμό μία κρίση στο σύστημα που επικρατούσε κάποτε και στην πολιτική. Οι κύκλοι τόσο της χρηματοπιστωτικής όσο και της οικονομικής δραστηριότητας δεν γνωρίζουν πλέον τα όριά τους. Είναι αδύνατον να διαχειστούμε μία δραστηριότητα που υπερβαίνει τα όριά της προσφεύγοντας απλώς σε εθνικά μέσα: χρειαζόμαστε περιφερειακούς και παγκόσμιους κανόνες.
<P>
Όπως αναφέρει η έκθεση του κ. Monti, η οποία δημοσιεύθηκε την προηγούμενη εβδομάδα, μία μεμονωμένη ειδική λύση για έκαστη κρίση δεν είναι πλέον αρκετή για την Ευρώπη. Χρειαζόμαστε προορατικές και μακροπρόθεσμες λύσεις και αντίστοιχα μέσα που θα μας βοηθήσουν να διαχειριστούμε μελλοντικές κρίσεις καλύτερα απ' ό,τι σήμερα. Καίρια εν προκειμένω είναι η βούληση και η ικανότητα των κρατών μελών να συνεργαστούν, και τούτο είναι κάτι που εξακολουθεί να ελλείπει. Αξίζει να αποδοθούν στο Συμβούλιο εύσημα για την αποφασιστική δράση του για την επίλυση της κρίσης που έθεσε σε κίνδυνο ολόκληρη την Ένωση, όχι όμως και για την αμεσότητα της δράσης του: η πραγματική δράση εκ μέρους των κρατών μελών απλώς ακολούθησε, διότι έπρεπε να ακολουθήσει. " καθυστέρηση προκάλεσε κατά πάσα πιθανότητα και την κλιμάκωση της κατάστασης.
<P>
Μία από τις πλέον προφανείς μορφές δράσης για το μέλλον είναι η ανάγκη να μεταρρυθμιστεί ο προϋπολογισμός της ΕΕ και να διασφαλιστεί ότι οι εθνικοί προϋπολογισμοί εναρμονίζονται περισσότερο με τους κοινούς στόχους. Οι δημοσιονομικοί έλεγχοι και κανονισμοί καθίστανται ήδη πιο αποτελεσματικοί, αλλά εξακολουθούμε να χρειαζόμαστε περισσότερα μέτρα για τη διασφάλιση της υπαγωγής όλων των χρηματοοικονομικών προϊόντων στο πεδίο εφαρμογής ενός αποτελεσματικού και βιώσιμου ρυθμιστικού πλαισίου.
<SPEAKER ID="096" NAME="Rovana Plumb  " LANGUAGE="RO">
" επίτευξη ελάχιστης μείωσης του επιπέδου της φτώχειας στην ΕΕ κατά 25% έως το 2020 είναι ένας στόχος που συνδέεται στενά με την αύξηση της απασχόλησης του πληθυσμού, η οποία συνιστά προτεραιότητα της πολιτικής κοινωνικής συνοχής. Αυτός είναι ο λόγος για τον οποίο απαιτείται φιλόδοξη μακροπρόθεσμη στρατηγική για την καταπολέμηση της ένδειας, με στόχους ευρείας κλίμακας για τη μείωση της φτώχειας, στα "σημεία κλειδιά" των οποίων πρέπει να συμπεριλαμβάνεται η άνοδος του ποσοστού απασχόλησης και των ποιοτικών θέσεων εργασίας, μεταξύ άλλων, για τις γυναίκες, τους νέους, τους ηλικιωμένους και τους φτωχούς εργαζόμενους.
<P>
" εν λόγω στρατηγική πρέπει να περιλαμβάνει μέτρα που στοχεύουν στην επίτευξη ισορροπίας μεταξύ της επαγγελματικής και της ιδιωτικής ζωής και μεγαλύτερης συμμετοχής σε μία ανοικτή αγορά εργασίας, πράγμα που σημαίνει επίσης άρση των περιορισμών πρόσβασης για ρουμάνους και βούλγαρους εργαζόμενους. Ένας άλλος στόχος για τη μείωση της φτώχειας συνίσταται στην καθιέρωση ελάχιστου εισοδήματος της τάξης τουλάχιστον του 60% επί του αντίστοιχου εθνικού μέσου εισοδήματος, ελάχιστου μισθού ισοδύναμου τουλάχιστον προς το 60% του μέσου μισθού των συναφών τομέων σε εθνικό επίπεδο, σε συνδυασμό με μία συντονισμένη στρατηγική για τη στέγαση στην Ευρώπη. Όλα αυτά τα μέτρα πρέπει να συνοδεύονται από σαφές χρονοδιάγραμμα, το οποίο θα είναι εύκολο στην εφαρμογή και την παρακολούθησή του.
<SPEAKER ID="997" NAME="Joanna Katarzyna Skrzydlewska  " LANGUAGE="PL">
Ένας από τους στόχους της στρατηγικής "Ευρώπη 2020" συνίσταται στην άνοδο του ποσοστού απασχόλησης των ατόμων ηλικίας 20-64 ετών στο 75%. Ένας άλλος στόχος είναι η καταπολέμηση της φτώχειας, αποβλέποντας στη βελτίωση της κατάστασης 20 εκατομμυρίων ανθρώπων. Τα αποτελέσματα αυτά είναι ευκταία και πολύ φιλόδοξα. Στόχος μας είναι μία εκσυγχρονισμένη αγορά εργασίας με εργατικό δυναμικό υψηλής ειδίκευσης, με ακριβή προσανατολισμό και εξαιρετική απόδοση. Φρονώ, ωστόσο, ότι θα είναι δύσκολο να επιτευχθεί. Επί του παρόντος, το 15% των νέων ανθρώπων δεν ολοκληρώνουν την πλήρη δευτεροβάθμια εκπαίδευση. Ποσοστό άνω του 30% ολοκληρώνουν την τριτοβάθμια εκπαίδευση, αλλά, παρ' όλα αυτά, δεν βρίσκουν εργασία επειδή τα προσόντα που έχουν αποκτήσει δεν ανταποκρίνονται στις ανάγκες της αγοράς. Το πρόγραμμα της διά βίου μάθησης δεν λαμβάνει υπόψη την ιδιαίτερη κατάσταση των ανθρώπων που δεν έχουν λάβει πανεπιστημιακή εκπαίδευση. Εντούτοις, εάν αναφερόμαστε στο φαινόμενο της ένδειας, μεγαλύτερο κίνδυνο διατρέχουν οι ίδιες κοινωνικές ομάδες: οι άνεργοι, τα άτομα με χαμηλό μορφωτικό επίπεδο και οι ηλικιωμένοι. Ένα τόσο υψηλό ποσοστό ανεργίας αποτελεί αναμφίβολα συνέπεια της κρίσης, η οποία προκάλεσε, μεταξύ άλλων πραγμάτων, την πτώση της βιομηχανικής παραγωγής στο επίπεδο όπου βρισκόταν πριν από είκοσι χρόνια. Στηρίζω την Επιτροπή στις συνεπείς προσπάθειές της να καταστήσει την οικονομία της ΕΕ ανταγωνιστική έναντι των "νωμένων Πολιτειών και της Ιαπωνίας, αλλά προτείνω μία πιο ρεαλιστική προσέγγιση στην παρούσα εξαιρετικά δύσκολη οικονομική κατάσταση.
<SPEAKER ID="097" NAME="Csaba Sógor  " LANGUAGE="HU">
" οικονομική και χρηματοπιστωτική κρίση δημιούργησε σε πολλά κράτη μέλη την ανάγκη να θεσπίσουν μέτρα περικοπής δαπανών και να προβούν σε μεταρρύθμιση των υφιστάμενων δομών. Αποδείχθηκε, για άλλη μία φορά, ότι μία κρίση μπορεί να επισπεύσει την πραγματοποίηση σημαντικών αλλαγών και μεταρρυθμίσεων. " Ευρωπαϊκή Ένωση πρέπει επίσης να εξετάσει την κατεύθυνση προς την οποία χρειάζεται να στραφεί, προκειμένου να ανταποκριθεί στις νέες προκλήσεις και να προωθήσει την ανταγωνιστικότητα, και αν θα είναι ικανή να εναρμονίσει τα συμφέροντα των κρατών μελών με μεγαλύτερη επιτυχία και έτσι να ενισχύσει την εσωτερική συνοχή. Θεωρώ ότι ο αυξημένος έλεγχος της ιδιαίτερης κατάστασης στα νέα κράτη μέλη κατά τη διαδικασία εφαρμογής των μεταρρυθμίσεων είναι καίριας σημασίας, όχι μόνο για την επιτυχή έκβαση της στρατηγικής "Ευρώπη 2020", αλλά και για το μέλλον της Ένωσης αυτής καθαυτή. Ζητώ από το Συμβούλιο να εστιάσει περισσότερο την προσοχή του στο εν λόγω ζήτημα, ιδίως όσον αφορά τις διαρθρωτικές αλλαγές στους τομείς της κοινής γεωργικής πολιτικής και της πολιτικής συνοχής.
<SPEAKER ID="098" NAME="Nuno Teixeira  " LANGUAGE="PT">
Μπορούμε να προσδιορίσουμε διάφορες πτυχές της στρατηγικής της Λισαβόνας στις οποίες σημειώθηκε ελάχιστη επιτυχία. Υλοποιήθηκαν λίγοι μόνο από τους καθορισθέντες στόχους, και τούτο οφείλεται σε διάφορους παράγοντες, μεταξύ των οποίων η έλλειψη πολιτικής βούλησης και μέσων - και, πρωτίστως, σε οικονομικούς παράγοντες. Οι τοπικές και περιφερειακές αρχές επεσήμαναν επίσης ότι δεν συμμετείχαν αρκετά ούτε στον καθορισμό ούτε στην υλοποίηση της στρατηγικής, και ότι οι ευρωπαϊκοί και οι εθνικοί στόχοι δεν εναρμονίζονταν μεταξύ τους.
<P>
Όλα αυτά αμαύρωσαν το πρόγραμμα της στρατηγικής της Λισαβόνας με έλλειμμα αξιοπιστίας, το οποίο οφείλεται επίσης στο ότι το πρόγραμμα δεν εφαρμόστηκε με αρκετά υπεύθυνο τρόπο, παρόλο που καθορίστηκε λίαν λεπτομερώς. Σε μία συγκυρία οικονομικής αβεβαιότητας, ευάλωτων δημόσιων οικονομικών και υψηλού ποσοστού ανεργίας, η νέα στρατηγική για το 2020 πρέπει να εκληφθεί ως ευκαιρία για προβληματισμό επί του προσανατολισμού που επιθυμεί η κοινή γνώμη για την Ευρωπαϊκή Ένωση. Παρ' όλα αυτά, θα είναι δύσκολο να στραφούν όλοι προς την ίδια κατεύθυνση εάν τα κράτη μέλη και οι περιφέρειές τους -ιδίως οι εξόχως απόκεντρες περιφέρειες- εξακολουθούν να παρουσιάζουν τις ίδιες ανισότητες που παρουσιάζουν επί του παρόντος.
<P>
Ίσως είναι πλέον καιρός να αναπτύξουμε και εμείς νέες μορφές οικονομικών, χρηματοπιστωτικών, ακόμα δε και δημοσιονομικών δεσμών, ιδιαίτερα στην ευρωζώνη. Είμαι πεπεισμένος ότι τέτοιου είδους δεσμοί μπορούν να συμβάλουν καθοριστικά στην επίτευξη των στόχων που καθορίζονται επί του παρόντος, ιδίως εκείνων που αφορούν την εδαφική συνοχή.
<SPEAKER ID="099" NAME="Jarosław Leszek Wałęsa  " LANGUAGE="PL">
Τον Μάρτιο, η Ευρωπαϊκή Επιτροπή παρουσίασε νέο πρόγραμμα οικονομικής ανάπτυξης για την Ευρώπη. Μετά τη στρατηγική της Λισαβόνας, η στρατηγική "Ευρώπη 2020" αποτελεί τη νέα απόπειρα τόνωσης της ευρωπαϊκής οικονομίας. Αυτήν τη φορά, όμως, η πρόκληση είναι πιο δύσκολη, διότι το εν λόγω πρόγραμμα πρέπει να τεθεί σε ισχύ υπό συνθήκες οικονομικής κρίσης. " έξυπνη ανάπτυξη, η βιώσιμη ανάπτυξη και η χωρίς αποκλεισμούς ανάπτυξη συνιστούν τις προτεραιότητες της νέας στρατηγικής, και προσδιορίζουν το σημείο στο οποίο θέλει να φθάσει η ΕΕ έως το 2020.
<P>
Εντούτοις, προτού ξεκινήσουμε να αναλαμβάνουμε δράσεις με βάση τις εν λόγω προτεραιότητες, πρέπει να αποκομίσουμε ορισμένα διδάγματα από την οικονομική κατάρρευση η οποία έχει επεκταθεί μόνιμα σε ολόκληρο τον πλανήτη. Οι οικονομίες της Ευρώπης είναι άρρηκτα συνδεδεμένες μεταξύ τους. Κανένα από τα κράτη μέλη δεν μπορεί να αναπτύξει μεμονωμένα αποτελεσματική αντίσταση έναντι των παγκόσμιων απειλών. Όταν δρούμε από κοινού, είμαστε ισχυρότεροι, και, επομένως, για να αντεπεξέλθουμε επιτυχώς στην κρίση και να θέσουμε σε ισχύ τις αρχές της στρατηγικής "Ευρώπη 2020", χρειαζόμαστε στενό συντονισμό των οικονομικών πολιτικών όλων των χωρών της Ευρωπαϊκής Ένωσης. Εάν δεν το πράξουμε, ενδέχεται να οδηγηθούμε σε άλλη μία χαμένη δεκαετία, έναν μακροχρόνιο φραγμό στην ανάπτυξη και τη μαζική ανεργία.
<P>
" νεά στρατηγική ερείδεται σε ιδιαίτερα φιλόδοξες ιδέες. Ως προς αυτό, πρέπει να καταβάλουμε κάθε δυνατή προσπάθεια ώστε αυτή η νέα απόπειρα για την περαιτέρω ανάπτυξη της Ευρώπης να μην παραμείνει ευσεβής πόθος και να μην έχει εντέλει την ίδια τύχη με τη στρατηγική της Λισαβόνας, η οποία υποτίθεται ότι θα μεταμόρφωνε την Ευρωπαϊκή Ένωση στη δυναμικότερη οικονομία της γνώσης ανά την υφήλιο έως το 2010, αλλά απέτυχε παταγωδώς. Σας ευχαριστώ.

<CHAPTER ID="004">
AIDS
<SPEAKER ID="008" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με το AIDS.
<SPEAKER ID="009" NAME="Vladimír Špidla" AFFILIATION="Επιτροπή" LANGUAGE="CS">
Κύριε Πρόεδρε, κυρίες και κύριοι, τα τελευταία χρόνια έχει σημειωθεί, σε γενικές γραμμές, αξιόλογη πρόοδος στο θέμα της καταπολέμησης της επιδημίας HIV/AIDS, περιλαμβανομένης της καλύτερης πρόσβασης σε αποτελεσματική θεραπεία και σε προγράμματα πρόληψης. Μολαταύτα, ο αριθμός των ανθρώπων που μολύνονται με τον ιό HIV ή πεθαίνουν από AIDS εξακολουθεί να αυξάνεται. Στο τέλος του 2006, υπολογίζεται ότι περίπου 40 εκατομμύρια άνθρωποι θα έχουν μολυνθεί με HIV, ήτοι 2,6 εκατομμύρια περισσότεροι από ό,τι στο τέλος του 2004. Εκτιμάται ότι το 2006 ο αριθμός των νέων κρουσμάτων HIV ήταν 4,3 εκατομμύρια άνθρωποι, ενήλικες και παιδιά, ήτοι 400 000 περισσότερα από ό,τι πριν από δύο χρόνια.
<P>
" νοτίως της Σαχάρας Αφρική εξακολουθεί να κατέχει την πρώτη θέση όσον αφορά αυτή την επιδημία. Πάνω από το 63% του συνόλου των ενηλίκων που έχουν μολυνθεί με HIV ζουν σήμερα σε χώρες της νοτίως της Σαχάρας Αφρικής, και το 33% αυτών στη Νότιο Αφρική. " μεγαλύτερη αύξηση τα τελευταία δύο χρόνια παρατηρήθηκε στην Ανατολική Ασία, την Ανατολική Ευρώπη και την Κεντρική Ασία, όπου ο αριθμός των ανθρώπων που έχουν μολυνθεί με HIV αυξήθηκε κατά 21%. " συνεχής αύξηση του αριθμού νέων κρουσμάτων στα περισσότερα κράτη μέλη της ΕΕ, μαζί με τα αποτελέσματα ερευνών του Ευρωβαρόμετρου του 2005, καταδεικνύουν ότι τα επίπεδα της ευαισθητοποίησης όσον αφορά τις επιδημίες στην ΕΕ και τις γειτονικές χώρες πρέπει να αυξηθούν επειγόντως και ότι τα προγράμματα πρόληψης σε αυτό το πεδίο πρέπει να ενισχυθούν. " στρατηγική που κατήρτισε η Επιτροπή το 2005 επικεντρώθηκε στην προτεραιότητα της ενίσχυσης της πρόληψης, της θεραπείας και της ιατρικής περίθαλψης σε ορισμένες περιοχές.
<P>
Παρά τα ανησυχητικά αυτά νούμερα, σημειώθηκε μείωση των κρουσμάτων του AIDS σε ορισμένες χώρες της Αφρικής και της Καραϊβικής και σε ορισμένες περιοχές της νότιας Ασίας. Είναι δυνατόν να αντιστραφεί αυτή η τάση. Σήμερα υπάρχουν περισσότερες γυναίκες στον κόσμο που είναι μολυσμένες με τον ιό HIV από ποτέ άλλοτε. Το 2006, ο αριθμός των μολυσμένων γυναικών έφτασε τα 17,7 εκατομμύρια, δηλαδή ένα εκατομμύριο περισσότερα κρούσματα από ό,τι τα δύο τελευταία χρόνια. " κατάσταση στις νοτίως της Σαχάρας αφρικανικές χώρες είναι ακόμη χειρότερη. Οι γυναίκες αποτελούν το 60% των ενηλίκων ηλικίας 15 ετών και άνω που πάσχουν από HIV. Πέρα από τους βιολογικούς παράγοντες και από το γεγονός ότι οι γυναίκες και τα κορίτσια είναι πολύ πιο ευάλωτα στη μόλυνση με τον ιό HIV, κοινωνικοί και οικονομικοί παράγοντες που προκύπτουν από την έλλειψη ισότητας μεταξύ των φύλων και την παραμέληση των δικαιωμάτων τους διαδραματίζουν επίσης κάποιο ρόλο. Τα ίσα δικαιώματα για τις γυναίκες είναι μια βασική κοινωνική πρόκληση και μια ουσιαστική προϋπόθεση για τη δίκαιη ανάπτυξη και τη βελτίωση της πρόληψης του HIV. Προκειμένου τα κορίτσια και οι γυναίκες σε όλο τον κόσμο να μπορέσουν να αποκτήσουν πρόσβαση στη σεξουαλική και αναπαραγωγική υγεία, πρέπει να ενισχυθούν οι υπηρεσίες υγείας στις αναπτυσσόμενες χώρες προκειμένου να εδραιωθούν η εθελοντική συμβουλευτική, οι ιατρικές εξετάσεις, η υγειονομική περίθαλψη και υποστήριξη, στο πλαίσιο ενός συνολικού πακέτου.
<P>
" πρόσβαση σε φάρμακα και υγειονομική περίθαλψη έχει βελτιωθεί σημαντικά τα τελευταία χρόνια, αν και στις περισσότερες χώρες βρισκόταν αρχικά σε πολύ χαμηλό επίπεδο. Χάρη στην αυξημένη παροχή αντιρετροϊκής αγωγής, περίπου 2 εκατομμύρια ζωές έχουν σωθεί σε τέσσερα σχεδόν χρόνια και ακόμη και σε χώρες της νοτίως της Σαχάρας Αφρικής, περίπου 8 000 άτομα έχουν λάβει θεραπευτική αγωγή. Εντούτοις, παρά την ευπρόσδεκτη αυτή πρόοδο, η κατάσταση προκαλεί ανησυχία, και η διεθνής κοινότητα χρειάζεται να αφιερώσει περισσότερη προσοχή στο θέμα αυτό.
<P>
" Επιτροπή προετοιμάζει εντατική βοήθεια, για τις χώρες εταίρους στην Αφρική και αλλού, η οποία εστιάζεται στην καταπολέμηση της επιδημίας μέσω της ενοποίησης της πρόληψης, της θεραπείας και της περίθαλψης. Το HIV/AIDS δεν είναι ένα πρόβλημα που μπορεί να εξεταστεί μεμονωμένα, καθώς υπογραμμίζει όλα τα σοβαρά προβλήματα που αντιμετωπίζουν οι αναπτυσσόμενες χώρες, ήτοι την περιορισμένη πρόσβαση σε βασικές κοινωνικές υπηρεσίες, την έλλειψη ισότητας μεταξύ των φύλων, την άνιση κατανομή των πόρων, την αναποτελεσματική δημόσια διοίκηση, και τα χαμηλά επίπεδα οικονομικής και τεχνολογικής ανάπτυξης. Το HIV/AIDS συνδέεται στενά με τη φυματίωση και την ελονοσία, που είναι επίσης μεταδοτικές ασθένειες που σχετίζονται με τη φτώχεια. Το HIV/AIDS μπορεί να καταπολεμηθεί επιτυχώς μόνο αν οι χώρες εταίροι δώσουν τη μάχη εναντίον του στο πλαίσιο προσπαθειών για τη μείωση της φτώχειας.
<P>
" κύρια αρχή που διέπει το ευρωπαϊκό πολιτικό πλαίσιο, το οποίο εγκρίθηκε το 2004, και το Ευρωπαϊκό Πρόγραμμα Δράσης για την Αντιμετώπιση του ιού HIV/AIDS, της ελονοσίας και της φυματίωσης, που εγκρίθηκε το επόμενο έτος, είναι μια ολοκληρωμένη προσέγγιση στον ιό HIV. Το Ευρωπαϊκό Πρόγραμμα Δράσης πρέπει να υλοποιείται και να συντονίζεται από την Επιτροπή, τόσο σε επίπεδο κράτους όσο και σε παγκόσμιο επίπεδο. Οι χώρες εταίροι είναι πράγματι εκείνες που βρίσκονται στην καλύτερη δυνατή θέση να αποφασίσουν ποιος είναι ο αποτελεσματικότερος τρόπος διανομής των πόρων με αποδοτικό, δίκαιο και διαφανή τρόπο μεταξύ των διαφόρων πρωτοβουλιών.
<P>
Με το πέρασμα των ετών, η Επιτροπή αυξάνει συνεχώς τους πόρους που διαθέτει για την καταπολέμηση του ιού HIV/AIDS σε όλες τις αναπτυσσόμενες χώρες, ιδιαίτερα στην Αφρική, όπου βοηθά τις χώρες εταίρους μέσω δημοσιονομικής στήριξης στις προσπάθειές τους να αντιμετωπίσουν τους διαρθρωτικούς παράγοντες που αποτελούν τα θεμέλια της επιδημίας του HIV, όπως οι μεταρρυθμίσεις στον τομέα της υγειονομικής περίθαλψης και η κρίση όσον αφορά τα ανθρώπινα δικαιώματα στον τομέα της υγείας. Μεταξύ άλλων πρωτοβουλιών, η Επιτροπή έχει επίσης επενδύσει ένα σημαντικό ποσό χρημάτων. 522 εκατ. ευρώ, κατανεμημένα σε περίοδο πέντε ετών, διατέθηκαν για την καταπολέμηση του HIV/AIDS στις αναπτυσσόμενες χώρες από το Παγκόσμιο Ταμείο για την καταπολέμηση του HIV/AIDS, της φυματίωσης και της ελονοσίας. Κατά τη διάρκεια του 2006, ο ρόλος της Επιτροπής στο Παγκόσμιο Ταμείο επιβεβαιώθηκε πλήρως από το γεγονός ότι το συμβούλιο εξέλεξε ένα μέλος της Ευρωπαϊκής Επιτροπής για τη θέση του Αντιπροέδρου του Ταμείου.
<P>
" Επιτροπή ηγείται παραδοσιακά των προσπαθειών για τη βελτίωση της πρόσβασης σε αντιρετροϊκά φάρμακα στις αναπτυσσόμενες χώρες και για τη διασφάλιση της πλήρους διαθεσιμότητας θεραπείας και πρόσβασης στην πρόληψη για όσους τις έχουν ανάγκη μέχρι το 2010, και έχει διαδραματίσει κεντρικό ρόλο στη μείωση του κόστους των φαρμακευτικών προϊόντων. Σε ορισμένες περιπτώσεις, σημειώθηκε μείωση μέχρι και 98%, η οποία επιτεύχθηκε μέσω της εισαγωγής ενός μηχανισμού διαφοροποίησης τιμών που επιτρέπει στις αναπτυσσόμενες χώρες να πληρώνουν λιγότερα για φάρμακα που είναι κατοχυρωμένα με δίπλωμα ευρεσιτεχνίας ενώ παράλληλα προστατεύει τους κατασκευαστές από την επανεισαγωγή των προϊόντων αυτών σε ανοιχτές αγορές όπου μπορούν να πραγματοποιηθούν κέρδη.
<P>
Επίσης στο πλαίσιο του ΠΟΕ, η Επιτροπή βοηθά τις φτωχότερες χώρες, όπου η ικανότητα παραγωγής είναι περιορισμένη, να ασκήσουν τα δικαιώματά τους και να εισάγουν γενόσημα φάρμακα που παράγονται με υποχρεωτικές άδειες. " Επιτροπή έχει αυξήσει επίσης τις επενδύσεις στην έρευνα και την ανάπτυξη εμβολίων και άλλων μέσων πρόληψης, όπως τα μικροβιοκτόνα, με σκοπό τη διεύρυνση του υφιστάμενου φάσματος των μηχανισμών πρόληψης του HIV. " Επιτροπή θα συνεχίσει αυτές τις προσπάθειες προκειμένου να καταστήσει μέχρι το 2010 την πρόληψη και την θεραπεία πλήρως διαθέσιμες σε όσους τις χρειάζονται.
<P>
Όπως ανέφεραν οι προηγούμενοι ομιλητές, η Επιτροπή, σε συνεργασία με τα κράτη μέλη, ανέλαβαν να καταπολεμήσουν την πανδημία του HIV/AIDS μέσω μιας σειράς μέτρων που αποσκοπούν στην πρόληψη, τη θεραπεία, την υποστήριξη και τη φροντίδα. Γνωρίζουμε πολύ καλά ότι ο απώτατος στόχος για μια γενιά χωρίς AIDS είναι ανέφικτος χωρίς σταθερή πολιτική δέσμευση, ενημερωμένη ηγεσία και αυξημένους πόρους σε τοπικό, εθνικό και παγκόσμιο επίπεδο.
<P>
Αντιμετωπίζουμε μια τεράστια πρόκληση: να σημειώσουμε περαιτέρω πρόοδο στον αγώνα κατά του HIV/AIDS και να εξασφαλίσουμε ότι μέχρι το 2010 η πρόληψη και η θεραπεία θα είναι πλήρως διαθέσιμες σε όσους τις έχουν ανάγκη. Χρειαζόμαστε επειγόντως μια πιο ισορροπημένη στρατηγική που θα αποσκοπεί στην αύξηση της πρόληψης και της θεραπείας και θα εξασφαλίζει την πρόσβαση σε οικονομικά προσιτή θεραπεία, ειδικότερα όσον αφορά τα κατοχυρωμένα με δίπλωμα ευρεσιτεχνίας φάρμακα δεύτερου επιπέδου. Πρέπει, ως εκ τούτου, να κινητοποιήσουμε την πολιτική βούληση γι' αυτό στην Ευρώπη. Πρέπει να συνεργαστούμε πιο στενά με τη φαρμακευτική βιομηχανία, εστιάζοντας στην ανάπτυξη νέων μεθόδων πρόληψης, και ειδικότερα μικροβιοκτόνων, οι οποίες θα παράσχουν καλύτερη πρόληψη για τις γυναίκες και θα εξασφαλίζουν ότι τα νέα φάρμακα έχουν πιο προσιτή τιμή. " φαρμακευτική βιομηχανία πρέπει να ενθαρρυνθεί να διεξάγει έρευνα και να αναπτύξει εμβόλια και άλλα προϊόντα για την καταπολέμηση του HIV/AIDS. Τέλος, πρέπει να εξασφαλίσουμε ότι οι χώρες εταίροι θα λαμβάνουν μακροπρόθεσμη αξιόπιστη χρηματοδότηση για την υποστήριξη της καταπολέμησης της επιδημίας του HIV/AIDS.
<P>
Εν προκειμένω, η Επιτροπή θα εξακολουθήσει να εργάζεται, σε ευρύτερη κλίμακα, με τη βοήθεια των χρηματοδοτικών μέσων τόσο σε εθνικό όσο και σε παγκόσμιο επίπεδο, περιλαμβανομένου του Παγκόσμιου Ταμείου για την καταπολέμηση του HIV/AIDS, της φυματίωσης και της ελονοσίας. Χρειαζόμαστε ισχυρή στήριξη και συνεργασία από όλα τα θεσμικά όργανα της ΕΕ, ωστόσο, περιλαμβανομένου του Κοινοβουλίου, καθώς αυτά είναι υπεύθυνα για την ετήσια κατανομή των χρηματοδοτικών πόρων. Στην καταπολέμηση του HIV/AIDS, έχουμε την ευκαιρία να επιτύχουμε καλύτερα αποτελέσματα, αλλά αυτό απαιτεί πολιτική βούληση. " Επιτροπή πιστεύει σθεναρά ότι οι απώτατοι στόχοι, ήτοι μια γενιά χωρίς AIDS και η διάθεση θεραπείας και περίθαλψης σε όλους όσοι τις χρειάζονται, είναι εφικτοί. Προσβλέπω στη συνεργασία με το Κοινοβούλιο για την επίτευξη αυτών των στόχων.
<P>
(Χειροκροτήματα)
<SPEAKER ID="010" NAME="John Bowis">
εξ ονόματος της Ομάδας PPE-DE. - (ΕΝ) Καθώς πλησιάζουμε πάλι την Παγκόσμια "μέρα κατά του AIDS, αποτίνουμε φόρο τιμής, θυμόμαστε φίλους και αποφασίζουμε να κάνουμε περισσότερα. Είναι ημέρα μνήμης των 25 χρόνων του AIDS. Θυμόμαστε τους 25 εκατομμύρια συμπολίτες μας οι οποίοι έχουν πεθάνει από το AIDS και συλλογιζόμαστε τα 40 εκατομμύρια που ζουν με το AIDS. Πολλοί από αυτούς κατοικούν στην Ευρώπη και πολλοί στις γειτονικές ανατολικές χώρες, όπως στη Ρωσία, στο Καλίνινγκραντ και την Κεντρική Ασία, αλλά τα δύο τρίτα κατοικούν στη Νοτίως της Σαχάρας Αφρική.
<P>
Εμείς στον Βορρά έχουμε υποσχεθεί την υποστήριξή μας. Έχουμε διαθέσει χρήματα για αυτό και όμως, υπερβολικά συχνά, αποτύχαμε πάλι. " επιστήμη προοδεύει αλλά δεν είμαστε ακόμη αποτελεσματικοί. Μόνο το 5% των οροθετικών παιδιών λαμβάνουν ιατρική βοήθεια. Λιγότερα από το 10% των 15 εκατομμυρίων ορφανών με AIDS λαμβάνουν οικονομική βοήθεια. Κάθε χρόνο έχουμε ένα ψήφισμα. Ένα ψήφισμα είναι δύο πράγματα: μια μορφή λέξεων και καλών προθέσεων ή αποφασιστικότητα να επιτύχουμε τους σκοπούς αυτούς.
<P>
Πρέπει να επενδύσουμε σε έρευνα και κλινικές δοκιμές για την κατασκευή εμβολίων κατά του AIDS. Πρέπει να επενδύσουμε στην παροχή υπηρεσιών και την εκπαίδευση για φάρμακα και θεραπείες, στις μητέρες και στα παιδιά, σε εκστρατείες πρόληψης, σε επαγγελματίες υγείας και πρόνοιας και σε ομάδες υποστήριξης ΜΚΟ. Πρέπει να ρίξουμε όλα τα εμπόδια για να εκπληρώσουμε τον στόχο του Ο"Ε για καθολική πρόσβαση σε υπηρεσίες, θεραπεία και περίθαλψη έως το 2010, όπως είπε ο κ. Επίτροπος. Το έτος 2010 δεν είναι μακριά, αλλά εμείς είμαστε.
<P>
(Χειροκροτήματα)
<SPEAKER ID="011" NAME="Glenys Kinnock">
εξ ονόματος της Ομάδας PSE. - (EN) Κύριε Πρόεδρε, η χρηματοδότηση για την πρόληψη του HIV/AIDS ακόμη υπολείπεται κατά πολύ του στόχου, υπολειπόμενη κατά περίπου 12 δισ. δολάρια. Για αυτόν τον λόγο, όπως είπε ο κ. Επίτροπος, υπάρχει επείγουσα ανάγκη για περισσότερη δημόσια και ιδιωτική χρηματοδότηση για να αντιμετωπίσουμε τις ανεπάρκειες.
<P>
Δεν υπάρχει μοναδική πανάκεια για την εξάλειψη του HIV αλλά πρέπει να υπάρξει περισσότερη εκπαίδευση και περισσότερη χρηματοδότηση όσον αφορά την έρευνα για εμβόλια και μικροβιοκτόνα, τα οποία ανέφερε ο κ. Επίτροπος. " κατασκευή ενός κολπικού μικροβιοκτόνου πρέπει να αποτελεί άμεση προτεραιότητά μας, και προβλέπεται ότι αυτό μπορεί να εξελιχθεί και να χρησιμοποιείται μέσα σε πέντε χρόνια. Είναι ο μοναδικός τρόπος να έχουν οι γυναίκες πραγματικό έλεγχο της γενετήσιας υγείας τους. Είναι μια μέθοδος η οποία δεν προϋποθέτει τη συναίνεση του συντρόφου.
<P>
Επιπροσθέτως, οι θεραπείες του AIDS στον αναπτυσσόμενο κόσμο δεν θα είναι, και δεν μπορούν να είναι, βιώσιμες εκτός αν υπάρξει προμήθεια των νεότερων εκδοχών των γενόσημων φαρμάκων, που χρειάζονται ολοένα και περισσότερο καθώς οι ανθεκτικές στα φάρμακα περιπτώσεις του HIV/AIDS είναι συχνότερες. Αυτό σημαίνει ότι πρέπει να είμαστε πιο τολμηροί στον τρόπο με τον οποίο αντιμετωπίζουμε τα διπλώματα ευρεσιτεχνίας πίσω από τα οποία εξακολουθούν να κρύβονται οι φαρμακευτικές εταιρείες, καθιστώντας το κόστος της θεραπείας απλησίαστο σε πολλές αναπτυσσόμενες χώρες σύμφωνα με τα συστήματα υγείας τα οποία ανέφερε ο συνάδελφός μου κ. Bowis.
<SPEAKER ID="012" NAME="Georgs Andrejevs">
εξ ονόματος της Ομάδας ALDE. - (LV) Κύριε Πρόεδρε, κύριε Špidla, χαίρομαι που η Επιτροπή αφιέρωσε το πρώτο τμήμα αυτής της ανακοίνωσης στην ανάγκη συμπερίληψης της κοινωνίας των πολιτών σε όλες τις πτυχές της καταπολέμησης αυτής της επιδημίας. Αυτό συνάδει με την απαίτηση που διατυπώθηκε στις δηλώσεις του Δουβλίνου και του Βίλνιους. " πληροφόρηση και η παροχή κατάλληλων υπηρεσιών από εύκολα προσβάσιμα κέντρα υποστήριξης, τα οποία διαχειρίζονται μη κυβερνητικές οργανώσεις, σε ομάδες κινδύνου στην κοινωνία που έχουν προσβληθεί από HIV μπορούν να επιβραδύνουν σημαντικά την εξάπλωση του AIDS σε μια χώρα. Ως εισηγητής, είμαι προβληματισμένος από το γεγονός ότι σε αρκετά νέα κράτη μέλη η συνέχεια της ύπαρξης τέτοιων κέντρων υποστήριξης απειλείται άμεσα επί του παρόντος ως αποτέλεσμα της έλλειψης οικονομικών πόρων. Απ' ό,τι φαίνεται, πριν από την προσχώρηση στην Ευρωπαϊκή Ένωση, τα κέντρα αυτά λάμβαναν πολυμερή χρηματοδοτική στήριξη από διάφορα υφιστάμενα ταμεία και οργανισμούς, μεταξύ των οποίων και ορισμένα έξω από την Ευρώπη, τα οποία τώρα, μετά την προσχώρηση των χωρών στην Ευρωπαϊκή Ένωση, θεωρούν ότι η φιλεύσπλαχνη αποστολή τους έφτασε στο τέλος της. Παρά τη δέσμευση του Υπουργού Υγείας, που διατυπώθηκε στη δήλωση του Βίλνιους, ότι θα χρησιμοποιήσει εθνικά χρηματοδοτικά μέσα καθώς και πόρους της ΕΕ, περιλαμβανομένων των Διαρθρωτικών Ταμείων, στον αγώνα κατά του AIDS, αυτό δεν συμβαίνει στην πράξη σε αρκετά κράτη μέλη. Σε σχέση με τα Διαρθρωτικά Ταμεία, οι επικεφαλής των οργανώσεων της κοινωνίας των πολιτών επισημαίνουν την αδυναμία εξασφάλισης συγχρηματοδότησης. Νομίζω ότι τόσο τα κράτη μέλη όσο και η Ευρωπαϊκή Επιτροπή πρέπει να λύσουν αυτό το ζήτημα επειγόντως. Σας ευχαριστώ.
<SPEAKER ID="013" NAME="Marie-Hélène Aubert">
εξ ονόματος της Ομάδας Verts/ALE. - (FR) Κύριε Πρόεδρε, κύριε Επίτροπε, ορθώς επισημάνατε ότι, παρά την ελάχιστη ακόμη πρόοδο που έχει σημειωθεί στον τομέα της πρόσβασης στην περίθαλψη, η ασθένεια δυστυχώς δεν υποχωρεί. Αντιθέτως: κυρίως στις χώρες μας, η επιδημία έχει μάλλον κερδίσει έδαφος. Εκφράζουμε επομένως την ικανοποίησή μας για τη συναίνεση που διαμορφώνεται στο Κοινοβούλιο σχετικά με την ανάγκη της απαραίτητης επανεξέτασης της συμφωνίας TRIPS για την πρόσβαση στα φάρμακα, εφόσον οι ρυθμίσεις που προβλέπονται στο πλαίσιο του γύρου της Ντόχα, δεν επιτρέπουν δυστυχώς επί του παρόντος μια πραγματική πρόσβαση στα φθηνά φάρμακα.
<P>
Τούτου λεχθέντος, το πρόβλημα του AIDS δεν αποτελεί μόνο πρόβλημα χρηματοδότησης και πρόσβασης στα φάρμακα. Μπορεί μάλιστα να ειπωθεί ότι η έμφαση που δίδεται στην πρόσβαση στα φάρμακα, έχει αναμφίβολα επισκιάσει την ανάγκη αδιάλειπτης προώθησης της πρόληψης, η οποία επί του παρόντος μειώνεται τόσο στις χώρες μας όσο και οπουδήποτε αλλού. Είναι επομένως απαραίτητο να επαναληφθούν οι εκστρατείες πρόληψης και ενημέρωσης μέσω των ΜΜΕ, εξασφαλίζοντας την πρόσληψη καταρτισμένου προσωπικού, καθώς και των κοινωνικών και ιατρικών δικτύων, με σκοπό την ευαισθητοποίηση των πληθυσμών.
<P>
Δεύτερον -και πρόκειται για κάτι το οποίο επισημάνατε και αναμφίβολα είναι το δυσκολότερο να επιτευχθεί- πρέπει επίσης, αν πράγματι σκοπεύουμε να αλλάξουμε την κατάσταση, να τροποποιήσουμε τις πολιτισμικές πρακτικές στον τομέα της σεξουαλικότητας και, κυρίως, να προστατέψουμε τις γυναίκες και να τις διευκολύνουμε να προστατεύουν τον εαυτό τους. Οι γυναίκες αποτελούν σήμερα το 50% των ασθενών, γεγονός που δεν συνέβαινε στην αρχή της επιδημίας. Πλήττονται επίσης με εξαιρετικά σκληρό και βίαιο τρόπο όχι μόνο μέσω της βάναυσης μεταχείρισης και άλλων πρακτικών που εφαρμόζονται σε καιρό πολέμου στις περιοχές των συγκρούσεων, αλλά και των βιασμών, της πορνείας, της εμπορίας γυναικών, του σεξουαλικού δουλεμπορίου των γυναικών - μάστιγες οι οποίες συμβάλλουν στην εξάπλωση της επιδημίας. Επομένως, ο τρόπος με τον οποίο η Ευρωπαϊκή Ένωση προωθεί τα δικαιώματα των γυναικών και την ισότητα, αποτελεί επίσης έναν πολύ αποτελεσματικό τρόπο για την καταπολέμηση της επιδημίας και για την έμφαση που πρέπει να δοθεί στη μετάδοση της ασθένειας από τη μητέρα στο παιδί - ένας τρόπος μετάδοσης για τον οποίο ελάχιστα έχουν ειπωθεί επί του παρόντος.
<P>
Υπάρχουν καινοτόμες λύσεις σε ορισμένες χώρες -για παράδειγμα στο Μαλάουι- όπου, προχωρώντας στηριζόμενοι στην αποκέντρωση, ώστε να προσεγγιστούν περισσότερο οι πληθυσμοί και φροντίζοντας να διαδραματίσουν έναν ενεργό ρόλο οι ίδιοι οι ασθενείς -αυτοί των οποίων η κατάσταση έχει σταθεροποιηθεί- έχουν επιτευχθεί εξαιρετικά θετικά αποτελέσματα. Αυτό ισχύει ακόμη και σε εξαιρετικά φτωχές χώρες. Συνεπώς, πρέπει να επιτευχθεί περαιτέρω πρόοδος σε όλα αυτά τα επίπεδα.
<SPEAKER ID="014" NAME="Vittorio Agnoletto">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, η ομιλία του Επιτρόπου μοιάζει ειλικρινά ρητορική: είναι γεμάτη δηλώσεις, στις οποίες δεν αντιστοιχεί ένας εξίσου θετικός ρόλος από πλευράς Ευρωπαϊκής Επιτροπής. Όπως αποδεικνύουν τα τελευταία στοιχεία που παρουσίασε το UNAIDS (Κοινό πρόγραμμα των "νωμένων ΕΘνών για τον ιό HIV και το AIDS), ο αριθμός των κρουσμάτων HIV εξακολουθεί να αυξάνεται και σε ορισμένες χώρες διαπιστώνεται ακόμη και μια νέα επιδημική έκρηξη του ιού. Με δεδομένη αυτήν την κατάσταση τα φάρμακα που είναι κατοχυρωμένα με διπλώματα ευρεσιτεχνίας εξακολουθούν να διατίθενται σε δυσβάστακτες τιμές και οι συμφωνίες TRIPs δημιουργούν ένα ανυπέρβλητο εμπόδιο στην πρόσβαση στα φάρμακα, καταδικάζοντας σε θάνατο περίπου 3 εκατομμύρια ανθρώπους κάθε χρόνο.
<P>
Από την κατάσταση αυτή επωφελούνται οι πολυεθνικές φαρμακοβιομηχανίες, τα κέρδη των οποίων σημείωσαν κατά το 2005 αύξηση 24%. Τις πολυεθνικές αυτές προστατεύει η αμερικανική κυβέρνηση, η οποία δεν έπαψε ποτέ να εκμεταλλεύεται την πολιτική και εμπορική της ισχύ για να επηρεάζει τις διαπραγματεύσεις σχετικά με τα φαρμακευτικά διπλώματα ευρεσιτεχνίας. Σε πολυμερές επίπεδο το πρόγραμμα της κυβέρνησης Μπους επιδιώκει να καταστήσει ανεφάρμοστες τις ρήτρες διασφάλισης που προβλέπουν οι συμφωνίες TRIPs, οι οποίες, σε περίπτωση υγειονομικής κρίσης, θα επέτρεπαν στα κράτη μέλη να παρακάμψουν τα δικαιώματα πνευματικής ιδιοκτησίας και να αποκτήσουν πρόσβαση σε φάρμακα που σώζουν ζωές.
<P>
Ενώ, ωστόσο, οι "νωμένες Πολιτείες μπορούν να κατηγορηθούν δικαίως για απόπειρα κατά ενός εκ των βασικότερων ανθρωπίνων δικαιωμάτων, όπως είναι το δικαίωμα στην υγειονομική περίθαλψη, η Ευρώπη σίγουρα δεν μπορεί να θεωρηθεί άμοιρη ευθυνών. " αδράνεια της Επιτροπής και των κρατών μελών να θεσπίσουν έναν κοινοτικό κανονισμό που θα είναι ικανός να υλοποιήσει στην πράξη τις δηλώσεις της Ντόχα πρέπει να καταδικαστεί απερίφραστα. Εσείς, κύριε Επίτροπε, αναφερθήκατε σε μερικές χιλιάδες Αφρικανών που υποβάλλονται σε θεραπεία. Ωστόσο, οι φορείς HIV που ζουν στην Αφρική φτάνουν τα 30 εκατομμύρια, εκ των οποίων τα 6,5 εκατομμύρια χρειάζονται περίθαλψη. Αύριο είναι η Παγκόσμια "μέρα για το AIDS: η παγκόσμια κοινωνία των πολιτών ζητά από την πολιτική να αναλάβει επιτέλους τις ευθύνες της, οι οποίες δεν αφορούν μόνο το ζήτημα της πρόσβασης στα φάρμακα, αλλά και τη χρηματοδότηση για τα προγράμματα πρόληψης και έρευνας. " δημιουργία μιας διεθνούς αγοράς γενόσημων φαρμάκων με την υποστήριξη ενός νέου συστήματος ιατρικής έρευνας για τις πραγματικές ανάγκες του πληθυσμού, παραμένει το καίριο ζήτημα.
<P>
Για τον λόγο αυτόν, ως Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, πιστεύουμε πως είναι αναγκαίο στο ψήφισμα επί του οποίου θα ψηφίσει το Σώμα να δεσμεύονται η Επιτροπή και το Συμβούλιο: 1) να αναγνωρίσουν την αποτυχία της απόφασης της 30ής Αυγούστου 2003· 2) να προτείνουν στο πλαίσιο του ΠΟΕ την τροποποίηση των συμφωνιών TRIPs και των νέων διαδικασιών για τη χορήγηση των υποχρεωτικών αδειών προκειμένου να είναι σε θέση να ανταποκρίνονται άμεσα στις υγειονομικές κρίσεις από τις επιδημίες του ιού HIV· 3) να υποστηρίξουν με ένα δισεκατομμύριο ευρώ το Παγκόσμιο Ταμείο για την Καταπολέμηση του AIDS, της φυματίωσης και της ελονοσίας, σύμφωνα με το αίτημα της 2ας Δεκεμβρίου 2004 που διατυπώθηκε από το Ευρωπαϊκό Κοινοβούλιο και αγνοήθηκε από την Επιτροπή και το Συμβούλιο· 4) να αφιερώσουν περισσότερους πόρους στη φαρμακευτική έρευνα για ασθένειες που ταλανίζουν τον Νότο και να αναγκάσουν τον ιδιωτικό τομέα, ο οποίος επωφελείται ανέκαθεν από τη δημόσια έρευνα, να αφιερώνει ένα εύλογο ποσοστό της έρευνάς του για αυτές τις ξεχασμένες ασθένειες. Πολύς χρόνος και ενέργεια έχουν σπαταληθεί σε απατηλές υποσχέσεις, τώρα όμως είναι ώρα για δράση!
<SPEAKER ID="015" NAME="Luca Romagnoli" AFFILIATION="NI">
(IT) Κύριε Πρόεδρε, κυρίες και κύριοι, ακούσαμε πολλά ωραία λόγια και δηλώσεις εκ μέρους της Επιτροπής και αρκετή δημαγωγία από πολλούς συναδέλφους. Έχουμε να κάνουμε με δράσεις που δεν προσδιορίζονται στο έγγραφο της Επιτροπής, αλλά οι οποίες είναι αναγκαίες.
<P>
Είναι καταρχάς αναγκαίος ένας αποφασιστικός αγώνας κατά της εξάπλωσης των ναρκωτικών, πράγμα που σημαίνει μηδενική ανοχή, περίθαλψη και αποκατάσταση για ανθρώπους που είναι από κάθε άποψη ασθενείς και ως τέτοιοι πρέπει να αντιμετωπίζονται. Είναι ανάγκη να μην εκθειάζεται η σεξουαλική ελευθεριότητα, η οποία θεωρείται και προβάλλεται σήμερα ως πρότυπο ζωής από τα μέσα μαζικής ενημέρωσης και τους διαμορφωτές της κοινής γνώμης. Χρειάζεται μια πολιτική διαπαιδαγώγησης, αλλά και αποτροπής από επικίνδυνες συμπεριφορές και μια πολιτική διαπαιδαγώγησης ενημερωμένων γονέων για όσους ασθενούν. Επιβάλλεται επίσης μια σοβαρή εκστρατεία καταπολέμησης της πορνείας, από την οποία απέχουμε πολύ στην Ευρώπη, καθώς επίσης και η ενίσχυση της επιτήρησης, των ελέγχων και ασφαλώς της θεραπείας και της πρόληψης των μολυσματικών ασθενειών, όπως αναφέρεται στο έγγραφο.
<P>
Δεν είμαστε, όμως, στον σωστό δρόμο, κύριε Πρόεδρε, καθώς ακούω ακόμη συναδέλφους και διαβάζω παρεμβάσεις που κηρύσσουν "την ελευθερία", μια ελευθερία που για την κοινωνία σημαίνει αδράνεια και για τον πολιτισμό οπισθοδρόμηση.
<SPEAKER ID="016" NAME="Zbigniew Zaleski" AFFILIATION="PPE-DE">
(PL) Όπως η ελονοσία και άλλες ασθένειες, η τρέχουσα κατάσταση όσον αφορά το AIDS παρουσιάζει ένα ευρύ φάσμα προκλήσεων που περιλαμβάνουν την εκπαίδευση, την πρόληψη, την έρευνα, την περίθαλψη και τις θεραπείες.
<P>
Καταρχάς, απαιτείται ενδεδειγμένη εκπαίδευση στον τομέα της σεξουαλικής υγείας, ιδίως στις φτωχές χώρες. Το ζήτημα είναι ο εκτραχηλισμός των ηθών που προκύπτει από κοινωνικές και οικονομικές συνθήκες, κάτι που έχω μάθει ότι υφίσταται, για παράδειγμα, στις φυτείες ζαχαροκάλαμου στη Δομινικανή Δημοκρατία. Οι οικονομικές συνθήκες πρέπει να βελτιωθούν, και οι κοινωνικές αξίες και κανόνες να αλλάξουν. Αυτό θα δημιουργούσε τις κατάλληλες συνθήκες για θετικές αλλαγές στη σεξουαλική συμπεριφορά και θα έθετε τέλος στις ηθικά αμφιλεγόμενες διαδικασίες με αντικείμενο ανθρώπινα έμβρυα.
<P>
Δεύτερον, η επιστημονική έρευνα μπορεί να είναι δαπανηρή και να ενέχει συχνά οικονομικό κίνδυνο, αλλά πρέπει να διεξάγεται: είναι απαραίτητο να βρεθούν τόσο εμβόλια όσο και θεραπείες για τους ιούς. Για τον λόγο αυτόν, οι διεθνείς ερευνητικές ομάδες πρέπει να υποστηρίζονται.
<P>
Τρίτον, η κοινωνία πρέπει να μεριμνά για εκείνους που έχουν πληγεί από τον ιό, και ιδιαίτερα για τα ορφανά από AIDS, των οποίων η ατυχής κατάσταση οφείλεται στη σεξουαλική συμπεριφορά άλλων ανθρώπων.
<P>
Τέταρτον, μόνο ένα πολύ μικρό ποσοστό από τα 40 εκατομμύρια των ατόμων που πάσχουν από τον ιό HIV έχει επί του παρόντος πρόσβαση σε φαρμακευτική αγωγή και ιατρική βοήθεια. Στο πεδίο αυτό έχουμε τις περισσότερες ευκαιρίες δράσης. " φαρμακευτική αγωγή μπορεί να γίνει διαθέσιμη για πολλούς περισσότερους φορείς αν θεσπιστούν οι κατάλληλες πολιτικές.
<SPEAKER ID="017" NAME="Margrietus van den Berg" AFFILIATION="PSE">
(NL) Κύριε Πρόεδρε, το Παγκόσμιο Ταμείο είναι ήδη το μεγαλύτερο ταμείο στον αγώνα που διεξάγεται παγκοσμίως κατά των εν λόγω ασθενειών, και είμαι υπερήφανος για το γεγονός ότι η ΕΕ αντιπροσωπεύει το 65% των εισφορών σε αυτό. Ο Πρόεδρος της Επιτροπής, κ. Barroso, μίλησε υπέρ του Παγκόσμιου Ταμείου και δεσμεύτηκε σ' αυτό, γεγονός που είναι απόλυτα αξιέπαινο. " Ευρώπη έχει ευθύνη ως προς τον υπόλοιπο κόσμο, και αυτό το Ταμείο αποτελεί ενσάρκωση αυτής της ευθύνης.
<P>
Επιτρέψτε μου να σας αποκαλύψω ένα μεγάλο σκάνδαλο, ωστόσο. Τον επόμενο χρόνο φαίνεται ότι ο κ. Barroso δεν θα είναι σε θέση να εκπληρώσει την υπόσχεσή του προς το Παγκόσμιο Ταμείο. Φαίνεται ότι τα χρήματα από το Ευρωπαϊκό Ταμείο Ανάπτυξης που προορίζονταν ειδικά για το Παγκόσμιο Ταμείο για το έτος 2007 έχουν ήδη δαπανηθεί σε άλλα πράγματα. " Επιτροπή θέλει να καλύψει αυτή την τρύπα αποσπώντας πόρους από τον γενικό προϋπολογισμό για την ανάπτυξη, που σημαίνει ότι απομακρύνει πόρους από τον προϋπολογισμό για την εκπαίδευση, για την ισότητα των φύλων, για την καταπολέμηση της φτώχειας και της πείνας καθώς και από τον αγώνα κατά της παιδικής εργασίας.
<P>
Σίγουρα, κύριε Πρόεδρε, αυτό δεν μπορεί να δικαιολογηθεί σε όλους εκείνους τους ανθρώπους που βασίζονται στην υποστήριξή μας και στις δεσμεύσεις που έχουμε αναλάβει. Πώς μπορεί η Επιτροπή να μας ζητά να διαλέξουμε μεταξύ της καταπολέμησης θανατηφόρων ασθενειών και όλων των άλλων πραγμάτων τα οποία υποστηρίζουμε, για τα οποία έχουμε κάνει προβλέψεις στον προϋπολογισμό, αφενός, και των εισφορών για την επίτευξη των Στόχων της Χιλιετίας, αφετέρου;
<P>
Σε θέματα ζωής και θανάτου, δεν πρέπει να καλούμαστε να κάνουμε επιλογές. Αν μπορείς να βάζεις κατά μέρος 1 δισ. για υποδομές και 3 δισ. για χρηστή διακυβέρνηση από το Ευρωπαϊκό Ταμείο Ανάπτυξης για τα επόμενα λίγα χρόνια, τότε ενδέχεται και να μπορέσεις να συγκεντρώσεις μετά δυσκολίας 100 εκατ. ετησίως για το Παγκόσμιο Ταμείο Υγείας.
<P>
Ο κ. Barroso, ο Πρόεδρος της Επιτροπής, πρέπει να εξασφαλίσει αυτά τα 100 εκατ., όχι εις βάρος της εκπαίδευσης, της παιδικής εργασίας ή της περίθαλψης για τις γυναίκες, αλλά από το Ευρωπαϊκό Ταμείο Ανάπτυξης. Ίσως πρέπει να διαθέσουμε λίγο λιγότερα για τις υποδομές και για τους άλλους τομείς. Αν ιεραρχήσουμε σωστά τις προτεραιότητές μας, τότε είμαστε στον σωστό δρόμο· αν όχι, θα έχουμε αμελήσει να κάνουμε καλό προγραμματισμό για το μέλλον και ως αποτέλεσμα θα έχουμε προξενήσει αρκετά μεγάλη ζημιά. Θέλω να καλέσω την Επιτροπή να κοιτάξει λίγο πιο προσεκτικά το θέμα αυτό.
<SPEAKER ID="018" NAME="Fiona Hall" AFFILIATION="ALDE">
(ΕΝ) " διαθεσιμότητα της αντιρετροϊκής αγωγής δεν φέρνει μόνο την ελπίδα στα ίδια τα θύματα του AIDS. Αλλάζει, επίσης, ριζικά τον τρόπο αντιμετώπισης του AIDS από τον ευρύτερο πληθυσμό. " γνώση ότι υπάρχει αποτελεσματική θεραπεία αποτελεί βασικό παράγοντα για την ενθάρρυνση των ανθρώπων να υποβληθούν σε εξέταση για τον ιό HIV. Όσο περισσότεροι άνθρωποι έχουν επίγνωση της μόλυνσής τους από τον ιό HIV, τόσο ευκολότερος είναι ο έλεγχος της εξάπλωσης της ασθένειας.
<P>
Γι' αυτό και είναι ιδιαίτερα ανησυχητικό το ότι η τιμή νέων, βελτιωμένων και δεύτερης γενεάς φαρμάκων κατά του AIDS παραμένει απαγορευτικά υψηλή. Είναι ενθαρρυντικά τα νέα ότι η τιμή ορισμένων καθιερωμένων φαρμάκων πρώτης γενεάς κατά του AIDS έπεσε κατακόρυφα, αλλά οι αριθμοί από τη Νότια Αφρική και το Μαλάουι δείχνουν ότι έως και ένας στους έξι ασθενείς θα χρειαστεί να στραφεί σε νεότερους συνδυασμούς φαρμάκων σε διάστημα τριών έως πέντε ετών.
<P>
Τι μπορεί να κάνει η Επιτροπή για να πείσει τις φαρμακευτικές εταιρείες να κατοχυρώσουν τα νεότερα φάρμακά τους στις αναπτυσσόμενες χώρες και να καταστήσουν αυτά τα νεότερα φάρμακα διαθέσιμα σε προσιτές τιμές; Αν αποτύχουμε σε αυτό, θα βρεθούμε και πάλι στην αρχή. Τα φάρμακα που εξακολουθούν να είναι ακόμη αποτελεσματικά, θα είναι απρόσιτα και οι δωρητές, συμπεριλαμβανομένης της ΕΕ, θα κάνουν στην πραγματικότητα δωρεές στις φαρμακοβιομηχανίες.
<SPEAKER ID="019" NAME="Raül Romeva i Rueda" AFFILIATION="Verts/ALE">
(ES) Κύριε Πρόεδρε, απέχουμε ακόμα πολύ από τη νίκη στη μάχη κατά του HIV-AIDS· ωστόσο, το μόνο που χρειαζόμαστε είναι πολιτική βούληση.
<P>
Οι αριθμοί είναι σαφείς: η μεγάλη πλειοψηφία των νέων λοιμώξεων σημειώνονται στις αναπτυσσόμενες χώρες, γεγονός που σημαίνει ότι ο ιός HIV είναι ένας από τους κύριους παράγοντες που επιβραδύνουν την ανάπτυξη χιλιάδων οικισμών και κοινοτήτων.
<P>
Επομένως μιλάμε για μια παγκόσμια επείγουσα ανάγκη, τόσο από άποψη υγείας όσο και από κοινωνική και οικονομική άποψη. Γνωρίζουμε ποιο είναι το πρόβλημα και γνωρίζουμε πώς να το αποτρέψουμε και να το αντιμετωπίσουμε. Προκειμένου να το κάνουμε αυτό, ωστόσο, χρειαζόμαστε πόρους, πολιτική υπευθυνότητα, υπευθυνότητα εκ μέρος των οικονομικών τομέων και κοινωνική και πολιτιστική υπευθυνότητα.
<P>
Για παράδειγμα, μεταξύ άλλων μέτρων, πρέπει να διασφαλίσουμε την παγκόσμια πρόσβαση σε ζωτικά φάρμακα, κάτι που δεν είναι ακόμη εφικτό λόγω της απληστίας ορισμένων οικονομικών τομέων, ειδικά του φαρμακευτικού τομέα, ο οποίος δεν έχει καθόλου ενδοιασμούς από αυτή την άποψη, και επομένως μοιράζεται σαφώς την ευθύνη για μια μαζική δολοφονία παγκόσμιας κλίμακας.
<P>
Επιπλέον, ορισμένα επιχειρήματα από υπερσυντηρητικούς τομείς κατά της σεξουαλικής και αναπαραγωγικής υγείας έχουν μερίδιο της ευθύνης γι' αυτή την κατάσταση. Για παράδειγμα, βάσει των πληροφοριών που έχουμε, η αντίθεση στη σωστή σεξουαλική διαπαιδαγώγηση για όλους, ειδικά για τους νέους, στην εποχή μας, είναι, όπως και να το δει κανείς, προσβολή κατά της ζωής και της αξιοπρέπειας, και ειλικρινά είναι ανήθικη.
<P>
Φέτος για άλλη μια φορά, επομένως, πρέπει να κάνουμε έκκληση για δράσεις, για δέσμευση, και πάνω απ' όλα πρέπει να απαιτήσουμε να τηρηθούν οι υποσχέσεις.
<SPEAKER ID="020" NAME="Zita Gurmai" AFFILIATION="PSE">
(HU) Κύριε Πρόεδρε, γνωρίζουμε όλοι πόσο σημαντική είναι η μάχη κατά του AIDS, και πρέπει επίσης να έχουμε συναίσθηση της ευθύνη μας στο θέμα αυτό. Σε αυτό αποδίδω το γεγονός ότι υποβλήθηκαν τόσες πολλές τροπολογίες για τη γνωμοδότηση μου, η οποία υποβλήθηκε την περασμένη εβδομάδα.
<P>
Τον περασμένο χρόνο οι καταγεγραμμένοι ασθενείς που ζούσαν με το AIDS ήταν σχεδόν 40 εκατομμύρια, και η ασθένεια έχει φτάσει πραγματικά σε κάθε γωνιά του πλανήτη. Υπάρχουν αρκετοί λόγοι για την εξάπλωσή της. " έλλειψη πληροφόρησης είναι ο πρώτος από αυτούς, αλλά άλλοι σημαντικοί παράγοντες είναι η χρήση ναρκωτικών και η έλλειψη προετοιμασίας από την πλευρά των συστημάτων υγειονομικής περίθαλψης ορισμένων χωρών. Στη χώρα μου, ο ιατρικός έλεγχος εισήχθη πριν από 20 χρόνια, και σε αυτόν οφείλουμε το γεγονός ότι η κατάσταση δεν είναι κακή, μολαταύτα τα προβλήματα είναι παρόντα. Ο ιός διαδίδεται κατά 90% μέσω της σεξουαλικής επαφής και κατά 10% μέσω της χρήσης ναρκωτικών.
<P>
Δύο ακόμη εμπειρίες: τα μη θεραπευμένα σεξουαλικά μεταδιδόμενα νοσήματα αυξάνουν εκθετικά τον κίνδυνο για AIDS. Οι άνθρωποι με HIV και AIDS αντιμετωπίζουν πολύ μεγαλύτερη δυσκολία όσον αφορά την εξασφάλιση κατάλληλης, ή έστω κάποιας στοιχειώδους, ιατρικής περίθαλψης. " σημασία της πρόληψης δεν μπορεί να τονιστεί αρκετά, και αυτό περιλαμβάνει την πληροφόρηση. Αυτό είναι ιδιαίτερα σημαντικό μεταξύ των ιδιαίτερα ευάλωτων κοινωνικών ομάδων και για τους σπουδαστές της δευτεροβάθμιας εκπαίδευσης. Πρέπει να αναλάβουμε δράση. Πρέπει να βοηθήσουμε επίσης τις χώρες εκτός της Ένωσης, ιδίως στις γειτονικές περιοχές. Ο αριθμός των ατόμων στα οποία διαγιγνώσκεται η ασθένεια αυξάνει συνεχώς σε ορισμένες γειτονικές χώρες. " αμοιβαία δράση είναι προς το συμφέρον όλων μας. Απαιτείται μια ολοκληρωμένη προσέγγιση, όπως δήλωσε επίσης ο Επίτροπος, και πρέπει να αναλάβουμε δράση. Πρέπει όλοι να γίνουμε εταίροι σε αυτή την προσπάθεια.
<SPEAKER ID="021" NAME="Pierre Schapira" AFFILIATION="PSE">
(FR) Κύριε Πρόεδρε, κυρίες και κύριοι, το ψήφισμα αυτό αποτελεί βήμα προς τη σωστή κατεύθυνση. Θα ήθελα να προσθέσω ότι η καταπολέμηση του AIDS είναι και ζήτημα διακυβέρνησης το οποίο πρέπει να αντιμετωπιστεί σε τοπικό επίπεδο.
<P>
Σας υπενθυμίζω ότι το 2007, δηλαδή τώρα, το 50% του παγκόσμιου πληθυσμού κατοικεί στις πόλεις. Σε πολλές πόλεις της Αφρικής, η πρόληψη και η υγειονομική περίθαλψη απαιτούν τη συμμετοχή των τοπικών αρχών προκειμένου να ανταποκριθούν οι πόλεις αυτές στις τοπικές ανάγκες και να απαλλαγούν από τα κοινωνικά ταμπού, τα οποία είναι συχνά πολύ ισχυρά. Πρέπει να συνεργαστούμε απευθείας με τις πόλεις προκειμένου να τις βοηθήσουμε να διαχειριστούν τις υγειονομικές τους υπηρεσίες και για να τις παράσχουμε αυξημένη χρηματοδότηση.
<P>
Θα προτιμούσα το ψήφισμά μας να προωθούσε την εφαρμογή περισσότερων πρακτικών λύσεων επί τόπου. Θα μπορούσαμε να ζητήσουμε από την Επιτροπή να διευκολύνει την προσφορά συνδυασμένων μορφών θεραπείας, με τη μορφή φαρμάκων που θα συνδυάζουν τρία είδη θεραπειών σε μία μόνο κάψουλα - μια ρύθμιση που θα απλοποιούσε σημαντικά τη θεραπεία ασθενών που κατοικούν σε περιοχές όπου τα νοσοκομεία, οι γιατροί και τα εργαστήρια σπανίζουν. Πρέπει να προωθήσουμε τη χρήση παρόμοιων θεραπειών, κυρίες και κύριοι, καθώς έχουμε ένα επείγον καθήκον: την επίτευξη των αναπτυξιακών στόχων της Χιλιετίας.
<SPEAKER ID="022" NAME="Vladimír Špidla" AFFILIATION="Επιτροπή" LANGUAGE="CS">
Κύριε Πρόεδρε, κυρίες και κύριοι, θα ήθελα να σας ευχαριστήσω για μια συζήτηση που έριξε φως σε αυτό το σοβαρό, παγκόσμιο πρόβλημα από διαφορετικές οπτικές γωνίες. Νομίζω πως μπορώ να πω ότι δεν προέκυψε καμία αντίρρηση από τη συζήτηση που θα μπορούσε να υπονομεύσει τη μεγάλη στρατηγική αξία αυτού του εγγράφου, από την άποψη είτε των ιδεών που περιέχονται στη δήλωση είτε του καθορισμού των τομέων δράσης και των στόχων που πρέπει να επιτύχουμε.
<P>
Θα ήθελα να τονίσω τη θεμελιώδη ιδέα ότι ο μόνος τρόπος για να αντιμετωπίσουμε την πανδημία HIV/AIDS είναι με το είδος της συντονισμένης, ολιστικής προσέγγισης που χρησιμοποιείται επί του παρόντος στον αγώνα κατά της φτώχειας, με άλλα λόγια, με μηχανισμούς πρόληψης που ενσωματώνουν πολιτιστικούς κανόνες, εκπαίδευση, κοινή λογική, έλεγχο και φροντίδα για τους ασθενείς, συμπεριλαμβανομένης της κατάλληλης θεραπείας. Νομίζω ότι είναι ασφαλές να πούμε ότι τα σημερινά αποτελέσματα δεν μπορούν να θεωρηθούν επιτυχία. Ούτε όμως μπορούμε να τα θεωρήσουμε κενά λόγια , εφόσον η πρόοδος που έχει σημειωθεί δεν είναι αμελητέα. Όσον αφορά το Ταμείο, υπήρξε ένα σημαντικό ποσό χρηματοδότησης. " ΕΕ παρέχει επίσης σημαντικούς πόρους για τη χρηματοδότηση μιας σειράς σχεδίων σε όλες τις χώρες και έχουν σημειωθεί κάποιες επιτυχίες. Αναφέρθηκε η συμφωνία TRIPS. Από εφέτος, τα φάρμακα θα μπορούν να παράγονται πιο φτηνά. Ανέφερα το γεγονός ότι υπήρξαν εποχές όπου οι τιμές μειώθηκαν κατά 98%. Αυτό είναι πράγματι μια αξιοσημείωτη πρόοδος, αλλά σε καμία περίπτωση δεν θα μπορούσε να χαρακτηριστεί επιτυχία. Δεν υπάρχει αμφιβολία ότι πρέπει να διπλασιάσουμε τις προσπάθειές μας.
<P>
Θα ήθελα τώρα να στραφώ σε δύο συγκεκριμένα ζητήματα, τα οποία φρονώ ότι χρήζουν ιδιαίτερης απάντησης. Αναφέρθηκε -αν και δεν είμαι βέβαιος ότι κατάλαβα καλά- ότι στα νέα κράτη μέλη δεν υπάρχουν κατάλληλα κέντρα παρακολούθησης αυτής της επιδημίας. " παρατήρηση αυτή είναι αναληθής· τα κέντρα αυτά υπάρχουν παντού. Αν συγκρίναμε φυσικά την ποιότητά τους, μπορεί να διαπιστώναμε ότι ορισμένα είναι καλύτερα από κάποια άλλα. Δυνάμει της Ευρωπαϊκής Συνθήκης, δεν υπάρχουν πολλές δυνατότητες για άμεσο έλεγχο, αλλά η ιδέα ότι αυτά τα κέντρα δεν υπάρχουν δεν ευσταθεί.
<P>
Ένα ακόμη πρόβλημα που αναφέρθηκε είναι η χρηματοδότηση του Ταμείου κατά του AIDS. " Επιτροπή αντέδρασε στο γεγονός ότι τα κράτη μέλη δεν συνεισφέρουν τίποτα το 2007 αναδιαρθρώνοντας τους πόρους. Νομίζω ότι το αν αυτή η διαδικασία αναδιάρθρωσης έγινε με τον καλύτερο δυνατό τρόπο ή όχι σηκώνει συζήτηση, όπως και το αν θα μπορούσαν να εξεταστούν διαφορετικές προσεγγίσεις, αλλά νομίζω επίσης ότι η ιδέα την αναδιάρθρωσης ήταν κατ' ουσίαν καλή, διότι το AIDS είναι ένα πρόβλημα τεραστίων διαστάσεων.
<P>
Μολαταύτα, πιστεύω ότι αν τα κράτη μέλη έχουν δεσμευτεί ότι θα κάνουν ορισμένες συνεισφορές, που δεν θα αφορούσαν σημαντικά ποσά σε σχέση με το ΑΕγχΠ τους, οφείλουν να εκπληρώσουν αυτή την υποχρέωση. Το συνολικό ποσό των χρημάτων είναι πολύ σημαντικό, αλλά σε σχέση με το ΑΕγχΠ είναι ένα ποσό που μπορεί να αποδεσμευτεί στο πλαίσιο των εθνικών προϋπολογισμών. Εναπόκειται σε εμάς να στρέψουμε τις προσπάθειές μας στο να αντιστρέψουμε αυτή την απαράδεκτη κατάσταση, διότι η αποτυχία μας σε αυτό θα ήταν αδικαιολόγητη και αστήρικτη. Θα ήθελα επίσης να υπογραμμίσω τη σημασία των ίσων ευκαιριών, που μπορούν αναμφισβήτητα να διαδραματίσουν πολύ σημαντικό ρόλο στην αντιμετώπιση αυτού του φαινομένου και στη βελτίωση της κατάστασης.
<P>
Κυρίες και κύριοι, το γεγονός ότι βάζουμε κάποια πράγματα σε δεύτερη μοίρα ενώ φέρνουμε άλλα στο προσκήνιο αποτελεί μια παράξενη εκκεντρικότητα της ανθρώπινης φύσης. Πάρτε ως παράδειγμα τη γρίπη των πτηνών και την προσοχή που της δώσαμε. Δεν επιθυμώ να υποβαθμίσω αυτή την τραγωδία, αλλά το HIV/AIDS είναι προφανώς ένα απείρως πιο σοβαρό πρόβλημα και δυστυχώς δεν του αφιερώνουμε το ίδιο επίπεδο προσοχής.
<P>
Κυρίες και κύριοι, θα ήθελα να σας ευχαριστήσω για αυτή τη συζήτηση, που νιώθω ότι μας επέτρεψε να προχωρήσουμε περισσότερο σε αυτό το μονοπάτι. Πρέπει φυσικά να γνωρίζουμε ότι όσο και αν στρέψουμε όλες μας τις προσπάθειες στην επίλυση του προβλήματος, πρόκειται για ένα πρόβλημα με παγκόσμιες διαστάσεις και οι ευκαιρίες μας για να σημειώσουμε πρόοδο είναι, ως εκ τούτου, περιορισμένες. Ωστόσο, όπως έδειξε ξεκάθαρα η συζήτηση, πρέπει να κάνουμε ό,τι μπορούμε για να εκμεταλλευτούμε αυτές τις ευκαιρίες.
<SPEAKER ID="023" NAME="Πρόεδρος">
Έλαβα έξι προτάσεις ψηφίσματος για την περάτωση της συζήτησης.
<P>
" συζήτηση έληξε.
<P>
" ψηφοφορία θα διεξαχθεί αύριο στις 11.00.

<CHAPTER ID="012-03">
3. Νότιος Κορέα - η θανατική ποινή κρίνεται νόμιμη
<SPEAKER ID="211" NAME="Πρόεδρος">
" ημερήσια διάταξη προβλέπει τη συζήτηση πέντε προτάσεων ψηφίσματος για τη Νότιο Κορέα - η θανατική ποινή κρίνεται νόμιμη.
<SPEAKER ID="212" NAME="Renate Weber" LANGUAGE="EN">
Κύριε Πρόεδρε, μετά από μία περίοδο 13 ετών κατά την οποία δεν πραγματοποιήθηκαν εκτελέσεις στη Νότια Κορέα, προκαλεί ιδιαίτερη θλίψη το γεγονός ότι το Συνταγματικό Δικαστήριο της χώρας αποφάνθηκε προ ολίγων εβδομάδων υπέρ της θανατικής ποινής. " σχετική απόφαση ορίζει ότι η θανατική ποινή αποτελεί νόμιμη τιμωρία η οποία μπορεί να αποτρέψει την εγκληματικότητα και να αποβεί υπέρ του κοινού καλού. Πρόκειται για επιχείρημα που ακούγεται συχνά και ανταποκρίνεται απλώς σε καταστάσεις έξαρσης του δημοσίου αισθήματος σε δεδομένη χώρα και χρονική περίοδο.
<P>
Στην πραγματικότητα σημαίνει ότι η θανατική ποινή αντιμετωπίζεται ως προληπτικό μέτρο με την ελπίδα ότι, αν ένας εγκληματίας γνωρίζει ότι υπάρχει η ποινή του θανάτου, θα το σκεφτεί πολύ καλά προτού διαπράξει κάποιο έγκλημα. Όλοι γνωρίζουμε ότι υπάρχουν πολλές μελέτες οι οποίες έχουν καταρρίψει αυτήν την αντίληψη.
<P>
Ακόμη πιο σημαντικό είναι το γεγονός ότι η εκτέλεση είναι μη αναστρέψιμο γεγονός· δεν μπορεί να ανακληθεί με κανέναν τρόπο. Το ρωμαϊκό δίκαιο την εποχή του Ιουστινιανού όριζε ότι ήταν καλύτερο να μείνει ατιμώρητος ένας ένοχος παρά να αφαιρεθεί η ζωή ενός αθώου. Αυτό υποστηριζόταν πριν από 15 αιώνες. Δεδομένου ότι το ίδιο το Συνταγματικό Δικαστήριο της Νότιας Κορέας έχει αναγνωρίσει ότι η θανατική ποινή υπόκειται δυνητικώς σε σφάλματα και καταχρήσεις, οι ανησυχίες τις οποίες εκφράζουμε σήμερα ίσως να ενισχύσουν, στους κόλπους των δημοκρατικών οργάνων της Δημοκρατίας της Κορέας, την αντίληψη ότι αυτή η μέθοδος τιμωρίας πρέπει να καταργηθεί άπαξ διά παντός.
<P>
Δεδομένου ότι η Δημοκρατία της Νότιας Κορέας προσχώρησε στο Διεθνές Σύμφωνο για τα ατομικά και πολιτικά δικαιώματα το 1990, και έχει συνυπογράψει τις περισσότερες σημαντικές διεθνείς συμβάσεις για τα ανθρώπινα δικαιώματα, μια τέτοια οπισθοδρόμηση θα ζημίωνε το διεθνές κύρος της χώρας.
<SPEAKER ID="213" NAME="David Martin" LANGUAGE="EN">
Κύριε Πρόεδρε, η Ευρωπαϊκή Ένωση γενικότερα και το παρόν Κοινοβούλιο ειδικότερα έχουν μακρά -και υπερήφανη- παράδοση αντίθεσης στη θανατική ποινή. Επομένως, δεν μπορούμε παρά να εκφράσουμε τη λύπη μας για την απόφαση του Συνταγματικού Δικαστηρίου της Δημοκρατίας της Κορέας σύμφωνα με την οποία η θανατική ποινή δεν αντίκειται στις διατάξεις του Συντάγματος της χώρας αυτής.
<P>
Εντούτοις, φρονώ ότι πρέπει να προσεγγίσουμε το θέμα αυτό λαμβάνοντας υπόψη το γενικότερο πλαίσιο. Οι δικαστές αποφάσισαν με μικρή διαφορά πέντε ψήφων έναντι τεσσάρων. Την τελευταία φορά που είχαν ψηφίσει η διαφορά ήταν επτά έναντι δύο ψήφων. Ούτε απαίτησαν ούτε ενέκριναν τη χρήση της θανατικής ποινής, αλλά ζήτησαν να λάβει πολιτική απόφαση το κοινοβούλιο της Κορέας σχετικά με τη μελλοντική κατάργηση της θανατικής ποινής σε αυτήν τη χώρα.
<P>
Πρέπει άλλωστε να σημειώσουμε ότι η Νότια Κορέα είναι κατά τεκμήριο χώρα που τάσσεται υπέρ της κατάργησης της θανατικής ποινής. Στη χώρα δεν έχουν πραγματοποιηθεί εκτελέσεις από τον Φεβρουάριο του 1998, ενώ το 2007 η Διεθνής Αμνηστία συμπεριέλαβε τη Νότια Κορέα στις χώρες οι οποίες έχουν πρακτικά καταργήσει τη θανατική ποινή.
<P>
Ωστόσο, η σοβαρότητα του θέματος αυτού επανέρχεται στο προσκήνιο αν λάβουμε υπόψη ότι ο κοινοβουλευτικός εκπρόσωπος του Μεγάλου Εθνικού Κόμματος της Κορέας δήλωσε προσφάτως ότι αυτό το de facto μορατόριουμ στη θανατική ποινή θα πρέπει να τερματιστεί και να πραγματοποιηθεί η συνοπτική εκτέλεση ορισμένων κρατουμένων. Ευελπιστώ ότι αυτή η ατυχής καιροσκοπική φωνή στην Κορέα θα αγνοηθεί και ότι η Νότια Κορέα θα μετατραπεί πραγματικά από χώρα που εφαρμόζει de facto μορατόριουμ σε χώρα με de jure μορατόριουμ στη θανατική ποινή, τροποποιώντας τη νομοθεσία της.
<SPEAKER ID="214" NAME="Martin Kastler" LANGUAGE="DE">
Κύριε Πρόεδρε, κυρίες και κύριοι, είναι λυπηρό που ορισμένα κράτη ανά τον κόσμο εξακολουθούν, ακόμη και τη σημερινή εποχή, να εφαρμόζουν ή να επιτρέπουν την εφαρμογή αυτής της απάνθρωπης μορφής τιμωρίας για σοβαρά εγκλήματα. Φρονώ ότι κανείς δεν έχει το δικαίωμα να αποφασίζει για τη ζωή ή τον θάνατο άλλων ανθρώπων, είτε στην αρχή είτε στο τέλος της ζωής, και οπωσδήποτε όχι ως μορφή τιμωρίας για μια εγκληματική πράξη. Αυτή η βάρβαρη μορφή τιμωρίας της εκτέλεσης δεν έχει θέση στον σύγχρονο κόσμο.
<P>
Ο αλησμόνητος, σπουδαίος πάπας Ιωάννης Παύλος ο Β' είχε επισημάνει ότι, πάνω απ' όλα, πρέπει να παρέχεται εξιλέωση, η δυνατότητα συμφιλίωσης. Αυτό το καθιστά αδύνατο μια αμετάκλητη πράξη όπως η εφαρμογή της θανατικής ποινής. Γι' αυτό, ως κοινοβουλευτικές ομάδες, ενώνουμε τις δυνάμεις μας και καλούμε τους συναδέλφους μας στη Νότια Κορέα να εξετάσουν το θέμα αυτό στο κοινοβούλιό τους και να συμπράξουν μαζί μας στο πλαίσιο της εκστρατείας για την κατάργηση της θανατικής ποινής, ως ένδειξη ανθρωπισμού. Καλώ δε όλες και όλους τους συναδέλφους βουλευτές να στηρίξουν ομόφωνα αυτήν την κοινή πρόταση ψηφίσματος.
<SPEAKER ID="215" NAME="Marie-Christine Vergiat" LANGUAGE="FR">
Κύριε Πρόεδρε, κατά το Τέταρτο Παγκόσμιο Κογκρέσο κατά της Θανατικής Ποινής, που διεξήχθη στα τέλη Φεβρουαρίου στη Γενεύη, το κίνημα υπέρ της κατάργησης χαιρέτισε τον αυξανόμενο αριθμό των χωρών που έχουν καταργήσει ή αναστείλει την εφαρμογή της θανατικής ποινής. " Νότια Κορέα φαινόταν να κινείται επίσης αποφασιστικά προς την ίδια κατεύθυνση, δεδομένου ότι δεν έχουν πραγματοποιηθεί εκτελέσεις στη χώρα από τον Δεκέμβριο του 1997.
<P>
" πρόσφατη απόφαση του Συνταγματικού Δικαστηρίου της Δημοκρατίας της Κορέας δεν μπορεί παρά να μας ανησυχεί· δεν μπορούμε παρά να την αποδοκιμάσουμε. Ως εκ τούτου, θέλουμε η Επιτροπή και το Συμβούλιο να αντιμετωπίζουν την κατάργηση της θανατικής ποινής -η οποία συνιστά παραβίαση του δικαιώματος στη ζωή και αποτελεί κρατικό έγκλημα- ως αποφασιστικής σημασίας στοιχείο στις σχέσεις μας με τρίτες χώρες.
<P>
Τους ζητούμε να καλέσουν την κυβέρνηση της Κορέας και τον Πρόεδρο της Δημοκρατίας, που είχε και ο ίδιος καταδικαστεί σε θάνατο το 1981, να αναλάβουν αποφασιστική δέσμευση υπέρ της κατάργησης της θανατικής ποινής· να αποφασίσουν την εφαρμογή μορατόριουμ σύμφωνα με τη σχετική απόφαση των "νωμένων Εθνών· να εκφράσουν την ανησυχία τους για την κατάσταση των 59 ατόμων, περιλαμβανομένων και ορισμένων πολιτικών κρατουμένων, που έχουν καταδικαστεί σε θάνατο στη χώρα αυτή· και να ζητήσουν τη μετατροπή της θανατικής τους καταδίκης.
<SPEAKER ID="216" NAME="Barbara Lochbihler" LANGUAGE="DE">
Κύριε Πρόεδρε, η πολιτική της κατάργησης της θανατικής ποινής αποτελεί πολύ επιτυχημένη πτυχή της ευρωπαϊκής εξωτερικής πολιτικής. Αυτό μπορεί να διαπιστωθεί κατά τις ενταξιακές διαπραγματεύσεις, στις διμερείς συνομιλίες αλλά και στο πλαίσιο των "νωμένων Εθνών, όπου όλο και περισσότερα κράτη μέλη της διεθνούς κοινότητας αποφασίζουν να ταχθούν υπέρ της εφαρμογής μορατόριουμ ή να καταργήσουν εντελώς τη θανατική ποινή. Μέχρι πρόσφατα, η Δημοκρατία της Νότιας Κορέας ήταν ένα από τα κράτη τα οποία, στην πράξη, δεν εφάρμοζαν αυτήν την απάνθρωπη και ταπεινωτική μορφή τιμωρίας.
<P>
Με το σημερινό ψήφισμα εκφράζουμε την ανησυχία μας ότι, με την απόφαση του Συνταγματικού Δικαστηρίου της Νότιας Κορέας βάσει της οποίας οι εκτελέσεις είναι συμβατές με το Σύνταγμα της χώρας, διευκολύνεται πλέον στην πράξη η εκ νέου εφαρμογή της θανατικής ποινής. Ως εκ τούτου, καλούμε την κυβέρνηση της Νότιας Κορέας να καταβάλει κάθε δυνατή προσπάθεια ώστε, ως αρχικό βήμα, να θεσπίσει νομικώς δεσμευτικό μορατόριουμ που να απαγορεύει την πραγματοποίηση εκτελέσεων -δεν πρέπει να λησμονούμε ότι στις φυλακές υπάρχουν 55 άτομα τα οποία έχουν καταδικαστεί σε θάνατο- και στη συνέχεια, ως δεύτερο βήμα, να θεσπιστεί από το κοινοβούλιο της Νότιας Κορέας νόμος που να καταργεί την ποινή του θανάτου.
<P>
Είναι πολύ θετική η διαπίστωση ότι, και στο εσωτερικό της νοτιοκορεατικής κοινωνίας, έχει δημιουργηθεί ένα κίνημα το οποίο αποβλέπει, εν τέλει, στη θέσπιση νόμου για την κατάργηση της θανατικής ποινής. Ως βουλευτές του παρόντος Σώματος στηρίζουμε αυτό το κίνημα.
<SPEAKER ID="217" NAME="Jarosław Leszek Wałęsa" LANGUAGE="PL">
Κύριε Πρόεδρε, σε μια περίοδο κατά την οποία αυξάνεται ο αριθμός των χωρών που εγκαταλείπουν τη χρήση της θανατικής ποινής, η απόφαση του Συνταγματικού Δικαστηρίου της Νότιας Κορέας πρέπει να μας προκαλεί τουλάχιστον έκπληξη.
<P>
" θανατική ποινή συνιστά σαφή παραβίαση των ανθρωπίνων δικαιωμάτων, διότι, σε τελευταία ανάλυση, η ανθρώπινη ζωή είναι μία αξία την οποία ο νόμος πρέπει να προστατεύει, ενώ ένα νομικό σύστημα το οποίο επιτρέπει την εφαρμογή της ποινής του θανάτου πλήττει τα ίδια τα θεμέλιά του και ισοδυναμεί με ιδιαίτερο είδος υποκρισίας. Υπάρχουν πολλά επιχειρήματα κατά της χρήσης αυτού του μέσου απόδοσης δικαιοσύνης. Κατ' εμέ, το σημαντικότερο είναι η μη ανακλησιμότητά της. Οτιδήποτε άλλο και αν υποστηριχθεί σχετικά, η ποινή του θανάτου είναι μια ποινή οριστική. Στερεί από τους ανθρώπους το πολυτιμότερο αγαθό που έχουν ποτέ αποκτήσει. Άλλωστε, παραμένει το ζήτημα της ηθικής ευθύνης όσων εκτελούν αυτήν την πράξη, διότι υπάρχει πάντοτε ο κίνδυνος να εκτελεστεί κάποιος αθώος.
<P>
Επιπλέον, η απόφαση του Συνταγματικού Δικαστηρίου προξενεί απογοήτευση, διότι γνωρίζουμε ότι στην Κορέα δεν έχουν πραγματοποιηθεί εκτελέσεις επί σειρά ετών. Ευελπιστώ ότι η απόφαση αυτή δεν θα επηρεάσει τον αριθμό των ποινών που θα επιβληθούν εφεξής. Μάλιστα, απευθύνω έκκληση να τερματιστεί αμέσως η επιβολή της θανατικής ποινής στη Νότια Κορέα.
<SPEAKER ID="218" NAME="Lidia Joanna Geringer de Oedenberg">
εξ ονόματος της Ομάδας S&D. - (PL) " Νότια Κορέα είναι ένας από τους βασικούς εμπορικούς εταίρους της Ευρωπαϊκής Ένωσης. Είναι επίσης μία χώρα με την οποία η Ευρωπαϊκή Επιτροπή έχει ολοκληρώσει διαπραγματεύσεις για μια συμφωνία ελευθέρων συναλλαγών, η οποία παρέχει και στις δύο πλευρές ευρύτατη πρόσβαση στις αγορές της άλλης πλευράς. Υπό το πρίσμα αυτών των τόσο στενών οικονομικών σχέσεων, με εκπλήσσει η τόσο σημαντική διαφοροποίηση μεταξύ της ΕΕ και της Κορέας όσον αφορά τον σεβασμό των ανθρωπίνων δικαιωμάτων.
<P>
Όλα τα κράτη μέλη της Ευρωπαϊκής Ένωσης έχουν συνυπογράψει το Πρωτόκολλο 13 της Ευρωπαϊκής Σύμβασης για την Προστασία των Δικαιωμάτων του Ανθρώπου και των Θεμελιωδών Ελευθεριών, το οποίο απαγορεύει τη χρήση της ποινής του θανάτου. Επιπλέον, η Ένωση διακηρύσσει στη διεθνή σκηνή ότι έχει θέσει ως στόχο της να εργαστεί για την καθολική κατάργηση της θανατικής ποινής. Σύμφωνα με τη διακήρυξη αυτή, η Ένωση θα πρέπει να εκφραστεί με σαφήνεια υπέρ της στήριξης του κινήματος που δραστηριοποιείται στο εσωτερικό της Κορέας για την κατάργηση της θανατικής ποινής. Ας ελπίσουμε ότι, καταρχάς, θα θεσπιστεί μορατόριουμ στις εκτελέσεις, και ότι η κορεατική κυβέρνηση θα μετάσχει ενεργά στις προσπάθειες για την κατάργηση της θανατικής ποινής που καταβάλλονται στους κόλπους των "νωμένων Εθνών.
<P>
Στο πλαίσιο των νέων αρμοδιοτήτων στο πεδίο της εμπορικής πολιτικής, έχουμε δικαίωμα και υποχρέωση, ως Ευρωπαϊκό Κοινοβούλιο, να απαιτήσουμε την κατάργηση της θανατικής ποινής σε όλες τις χώρες εταίρους της Ευρωπαϊκής Ένωσης.
<SPEAKER ID="219" NAME="Zbigniew Ziobro" LANGUAGE="PL">
Κύριε Πρόεδρε, αν οι σημερινές απόψεις για τη θανατική ποινή εφαρμόζονταν στην Ευρώπη την περίοδο των δικών της Νυρεμβέργης, κανένας από τους ναζιστές εγκληματίες που δικάστηκαν από αυτό το δικαστήριο, και ήταν υπεύθυνοι για τις βάναυσες δολοφονίες εκατομμυρίων αθώων ανθρώπων, δεν θα είχε καταδικαστεί σε θάνατο. Δεν έχω ακούσει κανέναν στην Ευρώπη να επικρίνει το Δικαστήριο της Νυρεμβέργης για τις άδικες αποφάσεις του.
<P>
" Ευρώπη απομακρύνεται ολοένα και περισσότερο από την ουσία της δίκαιης τιμωρίας ως αναλογικής απάντησης στο κακό που έχει προκαλέσει ο δράστης και στην ενοχή που επισύρει η πράξη του. Όταν μιλάμε για φόνο, για δολοφονία πολλών ανθρώπων, λόγου χάρη στο πλαίσιο μιας τρομοκρατικής πράξης, ή όταν μιλάμε για γενοκτονίες και θανάτους εκατομμυρίων ανθρώπων, και αυτό έχει συμβεί εξάλλου στην Ευρώπη, τότε τίθεται το ζήτημα της επιβολής ανάλογης ποινής. Είναι αλήθεια ότι σε ακαδημαϊκούς κύκλους, στην Ευρώπη και αλλού, βρίσκεται παρ' όλα αυτά σε εξέλιξη μια συζήτηση σχετικά με την αποτελεσματικότητα αυτής της ποινής όσον αφορά τον προληπτικό της ρόλο και την προστασία των αθώων. Αυτό, ωστόσο, μάλλον δεν αποτελεί το αποφασιστικό επιχείρημα εν προκειμένω.
<P>
" Ευρώπη έχει, σήμερα, εγκαταλείψει τη θανατική ποινή. Πρόκειται για μια δημοκρατική επιλογή, και επιθυμούμε τον σεβασμό της. Ωστόσο, πρέπει επίσης να σεβόμαστε τις επιλογές των άλλων, και γι' αυτό τάσσομαι υπέρ της συζήτησης αυτού του θέματος, περιλαμβανομένης της συζήτησης με τον λαό της Νότιας Κορέας. Είναι, άλλωστε, δημοκρατικό κράτος και δημοκρατικός λαός.
<SPEAKER ID="220" NAME="Marek Henryk Migalski" AFFILIATION="ECR">
(PL) Θεωρώ ότι δεν θα πρέπει να σχολιάσουμε ή να παρέμβουμε σε αυτό το ζήτημα, για τουλάχιστον δύο λόγους. Πρώτον, επειδή η Νότια Κορέα είναι δημοκρατική χώρα, και η απόφαση του Συνταγματικού Δικαστηρίου είναι απόφαση νόμιμου οργάνου αυτής της χώρας. Για τον λόγο αυτόν, δεν υπάρχει κίνδυνος επιβολής της θανατικής ποινής για πολιτικούς ή ασήμαντους λόγους - θα επιβάλλεται μόνο σε περιπτώσεις εγκληματιών και δολοφόνων. Δεύτερον, η θανατική ποινή λειτουργεί αποτρεπτικά. Αυτό δεν είναι δυνατόν, φυσικά, να αποδειχθεί εμπειρικά, αν δεχτούμε όμως ότι αληθεύει ο συλλογισμός ότι μία πιο σοβαρή ποινή αποτελεί και ισχυρότερο αποτρεπτικό παράγοντα, αυτό σημαίνει ότι η σοβαρότερη ποινή λειτουργεί και πιο αποτρεπτικά, πράγμα που σημαίνει ότι η ποινή του θανάτου έχει τον μεγαλύτερο αποτρεπτικό χαρακτήρα. Βάσει του δεδομένου αυτού, εφαρμόζοντας την ποινή του θανάτου, στην πραγματικότητα σώζουμε τις ζωές αθώων ανθρώπων. Κατά συνέπεια, η Ευρωπαϊκή Ένωση και το Ευρωπαϊκό Κοινοβούλιο δεν θα πρέπει να παρέμβουν στις αποφάσεις των νοτιοκορεατικών αρχών για το θέμα αυτό.
<SPEAKER ID="221" NAME="Bogusław Sonik" AFFILIATION="PPE">
(PL) Κύριε Πρόεδρε, η απόφαση του Συνταγματικού Δικαστηρίου της Νότιας Κορέας σύμφωνα με την οποία η θανατική ποινή δεν συνιστά παραβίαση του Συντάγματος πρέπει να γίνει δεκτή με θλίψη. " απόφαση αυτή αποτελεί βήμα οπισθοδρόμησης σε σύγκριση με την έως τώρα επικρατούσα τάση στη Νότια Κορέα, όπου η θανατική ποινή δεν έχει εφαρμοστεί επί μία δεκαετία. " τελευταία εκτέλεση είχε πραγματοποιηθεί πριν από 13 χρόνια. Σήμερα υπάρχουν 57 θανατοποινίτες εν αναμονή εκτέλεσης. Οφείλουμε να τηρήσουμε επικριτική στάση έναντι της απόφασης του δικαστηρίου της Νότιας Κορέας. " Νότια Κορέα, η οποία κατέχει ηγετική θέση στην οικονομία της περιοχής, οφείλει να λειτουργεί ως υπόδειγμα όσον αφορά τον σεβασμό του δικαιώματος όλων ανεξαιρέτως των ανθρώπων στη ζωή. " θανατική ποινή είναι ασύμβατη με ένα σύγχρονο σύστημα ποινικής δικαιοσύνης και, αντίθετα με την κυρίαρχη άποψη, δεν επιφέρει καμία μείωση της εγκληματικότητας.
<SPEAKER ID="222" NAME="Jaroslav Paška" AFFILIATION="EFD">
- (SK) " θανατική ποινή είναι ένα ζήτημα το οποίο θα παραμένει επίκαιρο όσο κρύβονται στην ανθρώπινη κοινωνία τέρατα και δολοφόνοι που γνωρίζουν ότι μπορούν να βασανίζουν, να κακοποιούν και να δολοφονούν ανθρώπους, επειδή μια ανίσχυρη και άτολμη κοινωνία δεν μπορεί να αντιμετωπίσει τη βάναυση συμπεριφορά τους.
<P>
Καθένα από τα θύματα αυτών των τεράτων είχε το ίδιο δικαίωμα στη ζωή όπως όλοι μας, μέχρι τη στιγμή που διασταυρώθηκαν οι δρόμοι τους με ένα τέτοιο τέρας, με έναν εγκληματία που καταδίκασε ένα πρόσωπο σε θάνατο, για να ικανοποιήσει ένα διεστραμμένο του πάθος, χωρίς κανένα δικαίωμα ελέους ή υπεράσπισης. Το Συνταγματικό Δικαστήριο της Κορέας εξέδωσε γνωμοδότηση σύμφωνα με την οποία η θανατική ποινή δεν αντίκειται στο κορεατικό Σύνταγμα. Με αυτόν τον τρόπο αξιολογήθηκε πρακτικά το νομικό καθεστώς. Το γεγονός ότι οι πολιτικές ελίτ της Ευρώπης έχουν, εξ ονόματός μας, εγκαταλείψει αυτό το μέσο δεν σημαίνει, ωστόσο, ότι έχουμε γίνει καλύτεροι άνθρωποι ή ότι η κοινωνία μας είναι πιο ανθρώπινη. Όχι. Οι φρικτές, βάναυσες δολοφονίες τίμιων ανθρώπων από τέρατα δεν έχουν εξαλειφθεί από την Ευρώπη, όπως ακριβώς δεν έχουν εξαλειφθεί και από την Κορέα. " μόνη διαφορά είναι ότι τα τέρατα της Ευρώπης δεν χρειάζεται να ανησυχούν για τη θανατική ποινή.
<P>
Κυρίες και κύριοι, σέβομαι το πρότυπό μας, το οποίο στηρίζεται στην Ευρωπαϊκή Σύμβαση για την Προστασία των Δικαιωμάτων του Ανθρώπου, εκτιμώ ωστόσο ότι, προτού το επιβάλουμε και στον υπόλοιπο κόσμο, πρέπει να διασφαλίσουμε ότι υπάρχει όντως καλύτερη λύση για τους τίμιους πολίτες, και ότι...
<P>
(Ο Πρόεδρος διακόπτει τον ομιλητή)
<SPEAKER ID="223" NAME="Joanna Katarzyna Skrzydlewska" AFFILIATION="PPE">
(PL) Θα ήθελα να δηλώσω ότι η απόφαση του Συνταγματικού Δικαστηρίου της Νότιας Κορέας είναι απογοητευτική και ανησυχητική. Παρότι οι τελευταίες εκτελέσεις στη Νότια Κορέα πραγματοποιήθηκαν το 1997, το δικαστήριο αποφάσισε στις 25 Φεβρουαρίου ότι η ποινή του θανάτου αποτελεί μορφή τιμωρίας η οποία δεν παραβιάζει το συνταγματικό δικαίωμα στη ζωή. Αυτή είναι πλέον η δεύτερη απόφαση του δικαστηρίου με το ίδιο περιεχόμενο. " πρώτη τέτοια απόφαση είχε ληφθεί το 1996, οπότε το δικαστήριο είχε δηλώσει ότι η κοινή γνώμη δεν ήταν υπέρ της κατάργησης της θανατικής ποινής. Επομένως, συνάγεται ότι η κοινή γνώμη της Νότιας Κορέας δεν έχει μεταβληθεί, και αυτό είναι λυπηρό, διότι μια χώρα που κατέχει ηγετική θέση στο οικονομικό πεδίο θα πρέπει να λειτουργεί ως υπόδειγμα για τις υπόλοιπες χώρες όσον αφορά τον σεβασμό του δικαιώματος στη ζωή, το οποίο αποτελεί θεμελιώδες ανθρώπινο δικαίωμα.
<P>
(Χειροκροτήματα)
<SPEAKER ID="224" NAME="Janez Potočnik" LANGUAGE="EN">
Κύριε Πρόεδρε, ο αγώνας κατά της θανατικής ποινής βρίσκεται στο επίκεντρο της πολιτικής της ΕΕ για τα ανθρώπινα δικαιώματα. " ΕΕ θεωρεί ότι η θανατική ποινή είναι βάναυση και απάνθρωπη τιμωρία η οποία δεν αποτρέπει την εμφάνιση εγκληματικών συμπεριφορών, ενώ η κατάργηση της θανατικής ποινής συμβάλλει στην ενίσχυση της ανθρώπινης αξιοπρέπειας.
<P>
Έχουμε χαιρετίσει σειρά πρόσφατων θετικών εξελίξεων στον αγώνα κατά της θανατικής ποινής. Τον Ιανουάριο του τρέχοντος έτους, η Μογγολία ανακοίνωσε την εφαρμογή μορατόριουμ στη θανατική ποινή. Κατά τη διάρκεια του 2009, το Μπουρούντι, το Τόγκο καθώς και η αμερικανική πολιτεία του Νέου Μεξικού κατάργησαν τη θανατική ποινή. Το 2007 η Γενική Συνέλευση των "νωμένων Εθνών ενέκρινε για πρώτη φορά ψήφισμα με το οποίο καλούνται τα κράτη να εφαρμόσουν μορατόριουμ όσον αφορά τις εκτελέσεις με στόχο την πλήρη κατάργηση της θανατικής ποινής· η έκκληση επιβεβαιώθηκε και με νέο ψήφισμα του 2008.
<P>
Ως εκ τούτου, η ΕΕ αισθάνεται φυσικά απογοήτευση για την απόφαση του Συνταγματικού Δικαστηρίου της Δημοκρατίας της Κορέας στις 25 Φεβρουαρίου -με ψήφους πέντε έναντι τεσσάρων- σύμφωνα με την οποία η θανατική ποινή είναι σύμφωνη με τις διατάξεις του Συντάγματος της χώρας. Σημειώνουμε, ωστόσο, ότι η υπόθεση αυτή αφορούσε την ερμηνεία του κορεατικού Συντάγματος· δεν συνιστά πολιτική απόφαση υπέρ της διατήρησης της θανατικής ποινής. Σημειώνουμε επίσης με ιδιαίτερη έμφαση τις περαιτέρω γνωμοδοτήσεις τριών από τους πέντε δικαστές οι οποίοι έκριναν ότι η θανατική ποινή είναι σύμφωνη με τις διατάξεις του Συντάγματος. Οι δικαστές Lee Kang-Kook και Min Hyung-Ki διευκρίνισαν ότι είναι αναγκαίο να περιοριστεί η χρήση της θανατικής ποινής και να μειωθεί ο αριθμός των εγκλημάτων για τα οποία επιβάλλεται, ενώ ο δικαστής Song Doo-hwan υποστήριξε ότι κάθε απόφαση σχετικά με τη θανατική ποινή θα πρέπει να αποτελεί αντικείμενο δημοσίου διαλόγου και να λαμβάνεται από τη νομοθετική εξουσία.
<P>
Παρότι τα δικαστήρια συνεχίζουν να εκδίδουν αποφάσεις με τις οποίες επιβάλλουν θανατική ποινή, η Δημοκρατία της Κορέας εφαρμόζει μορατόριουμ στις εκτελέσεις από το 1997. Επί του παρόντος, δεν υπάρχει καμία ένδειξη βάσει της οποίας να μπορούμε να συναγάγουμε ότι η απόφαση του Συνταγματικού Δικαστηρίου θα επηρεάσει αυτό το μορατόριουμ. Χαιρετίζουμε την αποφασιστικότητα της Κορέας να διατηρήσει το μορατόριουμ στην εκτέλεση της θανατικής ποινής.
<P>
Συγχρόνως, όπως επισημαίνεται στο ψήφισμα της Γενικής Συνέλευσης των "νωμένων Εθνών, η εφαρμογή μορατόριουμ δεν θα πρέπει να θεωρείται αυτοσκοπός αλλά βήμα στην πορεία προς την πλήρη κατάργηση της θανατικής ποινής. Κατά συνέπεια, η ΕΕ απευθύνει έκκληση στην κορεατική Εθνοσυνέλευση να ενεργήσει το ταχύτερο δυνατόν με σκοπό την κατάργηση της θανατικής ποινής. " Δημοκρατία της Κορέας πρωτοπορεί επί σειρά ετών σε θέματα ανθρωπίνων δικαιωμάτων στην Ασία. Έτσι, η κατάργηση της θανατικής ποινής θα επιβεβαιώσει απλώς την προσήλωση της Δημοκρατίας της Κορέας στον στόχο της προστασίας και της προαγωγής των ανθρωπίνων δικαιωμάτων.
<SPEAKER ID="225" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στο τέλος της συζήτησης.
<P>
Γραπτές δηλώσεις (άρθρο 149 του Κανονισμού)
<SPEAKER ID="226" NAME="Gerard Batten  " LANGUAGE="EN">
Συγχαρητήρια στο Συνταγματικό Δικαστήριο της Νότιας Κορέας για την προάσπιση της νομιμότητας της θανατικής ποινής. Πρόθεση των δικαστών ήταν να διατηρηθεί η θανατική ποινή για τους δράστες των απεχθέστερων ποινικών εγκλημάτων. Για παράδειγμα, για κάποιον Kang Ho-soon, ο οποίος, σύμφωνα με μαρτυρίες, ομολόγησε ότι έχει δολοφονήσει επτά γυναίκες. Προσφάτως το Υπουργείο Δικαιοσύνης δημοσίευσε στοιχεία βάσει των οποίων πάνω από το 60% των πολιτών υποστηρίζουν τη θανατική ποινή. Αν είχε τεθεί παρόμοιο ερώτημα στη Βρετανία, θα βλέπαμε τουλάχιστον το ίδιο αποτέλεσμα. Στις βρετανικές φυλακές έχουμε κάθε είδους κατά συρροήν δολοφόνους, βιαστές, παιδόφιλους, δολοφόνους μικρών παιδιών, νεκρόφιλους και κανίβαλους που εκτίουν ποινές ισόβιας κάθειρξης. Το τελευταίο τέτοιο παράδειγμα, μόλις την περασμένη εβδομάδα, αφορά τον διεστραμμένο Peter Chapman, ο οποίος παρέσυρε στον θάνατο ένα αθώο 17χρονο θύμα, την Ashleigh Hall, και γι' αυτό καταδικάστηκε σε φυλάκιση 35 ετών. " ποινή αυτή είναι ανεπαρκής. Αυτός και οι όμοιοί του πρέπει να εκτελούνται. Κατ' αυτόν τον τρόπο θα εξοικονομούνταν και τα εκατομμύρια των λιρών που σπαταλούνται κάθε χρόνο για να κρατούνται εφ' όρου ζωής στη φυλακή τέτοιου είδους εγκληματίες, χρήματα που θα μπορούσαν να αξιοποιηθούν καλύτερα για τη φροντίδα των ηλικιωμένων και των αρρώστων. Εύγε λοιπόν στη Νότια Κορέα: συνεχίστε να εκτελείτε τους χειρότερους εγκληματίες σας.
<SPEAKER ID="227" NAME="Monica Luisa Macovei  " AFFILIATION="PPE">
γραπτώς. - (EN) "Κάθε πρόσωπο έχει δικαίωμα στη ζωή. Ειδάλλως, ο δολοφόνος επιτυγχάνει εμμέσως μια τελική και διεστραμμένη ηθική νίκη υποχρεώνοντας το κράτος να γίνει και το ίδιο δολοφόνος, και μειώνοντας έτσι την κοινωνική απαξία που επισύρει η συνειδητή αφαίρεση της ανθρώπινης ζωής" (Διεθνής Αμνηστία, 1998). " ηθική, η αποτροπή και η δικαιοσύνη έχουν κρίσιμη σημασία στον διάλογο σχετικά με τη θανατική ποινή. " προσέγγιση του "ελέγχου του εγκλήματος" επιδιώκει την καταστολή των εγκληματικών συμπεριφορών, ενώ το πρότυπο "ανθρώπινα δικαιώματα/σύννομη διαδικασία" δίνει έμφαση στα δικαιώματα του ατόμου. " πρώτη προσέγγιση θεωρεί τη θανατική ποινή ηθική επειδή ο κατηγορούμενος αφαίρεσε μια ζωή (ανταπόδοση), αποτρεπτική επειδή όσοι σκέπτονται ενδεχομένως να δολοφονήσουν δεν προβαίνουν στην πράξη φοβούμενοι για τη ζωή τους, ενώ η δικαιοσύνη είναι ασήμαντη ή αναπόδεικτη. Το δεύτερο πρότυπο ισχυρίζεται ότι η θανατική ποινή είναι ανήθικη επειδή το κράτος δεν πρέπει να αφαιρεί ζωές, δεν λειτουργεί αποτρεπτικά -όπως προκύπτει από στατιστικά στοιχεία- και απονέμεται με άδικο τρόπο, καθώς ορισμένες φορές άτομα που έχουν καταδικαστεί σε θάνατο είναι αθώα και έχουν συμβεί παρατυπίες στη δίκη τους. Πιστεύω στο πρότυπο των ανθρωπίνων δικαιωμάτων, όπως εκφράζεται στους επιτακτικούς και ενδοτικούς κανόνες δικαίου της διεθνούς κοινότητας, και όπως προκύπτει από τον ολοένα και μεγαλύτερο αριθμό κρατών που καταργούν τη θανατική ποινή. Απευθύνω έκκληση στη Δημοκρατία της Κορέας να επιδείξει ξεκάθαρη πολιτική βούληση ώστε να καταργήσει τη θανατική ποινή, και μέχρις ότου το πράξει να εφαρμόσει μορατόριουμ στην εκτέλεσή της.
<SPEAKER ID="228" NAME="Cristian Dan Preda  " LANGUAGE="RO">
Οι κατευθυντήριες γραμμές της ΕΕ για τη θανατική ποινή χρονολογούνται από το 1998. Το ίδιο ακριβώς έτος είχε αρχίσει να εφαρμόζεται το άτυπο μορατόριουμ στην εκτέλεση της θανατικής ποινής στη Νότια Κορέα. Εκείνη την περίοδο, το κοινοβούλιο της Νότιας Κορέας είχε συζητήσει τρεις προτάσεις για την κατάργηση της θανατικής ποινής. Τον περασμένο μήνα, το Συνταγματικό Δικαστήριο της χώρας αυτής επιβεβαίωσε με μικρή πλειοψηφία τη συνταγματικότητα της θανατικής ποινής.
<P>
Εκφράζω τη λύπη μου για την απόφαση αυτή και ευελπιστώ ότι το κορεατικό κοινοβούλιο θα εγκρίνει ψήφισμα με το οποίο θα καταργήσει τη θανατική ποινή.
<P>
Αν η Νότια Κορέα προσχωρήσει στις τάξεις των χωρών που υποστηρίζουν την κατάργηση της θανατικής ποινής, θα στείλει ένα πολύ ισχυρό μήνυμα σε ολόκληρη την ασιατική ήπειρο.

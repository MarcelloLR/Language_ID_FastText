<CHAPTER ID="022">
Άδεια οδήγησης (αναδιατύπωση) (συζήτηση) 
<SPEAKER ID="436" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση της Επιτροπής Μεταφορών και Τουρισμού, σχετικά με την κοινή θέση του Συμβουλίου ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου που αφορά την άδεια οδήγησης (αναδιατύπωση) (09010/1/2006 - C6-0312/2006 -(εισηγητής: ο κ. Mathieu Grosch)
<SPEAKER ID="437" NAME="Mathieu Grosch " AFFILIATION="PPE-DE">
εισηγητής. - (DE) Κύριε Πρόεδρε, κύριε Επίτροπε, κυρίες και κύριοι, ήταν ένα δύσκολο έργο. Αρχίσαμε την εργασία μας πριν από δυόμισι χρόνια. " κοινοβουλευτική περίοδος δεν ήταν η καλύτερη δυνατή για να επιτευχθεί συμφωνία σε πρώτη ανάγνωση, πιστεύω όμως ότι φέραμε καλά σε πέρας τον φάκελο αυτόν. Θα ήθελα να αρχίσω ευχαριστώντας τους συναδέλφους μου γιατί είχαμε μια πολύ ανοιχτή συζήτηση στην επιτροπή και διαπιστώσαμε πως δεν επρόκειτο τόσο για κομματικές πολιτικές διαφορές όσο για παραδόσεις. Θα ήθελα να ευχαριστήσω ειδικά τους συναδέλφους που υποστήριξαν σε μεγάλο βαθμό το σχέδιο παρά τις ευαισθησίες που υπάρχουν στις χώρες τους.
<P>
Θα ήθελα επίσης να ευχαριστήσω το Συμβούλιο, διότι τόσο η φινλανδική όσο και η αυστριακή, αλλά και η λουξεμβουργιανή προεδρία που δημιούργησε τη βάση για τον συμβιβασμό, συνεισέφεραν ώστε να μπορέσουμε να έχουμε αύριο μια θετική έκβαση.
<P>
(FR) Κύριε Επίτροπε, θα ήθελα και εγώ να σας ευχαριστήσω επειδή εσείς ο ίδιος, καθώς και η ομάδα σας, επιτελέσατε εξαίρετο έργο υποστήριξης αυτού του σχεδίου. Επιθυμώ ιδιαίτερα να υπογραμμίσω την εμπειρογνωμοσύνη που επέδειξαν τα μέλη των υπηρεσιών σας στον χειρισμό αυτού του περίπλοκου θέματος, η οποία μας οδήγησε σε λύσεις που πιστεύω ότι αξίζουν τον κόπο.
<P>
(DE) Θεωρώ ότι οι προκλήσεις που συνδέονται με αυτήν την οδηγία μπορούν να συνοψιστούν στα εξής:
<P>
Πρώτον, θεωρήσαμε σημαντικό να μην δημιουργήσουμε μια επιπλέον άδεια οδήγησης, την 111η ή την 130ή, αλλά να καθιερώσουμε σταδιακά μια ενιαία ευρωπαϊκή άδεια οδήγησης. Αυτό, όμως, ήταν περισσότερο συμβολικό γιατί θέλαμε να καταγραφούν με την αντικατάσταση αδειών οδήγησης οι άδειες που υπάρχουν πραγματικά και να έχουμε τεκμηρίωση για να γνωρίζουμε πόσες ακριβώς άδειες οδήγησης βρίσκονται σε κυκλοφορία στις διάφορες χώρες και ποιοι είναι οι κάτοχοί τους, προκειμένου να μπορεί να γίνει ανταλλαγή πληροφοριών.
<P>
Τελικά υπήρχε και θέμα οδικής ασφάλειας, και εδώ υπήρχε ιδιαίτερη ανάγκη δράσης στον τομέα των μοτοσικλετών. Το επιτύχαμε και αυτό. Επιπροσθέτως, η οδηγία επιτυγχάνει μια καλή ισορροπία μεταξύ, αφενός, της οικονομικής βιωσιμότητας και, αφετέρου, της ασφάλειας, ειδικά ως προς τα τροχόσπιτα. Αυτές οι κοινές προκλήσεις κατέληξαν σε μια κοινή θέση. Μέσα σε έξι χρόνια οι χώρες θα καθιερώσουν το νέο πρότυπο άδειας οδήγησης για νέες αιτήσεις. Αυτό θα ισχύσει προοδευτικά για 300 εκατομμύρια πολίτες. Ωστόσο, για τους πολίτες έχει παραπάνω από συμβολική αξία. Αυτή η προστιθέμενη αξία ήταν που μας έπεισε όλους. Διαπιστώνουμε βελτίωση της κινητικότητας. Μία ενιαία άδεια οδήγησης που αναγνωρίζεται παντού θα σημάνει το τέλος των προβλημάτων αναγνώρισης κεκτημένων δικαιωμάτων στις εκάστοτε χώρες όχι μόνο για τους τουρίστες, αλλά και για τους επαγγελματίες οδηγούς. Αυτό τώρα θα εξασφαλιστεί για πάντα με αυτήν την πρόταση. " νομική ασφάλεια είναι ένα από τα σημαντικότερα μελήματά μας και την δημιουργήσαμε με αυτό το σχέδιο.
<P>
Αφού πρόκειται για συμβιβασμό, πρέπει να μιλήσουμε για προθεσμίες. Εγώ προσωπικά ασφαλώς θα χαιρόμουν πολύ αν ολοκληρώνονταν όλα, τόσο η πρώτη αντικατάσταση όσο και η διαδικασία της τακτικής αντικατάστασης, μέσα σε δέκα χρόνια. Ωστόσο, μερικές χώρες επέμειναν ότι η προθεσμία για την οριστική αντικατάσταση θα έπρεπε να είναι 20 χρόνια. Εδώ ακολουθώ κάπως φιλοσοφικά την αρχή "κάλλιο αργά παρά ποτέ". Ελπίζω πάντως ότι θα γίνει κάπως πιο γρήγορα από την προβλεπόμενη στην οδηγία προθεσμία.
<P>
Εγώ εξακολουθώ να θεωρώ την ασφάλεια ως μία από τις σημαντικότερες πτυχές. Εδώ εστιαστήκαμε σε δύο σημαντικούς τομείς: πρώτον, να σταματήσει ο τουρισμός για την απόκτηση άδειας οδήγησης. Αν οι χώρες δείξουν καλή θέληση, τα δεδομένα που διαθέτουν οι διάφορες χώρες μπορούν να χρησιμοποιηθούν για να σταματήσει ο τουρισμός για απόκτηση άδειας οδήγησης όταν αφαιρούνται, περιορίζονται ή αναστέλλονται οι άδειες. Θεωρούμε ότι κάποιος που αποτελεί κίνδυνο στους δρόμους μίας χώρας πρέπει να μην επιτρέπεται να οδηγεί και στις άλλες 26. Τα θεμέλια έχουν τεθεί και περιμένουμε εδώ ένα σαφές μήνυμα από τα κράτη μέλη.
<P>
Ένα δεύτερο ουσιαστικό σημείο ως προς την ασφάλεια αφορά τις μοτοσικλέτες. " αρχή της βαθμιαίας πρόσβασης στις μοτοσικλέτες μεγάλου κυβισμού, που ίσως μπορούμε να περιμένουμε να εφαρμοστεί κάποτε και σε άλλους τομείς, βασίζεται στις στατιστικές ατυχημάτων που, δυστυχώς, δεν είναι και τόσο καλές όσον αφορά τις μοτοσικλέτες, και είναι επίσης ένας καλός συνδυασμός θεωρίας και πράξης. Όταν προηγείται η θεωρία και έπεται η πράξη, η πρόσβαση θα είναι ευκολότερη.
<P>
Στον τομέα των τροχόσπιτων βρέθηκε μια καλή ισορροπία μεταξύ οικονομίας και ασφάλειας. Χαίρομαι διότι η Επιτροπή δέχτηκε την πρότασή μας. Δεν ζητήσαμε μόνο την πρόσθετη άδεια οδήγησης Β+Ε για τα τροχόσπιτα και τα αυτοκινούμενα τροχόσπιτα, αλλά και μια μικρή δοκιμή από ένα ορισμένο βάρος και πάνω.
<P>
Τελειώνοντας, θα έλεγα ότι, χάρη στη στενή συνεργασία μεταξύ των τριών θεσμικών οργάνων και μεταξύ των συναδέλφων εδώ στο Σώμα, η οδηγία αποτελεί προστιθέμενη αξία για τους πολίτες: μεγαλύτερη νομική ασφάλεια, βελτίωση της οδικής ασφάλειας, μεγαλύτερη κινητικότητα, λιγότερος τουρισμός για απόκτηση άδειας οδήγησης και πλεονέκτημα για την οικονομία και τον τουρισμό. Ως εκ τούτου, θεωρώ γενικά ότι με αυτήν την έκθεση δώσαμε ένα παράδειγμα για το πόσο ρεαλισμό μπορεί να δείξει η Επιτροπή Μεταφορών και Τουρισμού.
<SPEAKER ID="440" NAME="Jacques Barrot">
Αντιπρόεδρος της Επιτροπής. (FR) Κύριε Πρόεδρε, ζητώ συγνώμη. Πράγματι, ένας άνδρας της θέσεώς μου που είχε την τιμή να συμμετέχει σε κοινοβουλευτικές συνελεύσεις επί σειρά ετών, οφείλει να μην αργεί ποτέ. Κύριε Πρόεδρε, αξιότιμοι βουλευτές, σας παρακαλώ να με συγχωρήσετε.
<P>
Τούτου λεχθέντος, η αμηχανία μου είναι ακόμη μεγαλύτερη, αφού οφείλω να αποτίσω τιμή στο εξαίρετο έργο του Κοινοβουλίου πάνω σε αυτό το πολύ σημαντικό θέμα της οδηγίας που αφορά την άδεια οδήγησης. Θέλω να απευθύνω τις θερμότερες ευχαριστίες μου στον κ. Grosch, του οποίου η έκθεση είναι εξαιρετικά υψηλής ποιότητας, και στην Επιτροπή Μεταφορών και Τουρισμού για την στήριξη που παρείχε στην πρόταση της Επιτροπής.
<P>
Είναι σαφές από τις πολλές αντιδράσεις που προκάλεσε αυτή η πρόταση κατά τη διάρκεια της νομοθετικής διαδικασίας ότι το θέμα αυτό είναι πολύ σημαντικό για εσάς. Αυτό έπρεπε να αναμένεται, δεδομένου ότι η άδεια οδήγησης είναι το συνηθέστερο δίπλωμα που κατέχει κάποιος σήμερα στην Ένωση. Σχεδόν 300 εκατομμύρια άνθρωποι εξαρτώνται από την άδεια οδήγησης για τις μετακινήσεις τους και, βεβαίως, στην καθημερινότητά τους. Ο αριθμός των εμπειρογνωμόνων στον τομέα αυτόν, ή αυτοί που θεωρούν τον εαυτό τους εμπειρογνώμονα, είναι σχεδόν τόσος όσος και ο αριθμός κατόχων αδείας οδήγησης, και έκαστος εξ αυτών έχει τη δική του γνώμη επί του θέματος.
<P>
Ωστόσο, μετά την πολιτική απόφαση που επετεύχθη στο Συμβούλιο τον παρελθόντα Μάρτιο και την ψήφιση από την Επιτροπή Μεταφορών και Τουρισμού στα τέλη Νοεμβρίου, διαμορφώνεται ευρεία συναίνεση, που επιβεβαιώνει ότι τα άλλα θεσμικά όργανα εγκρίνουν τους στόχους που προτείνει η Επιτροπή. Παρότι η διαδικασία διήρκεσε λίγο περισσότερο από ό,τι αναμενόταν, είμαστε τώρα έτοιμοι να καταλήξουμε σε συμφωνία σε δεύτερη ανάγνωση με το Συμβούλιο επί μιας πολύ ευαίσθητης πρότασης. Αντιληφθήκαμε την ανάγκη να εφαρμόσουμε τη νέα διαδικασία επιτροπολογίας σε αυτήν την πρόταση για μια τρίτη οδηγία που αφορά τις άδειες οδήγησης. Αυτό θα καταστήσει πιο διαφανή τη διαδικασία τροποποίησης των τεχνικών παραρτημάτων της. Επ' αυτού του σημείου, επιτεύχθηκε γρήγορα συμφωνία κατά τη διάρκεια άτυπων διαπραγματεύσεων μεταξύ του Κοινοβουλίου, του Συμβουλίου και της Επιτροπής. Κατά συνέπεια, χαιρετίζω θερμά τις τροπολογίες του Κοινοβουλίου επ' αυτού του συγκεκριμένου θέματος.
<P>
Επιτρέψτε μου, κύριε Πρόεδρε, να κάνω μια σύντομη υπενθύμιση των τριών στόχων που αυτή η πρόταση οδηγίας σχετικά με την άδεια οδήγησης προορίζεται να πετύχει, αναπτύσσοντας τα πολύ εύστοχα σχόλια του κ. Grosch.
<P>
Ο πρώτος στόχος είναι να βοηθήσει στην καταπολέμηση της πλαστογραφίας. Ένα ενιαίο μοντέλο άδειας οδήγησης, με τη μορφή πλαστικής κάρτας, με την πάροδο του χρόνου θα αντικαταστήσει το σημερινό σύστημα που περιλαμβάνει περισσότερα από 110 μοντέλα. " διοικητική ισχύς της άδειας θα περιορίζεται στα 10 χρόνια, με δυνατότητα παράτασης στα 15 χρόνια. Θα ενισχύσουμε την αρχή της μοναδικής άδειας ανά οδηγό και θα εισαγάγουμε ένα προαιρετικό μικροτσίπ. Αυτά είναι τα μέτρα καταπολέμησης της πλαστογραφίας, όπως με σαφήνεια εξήγησε ο κ. Grosch.
<P>
Ο δεύτερος στόχος είναι η βελτίωση της οδικής ασφάλειας. Ναι, θα εισαγάγουμε μια πραγματική άδεια οδήγησης για τους πιο ευπαθείς χρήστες δίτροχων οχημάτων, ήτοι τους οδηγούς μοτοποδηλάτων. Θα εφαρμόσουμε ένα βελτιωμένο σύστημα προοδευτικής πρόσβασης για την οδήγηση μοτοσικλετών και βαρέων οχημάτων, θα επανακαθορίσουμε τις κατηγορίες B και B+E για την οδήγηση αυτοκινήτων που ρυμουλκούν βαριά ρυμουλκούμενα και, τέλος, θα εισαγάγουμε την υποχρεωτική αρχική και συνεχιζόμενη κατάρτιση για τους εξεταστές. Εκτιμώ ότι αυτό το σημείο είναι ιδιαίτερα σημαντικό.
<P>
Ο τρίτος στόχος είναι να διευκολυνθεί η ελευθερία της κυκλοφορίας. Επομένως, θα επαναβεβαιώσουμε την αρχή της αμοιβαίας αναγνώρισης αδειών οδήγησης εντός της Ευρωπαϊκής Ένωσης. Θα εναρμονίσουμε τόσο τους κανόνες σχετικά με την ισχύ των αδειών οδήγησης όσο και τη συχνότητα ιατρικών εξετάσεων για τους οδηγούς βαρέων οχημάτων.
<P>
Θα ήθελα να ολοκληρώσω λέγοντας ότι η κοινή θέση, συνοδευόμενη από τις τροπολογίες σχετικά με τη διαδικασία της κομιτολογίας, αντιπροσωπεύει έναν επιτυχή συμβιβασμό. Εκτιμώ ότι το τελικό κείμενο είναι αρκετά ισορροπημένο και αποτελεί πραγματική βελτίωση στην ισχύουσα οδηγία. Χάρη στο εξαίρετο έργο του κ. Grosch, έχουμε σημειώσει ένα βήμα προόδου προς την κατεύθυνση της επίτευξης του κοινού στόχου μας που είναι η μείωση κατά το ήμισυ του αριθμού των νεκρών στους δρόμους της Ευρωπαϊκής Ένωσης έως το 2010.
<P>
Κύριε Πρόεδρε, αξιότιμοι βουλευτές, αν μου επιτρέπετε, θα ήθελα να συμφωνήσω με την ευχή που εξέφρασε ο εισηγητής σας, ο κ. Grosch, τα κράτη μέλη να μην περιμένουν έως την τελική προθεσμία για να εισαγάγουν αυτήν την ευρωπαϊκή άδεια οδήγησης, η οποία θα αποτελέσει ένα ισχυρό σύμβολο της ευρωπαϊκής μας ιθαγένειας και της ευθύνης που αναλαμβάνει έκαστος οδηγός όταν πιάνει το τιμόνι.
<SPEAKER ID="441" NAME="Georg Jarzembowski">
εξ ονόματος της Ομάδας PPE-DE. - (DE) Κύριε Πρόεδρε, κύριε Αντιπρόεδρε της Επιτροπής, κυρίες και κύριοι, θα είμαι σύντομος. Αρχικά θα ήθελα να ευχαριστήσω ιδιαίτερα τον κ. Grosch για όλα όσα έκανε. Ωστόσο, πρέπει πρώτα να εξηγήσουμε τι πέτυχε σε εκείνους που δεν γνωρίζουν, γιατί οι πολίτες σχηματίζουν την εντύπωση πως το μόνο που έκανε είναι τρεις αιτήσεις για τη διαδικασία επιτροπολογίας και κατά τα άλλα επιβλήθηκε το Συμβούλιο. Όμως ο κ. Grosch ήταν εκείνος που σε συνεργασία με τους σκιώδεις εισηγητές του πέρασε εβδομάδες και μήνες με διαπραγματεύσεις για να επιτευχθεί τελικά μια σωστή και αποδεκτή κοινή θέση του Συμβουλίου. Αυτό πρέπει να το επισημάνουμε ιδιαίτερα, γιατί διαφορετικά οι πολίτες θα πιστέψουν πως το μόνο που κάνουμε είναι να εγκρίνουμε την κοινή θέση. Όχι, ευχαριστούμε τον κ. Grosch και τους συναδέλφους του διότι διαπραγματεύονταν για εβδομάδες προκειμένου να καταφέρουν να παρουσιάσει το Συμβούλιο μια κοινή θέση μετά από συμφωνία με εμάς.
<P>
Δύο ακόμα σύντομες παρατηρήσεις: ανήκω στους βουλευτές που ήταν εναντίον της υποχρεωτικής αντικατάστασης και της περιορισμένης διάρκειας των αδειών. Ωστόσο, συμφωνήσαμε ύστερα ότι για χάρη της οδικής ασφάλειας και της πρόληψης της παραχάραξης αδειών είναι αποδεκτό να πρέπει οι πολίτες να αντικαθιστούν την άδεια οδήγησής τους μετά από 26 χρόνια. Πολλοί από εμάς δεν θα αναγκαστούν ίσως να το κάνουν αυτό, αν δείξουμε σοφία. Ως εκ τούτου, τα 26 χρόνια είναι προφανώς ένας καλός συμβιβασμός που εύκολα μπορούμε να δεχτούμε.
<P>
" τελευταία μου παρατήρηση, κύριε Επίτροπε, είναι ότι δικαιολογημένα είπατε πως ελπίζουμε ότι σε πολλά κράτη μέλη τα μέτρα αυτά θα τεθούν νωρίτερα σε ισχύ. Σας παρακαλώ να φροντίσετε ώστε να πραγματοποιήσουν τα κράτη μέλη γρήγορα αυτό που υποσχέθηκαν, δηλαδή την ανταλλαγή δεδομένων σχετικά με τις άδειες οδήγησης, γιατί δεν θα μπορέσουμε να εμποδίσουμε τον τουρισμό για απόκτηση άδειας οδήγησης παρά μόνο εάν τα κράτη μέλη προβούν σε ανταλλαγή των σχετικών δεδομένων και εάν γνωρίζουν πως δεν πρέπει να χορηγήσουν άδεια οδήγησης στον τάδε η τον δείνα πολίτη διότι υπάρχει ακόμα απαγόρευση. Ας βεβαιωθούμε, λοιπόν, πως τα κράτη μέλη θα δημιουργήσουν γρήγορα το δίκτυο πληροφοριών.
<SPEAKER ID="442" NAME="Ewa Hedkvist Petersen">
εξ ονόματος της Ομάδας PSE. - (SV) Κύριε Πρόεδρε, κύριε Επίτροπε, επιτέλους, μπορούμε να αρχίσουμε να προχωρούμε προς τη θέσπιση κοινής ευρωπαϊκής άδειας οδήγησης. Αναγκαστήκαμε, δυστυχώς, να δεχθούμε μια μακρότατη προθεσμία 26 ετών προκειμένου όλα τα κράτη μέλη να εισαγάγουν την κοινή άδεια οδήγησης. Αυτή είναι μια πάρα πολύ μακρά περίοδος. Όπως οι προηγούμενοι ομιλητές, πιστεύω ότι τα πράγματα θα εξελιχθούν ταχύτερα από αυτό το χρονοδιάγραμμα. Τώρα πρέπει να καλέσουμε τα κράτη μέλη να αντιμετωπίσουν σοβαρά το θέμα και να εργαστούν προς την κατεύθυνση θέσπισης κοινής άδειας οδήγησης νωρίτερα, η οποία, μάλιστα, θα αντικαθίσταται σε τακτά διαστήματα. Πρέπει επίσης να ζητήσουμε από την Επιτροπή να συνδράμει τα κράτη μέλη σε αυτό, όπως είπε ο κ. Jarzembowski.
<P>
Το θέμα αυτό είναι σημαντικό για τους Ευρωπαίους, καθώς αφορά τόσους πολλούς ανθρώπους. Άδεια οδήγησης κατέχουν οι περισσότεροι ευρωπαίοι πολίτες. Αυτό που γνωρίζουμε με βεβαιότητα είναι ότι οι λαοί της Ευρώπης θέλουν να είναι ευχερές για αυτούς να οδηγούν στη δική τους χώρα, καθώς και σε άλλες χώρες, και να έχουν τη δυνατότητα χρήσης της άδειας οδήγησης χωρίς διοικητική ταλαιπωρία. Ωστόσο, οι Ευρωπαίοι θέλουν επίσης αυτοί που οδηγούν στους δρόμους να έχουν τα κατάλληλα προς τούτο προσόντα. Σε όσους παραβαίνουν τη νομοθεσία ή τους κανονισμούς πρέπει να υπάρχει η δυνατότητα επιβολής κυρώσεων, ακόμη και αν αυτοί προέρχονται από άλλη χώρα.
<P>
" νέα κοινή άδεια οδήγησης, με την πάροδο του χρόνου, θα ανταποκρίνεται σε όλες αυτές τις ανάγκες. Είναι σαφές ότι αυτό πρέπει να γίνει σε χρονικό πλαίσιο μικρότερο των 26 ετών. Όπως έχει ήδη επισημανθεί, αυτό το μέτρο θα βελτιώσει την οδική ασφάλεια, αλλά επίσης, ταυτόχρονα, θα εξουδετερώνει το κοινωνικό ντάμπινγκ, έτσι ώστε αυτοί που στοχεύουν στην εκμετάλλευση του γεγονότος ότι κυκλοφορούν πλαστές άδειες οδήγησης να μην έχουν τη δυνατότητα να αποκομίζουν οφέλη από το γεγονός αυτό.
<P>
Θα ήθελα να ολοκληρώσω ευχαριστώντας όλους τους συναδέλφους με τους οποίους δούλεψα για την ευχάριστη συνεργασία. Εργαζόμαστε για το θέμα αυτό επί μακρόν, και δεν είναι λίγοι εξ ημών αυτοί που είχαν ενεργή συμμετοχή στη συζήτηση. Τέλος, θα ήθελα να προσθέσω ότι είναι θετική εξέλιξη το γεγονός ότι η πρόσβαση στην οδήγηση μοτοσικλετών θα γίνεται σε προοδευτική βάση. Πιστεύω ότι αυτό είναι καλό για την οδική ασφάλεια.
<SPEAKER ID="443" NAME="DanutBudreikaitė">
εξ ονόματος της Ομάδας ALDE. - (LT) Κύριε Πρόεδρε, κυρίες και κύριοι, η σύσταση στην οδηγία της Ευρωπαϊκής Επιτροπής σχετικά με τη νέα εκδοχή, που αντικαθιστά την οδηγία του 1991, επιλύει σειρά σημαντικών θεμάτων, ήτοι τη μείωση ευκαιριών για απάτη, την εγγύηση δικαιωμάτων ελευθερίας κυκλοφορίας για τους πολίτες, και τη βελτίωση της οδικής ασφάλειας.
<P>
Θα ήθελα να επισημάνω τη σημασία μιας τέτοιας άδειας για την ελευθερία κυκλοφορίας για τους πολίτες. Στην ΕΕ υπάρχουν περισσότερα από 100 διαφορετικά υποδείγματα αδειών οδήγησης, με διάφορες περιόδους ισχύος και διαφορετικά διαστήματα για υποβολή σε ιατρικές εξετάσεις των επαγγελματιών οδηγών.
<P>
" ελεύθερη κυκλοφορία προσώπων δημιουργεί επίσης ευκαιρίες κατάχρησης των αδειών οδήγησης: μη έχοντας άδεια να οδηγεί λόγω διάπραξης παράβασης στη δική του χώρα, μπορεί ένας πολίτης της ΕΕ να αποκτήσει άδεια οδήγησης σε άλλη χώρα. Μια τέτοια συμπεριφορά ασυνείδητων οδηγών δημιουργεί κίνδυνο για την οδική κυκλοφορία σε ολόκληρη την Ευρώπη. Κατά συνέπεια, είναι πραγματικά ουσιώδες να εφαρμοστεί η αρχή της ομοιομορφίας των αδειών οδήγησης.
<P>
Όσον αφορά την περίοδο εφαρμογής του κανονισμού, αυτή προβλέπεται να είναι αδικαιολόγητα μακρά. " ισχύς της άδειας οδήγησης μπορεί να παραταθεί έως τα 15 έτη, και να αλλάζει περίπου 20 έτη μετά τη θέση σε ισχύ της οδηγίας.
<P>
Κατά συνέπεια, τέτοιες περίοδοι πραγματικά μειώνουν και απομακρύνουν περισσότερο τους στόχους που ορίζει η Επιτροπή στη σύσταση που μειώνει τις ευκαιρίες για απάτη και βελτιώνει την ασφάλεια της οδικής κυκλοφορίας.
<SPEAKER ID="444" NAME="Michael Cramer">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, θα ήθελα αρχικά να ευχαριστήσω ειλικρινά τον εισηγητή. Πιστεύω ότι μαζί με τον συνάδελφό του κ. Jarzembowski πέρασε τον περισσότερο καιρό προσπαθώντας να επιτύχει μια κοινή θέση. Ήταν πολύ δύσκολο, αλλά τελικά τα κατάφερε, και γι' αυτό τον συγχαίρω θερμά.
<P>
Μετά από μια συζήτηση που άρχισε πριν από περισσότερα από δέκα χρόνια, στην αρχή της δεκαετίας του 1990, η ενιαία ευρωπαϊκή άδεια οδήγησης με μορφή πιστωτικής κάρτας θα γίνει επιτέλους πραγματικότητα και θα αντικαταστήσει τις 110 διαφορετικές άδειες οδήγησης. Θα πρέπει να ανανεώνεται με πρόσφατη φωτογραφία κάθε δέκα ή δεκαπέντε χρόνια. Μολονότι δεν θα απαιτείται ιατρική εξέταση -πράγμα που έχει γίνει αποδεκτό στην Ιταλία εδώ και χρόνια- η ευρωπαϊκή άδεια οδήγησης θα συνεισφέρει στην οδική ασφάλεια γιατί θα εμποδίσει επίσης τον τουρισμό για απόκτηση άδειας οδήγησης. Όποιος οδηγούσε με υπερβολική ταχύτητα ή συνελήφθη με οινόπνευμα στο αίμα και του αφαιρέθηκε η άδεια οδήγησης, μπορεί σήμερα να πάει στο εξωτερικό και να υποβάλει εκεί αίτηση για άδεια οδήγησης. Αυτή η πρακτική ενέχει σοβαρούς κινδύνους για την οδική ασφάλεια. Οι παραβάτες πηγαίνουν συχνά στην Πολωνία ή στην Τσεχική Δημοκρατία και αποφεύγουν έτσι όχι μόνο τη στέρηση της άδειας οδήγησης για μήνες, αλλά και την ιατρική και ψυχολογική εξέταση που τους χρειάζεται επειγόντως.
<P>
Με την ευρωπαϊκή άδεια οδήγησης, αυτό δεν θα είναι πλέον δυνατό. Δεν θα υπάρχει πια δυνατότητα για συνολικά πακέτα που έδιναν την ευκαιρία σε άτομα που είχαν συλληφθεί να οδηγούν υπό την επίδραση οινοπνεύματος ή ναρκωτικών ή με υπερβολική ταχύτητα να αποκτήσουν νέα άδεια οδήγησης στο εξωτερικό. Με τον τρόπο αυτόν, για μόνο 1 000 ευρώ, οι χούλιγκαν των δρόμων δεν απέφευγαν μόνο την κουραστική περίοδο αναμονής, αλλά και τις δαπανηρές ιατρικές και ψυχολογικές εξετάσεις. Καθώς ο αριθμός των δυστυχημάτων που οφείλονται στην υπερβολική ταχύτητα και στη μέθη είναι πολύ μεγάλος, αυτό αποτελεί σημαντική συνεισφορά στην οδική ασφάλεια. Δειγματοληπτικοί έλεγχοι έδειξαν ότι το 75% των γερμανών οδηγών με άδεια οδήγησης από το εξωτερικό είχαν υποστεί παλαιότερα αφαίρεση αδείας εξαιτίας προβλημάτων μέθης ή ναρκωτικών. Αυτή η κατάχρηση θα είναι αδύνατη με την ευρωπαϊκή άδεια οδήγησης γιατί θα την εμποδίσει η ευρεία ανταλλαγή δεδομένων.
<P>
Λέω με λύπη μου ότι η πατρίδα μου, η Γερμανία, πάτησε φρένο και, αφού χρειάστηκαν 15 χρόνια για να ληφθεί απόφαση, επέβαλε άλλη μία μεταβατική περίοδο 26 χρόνων πριν από την υποχρεωτική αντικατάσταση της άδειας. Αυτό δεν είναι μόνο κοινωνική αδικία σε βάρος των μελλοντικών γενεών -η περίοδος ανανέωσης σημαίνει πως οι νέοι κάτοχοι άδειας θα έχουν ήδη τη δεύτερή τους άδεια οδήγησης πριν να υποχρεωθούν καν να την αντικαταστήσουν για πρώτη φορά οι παλιοί- αλλά σημαίνει επίσης την περαιτέρω ανοχή του κράτους απέναντι στο οργανωμένο έγκλημα αφού θα καθυστερήσει η ανταλλαγή δεδομένων.
<P>
Προς όφελος της οδικής ασφάλειας και ιδίως εξαιτίας του μακρού χρόνου που χρειάστηκε για να ληφθεί αυτή η απόφαση, το Κοινοβούλιο και το Συμβούλιο δεν έπρεπε να επιτρέψουν καμία μεταβατική περίοδο, αλλά να θεσπίσουν ενιαίους κανόνες για τη διάρκεια ισχύος των παλαιών και των νέων αδειών οδήγησης. Τα κράτη μέλη είναι ελεύθερα να συντομεύσουν τις προθεσμίες, και γι' αυτό σας απευθύνω έκκληση να το κάνετε αυτό και να υλοποιήσετε την ευρωπαϊκή άδεια οδήγησης σε δέκα χρόνια.
<SPEAKER ID="445" NAME="Erik Meijer">
εξ ονόματος της Ομάδας GUE/NGL. - (NL) Κύριε Πρόεδρε, δύο σημαντικά προβλήματα που αφορούν τις άδειες οδήγησης αποτελούν αιτία δημόσιας ενόχλησης. Το πρώτο είναι ο τουρισμός για απόκτηση άδειας οδήγησης που έχει ως αποτέλεσμα άτομα να μπορούν να αποκτούν άδεια οδήγησης χωρίς να έχουν οιοδήποτε πραγματικό δικαίωμα για αυτό, και το άλλο είναι η επικίνδυνη κατάσταση για τους οδηγούς δίτροχων οχημάτων που κυκλοφορούν ανάμεσα σε πυκνή κυκλοφορία αυτοκινήτων. Σε εθνικό επίπεδο θα μπορούσαμε να επιλύσουμε το δεύτερο πρόβλημα, αλλά όχι το πρώτο.
<P>
Για πάρα πολύ καιρό, έχουμε εξοικειωθεί με την κατάσταση όπου άτομα παρακολουθούν μαθήματα οδήγησης κατά τη διάρκεια των διακοπών τους, μετά το πέρας των οποίων τους χορηγείται άδεια οδήγησης στη Μέση Ανατολή ή την Καραϊβική, η οποία δεν πληροί τις απαιτήσεις που ισχύουν στη χώρα καταγωγής τους.
<P>
Ακόμη πιο ανησυχητική είναι η κατάσταση όταν κάποιος, από τον οποίο έχει αφαιρεθεί η άδεια οδήγησης κατόπιν σοβαρής τροχαίας παράβασης ή επικίνδυνης οδήγησης, έχει την ευκαιρία να υποβληθεί σε άλλες εξετάσεις οδήγησης σε άλλο κράτος μέλος της Ευρωπαϊκής Ένωσης. " αμοιβαία αναγνώριση των εθνικών αδειών οδήγησης του δίνει τη δυνατότητα, ακόμη και αν του έχει αφαιρεθεί η δική του, να οδηγεί αυτοκίνητο στη δική του χώρα. Τα άτομα αυτά κάνουν κατάχρηση των εθνικών συνόρων και συνιστούν σοβαρή απειλή για την οδική ασφάλεια.
<P>
Ένα από τα βασικά καθήκοντα της ΕΕ είναι η καταπολέμηση των διασυνοριακών οχλήσεων και των διακοπών στην επικοινωνία, και η παρούσα κατάσταση που αφορά τις άδειες οδήγησης είναι μία από τις οχλήσεις αυτές. Οφείλουμε, ως θέμα προτεραιότητας, να δηλώσουμε καθαρά ότι τα κράτη μέλη διαμονής δεν πρέπει με κανένα τρόπο να εμποδίζονται στην καταπολέμηση αυτής της επικίνδυνης κατάχρησης. Το κείμενο που έχουμε ενώπιόν μας, το οποίο έχει προκύψει από τη δεύτερη ανάγνωση, φαίνεται να το καθιστά αυτό δυνατό με σωστό τρόπο.
<P>
Πιο αμφιλεγόμενος είναι ο τρόπος αντιμετώπισης ατυχημάτων που αφορούν μοτοσικλετιστές και μοτοποδηλάτες, όπου συχνά εμπλέκονται νεαρά άτομα, είτε ως θύματα τα ίδια είτε ως αιτία πρόκλησης ατυχήματος σε τρίτους. Ορισμένοι πρωτόπειροι αναβάτες δικύκλων καμαρώνουν να επιδεικνύουν στους άλλους την ικανότητά τους να εκτελούν επικίνδυνα ακροβατικά. Οι προσπάθειές μας να προστατεύουμε άτομα που ενδέχεται να προκαλέσουν ατύχημα στον εαυτό τους καθώς και άλλους χρήστες των οδών έναντι της απρόσεκτης συμπεριφοράς των ελαχίστων είναι δικαιολογημένες.
<P>
Σε αυτό υπάρχει επίσης και μια άλλη πτυχή: οι μοτοσικλετιστές και οι μοτοποδηλάτες έχουν δίκιο να πιστεύουν ότι οι οδηγοί αυτοκινήτων είναι ιδιοκτήτες των οδών, πράγμα που εξηγεί γιατί οι τελευταίοι θα προτιμούσαν να απαγορευτεί η κυκλοφορία των δικύκλων στους δρόμους. Οι μοτοσικλετιστές θεωρούν ότι συνιστά διακριτική μεταχείριση αν οφείλουν να εκπληρώσουν αυστηρότερες απαιτήσεις από ό,τι οι οδηγοί αυτοκινήτων και αν, στην πράξη, ως αποτέλεσμα, πρέπει να είναι μεγαλύτεροι σε ηλικία, πριν αποκτήσουν δικαίωμα από τον νόμο να χρησιμοποιούν τις δημόσιες οδούς για πρώτη φορά. Πριν από την ηλικία των 24 ετών δεν θα έχουν δικαίωμα να οδηγούν τις βαρύτερες μοτοσικλέτες χωρίς κάποιο ενδιάμεσο στάδιο. Αυτό οδηγεί σε σύγκρουση συμφερόντων μεταξύ των νέων και των μεγαλυτέρων σε ηλικία οδηγών δικύκλων και μεταξύ οδηγών θωρακισμένων τετράτροχων οχημάτων και ευάλωτων δίκυκλων.
<P>
" πολιτική ομάδα μου ενστικτωδώς θα προτιμούσε να υπερασπιστεί τους αναβάτες δικύκλων, οι οποίοι είναι η πιο αδύναμη ομάδα, όμως, σε ορισμένες χώρες, η επιθετικότητα που εκδηλώνεται από οδηγούς αυτοκινήτων μπορεί να οδηγήσει σε περιττή αύξηση του αριθμού θυμάτων στην ομάδα αυτή. Ίσως αυτό το ευαίσθητο θέμα θα πρέπει να αντιμετωπίζεται σε έκαστο κράτος μέλος χωριστά, όμως σε εποχές αυξημένης διασυνοριακής κυκλοφορίας, η εφαρμογή μέτρων ίσως να αποδεικνυόταν ανέφικτη.
<P>
Τρία χρόνια συζήτησης σχετικά με την πρόταση για εναρμόνιση των αδειών οδήγησης που ήσαν έως τώρα εθνικές έχει οδηγήσει στον μεγαλύτερο κοινό παρονομαστή αιτημάτων που υποβάλλουν τα διάφορα κράτη μέλη και ομάδες πίεσης, πράγμα που δεν ικανοποιεί, πόρρω απέχει, όλους τους εμπλεκόμενους, περιλαμβανομένων των οργανώσεων μοτοσικλετιστών. Είναι πιθανόν η πρακτική εμπειρία που θα συγκεντρώσουμε με αυτήν την οδηγία και τα πιθανά προβλήματα που συνεπάγονται να οδηγήσουν στην εφαρμογή προσαρμογών.
<P>
Παρά ταύτα, η Ομάδα μου προτιμά επί του παρόντος να εφαρμοστεί αυτή η πρόταση παρά να διαιωνίζεται η παρούσα κατάσταση. " εναλλακτική πρόταση που υποστήριξε ο κ. Bradbourn μπορεί να λειτουργήσει καλά στην έξοχη απομόνωση του "νωμένου Βασιλείου, αλλά όχι στα κράτη μέλη με εθνικά σύνορα που διασχίζουν πυκνοκατοικημένες περιοχές.
<SPEAKER ID="446" NAME="Kathy Sinnott">
εξ ονόματος της Ομάδας IND/DEM. - (EN) Κύριε Πρόεδρε, στις αρχές του έτους συνέβη ένα φοβερό αυτοκινητιστικό δυστύχημα στην ενορία μου. Τέσσερις νεαροί πολίτες από την Ανατολική Ευρώπη έχασαν τη ζωή τους. Είχαν προσπαθήσει να διασχίσουν έναν από αυτούς τους φοβερούς ιρλανδικούς επαρχιακούς αυτοκινητόδρομους τη νύχτα και δεν ήταν συνηθισμένοι στις διαφορετικές συνθήκες οδήγησης της Ιρλανδίας. Δυστυχώς, δεν πρόκειται για μεμονωμένο περιστατικό. Με παρόμοιο τρόπο, ένας γείτονάς μου από την Ιρλανδία έχασε τη ζωή του ενώ εργαζόταν στην Ισπανία.
<P>
Οι Ευρωπαίοι μετακινούνται διαρκώς. Έρχομαι στη χώρα σας και εσείς έρχεστε στη δική μου. Αυτό είναι θαυμάσιο, αλλά όσον αφορά το θέμα της ασφαλούς οδήγησης είναι γεγονός ότι ορισμένοι έχουν συνηθίσει να οδηγούν στη δεξιά και άλλοι στην αριστερή πλευρά του δρόμου, ότι οι οδηγοί είναι συνηθισμένοι σε διαφορετικά ανώτατα όρια ταχύτητας, διαφορετικές καιρικές συνθήκες και τελείως διαφορετικά οδικά συστήματα και, πράγμα κρίσιμο, ότι οι οδηγοί εκπαιδεύονται, εξετάζονται και λαμβάνουν άδειες οδήγησης με διαφορετικά επίπεδα ικανοτήτων. Μια άδεια μαθητευόμενου οδηγού σε μια χώρα μπορεί σε άλλη χώρα να ισοδυναμεί με πλήρη άδεια.
<P>
Επειδή είμαστε ελεύθεροι να κυκλοφορούμε ανά την Ευρώπη, οδηγούμε τα αυτοκίνητά μας ο ένας στους δρόμους του άλλου. Το πρόβλημα είναι ότι, όταν αυτές οι διαφορές οδηγούν στον θάνατο, δεν μπορούμε να συνεχίσουμε να τις ανεχόμαστε.
<P>
Συμφωνώ με αρκετά από τα στοιχεία που περιλαμβάνονται στην έκθεση. " αρχή της βαθμιαίας πρόσβασης όσον αφορά τα δίκυκλα οχήματα θα βελτιώσει σίγουρα την ασφάλεια. Είναι επίσης σαφές ότι δεν είναι πρακτικό να διαθέτουμε 110 διαφορετικούς τύπους αδειών οδήγησης, οι οποίες μπορούν να επιδειχθούν αλλά δεν πρόκειται να γίνουν κατανοητές, οπότε η ιδέα της θέσπισης ενός κοινού τύπου και κωδικοποίησης των κατηγοριών είναι εύλογη.
<P>
Ωστόσο, οι οδικοί κώδικες, οι δρόμοι, οι καιρικές συνθήκες κ.ο.κ. είναι τόσο διαφορετικά ώστε οι εθνικές εξετάσεις και άδειες οδήγησης θα παραμείνουν απαραίτητες για έναν οδηγό. Παρόλα αυτά, πρέπει να υπάρχει μια ευρωπαϊκή άδεια οδήγησης, αντίστοιχη της παλαιότερης διεθνούς άδειας οδήγησης, για όσους οδηγούν σε διαφορετικές χώρες της Ένωσης για μεγαλύτερα διαστήματα από ό,τι θα απαιτούσε μια σύντομη παραμονή κατά τη διάρκεια διακοπών.
<P>
Τέλος, παρότι δεν περιλαμβάνεται στην έκθεση, αν καταλήξουμε εν τέλει να θεσπίσουμε μια ευρωπαϊκή άδεια οδήγησης, πρέπει να εξετάσουμε ένα διαφορετικό σύστημα αντί της μίας εξέτασης εφ' όρου ζωής που εφαρμόζουμε στην Ευρώπη. Με ένα τέτοιο σύστημα, η ποιότητα της εξέτασης μπορεί να είναι πολύ υψηλή, πράγμα που σημαίνει ότι η απόκτηση άδειας θα είναι πολύ δύσκολη και δαπανηρή για τους νέους· όμως, κανείς δεν εξετάζει τις ικανότητες ενός οδηγού 20 χρόνια μετά. Εγώ θα συνιστούσα το αμερικανικό σύστημα των επανειλημμένων εξετάσεων: κάθε τέσσερα χρόνια ο οδηγός εξετάζεται γραπτώς, ενώ κάθε οκτώ χρόνια εξετάζεται υπό συνθήκες οδήγησης και οφείλει να διατηρεί τις ικανότητές του. Το επίπεδο ασφάλειας είναι υψηλό στις εξετάσεις, το επίπεδο τεχνικών γνώσεων κλπ. ενδέχεται να μην είναι εξίσου καλό, αλλά μπορεί κανείς να οδηγήσει...
<P>
(Ο Πρόεδρος διακόπτει την ομιλήτρια)
<SPEAKER ID="447" NAME="Reinhard Rack" AFFILIATION="PPE-DE">
(DE) Κύριε Πρόεδρε, θα έπρεπε πραγματικά να συγχαρούμε τους εαυτούς μας απόψε! Όταν έχουμε ένα κείμενο ευρωπαϊκής νομοθεσίας που πραγματικά ενδιαφέρει τους πολίτες, το κρύβουμε στη νυχτερινή συνεδρίαση. Έτσι κανένας δεν μπορεί να δει ή να ακούσει τι κάνουμε πραγματικά στο πλαίσιο της ευρωπαϊκής νομοθεσίας για τα θέματα ευρωπαϊκού ενδιαφέροντος.
<P>
Θα μπορούσε να πει κανείς πολλά για την ευρωπαϊκή προστιθέμενη αξία που θα μπορούσε να επιτευχθεί με την ενιαία ευρωπαϊκή άδεια οδήγησης. Πρέπει να ευχαριστήσουμε τον κ. Grosch που ενοποίησε αυτό το συνονθύλευμα. Μας ανέφερε ήδη μερικά πράγματα. Προβαίνουμε σε απλουστεύσεις, αντί για 110 εθνικές άδειες οδήγησης -που έγιναν ήδη πολύ περισσότερες με τα νέα κράτη μέλη- θα έχουμε μια ενιαία ευρωπαϊκή άδεια οδήγησης. Φροντίζουμε για μεγαλύτερη ασφάλεια. Αναφέρθηκε ήδη η βαθμιαία πρόσβαση και θα μπορούσαν να αναφερθούν ακόμα πολλές λεπτομέρειες.
<P>
Προσπαθούμε να αναχαιτίσουμε τον τουρισμό για απόκτηση άδειας οδήγησης και δεν μπορώ παρά να συνταχθώ με εκείνους που ζήτησαν από την Επιτροπή να δεσμεύσει το συντομότερο τα κράτη μέλη για το ζήτημα αυτό. Εξασφαλίσαμε επίσης ότι δεν θα γίνεται διάκριση σε βάρος των ηλικιωμένων κατόχων άδειας οδήγησης μέσω συνεχών ιατρικών εξετάσεων. Οι ηλικιωμένοι οδηγοί πραγματικά μπορούν να είναι επικίνδυνοι σε ορισμένες οδικές καταστάσεις, όμως ο πραγματικός κίνδυνος στους δρόμους οφείλεται συχνά στους νεότερους οδηγούς.
<P>
Όπως είπε και ο κ. Grosch, χαίρομαι και εγώ διότι η αυστριακή Προεδρία του Συμβουλίου συνέβαλε στη σημερινή επιτυχία. Αυτό ταιριάζει με το γεγονός ότι μετά η κυβέρνηση καταψηφίστηκε από τους πολίτες της χώρας.
<SPEAKER ID="448" NAME="Willi Piecyk" AFFILIATION="PSE">
(DE) Κύριε Πρόεδρε, κυρίες και κύριοι, με την αυριανή ψηφοφορία θα αποκτήσουμε επιτέλους την ευρωπαϊκή άδεια οδήγησης. Απαιτήθηκε πολύς χρόνος, πρόκειται για έναν συμβιβασμό που όμως περιλαμβάνει αποτελεσματικά και σημαντικά βήματα προόδου. " σημαντικότερη πρόοδος είναι ίσως ότι θα δοθεί τέλος στον απαράδεκτο τουρισμό για απόκτηση άδειας οδήγησης. Αν, για παράδειγμα, αφαιρεθεί η άδεια οδήγησης από κάποιον γιατί οδηγούσε μεθυσμένος στη Γερμανία, σήμερα ο άνθρωπος αυτός μπορεί να αποκτήσει εύκολα και φτηνά μια νέα άδεια οδήγησης σε κάποια γειτονική χώρα και μετά να οδηγεί και πάλι απόλυτα νομότυπα στους δρόμους της Ευρώπης. Αυτό το σκάνδαλο θα σταματήσει. Το κόλπο αυτό θα τελειώσει οριστικά, και αυτό είναι επίσης καλό.
<P>
" ελεύθερη κυκλοφορία των οδηγών στην Ευρώπη αποτελεί κέρδος. Ωστόσο, όταν έχουμε παραπάνω από 110 άδειες οδήγησης, οι έλεγχοι είναι παραπάνω από προβληματικοί. Το "γκρι κουρέλι", όπως ονομάζεται στη Γερμανία, που είχε εκδοθεί στη δεκαετία του '50 ή του '60 με μια όμορφη νεανική φωτογραφία και έχει μπει τουλάχιστον τέσσερις φορές στο πλυντήριο, ασφαλώς είναι ένα θαυμάσιο κομμάτι ποτισμένο με νοσταλγία, όμως είναι πλέον άχρηστο για την ταυτοποίηση στοιχείων σε αστυνομικούς ελέγχους. Εγώ προσωπικά -όπως ασφαλώς και πολλοί άλλοι συνάδελφοι- θεωρώ υπερβολικά μεγάλη την προθεσμία αντικατάστασης των 26 χρόνων που προέκυψε τώρα από τις διαπραγματεύσεις. Είναι περισσότερο μια βιολογική παρά μια καθαρά πρακτική λύση. Υπογραμμίστηκε πως τα κράτη μέλη μπορούν να την μειώσουν. Θα δούμε.
<P>
Όλες οι στατιστικές για τα δυστυχήματα δείχνουν καθαρά ότι οι περισσότεροι θάνατοι στους δρόμους αφορούν νέους άντρες ηλικίας 18-25 ετών με μοτοσικλέτες. Ως εκ τούτου, είναι εύλογη η βαθμιαία πρόσβαση, η οποία θα σώσει ανθρώπινες ζωές και θα βελτιώσει την οδική ασφάλεια.
<P>
Θα ήθελα να εκφράσω εξ ονόματος της Ομάδας μου τις θερμότερες ευχαριστίες μας στον εισηγητή κ. Grosch, που διεξήγαγε καλά τις διαπραγματεύσεις, και έτσι δεν θα υπάρξουν στην αυριανή ψηφοφορία ούτε μεταβατικές περίοδοι ούτε παρεκκλίσεις ή περιορισμοί. Θα σε υποστηρίξουμε ολόψυχα και ομόφωνα και θα ολοκληρώσουμε μαζί το ζήτημα με επιτυχία. Σε ευχαριστώ για το έργο σου!
<SPEAKER ID="449" NAME="Michael Henry Nattrass" AFFILIATION="IND/DEM">
(EN) Κύριε Πρόεδρε, εχθές ο Πρόεδρος, μπροστά σε μια οδηγία για ένα περιβάλλον χωρίς χαρτί, ψιθύρισε "συνεχίστε να ονειρεύεστε". " ΕΕ βρίσκεται πίσω από ένα παραπέτασμα χαρτιού ή, με απλά λόγια, πίσω από τον μεγάλο χάρτινο Φρανκενστάιν της ΕΕ. " υπερβολική ρύθμιση κλείνει επιχειρήσεις και ο χάρτινος Φρανκενστάιν της ΕΕ σβήνει τη φλόγα της επιχειρηματικότητας και τη σπίθα της καινοτομίας. " κοινή αγορά, μας είχαν πει, αφορούσε εμπορικές συναλλαγές, και όχι τη θέσπιση κανόνων για το πώς πρέπει να οδηγεί κανείς ένα μοτοποδήλατο. Ή μήπως αντιστέκεστε σε μια εισβολή βρετανικών μοτοποδηλάτων στις ακτές της Δουνκέρκης; Συνεχίστε να ονειρεύεστε!
<P>
Ορισμένα κράτη της ΕΕ αντιμετωπίζουν τα κοινοτικά χαρτιά ως αστεία τα οποία προσπαθούν να επιβάλουν χάρτινοι τίγρεις με χάρτινα δόντια, αλλά συνεχίζουν να μετέχουν σε επιτροπές σαν άβουλοι χάρτινοι σκύλοι, παράγοντας όλο και πιο παράλογους χάρτινους κανονισμούς για όλους εμάς και συμπληρώνοντας χάρτινους ισολογισμούς δαπανών, ενώ αδυνατούν να εφαρμόσουν απλούς κανόνες σχετικά με τα προστατευτικά κράνη. Είναι πλέον ζήτημα χρόνου να δούμε κάποιο τέτοιο χαρτί που θα υπαγορεύει ότι οι Βρετανοί πρέπει να οδηγούν στη δεξιά πλευρά του δρόμου!
<P>
Σε αυτήν την έκθεση, η ΕΕ αγνοεί το ερευνητικό έγγραφο που η ίδια εκπόνησε, σύμφωνα με τη Βρετανική Ομοσπονδία Μοτοσικλετιστών (BMF), η οποία δηλώνει ότι αυτές οι προτάσεις είναι άτοπες και κακοσχεδιασμένες. " BMF έχει επιστήσει την προσοχή στη λεπτομερή μελέτη σχετικά με τα ατυχήματα με μοτοσικλέτες, η οποία καταδεικνύει ότι τα περισσότερα τέτοια ατυχήματα είναι αποτέλεσμα συγκρούσεων με χαμηλές ταχύτητες σε αστικό περιβάλλον, για τις οποίες συνήθως ευθύνονται οι οδηγοί των αυτοκινήτων. Καθώς χρηματοδοτήθηκε από τους ευρωπαίους φορολογούμενους με 2,5 εκατ. ευρώ, αυτή η οδηγία ισοδυναμεί πλέον με σπατάλη 2,5 εκατ. ευρώ σε άχρηστα χαρτιά.
<P>
" BMF υποστηρίζει ότι οι πτυχές της έκθεσης που σχετίζονται με την οδήγηση μοτοσικλετών έρχονται σε πλήρη αντίθεση με τη συναφή στρατηγική της ίδιας της κυβέρνησης του "νωμένου Βασιλείου, δεν συμβάλλουν καθόλου στη βελτίωση της οδικής ασφάλειας και οδηγούν σε ανεπαρκή συμμόρφωση με πιθανή αρνητική επίπτωση στην ασφάλεια. Ο Trevor Magnus, υπεύθυνος της BMF για τις σχέσεις με τις κυβερνητικές αρχές, δήλωσε ότι αυτό το μέτρο είναι χαρακτηριστικό του ελλείμματος δημοκρατίας της ΕΕ, η οποία αντιμετωπίζει τους πολίτες με περιφρόνηση.
<P>
Εν κατακλείδι, θέλω να δηλώσω ότι ολόκληρη αυτή η πρόταση πρέπει να πεταχτεί στον κάλαθο των αχρήστων και να ανακυκλωθεί, αλλά όχι προκειμένου να δημιουργηθεί ένας νέος Φρανκενστάιν, σας παρακαλώ.
<SPEAKER ID="450" NAME="Stanisław Jałowiecki" AFFILIATION="PPE-DE">
(PL) Κύριε Πρόεδρε, πιστεύω ότι είναι ιδιαίτερα θετικό που πλησιάζουμε στο τέλος του έργου μας όσον αφορά αυτήν τη σημαντική έκθεση. Κάθε βήμα προς την κατεύθυνση της βελτίωσης της ασφάλειας στους δρόμους είναι πράγματι ένα βήμα που αξίζει να κάνουμε και που βεβαιότατα περιλαμβάνει την εισαγωγή διαδικασίας διεθνούς καταχώρισης για όλες τις περιπτώσεις όπου υπάρχει αφαίρεση ή αναστολή αδειών οδήγησης.
<P>
Το θέμα είναι η εξάλειψη του τουρισμού για την απόκτηση άδειας οδήγησης. Ωστόσο, εδώ τα κράτη μέλη είναι αυτά που φέρουν την πρωταρχική ευθύνη. Είναι τα μόνα τα οποία θα πρέπει, πρωτίστως, να βελτιώσουν το δικό τους σύστημα καταχώρισης των ατόμων από τα οποία οι άδειες οδήγησης έχουν αφαιρεθεί προσωρινά ή μόνιμα. Ελπίζω ότι αυτή η οδηγία θα υποχρεώσει πρωτίστως τα κράτη μέλη να θεσπίσουν τις δικές τους διοικητικές διαδικασίες. Αυτό αποτελεί, βεβαίως, αιτία ικανοποίησης, όμως είναι δύσκολο, σε αυτήν τη συγκυρία, να μην εκφράσουμε τη λύπη μας που η ενιαία ευρωπαϊκή άδεια οδήγησης δεν θα τεθεί σε ισχύ για είκοσι πέντε έτη ακόμη. Δεν είναι κάπως παράδοξο το γεγονός ότι μια απίστευτα περίπλοκη νομοθεσία όπως ο REACH ή η οδηγία για τις υπηρεσίες στην εσωτερική αγορά καθίστανται δεσμευτικές σχεδόν αμέσως, αλλά ένα απίστευτα απλό έγγραφο, όπως η άδεια οδήγησης, δεν θα εφαρμοστεί πλήρως παρά μόνον το 2033; Έως τότε τα πράγματα μπορεί να έχουν εξελιχθεί τόσο πολύ ώστε να μην χρειάζεται καθόλου άδεια οδήγησης, η οποία θα αντικαθίσταται από άλλους μηχανισμούς, όπως οι ηλεκτρονικοί μηχανισμοί. Μπορεί έως τότε να έχουμε ακόμη και ευρωπαϊκή ιθαγένεια, αλλά όχι ευρωπαϊκή άδεια οδήγησης.
<P>
Αντιλαμβάνομαι ότι ορισμένα κράτη μέλη θέλουν να διατηρήσουν την παράδοση, όμως, εγώ, τουλάχιστον, θεωρώ ότι δεν έχει σχέση με την παράδοση. Για εμμονή μάλλον πρόκειται παρά για παράδοση.
<SPEAKER ID="451" NAME="Gary Titley" AFFILIATION="PSE">
(EN) Κύριε Πρόεδρε, ο βοηθός μου ανακάλυψε πρόσφατα μια ιστοσελίδα η οποία διαφημίζει εμφανέστατα ότι, αν σας έχει αφαιρεθεί η άδεια οδήγησης σε μια χώρα, μπορεί να σας εξασφαλίσει, έναντι αντιτίμου, άδεια οδήγησης κάποιας άλλης χώρας. Αυτό είναι σαφώς απαράδεκτο σε μια σύγχρονη κοινωνία, κατά τον ίδιο τρόπο που είναι απαράδεκτο άτομα τα οποία έχουν διαπράξει σοβαρά αδικήματα σε μια χώρα να μπορούν να αποφύγουν την τιμωρία σε μια άλλη. Αυτή η πρόταση θα θέσει σταδιακά τέρμα σε αυτήν την κατάσταση, αν και λυπούμαι που θα χρειαστεί να περάσει τόσος χρόνος, και ευελπιστώ ότι η διαδικασία μπορεί να επιταχυνθεί.
<P>
Αυτή η πρόταση οδηγεί σε απλούστευση και σε μείωση της γραφειοκρατίας, αν και διαπιστώνω ότι ο κ. Nattrass δεν έκανε τον κόπο να παραμείνει στην Αίθουσα για να ακούσει αυτό το σχόλιο. Αποτελεί, ουσιαστικά, αποφασιστική παράμετρο της διοικητικής απλούστευσης. " αρχική πρόταση ήταν πολύ πιο γραφειοκρατική, αλλά στο Σώμα καταφέραμε να την καταστήσουμε πολύ απλούστερη. Θα βελτιώσει την οδική ασφάλεια και θα καταπολεμήσει την απάτη.
<P>
Χαιρετίζω ιδιαιτέρως κάτι που κανείς δεν έχει θίξει μέχρι στιγμής: την έμφαση που δίνεται στην έκθεση στις ικανότητες των εξεταστών. Πρέπει να βελτιώσουμε το γενικό επίπεδο εκπαίδευσης των οδηγών στο σύνολο της Ευρωπαϊκής Ένωσης.
<P>
Δεν αισθάνομαι να με ικανοποιούν οι προτάσεις σχετικά με τους μοτοσικλετιστές: είναι άσκοπα περίπλοκες και δεν δίνουν αρκετή έμφαση στην εκπαίδευση σε πρώιμο στάδιο και στην απαίτηση για υποχρεωτική εξέταση. Ωστόσο, αναγνωρίζω ότι δεν υπάρχει ουσιαστική στήριξη για αυτό ούτε στο Κοινοβούλιο ούτε στο Συμβούλιο, οπότε οφείλω να αποδεχτώ την ήττα. Σε αντίθεση με τις απόπειρες ορισμένων συναδέλφων μου να σπείρουν τον τρόμο μέσω παραπληροφόρησης, ελάχιστα στοιχεία αυτής της πρότασης μπορεί να θεωρηθεί ότι διαφέρουν από τις τρέχουσες παραδόσεις και πρακτικές του "νωμένου Βασιλείου.
<SPEAKER ID="452" NAME="Philip Bradbourn" AFFILIATION="PPE-DE">
(EN) Κύριε Πρόεδρε, θέλω καταρχάς να επισημάνω στο Σώμα ότι καθ' όλη τη διάρκεια της διαδικασίας εκπόνησης αυτής της νομοθεσίας τάχθηκα υπέρ ενός κοινού σχήματος -και τονίζω τη λέξη "σχήματος" για μια άδεια οδήγησης σε όλη την Ευρώπη. Έτσι θα επιτευχθεί ο στόχος της ευκολότερης αναγνώρισης των αδειών από τις αστυνομίες και τις επίσημες αρχές όλων των κρατών μελών οδηγώντας σε μείωση της απάτης, θέμα το οποίο έχει ήδη συζητηθεί.
<P>
Αυτό μπορεί, ωστόσο, να επιτευχθεί χωρίς τη γραφειοκρατία την οποία συνεπάγονται αυτές οι προτάσεις και, κατά τη γνώμη μου, είναι επιβεβλημένο για την τήρηση της αρχής της επικουρικότητας και της αναλογικότητας να διατηρήσουν τα κράτη μέλη την αρμοδιότητα να αποφασίσουν πώς θα αποκτούν και θα διατηρούν οι πολίτες τους την άδεια οδήγησής τους. Για παράδειγμα, τα μέτρα που προτείνονται τώρα θα μετέβαλλαν δραστικά το βάρος της αποδείξεως, υποχρεώνοντας τους πολίτες να αποδείξουν ότι μπορούν να οδηγούν με ασφάλεια, αντί, όπως ισχύει επί του παρόντος, να οφείλει το κράτος να αποδείξει το αντίθετο. Οι τακτικές ανανεώσεις, ακόμη και οι λεγόμενες διοικητικές ανανεώσεις των αδειών οδήγησης, θα οδηγούσαν απλώς σε αύξηση του κόστους για τους κατόχους αδειών χωρίς να βελτιώνεται καθόλου η οδική ασφάλεια.
<P>
Θα αναφέρω ένα παράδειγμα που αφορά τους μοτοσικλετιστές. Τα μέτρα αυτά δεν είναι καλά μελετημένα, είναι υπερβολικά περιοριστικά και δεν πρόκειται να οδηγήσουν σε καμία βελτίωση της οδικής ασφάλειας· απλώς, θα καταστήσουν πιο δύσκολη για τους μοτοσικλετιστές την απόκτηση άδειας οδήγησης μοτοσικλετών μεγαλύτερου κυβισμού. Αυτό δεν είναι μέτρο ενίσχυσης της οδικής ασφάλειας· δεν είναι παρά μια κυνική απόπειρα δημιουργίας προβλημάτων σε όσους χρησιμοποιούν αυτό το μέσο μεταφοράς.
<P>
Δυστυχώς, ο χρόνος που έχω στη διάθεσή μου δεν μου επιτρέπει να θίξω λεπτομερώς όλες τις πτυχές αυτής της οδηγίας με τις οποίες διαφωνώ αλλά, πολύ απλά, κατά τη γνώμη μου οι προτάσεις αυτές δεν προσφέρουν προστιθέμενη αξία. Είναι υπερβολικά περιοριστικές, υπερβολικά γραφειοκρατικές και περιττές. Απευθύνω θερμότατη έκκληση στους συναδέλφους να στηρίξουν τις τροπολογίες που κατέθεσα υπέρ της απόρριψης της κοινής θέσης στο σύνολό της.
<SPEAKER ID="453" NAME="Bogusław Liberadzki" AFFILIATION="PSE">
(PL) Κύριε Πρόεδρε, αντίθετα με τον προηγούμενο ομιλητή, θα ήθελα να τονίσω ότι το έγγραφο που συζητούμε σχετικά με τη θέσπιση ενιαίας ευρωπαϊκής άδειας οδήγησης είναι ίσως το πρώτο έγγραφο για την ευρωπαϊκή ταυτότητα. Είναι ένα σημαντικό έγγραφο, το οποίο θα μου επιτρέψει, ως Ευρωπαίο, να αισθανθώ ασφαλής. Θα ήθελα να εκφράσω τον θαυμασμό μου για τον κ. Grosch. Ένωσε τρεις ομάδες: τους πραγματιστές, τους παραδοσιακούς και τους υπέρ-παραδοσιακούς. Αυτός υπήρξε ο λόγος για την καθυστέρηση. Θα ήθελα προσωπικά να τείνω περισσότερο προς την κατεύθυνση της εισαγωγής των νέων αδειών εντός βραχύτερου χρονικού πλαισίου, όμως αυτή είναι μια συμβιβαστική λύση. Ας την σεβαστούμε.
<P>
Ένας σημαντικός παράγοντας που θα ήθελα να τονίσω είναι ότι ο τρόπος με τον οποίο εκδίδονται οι άδειες, οι μέθοδοι εκπαίδευσης και εξέτασης έχουν εναρμονιστεί περισσότερο. Αυτό πιθανόν να οδηγήσει στην εξάλειψη διαφορών στην οδική συμπεριφορά. Θα υπάρξουν περισσότερα ταξίδια μεταξύ των κρατών μελών. Αυτή είναι μια πολύ σημαντική πτυχή βελτίωσης της οδικής ασφάλειας. Ένας άλλος παράγοντας είναι η δημιουργία βάσης δεδομένων. Δεν βλέπω τίποτε το μεμπτό με την απόκτηση άδειας οδήγησης στο εξωτερικό. Αυτό που είναι μεμπτό είναι το γεγονός ότι άτομα τις αποκτούν μετά την παράβαση του νόμου και αφού τους έχει αφαιρεθεί η άδεια οδήγησης στη δική τους χώρα.
<P>
Συνολικά, είμαι πολύ ευτυχής που ψηφίζω υπέρ αυτής της πρότασης.
<SPEAKER ID="454" NAME="Luís Queiró" AFFILIATION="PPE-DE">
(PT) Είμαστε βέβαιοι ότι η αυριανή ψηφοφορία θα επιβεβαιώσει το χρονικό πλαίσιο που αφορά τη νομοθετική διαδικασία έγκρισης ευρωπαϊκής άδειας οδήγησης. Θα ήθελα πρώτα να συγχαρώ τον κ. Grosch για την εξαιρετική έκθεσή του. Ήταν επιφορτισμένος με αυτήν τη μακρά διαδικασία που χαρακτήριζε ο θετικός διάλογος και η αποτελεσματική δράση, οδηγώντας σε έναν συμβιβασμό ο οποίος, αντανακλώντας τις προοπτικές των διαφόρων κρατών μελών και των κοινοτικών οργάνων, πέτυχε τη διατήρηση της συνοχής σε ένα θέμα που, όπως σωστά επεσήμανε, αφορά περίπου τα δύο τρίτα του ενηλίκου πληθυσμού της Ευρώπης.
<P>
" μόνη μου ανησυχία ήταν ότι μια καλή ιδέα θα μπορούσε να υπονομευτεί από υπερβολική ρύθμιση και, έτσι, να μην ωφελήσει την οδική ασφάλεια. Όμως, η συναίνεση που επιτεύχθηκε και οικοδομήθηκε πάνω στους κύριους άξονες της οδηγίας μάς δίνει τη δυνατότητα να κοιτάξουμε το μέλλον με αισιοδοξία.
<P>
Το κείμενο συνολικά φαίνεται να έχει επιτύχει τους στόχους που έθεσε προς επίτευξη, ενώ συμμορφώνεται με την αρχή της επικουρικότητας και με πρακτικές που νόμιμα θεσπίζουν τα κράτη μέλη.
<P>
Αυτή είναι μια θετική εξέλιξη που θα παράσχει στους πολίτες σαφείς, τυποποιημένους κανόνες που συντελούν στην κινητικότητα και την οδική ασφάλεια. Οι κανόνες θα προλαμβάνουν επίσης την απατηλή χρήση των πλαστών αδειών και θα οδηγήσουν σε αποτελεσματικότερα μέτρα για την αντιμετώπιση των παραβατών. " νέα οδηγία θα φθάσει σε αυτούς για τους οποίους προορίζεται μέσω αυτού που ελπίζω να είναι ένα απλό, εύκολα κατανοητό μήνυμα, με το οποίο ελπίζουμε οι πολίτες θα συμμορφώνονται χωρίς πολύ δυσκολία. Θα πρέπει να γίνει σαφές ότι στόχος μας είναι η διευκόλυνση της ζωής των πολιτών και η ζωή αυτών που δραστηριοποιούνται στον τομέα, καθώς και η προαγωγή ασφαλέστερων οδικών μεταφορών.
<P>
Ολοκληρώνοντας, επιθυμώ να σχολιάσω το αμφιλεγόμενο θέμα της κατά φάσεις, βαθμιαίας πρόσβασης στις μοτοσικλέτες, και τη θέσπιση ελάχιστης ηλικίας 24 ετών για την οδήγηση των ισχυρότερων μοτοσικλετών, όταν δεν υπάρχει προηγούμενη εμπειρία. Μιλώντας ως ποδηλάτης ναι, είμαι παλιός ποδηλάτης! αναγνωρίζω ότι η ηλικία δεν είναι ο μόνος δείκτης ωριμότητας και υπεύθυνης συμπεριφοράς στον δρόμο, όμως μαζί με την εμπειρία είναι ο καλύτερος δείκτης που ο νόμος έχει στη διάθεσή του. Το θέμα είναι ότι υπάρχουν μοτοσικλέτες που μπορούν να αναπτύξουν ταχύτητες που πλησιάζουν τις ταχύτητες της Φόρμουλας 1. Αυτά τα οχήματα δεν θα πρέπει να είναι προσιτά σε νεαρά άτομα ηλικίας 18 μόλις ετών. Εγώ προσωπικά δεν θα άφηνα κανένα από τα παιδιά μου να έχει πρόσβαση σε ένα από αυτά. Κατά συνέπεια, υιοθετώ τη λύση που επιτεύχθηκε και που αποσκοπεί στην προστασία των πλέον ευπαθών μοτοσικλετιστών που είναι τα νεότερα μέλη της κοινωνίας μας.
<SPEAKER ID="455" NAME="Inés Ayala Sender" AFFILIATION="PSE">
(ES) Κύριε Πρόεδρε, πιστεύω ότι πρέπει να ευχαριστήσουμε τον εισηγητή, κ. Grosch, ιδιαίτερα για αυτό το χριστουγεννιάτικο δώρο της Ευρωπαϊκής Ένωσης σε 300 εκατομμύρια ευρωπαίους πολίτες. Είναι αλήθεια ότι σε αυτόν τον ρόλο του πρώιμου Αϊ Βασίλη τον συνοδεύει ο Επίτροπος Barrot και οι υπηρεσίες του, καθώς και οι σκιώδεις εισηγητές, με τους οποίους επιτέλεσε εξαιρετικό έργο.
<P>
Σας ευχαριστούμε, κύριε Grosch. Σας ευχαριστούμε που προσθέσατε στις πτυχές οδικής ασφάλειας τόσο σημαντικά στοιχεία όπως η καταπολέμηση της απάτης και του τουρισμού για την απόκτηση άδειας οδήγησης, βελτιώνοντας τον έλεγχο μέσω μιας ηλεκτρονικής βάσης δεδομένων.
<P>
Για μια τουριστική χώρα όπως η δική μου, αυτό ήταν απαραίτητο και επείγον, και μάλιστα τώρα περισσότερο από ποτέ, με την εφαρμογή του συστήματος των βαθμών στις άδειες οδήγησης, δημιουργείται μια απολύτως καταδικαστέα μορφή τουρισμού που αφορά νέες άδειες πέρα από τα σύνορα ή μέσω του Διαδικτύου, όπως μόλις είπε ο κ. Titley.
<P>
Όσον αφορά τις μοτοσικλέτες, εισήχθη μια συνετή εκπαιδευτική διαδικασία βαθμιαίας πρόσβασης που θα βοηθήσει τους νέους μας να μεγαλώσουν, αν και ορισμένοι από αυτούς πιστεύουν ότι μπορούν να πάνε πιο γρήγορα.
<P>
Οι διατάξεις σχετικά με τα ρυμουλκούμενα και τα τροχόσπιτα βελτιώνουν τον έλεγχο χωρίς την αύξηση των ορίων βάρους.
<P>
Είμαι επίσης ευγνώμων για το γεγονός ότι αυτό το μέσο προφέρει μεγαλύτερη ορατότητα και ενισχύει την ελεύθερη κυκλοφορία των ατόμων. Αυτό το μέσο θα είναι επίσης πολύ χρήσιμο για τους επαγγελματίες οδηγούς.
<P>
Είναι αλήθεια ότι τα χρονοδιαγράμματα φαίνονται ατελείωτα, αλλά συμμερίζομαι την αισιοδοξία του εισηγητή ότι, στην πράξη, η αλλαγή θα γίνει πολύ πιο γρήγορα. Οι πολίτες είναι σχεδόν πάντα μπροστά από τους νομοθέτες τους.
<P>
Τελειώνοντας, και μολονότι ο εισηγητής μάς συμβουλεύει ότι η περιοδική και υποχρεωτική ανανέωση των αδειών δεν συνεπάγεται υποχρεωτικές επαναληπτικές δοκιμές, ιατρικές ή οφθαλμολογικές εξετάσεις για τους οδηγούς, πιστεύω ότι έχουμε εδώ μια εξαιρετική βάση για να προχωρήσουμε προς μια μελλοντική πρακτική συναίνεση σχετικά με αυτήν τη νέα πτυχή.
<P>
Είμαι αισιόδοξη και για αυτό και, επομένως, θα ήθελα να παροτρύνω τον κ. Grosch να εργαστεί για την επιτυχία αυτού του νέου στοιχείου.
<SPEAKER ID="456" NAME="Corien Wortmann-Kool" AFFILIATION="PPE-DE">
(EN) Κύριε Πρόεδρε, θέλω καταρχάς να συγχαρώ τον κ. Grosch για το θετικό αποτέλεσμα της προσπάθειάς του. Στις διαπραγματεύσεις με το Συμβούλιο, πέτυχε να συμπεριληφθούν πολλές από τις πτυχές της θέσης του Κοινοβουλίου στην τελική συμβιβαστική θέση. Ως εκ τούτου, εκτός του ευρώ -του ευρωπαϊκού μας νομίσματος- θα αποκτήσουμε μια ευρωπαϊκή άδεια οδήγησης. Έτσι θα τερματιστεί επιτέλους ο τουρισμός για την απόκτηση άδειας οδήγησης: αν στερηθεί κάποιος την άδεια οδήγησής του σε μια χώρα, δεν θα έχει δυνατότητα έκδοσης νέας άδειας σε μια άλλη χώρα. Είναι επίσης πολύ θετικό το γεγονός ότι θα μειωθεί η απάτη, καθώς επιτύχαμε την αποδοχή από τα κράτη μέλη του περιορισμού της περιόδου ισχύος. Είναι ίσως λυπηρό για τον κ. Jarzembowski και άλλους συναδέλφους από τη Γερμανία, αλλά είναι καλό για την οδική ασφάλεια στην Ευρώπη.
<P>
Ένας συμβιβασμός σημαίνει πάντα ότι κερδίζουμε κάτι και χάνουμε κάτι άλλο. Θα ήταν πιο δίκαιο για τους μοτοσικλετιστές να έχουν τη δυνατότητα πρόσβασης σε δίκυκλα μεγάλου κυβισμού στην ηλικία των 21 αντί των 24 ετών. Μπορεί κανείς να οδηγεί τεράστια SUV ή Ferrari σε ηλικία μόλις 18 ετών αλλά, βάσει αυτής της πρότασης, οφείλει να περιμένει έξι ακόμη χρόνια προκειμένου να έχει απευθείας πρόσβαση σε μοτοσικλέτες μεγάλου κυβισμού. Αυτό είναι δυσανάλογο. Αν ο Επίτροπος θέλει πραγματικά να κάνει κάτι για την ασφάλεια των μοτοσικλετιστών, πρέπει να βελτιώσει τις έρευνες σε αυτόν τον τομέα και να λάβει μέτρα βάσει αυτών των ερευνών. Θα καταστεί σαφές ότι, εκτός από καλή εκπαίδευση στην οδήγηση, πρέπει να βελτιώσουμε επίσης τις υποδομές μας -τις μπάρες ασφαλείας, λόγου χάρη- προκειμένου να ενισχυθεί η ασφάλεια των μοτοσικλετιστών.
<P>
Τέλος, χαίρομαι διότι προσφέρεται στους κατόχους άδειας οδήγησης Β κατηγορίας η πρόσθετη δυνατότητα έλξης ρυμουλκούμενου μεγάλου βάρους. Συνεπώς, υποστηρίζω θερμά αυτήν τη νέα οδηγία σχετικά με την ευρωπαϊκή άδεια οδήγησης.
<SPEAKER ID="457" NAME="Proinsias De Rossa" AFFILIATION="PSE">
(EN) Κύριε Πρόεδρε, θέλω πρωτίστως να ευχαριστήσω τον κ. Grosch και όλους τους υπόλοιπους βουλευτές του Σώματος που εργάστηκαν για αυτό το σημαντικό ευρωπαϊκό νομοθέτημα. Θα υποστήριζα οποιοδήποτε σχεδόν μέτρο βελτιώνει την ασφάλεια των οδών μας. Προέρχομαι από ένα κράτος μέλος -την Ιρλανδία- το οποίο έχει έναν από τους υψηλότερους δείκτες θανατηφόρων ατυχημάτων, γεγονός που προκαλεί σοβαρή ανησυχία σε όλους τους πολίτες μας.
<P>
Αυτό οφείλεται εν μέρει στο ότι δεν είναι επαρκής η εκπαίδευση των οδηγών μας, εν μέρει επίσης στο γεγονός ότι στους δρόμους μας κυκλοφορεί μεγάλος αριθμός οδηγών χωρίς επαρκή άδεια. Από τα 2,5 εκατομμύρια των οδηγών που κυκλοφορούν στο οδικό δίκτυο της Ιρλανδίας, 410 000 δεν διαθέτουν άδεια οδήγησης - διαθέτουν τις λεγόμενες προσωρινές άδειες. Από αυτούς, 30 000 περίπου βρίσκονται στην πέμπτη τους προσωρινή άδεια. Είναι σαφές ότι είναι επικίνδυνοι για τους υπόλοιπους χρήστες των δρόμων, και γι' αυτό απευθύνω έκκληση σε όσους έχουν επιφυλάξεις σχετικά με αυτό το νομοθέτημα να το υπερψηφίσουν και να ταχθούν υπέρ της προστασίας της ζωής στα οδικά μας δίκτυα.
<SPEAKER ID="458" NAME="Ρόδη Κράτσα-Τσαγκαροπούλου" AFFILIATION="PPE-DE">
Κύριε Πρόεδρε, κύριε Επίτροπε, κυρίες και κύριοι συνάδελφοι, θα ήθελα και εγώ να χαιρετίσω την επίτευξη της πολιτικής και της διοργανικής συμφωνίας σε ένα θέμα τόσο σημαντικό για την οδική και τη νομική ασφάλεια στην Ευρώπη, για την ελεύθερη κυκλοφορία, για τη διαφάνεια, για τη λειτουργία της ενιαίας αγοράς. Θεωρώ σημαντική επιτυχία την ενοποιητική μας διαδικασία.
<P>
Τα περίπου 110 μοντέλα οδήγησης αποκρυσταλλώνουν τις διαφορετικές παραδόσεις, τις διαφορετικές πρακτικές στη δημόσια διοίκηση των χωρών μας και το να καταφέρουμε να συνδυάσουμε την αποτελεσματική ευρωπαϊκή εναρμόνιση με το σεβασμό της επικουρικότητας είναι μια πρόκληση και μια συνεχής προσπάθεια. Έτσι, πιστεύω ότι είναι πολύ σημαντικό το αποτέλεσμα βάσει του οποίου θα έχουμε ένα ενιαίο υπόδειγμα άδειας οδήγησης σε σχήμα πιστωτικής κάρτας καθώς και η πρόβλεψη να αντικατασταθούν και οι παλαιότερες άδειες οδήγησης σε ένα διάστημα που είναι ικανοποιητικό, για να μπορέσουν να προσαρμοστούν οικονομικά και γραφειοκρατικά οι δημόσιοι οργανισμοί.
<P>
" προσπάθεια αυτή συμπληρώνεται και παίρνει υπεραξία και από την ανάγκη ενιαίων μοντέλων για την κατάρτιση, για τους ελέγχους των εκπαιδευτών και φυσικά θα αποκτήσει ακόμη μεγαλύτερη προστιθέμενη αξία, αν συμπληρωθεί με τις κατάλληλες υποδομές, με τη σηματοδότηση και με κάθε είδους υποδομή που διευκολύνει την ασφάλεια, συμπεριλαμβανομένης της ποιότητας των δρόμων.
<P>
Πιστεύουμε ότι η ευρωπαϊκή άδεια οδήγησης φέρνει την Ευρώπη πολύ κοντά στους πολίτες και είναι ένα στοίχημα που δεν πρέπει να χάσουμε.
<SPEAKER ID="459" NAME="Dieter-Lebrecht Koch" AFFILIATION="PPE-DE">
(DE) Κύριε Πρόεδρε, κυρίες και κύριοι, είναι εδώ και καιρό αυτονόητο πως τα έγγραφα προσωπικής ταυτοποίησης όπως τα διαβατήρια και οι ταυτότητες πρέπει να ανανεώνονται ανά συγκεκριμένα χρονικά διαστήματα. Αυτό δεν ισχύει για τις άδειες οδήγησης. Ακόμα και αν το όνομα ενός ατόμου έχει αλλάξει αρκετές φορές και η φωτογραφία του είναι πάνω από 40 χρονών, πολλοί είναι εκείνοι που οδηγούν ακόμα με την πρωτότυπή τους άδεια. Αυτό δεν είναι κυριολεκτικά μια πρόσκληση για παράβαση του νόμου και τουρισμό για απόκτηση άδειας οδήγησης; Δεν δίνει συχνά αφορμή για δυσάρεστα επεισόδια στο πλαίσιο των οδικών ελέγχων; Ακόμα και τα διακριτικά των οχημάτων με άδεια κυκλοφορίας που εκδόθηκε στην ΕΕ έχουν κάποια αναγνωριστική αξία που συμβάλλει, έστω και λίγο, στην ανάπτυξη μιας αίσθησης ευρωπαϊκής ταυτότητας. Τα 110 έγκυρα πρότυπα άδειας οδήγησης, από την άλλη, παρουσιάζουν την Ευρώπη σαν ένα συνονθύλευμα. Αυτό είναι που θέλουν οι επικριτές της οδηγίας; Είναι πια καιρός για μια ενιαία ευρωπαϊκή άδεια οδήγησης με μορφή πιστωτικής κάρτας. " κοινή θέση του Συμβουλίου αντικατοπτρίζει στα βασικά σημεία της τη βούληση του Κοινοβουλίου και υπόσχεται μεγαλύτερη πρόοδο ως προς την οδική ασφάλεια. Θα πρέπει να την εγκρίνουμε αύριο προκειμένου να καταστεί δυνατό να καθιερωθεί όσο πιο γρήγορα γίνεται.
<P>
Ωστόσο, εξακολουθώ να μην καταλαβαίνω γιατί επιτρέπουμε στα κράτη μέλη τόσο μεγάλες μεταβατικές περιόδους. Απευθύνω έκκληση στην πατρίδα μου, τη Γερμανία, να δώσει το καλό παράδειγμα και να αντιδράσει πιο γρήγορα με δική της πρωτοβουλία. Αν το κάνουν αυτό όλες οι χώρες, τότε τα θετικά αποτελέσματα της οδηγίας για την άδεια οδήγησης θα μπορούσαν να φανούν κατά την περίοδο του τρίτου κοινοτικού προγράμματος δράσης για την οδική ασφάλεια, δηλαδή μέχρι το 2010. Δυστυχώς, οι αποφάσεις του Συμβουλίου δεν είναι πάντα σύμφωνες με τη στρατηγική της Λισαβόνας. Έτσι θα χαθεί, για παράδειγμα, χωρίς λόγο δυναμικό ανάπτυξης και απασχόλησης, αν το προσωπικό των συνεργείων επιτρέπεται μεν να οδηγεί φορτηγά 40 τόνων με σκοπό την επισκευή, αλλά δεν επιτρέπεται πια να οδηγεί άδεια λεωφορεία. Επίσης, δεν βλέπω τη λογική του να αρκεί υπό ορισμένους όρους μια άδεια τύπου Β για την οδήγηση συνδυασμών επιβατικών αυτοκινήτων και τροχόσπιτων βάρους έως 4,25 τόνους, όχι όμως ενός αυτοκινούμενου τροχόσπιτου, του οποίου η οδήγηση είναι πιο εύκολη. Τι κρίμα!
<SPEAKER ID="460" NAME="Jacques Barrot">
Αντιπρόεδρος της Επιτροπής. (FR) Κύριε Πρόεδρε, κυρίες και κύριοι, θα ήθελα να σας ευχαριστήσω για αυτήν την επωφελή συζήτηση, η οποία επιβεβαίωσε την ευρύτατη στήριξη που απολαμβάνει τώρα ο συμβιβασμός που διαπραγματεύτηκαν μεταξύ τους τα τρία θεσμικά όργανα. Θα ήθελα πάρα πολύ να σας συγχαρώ όλους, και ιδιαίτερα τον κ. Grosch, τον εισηγητή σας, για αυτό το εξαιρετικό αποτέλεσμα.
<P>
Σε απάντηση στις λίγες αρνητικές παρατηρήσεις που διατυπώθηκαν, θα ήθελα, κυρίες και κύριοι, να επισημάνω ότι έχουμε ηθική δέσμευση για έναν σημαντικό στόχο: να έχουμε μειώσει στο ήμισυ τον αριθμό των νεκρών από τροχαία από τώρα έως το 2010. Εναπόκειται, κατά συνέπεια, στον καθένα από εσάς να εξετάσετε ως προς αυτόν τον στόχο ποιο είναι το δικό σας μερίδιο ευθύνης.
<P>
Μαζί με τα κράτη μέλη, εγκρίναμε μια συνολική προσέγγιση βασισμένη καταρχάς στην ποιότητα του οχήματος. Σε συνεργασία με τον συνάδελφό μου, κ. Verheugen, συντάξαμε έναν οδικό χάρτη με τον οποίο οι αυτοκινητοβιομηχανίες θα μπορούν προοδευτικά να εισαγάγουν όλα τα συστήματα που καθιστούν το όχημα ασφαλέστερο. Το δεύτερο στοιχείο κλειδί στην προσέγγισή μας είναι η έγκριση από την Επιτροπή, στις 5 Οκτωβρίου 2006, μιας πρότασης οδηγίας σχετικά με τη διαχείριση ασφάλειας οδικών υποδομών. Πράγματι, θέλουμε η ασφάλεια να λαμβάνεται καλύτερα υπόψη, από τον σχεδιασμό έως την κατασκευή των οδικών υποδομών, και αυτό προς όφελος όλων των χρηστών οδικών δικτύων, περιλαμβανομένων των μοτοσικλετιστών.
<P>
Το τρίτο στοιχείο κλειδί είναι, φυσικά, η προσωπική συμπεριφορά εκάστου οδηγού ένα σημείο στο οποίο, το κείμενο που έχετε ενώπιόν σας προς έγκριση αύριο, κατά τη γνώμη μου συμβάλλει σημαντικά. Θα ήθελα ακόμη μία φορά, κύριε Πρόεδρε, να υπογραμμίσω τον βαθμό στον οποίο το Κοινοβούλιο έχει πραγματικά υπερασπιστεί το ευρωπαϊκό συμφέρον όσον αφορά το θέμα αυτό. Προτείνοντας σημαντικά σχέδια και έχοντας πετύχει την αποδοχή τους για παράδειγμα την προοδευτική αντικατάσταση των παλαιών αδειών οδήγησης και την εφαρμογή των προϋποθέσεων υπό τις οποίες δίνεται πρόσβαση σε προοδευτική βάση σε ορισμένες κατηγορίες οχημάτων το Ευρωπαϊκό Κοινοβούλιο έχει πραγματικά αποδείξει κάτι που είναι πράγματι αυτονόητο: τη φροντίδα του να υπερασπίζεται τα συμφέροντα των Ευρωπαίων.
<P>
Μερικές ανησυχίες έχουν διατυπωθεί σχετικά με τους μοτοσικλετιστές, καθώς η ασφάλεια των μοτοσικλετών είναι θέμα που μας απασχολεί ιδιαίτερα. Παρά τη βελτίωση γενικά της οδικής ασφάλειας, οι μοτοσικλετιστές είναι η ομάδα που είναι εκτεθειμένη περισσότερο σε κίνδυνο στους δρόμους μας, με έναν στους πέντε νεκρούς στους δρόμους της Ευρωπαϊκής Ένωσης να είναι μοτοσικλετιστής. Με σκοπό την αντιστροφή αυτής της τάσης, σε αυτήν την οδηγία, έχουμε υπογραμμίσει την πρόσβαση στις ισχυρότερες μοτοσικλέτες σε προοδευτική βάση. Μεγαλύτερη εμπειρία, στοχευμένη εκπαίδευση ή μια κατάλληλη εξέταση θα μας έδινε τη δυνατότητα να μειώσουμε τον αριθμό των θανάτων. Δεν πρόκειται για γραφειοκρατία. Αντίθετα, τα πράγματα απλοποιούνται. Ωστόσο, είναι λογικό να παρέχεται στους μοτοσικλετιστές κάποιου βαθμού εκπαίδευση. Είναι ουσιώδες οι μοτοσικλετιστές να εκπαιδεύονται. Το παράρτημα 6 της εν λόγω οδηγίας είναι αφιερωμένο σε μια τέτοια εκπαίδευση, και θα είναι δυνατόν να τροποποιείται αυτό το παράρτημα καθώς οι ανάγκες θα αλλάζουν.
<P>
Κύριε Πρόεδρε, αξιότιμοι βουλευτές, η συμφωνία που θα ψηφιστεί αύριο αποτελεί σημαντικό στάδιο στο ημέτερο σχέδιο δράσης σχετικά με την οδική ασφάλεια. Ενόψει των σχεδόν 40 000 ατόμων που σκοτώνονται ακόμη κάθε χρόνο στους δρόμους της Ευρωπαϊκής Ένωσης, το Κοινοβούλιο μπορεί να θεωρηθεί ότι επιτελεί αξιόλογο έργο με το να σώζει αναμφίβολα αρκετές ζωές με τη θέσπιση αυτών των νέων διατάξεων. Θα ήθελα, κατά συνέπεια, να εκφράσω τις ειλικρινές ευχαριστίες μου στο Κοινοβούλιο και στον εισηγητή για το έργο ποιότητας που έχουν επιτελέσει.
<SPEAKER ID="461" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, στις 11.00.

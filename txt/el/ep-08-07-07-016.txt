<CHAPTER ID="016">
Προϋπολογισμός 2009: πρώτοι προβληματισμοί για την εντολή για τη διαβούλευση σχετικά με το ΠΣΠ 2009 (συζήτηση)
<SPEAKER ID="075" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Jutta Haug, εξ ονόματος της Επιτροπής Προϋπολογισμών, σχετικά με τον προϋπολογισμό 2009: πρώτες σκέψεις σχετικά με το προσχέδιο προϋπολογισμού 2009 και εντολή για τη συνεννόηση - Τμήμα III - Επιτροπή (2008/2025).
<SPEAKER ID="076" NAME="Jutta Haug">
εισηγήτρια. - (DE) Κυρία Πρόεδρε, κύριε Πρόεδρε του Συμβουλίου, κυρία Επίτροπε, τι πρέπει να προβλέπει ο προϋπολογισμός της Ευρωπαϊκής Ένωσης για το έτος 2009, και τι μπορεί να προβλέπει; Συζητούμε για το θέμα αυτό από την αρχή του έτους, και τώρα είμαστε έτοιμοι να ξεκινήσουμε το δεύτερο βήμα του Ευρωπαϊκού Κοινοβουλίου στην εφετινή δημοσιονομική διαδικασία, η οποία είναι ελαφρώς διαφορετική από την αντίστοιχη διαδικασία των προηγούμενων ετών. Αυτό οφείλεται στο γεγονός ότι θέλουμε να αρχίσουμε να προσαρμοζόμαστε κατά κάποιον τρόπο για την τροποποιημένη διαδικασία μετά τη μεταρρυθμιστική Συνθήκη.
<P>
Μετά το ψήφισμα σχετικά με το δημοσιονομικό πλαίσιο και τις δημοσιονομικές προτεραιότητες για το 2009 τον Απρίλιο, έχουμε τώρα μπροστά μας το κείμενο με τίτλο "πρώτες σκέψεις σχετικά με το προσχέδιο προϋπολογισμού 2009 και εντολή για τη συνεννόηση". Αυτό το ψήφισμα εγκρίθηκε ομοφώνως από την Επιτροπή Προϋπολογισμών και ελπίζω ειλικρινώς ότι η ολομέλεια θα αποφασίσει επίσης την ομόφωνη έγκρισή του, δεδομένου ιδίως ότι έχουν συμπεριληφθεί σε αυτό τα σχόλια και οι προτάσεις των επιμέρους αρμοδίων επιτροπών.
<P>
Ποιο είναι το θέμα που μας απασχολεί εν προκειμένω; Ο τίτλος τα λέει όλα. Ελέγχουμε το προσχέδιο προϋπολογισμού που μας παρουσίασε η Επιτροπή και βρίσκουμε πολλές αδυναμίες του. Δεν θεωρούμε ότι το εν λόγω προσχέδιο αντικατοπτρίζει δημοσιονομική ειλικρίνεια και σαφήνεια, ότι είναι ικανοποιητικά διαφανές. Γνωρίζουμε ήδη ότι και η Επιτροπή είναι υποχρεωμένη να περιορίσει τις ανάγκες της για να προσαρμοστεί στους περιορισμένους πόρους του μεσοπρόθεσμου δημοσιονομικού πλαισίου. Αυτό όμως δεν σημαίνει ότι έχει το δικαίωμα να χρησιμοποιεί τακτικές δημιουργικής λογιστικής κατά την κατάρτιση του προϋπολογισμού προκειμένου να δημιουργήσει διαθέσιμα περιθώρια.
<P>
Παρ' όλα αυτά, έχουν χρησιμοποιηθεί τέτοιες τεχνικές - παραδείγματος χάριν, η ύστερη ιδιαίτερη επιβάρυνση στην περίπτωση πολυετών προγραμμάτων· το γεγονός ότι δεν λαμβάνονται υπόψη γνωστές και ευδιάκριτες ανάγκες για χρηματοδότηση· καθώς και η μη εγγραφή στον προϋπολογισμό του Ταμείου Εγγυήσεων που εκτιμάται σε 200 εκατ. ευρώ ετησίως. Δεν θεωρούμε ότι οι αριθμοί που μας παρουσιάζει η Επιτροπή αντικατοπτρίζουν τις πολιτικές προτεραιότητες που η ίδια διατύπωσε στην ετήσια πολιτική στρατηγική της. Πρόκειται για προτεραιότητες τις οποίες έχει υποστηρίξει σθεναρά το Κοινοβούλιο, όπως η καταπολέμηση της αλλαγής του κλίματος και η προαγωγή της ανταγωνιστικότητας με σκοπό τη μεγέθυνση και την απασχόληση, που συνδέονται άμεσα με την προαγωγή μιας βιώσιμης Ευρώπης και φυσικά με την εφαρμογή μιας κοινής μεταναστευτικής πολιτικής.
<P>
Επιπλέον, αναμείναμε μεγαλύτερη δέσμευση στον αγώνα κατά της αλλαγής του κλίματος. " Επιτροπή ισχυρίζεται ότι έχει δεσμεύσει σχεδόν 14 δισ. ευρώ στον προϋπολογισμό για το περιβάλλον, όμως μετά από προσεκτικότερο έλεγχο προκύπτει ότι, από αυτά τα 13,842 δισ. ευρώ, 13 δισ. ευρώ διατίθενται ήδη στο Ευρωπαϊκό Γεωργικό Ταμείο Αγροτικής Ανάπτυξης, το Ταμείο Συνοχής και το Ευρωπαϊκό Ταμείο Περιφερειακής Ανάπτυξης. Το ποσό αυτό πρέπει συνεπώς να συμπληρωθεί.
<P>
Πρέπει επίσης να κάνουμε περισσότερα στον τομέα της ανταγωνιστικότητας, κυρίως για τις μικρές και μεσαίες επιχειρήσεις, ειδικότερα όμως για τις μικρές επιχειρήσεις. Το πρώτο βήμα ήταν η Πράξη για τις Μικρές Επιχειρήσεις. Ο προϋπολογισμός του 2009 πρέπει να προβλέπει ειδική για τις ΜΜΕ διευκόλυνση που θα τεθεί στη διάθεση των ΜΜΕ, οι οποίες είναι υποχρεωμένες να υποβάλλουν πρώτα μηνήσεις για την είσπραξη των χρεών τους. Δεν είναι καθόλου άσχημο να διαθέτουμε νόμους οι οποίοι υπαγορεύουν ότι δεν πρέπει να παραβιάζεται το χρονικό περιθώριο των 30 ημερών, πώς όμως αναμένουμε από τις ΜΜΕ να το τηρήσουν; Οι ενδιάμεσες πιστώσεις στο πλαίσιο αυτής της διευκόλυνσης μπορούν, ωστόσο, να αποτρέψουν την πτώχευση και τις απώλειες εργασιών, κάτι που επίσης είναι προς το συμφέρον μας.
<P>
Δεν θα θίξω τώρα το θέμα της συμπερίληψης στον προϋπολογισμό ανεπαρκών πόρων για την κάλυψη των αναγκών όσον αφορά την επισιτιστική βοήθεια, την ασφάλεια των τροφίμων, το Κοσσυφοπέδιο, την Παλαιστίνη ή το Αφγανιστάν - ουσιαστικά, το σύνολο της κατηγορίας 4. Θα το πράξουν οι συνάδελφοί μου εντός ολίγου.
<P>
Θέλω μόνο να πω στο Συμβούλιο, ο εκπρόσωπος του οποίου, δυστυχώς, δεν είναι πλέον στην αίθουσα -δεν μπορώ να καταλάβω γιατί ήταν παρών στις παρεμβάσεις ενός λεπτού αλλά όχι όταν αρχίζουμε να εξετάζουμε τον προϋπολογισμό- ότι το Κοινοβούλιο είναι σταθερά αποφασισμένο να πραγματοποιήσει ουσιαστικό πολιτικό διάλογο μαζί του. Θέλουμε να υλοποιήσουμε τις ευρωπαϊκές προτεραιότητες, και για να το επιτύχουμε αυτό απαιτείται ο κατάλληλος προϋπολογισμός. Σε τελευταία ανάλυση, ο ευρωπαϊκός μας προϋπολογισμός δεν είναι παρά πολιτική με τη μορφή αριθμών.
<P>
(Χειροκροτήματα)
<SPEAKER ID="077" NAME="Dalia Grybauskaitė">
μέλος της Επιτροπής. - (LT) Σήμερα έχουμε μια μοναδική ευκαιρία να εξοικειωθούμε σε αυτό το πρώιμο στάδιο με τις κύριες προτεραιότητες του Ευρωπαϊκού Κοινοβουλίου για το ερχόμενο έτος και να μάθουμε ποια θέματα προβληματίζουν τους βουλευτές του ΕΚ όσον αφορά το προσχέδιο το οποίο παρουσίασε η Επιτροπή. Θέλω δε να ευχαριστήσω την υπεύθυνη για την έναρξη αυτής της πρώιμης συζήτησης - την εισηγήτρια κ. Haug.
<P>
Επιτρέψτε μου να σας διαβεβαιώσω ότι η Ευρωπαϊκή Επιτροπή και εγώ μεριμνούμε με μεγάλη προσοχή για την αποτελεσματική δημοσιονομική διαχείριση και την αυστηρή δημοσιονομική πειθαρχία. Εκτιμούμε τη σταθερή προσοχή και το ενδιαφέρον σας γι' αυτά τα θέματα, κυρίες και κύριοι.
<P>
Συνεπώς, ενώ εκτιμώ πλήρως τις ανησυχίες σας, θέλω να σας επιστήσω την προσοχή στο γεγονός ότι το προσχέδιο προϋπολογισμού του 2009 προετοιμάστηκε από την Επιτροπή εντός των ορίων της περιόδου δημοσιονομικού προγραμματισμού 2007-2013 κατόπιν λεπτομερούς αξιολόγησης των προβλέψεων όσον αφορά την οικονομική και κοινωνική ανάπτυξη και του καθορισμού επαρκώς θεμελιωμένου, ικανοποιητικού περιθωρίου για την κάλυψη απρόβλεπτων αναγκών.
<P>
Κατά την προετοιμασία του προϋπολογισμού του προσεχούς έτους, προσπαθήσαμε να σιγουρευτούμε ότι οι πολιτικές προτεραιότητες αποκτούν συγκεκριμένη οικονομική έκφραση και οι στόχοι στηρίζονται σε ουσιαστική, σταθερή δημοσιονομική βάση. Επομένως, αναμένεται η υψηλότερη δυνατή οικονομική ανάπτυξη από τα προγράμματα ενθάρρυνσης της οικονομικής ανάπτυξης και της ανταγωνιστικότητας, καθώς και από τα προγράμματα προαγωγής της ελευθερίας, της ασφάλειας και της δικαιοσύνης, που χρηματοδοτούνται από τις αντίστοιχες δημοσιονομικές κατηγορίες.
<P>
Με στόχο την κατάρτιση ενός προϋπολογισμού για το 2009 που θα αντικατοπτρίζει τους στόχους της εξωτερικής πολιτικής της Ευρωπαϊκής Ένωσης σε συνδυασμό με την πλήρη συμμετοχή της Ένωσης σε διεθνείς δραστηριότητες, η Επιτροπή, στο πολύ εγγύς μέλλον, θα προτείνει τροποποίηση του προσχεδίου, η οποία θα προβλέπει συγκεκριμένους υπολογισμούς για τη χρηματοδότηση της Παλαιστίνης και του Κοσσυφοπεδίου. Προτού ξεκινήσουν οι προκαταρκτικές συζητήσεις του σχεδίου προϋπολογισμού για το 2009 στο Κοινοβούλιο, η Επιτροπή θα καταθέσει προτάσεις σχετικά με τη συμπληρωματική χρηματοδότηση βραχυπρόθεσμων μέτρων σε αναπτυσσόμενες χώρες οι οποίες αντιμετωπίζουν σοβαρά προβλήματα στην προσπάθειά τους να ανταποκριθούν στις συνέπειες της ανόδου των τιμών των τροφίμων· είμαστε έτοιμοι να δημιουργήσουμε ένα "ταμείο τροφίμων" για τις αναπτυσσόμενες χώρες.
<P>
Έχω λάβει υπόψη τις ανησυχίες σας σχετικά με τις δημοσιονομικές δαπάνες, ιδίως εκείνες που δεν περιλαμβάνονται στην κατηγορία 5. Σας διαβεβαιώ ότι το προσχέδιο προϋπολογισμού του 2009 παρέχει αρκετά αναλυτικές πληροφορίες γι' αυτό το θέμα και είμαστε έτοιμοι να διαθέσουμε όλες τις πληροφορίες που ζητάτε στο κείμενο του ψηφίσματός σας.
<P>
Εν κατακλείδι, θέλω να ευχαριστήσω την εισηγήτρια, κ. Haug, για τις προσπάθειές της, συνεπεία των οποίων, για πρώτη φορά έχουμε στη διάθεσή μας από τόσο πρώιμο στάδιο έναν κατάλογο νέων πιλοτικών προγραμμάτων και προπαρασκευαστικών ενεργειών. Έτσι ενθαρρύνεται η έγκαιρη αξιολόγηση των δυνατοτήτων χρηματοδότησής τους και διευκολύνεται η αποδοτική εφαρμογή των προγραμμάτων τα οποία εγκρίνει το Κοινοβούλιο.
<P>
Ήδη από την προσεχή εβδομάδα -μάλλον από την τρέχουσα εβδομάδα- θα διοργανώνουμε τριμερή συνεδρίαση ενώ την προσεχή εβδομάδα θα διεξαχθεί η πρώτη συνεδρίαση συνδιαλλαγής για την προετοιμασία της πρώτης ανάγνωσης στο Συμβούλιο.
<P>
Είμαι βέβαιη ότι και φέτος δεν θα αλλάξει το κλίμα εποικοδομητικής συνεργασίας που απολαμβάνουμε εδώ και πολλά χρόνια και θα καταλήξουμε επιτυχώς σε συμφωνία στο τέλος του τρέχοντος έτους.
<SPEAKER ID="078" NAME="Véronique De Keyser">
συντάκτρια της γνωμοδότησης της Επιτροπής Εξωτερικών Υποθέσεων. - (FR) Κυρία Πρόεδρε, σε γενικές γραμμές, δεν είμαι καθόλου ικανοποιημένη από την κατηγορία 4 του προσχεδίου προϋπολογισμού.
<P>
Καταρχάς, σημειώνω για μια ακόμη φορά τη διάθεση ανεπαρκών πόρων σε αυτή την κατηγορία. Αυτό έρχεται σε πλήρη αντίθεση με τις δεδηλωμένες φιλοδοξίες της Ευρωπαϊκής Ένωσης να είναι διεθνής παράγοντας. " κατηγορία 4 δεν έχει μόνον αυξηθεί μόλις κατά 1,8% έναντι του προϋπολογισμού του 2008, αλλά αυτή η αύξηση υπολείπεται επίσης του μέσου όρου αύξησης των δημοσιονομικών κονδυλίων, που είναι 3,1%. Μπορεί λοιπόν να υποστηριχθεί ότι το μερίδιο που διατίθεται για τις εξωτερικές σχέσεις και την ανάπτυξη έχει περικοπεί στο προσχέδιο προϋπολογισμού.
<P>
Δεύτερον, απορρίπτω την προσέγγιση που έχει επιλέξει η Επιτροπή, η οποία προτείνει ήδη τη χρησιμοποίηση του μέσου ευελιξίας και τα κονδύλια έκτακτης βοήθειας για δαπάνες που στην πραγματικότητα είναι προβλέψιμες και προγραμματισμένες. Αυτό έχει ως αποτέλεσμα την εμφανή μείωση των πόρων για τη Μέση Ανατολή, το Κοσσυφοπέδιο, την επισιτιστική βοήθεια και τη μακροοικονομική συνδρομή.
<P>
Δείτε το παράδειγμα της Παλαιστίνης. Στο εφετινό προσχέδιο προϋπολογισμού προτείνονται πιστώσεις ανάληψης υποχρεώσεων 171 εκατ. ευρώ και πιστώσεις πληρωμών 100 εκατ. ευρώ. Εντούτοις, το 2007 δαπανήσαμε μισό εκατομμύριο για τα κατεχόμενα εδάφη. Τώρα, μέχρι και τον Ιούλιο του 2008, έχουμε δαπανήσει ήδη 365 εκατ. ευρώ. Τι ακριβώς θα κάνουμε το προσεχές έτος; Θα αντλήσουμε πόρους από το μέσο ευελιξίας; Θα μειώσουμε ένα περιθώριο που είναι ήδη περιορισμένο;
<P>
Τρίτον, ανησυχώ για τη επισιτιστική κρίση που βρίσκεται σε εξέλιξη και για τις συνέπειες της αλλαγής του κλίματος. Τα θέματα αυτά αποτελούν την ύψιστη προτεραιότητα της ΕΕ! Στο προσχέδιο προϋπολογισμού του 2009, οι προβλεπόμενες πιστώσεις για επισιτιστική βοήθεια έχουν αυξηθεί μόλις κατά 6,8 εκατ. ευρώ, το περίφημο 3%, παρά το γεγονός ότι στα τέλη Απριλίου του 2008 η Επιτροπή ζήτησε πρόσθετη χρηματοδότηση 60 εκατ. ευρώ ενώ ακόμη πιο πρόσφατα μας ζήτησε επιπλέον 40 εκατ. ευρώ· αστειευόμαστε, φαίνεται. Χαιρετίζω τις πρωτοβουλίες για τη δημιουργία Παγκόσμιας Συμμαχίας για την Κλιματική Αλλαγή και Παγκόσμιου Ταμείου Ενεργειακής Απόδοσης και Ανανεώσιμων Πηγών Ενέργειας, όμως πρέπει να αυξήσουμε τη χρηματοδότηση των εν λόγω πρωτοβουλιών στον προϋπολογισμό του 2009, πέρα από τις αναλήψεις υποχρεώσεων που προβλέπονται στην κατηγορία της ανάπτυξης.
<P>
Τέλος, γνωρίζω πόσο σημαντική είναι για το Συμβούλιο η ευρωπαϊκή πολιτική γειτονίας και η συνεργασία μας με τις μεσογειακές χώρες, αρνούμαι όμως, όπως επί του παρόντος προβλέπεται όσον αφορά τη χρηματοδότηση της κατηγορίας 4, να υποστηρίξω οιεσδήποτε συμπληρωματικές κοινοτικές δαπάνες για τη Μεσόγειο. Με βάση αυτές ακριβώς τις μακροπρόθεσμες αναλήψεις υποχρεώσεων, στις περιοχές στις οποίες είναι αισθητές οι ανάγκες χρηματοδότησης, κρίνονται η εξωτερική πολιτική και η πολιτική ανάπτυξης της Ευρωπαϊκής Ένωσης. Χωρίς ικανοποιητικούς πόρους, η δημοσιονομική στρατηγική του αυτοσχεδιασμού που έχει επιλεγεί για την κατηγορία 4 θα υπονομεύσει σοβαρά την εικόνα αυτών των πολιτικών.
<SPEAKER ID="079" NAME="Maria Martens">
συντάκτρια της γνωμοδότησης της Επιτροπής Ανάπτυξης. - (NL) Όλα αυτά είναι, ασφαλώς, εξαιρετικά σημαντικά, και είναι ευχάριστο να γνωρίζουμε ότι η κατάσταση βρίσκεται σε καλά χέρια με την κ. Haug. Μπορώ να πω ότι η συνεργασία μαζί της υπήρξε εξαιρετικά ευχάριστη. Μιλώ ως εισηγήτρια για τον προϋπολογισμό της αναπτυξιακής συνεργασίας, και συμφωνώ με όσους υποστηρίζουν ότι η αύξηση του προϋπολογισμού υπό την κατηγορία 4 είναι επειγόντως αναγκαία.
<P>
Εντούτοις, θέλω να επιστήσω την προσοχή εν προκειμένω σε δύο ζητήματα που είναι σημαντικά από την άποψη της αναπτυξιακής συνεργασίας. Το πρώτο είναι η επισιτιστική κρίση, και το δεύτερο είναι η προσανατολισμένη στα αποτελέσματα αξιολόγηση.
<P>
Όπως έχει ήδη λεχθεί, η επισιτιστική κρίση αποτελεί σοβαρό πρόβλημα, γι' αυτό πρέπει να επιδιώξουμε λύσεις μέσω του προϋπολογισμού, τόσο σε βραχυπρόθεσμο και μεσοπρόθεσμο όσο και σε μακροπρόθεσμο ορίζοντα. Ως προς τα βραχυπρόθεσμα μέτρα, υπάρχει η επισιτιστική βοήθεια. Χαιρετίζω δε τις πρωτοβουλίες που έχει αναπτύξει εν προκειμένω η Ευρωπαϊκή Επιτροπή. Μακροπρόθεσμα, διαθέτουμε, καταρχήν, το ειδικό πρόγραμμα επισιτιστικής ασφάλειας στο πλαίσιο του μηχανισμού αναπτυξιακής συνεργασίας. Δυστυχώς, όμως, η εφαρμογή του προγράμματος αυτού βρίσκεται ακόμη στα πρώτα της στάδια και δεν έχει ακόμη επιτευχθεί η πλήρης λειτουργία του. Το πρόβλημα είναι, ως εκ τούτου, εντονότερο σε μεσοπρόθεσμο ορίζοντα.
<P>
Ελάχιστη μέριμνα λαμβάνεται επίσης, τόσο στις ίδιες τις χώρες όσο και στην ΕΕ, για την ασφάλεια των τροφίμων και την παραγωγή τροφίμων στις αναπτυσσόμενες χώρες. Διαθέτουμε μεν την αγροτική ανάπτυξη, όμως αυτή συχνά δεν προσφέρει οφέλη σε τομείς όπως η παραγωγή τροφίμων, αλλά μάλλον σε τομείς όπως η κατασκευή δρόμων.
<P>
Μπορώ να κατανοήσω την πρόταση της Ευρωπαϊκής Επιτροπής να χρησιμοποιηθούν για τον σκοπό αυτόν τα μη δαπανηθέντα ποσά του γεωργικού προϋπολογισμού. Αυτό παρουσιάζει μεγάλα προβλήματα, όχι μόνο από δημοσιονομική άποψη αλλά και από άλλες απόψεις. Οι χώρες που εκπληρώνουν τη δέσμευσή τους να διατηρήσουν το 0,7% του ΑΕΠ για την αναπτυξιακή βοήθεια θα πουν: ας κάνουν το ίδιο και οι άλλες χώρες, ας εκπληρώσουν επίσης τις υποχρεώσεις τους, και τότε ίσως μπορέσουμε να επιτύχουμε ακόμη καλύτερες επιδόσεις. Αυτό είναι ένα βάσιμο επιχείρημα, στο οποίο πρέπει να δοθεί η οφειλόμενη προσοχή. Εν πάση περιπτώσει, θα χρειαστεί να καταστεί σαφές ότι τα χρήματα πρέπει να διατεθούν πραγματικά για την επισιτιστική ασφάλεια, για την αύξηση της παραγωγής, για την παροχή βοήθειας στους φτωχούς αγρότες σε φτωχές χώρες.
<P>
Το δεύτερο ζήτημα που θέλω να επισημάνω αφορά την προσανατολισμένη στα αποτελέσματα αξιολόγηση. Εντείνεται η κριτική στην Ευρώπη σχετικά με το θέμα της αναπτυξιακής συνεργασίας, ακόμη και σε χώρες που είναι πάντα γενναιόδωρες και είναι θετικά διακείμενες προς την ανάπτυξη. Κυρία Πρόεδρε, πρέπει να προχωρήσουμε πέρα από τις καλές προθέσεις και να κάνουμε πράξη την προσανατολισμένη στα αποτελέσματα αξιολόγηση. Καλύτερες παρεμβάσεις, καλύτερα αποτελέσματα. Έτσι θα πεισθούν οι πολίτες.
<SPEAKER ID="080" NAME="Göran Färm">
συντάκτης της γνωμοδότησης της Επιτροπής Βιομηχανίας, Έρευνας και Ενέργειας. - (SV) Κυρία Πρόεδρε, καταρχάς θέλω να πω ένα μεγάλο ευχαριστώ στην Jutta Haug. Έλαβε υπόψη αρκετές από τις απόψεις της Επιτροπής Βιομηχανίας, Έρευνας και Ενέργειας στην έκθεσή της. Για παράδειγμα, έχει δώσει έμφαση σε κάτι που θεωρούμε σημαντικό, συγκεκριμένα στο γεγονός ότι υπάρχει μια ορισμένη απόκλιση μεταξύ της ετήσιας πολιτικής στρατηγικής της Επιτροπής και των πραγματικών προτάσεων που περιλαμβάνει ο προϋπολογισμός, λόγου χάρη όσον αφορά την πολιτική για το κλίμα και την ενέργεια.
<P>
Εξάλλου, πέρυσι οι συζητήσεις της Επιτροπής Βιομηχανίας, Έρευνας και Ενέργειας σχετικά με τον προϋπολογισμό εστιάστηκαν πρωτίστως σε δύο σημαντικά θέματα: το πρόγραμμα Galileo και το Ευρωπαϊκό Ινστιτούτο Καινοτομίας και Τεχνολογίας. Τώρα διαπιστώνουμε ότι η εφαρμογή σε αυτούς τους τομείς ξεκίνησε καλά, παρότι φυσικά θα συνεχίσουμε να παρακολουθούμε την εφαρμογή. Εφέτος λοιπόν μπορούμε, αντ' αυτών, να εστιάσουμε την προσοχή μας στην πολιτική για την ενέργεια και το κλίμα.
<P>
Υπάρχουν πολλές απόψεις σχετικά με αυτά τα θέματα στην Επιτροπή Βιομηχανίας, Έρευνας και Ενέργειας. Ειδικότερα, μας ανησυχεί το ανεπαρκές περιθώριο, που είναι 82 εκατ. ευρώ στην κατηγορία 1Α. Απέχει πολύ από το να μπορεί να θεωρηθεί ικανοποιητικό για τις σημαντικές αυτές προτεραιότητες. Πληροφορούμαστε ότι το Συμβούλιο, το οποίο ασχολείται τώρα με την περίοδο μετά τον προϋπολογισμό του 2009, προσπαθεί να αυξήσει το περιθώριο, μεταξύ άλλων με διάφορες περικοπές διοικητικών δαπανών. Αυτό είναι θαυμάσιο -υπό τον όρο ότι δεν δημιουργεί εμπόδια στην υλοποίηση του εβδόμου προγράμματος πλαισίου- όμως δεν φαίνεται να είναι αρκετό.
<P>
Για να δώσουμε απλώς μια εικόνα των μεγεθών για τα οποία μιλάμε: ο κ. Buzek, στην έκθεσή του σχετικά με το ευρωπαϊκό στρατηγικό σχέδιο ενεργειακής τεχνολογίας, κάνει λόγο για 2 δισ. ευρώ ετησίως από το 2009 και ύστερα, μόνο για το στρατηγικό σχέδιο ενεργειακής τεχνολογίας. Δεν γνωρίζω αν αυτό είναι ρεαλιστικό, όμως υπογραμμίζει το γεγονός ότι η πολιτική για την ενέργεια και το κλίμα απαιτεί σημαντικούς πρόσθετους χρηματοδοτικούς πόρους.
<P>
Στο έβδομο πρόγραμμα πλαίσιο και στο πρόγραμμα πλαίσιο για την ανταγωνιστικότητα και την καινοτομία αρκετά μεγάλο χρηματικό ποσό δεσμεύεται για την ενεργειακή και κλιματική πολιτική, όμως δεν πρέπει να λησμονούμε ότι τα επίπεδα αυτά είχαν οριστεί από το 2005, δηλαδή πολύ προτού αποκτήσουμε την παραμικρή ιδέα για τη μορφή που θα ελάμβανε η πολιτική για το κλίμα και την ενέργεια το 2008.
<P>
Στο τρέχον στάδιο ξεκινούμε επίσης την υλοποίηση διαφόρων κοινών επιχειρήσεων, για την ανάπτυξη, μεταξύ άλλων, κυψελών καυσίμου και τεχνολογίας αερίου υδρογόνου. " Επιτροπή προτείνει τώρα 30 εκατ. ως αρχική χρηματοδότηση αυτού του τομέα. Ωστόσο, τα χρήματα προτείνεται να αντληθούν από το πρόγραμμα συνεργασίας του εβδόμου προγράμματος πλαισίου και την ενεργειακή συνιστώσα του. Δεν πρόκειται λοιπόν για πραγματικά νέες πιστώσεις· είναι απλώς μια απόπειρα ανακατανομής.
<P>
Θέλουμε να αποκτήσουμε ολοκληρωμένη εικόνα για το σύνολο της χρηματοδότησης της πολιτικής για την ενέργεια και το κλίμα, καθόσον αυτό είναι προς το παρόν σχεδόν αδύνατο. Πρέπει να αρχίσουμε να διαθέτουμε σημαντικούς νέους πόρους, ήδη από το 2009. Άλλωστε, είμαστε πεπεισμένοι ότι ο τομέας της ενέργειας και του κλίματος αποτελεί το ισχυρότερο επιχείρημα για μια ενδεδειγμένη ενδιάμεση αναθεώρηση του μακροπρόθεσμου προϋπολογισμού που πρόκειται να ξεκινήσει το προσεχές έτος.
<SPEAKER ID="081" NAME="Eva Lichtenberger">
συντάκτρια της γνωμοδότησης της Επιτροπής Μεταφορών και Τουρισμού. - (DE) Κυρία Πρόεδρε, κυρίες και κύριοι, επί της ουσίας, δεν μπορώ παρά να συμφωνήσω με τις δηλώσεις της εισηγήτριας, κ. Haug. Ισχύουν επίσης, κατά τη γνώμη μου, για τον προϋπολογισμό που διατίθεται στον τομέα των μεταφορών. Το ποσοστό του προϋπολογισμού που διατίθεται για τις μεταφορές έχει οπωσδήποτε αυξηθεί - αυτό όμως, φυσικά, οφείλεται πρωτίστως στις αυξήσεις που έχουν διατεθεί για το πρόγραμμα Galileo. Μπορεί κανείς να περιγράφει ώρες και ώρες τους λόγους αυτών των αυξήσεων, οι οποίοι σχετίζονται με τις βιομηχανικές πολιτικές που εφαρμόζονται στην Ευρώπη.
<P>
" κριτική που οφείλω να ασκήσω στο προσχέδιο προϋπολογισμού που μας έχει παρουσιαστεί, εντούτοις, είναι ότι απαιτούνται περισσότερα χρήματα για τα δικαιώματα των επιβατών, δεδομένου ότι ο τομέας αυτός αφορά τα δικαιώματα των ευρωπαίων πολιτών. Το σημαντικότερο, όμως, είναι ότι απαιτούνται επιπλέον χρήματα για την έρευνα και για τον σχεδιασμό νέων στρατηγικών στον τομέα των μεταφορών, έτσι ώστε να μπορούμε τελικά να επιτύχουμε ένα πλαίσιο κινητικότητας που να μην είναι καταστροφικό για το κλίμα. Τα διευρωπαϊκά δίκτυα χρήζουν επίσης πολύ αυστηρής παρακολούθησης, καθότι στον τομέα αυτόν πρόκειται να δαπανηθούν μεγάλα χρηματικά ποσά.
<SPEAKER ID="082" NAME="Kyösti Virrankoski">
συντάκτης της γνωμοδότησης της Επιτροπής Γεωργίας και Ανάπτυξης της Υπαίθρου. - (FI) Κύριε Πρόεδρε, καταρχάς θέλω να ευχαριστήσω την κ. Haug για τη θαυμάσια έκθεσή της.
<P>
Τα μέτρα άμεσης στήριξης και τα μέτρα στον τομέα της αγοράς έχουν κεντρική θέση στον γεωργικό προϋπολογισμό και προβλέπονται ειδικά ανώτατα όρια χρηματοδότησής τους στο πλαίσιο του προϋπολογισμού. Οι δαπάνες παραμένουν στα 2 027 000 000 ευρώ κάτω από το ανώτατο όριο των 42,8 δισ. ευρώ. Αυτό ισοδυναμεί με αύξηση πέντε τοις εκατό.
<P>
" Επιτροπή Γεωργίας και Ανάπτυξης της Υπαίθρου αναμένει ότι μέρος αυτού του περιθωρίου θα μπορούσε να χρησιμοποιηθεί σε ένα πρόγραμμα διανομής φρούτων στους μαθητές των σχολείων, με σκοπό την προαγωγή υγιεινών καταναλωτικών συνηθειών. " παχυσαρκία είναι ένα διαρκώς εντεινόμενο πρόβλημα μεταξύ των νέων.
<P>
" Επιτροπή Γεωργίας και Ανάπτυξης της Υπαίθρου αναμένει επίσης μέτρα για τη δημιουργία ταμείου αναδιάρθρωσης για τον τομέα του γάλακτος. " επιτροπή μας εκφράζει την ανησυχία της για τα σχέδια χρησιμοποίησης αυτού του περιθωρίου με σκοπό τον εκσυγχρονισμό της γεωργίας σε αναπτυσσόμενες χώρες. Για τον σκοπό αυτόν πρέπει να χρησιμοποιηθούν πόροι από την κατηγορία 4 των εξωτερικών μέτρων, και όχι από την κατηγορία 2.
<P>
" Επιτροπή Γεωργίας και Ανάπτυξης της Υπαίθρου ανησυχεί επίσης για τα μέτρα αγροτικής ανάπτυξης. Πέρυσι δεν κατέστη δυνατό να δαπανηθούν 2,8 δισ. ευρώ, γι' αυτό το Κοινοβούλιο θα παρακολουθεί πολύ προσεκτικά την εφαρμογή των προγραμμάτων αγροτικής ανάπτυξης.
<SPEAKER ID="083" NAME="László Surján">
εξ ονόματος της Ομάδας PPE-DE. - (HU) Σας ευχαριστώ που μου δίνετε τον λόγο. " έκθεση της κ. Haug, για την οποία θέλω να εκφράσω την εκτίμηση και τις ευχαριστίες μου, συνοψίζει με ακρίβεια τις απόψεις του Κοινοβουλίου σχετικά με το προσχέδιο προϋπολογισμού. Ακούγοντας την ομιλία της κ. Επιτρόπου, έχω την εντύπωση ότι οι θέσεις της εισηγήτριας και της Επιτρόπου εναρμονίζονται, και αυτό θα μπορούσε να μας γεμίσει με ένα είδος ενθουσιασμού. Έχω όμως μια πολύ μικρή επιφύλαξη: οι διατυπώσεις της κ. Haug είχαν επικριτικό χαρακτήρα, ενώ η κ. Επίτροπος φάνηκε να έχει την πρόθεση να προσφέρει διαβεβαιώσεις. Χαίρομαι πολύ γι' αυτές τις προθέσεις, όμως θέλω επίσης να δω τα αριθμητικά στοιχεία να διαμορφώνονται κατά τέτοιον τρόπο ώστε να εναρμονίζονται με τις εν λόγω προθέσεις.
<P>
Επιτρέψτε μου τώρα να υπογραμμίσω δύο σκέψεις με βάση αυτό το σύνθετο υλικό. " γαλλική Προεδρία, όπως και εμείς, ενδιαφέρεται για μια ισχυρή Ευρώπη, δυστυχώς όμως αυτή τη στιγμή έχει φύγει μακριά για να την οικοδομήσει. Γι' αυτό απαιτείται ο κατάλληλος προϋπολογισμός. " Γαλλία κατανοεί βαθύτατα την Ευρώπη και έχει κάνει πολλά γι' αυτήν. Ελπίζουμε ότι θα σταματήσει επιτέλους αυτή η διαρκής πρακτική των αδιάκριτων περικοπών. " Προεδρία οφείλει να γνωρίζει ότι κάθε λεπτό που δαπανάται σε υποχρηματοδοτούμενα προγράμματα ισοδυναμεί με σπατάλη πόρων.
<P>
Το Λαϊκό Κόμμα επιθυμεί την παραγωγή αξίας από τις δημοσιονομικές δαπάνες, γι' αυτό είναι διατεθειμένο να παρέμβει υπέρ της μεγαλύτερης αποδοτικότητας, με άλλα λόγια κατά των προγραμμάτων που σημειώνουν κακές επιδόσεις, κατά της διαφθοράς και κατά των δαπανών που καθορίζονται από επιδιώξεις στο πλαίσιο της εσωτερικής πολιτικής.
<P>
Το πλεόνασμα στον γεωργικό προϋπολογισμό αλλάζει λόγω του αντικτύπου των διεθνών αγορών. Έχουν προταθεί πολλές ιδέες σχετικά με το πού πρέπει να το διαθέσουμε. Διαφωνώ με κάθε βεβιασμένη, μη αιτιολογημένη απόφαση, είτε για τον προϋπολογισμό του 2008 είτε για τον προϋπολογισμό του 2009. Επιπλέον, η Ένωση έχει σοβαρά χρέη σε αυτόν τον τομέα. Τα δώδεκα νέα κράτη μέλη πρέπει να περιμένουν μια δεκαετία προτού λάβουν τα ίδια επίπεδα ενισχύσεων με τα παλαιά. Ως εκ τούτου, ο ανταγωνισμός θα είναι στρεβλωμένος στην ενιαία εσωτερική αγορά επί μία δεκαετία. Αυτή η αδικία έχει δημιουργηθεί λόγω έλλειψης πόρων. Εάν τώρα διαπιστωθεί ότι υπάρχουν ακόμα χρήματα στον γεωργικό προϋπολογισμό, υπάρχει ηθική υποχρέωση αντιστάθμισης αυτού του ανταγωνιστικού μειονεκτήματος.
<P>
" διάθεση των γεωργικών πόρων σε άλλους τομείς είναι μια ιδέα που υποστηρίζεται επίσης από ορισμένους ηγέτες νέων κρατών μελών, κανείς όμως δεν πρέπει να ξεγελιέται από την παθολογική τάση προς συμμόρφωση που χαρακτηρίζει τους μετακομμουνιστές ηγέτες· απλώς τώρα περιμένουν το χτύπημα στον ώμο όχι από τη Μόσχα, αλλά από τις Βρυξέλλες.
<P>
Μεταξύ άλλων, πρέπει να αντιμετωπίσουμε και αφρικανικά προβλήματα, δεδομένου ότι οι ενισχύσεις στο πλαίσιο του γεωργικού προϋπολογισμού, υπό τη μορφή σπόρων και λιπασμάτων, αποτελεί μια σοβαρή πραγματικότητα. " οικονομική βοήθεια δεν μπορεί να επιλύσει ικανοποιητικά τα προβλήματα έλλειψης προϊόντων.
<P>
" πολιτική μου ομάδα θα υποστηρίξει την τρικομματική τροπολογία σχετικά με την αλλαγή του κλίματος, και θα περιμένει με ενδιαφέρον να ενημερωθεί για το τι κρύβεται πίσω από την απροσδόκητη μείωση του επιπέδου των πληρωμών. Ευχαριστώ για την ευγενή προσοχή σας.
<SPEAKER ID="084" NAME="Catherine Guy-Quint" LANGUAGE="FR">
Κυρία Πρόεδρε, κυρία Επίτροπε, κυρίες και κύριοι, αυτή την εβδομάδα το Κοινοβούλιο αποφασίζει για τις πολιτικές προτεραιότητες του προϋπολογισμού σε μια δύσκολη συγκυρία, και στο εσωτερικό και στο εξωτερικό. Καλούμαστε να ανταποκριθούμε σε πολλές προκλήσεις, ενώ το πλαίσιο των δημοσιονομικών προοπτικών είναι πολύ περιορισμένο. Συνεπώς, χαιρετίζω θερμά τη θαρραλέα πολιτική προσπάθεια της εισηγήτριάς μας, κ. Haug. Κατάφερε να προβλέψει τα στάδια της δημοσιονομικής διαδικασίας ώστε να μας επιτρέψει να καθορίσουμε την κατεύθυνση προς την οποία κινείται το θεσμικό μας όργανο. Αυτή η νέα διαδικασία παρέχει μεγαλύτερη σαφήνεια, και επομένως μεγαλύτερη δημοκρατία, για τους πολίτες. Έτσι, κατέστη δυνατό να γίνουν κατανοητές και να συζητηθούν οι προτεραιότητες των κοινοβουλευτικών επιτροπών και των πολιτικών ομάδων.
<P>
Δυστυχώς, πρέπει για μια ακόμη φορά να εκφράσω τη λύπη μου για την έλλειψη φιλοδοξίας από την πλευρά του Συμβουλίου και για τον συστηματικό χαρακτήρα των περικοπών που επέφερε στο προσχέδιο προϋπολογισμού της Επιτροπής. Σημειώνουμε ότι στόχος του είναι να εξοικονομήσει πόρους από τις διοικητικές δαπάνες. Δεν πρόκειται εν προκειμένω για προσδιορισμό κάποιας πολιτικής προτεραιότητας, αλλά για την εξασφάλιση τεχνικών εξοικονομήσεων οι οποίες συχνά οδηγούν σε διπλασιασμό του περιθωρίου σε ορισμένες κατηγορίες, όπως ανέφερε ο κ. Färm σχετικά με την υποκατηγορία 1α. Ομοίως, δεν μπορώ να εξηγήσω τον γραμμικό χαρακτήρα των περικοπών όσον αφορά τις πληρωμές: 1 δισ. ευρώ λιγότερο από το προσχέδιο προϋπολογισμού.
<P>
Όσον αφορά την κατηγορία 2, τα πράγματα είναι ξεκάθαρα. Το 2008 αφήσαμε ένα αχρησιμοποίητο περιθώριο ύψους άνω των 3 δισ. ευρώ. Για τον προϋπολογισμό του 2009, η Ευρωπαϊκή Επιτροπή προτείνει περιθώριο άνω των 2 δισ. ευρώ, ενώ το Συμβούλιο προχωρά ακόμη περισσότερο, αυξάνοντας αυτό το περιθώριο στα 2,4 δισ. ευρώ. Εντούτοις, οι ανάγκες είναι πολλές σε τομείς όπως η αγροτική ανάπτυξη, καθώς και η ενέργεια, η μετανάστευση, η αλλαγή του κλίματος και η διεθνής αλληλεγγύη.
<P>
Σε μια περίοδο κατά την οποία το θέμα της επισιτιστικής κυριαρχίας καθίσταται όλο και πιο πιεστικό κάθε ημέρα που περνά, και κατά την οποία φαίνεται ότι, αν δεν λάβουμε μέτρα, η κατανάλωση τροφίμων θα γίνει πολυτέλεια στην Ευρώπη, το Συμβούλιο αποφασίζει να μειώσει τις γεωργικές δαπάνες. Έστω και αν έχετε αφήσει άθικτα τα δημοσιονομικά κονδύλια που αποτελούν παραδοσιακές μας προτεραιότητες, ξεχάσατε να αυξήσετε όλα εκείνα τα κονδύλια που σχετίζονται με υποσχέσεις που έχετε δώσει. Ομοίως, μετά την πρόσφατη αποτυχία του ιρλανδικού δημοψηφίσματος, καθώς και των δημοψηφισμάτων στη Γαλλία και τις Κάτω Χώρες προ διετίας, δεν νομίζετε ότι η επικοινωνία με τους πολίτες και η ενημέρωση των πολιτών είναι σημαντικές δραστηριότητες που απαιτούν αυξημένες επενδύσεις; Αγνοώντας αυτή την ουσιαστική ανάγκη για ενημέρωση, επικοινωνία και λήψη υπόψη των απόψεων των πολιτών, δρέπουμε τους καρπούς αυτού του αυτισμού σε κάθε διαβούλευση και σφυγμομέτρηση της κοινής γνώμης.
<P>
Τέλος, δεν θα καταλάβω ποτέ τη συμπεριφορά του Συμβουλίου όσον αφορά την κατηγορία 4. " παρατήρηση είναι σαφής, και είναι πάντα η ίδια. " εν λόγω κατηγορία είναι τραγικά υποχρηματοδοτούμενη, δεν πρέπει λοιπόν να επιτρέπουμε τη διατύπωση υποσχέσεων οι οποίες δεν πρόκειται ποτέ να τηρηθούν. Πώς μπορούμε να ελπίζουμε ότι θα λύσουμε τα προβλήματα που συνδέονται με την ανάπτυξη των πολυμερών σχέσεων, τα προβλήματα πείνας στον κόσμο ή εδραίωσης της δημοκρατίας, και να μην προτείνουμε αύξηση των πόρων; Προτείνετε ακόμη και περικοπές σε πολιτικές οι οποίες λειτουργούν αποδοτικά.
<P>
Μόνο ένα πράγμα μπορούμε να κάνουμε τις προσεχείς εβδομάδες: να επανεξετάσουμε τόσο την εποπτεία όσο και την κατάρτιση όλων των επιμέρους δημοσιονομικών κονδυλίων από την αρχή, αλλά και να διερευνήσουμε επίσης όλες τις δυνατότητες εξασφάλισης ενός δημοσιονομικού πλαισίου που να προσφέρει στην Ευρωπαϊκή Ένωση έναν ρεαλιστικό, ενοποιητικό προϋπολογισμό για το 2009.
<SPEAKER ID="085" NAME="Anne E. Jensen">
εξ ονόματος της Ομάδας ALDE. - (DA) Κυρία Πρόεδρε, κυρία Επίτροπε, θέλω καταρχάς να ευχαριστήσω την κ. Haug για τη συνεργασία της κατά την κατάρτιση αυτής της έκθεσης, την οποία είναι σε θέση να υποστηρίξει η πολιτική μου ομάδα. Μπορούμε επίσης να υποστηρίξουμε ορισμένες τροπολογίες της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών καθώς και της Ομάδας των Πρασίνων / Ευρωπαϊκής Ελεύθερης Συμμαχίας. Ο προϋπολογισμός της ΕΕ είναι, φυσικά, ένα σημαντικό πολιτικό μέσο, παρότι είναι περιορισμένος προϋπολογισμός σε σχέση με τη γενική οικονομία. Ο προϋπολογισμός του 2009 πρέπει φυσικά να αντικατοπτρίζει επίσης πολιτικές προτεραιότητες, διαπιστώνουμε λοιπόν κάτι τέτοιο μελετώντας τον; Οι αρχηγοί κρατών και κυβερνήσεων της ΕΕ έχουν υιοθετήσει μια φιλόδοξη ημερήσια διάταξη για την ενεργειακή πολιτική· εντοπίζονται μήπως αυτές οι φιλοδοξίες στον προϋπολογισμό; Όχι. Δεν υπάρχει καμία σαφής νέα προτεραιότητα αυτού του είδους. Για παράδειγμα, οι αρχηγοί κρατών και κυβερνήσεων έχουν αποφασίσει ότι πρέπει να σχεδιαστούν 12 πιλοτικά προγράμματα για μονάδες παραγωγής ενέργειας με καύση άνθρακα που συλλαμβάνουν και αποθηκεύουν CO2, κανείς όμως δεν γνωρίζει πώς πρόκειται να χρηματοδοτηθούν. Δεν έπρεπε αυτά τα πιλοτικά προγράμματα να εμφανίζονται στον προϋπολογισμό της ΕΕ; Θέτω απλώς ένα ερώτημα.
<P>
Οι αρχηγοί κρατών και κυβερνήσεων επιθυμούν την έγκριση μιας φιλόδοξης κοινής πολιτικής για τους πρόσφυγες ταυτόχρονα με την υιοθέτηση συμφώνου για τη μετανάστευση αυτό το φθινόπωρο. Τι γίνεται, όμως, με τις φιλοδοξίες του FRONTEX, στόχος του οποίου είναι να βοηθά ιδιαίτερα ευάλωτες χώρες να διαχειρίζονται τη ροή των προσφύγων που προσπαθούν να ξεφύγουν από τη φτώχεια; Όπως πληροφορούμαστε, δεν υπάρχουν επαρκείς πόροι ώστε να αντεπεξέλθουμε στις φιλοδοξίες που εκφράζονται σε αυτό το πλαίσιο.
<P>
" εξωτερική πολιτική υποχρηματοδοτείται χρονίως. Αυτό διαπιστώνεται κι εφέτος, καθώς για μια ακόμη φορά δεν υπάρχει ρεαλιστικός προϋπολογισμός για την ενίσχυση της Παλαιστίνης και του Κοσσυφοπεδίου. " Σοσιαλιστική Ομάδα στο Ευρωπαϊκό Κοινοβούλιο έχει προτείνει τη μεταφορά των μη δαπανηθέντων ποσών από τον γεωργικό προϋπολογισμό στους τομείς στους οποίους το δημοσιονομικό πλαίσιο είναι υπερβολικά σφιχτό. Αυτό είναι η λύση που χρησιμοποιήσαμε για τη χρηματοδότηση του δορυφορικού συστήματος πλοήγησης Galileo. " Επιτροπή, από την άλλη πλευρά, έχει προτείνει τη χρηματοδότηση της αναπτυξιακής βοήθειας από τον γεωργικό προϋπολογισμό. " ιδέα αυτή δεν μου φαίνεται καθόλου καλή. Δημιουργεί πολύ μεγάλες περιπλοκές.
<P>
" πολιτική μου ομάδα δεν μπορεί να δεχτεί, εκ των προτέρων, ότι συζητούμε τώρα την αναθεώρηση των δημοσιονομικών προοπτικών. Καταρχήν, αρμόδιοι να αποφασίσουν πώς θα εναρμονίσουν τις πολιτικές φιλοδοξίες των αρχηγών κρατών και κυβερνήσεων με τα ανώτατα όρια που τίθενται στο δημοσιονομικό πλαίσιο είναι οι υπουργοί Οικονομικών των κρατών μελών.
<SPEAKER ID="086" NAME="Gérard Onesta" LANGUAGE="FR">
Κυρία Πρόεδρε, η κ. Haug ορθώς εφιστά την προσοχή της Επιτροπής στις δυνατότητες βελτίωσης του σχεδίου προϋπολογισμού της μιλώντας για διαφάνεια των διοικητικών δαπανών, ιδίως όσον αφορά τους οργανισμούς, βελτίωση του δημοσιονομικού προγραμματισμού και καλύτερη αξιολόγηση του ανθρώπινου δυναμικού.
<P>
Θα επικεντρώσω τις παρατηρήσεις μου σε μια παράγραφο της έκθεσης Haug στην οποία επισημαίνεται η απουσία σύνδεσης μεταξύ των αναγκών που δημιουργεί η αλλαγή του κλίματος και του κοινοτικού προϋπολογισμού. Ο προϋπολογισμός μας είναι βασικά το 1% του ΑΕγχΠ της Ευρώπης, ποσοστό γελοίο σε σύγκριση με το 20% του ΑΕγχΠ που διαθέτουν οι "νωμένες Πολιτείες σε ομοσπονδιακό επίπεδο.
<P>
" Επιτροπή μας πληροφορεί ότι χρησιμοποιεί το 10% αυτού του μικροσκοπικού ποσοστού για την αλλαγή του κλίματος -δηλαδή το 0,1% του ΑΕγχΠ- τη στιγμή που η σύμβαση πλαίσιο των "νωμένων Εθνών για την αλλαγή του κλίματος, η έκθεση Stern, το Πρόγραμμα Ανάπτυξης των "νωμένων Εθνών (ΠΑ"Ε) και η Παγκόσμια Τράπεζα μας ενημερώνουν ότι, αν θέλουμε πραγματικά να καταπολεμήσουμε τα αποτελέσματά της, πρέπει να κινητοποιήσουμε ποσοστό μεταξύ 0,6 και 1,6% του ΑΕγχΠ. Στην έκθεση Stern γίνεται λόγος ακόμη και για 2% του ΑΕγχΠ. " Επιτροπή προτείνει επομένως ποσό χαμηλότερο, κατά 500% έως 2 000%, από αυτό που συνιστούν όλες αυτές οι διεθνείς εκθέσεις.
<P>
Ακούστε ένα ακόμη ενδιαφέρον στοιχείο: προκειμένου να βοηθηθούν οι αναπτυσσόμενες χώρες, η σύμβαση πλαίσιο των "νωμένων Εθνών για την αλλαγή του κλίματος -η ίδια, πάλι, σύμβαση- μας πληροφορεί ότι θα απαιτούνταν περίπου 100 δισ. δολάρια "ΠΑ ετησίως για τη χρηματοδότηση όλων αυτών των προγραμμάτων. " Επιτροπή μας λέει ότι αυτό είναι ενδιαφέρον, ότι πρόκειται να συστήσει μια Παγκόσμια Συμμαχία για την Κλιματική Αλλαγή και ότι της διαθέτει 20 εκατ. ευρώ ετησίως επί τρία έτη. Συνεπώς, υφίσταται τεράστιο χάσμα μεταξύ των αναγκών και των παρεχόμενων πόρων. Και όταν λέω "χάσμα", μιλώ για τόσο τερατώδες χάσμα ώστε θα ήταν δυνατόν να δεσμευτεί εντός του όλο το διοξείδιο του άνθρακα που υπάρχει στην ατμόσφαιρα.
<P>
Γνωρίζω ότι η Επιτροπή έχει ελάχιστα περιθώρια ελιγμών: οι δαπάνες είναι καθορισμένες, οι φάκελοι για κάθε πρόγραμμα είναι καθορισμένοι, τα μέτρα που πρέπει να χρηματοδοτηθούν σε κάθε πρόγραμμα και οι αντίστοιχες προϋποθέσεις είναι καθορισμένες και, επιπλέον, το Συμβούλιο δεν εννοεί να μετακινηθεί, ακόμα χειρότερα: περικόπτει τις δαπάνες. Ευτυχώς, η Επιτροπή έχει δικαίωμα πρωτοβουλίας, αρκεί μονάχα να το χρησιμοποιούσε! Βρισκόμαστε εντός των ανωτάτων ορίων των δημοσιονομικών προοπτικών, όπως ανέφερε η κ. Guy-Quint. Έχουμε περιθώριο τουλάχιστον 2 δισ. ευρώ. Εάν δεν χρησιμοποιήσουμε αυτό το περιθώριο των 2 δισ. ευρώ, δεν θα πρόκειται απλώς για ένα χαριτωμένο σφάλμα δημοσιονομικής τεχνικής, αλλά για αποτυχία να συνδράμουμε ένα ευρωπαϊκό πρόγραμμα που κινδυνεύει, αποτυχία να βοηθήσουμε έναν πλανήτη που κινδυνεύει.
<P>
(Χειροκροτήματα)
<SPEAKER ID="087" NAME="Wiesław Stefan Kuc" LANGUAGE="PL">
Κυρία Πρόεδρε, κυρία Επίτροπε, στην αρχή της θητείας μας όλοι προσπαθούσαμε να αυξήσουμε τους πόρους για την υλοποίηση των στόχων της ΕΕ. Δυστυχώς, κατά την έγκριση του δημοσιονομικού πλαισίου της περιόδου 2007-2013, το Συμβούλιο δεν θεώρησε καθόλου αναγκαίο να αυξήσει το επίπεδο του κοινοτικού προϋπολογισμού. Τώρα είμαστε μάρτυρες των ολέθριων συνεπειών εκείνης της απόφασης.
<P>
Εκτός από την υλοποίηση των στόχων που απορρέουν από τη στρατηγική της Λισαβόνας, τον τελευταίο καιρό παρατηρούμε την αύξηση και άλλων κοινών δράσεων. Επιτρέψτε μου να κατονομάσω ορισμένες μόνον εξ αυτών: διευρωπαϊκά δίκτυα μεταφορών, Ευρωπαϊκό Ινστιτούτο Τεχνολογίας, καταπολέμηση της αλλαγής του κλίματος. Αντιμετωπίσαμε ήδη προβλήματα χρηματοδότησης του προγράμματος Galileo, και τώρα αρχίζει να εμφανίζεται το επόμενο κύμα προβλημάτων, σε πολύ μεγαλύτερη κλίμακα. Γιατί να προωθούμε φιλόδοξους στόχους όταν γνωρίζουμε ήδη ότι δεν θα έχουμε στη διάθεσή μας τους αναγκαίους πόρους για τη χρηματοδότησή τους; " μείωση των πόρων για την εφαρμογή της κοινής γεωργικής πολιτικής και η μεταφορά τους με σκοπό τη χρηματοδότηση άλλων στόχων δεν πρόκειται να μας βοηθήσει ιδιαίτερα, τι πρόκειται λοιπόν να γίνει στην περίπτωση των προγραμμάτων που έχουν ήδη εγκαινιαστεί;
<P>
" συνάδελφός μου κ. Haug βρέθηκε αντιμέτωπη με ένα πάρα πολύ δύσκολο έργο στην προσπάθειά της να ανταποκριθεί στις προσδοκίες μας, έστω και εν μέρει. Την συγχαίρω λοιπόν ειλικρινά για τη διεκπεραίωση αυτής της πολύ δύσκολης αποστολής, και ευελπιστώ ότι δεν θα υπάρξει υπερβολικά μεγάλος αριθμός τροπολογιών.
<SPEAKER ID="088" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, ο προϋπολογισμός της Επιτροπής είναι πολύ λιτός.
<P>
" έκθεση της κ. Haug ευλόγως εφιστά την προσοχή στα περιορισμένα περιθώρια πολλών κατηγοριών. Το μικρότερο περιθώριο ευελιξίας αφορά την τέταρτη κατηγορία. Είναι προφανές ότι τα ποσά που θα δοθούν στην Παλαιστίνη και το Κοσσυφοπέδιο το 2009 δεν θα χωρέσουν στο δημοσιονομικό πλαίσιο. Καταρχήν, είναι αμφισβητήσιμο κατά πόσον μπορεί να χρησιμοποιηθεί το μέσο ευελιξίας γι' αυτές τις γνωστές ανάγκες οι οποίες υπερβαίνουν τα προβλεπόμενα δημοσιονομικά ποσά στην εν λόγω κατηγορία του προϋπολογισμού.
<P>
" πολιτική μας ομάδα υποστηρίζει την ανάσχεση της αλλαγής του κλίματος, και επιθυμούσαμε ο στόχος αυτός να εμφανίζεται με μεγαλύτερη σαφήνεια στον προϋπολογισμό. Απεναντίας, τα ποσά τα οποία διατίθενται για την πολιτική ασφάλειας και άμυνας και τα οποία συμβάλλουν στη στρατιωτικοποίηση της ΕΕ δεν ανήκουν στον κοινό προϋπολογισμό, αν και αυτή θα ήταν η πρόταση του Συμβουλίου, ιδίως τώρα, κατά τη διάρκεια της γαλλικής Προεδρίας.
<P>
Έχει δημιουργηθεί μια νέα κατάσταση μετά τη δημοκρατική απόρριψη από την Ιρλανδία του σχεδίου Συντάγματος της ΕΕ, με απρόβλεπτες συνέπειες για το σχέδιο προϋπολογισμού του 2009.
<P>
(Χειροκροτήματα)
<SPEAKER ID="089" NAME="Sergej Kozlík" AFFILIATION="NI">
(SK) Για τρίτο συνεχές έτος, ανοίγεται σταδιακά ένα χάσμα μεταξύ των μακροπρόθεσμων δημοσιονομικών προβλέψεων και της πραγματικότητας των προϋπολογισμών.
<P>
Οι κυβερνήσεις των κρατών μελών δεν απορροφούν με αρκετό δυναμισμό τους δημοσιονομικούς πόρους, οι οποίοι ως εκ τούτου αχρηστεύονται, ως παγωμένα κονδύλια. Τα ποσά αυξάνονται χρόνο με τον χρόνο.
<P>
Από την άλλη πλευρά, η τάση αύξησης των πληρωμών κατά το μέσο του έτους μειώνεται όχι μόνο σε σχέση με το ακαθάριστο εθνικό προϊόν, αλλά και με απόλυτους όρους. Αποδεχόμενο αυτή την προσέγγιση, το Κοινοβούλιο δημιουργεί ένα ηπιότερο και λιγότερο απαιτητικό περιβάλλον για τις κυβερνήσεις των κρατών μελών. Αυτό θα έχει ως αποτέλεσμα τον μειωμένο βαθμό υλοποίησης βασικών πολιτικών της Ευρωπαϊκής Ένωσης στο μέλλον. " κατάσταση αυτή είναι ανησυχητική και η εισηγήτρια Jutta Haug ορθώς εφιστά την προσοχή στο συγκεκριμένο θέμα από πολλές απόψεις.
<P>
Θέλω να υπογραμμίσω ιδιαίτερα τη συνεχιζόμενη σχετική και απόλυτη μείωση των δαπανών για τον ανταγωνισμό και την πολιτική συνοχής, η οποία έχει ως στόχο την ενίσχυση της οικονομικής ανάπτυξης και της απασχόλησης. Μια τέτοια εξέλιξη δεν συμβάλλει καθόλου στην ενίσχυση της εμπιστοσύνης των πολιτών στις πολιτικές της Ευρωπαϊκής Ένωσης. Αναμένεται μάλιστα να έχει αρνητικό αντίκτυπο ενόψει του 2009, που είναι έτος εκλογών.
<SPEAKER ID="090" NAME="Reimer Böge" AFFILIATION="PPE-DE">
(DE) Κυρία Πρόεδρε, κυρία Επίτροπε, η έκθεση Haug περιλαμβάνει τις πρώτες σκέψεις μας σχετικά με το προσχέδιο προϋπολογισμού σε πολύ πρώιμο στάδιο, και τις συνδυάζουμε με μια εντολή της ολομέλειας για τη συνδιαλλαγή που θα πραγματοποιηθεί στις 17 Ιουλίου.
<P>
Φυσικά, χωρίς τη μεταρρυθμιστική Συνθήκη, ορισμένα σημαντικά σημεία κλειδιά της προσανατολισμένης στο μέλλον κοινής πολιτικής δεν έχουν ακόμη τεθεί σε ισχύ, ακόμη όμως και χωρίς τη Συνθήκη, υπάρχουν πολλά στοιχεία που συντείνουν στην ανάγκη επανεξέτασης του προσχεδίου προϋπολογισμού: σοβαρά και εμφανή ελλείμματα, ιδίως όσον αφορά την εξωτερική πολιτική και την πολιτική ασφαλείας, καθώς και την ΕΕ ως διεθνή παράγοντα στην κατηγορία 4· ενώ πρέπει επίσης να ληφθούν υπόψη τα αποτελέσματα που αναμένονται από τη σύνοδο κορυφής του Ομίλου των 8 και τα συμπεράσματα του Ευρωπαϊκού Συμβουλίου της 19 και 20 Ιουνίου.
<P>
Σε τουλάχιστον δεκατρείς παραγράφους, το Ευρωπαϊκό Συμβούλιο παρουσιάζει στην πραγματικότητα ένα εντατικό πρόγραμμα αναθεώρησης του πολυετούς δημοσιονομικού προγραμματισμού: περαιτέρω ανάπτυξη του FRONTEX· Europol· ενίσχυση της Eurojust· μέτρα αντιμετώπισης φυσικών καταστροφών· πιλοτικά προγράμματα για βιολογικά καύσιμα δεύτερης γενιάς και καθαρές τεχνολογίες άνθρακα· κονδύλια για τη γεωργία σε αναπτυσσόμενες χώρες, καθώς και την επισιτιστική βοήθεια και σταθεροποίηση· αύξηση της δημόσιας αναπτυξιακής βοήθειας στο 0,7% του ΑΕγχΠ έως το 2015· βοήθεια σχετική με το εμπόριο σε αναπτυσσόμενες χώρες· μεταναστευτική πολιτική· καθώς και νέοι δημοσιονομικοί πόροι για την καταπολέμηση της αλλαγής του κλίματος.
<P>
Ανυπομονώ να δω πώς θα χειριστούν οι υπουργοί Οικονομικών, με τους οποίους πρέπει τώρα να διαπραγματευτούμε, αυτή τη σειρά καινοτομιών που προτείνουν οι αρχηγοί κρατών και κυβερνήσεων, και τι ποσά και προτάσεις θα παρουσιάσουν για να υποστηρίξουν τα πολιτικά συμπεράσματα αυτών των αρχηγών κρατών και κυβερνήσεων.
<P>
Θέλω να εστιάσω την προσοχή μου σε δύο πρόσθετα στοιχεία - τάσσομαι δε ρητώς υπέρ των γενικών γραμμών που παρουσίασε εδώ η εισηγήτρια χάρη στην εντατική συνεργασία, μεταξύ άλλων, με τις αρμόδιες ειδικές επιτροπές. Αν η Ευρωπαϊκή Επιτροπή σκέφτεται τώρα να εξοικονομήσει πόρους από τη γεωργία για ένα νέο πρόγραμμα που θα ωφελήσει τους αγρότες σε αναπτυσσόμενες χώρες, ο καθένας είναι ευπρόσδεκτος να συζητήσει από πού πρέπει να προέλθουν αυτοί οι πόροι. Εντούτοις, η υποβολιμαία εισαγωγή ενός τέτοιου προγράμματος στην κατηγορία 2 με τη δημιουργία νέας νομικής βάσης αποκλείεται κατηγορηματικά! Αν υπάρχει πρόθεση χρηματοδότησης του προγράμματος κατ' αυτόν τον τρόπο, λαμβάνοντας υπόψη τις υφιστάμενες αναλήψεις υποχρεώσεων, θα πρόκειται για αναθεώρηση των δημοσιονομικών προοπτικών και υπάγεται στην κατηγορία 4.
<P>
Δεύτερον, απαιτείται εκτεταμένη περαιτέρω συζήτηση σχετικά με το αν θα επιλέξουμε να διαθέσουμε απλώς αυτούς τους πόρους στα "νωμένα Έθνη ή στην Παγκόσμια Τράπεζα χωρίς να εξασφαλίζουμε πρόσβαση στους εσωτερικούς λογιστικούς ελέγχους και χωρίς εγγυήσεις όσον αφορά τις ενδεδειγμένες πολιτικές προτεραιότητες. Ενόψει των έως τώρα εμπειριών μας, τα πράγματα δεν είναι τόσο απλά!
<P>
Φυσικά, γνωρίζουμε ότι, λόγου χάρη, το 2008 δαπανήσαμε για την Παλαιστίνη ποσό τριπλάσιο από αυτό που αναφέρεται στο προσχέδιο προϋπολογισμού του 2009. Ενόψει των νέων προκλήσεων, και έχοντας υπόψη τις πολιτικές αποφάσεις, το παλαιό τέχνασμα της χρηματοδότησης της κοινής εξωτερικής πολιτικής και πολιτικής ασφάλειας και των νέων προτεραιοτήτων εις βάρος των αναπτυσσόμενων χωρών στην κατηγορία 4 δεν είναι πλέον αποδεκτό και δεν θα το ανεχτούμε.
<SPEAKER ID="091" NAME="Κώστας Μποτόπουλος" AFFILIATION="PSE">
Κυρία Πρόεδρε, κυρία Επίτροπε, ο προϋπολογισμός είναι πολιτική και όχι λογιστική πράξη, και η έκθεση αυτή έχει το μεγάλο, νομίζω, πλεονέκτημα ότι πάει πέρα από τα τεχνικά στοιχεία και κάνει ορισμένες πολιτικές επισημάνσεις.
<P>
Οι δυο κυριότερες από αυτές είναι ότι πρώτον ο προϋπολογισμός της Ευρωπαϊκής Ένωσης δεν είναι στο ύψος των αναγκών και των φιλοδοξιών της Ευρωπαϊκής Ένωσης και ότι δεύτερον ο προϋπολογισμός αυτός δεν αντικατοπτρίζει τις πολιτικές προτεραιότητες της Ευρωπαϊκής Ένωσης έτσι ακριβώς όπως τις σχηματοποιούν τα υπόλοιπα όργανά της.
<P>
Ως προς το πρώτο, τι μπορούμε να κάνουμε; Τι λέει η έκθεση; Ζητάμε την αύξηση του πολύ χαμηλού επιπέδου πιστώσεων πληρωμών. Ζητάμε επίσης, και είναι πολύ σημαντικό -ειπώθηκε αλλά θέλω να το πω και εγώ-, την καλύτερη δυνατή αξιοποίηση των περιθωρίων. Εκεί που μπορούμε δηλαδή να μη χάσουμε λεφτά από κάποιες πολιτικές, ώστε να χρησιμοποιηθούν για τις πολιτικές της Ευρωπαϊκής Ένωσης, είναι πολύ σημαντικό να το κάνουμε.
<P>
Απ' την άλλη πλευρά βλέπουμε ότι δεν αντικατοπτρίζει, όπως είπα, τις πολιτικές προτεραιότητες. Θα σταθώ σε δύο παραδείγματα. Τα ανέφεραν και συνάδελφοι, θα τα πω κι εγώ:
<P>
Ποιο διαπιστώσαμε, μέσα στην πολιτική χρονιά που πέρασε, ότι είναι το πρώτο πρόβλημα της Ευρωπαϊκής Ένωσης αυτή τη στιγμή; ενεργειακή πολιτική, κλιματική αλλαγή, επισιτιστικό πρόβλημα. Τα ποσά που δίνονται από τον προϋπολογισμό για την αντιμετώπιση αυτού του συνολικού πακέτου πολιτικών προβλημάτων είναι πολύ μικρά.
<P>
Δεύτερο ζήτημα - το είπαν πολλοί: εξωτερική πολιτική. Τώρα που ανοίγεται η Ευρώπη, που ανοίγει τα φτερά της, και πάλι μειώνουμε τις δαπάνες.
<P>
Και τρίτον, θα μου επιτρέψετε να επιμείνω και εγώ: επικοινωνιακή πολιτική. Βλέπετε τι γίνεται, το πρόβλημα που αντιμετωπίζει η Ευρωπαϊκή Ένωση με τη θεσμική κρίση που περνάει. Χρειαζόμαστε πολιτικές πρωτοβουλίες. Και για τις πολιτικές αυτές πρωτοβουλίες χρειάζεται επικοινωνία και χρήματα.
<SPEAKER ID="092" NAME="Jan Mulder" AFFILIATION="ALDE">
(NL) Καταρχάς, θέλω και εγώ να ευχαριστήσω την κ. Haug και την κ. Επίτροπο. Στις σημειώσεις μου ανέφερα επίσης τη γαλλική Προεδρία, δυστυχώς όμως ο εκπρόσωπός της έχει ήδη εξαφανιστεί.
<P>
Μια πτυχή αυτού του προϋπολογισμού που είναι ελκυστική για τα κράτη μέλη είναι το χαμηλό ποσοστό των πιστώσεων πληρωμών. Νομίζω ότι το 0,9% είναι ένα από τα χαμηλότερα ποσοστά των τελευταίων ετών. Από εμάς εξαρτάται να αποφασίσουμε αν αυτό είναι ρεαλιστικό ή όχι. Δεν υπάρχει κανένας λόγος να μην διατηρήσουμε σε χαμηλά επίπεδα το εν λόγω ποσοστό, όμως πρέπει να είναι ρεαλιστικό, και ακούσαμε ήδη ότι ενδέχεται να βρεθούμε αντιμέτωποι με μεγάλο αριθμό νέων προτεραιοτήτων.
<P>
Ένα από τα πράγματα που θα χρειαστεί να αντιμετωπίσουμε -όπως ανέφεραν ήδη πολλοί ομιλητές- είναι η κατηγορία 4. Εξετάζοντας αυτή την κατηγορία, διαπιστώνουμε ότι ένας από τους κύριους οργανισμούς στους οποίους διατίθενται κονδύλια είναι τα "νωμένα Έθνη. Μόλις επέστρεψα από επίσκεψη στο Κοσσυφοπέδιο μαζί με αντιπροσωπεία της Επιτροπής Ελέγχου των Προϋπολογισμών. Τα όσα ακούσαμε εκεί για τα "νωμένα Έθνη δεν εμπνέουν ιδιαίτερη αισιοδοξία. Θεωρώ ότι η Ευρωπαϊκή Επιτροπή πρέπει να εξετάσει εκ νέου προσεκτικά την πολιτική έναντι αυτού του οργανισμού.
<P>
Μια άλλη πτυχή είναι η δημοσιονομική κατηγορία 5. Νομίζω ότι το περιθώριο ανέρχεται επί του παρόντος σε 121 ή 123 εκατ. ευρώ. Πώς μας φαίνεται αυτό το περιθώριο ενόψει του ταχέως αυξανόμενου πληθωρισμού; Τέσσερα έως πέντε τοις εκατό ετησίως. Τι συνέπειες έχει αυτό για τις δαπάνες της Ευρωπαϊκής Επιτροπής όσον αφορά το ανθρώπινο δυναμικό, τα κτήρια και ούτω καθεξής, και τι συμπεράσματα πρέπει να συναγάγουμε από αυτή την κατάσταση;
<SPEAKER ID="093" NAME="Zbigniew Krzysztof Kuźmiuk" AFFILIATION="UEN">
(PL) Κυρία Πρόεδρε, υπάρχουν τέσσερα ζητήματα σε αυτή τη συζήτηση στα οποία θέλω να επιστήσω την προσοχή. Το ύψος των πόρων για τις αναλήψεις υποχρεώσεων στον προϋπολογισμό του 2009 είναι 1,04% του ΑΕΕ, και μόλις 0,9% του ΑΕΕ για τις πληρωμές, κάτι που ισοδυναμεί με μείωση τουλάχιστον 3,3% έναντι των πληρωμών για το 2008. Με έναν τόσο περιορισμένο προϋπολογισμό, θα είναι δύσκολο να εφαρμοστούν πρακτικά οι προτεραιότητες που έχουν καθορίσει η Ευρωπαϊκή Επιτροπή και το Κοινοβούλιο, δεδομένου ιδίως ότι αυτές οι προτεραιότητες αυξάνονται εμφανώς από έτος σε έτος. Τρίτον, τα κονδύλια που αναφέρονται στην κατηγορία 4, με το χαρακτηριστικό τίτλο "" ΕΕ ως παγκόσμιος παράγοντας", αξίζουν ιδιαίτερη προσοχή, δεδομένου ότι είναι μόλις 1,8% υψηλότερα από ό,τι το 2008, παρότι είναι επί σειρά ετών προφανές ότι πρόκειται για μονίμως υποχρηματοδοτούμενο τομέα. Τέταρτον, αυτή η τόσο περιορισμένη αύξηση των πόρων στην κατηγορία 4 καθίσταται ακόμη πιο ακατανόητη, δεδομένου ότι είναι η κατηγορία στην οποία βρίσκουμε τους πόρους για την επισιτιστική βοήθεια που παρέχει η ΕΕ σε αναπτυσσόμενες χώρες, ενώ τους τελευταίους 10-15 μήνες οι τιμές των βασικών γεωργικών πρώτων υλών έχουν αυξηθεί κατά αρκετές δεκάδες ποσοστιαίες μονάδες.
<P>
Εν κατακλείδι, θέλω να συγχαρώ την εισηγήτρια, κ. Haug, για την πολύ εμπεριστατωμένη έκθεσή της, η οποία καταδεικνύει ακόμα μια φορά πώς προσεγγίζουν, δυστυχώς, και η Ευρωπαϊκή Επιτροπή και το Συμβούλιο, τη διαδικασία κατάρτισης του προϋπολογισμού πρωτίστως με λογιστική νοοτροπία.
<SPEAKER ID="094" NAME="Μαργαρίτης Σχοινάς" AFFILIATION="PPE-DE">
Κυρία Πρόεδρε, κυρία Επίτροπε, βρισκόμαστε σε μια διαδικασία οριοθέτησης μιας σαφούς εντολής διαπραγμάτευσης για τις συζητήσεις που θα έχουμε με το Συμβούλιο την επόμενη εβδομάδα.
<P>
Καταλαβαίνω γιατί πολλοί από τους συναδέλφους που μίλησαν πίεσαν για ειδικές επιπρόσθετες προσπάθειες σε θέματα αρμοδιότητάς τους (εξωτερικές σχέσεις κ.ά.), πιστεύω όμως ότι ειδικά φέτος αυτή η εντολή πρέπει να οριοθετηθεί σε σχέση με αυτό που περιμένουν οι πολίτες από τον προϋπολογισμό, όχι με αυτό που περιμένουν πολλοί από μας λόγω ειδικών ή άλλων συμφερόντων.
<P>
Πρέπει να επικεντρωθούμε στα τέσσερα πράγματα που κατά τη γνώμη μου πιέζουν σήμερα τους πολίτες στην Ευρώπη. Και αυτά τα τέσσερα πράγματα είναι: η ακρίβεια, η κλιματική αλλαγή, η ανταγωνιστικότητα και το περιβάλλον.
<P>
Σ' αυτούς τους τέσσερις ακρογωνιαίους λίθους πρέπει να χτίσουμε την εντολή· νομίζω είμαστε σε καλό δρόμο αλλά πρέπει να μη χάσουμε απ' τα μάτια μας αυτό το περίγραμμα.
<P>
Θέλω να πω δυο λόγια για την ιδέα που ο Πρόεδρος Barroso έβγαλε χτες από το μανίκι του και που κατέθεσε στο G8 σήμερα ή αύριο, αν δεν απατώμαι, για την επισιτιστική ασφάλεια. Είναι μια ιδέα που πρέπει να τη δούμε αλλά πρέπει να τη δούμε μέσα από τον ορθόδοξο τρόπο με τον οποίο κάνουμε προϋπολογισμό στην Ευρωπαϊκή Ένωση, δηλαδή, να τη συζητήσουμε εμείς ως αρχή προϋπολογισμού με το Συμβούλιο και να εγκρίνουμε εμείς το κατά πόσον αυτή θα κατατεθεί ως πρόταση της Ευρωπαϊκής Ένωσης στα διεθνή φόρα.
<P>
Θα ήθελα τέλος να πω δυο λόγια για τη μετανάστευση. Προέρχομαι από ένα κράτος μέλος που δέχεται τρομακτική πίεση στα εξωτερικά σύνορά του, τα οποία είναι και σύνορα της Ευρωπαϊκής Ένωσης, ειδικά στα θαλάσσια. Πιστεύω ότι πρέπει να κάνουμε μια ιδιαίτερη προσπάθεια φέτος και για το FROΝTEX, και ειδικά στη θαλάσσια διάσταση του FRONTEX, με επιχειρήσεις όπως η επιχείρηση Ποσειδώνας στο Αιγαίο, η οποία μόνο πέρυσι τους θερινούς μήνες μπόρεσε να αντιμετωπίσει κατά μέσο όρο 700-800 περιπτώσεις λαθρομεταναστών.
<P>
Χρειαζόμαστε αυτή την προσπάθεια, όπως χρειαζόμαστε επίσης επιτέλους να βάλουμε ένα ίχνος στον προϋπολογισμό -και είμαι σε επαφή με άλλους συναδέλφους για το πετύχουμε-, έτσι ώστε για πρώτη φορά να υπάρχει ένας μηχανισμός αλληλεγγύης μεταξύ των κρατών μελών για τη διαχείριση του διοικητικού κόστους και του διοικητικού βάρους της φιλοξενίας των μεταναστών.
<P>
Είναι κάτι που δεν το έχουμε και το χρειαζόμαστε, που πιέζει πολύ ορισμένα κράτη μέλη και που νομίζω ότι έχουμε μια ιδιαίτερη ευθύνη να το πετύχουμε.
<P>
Τελειώνω όπως ξεκίνησα. Κανένας προϋπολογισμός δεν πετυχαίνει, αν δεν ανταποκρίνεται σ' αυτό που περιμένουν οι πολίτες και όχι τα ειδικά συμφέροντα και τα λόμπι.
<SPEAKER ID="095" NAME="Vladimír Maňka" AFFILIATION="PSE">
(SK) Ευχαριστώ καταρχάς την κ. Haug για την εξαίρετη έκθεσή της.
<P>
Το σχέδιο προϋπολογισμού για το 2009 αφενός επιτρέπει την ολοκλήρωση των προγραμμάτων που έχουν εγκριθεί για τη δημοσιονομική περίοδο 2007-2013 και αφετέρου δίνει εκ νέου έμφαση στην ανάγκη επίλυσης επειγόντων θεμάτων και προκλήσεων. Όσον αφορά την περιφερειακή πολιτική, είναι προς το συμφέρον μας η βελτίωση της κοινωνικής και οικονομικής κατάστασης των κατοίκων περιφερειών με υστέρηση ανάπτυξης. Στόχος μας είναι να μειώσουμε τις ανισότητες μεταξύ των ευρωπαϊκών περιφερειών. Σε σύγκριση με το 2008, οι πληρωμές στο πλαίσιο της υποκατηγορίας δαπανών 1β έχουν μειωθεί κατά σχεδόν 14%. Φυσικά, επιθυμούμε να είμαστε σε θέση να αντεπεξέλθουμε στις τρέχουσες και τις μελλοντικές προκλήσεις σεβόμενοι συγχρόνως την αρχή της αλληλεγγύης στο σύνολο της Κοινότητας. Πρέπει επομένως να εξασφαλίσουμε ότι οι πόροι τους οποίους χρειαζόμαστε για την πολιτική συνοχής θα συνεχίσουν να είναι εγγυημένοι στο μέλλον.
<P>
Προκειμένου να μπορούμε να πείσουμε τους πολίτες μας ότι οι δημοσιονομικοί τους πόροι χρησιμοποιούνται υπεύθυνα, πρέπει να εγγυηθούμε την αποτελεσματική υλοποίηση των επιχειρησιακών προγραμμάτων και των μεγάλων έργων. Ως εκ τούτου, οι αναλύσεις και τα συνακόλουθα μέτρα που θα προτείνουν τα κράτη μέλη θα διαδραματίζουν καίριο ρόλο. Πολύ σημαντική στο πλαίσιο αυτό θα είναι η αξιολόγηση των αποτελεσμάτων της πολιτικής συνοχής για την περίοδο 2000 έως 2006.
<SPEAKER ID="096" NAME="Nathalie Griesbeck" AFFILIATION="ALDE">
(FR) Κυρία Πρόεδρε, καταρχάς θέλω να δηλώσω ότι τρέφω τεράστιο σεβασμό για την κ. Haug, η οποία παρουσίασε με πάθος μια εμπεριστατωμένη, απαιτητική και, συγχρόνως, πολύ γενναία δημοσιονομική έκθεση, η οποία υπερψηφίστηκε ομοφώνως από την Επιτροπή Προϋπολογισμών και έχει ως στόχο να αποσαφηνίσει την απαίτηση του Κοινοβουλίου για διαφάνεια και σαφήνεια κατά την κατάρτιση του προϋπολογισμού του 2009.
<P>
Φυσικά, επισημαίνει τις κύριες απαιτήσεις του Κοινοβουλίου - πολιτικές που συνδέονται με την ανταγωνιστικότητα, την περιφερειακή πολιτική, την Ε&Α, την ανάπτυξη, τη γεωργία και την ασφάλεια των τροφίμων, και σε μικρότερο βαθμό με τις απαιτήσεις στον τομέα της εξωτερικής πολιτικής και της ευρωπαϊκής πολιτικής γειτονίας, όπως υπογραμμίστηκε νωρίτερα.
<P>
Ωστόσο, στο περιορισμένο χρονικό διάστημα που έχω στη διάθεσή μου, θέλω να τονίσω πόσο σημαντικό είναι, τώρα περισσότερο από κάθε άλλη φορά, να αποφύγουμε να θυσιάσουμε τις πιστώσεις της υποκατηγορίας 3β. Στην τρέχουσα συγκυρία, η οποία χαρακτηρίζεται από την έλλειψη εμπιστοσύνης της κοινής γνώμης έναντι της ΕΕ, και κατά την οποία η Ευρώπη αγωνίζεται για να εμπνεύσει τους πολίτες της, μοιάζει αδήριτη η ανάγκη να σφυρηλατήσουμε μια γνήσια ευρωπαϊκή ιθαγένεια, μέσω πολιτικών στους τομείς του πολιτισμού, της νεολαίας και της υγείας. Εκφράζω και εγώ, όπως προηγουμένως η κ. Haug, τη λύπη μου για το γεγονός ότι οι μικρότερες αυξήσεις έχουν δοθεί σε αυτές ακριβώς τις δραστηριότητες, οι οποίες συμβάλλουν στο να καταδειχθεί η ουσιαστική προσφορά της Ευρώπης υπέρ των πολιτών της.
<P>
Εν κατακλείδι, θέλω να καλέσω το Συμβούλιο και την Προεδρία του -και λυπούμαι επίσης που ο εκπρόσωπος του Συμβουλίου απουσιάζει από αυτό ακριβώς το κρίσιμο σημείο της συζήτησης- να αποφύγουν τις περικοπές στο προσχέδιο προϋπολογισμού κατά την πρώτη ανάγνωση, όπως συνήθιζαν να κάνουν τα περασμένα έτη. Για τον λόγο αυτόν, τα θεσμικά μας όργανα πρέπει να συνεργαστούν στενά και πρέπει να υπάρξει πλήρης διαβούλευση με το Ευρωπαϊκό Κοινοβούλιο στο πλαίσιο του ρόλου του, φυσικά, ως συνδιαμορφωτή της πολιτικής της Ευρώπης, κυρίως όμως ως εκπροσώπου των πολιτών στη μείζονα πολιτική πράξη που είναι η έγκριση του προϋπολογισμού.
<SPEAKER ID="097" NAME="Valdis Dombrovskis" AFFILIATION="PPE-DE">
(LV) Κυρία Πρόεδρε, κυρία Επίτροπε, κυρίες και κύριοι, κατά τη συζήτηση του σχεδίου προϋπολογισμού για το 2009 που προετοίμασε η Ευρωπαϊκή Επιτροπή, πρέπει καταρχάς να σημειώσουμε ότι το συνολικό ποσό των πιστώσεων ανάληψης υποχρεώσεων αυξάνεται σε 134,4 δισ. ευρώ, και αυτό ισοδυναμεί με αύξηση 3,1%. Συγχρόνως, το ύψος των πιστώσεων πληρωμών μειώνεται κατά 3,3%, ενώ το ύψος των πιστώσεων πληρωμών για την πολιτική συνοχής της ΕΕ μειώνεται με ακόμα πιο γοργό ρυθμό - κατά 14%. Φυσικά, η μείωση των πιστώσεων πληρωμών για την πολιτική συνοχής της ΕΕ συνδέεται με τα μακροχρόνια προβλήματα προγραμματισμού που εμποδίζουν τα κράτη μέλη να αρχίσουν την πλήρη απορρόφηση των κοινοτικών κονδυλίων. " Ευρωπαϊκή Επιτροπή έπρεπε, ωστόσο, να έχει εστιάσει περισσότερο στην επιτυχή έναρξη της απορρόφησης των πόρων και στη μείωση των διοικητικών επιβαρύνσεων, αντί για τη μηχανική μείωση των πιστώσεων πληρωμών. Φρονώ ότι πρέπει να εξετάσουμε εκ νέου με σοβαρότητα το θέμα αυτό στη συνεδρίαση συνδιαλλαγής. Όσον αφορά την κατηγορία 4 του κοινοτικού προϋπολογισμού, σχετικά με την ΕΕ ως διεθνή παράγοντα, είναι προφανές ότι το ύψος των κονδυλίων που προτείνει η Ευρωπαϊκή Επιτροπή είναι ανεπαρκές. Είναι αναγκαίο να επανεξεταστεί η πρόταση όσον αφορά την κατηγορία 4 του προϋπολογισμού, έχοντας υπόψη τις υποχρεώσεις της ΕΕ στο Κοσσυφοπέδιο, την Παλαιστίνη και αλλού, και να αποφασιστούν ρεαλιστικά ποσά. Όσον αφορά τις νέες προτεραιότητες της ΕΕ -την κοινή ενεργειακή πολιτική της ΕΕ και την καταπολέμηση της αλλαγής του κλίματος- το σημερινό ύψος των δημοσιονομικών κονδυλίων που προβλέπονται γι' αυτούς τους στόχους είναι προφανώς ανεπαρκές. Φυσικά, σημαντικές αλλαγές στη διάρθρωση του κοινοτικού προϋπολογισμού μπορούν να γίνουν μόνο σε συνδυασμό με την ενδιάμεση αναθεώρηση των δημοσιονομικών προοπτικών της ΕΕ, μπορούν όμως να γίνουν νωρίτερα συγκεκριμένες αλλαγές, όπως η παροχή στα κράτη μέλη της δυνατότητας να διαθέτουν μεγαλύτερο μέρος των κοινοτικών κονδυλίων για στόχους ενεργειακής απόδοσης και προγράμματα οικιακής θέρμανσης. Τέλος, ως προς τα θεσμικά ζητήματα, η διαδικασία κατάρτισης του προϋπολογισμού του 2009 ξεκίνησε με βάση την πρόβλεψη ότι η Συνθήκη της Λισαβόνας θα μπορούσε να τεθεί σε ισχύ το προσεχές έτος. " παρούσα κατάσταση όσον αφορά τη Συνθήκη της Λισαβόνας δεν είναι πολύ σαφής και είναι σημαντικό να υπάρξει συμφωνία ως προς τις συγκεκριμένες διαδικαστικές αλλαγές που θα επιφέρει στη λειτουργία των οργάνων σχετικά με την κατάρτιση του προϋπολογισμού της ΕΕ. Σας ευχαριστώ για την προσοχή σας.
<SPEAKER ID="098" NAME="Gabriela Creţu" AFFILIATION="PSE">
(RO) " υποστήριξη της κοινής αγοράς είναι απολύτως εύλογη αν επιτύχουμε υψηλό βαθμό ικανοποίησης των καταναλωτών, μέσω της παροχής ασφαλών προϊόντων και υπηρεσιών, καθώς και ικανοποιητικών τρόπων επίλυσης των προβλημάτων που ενδέχεται να εμφανιστούν, πάντα υπό τον όρο ότι εξασφαλίζεται ο ανόθευτος ανταγωνισμός.
<P>
Οι προτάσεις τις οποίες κατέθεσε η Επιτροπή Εσωτερικής Αγοράς και Προστασίας των Καταναλωτών για τον προϋπολογισμό του 2009 κινούνται προς αυτή την κατεύθυνση. Ζητούμε την πρόσθετη χρηματοδότηση του δικτύου SOLVIT, το οποίο, παρά τις εύλογες προσδοκίες, δεν έχει φτάσει ακόμη την προβλεπόμενη αποτελεσματικότητα ως προς την επίλυση των νομικών προβλημάτων που αντιμετωπίζουν οι πολίτες στην εσωτερική αγορά.
<P>
Υποστηρίζουμε επίσης την περαιτέρω χρηματοδότηση των προγραμμάτων που αφορούν τους καταναλωτές, την έρευνα αγοράς, περιλαμβανομένων των τιμών, καθώς και τα μέτρα εποπτείας της αγοράς.
<P>
Τα στοιχεία που συλλέγονται επιτρέπουν τη διερεύνηση των αιτίων πιθανών στρεβλώσεων και συμβάλλουν στην εξεύρεση ικανοποιητικών μέτρων για τη διόρθωση αρνητικών καταστάσεων. Διαπιστώνουμε ότι, για τις περισσότερες κατηγορίες που συζητούμε εδώ, η χρηματοδότηση είναι επαρκής, όμως δεν παύουμε να εκφράζουμε τις ανησυχίες μας για μια συγκεκριμένη πτυχή: η τρέχουσα διάρθρωση των δημοσιονομικών δαπανών είναι απολύτως αδιαφανής.
<P>
Κατά συνέπεια, υπονομεύεται ο δημοκρατικός έλεγχος του τρόπου διάθεσης του δημοσίου χρήματος, γεγονός που το Κοινοβούλιο αποδοκιμάζει σθεναρά.
<SPEAKER ID="099" NAME="Monica Maria Iacob-Ridzi" AFFILIATION="PPE-DE">
(RO) " πρώτη έκθεση του Ευρωπαϊκού Κοινοβουλίου σχετικά με το προσχέδιο προϋπολογισμού για το 2009 πρέπει να αντικατοπτρίζει με μεγάλη σαφήνεια τις τρέχουσες πολιτικές προτεραιότητες της Ευρωπαϊκής Ένωσης.
<P>
Κατά συνέπεια, θεωρώ ότι η έκθεση υπογραμμίζει σε μεγάλο βαθμό τις δημοσιονομικές ανεπάρκειες όσον αφορά την καταπολέμηση της παγκόσμιας αύξησης της θερμοκρασίας λόγω του φαινομένου του θερμοκηπίου, αλλά δεν επιμένει αρκετά στο πρόβλημα της επισιτιστικής κρίσης που αντιμετωπίζουν οι πολίτες της Ευρωπαϊκής Ένωσης. " κρίση ως προς τις τιμές και η διατροφική ανασφάλεια που αντιμετωπίζουμε για πρώτη φορά μετά από πάνω από τριάντα χρόνια πρέπει να είναι μέρος των δημοσιονομικών μας προτεραιοτήτων.
<P>
Φρονώ ότι το μόνο μέσο που μπορεί να μας βοηθήσει να ανταποκριθούμε αποτελεσματικά στην κατάσταση είναι η κοινή γεωργική πολιτική. Μόνον αυτή μπορεί να εγγυηθεί την επαρκή παραγωγή τροφίμων στην Ευρώπη.
<P>
Ως εκ τούτου, δεν συμφωνώ με τη χρήση των διαθέσιμων περιθωρίων στην κατηγορία 2 του κοινοτικού προϋπολογισμού σε άλλους τομείς αντί της γεωργίας. Άλλωστε, επί σειρά ετών παρακολουθούμε τη μεταφορά, με διάφορους τρόπους, πόρων από τον πρώτο πυλώνα, από τις άμεσες πληρωμές στους αγρότες στα προγράμματα αγροτικής ανάπτυξης του δεύτερου πυλώνα.
<P>
Υπενθυμίζω ότι τα προγράμματα αγροτικής ανάπτυξης δεν θα οδηγήσουν σε αύξηση της παραγωγής στην Ευρώπη και, εμμέσως, στην επίλυση της τρέχουσας επισιτιστικής κρίσης.
<P>
Αν και η τάση πραγματοποίησης αυτών των μεταφορών με χρήση του μέσου της διαφοροποίησης ισχύει ήδη επί σειρά ετών, σήμερα χρειαζόμαστε τα καλύτερα δυνατά μέτρα για την αντιμετώπιση των τρεχουσών προκλήσεων, και αυτά τα μέτρα περιλαμβάνονται στα παραδοσιακά μέσα της κοινής γεωργικής πολιτικής.
<SPEAKER ID="101" NAME="Szabolcs Fazakas" AFFILIATION="PSE">
(HU) Σας ευχαριστώ που μου δίνετε τον λόγο, κυρία Πρόεδρε. Κυρία Επίτροπε, κυρίες και κύριοι, καταρχάς θέλω να συγχαρώ την εισηγήτρια, κ. Haug, για το εξαιρετικό έργο που έχει επιτελέσει μέχρι στιγμής, καθώς και για το εμπεριστατωμένο κείμενο που μας έχει υποβάλει, με το οποίο προσπαθεί να δημιουργήσει, από το περιορισμένο διαθέσιμο περιθώριο, έναν προϋπολογισμό που θα μας βοηθήσει να υλοποιήσουμε τις προτεραιότητές μας, ανταποκρινόμενοι συγχρόνως στις παγκόσμιες προκλήσεις που αντιμετωπίζουμε.
<P>
Ενόψει του στασιμοπληθωρισμού που απειλεί την Ευρωπαϊκή Ένωση, αποτελεί σημαντικό θετικό βήμα το γεγονός ότι η μεγαλύτερη κατηγορία του προϋπολογισμού είναι πλέον η ενότητα που αφορά την ανάπτυξη, την απασχόληση, την καινοτομία και τη συνοχή. Οι πηγές χρηματοδότησης που εξυπηρετούν τους στόχους της αλλαγής του κλίματος και του ασφαλούς, ανταγωνιστικού ενεργειακού εφοδιασμού διακρίνονται επίσης ανάμεσα στις γραμμές. Θα ήταν ακόμα καλύτερο αν υπήρχαν χωριστές κατηγορίες γι' αυτές τις προκλήσεις, ήτοι για τη μείωση των εκπομπών CO2, καθώς και για την εξοικονόμηση ενέργειας και τις ανανεώσιμες πηγές ενέργειας, προωθώντας έτσι την ανάπτυξη μιας κοινής, βιώσιμης, ευρωπαϊκής ενεργειακής πολιτικής. Σας ευχαριστώ.
<SPEAKER ID="102" NAME="Brigitte Douay" AFFILIATION="PSE">
(FR) Κυρία Πρόεδρε, μετά το ιρλανδικό δημοψήφισμα, είναι ακόμα πιο επιτακτική η ανάγκη να ακούει η ΕΕ περισσότερο τους πολίτες και να τους τηρεί καλύτερα ενήμερους για τα θέματα που τους απασχολούν σε καθημερινή βάση, ιδίως τώρα, λιγότερο από ένα έτος πριν από τις ευρωπαϊκές εκλογές, αν θέλουμε να προσελκύσουμε το ενδιαφέρον των ψηφοφόρων για τα ευρωπαϊκά θέματα και να εξασφαλίσουμε στοιχειώδη συναίνεση ως προς τους στόχους και τις πολιτικές της Ένωσης.
<P>
" περίοδος που διανύουμε είναι δύσκολη για τον προϋπολογισμό του 2009, σχετικά με τον οποίο η κ. Haug συνέταξε μια σημαντική έκθεση που στηρίζεται στον νέο τρόπο με τον οποίο προσεγγίζει τα σημαντικά θέματα και στις εκτεταμένες διαβουλεύσεις που διεξήγαγε. Υπενθυμίζω τα ζητήματα που θίγονται στην έκθεσή της σχετικά με την ιθαγένεια και την ενημέρωση, οι οποίες πρέπει να ανταποκρίνονται στις ποικίλες προκλήσεις που θα κληθούμε να αντιμετωπίσουμε το 2009 και απαιτούν σημαντικούς πόρους στο πλαίσιο μιας κατηγορίας στην οποία, δυστυχώς, το διαθέσιμο περιθώριο είναι μικρό.
<P>
" ενημέρωση είναι ζωτικής σημασίας δημοκρατικό μέσο. Οπουδήποτε και αν ζουν, είτε σε παλαιά είτε σε νέα κράτη μέλη, οι πολίτες πρέπει να ενημερώνονται καλύτερα για τις πραγματικότητες στο εσωτερικό της ΕΕ και ιδιαίτερα για τον προϋπολογισμό του. Για τον σκοπό αυτόν, πρέπει να λαμβάνουν σαφή, ουσιαστικά και κοινά μηνύματα από τα κύρια θεσμικά όργανα. Στο πλαίσιο αυτό, οι προτάσεις για τη δημιουργία ενός αναγνωρίσιμου "σήματος της ΕΕ" που θα είναι ευδιάκριτο στο σύνολο της Ευρώπης και θα απευθύνεται σε όλες και όλους ενδέχεται να αποτελέσει σημαντικό μέσο εξασφάλισης της συμμετοχής των πολιτών στο ευρωπαϊκό εγχείρημα.
<SPEAKER ID="103" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, οι ετήσιοι προϋπολογισμοί είναι ένα είδος συμβιβασμού μεταξύ της υλοποίησης των στρατηγικών στόχων που καταγράφονται στα πολυετή δημοσιονομικά πλαίσια και της τρέχουσας πολιτικής και οικονομικής κατάστασης, και ιδίως της ανάγκης αντιμετώπισης των απρόβλεπτων καταστάσεων που δημιουργούνται στην αγορά.
<P>
Αυτή είναι η κατάσταση ενώπιον της οποίας βρισκόμαστε σήμερα: σημειώνεται κατακόρυφη άνοδος των τιμών της ενέργειας, περιλαμβανομένων των καυσίμων, ενώ παρουσιάζονται σαφή συμπτώματα μιας παγκόσμιας επισιτιστικής κρίσης και ταυτόχρονα αυξήσεις στις τιμές των προϊόντων διατροφής. Ποια μέτρα σχεδιάζει να λάβει η Ευρωπαϊκή Επιτροπή και τι δημοσιονομικά κονδύλια μπορούμε να διαθέσουμε για την αντιμετώπιση αυτής της δύσκολης, εξελισσόμενης κατάστασης, προκειμένου να αποτραπεί η επιδείνωση της κρίσης;
<P>
Έχουμε εργαστεί επί σειρά ετών για μια δέσμη μέτρων σχετικά με την ενέργεια και το κλίμα, και αυτό είναι πολύ σημαντικό. Είναι όμως ορατός αυτός ο στόχος στις δημοσιονομικές προτεραιότητες του προϋπολογισμού του 2009; Οι εκλογές για το Ευρωπαϊκό Κοινοβούλιο θα διεξαχθούν το 2009. Θα κληθούμε λοιπόν να λογοδοτήσουμε για τον τρόπο διάθεσης των χρημάτων των φορολογουμένων και για τον βαθμό στον οποίο συνάδει με τους στόχους και τις ανάγκες της Ευρώπης και των πολιτών της.
<SPEAKER ID="104" NAME="Jutta Haug">
εισηγήτρια. - (DE) Κυρία Πρόεδρε, κυρίες και κύριοι, σας ευχαριστώ πολύ για τα πολλά ευγενικά σας λόγια, για την εκτίμηση της προσπάθειάς μου και, φυσικά, για τη στήριξή σας. Εντούτοις, γνωρίζετε εξίσου καλά ότι η προσπάθεια αυτή μπορεί να τελεσφορήσει μόνο εφόσον συμβάλουν σε αυτό όλες και όλοι οι βουλευτές. Μόνο τότε είμαστε αρκετά ισχυροί έναντι του Συμβουλίου, ώστε να μπορούμε να ασκήσουμε αποτελεσματική πίεση για την υλοποίηση των μέτρων που θεωρούμε επιβεβλημένα.
<P>
Μου άρεσε ιδιαίτερα ο τρόπος με τον οποίο περιέγραψε ο κ. Surján εμένα και την κ. Επίτροπο, λέγοντας ότι μοιάζουμε με γρανάζια στον ίδιο μηχανισμό. Νομίζω ότι αυτή η εικόνα είναι ιδιαίτερα επιτυχημένη διότι, όταν δύο γρανάζια συνδέονται το ένα με το άλλο, θέτουν σε κίνηση έναν μηχανισμό, και αυτό ακριβώς επιδιώκουμε εν προκειμένω. Θέλουμε να θέσουμε κάτι σε κίνηση· θέλουμε να αποφύγουμε έναν στατικό προϋπολογισμό και, προπάντων, θέλουμε να κινητοποιήσουμε το Συμβούλιο. Όπως ανέφερε η κ. Πρόεδρος, οι αρχηγοί κρατών και κυβερνήσεων μπορούν να προβαίνουν σε ανακοινώσεις και κάθε είδους ευχάριστες δηλώσεις στις συνόδους κορυφής τους, στο τέλος, όμως, αυτοί που πρέπει να βάλουν μπροστά στον όλο μηχανισμό είναι η Επιτροπή και το Κοινοβούλιο. Εξυπακούεται ότι το Συμβούλιο είναι επίσης μέρος αυτού του μηχανισμού, ως μία από τις συνιστώσες της δημοσιονομικής αρχής, συνήθως όμως έχω την εντύπωση ότι εναπόκειται πάντα σε εμάς να σύρουμε το Συμβούλιο προς την επιθυμητή κατεύθυνση καθόσον το ίδιο το Συμβούλιο δεν αναλαμβάνει την πρωτοβουλία για την προώθηση των εκάστοτε μέτρων.
<P>
Αναλύσαμε για μια ακόμη φορά το προσχέδιο προϋπολογισμού, ανταλλάξαμε απόψεις σχετικά με αυτό και περιγράψαμε με σαφήνεια τι προσδοκούμε από τον προϋπολογισμό της Ευρωπαϊκής Ένωσης το προσεχές έτος σε πολύ πρώιμο στάδιο - πριν από τις θερινές διακοπές. Αυτό μας προσφέρει μια καλή βάση για την προετοιμασία της πρώτης ανάγνωσής μας μετά τις θερινές διακοπές.
<P>
Ευελπιστώ ότι όλες και όλοι οι συνάδελφοι θα υποστηρίξουν αυτή τη θέση με την ίδια προθυμία που την υποστήριξαν και σήμερα.
<SPEAKER ID="105" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη, 8 Ιουλίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="999" NAME="Cătălin-Ioan Nechifor  " AFFILIATION="PSE">
γραπτώς. - (RO) " Επιτροπή Προϋπολογισμών ζητεί πραγματική στήριξη για τις φτωχές περιφέρειες, ζητώντας μεγαλύτερο προϋπολογισμό ως έκφραση της αρχής της ευρωπαϊκής αλληλεγγύης. " έκθεση της Jutta Haug λαμβάνει υπόψη την ανάλυση του προϋπολογισμού του 2009, τονίζοντας τις τρέχουσες προτεραιότητες σε επίπεδο Ευρωπαϊκής Ένωσης, συμπεριλαμβανομένης της καταπολέμησης της κλιματικής αλλαγής και της αλληλεγγύης προς τις φτωχότερες περιφέρειες.
<P>
" νέα αυτή προσέγγιση πρέπει να περιέχει μια καλύτερη κατανόηση των δυσκολιών και των αναγκών που αντιμετωπίζουν οι φτωχότερες περιφέρειες, και να διασφαλίζει μεγαλύτερη χρηματοδότηση από τα αρμόδια για την παρακολούθηση της προόδου της ανάπτυξης ευρωπαϊκά θεσμικά όργανα, που θα οδηγήσει στη μείωση των ανισοτήτων και στη διασφάλιση οικονομικής και κοινωνικής συνοχής.
<P>
Για τη Ρουμανία, αυτή η αλλαγή στον προϋπολογισμό μπορεί να αποτελεί καλή είδηση όσον αφορά τη χρηματοδότηση των περιφερειών ανάπτυξης, δεδομένου ότι οι έξι από τις οκτώ περιφέρειες ανάπτυξης στη χώρα περιλαμβάνονται μεταξύ των 15 φτωχότερων περιφερειών της Ευρωπαϊκής Ένωσης, και ότι η Βορειοανατολική περιφέρεια ανάπτυξης διατηρεί και φέτος την τελευταία θέση σε αυτό τον πίνακα κατάταξης. Επομένως, μας δίνεται και πάλι μια σημαντική ευκαιρία να επιτύχουμε αυτό στο οποίο θα έπρεπε να στοχεύουν μονίμως οι προσπάθειές μας, να καλύψουμε το μεγάλο κενό που μας χωρίζει από τις περιφέρειες των χωρών της Δυτικής Ευρώπης, από οικονομική, κοινωνική πολιτιστική και πολιτισμική άποψη.

<CHAPTER ID="003">
Συμμετοχή της Ελβετικής Συνομοσπονδίας στο πρόγραμμα «Νεολαία σε δράση» και στο πρόγραμμα δράσης στον τομέα της διά βίου μάθησης (συζήτηση) 
<SPEAKER ID="047" NAME="Πρόεδρος">
" ημερήσια διάταξη προβλέπει τη συζήτηση της σύστασης της κ. Pack, εξ ονόματος της Επιτροπής Πολιτισμού και Παιδείας, σχετικά με την πρόταση απόφασης του Συμβουλίου που αφορά την υπογραφή συμφωνίας μεταξύ της Ευρωπαϊκής Ένωσης και της Ελβετικής Συνομοσπονδίας σχετικά με τη θέσπιση των όρων και των προϋποθέσεων για τη συμμετοχή της Ελβετικής Συνομοσπονδίας στο πρόγραμμα "Νεολαία σε δράση" και στο πρόγραμμα δράσης στον τομέα της διά βίου μάθησης (2007-2013) (12818/2010 - C7-0277/2010 - 2010/0231(NLE)).
<SPEAKER ID="048" NAME="Doris Pack" LANGUAGE="DE">
Κύριε Πρόεδρε, χαίρομαι ιδιαίτερα που έχουμε την ευκαιρία να διεξαγάγουμε αυτή τη συζήτησης σήμερα διότι θυμάμαι ότι και οι δυο μας συνεργαζόμασταν πάντα με την Ελβετία στο πλαίσιο του Ευρωπαϊκού Συμβουλίου και, ως εκ τούτου, γνωρίζουμε πόσο σημαντικό είναι για την Ελβετία να συμμετέχει σε αυτά τα προγράμματα. Το 2006, πριν από την ανανέωση αυτών των προγραμμάτων, εμείς, το Ευρωπαϊκό Κοινοβούλιο, γνωρίζαμε φυσικά ότι δεν είμαστε αποκλεισμένοι από τον υπόλοιπο κόσμο, αλλά θα πρέπει να προσπαθήσουμε να πείσουμε και άλλες χώρες να συμμετάσχουν στα προγράμματα μαζί μας. Αν και η Ελβετία δεν ανήκει στον Ευρωπαϊκό Οικονομικό Χώρο, εκδήλωσε ενδιαφέρον για τη συμμετοχή σε προγράμματα στον τομέα της εκπαίδευσης και της κατάρτισης. " εξέλιξη αυτή με χαροποίησε ιδιαίτερα. Το 2004 ήμουν μέλος μιας αντιπροσωπείας που επισκέφθηκε την Επιτροπή Κατάρτισης του ελβετικού κοινοβουλίου. Συζητήσαμε λεπτομερώς τα σχετικά ζητήματα, για παράδειγμα την κινητικότητα και τη συνεργασία ανάμεσα σε σχολεία και πανεπιστήμια. Κατέστη σαφές τότε ότι μια τέτοια πρόταση θα ήταν επιθυμητή και τώρα την καλωσορίζω.
<P>
Κατά την κατάρτιση αυτών των προγραμμάτων δεν λάβαμε υπόψη μόνο τα δικά μας συμφέροντα αλλά κι εκείνα όλων των γειτονικών χωρών, όπως οι χώρες των Δυτικών Βαλκανίων και η Ελβετία, που βρίσκονται στο μέσο. Αυτός είναι ο λόγος που έχουμε σημειώσει ικανοποιητική πρόοδο σήμερα. Όσον αφορά την προηγούμενη συζήτηση, μπορώ να σας πω ότι η Ελβετία σκοπεύει επίσης να υποβάλει αίτηση για τη συμμετοχή στο πρόγραμμα για τον πολιτισμό. Ενδιαφέρεται επίσης να συμμετάσχει στο πρόγραμμα για το σήμα ευρωπαϊκής πολιτιστικής κληρονομιάς, κάτι που μπορεί να κάνει μόνο αν συμμετάσχει σε αυτό το πρόγραμμα.
<P>
Κυρίες και κύριοι, τι είναι αυτό που πρέπει να κάνουμε σήμερα; Μπορούμε να πούμε είτε "ναι" είτε "όχι". Το να πούμε "όχι" δεν μπορεί να το διανοηθεί κανείς γιατί πάντα υποστηρίζαμε τη συμμετοχή της Ελβετίας. Θέλω να προσθέσω ότι με τη λέξη "συμμετοχή" εννοώ ότι η Ελβετία θα συμβάλει και οικονομικά. Σύμφωνα με το άρθρο 218 η μοναδική μας επιλογή είναι να πούμε "ναι" ή "όχι", και φυσικά, στην προκειμένη περίπτωση, θα πούμε ένα κατηγορηματικό "ναι".
<P>
Ποια είναι τα βασικά σημεία αυτής της συμφωνίας με την Ελβετία; Φυσικά, οι προϋποθέσεις, οι κανόνες και οι διαδικασίες για σχέδια και πρωτοβουλίες που περιλαμβάνουν συμμετέχοντες από την Ελβετία θα είναι τα ίδια με αυτά που ισχύουν για τους συμμετέχοντες από τα κράτη μέλη και για τα σχέδια που προτείνουν. " Ελβετία οφείλει να συστήσει μια εθνική υπηρεσία για το συντονισμό της εφαρμογής των προγραμμάτων σε εθνικό επίπεδο, όπως κάναμε όλοι στις χώρες μας, και η οποία θα υποχρεούται να καταβάλλει ετήσια συνεισφορά σε κάθε πρόγραμμα. Το 2011 το ποσό αυτό θα είναι 1,7 εκατ. ευρώ για το πρόγραμμα "Νεολαία σε δράση" και 14,2 εκατ. ευρώ για το πρόγραμμα δράσης στον τομέα της διά βίου μάθησης. Όσον αφορά τις διατάξεις οικονομικού και λογιστικού ελέγχου, η Ελβετία θα υποχρεούται να τηρεί τις διατάξεις της Ευρωπαϊκής Ένωσης, συμπεριλαμβανομένων των διατάξεων που αφορούν τους ελέγχους από τα θεσμικά όργανα της ΕΕ και τις ελβετικές αρχές. " συμφωνία θα ισχύει έως ότου ένα από τα μέρη αποφασίσει να λύσει τη συμφωνία. Ωστόσο, δεν πιστεύω ότι κανείς θα εντασσόταν σε ένα τέτοιο πρόγραμμα με πρόθεση να αποσυρθεί κάποια στιγμή. Είναι προς το συμφέρον της νεότερης γενιάς στην Ελβετία και, φυσικά, των νέων των χωρών που συνορεύουν με την Ελβετία, οι οποίοι θα ήθελαν να συμμετάσχουν σε σχολικές ανταλλαγές με την Ελβετία στο πλαίσιο του προγράμματος Comenius-Regio, ή σε επιμέρους σχολικές συνεργασίες, καθώς και στο πρόγραμμα Erasmus.
<P>
Φυσικά, εκπρόσωποι της Ελβετίας θα μπορούν να παρευρίσκονται στις συνεδριάσεις της επιτροπής μας για τα θέματα που αφορούν την Ελβετία. Επιτρέψτε μου να πω κάτι εδώ: περιμένουμε εναγωνίως η Ελβετία να κάνει αυτό το μεγάλο βήμα. Έχει εκφράσει το ενδιαφέρον της για μια τέτοια συμφωνία εδώ και πολύ καιρό. Ελπίζουμε ότι η ευρωπαϊκή συνείδηση θα ενισχυθεί στην Ελβετία όταν η νεότερη γενιά θα έχει την ευκαιρία να αλληλεπιδράσει με άλλους Ευρωπαίους νέους. Ίσως αυτό να σημαίνει ότι τα μελλοντικά δημοψηφίσματα θα έχουν διαφορετικό αποτέλεσμα από εκείνα του παρελθόντος. Εναποθέτουμε τις ελπίδες μας στη νεότερη γενιά και σε αυτά τα δύο εξαίσια προγράμματα. Είμαι πεπεισμένη ότι σε τρία χρόνια θα προστεθεί και το πρόγραμμα για τον πολιτισμό.
<SPEAKER ID="049" NAME="Ανδρούλλα Βασιλείου" LANGUAGE="EN">
Κύριε Πρόεδρε, σύμφωνα με τη Συνθήκη για τη λειτουργία της Ευρωπαϊκής Ένωσης, η σύναψη αυτής της συμφωνίας μεταξύ της Ευρωπαϊκής Ένωσης και της Ελβετικής Συνομοσπονδίας χρειάζεται την έγκριση του Κοινοβουλίου για να μπορέσει να τεθεί σε ισχύ.
<P>
Θέλω να ευχαριστήσω την Επιτροπή Πολιτισμού και Παιδείας και ιδιαίτερα την πρόεδρό της, Doris Pack, για την εποικοδομητική τους προσέγγιση στη συμφωνία.
<P>
Από τότε που η Ελβετία αρνήθηκε να ενταχθεί στον Ευρωπαϊκό Οικονομικό Χώρο, καμία συμφωνία μέχρι σήμερα δεν έχει επιτρέψει την άμεση ή έμμεση συνεργασία στον τομέα της εκπαίδευσης μεταξύ της ΕΕ και της Ελβετίας.
<P>
Ωστόσο, η Ελβετία έχει εκδηλώσει από καιρό ενδιαφέρον για τα προγράμματά μας στους τομείς της εκπαίδευσης και της νεολαίας. Ανέπτυξε μάλιστα ένα εθνικό πρόγραμμα στήριξης για να ενθαρρύνει τις εταιρικές σχέσεις με οργανώσεις των κρατών μελών που δραστηριοποιούνται σε αυτά τα προγράμματα. Επιπλέον, η Ελβετία έχει συμμετάσχει στη διαδικασία της Μπολόνια και στη δημιουργία του Ευρωπαϊκού Χώρου Τριτοβάθμιας Εκπαίδευσης.
<P>
" Ελβετία έχει επίσης παρακολουθήσει εκ του σύνεγγυς, αν και ως εξωτερικός παρατηρητής, τη συζήτηση για τις εκπαιδευτικές πολιτικές στην Ευρωπαϊκή Ένωση. " Ελβετία θα είναι η πρώτη χώρα που θα συμμετάσχει στα προγράμματά μας χωρίς να είναι ούτε κράτος μέλος της ΕΕ ούτε μέλος του Ευρωπαϊκού Οικονομικού Χώρου, αλλά ούτε και υποψήφια χώρα για ένταξη στην ΕΕ σήμερα ή στο μέλλον.
<P>
" Επιτροπή χαιρετίζει τη συμμετοχή της Ελβετίας στα δύο προγράμματα. " συμφωνία θα επιτρέψει στις ελβετικές οργανώσεις στους τομείς της εκπαίδευσης και του πολιτισμού, καθώς και σε μεμονωμένους φοιτητές, δασκάλους και νέους, να συμμετάσχουν στα προγράμματα διά βίου μάθησης και "Νεολαία σε δράση" της ΕΕ με απόλυτα ίσους όρους με τους πολίτες της ΕΕ. Σχέδια και πρωτοβουλίες που υποβάλλονται από συμμετέχοντες από την Ελβετία θα υπόκεινται στις ίδιες προϋποθέσεις, κανόνες και διαδικασίες που ισχύουν για σχέδια από τα κράτη μέλη.
<P>
" Ελβετία έχει δημιουργήσει μια εθνική υπηρεσία για τον συντονισμό της εφαρμογής των προγραμμάτων σε εθνικό επίπεδο. Θα καταβάλει ετήσια συνεισφορά σε κάθε πρόγραμμα και θα παρευρίσκεται, ως παρατηρητής, στις συνεδριάσεις των αρμοδίων για τα προγράμματα επιτροπών για τα θέματα που αφορούν την Ελβετία.
<P>
Σας ευχαριστώ, αξιότιμοι βουλευτές, για το καλό έργο που επιτελέσατε σε αυτή την υπόθεση.
<SPEAKER ID="050" NAME="Marco Scurria" LANGUAGE="IT">
Κύριε Πρόεδρε, κυρίες και κύριοι, πέρα από την Επιτροπή, θα ήθελα επίσης ασφαλώς να ευχαριστήσω την πρόεδρο της Επιτροπής Πολιτισμού και Παιδείας, κ. Pack για το έργο της και την αφοσίωση που επέδειξε σε αυτόν τον φάκελο.
<P>
Αυτό που συζητάμε σήμερα είναι σημαντικό γιατί ένα μέσο όπως το πρόγραμμα "Νεολαία σε δράση" εξασφαλίζει την εξάπλωση των ιδεών, την οικειότητα και την φιλία μεταξύ των χωρών της Ευρωπαϊκής Ένωσης, αλλά επίσης, και πρωτίστως, μεταξύ των χωρών που δεν ανήκουν στην ΕΕ, όπως η Ελβετία και άλλες χώρες.
<P>
Ο μεγάλος αριθμός των πολυετών προγραμμάτων μας, μέσω δράσεων όπως οι "Νεολαία σε δράση", "Erasmus", "Erasmus Mundus", "Συνεχής Εκπαίδευση", "Media", και πολλές άλλες, επιτρέπει την οικοδόμηση σχέσεων μεταξύ των χωρών της Ευρωπαϊκής Ένωσης και τρίτων χωρών.
<P>
Μέσω αυτών των προγραμμάτων δώσαμε νέα πνοή στην Ευρωπαϊκή Ένωση, επιτρέποντας σε πολλούς πολίτες -κυρίως νέους ανθρώπους- να συναντηθούν, να ανταλλάξουν εμπειρίες και να γνωριστούν με άλλους. Δώσαμε σε δασκάλους και εργαζόμενους γενικά την ευκαιρία να βελτιώσουν τις επαγγελματικές τους δεξιότητες και επίσης δώσαμε σε διευθυντές, παραγωγούς και ενώσεις των διαφόρων χωρών την ευκαιρία να εργαστούν καλύτερα.
<P>
Συνεπώς, τα προγράμματα αυτά είναι σημαντικά και ανησυχήσαμε λίγο όταν δεν τα είδαμε στο πρόγραμμα εργασίας της Επιτροπής για το επόμενο έτος. Σήμερα, ως εκ τούτου, δίνουμε την έγκρισή μας σε ένα σημαντικό βήμα που θα συμβάλει στην ανάπτυξη της ΕΕ, θα ενισχύσει την ιδιότητα του πολίτη στην ήπειρό μας και -δεδομένου ότι μιλήσαμε γι' αυτό λίγο νωρίτερα όσον αφορά το σήμα ευρωπαϊκής πολιτιστικής κληρονομιάς- είναι ένα βήμα που συμβάλει στη δημιουργία αυτής της ευρωπαϊκής ταυτότητάς μας.
<SPEAKER ID="051" NAME="Joanna Senyszyn" LANGUAGE="PL">
Κύριε Πρόεδρε, εξ ονόματος της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, υποστηρίζω το σχέδιο έκθεσης της εισηγήτριας σχετικά με τη συμφωνία για τη συμμετοχή της Ελβετικής Συνομοσπονδίας στο πρόγραμμα "Νεολαία σε δράση" και στο πρόγραμμα δράσης στον τομέα της διά βίου μάθησης. " συμφωνία προέκυψε κατόπιν κατάλληλων διαπραγματεύσεων και προστατεύει τα συμφέροντα της ΕΕ, και οι νομικές βάσεις για ευρωπαϊκά προγράμματα στους τομείς τη εκπαίδευσης, της κατάρτισης και της νεολαίας προβλέπουν τη συμμετοχή της Ελβετίας. Οι αρχές που διέπουν αυτή τη συμμετοχή έχουν περιγραφεί λεπτομερώς, γεγονός που διασφαλίζει ότι τα προγράμματα θα εφαρμοστούν με ορθό και δίκαιο τρόπο. " Ελβετία επιθυμεί διακαώς να συνεργαστεί με την ΕΕ στον τομέα της εκπαίδευσης, της κατάρτισης και της νεολαίας, επομένως η συμφωνία μας θα πρέπει να θεωρείται κάτι το αυτονόητο.
<P>
Χαιρόμαστε που τα εκπαιδευτικά προγράμματα της ΕΕ είναι τόσο ελκυστικά και αποτελεσματικά ώστε και άλλες χώρες επιθυμούν να ενταχθούν σε αυτά. " τελευταία έρευνα της Ευρωπαϊκής Επιτροπής δείχνει ότι το πρόγραμμα "Νεολαία σε δράση" αυξάνει τις γλωσσικές ικανότητες και τις ευκαιρίες των νέων στην αγορά εργασίας. Οι δυνατότητες για την εκπαίδευση ενηλίκων δεν αξιοποιούνται πλήρως ακόμη, ωστόσο, παρόλο που υπάρχει τεράστιο δυναμικό στον τομέα αυτόν.
<SPEAKER ID="052" NAME="Hannu Takkula" LANGUAGE="FI">
Κύριε Πρόεδρε, θέλω ευθύς εξαρχής να ευχαριστήσω την εξαίρετη πρόεδρο της επιτροπής μας, την κ. Doris Pack, που εκπόνησε την παρούσα έκθεση. Μπορώ να πω ότι όταν η πρόταση αυτή ήταν στα χέρια της Doris Pack, ήταν σε καλά χέρια. Όπως γνωρίζει πολύ καλά η αξιέπαινη Επίτροπός μας, η κ. Pack διαθέτει μεγάλη επαγγελματική εμπειρία και εμπειρογνωμοσύνη στους τομείς των προγραμμάτων διά βίου μάθησης και νεολαίας. Στο στάδιο των προπαρασκευαστικών εργασιών για το ζήτημα αυτό, διαπίστωνε κανείς με χαρά την ικανοποιητική πρόοδο που σημείωνε αυτή η εργασία. Είναι θαυμάσιο που οι νέοι της Ελβετίας θα γίνουν και αυτοί μέτοχοι των επιτυχιών που έχουμε δημιουργήσει εμείς στην Ευρωπαϊκή Ένωση.
<P>
Είναι αλήθεια ότι ακόμη κι εκείνοι που βλέπουν επικριτικά την Ευρωπαϊκή Ένωση, ακόμη κι εκείνοι που είναι αντίθετοι σε αυτήν, συμφωνούν εντούτοις ομόφωνα ότι η Ευρωπαϊκή Ένωση έχει πράγματι δημιουργήσει μια σειρά επιτυχιών, όπως τα προγράμματα που αφορούν τη διά βίου μάθηση, τη νεολαία και τον πολιτισμό. Πρόκειται για μία από τις καλύτερες πτυχές της Ευρωπαϊκής Ένωσης, για την οποία πρέπει να προσπαθήσουμε σκληρά ώστε να διασφαλίσουμε ότι θα παραμείνει ορατή.
<P>
Χάρη στην Ευρωπαϊκή Ένωση και σε αυτά τα προγράμματα καταφέραμε να ενθαρρύνουμε τους ευρωπαίους νέους να ακολουθήσουν το μονοπάτι της εκπαίδευσης και της κατάρτισης και να αυξήσουν το προσωπικό τους κεφάλαιο. Ωστόσο, έχουν επίσης αυξήσει το κεφάλαιο των εθνών.
<P>
Εν προκειμένω, είναι πολύ σημαντικό η Ελβετία να μην αποκλειστεί κατ' ουδένα τρόπο από αυτό το σύστημα συνεργασίας, παρόλο που δεν είναι μέλος της ΕΕ ούτε του ΕΟΧ. Αντίθετα, θα πρέπει να δοθεί η δυνατότητα στους νέους από την Ελβετία να συμμετάσχουν στα προγράμματα και τα πράγματα θα πρέπει, επομένως, να προχωρήσουν σε αμοιβαία βάση. Πιστεύω ότι αυτό θα δημιουργήσει προστιθέμενη αξία από κάθε άποψη.
<P>
Κύριε Πρόεδρε, κλείνοντας θέλω να ευχαριστήσω την εισηγήτρια μας. Ελπίζω ότι αυτό το πρόγραμμα θα στεφθεί με επιτυχία και για τους Ελβετούς, όπως συνέβη και μ' εμάς, τους πολίτες των κρατών μελών της Ευρωπαϊκής Ένωσης.
<SPEAKER ID="053" NAME="Marek Henryk Migalski" LANGUAGE="PL">
Κύριε Πρόεδρε, κυρία Επίτροπε, η έκθεση αυτή εγκρίθηκε ομόφωνα στην Επιτροπή Πολιτισμού και Παιδείας, όπου όλα τα μέλη αναγνώρισαν ότι πρόκειται για μια καλή ιδέα. Είναι πραγματικά μια καλή ιδέα, η οποία δεν θα πρέπει να είναι διόλου αμφιλεγόμενη, καθώς αποτελεί χαρακτηριστικό παράδειγμα των αξιών που συζητάμε. Στην πραγματικότητα, η συγκεκριμένη έκθεση μπορεί να είναι μία από εκείνες στις οποίες το Σώμα μπορεί να δώσει την ομόφωνη στήριξή του, μολονότι η περίπτωση της Ελβετίας είναι ιδιάζουσα, όπως είπε η Επίτροπος. Είναι μια πολύ ενδιαφέρουσα χώρα, πολύ ιδιαίτερη από πολιτικής απόψεως, και η οποία συμμετέχει σε πολύ ενδιαφέρουσες μορφές συνεργασίας με την Ευρώπη ενώ δεν είναι συμβαλλόμενο μέρος σε πολλές ευρωπαϊκές συμφωνίες, και γι' αυτόν ακριβώς τον λόγο, αξίζει να οικοδομήσουμε δεσμούς με αυτή τη χώρα μέσω μη αμφιλεγόμενων και καθολικά αποδεκτών προγραμμάτων τέτοιου είδους.
<SPEAKER ID="054" NAME="Jaroslav Paška" LANGUAGE="SK">
Κύριε Πρόεδρε, παρόλο που η Ελβετία δεν έχει αποφασίσει ακόμη να γίνει κράτος μέλος της Ευρωπαϊκής Ένωσης, έχει εκδηλώσει εδώ και καιρό σοβαρό ενδιαφέρον για ευρεία συνεργασία με την ΕΕ στον τομέα της εκπαίδευσης και της επαγγελματικής κατάρτισης για τους νέους. Μετά τη θέσπιση των προγραμμάτων "Νεολαία σε δράση" και διά βίου μάθησης το 2006, προβλέφθηκε νομική βάση για συνεργασία ανάμεσα στην Ελβετία και την ΕΕ σε αυτόν τον τομέα.
<P>
" Ευρωπαϊκή Επιτροπή, σύμφωνα με τις συστάσεις του Ευρωπαϊκού Συμβουλίου κατόπιν των συνομιλιών με τους ελβετούς ομολόγους, εκπόνησε μια συμφωνία που μας δίνει τη δυνατότητα να αναπτύξουμε αποτελεσματική συνεργασία με τους ελβετούς φίλους μας στον τομέα της εκπαίδευσης και της επαγγελματικής κατάρτισης των νέων, καθώς και στον τομέα της διά βίου μάθησης. " συμφωνία είναι ακριβής, ισορροπημένη και εκφράζει τα συμφέροντα αμφότερων των συμβαλλομένων μερών να επεκτείνουν αμοιβαία συνεργασία και να υποστηρίξουν την ανταλλαγή γνώσεων και εμπειρογνωμοσύνης προς το συμφέρον της βελτίωσης της ποιότητας της εκπαιδευτικής διαδικασίας.
<P>
Κατά τη γνώμη μου, κυρία Επίτροπε, η συμφωνία αυτή μεταξύ της ΕΕ και της Ελβετίας αντιπροσωπεύει ένα βήμα προς τη σωστή κατεύθυνση.
<SPEAKER ID="055" NAME="Justas Vincas Paleckis" AFFILIATION="S&amp;D">
(LT) Κύριε Πρόεδρε, θα ήθελα να συγχαρώ την εισηγήτρια, κ. Pack, και συμφωνώ απολύτως με τις συστάσεις της για τα προγράμματα "Νεολαία σε δράση" και διά βίου μάθησης και για τη συμμετοχή της Ελβετίας σε αυτά. Θέλω να πω ότι η Ελβετία δεν είναι απλά μία όμορφη και τακτοποιημένη χώρα, αλλά έχει μεγάλο ενδιαφέρον για την Ευρωπαϊκή Ένωση λόγω της άμεσης δημοκρατίας της, της συνομοσπονδίας των καντονιών. Από την άλλη πλευρά, η Ευρωπαϊκή Ένωση πρέπει επίσης να παρουσιάζει ενδιαφέρον για την Ελβετία, γιατί η Ελβετία περιβάλλεται εξολοκλήρου από κράτη μέλη της ΕΕ. Τέλος, η Ελβετία συντονίζει τον σφυγμό της με την Ευρωπαϊκή Ένωση. Πιστεύω ότι μόλις εγκριθεί αυτό το πρόγραμμα, θα είναι σε θέση να το κάνει ακόμη καλύτερα. " Ελβετία θα πλησιάσει ακόμη περισσότερο την Ευρωπαϊκή Ένωση, και η ΕΕ θα κατανοήσει την Ελβετία καλύτερα. Όπως ανέφερε η συνάδελφος μας Doris Pack θα είμαστε σε θέση να αναμένουμε καλύτερα αποτελέσματα στα δημοψηφίσματα.
<SPEAKER ID="056" NAME="Liam Aylward" AFFILIATION="ALDE">
(EN) Κύριε Πρόεδρε, χαιρετίζω τις κινήσεις της Ελβετίας για να αυξήσει τη συνεργασία της με την ΕΕ στους τομείς της εκπαίδευσης, της κατάρτισης και της νεολαίας. Το πρόγραμμα "Νεολαία σε δράση" είναι ένα πολύ σημαντικό πρόγραμμα για τους νέους ευρωπαίους πολίτες. Είναι ένα πρόγραμμα που πρέπει να αναδειχθεί περισσότερο, και οι στόχοι και οι σκοποί του πρέπει να υλοποιηθούν, ειδικότερα όσον αφορά τις δραστηριότητες της Ευρωπαϊκής Εθελοντικής Υπηρεσίας στο πλαίσιο του προγράμματος "Νεολαία σε δράση".
<P>
Δεδομένου ότι το επόμενο έτος είναι το Ευρωπαϊκό Έτος Εθελοντισμού, είναι ιδιαιτέρως σημαντικό να ενισχυθεί η Ευρωπαϊκή Εθελοντική Υπηρεσία - η οποία υποστηρίζει τη συμμετοχή των νέων σε εθελοντικές δράσεις και αποσκοπεί στην ανάπτυξη αλληλεγγύης και την προώθηση της ενεργού συμμετοχής των πολιτών μεταξύ των νέων.
<P>
Στην Ιρλανδία, ο εθελοντισμός σε αθλητικές οργανώσεις της βάσης προσφέρει αθλητικές ευκαιρίες και ευκαιρίες ηγεσίας σε χιλιάδες νέους. Αυτές οι οργανώσεις ενθαρρύνουν την ενεργό συμμετοχή των πολιτών μεταξύ των νέων, ενώ προωθούν την υγεία, την καλή φυσική κατάσταση και έναν ενεργητικό τρόπο ζωής. Το πρόγραμμα και τα εθελοντικά μέτρα του θα πρέπει να βελτιωθούν και ισχυροί δεσμοί θα πρέπει να σφυρηλατηθούν με την Ελβετία εν προκειμένω.
<P>
Υπάρχουν πολλές δυνατότητες στο πλαίσιο του προγράμματος "Νεολαία σε δράση" και τα μέτρα για την ενίσχυση των στόχων του και την ενθάρρυνση και υποστήριξη των νέων στην ΕΕ θα πρέπει να διατηρηθούν και να προωθηθούν δυναμικά.
<SPEAKER ID="057" NAME="Vilija Blinkevičiūt" AFFILIATION="S&amp;D">
(LT) Κύριε Πρόεδρε, κυρία εισηγήτρια, θα ήθελα να σας ευχαριστήσω για το έργο σας και να πω ότι υποστηρίζω πραγματικά τη σύστασή σας ότι το Ευρωπαϊκό Κοινοβούλιο θα πρέπει να εγκρίνει την απόφαση του Συμβουλίου για τη συμμετοχή της Ελβετίας στο πρόγραμμα "Νεολαία σε δράση" και στο πρόγραμμα δράσης στον τομέα της διά βίου μάθησης, διότι η συμφωνία της Επιτροπής με τις ελβετικές αρχές ικανοποιεί όλες τις απαιτήσεις, τις διατάξεις και τις προϋποθέσεις. Επίσης, η Ελβετική Εθνική Υπηρεσία θα συνεργαστεί για την εφαρμογή των προγραμμάτων σε εθνικό επίπεδο και θα συνεισφέρει οικονομικά σε κάθε πρόγραμμα σε ετήσια βάση. Αυτή η διμερής συμφωνία είναι πολύ σημαντική τόσο για την ίδια την Ελβετία όσο και για την Ευρωπαϊκή Ένωση, γιατί οι νέοι της Ελβετίας θα μπορούν να εκμεταλλευτούν διάφορες δυνατότητες στο πλαίσιο του προγράμματος "Νεολαία σε δράση" και αντίστροφα. Οι νέοι πολίτες της Ευρωπαϊκής Ένωσης θα μπορούν να συμμετάσχουν σε όλα τα σχέδια μαζί με τους νέους από την Ελβετία. Με χαροποιεί, ως εκ τούτου, το γεγονός ότι παρόλο που δεν ανήκει στον Ευρωπαϊκό Οικονομικό Χώρο και δεν είναι κράτος μέλος της ΕΕ, η Ελβετία συνεργάζεται στενά με την Ευρωπαϊκή Ένωση στους τομείς της εκπαίδευσης, της κατάρτισης και της νεολαίας.
<SPEAKER ID="058" NAME="Seán Kelly" AFFILIATION="PPE">
(EN) Κύριε Πρόεδρε, από τότε που εισήλθα στο Ευρωπαϊκό Κοινοβούλιο δεν έπαψα να αναρωτιέμαι γιατί η Ελβετία και η Νορβηγία δεν έχουν ενταχθεί στην Ευρωπαϊκή Ένωση και διερωτώμαι μήπως αυτό συμβαίνει γιατί απολαμβάνουν τα πλεονεκτήματα και των δύο καταστάσεων. Τα οφέλη του να ανήκει κανείς στην Ευρωπαϊκή Ένωση χωρίς τις υποχρεώσεις. Και στο σημερινό θέμα έχω επίσης ορισμένες αμφιβολίες. " Επίτροπος ανέφερε ότι θα πρέπει να πληρώσουν. Φυσικά και θα πρέπει να πληρώσουν, αλλά κανονικά τα μη μέλη πληρώνουν περισσότερο απ' ό,τι τα μέλη στις λέσχες.
<P>
Ωστόσο, θα υποκλιθώ στην ανωτερότητα της γνώσης και της πείρας της Doris Pack λέγοντας ότι αυτός μπορεί να είναι ο δρόμος για την επίτευξη προόδου. Μπορεί να βοηθήσει στη δημιουργία μεγαλύτερης ευαισθητοποίησης μεταξύ των πολιτών της Ελβετίας για τις ευρωπαϊκές υποθέσεις και ίσως μια μέρα να ενταχθούν στην Ευρωπαϊκή Ένωση. Αν συμβεί αυτό, που ελπίζω ότι θα συμβεί, νομίζω ότι τα εύσημα θα πρέπει να αποδοθούν στην Επίτροπο και την Doris Pack για τη φωτισμένη τους προσέγγιση. Σε αυτή την εποχή των καλών προθέσεων, είμαι διατεθειμένος να υποστηρίξω τις προτάσεις.
<SPEAKER ID="059" NAME="Alajos Mészáros" AFFILIATION="PPE">
(HU) Κύριε Πρόεδρε, κυρία Επίτροπε, η ευρωπαϊκή νεολαία είναι μια γενιά που είχε το προνόμιο να μεγαλώσει σε μια ειρηνική ήπειρο, χωρίς σχεδόν καθόλου σύνορα, η οποία χαρακτηρίζεται από κινητικότητα και πολυγλωσσία, και η οποία προσφέρει επίσης ένα ευρύ φάσμα πολιτισμικών και οικονομικών δυνατοτήτων. Προκειμένου να διασφαλιστεί ότι ολοένα και περισσότεροι νέοι εμπλέκονται στην ενεργό συμμετοχή των πολιτών, πρέπει να θεσπίσουμε καθεστώτα σταθερών ενισχύσεων στον τομέα της πολιτικής για τους νέους. Είναι αλήθεια ότι η Ελβετία δεν είναι μέλος του Ευρωπαϊκού Οικονομικού Χώρου, αλλά συνεργάζεται στενά με την Ευρωπαϊκή Ένωση, και αυτό δεν το κάνει μόνο στους τομείς της εκπαίδευσης, της κατάρτισης και της νεολαίας. Από το 2008, η Ελβετία έχει συμμετάσχει και έχει χρηματοδοτήσει αρκετά σχέδια που αποσκοπούν στη μείωση των οικονομικών και κοινωνικών διαφορών στο πλαίσιο μιας διευρυμένης Ευρώπης. " Ελβετία έχει εκφράσει την αλληλεγγύη της και της δέσμευσή της στη διεύρυνση της Ευρωπαϊκής Ένωσης, και έχει ως στόχο την εδραίωση σταθερών οικονομικών και πολιτικών σχέσεων με τα νέα κράτη μέλη. Συμφωνώ με τα βασικά σημεία της συμφωνίας για τη συμμετοχή της Ελβετίας στο πρόγραμμα, που θα την καθιστούσε ίσο εταίρο ...
<P>
(Ο Πρόεδρος διακόπτει τον ομιλητή)
<SPEAKER ID="060" NAME="Silvia Costa" AFFILIATION="S&amp;D">
(IT) Κύριε Πρόεδρε, κυρίες και κύριοι, αν αυτό το πρόγραμμα εγκριθεί σήμερα, αυτό θα συμβεί χάρη στην αποφασιστικότητα της κ. Pack και τη θέληση της Επιτρόπου Βασιλείου.
<P>
Ως ιταλο-ελβετίδα πολίτης, χαίρομαι που η Ελβετία είναι η πρώτη χώρα εκτός της Ευρωπαϊκής Ένωσης που θα συμμετάσχει στα εκπαιδευτικά προγράμματα της ΕΕ για τους νέους, τόσο στην τριτοβάθμια εκπαίδευση όσο και στη συνεχιζόμενη κατάρτιση. Πράγματι, ας μην ξεχνούμε ότι μολονότι η Ελβετία δεν αποτελεί μέρος της Ευρωπαϊκής Ένωσης είχε σημαντική συμβολή στην οικοδόμηση των αξιών και των ελευθεριών που συνιστούν κοινή κληρονομιά της ευρωπαϊκής ηπείρου.
<P>
Το γεγονός ότι η Ελβετία ζητεί να επεκταθεί η κινητικότητα των ευρωπαϊκών προγραμμάτων μας στους νέους της αποτελεί σύμπτωμα της επιτυχίας προγραμμάτων όπως το "Νεολαία σε δράση" και, ως εκ τούτου, έχει εξέχουσα σημασία να μην ζητάει η Ελβετία μόνο έναν μεγαλύτερο οικονομικό χώρο αλλά και έναν μεγαλύτερο εκπαιδευτικό χώρο. Πιστεύω ότι θα είναι πολύ ενδιαφέρον για τους νέους της Ευρωπαϊκής Ένωσης και της Ελβετίας να μπορέσουν να γνωριστούν καλύτερα και είμαι βέβαιη ότι αυτό θα θέσει θεμέλια τα οποία θα επηρεάσουν επίσης το μέλλον της Ευρωπαϊκής Ένωσης.
<SPEAKER ID="061" NAME="Andreas Mölzer" AFFILIATION="NI">
(DE) Κύριε Πρόεδρε, η Ελβετία, η οποία παρέχει ένα μέρος της οικονομικής στήριξης του προγράμματος "Νεολαία σε δράση" και του προγράμματος στον τομέα της διά βίου μάθησης, επιθυμεί τώρα δικαιολογημένα να συμμετάσχει σε αυτά τα προγράμματα. Ωστόσο, στο πνεύμα της μάθησης, θα ήταν επίσης καλό αν η ΕΕ αντέγραφε την Ελβετία όσον αφορά την άμεση δημοκρατία. Όταν ο ελβετικός πληθυσμός αποφασίζει κατά της ανέγερσης μιναρέδων, η απόφαση αυτή γίνεται αποδεκτή. Ομοίως η πρόσφατη πρωτοβουλία για την απέλαση αλλοδαπών εγκληματιών. Οι ελβετικές αρχές γνωρίζουν ότι όταν οι πολίτες λένε "όχι" εννοούν "όχι", έτσι ώστε να μην συνεχίσουν απλά να διοργανώνουν δημοψηφίσματα μέχρι να εξασφαλίσουν το αποτέλεσμα που θέλουν, όπως συνέβη στην ΕΕ με την περίπτωση της Ιρλανδίας, για παράδειγμα.
<P>
Γεγονός είναι ότι η αρχική απόρριψη της συνταγματικής συνθήκης για την Ευρώπη τότε μπορεί να διευκόλυνε ορισμένους Ελβετούς να ψηφίσουν υπέρ των Συμφωνιών Σένγκεν και Δουβλίνου. Μπορεί να θεωρούν ευκολότερο να συνάψουν συμμαχία με μια χαλαρή ομοσπονδία κρατών παρά με μια συγκεντρωτική Ευρωπαϊκή Ένωση. Αυτό είναι κάτι που δεν μπορεί να συγκαλυφθεί από τις φωνές που ακούγονται επί του παρόντος στην Ελβετία και ζητούν την προσχώρηση στην ΕΕ. Δεν είναι όλα ρόδινα στον κήπο της Ευρωπαϊκής Ένωσης· οι τάσεις συγκεντρωτισμού αυξάνονται και οι εξελίξεις τείνουν αναπόδραστα προς την κατεύθυνση της ένωσης μεταφορών χρημάτων.
<P>
(Ο Πρόεδρος διακόπτει τον ομιλητή)
<SPEAKER ID="062" NAME="Piotr Borys" AFFILIATION="PPE">
(PL) Κύριε Πρόεδρε, θα ήθελα να εκφράσω τις πολύ θερμές ευχαριστίες μου στην κ. Pack και την Επίτροπο που ανέλαβαν αυτή την πρωτοβουλία. Πιστεύω ότι η Ελβετία, ένας θύλακας που περιβάλλεται από όλες τις πλευρές από κράτη μέλη της ΕΕ, χρειάζεται πράγματι να είναι ανοικτός στα προγράμματα. Φρονώ ότι οι νέοι άνθρωποι δεν έχουν πάντα επίγνωση του γεγονότος ότι, εφόσον δεν αποτελούν ακόμη μέρος της Ευρωπαϊκής Ένωσης, δεν μπορούν να επωφεληθούν από αυτό το υπερεθνικό ευρωπαϊκό πρόγραμμα, το οποίο παρέχει έναν εξαίρετο τρόπο ενσωμάτωσης των νέων και ανταλλαγής βέλτιστων πρακτικών, και το οποίο εξασφαλίζει πραγματικά ότι η συνεργασία και η διά βίου μάθηση μπορούν να είναι αληθινά ευρωπαϊκές.
<P>
Θα ήθελα επίσης, και πρωτίστως, να ευχαριστήσω για το γεγονός ότι σήμερα θα μπορέσουμε να μεταφέρουμε ένα μοντέλο ευρωπαϊκών προγραμμάτων σε μια χώρα που δεν είναι κράτος μέλος της Ευρωπαϊκής Ένωσης. Με το ίδιο πνεύμα αποδοχής και πρόσκλησης, θα ήθελα επίσης να ενθαρρύνω την κ. Pack και την Επίτροπο να επεκτείνουν ενδεχομένως παρόμοια προγράμματα ώστε να συμπεριλάβουν και άλλες χώρες που το επιθυμούν. Στο σημείο αυτό αναφέρομαι κυρίως στην ανατολική εταιρική σχέση καθώς και στα Βαλκάνια ή, με άλλα λόγια, σε χώρες που δεν είναι ακόμη επισήμως κράτη μέλη της Ευρωπαϊκής Ένωσης.
<SPEAKER ID="063" NAME="Hella Ranner" AFFILIATION="PPE">
(DE) Κύριε Πρόεδρε, όπως και όλοι οι υπόλοιποι βουλευτές που βρίσκονται εδώ, έχω κι εγώ την αίσθηση ότι η Ελβετία μπορεί προοδευτικά να πλησιάσει περισσότερο την Ευρώπη με αυτόν τον τρόπο και, τελικά, σύντομα ελπίζουμε, να γίνει πλήρες μέλος της Ευρωπαϊκής Ένωσης, κάτι που σίγουρα πρέπει να το επικροτήσουμε θερμά. Θα πρέπει να αντλήσουμε ενθάρρυνση από αυτή τη μικρή άσπρη κουκίδα στο μέσο του χάρτη της Ευρώπης.
<P>
Σύμφωνα με τις εκτιμήσεις μας, το πρόγραμμα "Νεολαία σε δράση" θα φτάσει το ένα εκατομμύριο αριθμό συμμετεχόντων. Ο σημαντικός κυρίαρχος στόχος είναι ότι θα πρέπει να συμμετάσχουν οι οργανώσεις νέων. Αυτό είναι ένα σήμα προς την επόμενη γενιά ότι η ενεργή συμμετοχή τους είναι ιδιαίτερα ευπρόσδεκτη. Θα ήθελα επίσης να εκφράσω την εκτίμησή μου στην κ. Pack για τις προσπάθειές της.
<P>
" Ένωση πρέπει να προσεγγίσει άλλες χώρες, στην προκειμένη περίπτωση την Ελβετία, καθώς αυτός είναι ο μόνος τρόπος για να επιτύχουμε. Το να περιμένουμε απλά τους Ελβετούς να ζητήσουν να ενταχθούν στην Ευρωπαϊκή Ένωση πιθανότατα δεν θα είναι αρκετό στη σημερινή συγκυρία. Επιπλέον, δεν πρέπει να λησμονούμε ότι η οικονομική στήριξη για την Επιτροπή Πολιτισμού και Παιδείας συγκεκριμένα μας δίνει λόγο να ελπίζουμε ότι η Ελβετία θα προσχωρήσει και σε άλλα προγράμματα σύντομα.
<SPEAKER ID="064" NAME="Ανδρούλλα Βασιλείου" LANGUAGE="EN">
Κύριε Πρόεδρε, θα ήθελα να ευχαριστήσω τους βουλευτές για τη θερμή υποδοχή που επιφύλαξαν σε αυτή την πρωτοβουλία. " υπογραφή αυτής της πράξης μεταξύ της Ευρωπαϊκής Ένωσης και της Ελβετικής Συνομοσπονδίας ήταν μεγάλη χαρά για μένα καθώς ήταν η πρώτη πράξη μου ως Επίτροπος Εκπαίδευσης, Πολιτισμού και Νεολαίας. Χαιρετίζω αυτήν την εξέλιξη και θα ήθελα η Ελβετία να είναι επίσης σε θέση να ενταχθεί στο πρόγραμμά μας για τον πολιτισμό, κάτι που δεν μπορεί να κάνει για εσωτερικούς συνταγματικούς λόγους.
<P>
Όπως τόνισαν πολλοί ομιλητές, χαιρετίζουμε τη δημιουργία στερνότερων σχέσεων ανάμεσα στη νεολαία της Ελβετίας και τη νεολαία των κρατών μελών της ΕΕ. Θεωρούμε ότι είναι ένα μέσο για να ανοίξει ο δρόμος για μεγαλύτερη υποστήριξη για το ευρωπαϊκό σχέδιο στην Ελβετία, η οποία ελπίζουμε ότι θα αλλάξει γνώμη στο μέλλον και θα αποφασίσει να εισέλθει στην Ευρωπαϊκή Ένωση.
<P>
Σημειώνω επίσης ότι οι αξιότιμοι βουλευτές ενθαρρύνουν άλλες χώρες εκτός ΕΕ να ενταχθούν σε αυτό το πρόγραμμα, κάτι που θα πρέπει, φυσικά, να προωθήσουμε. Σας ευχαριστώ πάρα πολύ για τη στήριξή σας.
<SPEAKER ID="065" NAME="Doris Pack" LANGUAGE="DE">
Κύριε Πρόεδρε, είμαι πολύ ικανοποιημένη που βλέπω ότι κάποιοι από τους συναδέλφους μου από τις τάξεις των ευρωσκεπτικιστών ψήφισαν υπέρ αυτής της πρότασης, συμφωνώντας ως προς το πόσο υπέροχο είναι που η Ελβετία θα προσχωρήσει σε αυτό το πρόγραμμα και που θα υπάρξει μεγαλύτερη ευρωπαϊκή συνεργασία στον τομέα της εκπαίδευσης. Αυτό θα ανοίξει νέους ορίζοντες ίσως και για τους ίδιους τους βουλευτές, αλλά σίγουρα για τη νεότερη γενιά στην Ελβετία. Είμαστε ευχαριστημένοι με αυτήν την εξέλιξη.
<P>
Ο κ. Mölzer δεν είναι πλέον εδώ, αλλά επισημαίνω ότι δεν ανέφερε το γεγονός ότι η Ελβετία δεν διεξήγαγε δημοψήφισμα γι' αυτή τη συνεργασία. Είναι πράγματι αξιοσημείωτο το ότι η Ελβετία αποφάσισε να μην προβεί σε μια τέτοια ενέργεια σε αυτόν τον τομέα συγκεκριμένα. Σε τελική ανάλυση, μπορεί να είναι βέβαιη ότι η νεότερη γενιά περιμένει εδώ και πολύ καιρό την ευκαιρία για μια τέτοια συνεργασία. Ο κ. Mölzer παρέλειψε προφανώς να σημειώσει ότι στην προκειμένη περίπτωση δεν έλαβε χώρα δημοψήφισμα. Δεν χρειάζεται να ζητείται η γνώμη των πολιτών για κάθε θέμα. Τα καλά πράγματα, όπως η προσχώρηση στην Ευρωπαϊκή Ένωση, πρέπει να θεωρούνται αυτονόητα. Ελπίζω ότι η νεότερη γενιά θα επωφεληθεί από την εποικοδομητική συνεργασία σε αυτά τα προγράμματα στους τομείς της εκπαίδευσης και της νεολαίας και ότι θα γίνουν αληθινοί Ευρωπαίοι οι οποίοι, σε κάποια φάση, θα πουν: "Τώρα ήρθε η ώρα να ενταχθούμε και εμείς στην Ευρωπαϊκή Ένωση, για να μοιραστούμε με την υπόλοιπη Ευρώπη όλους τους άλλους τομείς της πολιτικής. Είμαστε μία ενιαία ήπειρος και θα πρέπει να συμφωνούμε και γι' αυτά τα θέματα". Είμαι βέβαιη ότι αυτά τα εκπαιδευτικά προγράμματα θα διαδραματίσουν σημαντικό ρόλο στην ενίσχυση της ευρωπαϊκής συνείδησης των ανθρώπων σε ολόκληρη την Ελβετία.
<SPEAKER ID="066" NAME="Πρόεδρος">
Σας ευχαριστώ, κυρία Pack, θέλω να σας συγχαρώ, όχι μόνο για αυτή την έκθεση, αλλά και για την σκληρή εργασία σας και τον ενθουσιασμό σας, καθώς και για την παρουσία σας στη Μαδρίτη το σαββατοκύριακο για να προωθήσετε το βραβείο LUX. Δεν θα καταφέρω να είμαι μαζί σας στις 17 αν και θα το ήθελα πολύ να βρίσκομαι εκεί. Στις 18 και στις 19 του μηνός θα μπορέσω να συμμετάσχω στις συνεδριάσεις. Σας ευχαριστώ· η αλήθεια είναι ότι το Κοινοβούλιο χρειάζεται ανθρώπους σαν την κ. Pack προκειμένου να επιτύχει την αποτελεσματικότητα που χρειαζόμαστε.
<P>
(Χειροκροτήματα)
<P>
" συζήτηση έληξε.
<P>
" ψηφοφορία θα διεξαχθεί σήμερα στις 12:00.
<P>
Γραπτές δηλώσεις (άρθρο 149 του Κανονισμού)
<SPEAKER ID="999" NAME="Iosif Matula" LANGUAGE="RO">
Θεωρώ ενθαρρυντικό το γεγονός ότι η Ελβετία επιθυμεί να συμμετάσχει στα προγράμματα της Ευρωπαϊκής Ένωσης στους τομείς της εκπαίδευσης και της νεολαίας, ιδίως καθώς η εν λόγω χώρα δεν αποτελεί ακόμη μέλος της ΕΕ ούτε του Ευρωπαϊκού Οικονομικού Χώρου. " συμμετοχή στα προγράμματα της ΕΕ είναι επίσης σημαντική από την άποψη ότι δεν είχαμε μέχρι τώρα μια άμεση πολιτισμική και εκπαιδευτική συμφωνία. Ωστόσο, η συμμετοχή της Ελβετίας στη διαδικασία της Μπολόνια και η δημιουργία του Ευρωπαϊκού Χώρου Τριτοβάθμιας Εκπαίδευσης εγγυώνται ότι μπορούμε να δημιουργήσουμε μαζί τις προϋποθέσεις για την επίτευξη των στόχων της στρατηγικής "Ευρώπη 2020", εδραιώνοντας στην πορεία έναν ισχυρό δεσμό μεταξύ των κρατών μελών και τρίτων χωρών. Οι συναντήσεις μεταξύ νέων, οι ανταλλαγές εμπειριών μεταξύ δασκάλων και ερευνητών και οι αυξημένες ευκαιρίες για διά βίου μάθηση θα μας βοηθήσουν να δημιουργήσουμε μια κοινή ευρωπαϊκή ταυτότητα. Ωστόσο, θέλω να τονίσω ότι πρέπει επίσης να εξετάσουμε το ενδεχόμενο να συμπεριλάβουμε στα προγράμματά μας και τις άλλες χώρες που συνορεύουν με την ΕΕ γιατί η εκπαίδευση και ο πολιτισμός δεν θα πρέπει να σταματούν στα σύνορά μας. Αυτό θα μας δώσει τη δυνατότητα να ξαναχτίσουμε την ευρωπαϊκή ήπειρο και να ενθαρρύνουμε τους νέους να συμμετάσχουν ενεργά στη διαμόρφωση του κοινού μας μέλλοντος.
<SPEAKER ID="067" NAME="Mario Mauro" LANGUAGE="IT">
" συμμετοχή της Ελβετίας, μιας χώρας που επέλεξε να μην αποτελεί μέρος της Ευρωπαϊκής Ένωσης, στο πρόγραμμα "Νεολαία σε δράση" και στο πρόγραμμα δράσης στον τομέα της διά βίου μάθησης δεν μπορεί να αποκλειστεί a priori, αλλά θα πρέπει να αξιολογηθεί προσεκτικά. Υποστηρίζω, ως εκ τούτου, τους όρους της συμφωνίας που επιτεύχθηκε μεταξύ της Επιτροπής και της ελβετικής κυβέρνησης, επομένως ψηφίζω υπέρ της έκθεσης της κ. Pack. Είναι σωστό να προσφέρουμε τα οφέλη των προγραμμάτων στην Ελβετία, αλλά είναι επίσης σωστό να διαφυλάξουμε όλα τα οικονομικά και τα άλλα συμφέροντα της Ευρωπαϊκής Ένωσης.
<SPEAKER ID="068" NAME="Joanna Katarzyna Skrzydlewska" LANGUAGE="PL">
Ο στόχος του προγράμματος διά βίου μάθησης, που περιλαμβάνεται στο έβδομο πρόγραμμα πλαίσιο, είναι να αναπτύξει διάφορες μορφές μάθησης στη διάρκεια της επαγγελματικής ζωής των ανθρώπων, υποστηρίζοντας τη συνεργασία μεταξύ των συστημάτων εκπαίδευσης και κατάρτισης σε χώρες που συμμετέχουν στο πρόγραμμα. " ομάδα-στόχος του προγράμματος δεν είναι μόνο οι σπουδαστές ή οι μαθητές της δευτεροβάθμιας εκπαίδευσης, αλλά και οι ενήλικες, χάρη στο πρόγραμμα Grundtvig, και το εκπαιδευτικό προσωπικό, για το οποίο προβλέπονται επίσης εκπαιδευτικές επισκέψεις. " αύξηση σε ετήσια βάση του προϋπολογισμού που διατίθεται για αυτό το πρόγραμμα, ο οποίος αντιστοιχεί σε 1,028 δισεκατομμύρια ευρώ περίπου για το 2011, είναι ένα σημάδι της δικαιολογημένης ανάγκης για ανάπτυξη και συνεργασία σε αυτό το πεδίο.
<P>
Σε μια εποχή τόσο υψηλής ανεργίας των νέων λόγω της έλλειψης εκπαίδευσης προσαρμοσμένης στις ανάγκες της αγοράς εργασίας και της έλλειψης κατάλληλης επαγγελματικής κατάρτισης για τους αποφοίτους, πρέπει να επικεντρωθούμε στη μέγιστη δυνατή αξιοποίηση των ευκαιριών που μας παρέχει το πρόγραμμα διά βίου μάθησης, και να βρούμε μια λύση για μια τόσο δύσκολη κατάσταση. Χαιρετίζω την πρωτοβουλία συμπερίληψης της Ελβετίας στη συνεργασία σε αυτόν τον τομέα. Ελπίζω ότι η κοινή ανταλλαγή εμπειριών θα συμβάλει στην αύξηση των επιπέδων απασχόλησης και θα αυξήσει την κινητικότητα της αγοράς εργασίας.

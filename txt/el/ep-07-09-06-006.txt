<CHAPTER ID="006">
Αιτιολογήσεις ψήφου
<SPEAKER ID="075" NAME="Jean-Pierre Audy  " AFFILIATION="PPE-DE">
γραπτώς. - (FR) Χαίρομαι που η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων ενέκρινε ομοφώνως την κοινή θέση του Συμβουλίου για το ειδικό πρόγραμμα "Πρόληψη των ναρκωτικών και σχετική ενημέρωση" στο πλαίσιο του γενικού προγράμματος "Θεμελιώδη δικαιώματα και δικαιοσύνη", σύμφωνα με τη σύσταση της συναδέλφου μου Inger Segelström.
<P>
Λυπούμαι που το Συμβούλιο, ενώ αποδέχεται τις θέσεις του Ευρωπαϊκού Κοινοβουλίου, απέρριψε τις τροπολογίες, που έχουν στόχο να δώσουν στο Κοινοβούλιο τη δυνατότητα να εμποδίζει αποφάσεις της Επιτροπής επί της εφαρμογής του προγράμματος, κυρίως όταν επιλέγονται οι ετήσιες προτεραιότητες. Λυπούμαι, επίσης, που στη δήλωσή της στην Ολομέλεια η Ευρωπαϊκή Επιτροπή θεώρησε σκόπιμο να αναφέρει ότι η δέσμευσή της να διαβιβάζει στο Ευρωπαϊκό Κοινοβούλιο τις απαραίτητες πληροφορίες, που αφορούν τα σχέδια των ετήσιων προγραμμάτων εργασίας, ήταν κατ' εξαίρεση μέτρο. Αυτό το πρόγραμμα πρέπει να ξεκινήσει κατεπειγόντως και είναι ευτυχές το γεγονός ότι η επιτροπή ενέκρινε την κοινή θέση.
<SPEAKER ID="076" NAME="Pedro Guerreiro  " AFFILIATION="GUE/NGL">
γραπτώς. - (PT) Το πρόβλημα της τοξικομανίας απαιτεί την έγκριση μιας σειράς διατομεακών πολιτικών που θα περιλαμβάνουν, μεταξύ άλλων, την πρόληψη, τη θεραπεία και την επανένταξη, καθώς και την καταπολέμηση της διακίνησης ναρκωτικών, του οργανωμένου εγκλήματος και του ξεπλύματος χρήματος.
<P>
Αυτές οι δημόσιες πολιτικές αποτελούν πρώτη προτεραιότητα καθώς η τοξικομανία έχει σοβαρές επιπτώσεις στον άνθρωπο και την κοινωνία, ειδικά στις νεότερες γενιές.
<P>
Πρέπει να συνοδευτούν από άλλες δημόσιες πολιτικές που θα αποσκοπούν στη βελτίωση των συνθηκών διαβίωσης των ανθρώπων διασφαλίζοντας την πρόσβαση σε υγειονομική περίθαλψη, τροφή, στέγη, εκπαίδευση, εκπαιδευτική επιτυχία και σταθερή απασχόληση και προστατεύοντας τα δικαιώματα στη δίκαιη αμοιβή, στην ελευθερία δημιουργίας και πολιτιστικής ψυχαγωγίας και στον αθλητισμό.
<P>
Λαμβάνοντας υπόψη τους στόχους και τις δράσεις του, το ειδικό πρόγραμμα "Πρόληψη των ναρκωτικών και σχετική ενημέρωση" που αναπτύχθηκε σε κοινοτικό επίπεδο μπορεί να βοηθήσει στην ενίσχυση της γνώσης, στη βελτίωση της ανταλλαγής πληροφοριών και στην πρόληψη της χρήσης ναρκωτικών υποστηρίζοντας και συμπληρώνοντας τα μέτρα που λαμβάνονται από κάθε κράτος μέλος. Το (ανεπαρκές) ποσό των περίπου 21 εκατομμυρίων ευρώ που προορίζονται για τα 27 κράτη μέλη για την περίοδο 2007-2013 θα τεθεί επίσης σε πρακτική και πλήρη χρήση.
<SPEAKER ID="078" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της εξαιρετικής έκθεσης του τσέχου συναδέλφου Miroslav Ouzký σχετικά με τον Διεθνή Κανονισμό Υγείας, που αναθεωρήθηκε το 2005 από τη Γενική Συνέλευση του Παγκόσμιου Οργανισμού Υγείας (ΠΟΥ). Σκοπός αυτού του κανονισμού είναι να αποτρέψει τη μετάδοση ασθενειών και να προστατεύσει τους πολίτες από αυτές τις ασθένειες, χωρίς να προκαλέσει περιττά και δαπανηρά προσκόμματα στο διεθνές εμπόριο. Αυτός ο διεθνής μηχανισμός υγείας πρέπει να εφαρμοστεί κατεπειγόντως, συντονισμένα εντός της Ευρωπαϊκής Κοινότητας, διότι οι μολυσματικές ασθένειες, όπως επισημαίνει η εξαίρετη γαλλίδα συνάδελφός μου Françoise Grossetête, αντιπροσωπεύει απειλή και πρόκληση για κάθε χώρα.
<P>
Αυτά τα ζητήματα υγείας θα θέσουν για μια ακόμη φορά το ζήτημα της ποιότητας των ελέγχων στα εξωτερικά μας σύνορα σε ό,τι αφορά ανθρώπους και αγαθά. Είναι βασικό να υποστηρίξουμε την ανάπτυξη του Ευρωπαϊκού Κέντρου Πρόληψης και Ελέγχου Νόσων (ΕΚΠΕΝ), που συστάθηκε το 2004, καθώς και του ευρωπαϊκού συστήματος έγκαιρης προειδοποίησης και αντίδρασης της ΕΕ για απειλές στη δημόσια υγεία, που πρέπει να ενθαρρύνουν την ταχεία και συνεκτική εφαρμογή του Διεθνούς Κανονισμού Υγείας (ΔΚΥ) στα κράτη μέλη της ΕΕ.
<SPEAKER ID="079" NAME="Irena Belohorská  " AFFILIATION="NI">
γραπτώς. - (SK) Επειδή δεν συζητήσαμε σχετικά με την έκθεση του συναδέλφου μας κ. Ouzký για τον Διεθνή Κανονισμό Υγείας, θα ήθελα να εκφράσω την άποψή μου επί αυτού του θέματος τουλάχιστον με αυτόν τον τρόπο.
<P>
" αύξηση του διεθνούς εμπορίου και η μεγαλύτερη κινητικότητα εντός της ΕΕ εντείνουν τον κίνδυνο διεθνών επιδημιών στην ΕΕ ή τη μετάδοσή τους στην Ευρώπη από άλλες πιο μακρινές ηπείρους. " αντιμετώπιση αυτών των επιδημιών, χρησιμοποιώντας μεθόδους άμυνας, πρέπει να είναι ολοκληρωμένη και συντονισμένη αν θέλουμε να είναι αποτελεσματική. Σήμερα στην Ευρωπαϊκή Ένωση έχουμε το Ευρωπαϊκό Κέντρο Πρόληψης και Ελέγχου Νόσων (ECDC), μέρος της αποστολής του οποίου αποτελεί η καταπολέμηση μαζικών επιδημιών. Παράλληλα, τα κράτη μέλη είναι μέλη της Παγκόσμιας Οργάνωσης Υγείας, η οποία εξέδωσε τον Διεθνή Κανονισμό Υγείας (ΔΚΥ) και ασχολείται επίσης με την καταπολέμηση ασθενειών που μπορούν να μεταδοθούν από χώρα σε χώρα.
<P>
Υπάρχει μια οδηγία της Επιτροπής σχετικά με το σύστημα έγκαιρου συναγερμού και αντίδρασης για την πρόληψη και τον έλεγχο μεταδοτικών ασθενειών. " ΕΕ έχει επίσης ορισμένα χρηματοδοτικά μέσα στη διάθεσή της, για παράδειγμα το Ταμείο Αλληλεγγύης της Ευρωπαϊκής Ένωσης και το πρόγραμμα δράσης για τη δημόσια υγεία ως νέο μέσο έγκαιρης προειδοποίησης και ανταπόκρισης σε περίπτωση σοβαρής έκτακτης ανάγκης. Ταυτόχρονα, σύμφωνα με την αρχή της επικουρικότητας, τα κράτη μέλη έχουν τον έλεγχο των υγειονομικών υπηρεσιών τους.
<P>
Λαμβάνοντας υπόψη αυτό το σύνθετο σύστημα αφθονίας νόμων σε διάφορα επίπεδα, θα είναι δύσκολο να ανταποκριθούμε γρήγορα και ομόφωνα σε περίπτωση κινδύνου επιδημίας. Τα συστήματα της ΕΕ και των κρατών μελών πρέπει να είναι καλύτερα συνδεδεμένα προκειμένου να μην βρεθούμε σε μια κατάσταση όπου η ευρωπαϊκή νομοθεσία δεν θα αντιστοιχεί στην ετοιμότητα των κρατών μελών να ανταποκριθούν άμεσα.
<SPEAKER ID="080" NAME="Ilda Figueiredo  " AFFILIATION="GUE/NGL">
γραπτώς. - (PT) Ο Διεθνής Κανονισμός Υγείας που εγκρίθηκε από την ΠΟΥ (Παγκόσμια Οργάνωση Υγείας) αποτελεί ένα νέο μέσο για την προστασία της παγκόσμιας υγείας. Αντικαθιστά τον προηγούμενο μεταπολεμικό κανονισμό που επικεντρωνόταν στον έλεγχο των συνόρων, ειδικά στον υγειονομικό έλεγχο των πλοίων και των πληρωμάτων τους, και που περιλάμβανε διεθνή εμβολιασμό για τον κίτρινο πυρετό, στον οποίο προστέθηκαν στη συνέχεια και άλλοι εμβολιασμοί. Τα αναδυόμενα προβλήματα δημόσιας υγείας, όπως η φυματίωση και η ελονοσία, και οι νέες ασθένειες, όπως η γρίπη των πτηνών και ο κίνδυνος πανδημίας γρίπης, έχουν καταστήσει τη διεθνή συνεργασία και πληροφόρηση για τη δημόσια υγεία ακόμα πιο επιτακτικές.
<P>
Οι πρόσφατες επιδημίες και οι απειλές πανδημιών απέδειξαν ότι καμία χώρα ή περιοχή δεν έχει ανοσία στα προβλήματα υγείας ούτε είναι δυνατό να διασφαλιστεί αυτό. Αυτός ο νέος κανονισμός ενθαρρύνει την ανταλλαγή πληροφοριών και καλεί τις χώρες να συντονίσουν τους τρόπους ανταπόκρισής τους στις παγκόσμιες απειλές, αναγνωρίζοντας ότι όλες οι χώρες είναι σημαντικές και ότι η αμοιβαία βοήθεια είναι ουσιαστική.
<P>
Στην Πορτογαλία η υγειονομική παρακολούθηση των συνόρων, ο διεθνής εμβολιασμός και οι ταξιδιωτικές οδηγίες τυγχάνουν όλο και λιγότερης προσοχής, ειδικά λόγω του κλεισίματος των περιφερειακών κέντρων δημόσιας υγείας από την τρέχουσα κυβέρνηση. Χωρίς κατάλληλο εθνικό σύστημα παρακολούθησης, η προσοχή που δίνεται σε αυτούς τους τομείς θα συνεχίσει να είναι μέτρια.
<SPEAKER ID="081" NAME="Françoise Grossetête  " AFFILIATION="PPE-DE">
γραπτώς. - (FR) Ψήφισα υπέρ αυτής της έκθεσης. Πριν από είκοσι χρόνια, οι μολυσματικές ασθένειες δεν θεωρούνταν μείζων απειλή. Σήμερα, θέτουν αποτελούν κίνδυνο και πρόκληση για κάθε χώρα. Απειλές όπως η πανδημία γρίπης, η ελονοσία και η φυματίωση αποτελούν κίνδυνο για την υγεία λόγω των μεταλλάξεων ιών, της αυξημένης αντίστασης στα αντιβιοτικά και των αδύναμων συστημάτων υγείας.
<P>
Οι νέοι κίνδυνοι για την υγεία περιλαμβάνουν τις ασθένειες που συνδέονται με τις τροφές, χημικά, βιολογικά ή πυρηνικά ατυχήματα ή επιθέσεις, τη βιομηχανική μόλυνση και την αλλαγή του κλίματος. Αυτές οι απειλές μπορεί να θέσουν σε κίνδυνο τις ζωές εκατομμυρίων ανθρώπων σε πολλές χώρες.
<P>
" εξάπλωση της παγκοσμιοποίησης και οι αυξημένες διεθνείς ροές και το εμπόριο είναι επιβαρυντικοί παράγοντες. " διεθνής συνεργασία για τον έλεγχο των μολυσματικών ασθενειών είναι, επομένως, ζωτικής σημασίας. Γι' αυτό, είναι βασικό να εξαλειφθεί κάθε περιττός φραγμός στις διεθνείς μετακινήσεις και το εμπόριο.
<P>
Αυτή η έκθεση παρέχει πρόσθετο κίνητρο στα κράτη μέλη να αναπτύξουν περαιτέρω κοινές δράσεις με βάση την ανταλλαγή καλών πρακτικών. " ανάπτυξη συστημάτων έγκαιρης προειδοποίησης σε περίπτωση σοβαρής πανδημίας σε γειτονικές και τρίτες χώρες είναι επίσης εξαιρετικά σημαντική.
<SPEAKER ID="082" NAME="Miroslav Mikolášik  " AFFILIATION="PPE-DE">
γραπτώς. - (SK) Θα ήθελα να σχολιάσω την έκθεση του συναδέλφου κ. Ouzký σχετικά με τον Παγκόσμιο Κανονισμό Υγείας, την οποία υποστήριξα με την ψήφο μου.
<P>
Αυτό το νομοθετικό μέσο είναι απαραίτητο προκειμένου να διασφαλιστεί, με πιο εστιασμένο τρόπο, η πρόληψη, η προστασία και ειδικά ο έλεγχος σε περιπτώσεις μετάδοσης μιας ασθένειας. Ταυτόχρονα, αυτό το μέσο διασφαλίζει ότι η ανταπόκριση του τομέα δημόσιας υγείας θα είναι επαρκής και αντίστοιχη των κινδύνων.
<P>
Αυτό το πρότυπο που εγκρίθηκε αρχικά από τις χώρες μέλη της Παγκόσμιας Οργάνωσης Υγείας (1951) έχει τροποποιηθεί από τότε ήδη τέσσερις φορές. " σταδιακή εφαρμογή του με την τρέχουσα μορφή του άρχισε τον Ιούνιο του 2007.
<P>
Αυτό το κείμενο παρέχει τη σαφή ερμηνεία της στάσης της ΕΕ που εγκρίθηκε από την Επιτροπή και αποσαφηνίζει τον ρόλο της ΕΕ στην εφαρμογή του Διεθνούς Κανονισμού Υγείας. Επίσης εξετάζει την ύπαρξη και τον ρόλο του Ευρωπαϊκού Κέντρου Πρόληψης και Ελέγχου Νόσων (ΕΚΠΕΝ) και το σύστημα έγκαιρου συναγερμού και αντίδρασης (EWRS) για τις απειλές κατά της δημόσιας υγείας.
<P>
Θα συμβάλει περαιτέρω στην προστασία της υγείας των πολιτών μας και γι' αυτόν τον λόγο χαιρετίζω την έγκρισή του.
<SPEAKER ID="084" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της πρότασης ψηφίσματος αρκετών πολιτικών ομάδων, μεταξύ άλλων, της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών (ΕΛΚ-ΕΔ) σχετικά με τους στόχους της ΕΕ για την 8η Συνάντηση της Διάσκεψης των Συμβαλλομένων Μερών (COP8) στη σύμβαση των "νωμένων Εθνών για την καταπολέμηση της απερήμωσης (UNCCD), που πραγματοποιείται στη Μαδρίτη από τις 3 μέχρι τις 14 Σεπτεμβρίου 2007. Μια αξιοσημείωτη συνέπεια της υπερθέρμανσης του πλανήτη είναι ότι στεγνώνουν οι πηγές μέσω της εξάτμισης και μειώνεται η ροή της στάθμης των ποταμών και των υπόγειων υδάτων, με αποτέλεσμα την καταστροφή της επιφανειακής διάρθρωσης του εδάφους. Σύμφωνα με το πρόγραμμα των "νωμένων Εθνών για το περιβάλλον (UNEP), η απερήμωση επηρεάζει επί του παρόντος το 25% με 30% της επιφάνειας της γης παγκοσμίως, ενώ εκτιμάται ότι κινδυνεύουν 1,2 έως 2 δισεκατομμύρια άνθρωποι σε τουλάχιστον 100 κράτη. Σε παγκόσμιο επίπεδο, η απερήμωση αυξάνεται, προκαλώντας φτώχεια, αναγκαστική μετανάστευση και συγκρούσεις. Κατά την άποψή μου, η Ευρωπαϊκή Ένωση πρέπει οπωσδήποτε να εφαρμόσει μια ευρωπαϊκή πολιτική για τα ύδατα, όχι μόνο όσον αφορά την ποσότητα, αλλά και την ποιότητα.
<SPEAKER ID="085" NAME="Glyn Ford  " AFFILIATION="PSE">
γραπτώς. - (EN) Υποστηρίζω αυτό το κοινό ψήφισμα σχετικά με τη σύμβαση του Ο"Ε για την καταπολέμηση της απερήμωσης και την εν εξελίξει συνάντηση στη Μαδρίτη. Όπως ξέρουμε, η απερήμωση επηρεάζει το 20-30% της επιφάνειας της γης παγκοσμίως και 1,2-2 δισεκατομμύρια άτομα -πολλά εκ των οποίων ζουν σε συνθήκες μεγάλης φτώχειας- σε τουλάχιστον 100 κράτη.
<P>
Ως συνέπεια της αλλαγής του κλίματος και της ανθρώπινης παρέμβασης με την αποψίλωση των δασών και την εξαντλητική καλλιέργεια, όλο και μεγαλύτερες εκτάσεις μετατρέπονται σε έρημο. Αυτό οδηγεί σε φτώχεια, αναγκαστική μετανάστευση και συγκρούσεις. Ένα από τα πιο χαρακτηριστικά παραδείγματα είναι το Νταρφούρ, όπου η απερήμωση οδήγησε σε μια πολύπλοκη σύγκρουση μεταξύ κτηνοτρόφων και γεωργών, καθώς οι πρώτοι μετακινήθηκαν ανατολικά προς τις εκτάσεις των δεύτερων με αποτέλεσμα την πρόκληση εκατοντάδων χιλιάδων προσφύγων και βιασμών, ακρωτηριασμών και φόνων. Μόνο η αποφασιστική και επιτακτική διεθνής δράση μπορεί να εμποδίσει να γίνει το Νταρφούρ το πρώτο από πολλές παρόμοιες συγκρούσεις, η γενεσιουργός αιτία των οποίων είναι η απερήμωση.
<SPEAKER ID="086" NAME="Luís Queiró  " AFFILIATION="PPE-DE">
γραπτώς. - (PT) Ανεξάρτητα από την επιστημονική διαφωνία για τα περιβαλλοντικά θέματα, δεν υπάρχει αμφιβολία, όπως αναφέρθηκε στο ψήφισμα, ότι ακραία καιρικά φαινόμενα όπως πλημμύρες και ξηρασίες που συνδέονται με την κλιματική αλλαγή συμβαίνουν όλο και συχνότερα και οι συνέπειές τους είναι πολύ πιο δραστικές αυξάνοντας περαιτέρω τον κίνδυνο και τις αρνητικές οικονομικές και κοινωνικές συνθήκες της απερήμωσης.
<P>
Δεν υπάρχει επίσης καμία αμφιβολία ότι αυτές οι αρνητικές συνέπειες γίνονται αισθητές στις χώρες που πλήττονται άμεσα και στις γειτονικές χώρες. Τουλάχιστον γι' αυτόν τον λόγο, δεδομένου ότι η Ευρωπαϊκή Ένωση πρέπει να λάβει υπόψη ότι συνορεύει με περιοχές που υφίστανται απερήμωση, η προσεχής διάσκεψη κορυφής ΕΕ-Αφρικής πρέπει να εξετάσει αυτό το θέμα με ευσυνειδησία και συνέπεια.
<P>
Επίσης, σε ένα άλλο επίπεδο που σίγουρα αξίζει να αναφερθεί, το θέμα της απερήμωσης είναι επίσης συναφές και εντός της ίδιας της Ευρωπαϊκής Ένωσης. Γι' αυτό η απολύτως αναγκαία μεταρρύθμιση της ΚΓΠ (κοινή γεωργική πολιτική) πρέπει να λάβει υπόψη την ανάγκη καταπολέμησης της απερήμωσης, με μια πολιτική που θα αποσκοπεί στην εγκατάσταση ανθρώπων σε αγροτικές περιφέρειες να είναι εξίσου σημαντική.
<P>
Ας ελπίσουμε ότι τόσο η πολιτική όσο και οι πολιτικοί θα εξετάσουν μακροπρόθεσμα αυτό το θέμα ώστε τα προβλήματα που αντιμετωπίζουμε να μπορέσουν να επιλυθούν εν καιρώ. Αυτό ισχύει και για την απερήμωση: τα βιβλία της ιστορίας είναι γεμάτα μαθήματα που πρέπει να διδαχθούμε εν καιρώ.
<SPEAKER ID="087" NAME="Brian Simpson  " AFFILIATION="PSE">
γραπτώς. - (EN) " απερήμωση είναι ένα σοβαρό πρόβλημα που πλήττει πολλά μέρη του κόσμου και είναι σημαντικό να αντιμετωπιστεί αυτό το πρόβλημα σε παγκόσμιο επίπεδο.
<P>
" μη δράση θα προκαλέσει σοβαρά προβλήματα σε πολλούς ανθρώπους, ειδικά στον αναπτυσσόμενο κόσμο, γι' αυτό και είναι σωστό να δράσουν τα "νωμένα Έθνη, με την υποστήριξή μας, τώρα.
<P>
Θα ψηφίσω υπέρ του κοινού ψηφίσματος αλλά ελπίζω ότι αποτελεί την αρχή μιας διαδικασίας για την αντιμετώπιση αυτού του προβλήματος και ότι στα προσεχή έτη δεν θα μετανιώσουμε για την παράλειψή μας να δράσουμε ενώ μας δόθηκε η ευκαιρία.
<P>
" απερήμωση είναι μια καταστροφή που πρέπει να αποφύγουμε και αυτό το ψήφισμα αποτελεί ένα πρώτο βήμα. Εμείς, ως Ευρωπαϊκή Ένωση, πρέπει να ηγηθούμε της προσπάθειας για αναστροφή αυτής της τάσης.
<SPEAKER ID="088" NAME="Peter Skinner  " AFFILIATION="PSE">
γραπτώς. - (EN) Υποστήριξα το ψήφισμα για να πιέσω για περαιτέρω δράση προκειμένου να αντιμετωπιστεί αυτό το αυξανόμενο πρόβλημα. Συγκεκριμένα, φοβάμαι ότι το θέμα αποκρύπτεται από πολλούς στον "αναπτυγμένο" κόσμο, διότι οι συνέπειες εμφανίζονται συχνά στον "υποανάπτυκτο" κόσμο. Τα Νταρφούρ αποτελεί ένα παράδειγμα η βασική αιτία του οποίου είναι μια σύγκρουση που προέκυψε από την απερήμωση.
<SPEAKER ID="090" NAME="Koenraad Dillen" AFFILIATION="ITS">
- (NL) Κύριε Πρόεδρε, το Κοινοβούλιο μπορεί να δίνει άριστα στην πολιτική της επίσημης Ευρώπης για τα ανθρώπινα δικαιώματα, αλλά η αλήθεια είναι ότι οι ρήτρες για τα ανθρώπινα δικαιώματα στις συμφωνίες με πολλές αραβικές και αφρικανικές χώρες συχνά παραμένουν νεκρό γράμμα και δεν υπάρχει καμία ενεργή και συνεπής πολιτική για τα ανθρώπινα δικαιώματα.
<P>
Επίσης, τι γίνεται με την πολιτική σχετικά με την Κίνα, όπου είναι σαφές σε όλους ότι το εμπόριο και τα οικονομικά συμφέροντα της Ένωσης και των κρατών μελών της προηγούνται των ανθρωπίνων δικαιωμάτων;
<P>
Πρώτη προτεραιότητα, ωστόσο, είναι η πολιτική για την Τουρκία, ασφαλώς. Αν και η έκθεση αναφέρεται διαρκώς στα δικαιώματα των γυναικών, η Ευρώπη κρατά ορθάνοιχτη την πόρτα σε αυτή την ισλαμική χώρα όπου η κατάσταση όσον αφορά τα δικαιώματα των γυναικών επιδεινώνεται διαρκώς από τότε που ανέλαβε την εξουσία το AKP. Εν πάση περιπτώσει, η Ομάδα μου και το κόμμα Vlaams Belang δεν θα συμμετέχουν πλέον σε αυτή την υποκρισία.
<SPEAKER ID="091" NAME="Frank Vanhecke" AFFILIATION="ITS">
- (NL) Κύριε Πρόεδρε, ο συνάδελφός μου, κ. Dillen μόλις τώρα επεσήμανε ορθώς το τεράστιο χάσμα ανάμεσα στην επίσημη ρητορεία της Ευρώπης, αφενός, και στη συγκεκριμένη πολιτική της Ευρωπαϊκής Ένωσης για τα ανθρώπινα δικαιώματα, αφετέρου.
<P>
Θα ήθελα να προσθέσω κάτι σε αυτό. Ενώ η Ευρώπη κηρύττει τις αξίες μιας ανοιχτής δυτικής κοινωνίας και, πάνω απ' όλα, την ελευθερία του λόγου σε όλο τον κόσμο, μέσω του διαλόγου για τα ανθρώπινα δικαιώματα που τόσο επικροτείται εδώ αλλά δεν έχει επιπτώσεις, εμείς εξακολουθούμε να διαπιστώνουμε ότι στην επίσημη ευρωπαϊκή μας πρωτεύουσα, στις Βρυξέλλες, οι υπερασπιστές αυτής ακριβώς της ίδιας ευρωπαϊκής αξίας φιμώνονται. Πιστεύω ότι το Κοινοβούλιο και ο Πρόεδρός του πρέπει να προβάλουν αντίσταση στις υπαγορεύσεις του δημάρχου των Βρυξελλών που ανήκει στο Σοσιαλιστικό Κόμμα, κ. Thielemans, ο οποίος απαγορεύει τις διαδηλώσεις κατά της προώθησης του μισαλλόδοξου Ισλάμ στην ευρωπαϊκή μας πρωτεύουσα και σε όλες τις ευρωπαϊκές χώρες μας. Εγώ, πάντως, θα διαδηλώσω με άλλους για την ελευθερία της έκφρασης και κατά της προώθησης του Ισλάμ την ερχόμενη Τρίτη, στις 11 Σεπτεμβρίου, ακριβώς έξω από το Ευρωπαϊκό Κοινοβούλιο.
<SPEAKER ID="092" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης της ισπανίδας συναδέλφου μου Elena Valenciano Martínez-Orozco σχετικά με την λειτουργία των διαλόγων και των διαβουλεύσεων με τρίτες χώρες για τα ανθρώπινα δικαιώματα. Τα ανθρώπινα δικαιώματα αποτελούν σκέλος των θεμελιωδών αξιών της Ευρωπαϊκής Ένωσης και είναι πολύ σημαντικό να διασφαλίσουμε ότι τίθενται αυτομάτως στο επίκεντρο των πολιτικών διαλόγων της ΕΕ με τρίτες χώρες. Το Συμβούλιο πρέπει να εφαρμόζει συστηματικά τη ρήτρα για τα ανθρώπινα δικαιώματα και τη δημοκρατία σε όλες τις συμφωνίες και τις σχέσεις της ΕΕ με τρίτες χώρες.
<P>
Συνεπώς, υποστηρίζω την ιδέα της αυξημένης διοργανικής συνέπειας και της εξεύρεσης τρόπων βελτίωσης του συντονισμού μεταξύ των διαφόρων θεσμικών οργάνων της ΕΕ (του Συμβουλίου, της Επιτροπής και του Ευρωπαϊκού Κοινοβουλίου) μέσω της θέσπισης ενός διοργανικού τριλόγου σχετικά με τον πολιτικό διάλογο και τους διάλογους για τα ανθρώπινα δικαιώματα και τις διαβουλεύσεις. Σε μια περίοδο κατά την οποία οι αξίες διαβρώνονται σε έναν ολοένα πιο περίπλοκο πλανήτη, η ΕΕ πρέπει να διασφαλίσει την τήρηση των αξιών που συνδέονται με τα ανθρώπινα δικαιώματα και τη δημοκρατία σε όλα της τα σχέδια και τα προγράμματα, ιδίως σε όσα αφορούν την αναπτυξιακή βοήθεια και την τεχνική, εμπορική και χρηματοδοτική συνεργασία.
<SPEAKER ID="093" NAME="Patrick Gaubert  " AFFILIATION="PPE-DE">
γραπτώς. - (FR) " έκθεση της Elena Valenciano σχετικά με την λειτουργία των διαλόγων και των διαβουλεύσεων με τρίτες χώρες για τα ανθρώπινα δικαιώματα μόλις εγκρίθηκε με ευρεία πλειοψηφία και συγχαίρω την εισηγήτρια για το διεξοδικό έργο της.
<P>
Στην έκθεση ορθώς αναφέρεται ότι τα θέματα των ανθρωπίνων δικαιωμάτων πρέπει να εξετάζονται στο πλαίσιο του συνολικού πολιτικού διαλόγου που διεξάγεται με τρίτες χώρες. Μάλιστα, η προαγωγή των ανθρωπίνων δικαιωμάτων είναι θεμελιώδης συνιστώσα των εξωτερικών και αναπτυξιακών πολιτικών της ΕΕ.
<P>
Με χαροποιεί, επίσης, το γεγονός ότι η έκθεση καλεί το Συμβούλιο και την Επιτροπή να εκσυγχρονίσουν τις διαδικασίες διαλόγου και διαβούλευσης. " αυξημένη διοργανική συνεκτικότητα και συνεργασία θα προσδώσουν στην πολιτική της ΕΕ για τα ανθρώπινα δικαιώματα μεγαλύτερη αξιοπιστία σε διεθνές επίπεδο. Θα απαιτηθεί, επίσης, αντικειμενική αξιολόγηση και παρακολούθηση.
<P>
Τέλος, η έκθεση τονίζει με έμφαση τη σημασία της διασφάλισης της διαφάνειας αυτών των διαλόγων σε επίπεδο ΕΕ και της ενίσχυσης του ρόλου του Ευρωπαϊκού Κοινοβουλίου στο εν λόγω θέμα. Για όλους αυτούς τους λόγους, υποστήριξα την έγκριση αυτής της έκθεσης κατά την τελική ψηφοφορία στην Oλομέλεια.
<SPEAKER ID="094" NAME="Pedro Guerreiro  " AFFILIATION="GUE/NGL">
γραπτώς. - (PT) Είναι χωρίς αμφιβολία σημαντικό να προωθήσουμε την καθολικότητα και το αδιαίρετο των ανθρωπίνων δικαιωμάτων, "δηλαδή όχι μόνον τα δικαιώματα του πολίτη και τα πολιτικά δικαιώματα αλλά και τα κοινωνικά, περιβαλλοντικά, οικονομικά και πολιτιστικά δικαιώματα".
<P>
Ωστόσο, υπάρχουν αντιφάσεις στην έκθεση. Για παράδειγμα, ενώ δηλώνει ότι ο διάλογος με μια τρίτη χώρα περί των ανθρωπίνων δικαιωμάτων πρέπει να γίνεται με τη συμφωνία αυτής της τρίτης χώρας, ταυτόχρονα απειλεί ότι, σε περίπτωση που η τρίτη χώρα απορρίψει αυτόν τον διάλογο, η ΕΕ πρέπει να εξετάσει το ενδεχόμενο ανάληψης ειδικών δράσεων σε αυτή τη χώρα, χρησιμοποιώντας γι' αυτόν τον σκοπό "το χρηματοδοτικό όργανο για την προώθηση της δημοκρατίας και των ανθρωπίνων δικαιωμάτων σε παγκόσμια κλίμακα".
<P>
Θα συμφωνήσουν τα κράτη μέλη να εφαρμοστεί αυτό το μέσο αμοιβαία; Προφανώς όχι, διότι ο "διάλογος" για τα ανθρώπινα δικαιώματα με τρίτες χώρες δεν αποσκοπεί στη συζήτηση για τα ανθρώπινα δικαιώματα στην ΕΕ, αλλά σε εκείνες τις χώρες.
<P>
Αυτό το παράδειγμα βοηθά να αναδειχθεί ο πραγματικός σκοπός, που είναι η προσπάθεια να χρησιμοποιηθούν τα ανθρώπινα δικαιώματα ως μέσο πίεσης και παρέμβασης, για τη διευκόλυνση και υπέρ των συμφερόντων των μεγάλων ευρωπαϊκών δυνάμεων. " έκθεση, έχοντας επίγνωση αυτής της πιθανότητας, την οποία δεν υποστηρίζει πραγματικά, τονίζει την ανάγκη για "συνοχή" και "αξιοπιστία" από την πλευρά της ΕΕ. " σιωπή όσον αφορά τις παράνομες πτήσεις της CIA μιλά από μόνη της.
<SPEAKER ID="095" NAME="David Martin,  " AFFILIATION="PSE">
γραπτώς. - (EN) Υποστήριξα αυτή την έκθεση, η οποία ζητεί από την Επιτροπή και το Συμβούλιο να διασφαλίσουν μεγαλύτερο βαθμό συνοχής στους διαλόγους της ΕΕ με τρίτες χώρες για τα ανθρώπινα δικαιώματα. Συγκεκριμένα, υποστηρίζω την έκκληση για μεγαλύτερη συμμετοχή του Κοινοβουλίου στο περιεχόμενο των εν εξελίξει διαλόγων και συνιστώ τη χρήση πιο αυστηρών κριτηρίων και μηχανισμών παρακολούθησης.
<SPEAKER ID="096" NAME="Andrzej Jan Szejna  " AFFILIATION="PSE">
γραπτώς. - (PL) Ψήφισα υπέρ της έγκρισης της έκθεσης σχετικά με τη λειτουργία των διαλόγων και των διαβουλεύσεων με τρίτες χώρες για τα ανθρώπινα δικαιώματα.
<P>
" έκθεση έθεσε το πολύ σημαντικό θέμα της κατάλληλης εκπροσώπησης του Ευρωπαϊκού Κοινοβουλίου στους διαλόγους και τις διαβουλεύσεις ανάμεσα στην Ευρωπαϊκή Ένωση και σε τρίτες χώρες. Είναι δεδομένο ότι τα θέματα των ανθρωπίνων δικαιωμάτων πρέπει να περιλαμβάνονται στο πρόγραμμα εργασίας της Ευρωπαϊκής Ένωσης. Επιπροσθέτως, πρέπει να βεβαιωθούμε ότι το Ευρωπαϊκό Κοινοβούλιο συμμετέχει επαρκώς σε όλα τα θέματα που αφορούν τα ανθρώπινα δικαιώματα.
<SPEAKER ID="098" NAME="Jan Andersson, Göran Färm, Anna Hedh και Inger Segelström  " AFFILIATION="PSE">
γραπτώς. - (SV) Επιλέξαμε να μην υποστηρίξουμε την έκθεση διότι επιδιώκει την υπονόμευση ορισμένων από τις καλές προθέσεις της Επιτροπής για τη δημιουργία πιο βιώσιμης αλιείας.
<P>
" αλιεία στην ΕΕ πρέπει να γίνει περιβαλλοντικά βιωσιμότερη προκειμένου να προστατευθούν τόσο τα θαλάσσια περιβάλλοντα όσο και η μακροπρόθεσμη βιωσιμότητα της αλιευτικής βιομηχανίας.
<SPEAKER ID="099" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της πολύ καλής έκθεσης πρωτοβουλίας της εξαίρετης ισπανίδας συναδέλφου Carmen Fraga Estévez σε συνέχεια της ανακοίνωσης της Επιτροπής σχετικά με την εφαρμογή της αρχής της αειφορίας στην αλιεία της ΕΕ μέσω της μέγιστης βιώσιμης απόδοσης.
<P>
Όπως και η κ. Fraga Estévez, χαίρομαι που η Επιτροπή αναγνωρίζει ότι απέτυχε η τρέχουσα πολιτική διαχείρισης της αλιείας και επικροτώ την πρότασή της για τη δημιουργία ενός νέου διαχειριστικού μοντέλου, που θα καθιστά δυνατή τη διασφάλιση της αποκατάστασης των αποθεμάτων, την προσαρμογή της αλιευτικής δραστηριότητας στην πραγματική κατάσταση της αλιείας και τη βελτίωση της αξιοπιστίας και της σταθερότητας του αλιευτικού στόλου.
<P>
Ωστόσο, είναι σημαντικό να ακολουθήσουμε μια προσεκτική προσέγγιση και να εξετάσουμε τις αλιευτικές μας δυνατότητες σε σχέση με τις καταναλωτικές απαιτήσεις στην Ευρώπη και στον κόσμο, καθώς και σε σχέση με την πιεστική ανάγκη για προστασία των πόρων. Επιπλέον, η όποια αλλαγή στην αλιευτική πολιτική της ΕΕ θα πρέπει να περιλαμβάνει κατάλληλους και οικονομικώς αποδεκτούς μηχανισμούς αποζημίωσης, που θα απαιτήσουν εκτίμηση του νομοθετικού και κοινωνικο-οικονομικού αντίκτυπου της τελικής πρότασης.
<SPEAKER ID="100" NAME="Pedro Guerreiro  " AFFILIATION="GUE/NGL">
γραπτώς. - (PT) " βιωσιμότητα των αλιευτικών πόρων είναι ουσιαστική για τη διασφάλιση της αλιευτικής δραστηριότητας και τη βιωσιμότητα της αλιευτικής βιομηχανίας σε μακροπρόθεσμο επίπεδο.
<P>
" διαφύλαξη της βιωσιμότητας των πόρων με την εφαρμογή μακροπρόθεσμων σχεδίων και βραχυπρόθεσμων μέτρων πρέπει αναμφίβολα να περιλαμβάνει μια εκτίμηση των κοινωνικοοικονομικών επιπτώσεων και, ως αποτέλεσμα, την παροχή χρηματοδοτικών πόρων που θα διασφαλίσουν τη συνεχή ύπαρξη σκαφών, απασχόλησης και εισοδήματος στον κλάδο και για τους αλιείς. Κατά τη γνώμη μας, αυτή είναι η σχέση που εκφράζει με τον καλύτερο τρόπο και που πρέπει να αποτελεί τη βάση για την εφαρμογή της αρχής της μέγιστης διαρκούς απόδοσης.
<P>
Με άλλα λόγια, η "μέγιστη διαρκής απόδοση" δεν πρέπει να χρησιμοποιηθεί ως ένα μέσο για την (περαιτέρω) προώθηση της διάλυσης των σκαφών και την καταστροφή των θέσεων εργασίας.
<P>
Τα σχέδια και τα μέτρα για τη διασφάλιση της βιωσιμότητας των πόρων πρέπει να βασίζονται σε επιστημονική έρευνα στον τομέα της αλιείας, χωρίς να ξεχνάμε και άλλα μέτρα που λαμβάνουν υπόψη τις συνέπειες των φυσικών παραγόντων και εκείνες που οφείλονται σε ανθρώπινες δραστηριότητες με αντίκτυπο στα θαλάσσια οικοσυστήματα. Γι' αυτό προτείναμε τη συμπερίληψη στην έκθεση της ανάγκης να αυξηθούν οι πιστώσεις που προβλέπονται για την επιστημονική έρευνα στον τομέα της αλιείας στο Έβδομο Πρόγραμμα Πλαίσιο για την Έρευνα και την Τεχνολογική Ανάπτυξη.
<P>
Τέλος, πρέπει να τονίσουμε ότι η συμμετοχή των αλιέων στον καθορισμό όλων αυτών των πολιτικών είναι θεμελιώδους σημασίας.
<SPEAKER ID="102" NAME="Zuzana Roithova" AFFILIATION="PPE-DE">
(CS) Κύριε Πρόεδρε, υποστήριξα τη συμβιβαστική θέση του Ευρωπαϊκού Κοινοβουλίου σχετικά με την επανεξέταση του κοινοτικού κεκτημένου για την προστασία των καταναλωτών στην Ένωση.
<P>
" έκθεση προτείνει βελτιώσεις για μισό δισεκατομμύριο πολίτες όταν ασκούν τα δικαιώματά τους σχετικά με την υπαναχώρηση από μια σύμβαση, την παράδοση αγαθών, τη νόμιμη εγγύηση, τους τρόπους υπολογισμού της περιόδου υπαναχώρησης, τους καταχρηστικούς συμβατικούς όρους, τις συμβάσεις για την παροχή ψηφιακού περιεχομένου και τις ηλεκτρονικές δημοπρασίες.
<P>
Έχοντας εκφράσει την υποστήριξή μου, πιστεύω εντούτοις ότι δεδομένου ότι η Επιτροπή προετοιμάζει την πιο εκτεταμένη επανεξέταση του κοινοτικού κεκτημένου για τους καταναλωτές μέχρι σήμερα, το Κοινοβούλιο θα μπορούσε να έχει προτείνει πιο σύγχρονες, καινοτόμες και φιλόδοξες αλλαγές, ειδικά στους εξής πέντε τομείς προτεραιότητας:
<P>
υψηλότερο βαθμό προστασίας των καταναλωτών στο ηλεκτρονικό εμπόριο·
<P>
απλούστευση των διασυνοριακών συναλλαγών για τους καταναλωτές και τους επιχειρηματίες·
<P>
επιβολή της ορθής εφαρμογής και συμμόρφωσης με τους ευρωπαϊκούς κανόνες από την πλευρά των κρατών μελών·
<P>
βελτίωση των γνώσεων των καταναλωτών, και
<P>
επιτυχή άσκηση των δικαιωμάτων των καταναλωτών σε διασυνοριακό επίπεδο.
<P>
Ελπίζω ότι η πρόταση της Επιτροπής θα είναι πιο τολμηρή. Γνωρίζω ότι η Επίτροπος Kuneva έχει δεσμευτεί να αντιμετωπίσει ένα τόσο απαιτητικό έργο όπως αυτό.
<SPEAKER ID="999" NAME="Jean-Pierre Audy  " AFFILIATION="PPE-DE">
γραπτώς. - (FR) Ψήφισα υπέρ της έκθεσης ιδίας πρωτοβουλίας της συναδέλφου μου Béatrice Patrie σχετικά με το Πράσινο Βιβλίο σχετικά με την επανεξέταση του κοινοτικού κεκτημένου για την προστασία των καταναλωτών, λαμβάνοντας ιδίως υπόψη τον δεδηλωμένο στόχο για εκσυγχρονισμό, απλοποίηση και βελτίωση του κανονιστικού πλαισίου για τους επαγγελματίες και τους ιδιώτες, διευκολύνοντας κατ' αυτόν τον τρόπο το διασυνοριακό εμπόριο και ενισχύοντας την εμπιστοσύνη των καταναλωτών. Πρέπει τακτικά να διερωτώμαστε, ιδίως με την ανάπτυξη του ηλεκτρονικού εμπορίου, αν η ομαλή λειτουργία της εσωτερικής αγοράς παρέχει κατάλληλη ισορροπία ανάμεσα στο υψηλό επίπεδο προστασίας των καταναλωτών και στην ανταγωνιστικότητα των επιχειρήσεων, παράλληλα με την αυστηρή τήρηση της αρχής της επικουρικότητας. Αυτή η έκθεση προτείνει ορισμένες ενδιαφέρουσες ιδέες αναφορικά με τη γενική νομοθετική προσέγγιση, τον περιορισμό των καταχρηστικών όρων, την εναρμόνιση της νομοθεσίας, το δικαίωμα ανάκλησης, την πώληση καταναλωτικών αγαθών και, τέλος, την αποτελεσματική εφαρμογή του δικαίου των καταναλωτών.
<SPEAKER ID="103" NAME="Ilda Figueiredo  " AFFILIATION="GUE/NGL">
γραπτώς. - (PT) Εκφράζουμε τη λύπη μας για το γεγονός ότι μια πλειοψηφία του Ευρωπαϊκού Κοινοβουλίου απέρριψε τις προτάσεις μας. Αυτό σημαίνει ότι θα είναι δύσκολη η διαδρομή για την απλούστευση της νομοθεσίας για τα δικαιώματα των καταναλωτών. Μπορεί να αντιμετωπίσουμε μια προσπάθεια μείωσης και περιορισμού αυτών των δικαιωμάτων, ειδικά σε χώρες όπου αυτά τα δικαιώματα είναι πιο προηγμένα.
<P>
Εκφράζουμε τη λύπη μας για το γεγονός ότι οι προτάσεις που κατέθεσε η Ομάδα μου απορρίφθηκαν, ειδικά ο ορισμός ενός περιορισμένου αριθμού γενικών κανόνων που θα είναι κοινοί σε όλα τα κάθετα μέσα προστασίας των καταναλωτών· αυτό θα διασφάλιζε ένα υψηλό επίπεδο προστασίας των καταναλωτών με την εφαρμογή της εγκεκριμένης μεθόδου ελάχιστης εναρμόνισης σε συνδυασμό με την αρχή της χώρας προορισμού, ώστε να μην υποβαθμιστεί η ισχύουσα εθνική νομοθεσία.
<P>
Όπως είπαμε, θα ήταν απαράδεκτο μια οδηγία για τα δικαιώματα των καταναλωτών να επιστρέψει στην αρχή της χώρας προέλευσης ως γενικό κανόνα, όπως επιχειρήθηκε στην αρχική έκδοση της οδηγίας για την ελευθέρωση των υπηρεσιών.
<P>
Δεδομένου ότι η έκθεση εξακολουθεί να περιέχει πολλές αντιφάσεις και αρνητικές πτυχές, την καταψηφίσαμε και θα παρακολουθούμε στενά τις εξελίξεις στην κατάσταση.
<SPEAKER ID="104" NAME="Hélène Goudin και Nils Lundgren  " AFFILIATION="IND/DEM">
γραπτώς. - Ένας βαθμός συνέπειας στην πολιτική των καταναλωτών, όπως καθορισμένα ελάχιστα επίπεδα προστασίας των καταναλωτών, μπορεί να ενισχύσει την προθυμία των καταναλωτών να πραγματοποιούν αγορές προϊόντων και υπηρεσιών από άλλο κράτος μέλος της ΕΕ, και επομένως να δώσει ώθηση στην ανάπτυξη μιας ομαλά λειτουργούσας εσωτερικής αγοράς. Παρόλα αυτά, επιθυμούμε να τονίσουμε ότι οι καταναλωτές αγοράζουν επίσης πολλά προϊόντα από χώρες εκτός της ΕΕ, όπως για παράδειγμα από τις "νωμένες Πολιτείες και την Ασία. Ο ρόλος των θεσμικών οργάνων της ΕΕ στο πλαίσιο αυτό δεν πρέπει επομένως να μεγαλοποιείται.
<P>
Είναι εξαιρετικά σημαντικό τα μέτρα που λαμβάνει η ΕΕ να είναι αναλογικά και να συμμορφώνονται πλήρως με την αρχή της επικουρικότητας σε κάθε περίπτωση. Για τον λόγο αυτό, διαφωνούμε με αρκετές από τις προτάσεις που παρουσιάστηκαν νωρίτερα στο Ευρωπαϊκό Κοινοβούλιο, όπως εκστρατείες ενημέρωσης των καταναλωτών υπό την καθοδήγηση της ΕΕ, ενημέρωση των καταναλωτών σε επίπεδο ΕΕ (κάτι που μπορεί να γίνει σε εθνικό επίπεδο ή μέσω εθελοντικής συνεργασίας μεταξύ υπαρχουσών αρχών στα κράτη μέλη) και αρχές και όργανα χρηματοδοτούμενα από την ΕΕ.
<P>
Αυτή η έκθεση του Ευρωπαϊκού Κοινοβουλίου όπως και το Πράσινο Βιβλίο της Επιτροπής σχετικά με την επανεξέταση του κοινοτικού κεκτημένου για την προστασία των καταναλωτών είναι επί της ουσίας ισορροπημένα, ωστόσο, και δημιουργούν ένα απλούστερο και πιο προβλέψιμο ρυθμιστικό πλαίσιο. Για τον λόγο αυτό, αποφασίσαμε να ψηφίσουμε υπέρ κατά την τελική ψηφοφορία.
<SPEAKER ID="105" NAME="Anna Hedh  " AFFILIATION="PSE">
γραπτώς. - (SV) Χαιρετίζουμε την επανεξέταση του κοινοτικού κεκτημένου για την προστασία των καταναλωτών και εκτιμούμε ότι αποτελεί θετικό βήμα το γεγονός ότι προτείνουμε τώρα την εξέταση των διαφορών, των κενών και των αλληλεπικαλυπτόμενων οδηγιών. Δεν βλέπουμε κανένα γενικό πρόβλημα με την εναρμόνιση που απλουστεύει και ωφελεί τους καταναλωτές και τους επαγγελματίες της Ευρώπης, εφόσον αυτό δεν σημαίνει ότι πρέπει να μειώσουμε περαιτέρω τα δικά μας επίπεδα προστασίας των καταναλωτών, τα οποία προέρχονται από μια μακρά παράδοση προστασίας των καταναλωτών στη Σουηδία. Θέλαμε λοιπόν να εγκριθεί μια εγγύηση προστασίας των καταναλωτών και λυπούμαστε που το Κοινοβούλιο δεν συμμερίστηκε την άποψή μας.
<SPEAKER ID="106" NAME="Astrid Lulling  " AFFILIATION="PPE-DE">
γραπτώς. - (FR) Μου ήταν αδύνατο να ψηφίσω υπέρ της έκθεσης Patrie, λόγω της διατύπωσης της παραγράφου 2, με την οποία προτείνεται η επανεξέταση της οδηγίας 2000/31/ΕΚ για ορισμένες νομικές πτυχές των υπηρεσιών της κοινωνίας της πληροφορίας, ιδίως του ηλεκτρονικού εμπορίου. Κατά τη γνώμη μου, η υφιστάμενη οδηγία, η οποία ορίζει, μεταξύ άλλων, ότι ο ισχύων συντελεστής ΦΠΑ είναι αυτός της χώρας προέλευσης της εταιρείας, στην πράξη λειτουργεί πολύ καλά.
<P>
Ποιος ο λόγος να αλλάξουμε αυτή την εξαίρετη οδηγία για να θεσπίσουμε ένα σύστημα βάσει του οποίου ο καταναλωτής πρέπει να πληρώνει ΦΠΑ γι' αυτές τις υπηρεσίες στη χώρα προορισμού; Αυτό θα προκαλέσει απόλυτο χάος για όλους τους ενδιαφερομένους: τόσο για τις φορολογικές αρχές, που θα πρέπει να διαχειριστούν ποσά ΦΠΑ από εταιρείες που εδρεύουν σε 27 διαφορετικά κράτη μέλη, όσο και για τις ενδιαφερόμενες εταιρίες, που θα πρέπει να εφαρμόζουν 27 διαφορετικά καθεστώτα ΦΠΑ.
<P>
Μια τέτοια κατάσταση θα ήταν απαράδεκτη και θα έθετε προσκόμματα στην ελεύθερη κυκλοφορία των εμπορευμάτων, δημιουργώντας έτσι ένα ανυπέρβλητο εμπόδιο στην ενιαία αγορά των ηλεκτρονικών υπηρεσιών.
<SPEAKER ID="107" NAME="Marcin Libicki" AFFILIATION="UEN">
(PL) Κύριε Πρόεδρε, ήθελα απλώς να δηλώσω ότι κατά τη διάρκεια της ηλεκτρονικής ψηφοφορίας επί της έκθεσης της κ. Patrie επιχείρησα δύο φορές να ψηφίσω υπέρ μιας τροπολογίας, αλλά δυστυχώς το μηχάνημά μου δεν λειτούργησε. Αυτό θα ήθελα να σημειωθεί.
<SPEAKER ID="108" NAME="Πρόεδρος">
Σας ευχαριστούμε, κ. Libicki. Θα σημειωθεί στα πρακτικά.

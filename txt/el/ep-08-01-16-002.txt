<CHAPTER ID="002">
Παρουσίαση του προγράμματος της Σλοβενικής Προεδρίας (συζήτηση)
<SPEAKER ID="006" NAME="Πρόεδρος">
Κυρίες και κύριοι, σήμερα είναι μια ξεχωριστή ημέρα, γιατί για πρώτη φορά στην ιστορία της Ευρωπαϊκής Ένωσης ασκεί την προεδρία της Ευρωπαϊκής Ένωσης ο εκπρόσωπος -ο πρωθυπουργός- της Σλοβενίας, αυτής της χώρας που προσχώρησε μαζί με εννέα άλλες στην Ευρωπαϊκή Ένωση την 1η Μαΐου 2004. Και είναι η πρώτη φορά που μία από τις πρώην κομμουνιστικές χώρες που τώρα ζουν σύμφωνα με τις βασικές αρχές της ελευθερίας, της δημοκρατίας και του κοινοβουλευτισμού, δηλαδή η Σλοβενία, έχει την προεδρία της Ευρωπαϊκής Ένωσης. Γι' αυτό καλωσορίζω θερμά τον Πρόεδρο του Ευρωπαϊκού Συμβουλίου και πρωθυπουργό της Σλοβενίας Janez Janša. Καλωσορίσατε στο Ευρωπαϊκό Κοινοβούλιο!
<P>
(Χειροκροτήματα)
<P>
Όμως η ημέρα είναι εξαιρετική και από μία άλλη άποψη και γι' αυτό χαιρετώ σήμερα με ιδιαίτερη χαρά τον πρόεδρο της Ευρωπαϊκής Επιτροπής José Manuel Durão Barroso, γιατί πριν από ακριβώς 50 χρόνια ο πρώτος πρόεδρος της Ευρωπαïκής Επιτροπής Walter Hallstein συγκάλεσε την πρώτη Επιτροπή. Τα 50ά γενέθλια της Επιτροπής είναι άλλο ένα γεγονός που εορτάζουμε. Και γι' αυτό εκφράζω σήμερα κατ' εξαίρεση σε αυτό το μάλλον επίσημο πλαίσιο τις ευχές μου για αυτά τα ιδιαίτερα γενέθλια.
<P>
(Χειροκροτήματα)
<P>
Κυρίες και κύριοι, είναι χαρά μου να παρακολουθήσω την έκθεση του Προεδρεύοντος του Ευρωπαϊκού Συμβουλίου.
<SPEAKER ID="007" NAME="Janez Janša">
Προεδρεύων του Συμβουλίου. - (SL) Είναι τιμή και χαρά μου που βρίσκομαι εδώ μαζί σας σήμερα, και μάλιστα επίσης ζήτημα υπερηφάνειας. Αισθάνομαι περήφανος ως Σλοβένος που η χώρα μου είναι η πρώτη από τα νέα κράτη μέλη της ΕΕ στην οποία εμπιστεύτηκαν την προεδρία του Ευρωπαϊκού Συμβουλίου και επίσης ως Ευρωπαίος η Ένωση του οποίου εισέρχεται στο 2008 με μια υπογεγραμμένη Συνθήκη της Λισαβόνας και μια διευρυμένη ευρωζώνη και ζώνη Σένγκεν.
<P>
Σας διαβεβαιώ ότι κατά τη διάρκεια των μηνών μέχρι το καλοκαίρι με μεγάλη μου χαρά θα έρχομαι εδώ συχνότερα, εάν με καλείτε, και ασφαλώς μετά από κάθε συνεδρίαση του Ευρωπαϊκού Συμβουλίου. Ευελπιστώ σε μια στενή και εποικοδομητική συνεργασία με το Ευρωπαϊκό Κοινοβούλιο καθ' όλη τη διάρκεια του εξαμήνου.
<P>
Σήμερα είναι μια ιστορική ημέρα από πολλές απόψεις. " Σλοβενία παρουσιάζει τις προτεραιότητές της για την προεδρία στο Ευρωπαϊκό Κοινοβούλιο ως το πρώτο νέο κράτος μέλος, ως το πρώτο κράτος μέλος του πρώην σιδηρού παραπετάσματος, και επίσης ως η πρώτη σλαβική χώρα που ηγείται του Συμβουλίου της Ευρωπαϊκής Ένωσης.
<P>
Αυτό δεν θα ήταν δυνατόν χωρίς τις βαθιές αλλαγές που τελέστηκαν στην ευρωπαϊκή ήπειρο στο προηγούμενο τέταρτο του αιώνα. Έδωσαν τη δυνατότητα στη Ευρώπη να ενωθεί σε μεγάλο βαθμό, δηλαδή να ενωθεί σε μια ένωση ειρήνης, ελευθερίας, αλληλεγγύης και προόδου. Όλα αυτά ήταν αδιανόητα σε εκατομμύρια Ευρωπαίους μόλις πριν από 20 χρόνια.
<P>
Φέτος τον Μάιο θα συμπληρωθούν ακριβώς 20 χρόνια από μια πολύ ιδιαίτερη και προσωπική μου εμπειρία. Επιτρέψτε μου να τη μοιραστώ μαζί σας καθώς είναι πολύ συμβολική όσον αφορά τις αλλαγές στις οποίες μόλις αναφέρθηκα.
<P>
Το 1988, δύο άλλοι δημοσιογράφοι και εγώ, μαζί με έναν υπαξιωματικό, συλληφθήκαμε, φυλακιστήκαμε, δικαστήκαμε και καταδικαστήκαμε ενώπιον στρατοδικείου επειδή είχαμε ασκήσει κριτική στο τότε ολοκληρωτικό κομμουνιστικό καθεστώς στη Γιουγκοσλαβία, και ιδίως, στις μιλιταριστικές βλέψεις του τότε γιουγκοσλαβικού στρατού. Δεν υπήρχαν τα θεμελιώδη δικαιώματα υπεράσπισης, ούτε δικαίωμα συνηγόρου, και ούτε παρουσία κοινού. Δικαστήκαμε στη Λιουμπλιάνα, την πρωτεύουσα της Σλοβενίας, η οποία ήταν τότε ακόμη δημοκρατία της Γιουγκοσλαβίας, και μάλιστα σε μία ξένη για μας γλώσσα.
<P>
Παρά το γεγονός ότι η δίκη έγινε με μυστικότητα και υπό τις απειλές παρέμβασης από τον γιουγκοσλαβικό στρατό, δεκάδες χιλιάδες άτομα βγήκαν στους δρόμους και τις πλατείες σε ειρηνική διαμαρτυρία. Απαιτούσαν σεβασμό των ανθρωπίνων δικαιωμάτων και της δημοκρατίας. Προκάλεσαν την απαρχή των αλλαγών.
<P>
Ακριβώς 20 χρόνια αργότερα στέκομαι ενώπιόν σας σήμερα σε αυτή την εξέχουσα αίθουσα, στο Ευρωπαϊκό Κοινοβούλιο, στο Στρασβούργο, στο οποίο μπορώ να φθάσω χωρίς να σταματήσω σε σύνορα. Ως πρωθυπουργός της Δημοκρατίας της Σλοβενίας και Πρόεδρος της Ευρωπαϊκής Ένωσης, μπορώ να σας απευθυνθώ στη μητρική μου γλώσσα.
<P>
Εάν κάποιος μου είχε πει πριν από 20 χρόνια στο κελί μου στη στρατιωτική φυλακή ότι αυτό θα ήταν δυνατό, προφανώς δεν θα είχα πιστέψει ούτε λέξη. Αλλά συνέβη και μόνο μετά από 20 χρόνια στη διάρκεια ζωής της ίδιας γενιάς.
<P>
Εν τω μεταξύ η Σλοβενία έχει εδραιώσει ένα δημοκρατικό κοινοβουλευτικό σύστημα και μια οικονομία αγοράς και έχει εξελιχθεί σε μια ανεξάρτητη, διεθνώς αναγνωρισμένη χώρα και είναι πλέον μέλος της Ευρωπαϊκής Ένωσης και του ΝΑΤΟ και μέρος της ευρωζώνης και της ζώνης Σένγκεν. Το 1988, πριν από 20 χρόνια, είχαμε κατά κεφαλήν εισόδημα περίπου 4 000 ευρώ σε αγοραστική δύναμη, ενώ το 2007 το ποσό ήταν 22 000 ευρώ. Έχουμε φθάσει το 91% του μέσου όρου της Ευρωπαϊκής Ένωσης, πέρυσι η οικονομική μας ανάπτυξη υπερέβη το 6%, και έχουμε το χαμηλότερο ποσοστό ανεργίας στην ιστορία και ένα από τα χαμηλότερα στην Ευρωπαϊκή Ένωση. Το επίπεδο φτώχειας είναι το δεύτερο χαμηλότερο στην ευρωζώνη, είμαστε το τρίτο λιγότερο χρεωμένο μέλος της ευρωζώνης, και κατατασσόμαστε μεταξύ των πρώτων έξι κρατών μελών στο βαρόμετρο μεταρρύθμισης της Ευρωπαϊκής Ένωσης.
<P>
Μετά την κατάρρευση του τείχους του Βερολίνου και τις δημοκρατικές αλλαγές εξίσου σημαντική πρόοδος έχει σημειωθεί επίσης και από τις άλλες πρώην κομμουνιστικές χώρες της Κεντρικής και της Ανατολικής Ευρώπης που είναι πλέον μέλη της Ευρωπαϊκής Ένωσης.
<P>
Μετά την άρση των συνόρων Σένγκεν μεταξύ της Ιταλίας, της Αυστρίας, της Ουγγαρίας και της Σλοβενίας πέρυσι τον Δεκέμβριο δεκάδες χιλιάδες άνθρωποι στη Σλοβενία και από την άλλη πλευρά των πρώην συνόρων γιόρτασαν αυθόρμητα αυτή τη συμβολική πράξη. Όσοι από εσάς ήσασταν μαζί μας τότε -ο Πρόεδρος της Ευρωπαϊκής Επιτροπής ήταν εκεί και υπήρχαν επίσης μεγάλοι πανηγυρισμοί και σε άλλα μέρη παρά τον κρύο καιρό- μπόρεσαν να δουν ότι οι αντιδράσεις των ανθρώπων ήταν πολύ συγκινητικές. " κατάσταση ήταν η ίδια παντού στα πρώην σύνορα του άλλοτε σιδηρού παραπετάσματος από τη Βαλτική έως την Αδριατική.
<P>
Σε εκείνη την περίσταση συνάντησα ένα ηλικιωμένο ζευγάρι Σλοβένων ανάμεσα στο ευτυχές πλήθος στο σημείο διέλευσης των πρώην συνόρων. Και οι δύο είχαν δάκρυα στα μάτια. Μου διηγήθηκαν τις κακουχίες που είχαν υποστεί επί δεκαετίες ζώντας στα σκληρά σύνορα και αργότερα την ταπείνωση που υφίσταντο σχεδόν κάθε φορά που διέσχιζαν τα σύνορα. " γυναίκα είπε ότι δεν τολμούσε να πιστέψει ότι όλα αυτά συνέβαιναν και ότι τα σύνορα δεν θα υπήρχαν πλέον πρακτικά και ότι αναδυόταν κάτι το οποίο δεν θα διανοείτο καν να ονειρευτεί πριν από 20 ή ακόμη και 15 χρόνια.
<P>
Μακάρι οι βουλευτές του Ευρωπαϊκού Κοινοβουλίου που υποστήριξαν τη διεύρυνση της Ευρωπαϊκής Ένωσης και της ζώνης Σένγκεν να μπορούσαν να ήταν εκεί εκείνη τη βραδιά του Δεκεμβρίου. Θα αντλούσαν μεγάλη ικανοποίηση. Εντούτοις, καθώς δεν ήταν δυνατόν για όλους εσάς να ήσαστε εκεί, θα ήθελα να επωφεληθώ αυτής της ευκαιρίας εδώ για να σας ευχαριστήσω.
<P>
Σας ευχαριστώ εξ ονόματος αυτού του ηλικιωμένου ζευγαριού στο εκλιπόν σύνορο στο σημείο διέλευσης των πρώην συνόρων, εξ ονόματος των χιλιάδων, δεκάδων χιλιάδων και εκατομμυρίων, εξ ονόματος των πάνω από 100 εκατομμύρια Ευρωπαίων της Κεντρικής και της Ανατολικής Ευρώπης που πριν από 20 χρόνια ήταν ακόμη από την άλλη πλευρά του σιδηρού παραπετάσματος, ορισμένοι στη φυλακή χωρίς πολιτικά και ανθρώπινα δικαιώματα και που είναι τώρα μαζί σε μια ενωμένη Ευρώπη, με πραγματικές ευκαιρίες για μια καλύτερη ζωή και ευκαιρίες που δεν είχαν ποτέ στη διάθεσή τους οι πρόγονοί μας.
<P>
(Χειροκροτήματα)
<P>
Ίσως να μην γνωρίζετε καν τι τεράστιες επιπτώσεις είχε η απόφασή σας να στηρίξετε τη φιλοδοξία μας για ελευθερία και να μας δείξετε αλληλεγγύη. " απόφαση είναι προφανώς άνευ προηγουμένου σε ολόκληρη την ιστορία της ανθρωπότητας, μια απόφαση η οποία θα αποφέρει τόσα οφέλη σε τόσους πολλούς ανθρώπους. Σας ευχαριστώ εξ ονόματος όσων από εμάς είμαστε εδώ επειδή σταθήκατε στο πλευρό μας. Δεν ήσασταν καθόλου υποχρεωμένοι να λάβετε μια τέτοια ανιδιοτελή απόφαση - η ελευθερία και η αλληλεγγύη θριάμβευσαν επειδή νοιαστήκατε.
<P>
Όσοι από εμάς ανήκουμε σε γενιές που δεν γεννήθηκαν στην Ευρωπαϊκή Ένωση προφανώς έχουμε μια περισσότερο συναισθηματική άποψη για όλα όσα συνέβησαν τα τελευταία χρόνια και δεκαετίες. Για μας, η Ευρωπαϊκή Ένωση δεν είναι κάτι το οποίο θεωρείται δεδομένο. Γνωρίζουμε ότι υπάρχει μια άλλη, πολύ χειρότερη, εναλλακτική λύση και αυτός είναι ένας ακόμη λόγος για τον οποίο προτιθέμεθα να πράξουμε τα πάντα προκειμένου να διασφαλίσουμε τη διαφύλαξη, την ανάπτυξη και την ενίσχυση της Ευρωπαϊκής Ένωσης.
<P>
Ο θεμελιώδης στόχος μας είναι να σημειώσει η Ευρώπη πρόοδο σε όσο το δυνατόν περισσότερους τομείς κατά τους επόμενους έξι μήνες. Καθορίσαμε αυτούς τους καίριους τομείς πριν από λίγο καιρό όταν καταρτίσαμε το 18-μηνο πρόγραμμα της προεδρίας μαζί με τη Γερμανία και την Πορτογαλία. Ήταν μια μοναδική εμπειρία και η τριμερής συνεργασία ήταν εξαιρετική, όπως και η συνεισφορά των ευρωπαϊκών θεσμικών οργάνων. Το παρόν Κοινοβούλιο ενημερώθηκε για το πρόγραμμα και τη σημαντική πρόοδο που επέτυχαν οι εταίροι μας στην τριμερή προεδρία πέρυσι όσον αφορά την εφαρμογή του κοινού προγράμματος.
<P>
" Σλοβενία θα καταβάλει κάθε δυνατή προσπάθεια προκειμένου να ολοκληρώσει ό,τι μένει να γίνει. Ως εκ τούτου, αφετηρία μας παραμένει το προαναφερθέν πρόγραμμα δεδομένου ότι επιθυμούμε να διατηρήσουμε τη συνέχιση των πολιτικών της Ευρωπαϊκής Ένωσης. Ταυτόχρονα θα αφιερωθούμε επίσης σε οποιεσδήποτε νέες προκλήσεις. Ως η τελευταία χώρα της τριμερούς Προεδρίας θα μεριμνήσουμε για μια ομαλή μετάβαση στην επόμενη τριάδα.
<P>
Το κύριο επίτευγμα όσον αφορά την εφαρμογή του προγράμματος έως τώρα ήταν η συμφωνία για μια νέα Συνθήκη της ΕΕ η οποία υπογράφηκε στη Λισαβόνα πέρυσι τον Δεκέμβριο. Επιτρέψτε μου να εκφράσω την εκτίμησή μου για την προσωπική αφοσίωση της καγκελαρίου Angela Merkel και του πρωθυπουργού José Sócrates που οδήγησε σε αυτό το αποτέλεσμα. Ας θυμηθούμε τις αβέβαιες και δύσκολες συνθήκες υπό τις οποίες η γερμανική Προεδρία ανέλαβε αυτό το έργο πριν από ένα χρόνο. " δήλωση του Βερολίνου και η συμφωνία κατ' αρχήν, που περιλαμβανόταν σε αυτή, ότι θα έπρεπε να δοθεί στην Ευρωπαϊκή Ένωση μια νέα βάση συνθήκης, αποτέλεσε την πρώτη σημαντική εξέλιξη στην πορεία προς τη Λισαβόνα. Μετά την επιτυχή συμφωνία σχετικά με την εντολή μιας διακυβερνητικής διάσκεψης στο Ευρωπαϊκό Συμβούλιο του Ιουνίου, το έργο της γερμανικής Προεδρίας συνεχίστηκε επιτυχώς από τους πορτογάλους συναδέλφους μας. Υπό την ηγεσία τους η διακυβερνητική διάσκεψη ολοκληρώθηκε επιτυχώς και αποκτήσαμε τη νέα Συνθήκη της Λισαβόνας.
<P>
Με αυτή την ευκαιρία θα ήθελα να υπογραμμίσω τον σημαντικό ρόλο και τη συνεισφορά του Ευρωπαϊκού Κοινοβουλίου, ιδίως των εκπροσώπων σας στη διακυβερνητική διάσκεψη, στην κατάρτιση της νέας συνθήκης. Θα ήθελα επίσης να υπογραμμίσω τον σημαντικό ρόλο της Ευρωπαϊκής Επιτροπής στην επίτευξη συμφωνίας σχετικά με τη νέα συνθήκη. Παρακολούθησα εκ του σύνεγγυς αυτό το έργο. Το γνωρίζω καλά και συνεπώς μπορώ να μιλήσω από άμεση εμπειρία. Ο Πρόεδρος του Κοινοβουλίου, Hans-Gert Pöttering, και ο Πρόεδρος της Επιτροπής, José Manuel Barroso, επέδειξαν μεγάλη προσωπική αφοσίωση στην προσφορά στρατηγικής βοήθειας και στις δύο προεδρεύουσες χώρες πέρυσι. " συνέργεια όλων των προσπαθειών που καταβλήθηκαν και από τα τρία βασικά θεσμικά όργανα της Ευρωπαϊκής Ένωσης κατέστησε δυνατή την επιτυχία και την υπογραφή της Συνθήκης της Λισαβόνας.
<P>
" παρούσα Συνθήκη θα διασφαλίσει μεγαλύτερη αποτελεσματικότητα και δημοκρατία στη λειτουργία μιας διευρυμένης Ευρωπαϊκής Ένωσης. Θα διευκολύνει τη λήψη αποφάσεων σε πολλούς νέους τομείς και θα ενισχύσει τον ρόλο του Ευρωπαϊκού και των εθνικών κοινοβουλίων.
<P>
Εντούτοις, το έργο μας δεν έληξε με την υπογραφή της Συνθήκης. Εισήλθαμε στην περίοδο επικύρωσης η οποία -όπως γνωρίζουμε από την εμπειρία του 2005- είναι το πιο ευαίσθητο στάδιο στη θέσπιση μιας νέας συνθήκης. Θα πρέπει να τονίσω ότι η επικύρωση αποτελεί αποκλειστικό τομέα αρμοδιότητας και ευθύνης του εκάστοτε κράτους μέλους. Από αυτή την άποψη θα ήθελα να δώσω ιδιαίτερα συγχαρητήρια στην Ουγγαρία η οποία έχει ολοκληρώσει ήδη αυτή τη διαδικασία. Ελπίζουμε ότι έως το τέλος της Προεδρίας μας τα περισσότερα κράτη μέλη θα έχουν ακολουθήσει αυτό το παράδειγμα. Το κοινοβούλιο της Σλοβενίας θα λάβει μια απόφαση για την επικύρωση έως τα τέλη του τρέχοντος μηνός.
<P>
Ο στόχος είναι να τεθεί σε ισχύ η Συνθήκη την 1η Ιανουαρίου 2009. Αυτό σημαίνει, μεταξύ άλλων πραγμάτων, ότι θα έχουμε πολλά να κάνουμε όσον αφορά όλες τις απαραίτητες προετοιμασίες. Συνεργαζόμαστε στενά με την επόμενη προεδρεύουσα χώρα, τη Γαλλία, προκειμένου να διασφαλίσουμε ότι όλα θα είναι έτοιμα εγκαίρως για να τεθεί σε ισχύ η Συνθήκη. Εν προκειμένω θα συνεργαστούμε επίσης στενά με το Ευρωπαϊκό Κοινοβούλιο.
<P>
Κυρίες και κύριοι, η πρόοδος της Ευρωπαϊκής Ένωσης στους τομείς της οικονομικής μεταρρύθμισης στα κράτη μέλη και της οικοδόμησης της εσωτερικής αγοράς υπήρξε ενθαρρυντική τα τελευταία χρόνια. Κατά τη διάρκεια αυτής της περιόδου η οικονομία της ΕΕ έχει ενισχυθεί και η παραγωγικότητα και η απασχόληση έχουν αυξηθεί σημαντικά.
<P>
Κατά τη διάρκεια του επόμενου τριετούς κύκλου εφαρμογής της στρατηγικής της Λισαβόνας για την ανάπτυξη και την απασχόληση θα πρέπει, προπάντων, να συνεχίσουμε στο ίδιο πλαίσιο όπως και προηγουμένως και να επικεντρωθούμε στις επενδύσεις σε ανθρώπινο δυναμικό, στον εκσυγχρονισμό των αγορών εργασίας, στην αύξηση των επιχειρηματικών δυνατοτήτων, στην παροχή αξιόπιστων και οικονομικά προσιτών πηγών ενέργειας, καθώς και στην προστασία του περιβάλλοντος. Προκειμένου να ξεκινήσουμε αποτελεσματικά τον νέο τριετή κύκλο στο Ευρωπαϊκό Συμβούλιο την άνοιξη, είναι απαραίτητο να εγκρίνουμε, εν ευθέτω χρόνω, ολοκληρωμένες κατευθυντήριες γραμμές για τις οποίες είναι αρμόδια τα θεσμικά όργανα της ΕΕ. Αξιότιμοι βουλευτές του Ευρωπαϊκού Κοινοβουλίου, σε αυτή τη συγκυρία θα ήθελα να επαναλάβω τη σημασία της εποικοδομητικής διοργανικής συνεργασίας.
<P>
" υλοποίηση καλοσχεδιασμένων μεταρρυθμίσεων στα κράτη μέλη με την υποστήριξη των θεσμικών οργάνων σε επίπεδο Ευρωπαϊκής Ένωσης, όπου η εφαρμογή των κοινών πολιτικών σημαίνει προστιθέμενη αξία, είναι θεμελιώδης για τη διατήρηση της οικονομικής ανάπτυξης. Υπάρχουν πολλά προβλήματα τα οποία θα μπορούσαν να αμφισβητήσουν αυτή την ανάπτυξη και συνεπώς υπάρχει ανάγκη για διαρκή μεταρρύθμιση και προσαρμογή. Επί του παρόντος αντιμετωπίζουμε αρκετές δύσκολες προκλήσεις, με βασικότερη μεταξύ αυτών την αύξηση των τιμών του πετρελαίου και των τροφίμων και την επικρατούσα αναταραχή στις χρηματοπιστωτικές αγορές που προκαλείται από γεγονότα στην αγορά ενυπόθηκων δανείων στις "νωμένες Πολιτείες. " σλοβενική Προεδρία θα αφιερώσει όλη τη δέουσα προσοχή στην ελάφρυνση των επιπτώσεων της. Για αυτόν τον σκοπό, θα καταρτιστεί ένα ολοκληρωμένο πρόγραμμα δραστηριοτήτων της ΕΕ για την ενίσχυση της σταθερότητας των χρηματοπιστωτικών αγορών κατά τη διάρκεια του πρώτου εξαμήνου. Υπάρχει ανάγκη για μεγαλύτερη διαφάνεια στην αγορά, ενισχυμένους εποπτικούς μηχανισμούς, και στενότερη συνεργασία σε διεθνές επίπεδο.
<P>
Οι επενδύσεις σε ανθρώπινο δυναμικό, γνώση, έρευνα και νέες τεχνολογίες παραμένει μία από τις βάσεις της στρατηγικής της Λισαβόνας. Μια κοινωνία η οποία βασίζεται στη δημιουργικότητα και τη γνώση καθίσταται ολοένα και περισσότερο αναγκαία για τη σύγχρονη Ευρώπη. Εντούτοις, οι επενδύσεις μόνο σε γνώση δεν επαρκούν. Φέτος έχουμε μια ευκαιρία για μια εις βάθος συζήτηση για το είδος της ενιαίας αγοράς της ΕΕ που επιθυμούμε να δούμε. Πρέπει να διασφαλίσουμε ότι δεν θα υπάρχουν εμπόδια στη ροή ιδεών και γνώσης. Στο Ευρωπαϊκό Συμβούλιο την άνοιξη επιθυμούμε συνεπώς να προσθέσουμε μια πέμπτη ελευθερία -την ελεύθερη ροή γνώσης- στις τέσσερις ελευθερίες της Ευρωπαϊκής Ένωσης όπου έχει σημειωθεί εξαιρετική πρόοδος έως τώρα. " μεγαλύτερη κινητικότητα φοιτητών, ερευνητών και λεκτόρων θα συντελέσει σε αυτό. Τα πλεονεκτήματα της εσωτερικής αγοράς της ΕΕ πρέπει να καταστούν περισσότερο προσιτά στους καταναλωτές και τις μικρομεσαίες επιχειρήσεις. " ταχύτερη πρόοδος στην εδραίωση μιας εσωτερικής αγοράς στον τομέα των υπηρεσιών και της καινοτομίας είναι θεμελιώδης για την εφαρμογή της στρατηγικής της Ευρωπαϊκής Ένωσης για τις μεταρρυθμίσεις. Σκοπεύουμε να βάλουμε τα δυνατά μας προκειμένου να σημειώσουμε πρόοδο στην ελευθέρωση της εσωτερικής αγοράς ενέργειας. Στο τέλος της Προεδρίας μας με χαρά θα σας αναφέρω ότι επιτεύχθηκε συμφωνία σε αυτό το θέμα. Ελπίζουμε ότι θα επιτύχουμε όσον αφορά τη λήψη των απαραίτητων μέτρων προς έναν καλύτερο, φθηνότερο και πιο αξιόπιστο ενεργειακό εφοδιασμό για τους πολίτες και τις επιχειρήσεις μας.
<P>
Αξιότιμοι βουλευτές του Ευρωπαϊκού Κοινοβουλίου, όσον αφορά το μέλλον της ΕΕ πρέπει να αναφέρουμε τη διαδικασία διεύρυνσης η οποία δεν έχει ακόμη ολοκληρωθεί. " διεύρυνση είναι μία από τις πιο επιτυχείς πολιτικές της Ευρωπαϊκής Ένωσης. Το 2006 η Ευρωπαϊκή Επιτροπή έδειξε με πειστικό τρόπο στην ανακοίνωσή της "Διεύρυνση - Δύο χρόνια μετά" ότι η μεγαλύτερη διεύρυνση έως τότε, ήτοι η διεύρυνση του 2004, ωφέλησε τόσο τα παλαιά όσο και τα νέα κράτη μέλη της Ευρωπαϊκής Ένωσης.
<P>
Μια ματιά στον χάρτη της Ευρώπης επιβεβαιώνει την εντύπωσή μας ότι η διεύρυνση αποτελεί μια ιστορία που δεν έχει ολοκληρωθεί. Είναι ζωτικής σημασίας αυτή η διαδικασία να συνεχιστεί σύμφωνα με τις αναληφθείσες δεσμεύσεις βάσει των θεμελιωδών αρχών, πρωτίστως της αρχής ότι πρέπει να πληρούνται τα κριτήρια προσχώρησης. " σλοβενική Προεδρία θα επιχειρήσει να συνεχίσει τις ενταξιακές διαπραγματεύσεις με την Κροατία και την Τουρκία σε αυτές τις βάσεις.
<P>
Οι χώρες των Δυτικών Βαλκανίων αποτελούν μια ξεχωριστή περίπτωση. Όταν την Προεδρία της ΕΕ άσκησε τελευταία μία χώρα που συνορεύει με αυτήν την περιοχή, δηλαδή η Ελλάδα, τέθηκαν οι βάσεις για την ένταξη των χωρών των Δυτικών Βαλκανίων στην ατζέντα της Θεσσαλονίκης. Θεωρούμε ότι τώρα, πέντε χρόνια αργότερα, είναι η κατάλληλη στιγμή για την επιβεβαίωση και την εδραίωση των προοπτικών προσχώρησης αυτών των χωρών στην ΕΕ. " Προεδρία σκοπεύει να προωθήσει την πρόοδό τους προς αυτήν την κατεύθυνση. Θα ήθελα να τονίσω ότι δεν υποστηρίζουμε τώρα τη μείωση των κριτηρίων ή την παροχή μιας παράκαμψης. Κάθε άλλο. Επιθυμούμε η Ευρωπαϊκή Ένωση να παρεμβαίνει πιο ενεργά σε αυτόν τον τομέα και να εντείνει τη συμμετοχή της στη στήριξη αυτών των χωρών κατά τις διαδικασίες μεταρρύθμισής τους.
<P>
Δεν πρέπει να λησμονούμε ότι μια σθεναρή και απτή προοπτική προσχώρησης στην ΕΕ αποτελεί απαραίτητο μοχλό πρόκλησης των απαραίτητων αλλαγών και μεταρρυθμίσεων σε αυτές τις χώρες. Ευελπιστούμε συνεπώς να ενισχύσουμε αυτή την προοπτική, μέσω επίσης συγκεκριμένων μέτρων σε ένα φάσμα τομέων.
<P>
Στο επίκεντρο των Δυτικών Βαλκανίων βρίσκεται το Κοσσυφοπέδιο. Τη δεκαετία του 1970 απέκτησε αυτονομία και κατέστη τμήμα του ομοσπονδιακού συστήματος της πρώην Γιουγκοσλαβίας. Το καθεστώς του Κοσσυφοπεδίου ήταν ουσιαστικά το ίδιο με τις υπόλοιπες ομόσπονδες δημοκρατίες. Δεκαπέντε χρόνια αργότερα ο Μιλόσεβιτς ήρε μονομερώς αυτό το καθεστώς και εν συνεχεία επιχείρησε να εκτελέσει εθνοτική εκκαθάριση η οποία τερματίστηκε μόνο από τη διεθνή κοινότητα. Μετά από αυτή την παρέμβαση η ειρήνη αποκαταστάθηκε αλλά το ζήτημα του οριστικού καθεστώτος του Κοσσυφοπεδίου παρέμεινε ανεπίλυτο.
<P>
Σήμερα αποτελεί ένα από τα πιο απαιτητικά ζητήματα που αντιμετωπίζει η Ευρωπαϊκή Ένωση. Θα ήταν, φυσικά, ευκταίο το θέμα του καθεστώτος του Κοσσυφοπεδίου να επιλυθεί με τρόπο πλήρως αποδεκτό από αμφότερες τις άμεσα εμπλεκόμενες πλευρές. Δυστυχώς, η παρατεταμένη διαπραγματευτική διαδικασία δείχνει ότι έχουν εξαντληθεί οι πιθανότητες για μια τέτοια έκβαση. Επίσης, φαίνεται απίθανο ότι θα καταστεί δυνατή η επίτευξη συμφωνίας για το θέμα στο Συμβούλιο Ασφαλείας των "νωμένων Εθνών στο άμεσο μέλλον.
<P>
Από την άλλη πλευρά, όλοι γνωρίζουμε ότι περαιτέρω καθυστέρηση στην επίλυση του θέματος θα μπορούσε να αποσταθεροποιήσει δραστικά ένα μεγάλο μέρος της περιοχής των Δυτικών Βαλκανίων. Αυτό θα ήταν η χειρότερη δυνατή έκβαση. Το Κοσσυφοπέδιο είναι πρωτίστως ένα ευρωπαϊκό θέμα. " σλοβενική Προεδρία θα στηριχθεί στις αποφάσεις του Ευρωπαϊκού Συμβουλίου του Δεκεμβρίου. Έχουμε τις βάσεις πάνω στις οποίες θα πρέπει να οικοδομήσουμε τη συναίνεση, έχουμε την πολιτική συμφωνία της Ευρωπαϊκής Ένωσης κατ' αρχήν για την ανάπτυξη μη στρατιωτικής αποστολής στο Κοσσυφοπέδιο και συμφωνούμε ότι η διατήρηση του κατεστημένου δεν είναι βιώσιμη και ότι το θέμα του Κοσσυφοπεδίου αποτελεί ένα ιδιαίτερο πρόβλημα το οποίο δεν μπορεί να συγκριθεί με οποιαδήποτε άλλη κατάσταση στον κόσμο. Σε αυτό το πλαίσιο η Προεδρία θα συντονίσει λύσεις που απολαύουν της ευρύτερης δυνατής στήριξης εντός της Ευρωπαϊκής Ένωσης και ταυτόχρονα διασφαλίζουν μακροπρόθεσμη σταθερότητα στην περιοχή.
<P>
Εντούτοις, το Κοσσυφοπέδιο δεν είναι, ασφαλώς, μία νησίδα σε αυτήν την περιοχή. Όλες οι χώρες των Δυτικών Βαλκανίων είναι σημαντικές για την Ευρώπη, για την Ευρωπαϊκή Ένωση. Είναι σημαντικότερο για τη Σλοβενία από ό,τι για πολλά άλλα κράτη μέλη της Ευρωπαϊκής Ένωσης καθώς βρίσκεται σε άμεση γειτνίαση με μας και η παρούσα κατάσταση στα Βαλκάνια είναι μια ημιτελής ιστορία στο πλαίσιο του γεωπολιτικού μετασχηματισμού μετά το τέλος του Ψυχρού Πολέμου. Θα θέλαμε να έχουμε ένα ευτυχές τέλος. Εμείς ως Ευρωπαϊκή Ένωση φέρουμε την ευθύνη για αυτό και το οφείλουμε στα κράτη και τους πολιτισμούς αυτής της περιοχής. " σταθερότητα της περιοχής είναι εξαιρετικά σημαντική για την Ευρωπαϊκή Ένωση στο σύνολό της και είναι εφικτή μόνο στο πλαίσιο μιας ευρωπαϊκής προοπτικής.
<P>
" Σερβία έχει διαδραματίσει σημαντικό ρόλο στα Δυτικά Βαλκάνια. Είναι ζωτικής σημασίας να ενθαρρύνουμε τη Σερβία στην πορεία προς την Ευρώπη μέσω μιας κατάλληλης προσέγγισης και παρά τη βραχυπρόθεσμη αναταραχή και αμφιταλάντευση.
<P>
Στην Πρώην Γιουγκοσλαβική Δημοκρατία της Μακεδονίας χορηγήθηκε καθεστώς υποψήφιας χώρας το 2005 αλλά δεν της έχει δοθεί ακόμη ημερομηνία για τη έναρξη των διαπραγματεύσεων. Έχει εφαρμόσει πολλές επιτυχείς μεταρρυθμίσεις αλλά έχει να εφαρμόσει ακόμη και άλλες και πρέπει να τη βοηθήσουμε σε σχέση με αυτό. Δεν πρέπει να καταστεί όμηρος της ευρύτερης κατάστασης στην περιοχή. " όσο το δυνατόν γρηγορότερη επίλυση του ζητήματος του καθεστώτος του Κοσσυφοπεδίου είναι επίσης πολύ σημαντική για την εσωτερική του σταθερότητα.
<P>
Θα πρέπει να αναφέρουμε επίσης τον ρόλο της Αλβανίας η οποία είχε μια διακριτή ιστορία μετά τον Δεύτερο Παγκόσμιο Πόλεμο αλλά την οποία εκτιμούμε τώρα για τη συνεισφορά της στη σταθερότητα της περιοχής και την εποικοδομητική της προσέγγιση για την επίλυση του θέματος του μελλοντικού καθεστώτος του Κοσσυφοπεδίου. Μπορούμε να εντάξουμε επίσης στην ίδια κατηγορία το Μαυροβούνιο, το οποίο έχει επίσης ενστερνιστεί σοβαρά τη μεταρρύθμιση με στόχο τη συμπερίληψή του στην ατζέντα της Θεσσαλονίκης.
<P>
" μετά Ντέιτον δομή της Βοσνίας-Ερζεγοβίνης με μια διεθνή παρουσία και εσωτερική πολιτική αστάθεια μας έδειξε τους τελευταίους μήνες ότι αυτή η χώρα χρήζει ιδιαίτερης προσοχής. Έχουν ήδη γίνει πολλά και η στήριξη της προσχώρησής της στην ΕΕ ενισχύεται, αλλά απαιτείται περαιτέρω βοήθεια. Δεν πρέπει να λησμονούμε τους πρόσφυγες που δεν έχουν επιστρέψει ακόμη στα σπίτιά τους και τα σοβαρά εγκλήματα που παραμένουν έως τώρα ατιμώρητα. " τιμωρία αυτών των εγκλημάτων κατά της ανθρωπότητας, της ειρήνης και της συμφιλίωσης είναι θεμελιώδους σημασίας για το ευρωπαϊκό μέλλον της Βοσνίας-Ερζεγοβίνης.
<P>
Υπάρχουν πολυάριθμοι λόγοι για την περαιτέρω ενίσχυση της συνεργασίας μας με τους γείτονες, τους στρατηγικούς εταίρους και άλλους. Ανέφερα ήδη σήμερα τα εξωτερικά σύνορα της Ευρωπαϊκής Ένωσης. Πέρα από αυτά τα σύνορα έχουμε σημαντικούς και πολύτιμους εταίρους τους οποίους πρέπει να περιλαμβάνουμε περισσότερο στις διάφορες δραστηριότητές μας.
<P>
" Ευρωπαϊκή Πολιτική Γειτονίας συνιστά ένα ευπρόσδεκτο μέσο για την ενίσχυση του χώρου σταθερότητας και ευημερίας πέραν των συνόρων μας. " ανατολική και η μεσογειακή διάσταση είναι εξίσου σημαντικές. Δεν πρέπει να λησμονούμε την Ουκρανία, τη Μολδαβία, τον Νότιο Καύκασο και τη Βόρεια Αφρική. Χρειαζόμαστε εντατικό διάλογο και οι νέες περιστάσεις απαιτούν επανειλημμένως νέες μορφές ειδικής συνεργασίας. Είναι πολύ ευπρόσδεκτες.
<P>
Θα θέλαμε να επιτύχουμε την ενίσχυση των θεσμικών οργάνων και των διαδικασιών όπως η διαδικασία της Βαρκελώνης και η Ευρωμεσογειακή Εταιρική Σχέση. Αυτό που δεν χρειαζόμαστε είναι η αλληλεπικάλυψη ή οργανισμοί να ανταγωνίζονται με θεσμικά όργανα της ΕΕ τα οποία καλύπτουν τμήμα της Ευρωπαϊκής Ένωσης και τμήμα της γειτονικής περιοχής ταυτόχρονα. " ΕΕ είναι ένα σύνολο και μόνο ως σύνολο μπορεί να είναι αρκετά αποτελεσματική για την εδραίωση της ειρήνης, της σταθερότητας και της προόδου στον γειτονικό χώρο και επέκεινα.
<P>
Θα ενισχύσουμε επίσης τη συνεργασία με τους στρατηγικούς εταίρους μας ανά τον κόσμο. Κατά τη διάρκεια της Προεδρίας μας θα οργανώσουμε τέσσερις συνόδους κορυφής: με τις "νωμένες Πολιτείες, τη Ρωσική Ομοσπονδία, την Ιαπωνία και τις χώρες της Λατινικής Αμερικής και της Καραϊβικής. Θα εδραιώσουμε τη συνεργασία με τις χώρες της Λατινικής Αμερικής και της Καραϊβικής με στόχο την επίτευξη αειφόρου ανάπτυξης και καταπολέμησης της κλιματικής αλλαγής και της φτώχειας. Κατά τη διάρκεια της σλοβενικής Προεδρίας θα θέλαμε να εδραιώσουμε και, ει δυνατόν, να επισημοποιήσουμε την εταιρική σχέση και συνεργασία μας με τη ρωσική ομοσπονδία.
<P>
Κατά τη διάρκεια της σλοβενικής Προεδρίας η Ευρωπαϊκή Ένωση θα παράσχει αξιόπιστη στήριξη στην ειρηνευτική διαδικασία της Μέσης Ανατολής. " ΕΕ θα συνεργαστεί στην εκπλήρωση των υποχρεώσεων που αναλήφθηκαν στην Ανάπολη και το Παρίσι. Επιθυμούμε τόσο οι Ισραηλινοί όσο και οι Παλαιστίνιοι να διάγουν ασφαλή, ελεύθερο και επιτυχή βίο και θα αφοσιωθούμε στο σκοπό της συνύπαρξης δύο ειρηνικών χωρών.
<P>
Κυρίες και κύριοι, έρχεται η ώρα να αποκτήσει η Ευρωπαϊκή Ένωση νέο, ενισχυμένο ρόλο στον κόσμο. " Ευρώπη εισέρχεται στο 2008 με μια υπογεγραμμένη Συνθήκη της Λισαβόνας, μια διευρυμένη ευρωζώνη και ζώνη Σένγκεν, στερεή οικονομική ανάπτυξη, σταθερό ευρώ και πάνω από τριάμισι εκατομμύρια περισσότερες θέσεις εργασίας από ό,τι στην αρχή του προηγούμενου έτους. Συνεπώς, έχουμε πολλούς λόγους για να διευθύνουμε το Ευρωπαϊκό Συμβούλιο με φιλοδοξία, με αισιοδοξία και -ελπίζω ότι οι γάλλοι φίλοι μου δεν θα το παρεξηγήσουν αυτό- με όραμα. Ένα τέτοιο όραμα είναι πάντα απαραίτητο. Επειδή εάν δεν ξέρετε πώς να προσαρμόσετε το πηδάλιο, κάθε άνεμος είναι λάθος άνεμος. Υπάρχουν πολλοί άνεμοι, ιδίως ο άνεμος της αλλαγής. Οι δύο τελευταίες δεκαετίες αλλαγής δεν επηρέασαν μόνο την Ευρώπη, ολόκληρος ο κόσμος άλλαξε. Επιπλέον, τα τελευταία χρόνια άλλαξε γρηγορότερα από ό,τι στο παρελθόν.
<P>
Ορισμένες αλλαγές έχουν ήδη συμβεί αλλά δεν έχουν αξιολογηθεί πλήρως. Έχουμε πολλά να πούμε για την οικονομική ανάπτυξη της Ινδίας και της Κίνας. Το 2005, στην αρχή της Προεδρίας του "νωμένου Βασιλείου, άκουσα μια ομιλία του βρετανού πρωθυπουργού Τόνι Μπλερ που δόθηκε σε αυτή την εξέχουσα αίθουσα. Επεσήμανε αυτές τις αλλαγές και την αυξανόμενη ισχύ των δύο νέων οικονομικών υπερδυνάμεων, της Ινδίας και της Κίνας. Συμπτωματικά αυτή την εβδομάδα οι δύο αυτές χώρες υπέγραψαν αρκετές διμερείς οικονομικές και εμπορικές συμφωνίες. Αυτοί οι νέοι παράγοντες επενδύουν ταχέως σε γνώση, έρευνα και ανάπτυξη και στην ενίσχυση της ανταγωνιστικότητάς τους. Σωστά συνάχθηκε το συμπέρασμα ότι η Ευρωπαϊκή Ένωση εξαναγκάζεται να επανεξετάσει και να λάβει μέτρα προκειμένου να διασφαλίσει ότι δεν θα επιδεινωθεί η ανταγωνιστική της θέση. Τα τελευταία χρόνια έχουμε καταγράψει όλες τις ελλείψεις μας και μιλήσαμε για μέτρα για τη διόρθωσή τους. Πολλά από αυτά τα μέτρα έχουν εφαρμοσθεί, ορισμένα, δυστυχώς, όχι. Εντούτοις, δεν επιθυμώ να μιλήσω πάλι για τους στόχους και τις υποχρεώσεις που προκύπτουν από τη Στρατηγική της Λισαβόνας.
<P>
Τέλος, θέλω να πω ότι δεν αρκεί να ασχολείται κανείς με τις αλλαγές που αντιμετωπίζει η Ευρωπαϊκή Ένωση σε έναν παγκοσμιοποιημένο κόσμο αποκλειστικά από την άποψη της ανταγωνιστικότητας και της καταπολέμησης της τρομοκρατίας. Και οι δύο αντιδράσεις είναι ορθές, αλλά όχι επαρκείς.
<P>
Σε παγκόσμιο επίπεδο η Ευρωπαϊκή Ένωση αντιμετωπίζει τις ακόλουθες βασικές προκλήσεις στις οποίες, αργά ή γρήγορα, θα πρέπει να δώσει απαντήσεις επιπλέον αυτών που έχουμε ακούσει έως τώρα.
<P>
" πρώτη πρόκληση είναι το θέμα της μεταρρύθμισης των "νωμένων Εθνών και η εδραίωση μιας νέας παγκόσμιας τάξης. " Ευρωπαϊκή Ένωση μπορεί να διαδραματίσει βασικό ρόλο σε αυτή τη μεταρρύθμιση.
<P>
" δεύτερη πρόκληση είναι η καταπολέμηση της φτώχειας. Αυτή είναι μία από τις απόλυτες προτεραιότητες. " διεθνής αναπτυξιακή βοήθεια που παρέχεται από την Ευρωπαϊκή Ένωση είναι ουσιώδης αλλά δεν χρησιμοποιείται πάντα αποτελεσματικά. Προκειμένου να είναι περισσότερο αποτελεσματική, πρέπει να κάνουμε πρωτίστως δύο πράγματα: πρώτον, να επικεντρωθούμε στην εκπαίδευση, δηλαδή στην αύξηση του εκπαιδευτικού επιπέδου στις φτωχές κοινωνίες, και, δεύτερον, στην αγορά τροφίμων και άλλων αγαθών τα οποία θα προσφέρονται ως αναπτυξιακή βοήθεια στις χώρες και τις περιφέρειες στις οποίες προορίζεται η βοήθεια. Αυτός είναι ο μόνος τρόπος που μπορούμε να βοηθήσουμε αποτελεσματικά στην ενίσχυση της γεωργίας τους και των οικονομιών τους και την εκρίζωση των αιτιών της φτώχειας μακροπρόθεσμα. Όσον αφορά τη διεθνή αναπτυξιακή βοήθεια, η λέξη "ανταγωνιστικότητα" πρέπει να αντικατασταθεί με τη λέξη "συνεργασία". Πρέπει να μας ενθαρρύνει το γεγονός ότι οι λιγότερο ανεπτυγμένες χώρες καθίστανται περισσότερο ανεπτυγμένες και οι φτωχότερες πλουσιότερες. Όσο περισσότερο ανεπτυγμένες είναι οι χώρες, τόσο περισσότερο θα είναι σε θέση να βοηθήσουν στην καταπολέμηση της φτώχειας.
<P>
" τρίτη πρόκληση είναι η καταπολέμηση της κλιματικής αλλαγής. Με τα συμπεράσματα του περυσινού Ευρωπαϊκού Συμβουλίου η Ευρωπαϊκή Ένωση εξελίχθηκε σε παγκόσμια ηγέτιδα με αυξημένη αξιοπιστία και πολύ ισχυρότερη επιρροή. Πρέπει να διατηρήσουμε αυτόν τον ρόλο. Θα το επιτύχουμε αυτό επίσης διασφαλίζοντας, κατά τη διαπραγμάτευση με τους παγκόσμιους εταίρους μας, ότι τα ίδια κριτήρια που θα ισχύουν εσωτερικά θα ισχύουν επίσης και εξωτερικά όσον αφορά την κατανομή των βαρών στο πλαίσιο της καταπολέμησης της κλιματικής αλλαγής.
<P>
" τέταρτη πρόκληση είναι, φυσικά, ο διαπολιτισμικός διάλογος. Είναι απαραίτητος περισσότερο από ποτέ. Μακροπρόθεσμα είναι αδύνατη η δημιουργία των συνθηκών για την παγκόσμια ειρήνη και μιας αντίδρασης στη μεγαλύτερη απειλή κατά της ασφάλειας του σύγχρονου κόσμου χωρίς αυτόν. Ως εκ τούτου, μας ικανοποιεί το γεγονός ότι το 2008 είναι επίσης ένα έτος κατά το οποίο η Ευρωπαϊκή Ένωση αφιερώνει μεγάλη προσοχή στον διαπολιτισμικό διάλογο. Χαιρόμαστε επίσης που ο Πρόεδρος του Ευρωπαϊκού Κοινοβουλίου μπόρεσε να παραστεί στην εναρκτήρια τελετή στη Λιουμπλιάνα στις αρχές του μήνα και που το Ευρωπαϊκό Κοινοβούλιο πρόκειται να οργανώσει πολυάριθμες σημαντικές εκδηλώσεις σχετικά με αυτό. Συνεισφέρετε πολύ σημαντικά, πρώτον, στην ενίσχυση της ευαισθητοποίησης της ανάγκης για τον εν λόγω διάλογο και, δεύτερον, στο να σημειώσουμε πραγματικά βήματα προόδου.
<P>
Από καιρού εις καιρόν ακούμε ότι τα ανωτέρω θέματα δεν αποτελούν όντως πραγματικές προτεραιότητες της Ευρωπαϊκής Ένωσης και ότι θα πρέπει να ασχοληθούμε με τα εγχώρια θέματα, αλλά είμαι πεπεισμένος ότι αυτή είναι μια πολύ στενόμυαλη άποψη επειδή η εδραίωση της ειρήνης και της ασφάλειας για τους πολίτες μας, ο σταθερός και ασφαλής ενεργειακός εφοδιασμός της ΕΕ και η διαχείριση των μεταναστευτικών πιέσεων στην Ευρωπαϊκή Ένωση εξαρτώνται κατά μεγάλο βαθμό από το πώς θα επιλύσουμε αυτά τα τέσσερα θεμελιώδη θέματα στο μέλλον και πώς η Ευρωπαϊκή Ένωση ασκεί τον αυξημένο ρόλο και επιρροή της σε έναν παγκοσμιοποιημένο κόσμο.
<P>
Όσο περισσότερο η Ευρωπαϊκή Ένωση είναι σε θέση να ενεργεί ως παγκόσμιος παράγοντας σε αυτές τις βάσεις, τόσο μεγαλύτερες εγγυήσεις θα έχουν οι πολίτες της για ειρηνική και ασφαλή ζωή και σταθερή οικονομική και κοινωνική ανάπτυξη.
<P>
Κυρίες και κύριοι, επιτρέψτε μου να ολοκληρώσω διαβεβαιώνοντάς σας ότι η Σλοβενία θα αναλάβει, ή έχει αναλάβει, αυτό το έργο που βρίσκεται ενώπιόν της με πλήρη ευθύνη και μετά από τριετείς εντατικές προετοιμασίες. " Προεδρία μας ίσως να μην είναι σε τόσο μεγάλη κλίμακα όσο η γαλλική και τόσο προβεβλημένη όσο η γερμανική, και ίσως οι δημόσιοι υπάλληλοί μας να μην έχουν τόσο μακροχρόνιες και εξαιρετικές παραδόσεις όπως οι Βρετανοί. Ίσως κάνουμε λάθη, λέμε κάτι πολύ άμεσα ή αρκετά αφελώς. Εντούτοις, υποσχόμαστε να εργαστούμε υπεύθυνα και να προσηλωθούμε στα ουσιαστικά θέματα. Δεν θα ανταγωνιστούμε για τα φώτα του προβολέα. Αυτό δεν είναι σημαντικό για μας. Γνωρίζουμε από πού ξεκινήσαμε πριν από 20 χρόνια όταν η Σλοβενία ήταν υποτιμημένη από πολλούς. Έχουμε επίγνωση του τι έπρεπε να κάνουμε για να είμαστε επιτυχείς και να είμαστε σήμερα εδώ.
<P>
" μεγαλύτερη επιθυμία μας είναι η συνεισφορά μας, κάθε μήνα, να δημιουργεί περισσότερο ικανοποιημένους Ευρωπαίους ούτως ώστε μια ημέρα οποιοσδήποτε περπατάει στο δρόμο σε οποιαδήποτε πόλη της Ευρώπης να απαντάει αμέσως, όταν τον ρωτούν εάν ενδιαφέρεται για το μέλλον της Ευρωπαϊκής Ένωσης, "Νοιάζομαι για το μέλλον της Ευρώπης επειδή γνωρίζω ότι η Ευρώπη νοιάζεται για μένα".
<P>
Κυρίες και κύριοι, ίσως δεν έχουμε φθάσει εκεί ακόμη, δεν απέχουμε όμως πολύ και σαφώς είμαστε στον σωστό δρόμο. Σας ευχαριστώ.
<P>
(Χειροκροτήματα)
<SPEAKER ID="008" NAME="Πρόεδρος">
Ευχαριστώ πολύ τον πρόεδρο του Ευρωπαϊκού Συμβουλίου και πρωθυπουργό Janša! Είναι θαυμάσιο που ασκεί την προεδρία η Σλοβενία. Οι πρόεδροι των Ομάδων θα παρουσιάσουν τώρα τις θέσεις τους, όμως μπορώ ασφαλώς να πω από τώρα εξ ονόματος ολοκλήρου του Σώματος ότι το Ευρωπαϊκό Κοινοβούλιο είναι στο πλευρό της Σλοβενίας για να έχει επιτυχία η Ευρωπαϊκή Ένωση και γι' αυτό είμαστε βέβαιοι πως η σλοβενική Προεδρία θα είναι πολύ επιτυχημένη.
<P>
Παρακαλώ τώρα τον πρόεδρο της Επιτροπής να λάβει τον λόγο.
<SPEAKER ID="009" NAME="José Manuel Barroso">
Πρόεδρος της Επιτροπής. - (EN) Κύριε Πρόεδρε, κύριε πρωθυπουργέ, αξιότιμοι βουλευτές, τα πρώτα μου λόγια απευθύνονται στη σλοβενική Προεδρία. Πράγματι, είναι η πρώτη φορά που ένα κράτος μέλος της τελευταίας διεύρυνσης ανέλαβε αυτή την πολύ σημαντική ευθύνη. " Σλοβενία αποτελεί σπουδαίο παράδειγμα της επιτυχίας της διεύρυνσης. Ήταν η πρώτη χώρα η οποία υιοθέτησε το ευρώ.
<P>
Το παράδειγμα της Σλοβενίας δείχνει ότι τα κράτη μέλη που προσχώρησαν στην Ευρωπαϊκή Ένωση το 2004 και το 2007 βρίσκονται πλέον στο επίκεντρο της ευρωπαϊκής ολοκλήρωσης. Δείχνει επίσης τα πολύ σημαντικά ευρωπαϊκά διαπιστευτήρια της Σλοβενίας. Θα ήθελα να εκφράσω στον πρωθυπουργό Janša την πλήρη στήριξή μου για τους επόμενους έξι μήνες στο πολύ σημαντικό καθήκον του ως Προέδρου του Ευρωπαϊκού Συμβουλίου. Εσείς, πρωθυπουργέ, αγαπητέ φίλε, και η χώρα σας, αποτελείτε σύμβολα του αγώνα για την ελευθερία, μια θεμελιώδη αξία για την Ευρώπη. Και σας ευχαριστώ που μας υπενθυμίζετε αυτές τις σπουδαίες εκδηλώσεις εορτασμού του Σένγκεν. Συγκινήθηκα πολύ που παρέστην με σας και με άλλους στα σύνορα μεταξύ της Σλοβενίας και της Ιταλίας, και δεν θα ξεχάσω τα λόγια που χρησιμοποιήσατε εκείνη τη στιγμή, υπενθυμίζοντάς μας ότι, περίπου πριν από 20 χρόνια, εκεί σκοτώθηκαν άνθρωποι από τον γιουγκοσλαβικό στρατό κατά την προσπάθειά τους να αποκτήσουν την ελευθερία, να φθάσουν στην Ιταλία, να φθάσουν στην Ευρωπαϊκή Ένωση.
<P>
Το ταξίδι το οποίο έκανα με τον πρωθυπουργό Socrates και τον Πρόεδρο του Ευρωπαϊκού Κοινοβουλίου ήταν πράγματι πολύ εντυπωσιακό, και στα τέλη του Δεκεμβρίου επισκεφτήκαμε τη Γερμανία, την Πολωνία και την Τσεχική Δημοκρατία· βρεθήκαμε επίσης στα σύνορα μεταξύ της Εσθονίας και της Φινλανδίας, της Σλοβακίας, της Ουγγαρίας και της Αυστρίας, και είδαμε τη συγκίνηση να εκφράζεται στα μάτια τόσων πολλών ανθρώπων.
<P>
Πιστεύω ότι είναι σημαντικό να το υπενθυμίζουμε αυτό στον εαυτό μας, από όπου βρισκόμαστε τώρα. Ακούγοντάς σας σήμερα, πρωθυπουργέ Janša, θα μπορούσε μόνο να ενισχύσει τη σθεναρή πεποίθησή μου ότι αυτή η διεύρυνση του 2004-2007, η οποία ένωσε την Ευρώπη εν ειρήνη και δημοκρατία, αποτελεί πράγματι ένα από τα μεγαλύτερα επιτεύγματα της ευρωπαϊκής ιστορίας, και θα πρέπει να είμαστε περήφανοι για αυτό.
<P>
" Επιτροπή θα συνεργαστεί πολύ στενά με τη σλοβενική Προεδρία για καίρια θέματα του προγράμματός της, όπως η σταθερότητα των Δυτικών Βαλκανίων, του Κοσσυφοπεδίου και της Βοσνίας ιδιαίτερα, καθώς επίσης και η διεύρυνση, η ευρωπαϊκή πολιτική γειτονίας, το άσυλο και η μετανάστευση, η συνεργασία με στρατηγικούς εταίρους και ο διαπολιτισμικός διάλογος.
<P>
Επιτρέψτε μου να εστιάσω σε τρία θέματα τα οποία είναι άρρηκτα συνδεδεμένα με την αρμοδιότητά μας. Θα ήθελα να επικεντρωθώ σε τρεις προτεραιότητες: τη Συνθήκη της Λισαβόνας, τη δέσμη μέτρων για την ενέργεια και την αλλαγή του κλίματος, και την ανανεωμένη στρατηγική της Λισαβόνας.
<P>
Το έτος 2007 αφήνει την Ευρωπαϊκή Ένωση σε καλή κατάσταση. " πρόοδος προς τη σύναψη μιας νέας συνθήκης ανταποκρίθηκε στις προσδοκίες μας. " Ένωση ακολούθησε τον οδικό χάρτη που παρουσιάστηκε από την Επιτροπή τον Μάιο του 2006: πρώτα η Δήλωση του Βερολίνου, η οποία γιόρτασε την 50ή επέτειο της Συνθήκης της Ρώμης και σχεδίασε ένα όραμα για το μέλλον της Ένωσης· εν συνεχεία το Ευρωπαϊκό Συμβούλιο του Ιουνίου, όπου συμφωνήσαμε -υπό τη γερμανική Προεδρία- σε μία σαφή εντολή για τη ΔΚΔ· και τέλος, η υπογραφή της Συνθήκης της Λισαβόνας τον Δεκέμβριο.
<P>
" διαδικασία για την επίτευξη συμφωνίας έδειξε αξιοσημείωτο βαθμό συναίνεσης μεταξύ των κρατών μελών και των ευρωπαϊκών θεσμικών οργάνων στην πορεία προς τα εμπρός.
<P>
Έχουμε μια αξιόπιστη και ισορροπημένη Συνθήκη, και πιστεύω ότι παρέχει στέρεες βάσεις για το μέλλον. Έχουμε αποφύγει σε μεγάλο βαθμό τη διάσπαση και τις διαφωνίες προηγούμενων θεσμικών συζητήσεων. Αυτό αφήνει την Ένωση σε καλή κατάσταση ούτως ώστε να διασφαλίσει ότι θα εκπληρώσουμε την πολιτική μας προτεραιότητα για φέτος. " πολιτική προτεραιότητα για φέτος είναι η επιτυχής επικύρωση της Συνθήκης της Λισαβόνας. Καλώ όλα τα κράτη μέλη να προχωρήσουν ταχέως και αποφασιστικά προκειμένου να διασφαλίσουν την επικύρωση αυτής της Ευρωπαϊκής Συνθήκης.
<P>
Την επόμενη εβδομάδα, η Επιτροπή θα εγκρίνει τη δέσμη μέτρων για την αλλαγή του κλίματος και τις ανανεώσιμες πηγές ενέργειας. Οι προτάσεις μας ανταποκρίνονται στη φιλόδοξη επιδίωξη που όρισαν όλοι οι επικεφαλής κρατών και κυβερνήσεων στο Εαρινό Ευρωπαϊκό Συμβούλιο του προηγούμενου έτους, η οποία απαιτούσε σαφείς και νομικά δεσμευτικούς στόχους.
<P>
" Επιτροπή ενεργεί τώρα βάσει αυτής της εντολής. Διαπιστώνω με μεγάλη ικανοποίηση ότι και αυτή αποτελεί προτεραιότητα, τόσο για τη σλοβενική Προεδρία του Συμβουλίου όσο και για το Κοινοβούλιο. Θα πρέπει να εργαστούμε σκληρά προκειμένου να επιτύχουμε την έγκριση της δέσμης έως τα τέλη του 2008. " δέσμη μέτρων μας θα συμπληρώσει τις προτάσεις που υποβλήθηκαν πέρυσι για την εσωτερική αγορά ενέργειας. Μια ευρωπαϊκή αγορά ενέργειας θα δώσει περισσότερες επιλογές και καλύτερες τιμές στους ευρωπαίους πολίτες, και είναι απαραίτητο να αντιμετωπιστούν οι τρεις βασικές προκλήσεις που αντιμετωπίζει η Ευρωπαϊκή Ένωση στον τομέα της ενέργειας: ανταγωνιστικότητα, αειφορία, και ασφάλεια εφοδιασμού.
<P>
Γνωρίζαμε από την αρχή ότι η μετατροπή της Ευρώπης σε μια οικονομία με χαμηλές εκπομπές διοξειδίου του άνθρακα δεν είναι εύκολο έργο. Αλλά αυτή είναι η στιγμή που πρέπει να επιδείξουμε σοβαρότητα, υπευθυνότητα και συνέπεια απέναντι στη δέσμευσή μας. " Επιτροπή θα ακολουθήσει μια ισορροπημένη προσέγγιση στις προσπάθειες που ζητούν τα κράτη μέλη. Έχουν διαφορετικές αφετηρίες· έχουν διαφορετικούς πόρους· ορισμένα είναι περισσότερο ικανά από ό,τι άλλα να χρηματοδοτήσουν επενδύσεις. Πρέπει επίσης να ελαχιστοποιήσουμε το κόστος προσαρμογής για την ευρωπαϊκή βιομηχανία και να ανταποκριθούμε στις προκλήσεις που αντιμετωπίζουν οι βιομηχανίες υψηλής έντασης ενέργειας. " Επιτροπή έχει απόλυτη επίγνωση αυτών των πραγματικοτήτων, όπως θα δείξουν οι προτάσεις μας.
<P>
Μην περιμένετε όμως να συμβιβαστούμε όσον αφορά το ευρωπαϊκό συμφέρον, το οποίο είναι να κατευθύνει τις παγκόσμιες προσπάθειες για την καταπολέμηση της αλλαγής του κλίματος, να διασφαλίσει τον ενεργειακό εφοδιασμό και να παράσχει ένα ανταγωνιστικό πλεονέκτημα στις οικονομίες μας. Τόσο η διεθνής αξιοπιστία μας όσο και η αξιοπιστία μας ενώπιον των ευρωπαίων πολιτών εξαρτώνται από την εκπλήρωση των στόχων που καθορίστηκαν τον Μάρτιο του 2007.
<P>
Το Μπαλί ήταν μεγάλη επιτυχία για την κατάρτιση ενός οδικού χάρτη προς την επίτευξη συμφωνίας, αλλά η δέσμη μέτρων μας την επόμενη εβδομάδα αποτελεί σαφή απόδειξη της προθυμίας μας να κάνουμε πράξη τα λόγια μας.
<P>
" δέσμη μέτρων για την ενέργεια και την αλλαγή του κλίματος θα πρέπει να θεωρηθεί ως μια ευκαιρία για την Ευρώπη από οικονομική άποψη. Θα ενθαρρύνει την καινοτομία και θα αυξήσει την ανταγωνιστικότητα των ευρωπαϊκών βιομηχανιών. " Ένωση θα πρέπει να ηγηθεί των παγκόσμιων προσπαθειών για την αντιμετώπιση της αλλαγής του κλίματος, και οι ευρωπαϊκές βιομηχανίες θα πρέπει να εξακολουθήσουν να ηγούνται παγκοσμίως. Ταυτόχρονα, θα δημιουργήσουμε επίσης νέες αγορές και νέες θέσεις εργασίας και θα έχουμε το πλεονέκτημα της "πρώτης κίνησης" σε πολλούς από αυτούς τους τομείς.
<P>
Είναι αλήθεια ότι η δέσμη μέτρων μας στοχεύει σε μια περισσότερο φιλική προς το περιβάλλον Ευρώπη, αλλά θα συνεισφέρει επίσης σε μια περισσότερο φιλική προς τη βιομηχανία, την απασχόληση και τον καταναλωτή Ευρώπη. Θα είναι μια πρωτοβουλία επωφελής για όλους.
<P>
Τρία χρόνια μετά τη νέα ώθηση που δόθηκε σε αυτήν το 2005, η στρατηγική της Λισαβόνας για την ανάπτυξη και την απασχόληση λειτουργεί. Έχει συνεισφέρει στην καλύτερη απόδοση της ευρωπαϊκής οικονομίας, ιδίως στη δημιουργία 6,5 εκατομμυρίων νέων θέσεων εργασίας τα τελευταία δύο χρόνια.
<P>
Αναμένουμε τη δημιουργία πέντε εκατομμυρίων θέσεων εργασίας έως το 2009. Διαρθρωτικές μεταρρυθμίσεις συντελούν επίσης στην οικονομική ανάπτυξη και τη βελτίωση των προοπτικών μακροπρόθεσμης ευρωπαϊκής ευημερίας. Αυτά αποτελούν πολύ ενθαρρυντικά επιτεύγματα.
<P>
Καθώς ξεκινούμε τον επόμενο κύκλο της Λισαβόνας, πρέπει να λάβουμε φιλόδοξες αποφάσεις στο Εαρινό Συμβούλιο σε τομείς όπως η έρευνα, η καινοτομία, το επιχειρηματικό περιβάλλον, οι επαγγελματικές δεξιότητες και τα προσόντα του εργατικού δυναμικού.
<P>
" Επιτροπή υποβάλλει προτάσεις προκειμένου να μετατρέψει την πέμπτη ελευθερία -την ελεύθερη κυκλοφορία της γνώσης- σε ευρωπαϊκή πραγματικότητα με στόχο να επιταχύνει την καινοτομία και να την καταστήσει διαθέσιμη σε μεγαλύτερο αριθμό ευρωπαίων πολιτών.
<P>
Χρειαζόμαστε επίσης μια νομοθετική πράξη για τις μικρές επιχειρήσεις στην Ευρώπη προκειμένου να τονώσουμε την ανάπτυξη των μικρομεσαίων επιχειρήσεων. Αυτές οι μικρομεσαίες επιχειρήσεις δημιουργούν εννέα από τις δέκα νέες θέσεις εργασίας. Αυτό αποτελεί προτεραιότητα για την Επιτροπή για το 2008.
<P>
Τελευταίο αλλά όχι έσχατο, η Ευρώπη χρειάζεται ενεργές πολιτικές για την εργασία: πολιτικές που θα δίνουν στους ανθρώπους τις δεξιότητες για την πραγμάτωση των προοπτικών τους, και πολιτικές που θα επιτρέπουν στους πολίτες μας να διασφαλίσουν την απασχολησιμότητά τους. " επένδυση σε ανθρώπους είναι ο ασφαλέστερος τρόπος να εγγυηθούμε στους πολίτες μας ότι θα διατηρήσουν την απασχόλησή τους παρά τη μετακίνησή τους από εργασία σε εργασία. Πρέπει να προσφέρουμε ευημερία, όχι μόνο σε ορισμένους, ούτε μόνο στην πλειοψηφία, αλλά σε όλους. Για αυτό τον λόγο η επένδυση σε ανθρώπους και ο εκσυγχρονισμός των αγορών εργασίας παραμένει ένας από τους τέσσερις τομείς προτεραιότητας για τον νέο κύκλο της Λισαβόνας.
<P>
Πρέπει να προωθήσουμε το επιχειρηματικό πνεύμα των Ευρωπαίων: η δημιουργία θέσεων εργασίας, η καινοτομία και ο ανταγωνισμός αποτελούν κλειδιά για την ευρωπαϊκή επιτυχία. Οι οικονομικές προβλέψεις για το 2008 και το 2009 είναι ήδη ελαφρώς λιγότερο αισιόδοξες, και θα πρέπει να λάβουμε σοβαρά υπόψη αυτές τις ενδείξεις. Γνωρίζουμε ότι η αιτία αυτού του γεγονότος είναι κάποιος βαθμός οικονομικής αστάθειας που προέρχεται από την άλλη πλευρά του Ατλαντικού.
<P>
Ωστόσο, θα πρέπει να αποφύγουμε τις αρνητικές συζητήσεις. Τα οικονομικά βασικά στοιχεία μας είναι ισχυρά και στέρεα. Γνωρίζουμε επίσης ότι η οικονομική ύφεση θα μπορούσε να κάμψει την ετοιμότητα επιδίωξης οικονομικών και κοινωνικών μεταρρυθμίσεων. Μπορεί να είναι μια φυσική αντίδραση, αλλά θα ήταν λάθος να καταλήξουμε σε αυτό το συμπέρασμα από την παρελθούσα εμπειρία.
<P>
Ο παγκόσμιος ανταγωνισμός και η ευημερία των πολιτών μας προϋποθέτουν η Ευρώπη να συνεχίσει τη διαδικασία μεταρρύθμισής της προκειμένου να γίνει μια ανταγωνιστικότερη οικονομία. Αυτός είναι ο μόνος τρόπος να διατηρήσουμε το μοντέλο μας, το ευρωπαϊκό μοντέλο μας κοινωνικής συνοχής.
<P>
Ένα από τα κλειδιά για την επιτυχία το 2007 ήταν η ικανότητα της Επιτροπής να συνεργάζεται καλά με το Κοινοβούλιο και το Συμβούλιο. Δεν θα επιτυγχάναμε ποτέ συμφωνία για τη Συνθήκη της Λισαβόνας ή λύσεις για δύσκολες υποθέσεις όπως το Ευρωπαϊκό Ινστιτούτο Τεχνολογίας και το πρόγραμμα Galileo χωρίς αυτή την προσέγγιση εταιρικής σχέσης.
<P>
" τριμερής θεσμική εταιρική σχέση μεταξύ του Κοινοβουλίου, της σλοβενικής Προεδρίας του Συμβουλίου και της Επιτροπής θα είναι ζωτικής σημασίας για την επιτυχία μας το 2008. Με μια επικυρωμένη Συνθήκη, μια εγκριθείσα δέσμη μέτρων για την ενέργεια και την αλλαγή του κλίματος, και μια αποτελεσματική Στρατηγική της Λισαβόνας για την ανάπτυξη και την απασχόληση, θα έχουμε ασφαλώς το 2009 μια περισσότερο σίγουρη και καλύτερα προετοιμασμένη Ευρώπη για να αντιμετωπίσει το μέλλον.
<P>
Τέλος, επιτρέψτε μου να ευχαριστήσω τον Πρόεδρο Pöttering για τα συγχαρητήριά του στην 50ή επέτειο της πρώτης συνεδρίασης της Ευρωπαϊκής Επιτροπής. Πράγματι, αυτό το θεσμικό όργανο έχει διανύσει από το 1958 ένα μακρύ ταξίδι. " Ευρωπαϊκή Επιτροπή υπήρξε στο επίκεντρο της διαδικασίας ευρωπαϊκής ολοκλήρωσης ως πηγή δυναμισμού και φιλοδοξίας, ως σημείο αναφοράς για όλους όσοι πιστεύουν στο ευρωπαϊκό σχέδιο. Σήμερα είμαι περήφανος που ηγούμαι αυτού του θεσμικού οργάνου στις αρχές του 21ου αιώνα καθώς αντιμετωπίζουμε νέες προκλήσεις και ζητούμε νέες λύσεις.
<P>
" Ευρωπαϊκή Επιτροπή θα παραμείνει πιστή στον Walter Hallstein και όλους τους ιδρυτές πατέρες, οι οποίοι, πριν από 50 χρόνια, δημιούργησαν αυτό το μεγάλο θεσμικό όργανο ως κεντρικό παράγοντα στο κοινό μας σχέδιο. Σε στενή συνεργασία με το Κοινοβούλιο και το Συμβούλιο, θα συνεχίσουμε να προωθούμε τους κοινούς μας στόχους: μια ισχυρή Ευρώπη, μια ανοικτή Ευρώπη, μια Ευρώπη ελευθερίας, ευημερίας και αλληλεγγύης. Και είμαστε απολύτως σίγουροι ότι, εάν συνεργαστούμε χέρι με χέρι με τη σλοβενική Προεδρία και με τον πρωθυπουργό Janša, θα επιτύχουμε απτά αποτελέσματα για τους πολίτες μας.
<SPEAKER ID="010" NAME="Πρόεδρος -">
Σας ευχαριστούμε πολύ, κύριε πρόεδρε της Επιτροπής. Ο Walter Hallstein είχε πει στις 16 Ιανουαρίου 1958 - παραθέτω, διότι είναι μια σύντομη πρόταση που απηύθυνε στα μέλη της Επιτροπής: "Το έργο σας, ωστόσο, θα καρποφορήσει μόνο εάν συνεργαστείτε καλά με τα άλλα όργανα και ιδίως με το συμβούλιο υπουργών και την κοινοβουλευτική συνέλευση". Αυτό ήταν το απόσπασμα.
<P>
Σήμερα είμαστε το Ευρωπαϊκό Κοινοβούλιο, και αυτά που ίσχυαν τότε, το 1958, ισχύουν και το 2008, δεν έχω δε καμία αμφιβολία ότι εάν συνεργαστούν τα ευρωπαϊκά θεσμικά όργανα, θα σημειώσουν μαζί επιτυχία.
<SPEAKER ID="011" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, κύριε Προεδρεύων του Ευρωπαϊκού Συμβουλίου, κύριε Πρόεδρε της Επιτροπής, κυρίες και κύριοι συνάδελφοι, είναι ευτυχές που η επιδίωξη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών για μια Ευρώπη αποτελεσματική το 2008, μια Ευρώπη ικανή να ανταποκριθεί στις ανησυχίες των πολιτών της, συμπίπτει με τη σλοβενική Προεδρία της Ευρωπαϊκής Ένωσης.
<P>
" Σλοβενία, η αγαπημένη σας χώρα, πρωθυπουργέ Janša, είναι όντως χώρα με επιδόσεις. Το αποδεικνύουν οι μακροοικονομικοί δείκτες και η φύση της πολιτικής συζήτησης. Οι Σλοβένοι βρίσκονται στην πρωτοπορία αυτών που κάνουν τους πολίτες να νιώθουν ότι ανήκουν στην Ευρώπη.
<P>
Οι Σλοβένοι συγκαταλέγονται μεταξύ εκείνων που σημειώνουν τις καλύτερες επιδόσεις όσον αφορά την υλοποίηση των στόχων της Λισαβόνας. Κατά την πορεία της προς την ένταξη στην ΕΕ, καθώς και μετά το 2004, η Σλοβενία σημείωσε σειρά επιτυχιών.
<P>
Αυτό που εμείς το κάναμε, ή μάλλον δεν το κάναμε ολοκληρωμένα, σε πενήντα χρόνια, η Σλοβενία το κατάφερε σε δέκα χρόνια. Ακόμα καλύτερα, κατάφερε να πετύχει τη δύσκολη μετάβαση από τον σοσιαλισμό στην οικονομία της αγοράς χωρίς να αποδιοργανωθεί η κοινωνία της.
<P>
Με μια ισχυρή ιδιωτικοποιημένη οικονομία, σταθερό πληθωρισμό, μισθούς που βαίνουν αυξανόμενοι, σχετικά χαμηλό ποσοστό ανεργίας και κυρίως ένα ισχυρό νόμισμα, που σας επέτρεψε να μεταβείτε στο ευρώ το 2007. Ενταχθήκατε επίσης στον χώρο Σένγκεν και είστε στην παρούσα φάση το πρώτο από τα νέα κράτη μέλη που αναλαμβάνει τα ηνία της ΕΕ.
<P>
Αναντίρρητα, η σλοβενική Προεδρία σηματοδοτεί την ένταξη των νέων κρατών μελών στην Ευρωπαϊκή Ένωση. Αναλαμβάνοντας την ευθύνη να στηρίξει τη διαδικασία επικύρωσης της Συνθήκης της Λισαβόνας, καθοδηγώντας τις προσπάθειες των 27 προκειμένου να αντιμετωπιστούν οι προκλήσεις που καλείται να αντιμετωπίσει η Ευρώπη σε σχέση με την ενέργεια και τη αλλαγή του κλίματος, την οικονομική μεγέθυνση και την απασχόληση, συνεχίζοντας τη διαδικασία ενσωμάτωσης των Δυτικών Βαλκανίων, συμβάλλοντας με τις πρωτοβουλίες σας στο Ευρωπαϊκό Έτος Διαπολιτισμικού Διαλόγου, που θα αποτελέσει την ευκαιρία επαναβεβαίωσης των αξιών του ανοιχτού χαρακτήρα, της ανοχής και του διαλόγου, οι οποίες βρίσκονται στο επίκεντρο του ευρωπαϊκού εγχειρήματος, η σλοβενική Προεδρία δείχνει ότι οι χώρες που εντάχθηκαν στην ΕΕ από το 2004 εξοικειώθηκαν όχι μόνο με τις θεσμικές υποθέσεις της ΕΕ, αλλά και με την εσωτερική λειτουργία της και τον τρόπο με τον οποίο η Ευρώπη αναδεικνύει τα συμφέροντά της σε διεθνές επίπεδο.
<P>
Κύριε Προεδρεύων του Συμβουλίου, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα είναι στο πλευρό σας για να στηρίξει την πραγμάτωση των στόχων, στους οποίους δίνετε προτεραιότητα. Όσον αφορά το μέλλον της Ευρώπης, αυτό διακυβεύεται με τη θέση σε ισχύ της Συνθήκης της Λισαβόνας. Είναι, επομένως, ζωτικής σημασίας η αποτελεσματικότητα, ούτως ώστε η επικύρωση να συνεχιστεί με στόχο να διαθέτουμε νέα μέσα πριν από τις εκλογές του Ευρωπαϊκού Κοινοβουλίου το 2009. " Ομάδα μας θα στηρίξει, επίσης, τις προσπάθειες σας για την αποτελεσματική έναρξη του νέου κύκλου της Στρατηγικής της Λισαβόνας και προκειμένου να εξασφαλίσουμε στην Ευρώπη ένα μέλλον ευμάρειας, ισοτιμίας, φιλικό προς το περιβάλλον, όπως επίσης προκειμένου να μεριμνήσουμε ώστε η οικονομία μας να βρεθεί σε καλή θέση για να επωφεληθεί των δυνατοτήτων που προσφέρει η παγκοσμιοποίηση.
<P>
Επομένως, για να δημιουργηθούν συνθήκες ευνοϊκές για την κοινωνική ανάπτυξη, για να καταστούν η γνώση και η καινοτομία κινητήριες δυνάμεις ανάπτυξης και για να βρεθούν απαντήσεις στις δημογραφικές προκλήσεις, στον ενεργειακό εφοδιασμό και στην κλιματική αλλαγή, η Ευρώπη οφείλει να διαδραματίσει κυρίαρχο ρόλο κατά τις διαπραγματεύσεις με τους παγκόσμιους εταίρους της αναφορικά με ένα σύστημα μετά το Κιότο.
<P>
Κύριε Προεδρεύων του Συμβουλίου, όσον αφορά τα Βαλκάνια και τις ευρωπαϊκές προοπτικές των Δυτικών Βαλκανίων, θα στηρίξουμε τις προσπάθειές σας για την ενίσχυση της σταθερότητας και της συνεργασίας στην περιοχή, δεδομένου ότι από αυτά εξαρτάται η ασφάλεια και η ευημερία του συνόλου της ΕΕ.
<P>
" ΕΕ και η Προεδρία σας οφείλουν να διαδραματίσουν τον ρόλο που τους αναλογεί στην επίλυση του καθεστώτος του Κοσσυφοπεδίου. Αυτός ο γεφυροποιός ρόλος μεταξύ Ανατολής και Δύσης, που έχει διαδραματίσει συχνά η Σλοβενία στην ιστορία και τη γεωγραφία της Ευρώπης, αποτελεί πλεονέκτημα για την ΕΕ και τα μέλη της. Στο σταυροδρόμι όλων των επιρροών που σημάδεψαν την ιστορία της ηπείρου μας, η Σλοβενία είναι σταθερό σημείο διέλευσης των ατόμων, των αγαθών και όλων των πολιτιστικών ρευμάτων. " Σλοβενία θα είναι ιδανικός προωθητικός παράγοντας για τον διάλογο μεταξύ των διαφορετικών πολιτισμών, των πεποιθήσεων, των θρησκευτικών και πνευματικών παραδόσεων στο πλαίσιο του Ευρωπαϊκού Έτους Διαπολιτισμικού Διαλόγου.
<P>
Κύριε Πρόεδρε, κύριε Προεδρεύων του Συμβουλίου, κυρίες και κύριοι συνάδελφοι, σας το είπα λαμβάνοντας τον λόγο εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ότι προσβλέπω σε μια αποτελεσματική Ευρώπη για το 2008 και η Προεδρία της ΕΕ αποτελεί αναμφισβήτητα σημαντική πρόκληση για μια χώρα όπως η Σλοβενία, ιδίως σε ό,τι αφορά τους ανθρώπινους πόρους της και το μέγεθος της κρατικής διοίκησής της, όπως είπατε. Ωστόσο, κύριε Προεδρεύων, άλλα κράτη μέλη της ΕΕ -το Λουξεμβούργο, η Αυστρία- έχουν επανειλημμένως αποδείξει ότι οι ευρωπαϊκές πεποιθήσεις, η παράδοση και οι επιδόσεις δεν αποτιμώνται βάσει του μεγέθους των χωρών.
<P>
Είθε να είναι ούριος ο άνεμος στα πανιά της σλοβενικής Προεδρίας!
<P>
(Χειροκροτήματα)
<SPEAKER ID="012" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, θέλω να υπογραμμίσω και πάλι εξ ονόματος της Ομάδας μου αυτό που σας είπα, κύριε Janša, σε δύο περιπτώσεις στη Λουμπλιάνα: ως Σοσιαλιστική Ομάδα του Ευρωπαϊκού Κοινοβουλίου είμαστε πρόθυμοι να υποστηρίξουμε με κάθε μέσο που διαθέτουμε την Προεδρία σας. Όπως δικαιολογημένα είπατε, είναι μία ιστορική Προεδρία: η Προεδρία ενός κράτους -και αυτό δεν πρέπει να υποτιμάται- που προέκυψε από μια κομμουνιστική δικτατορία, με έναν πρωθυπουργό που ήταν ο ίδιος θύμα αυτής της δικτατορίας, είναι πραγματικά μία Προεδρία που χρειάζεται όχι μόνο την πλήρη υποστήριξη όλων των δημοκρατών, αλλά έχει και τη μεγάλη ευκαιρία να κερδίσει ξανά την καρδιά των ανθρώπων, διότι προσφέρει άλλη μια φορά σε εμάς εδώ στο Σώμα, αλλά και σε όλους τους ανθρώπους στην Ευρώπη την ευκαιρία να δείξουμε ότι η αλλαγή είναι δυνατή και ότι μακροπρόθεσμα θριαμβεύουν πάντα η ελευθερία και η δημοκρατία.
<P>
Και η χώρα σας είναι επίσης ένα παράδειγμα για το ότι καμία δικτατορία στον κόσμο δεν πρόκειται να επιβιώσει μακροπρόθεσμα, είτε διαρκέσει 10, είτε 30 είτε 100 χρόνια. Στο τέλος θριαμβεύει πάντα η δημοκρατία και αυτό είναι ένα θετικό σημάδι.
<P>
Οι εισαγωγικές σας παρατηρήσεις, που η αντικειμενικότητά τους μας αναζωογονεί, πρέπει να δώσουν τον τόνο για ολόκληρο το 2008. Δεν ξέρω τι μας περιμένει το δεύτερο εξάμηνο, τουλάχιστον όμως μιλήσαμε σήμερα για πολιτική και χαιρόμαστε πολύ γι' αυτό.
<P>
Το γεγονός ότι σήμερα μιλήσαμε για πολιτική κι όχι για προσωπικά ζητήματα ίσως να είναι η πρώτη διαφορά σε σχέση με το δεύτερο εξάμηνο αυτού του έτους. Ωστόσο, είναι αξιοπρόσεκτο το γεγονός ότι έχουμε ήδη διαπιστώσει κάποιες διαφορές. Μία διαφορά στην οποία θέλω να αναφερθώ, είναι η εξής: ασφαλώς δεν έχει ολοκληρωθεί η διεύρυνση της Ευρωπαϊκής Ένωσης. Ασφαλώς βρίσκεται στην οδό των διαπραγματεύσεων, των διαπραγματεύσεων με τη Μακεδονία, με την Κροατία και με την Τουρκία.
<P>
Δηλώσατε ότι θέλετε να επιδιώξετε διαπραγματεύσεις με την Τουρκία με σκοπό την ένταξή της στην ΕΕ. " προεδρία του Συμβουλίου του δευτέρου εξαμήνου του 2008 δεν το επιθυμεί αυτό. Αυτό όμως που θέλουμε εμείς είναι σαφήνεια από την πλευρά του Συμβουλίου. Θα γίνουν τώρα διαπραγματεύσεις με την Τουρκία με σκοπό την ένταξη ή όχι; Αυτό είναι ένα από τα αποφασιστικής σημασίας θέματα που θα πρέπει να το διευκρινίσετε όσο καλύτερα μπορείτε καταρχάς στο πλαίσιο της τρόικα κατά τη διάρκεια της Προεδρίας σας.
<P>
Όπως ακούσαμε επίσης με μεγάλη προσοχή, η δεύτερη διαφορά είναι πως θεωρείτε αρκετά ισχυρά τα θεσμικά όργανα της ΕΕ ώστε να οργανώσουν με τις δικές τους προσπάθειες και την πολιτική γειτονίας. Μπράβο! Αυτή είναι μία σαφής απόρριψη των ξεχωριστών οργάνων της Μεσογειακής Ένωσης που προτείνει ο κατά πάσα πιθανότητα διάδοχός σας στο αξίωμα του προέδρου του Συμβουλίου. Πολύ καλά, και εδώ σας υποστηρίζουμε!
<P>
(Χειροκροτήματα)
<P>
Βλέπουμε λοιπόν ότι επαπειλούνται ορισμένες ρωγμές στο Συμβούλιο, μπορείτε όμως να περιμένετε ότι τουλάχιστον η Σοσιαλιστική Ομάδα θα είναι στο πλευρό σας, κύριε Janša.
<P>
Ο Προεδρεύων του Συμβουλίου μίλησε για το άνοιγμα των συνόρων της ζώνης Σένγκεν. Είναι κι αυτό ένα ουσιαστικό σημείο και σας ευχαριστώ για αυτή τη δέσμευση στη μεγάλη ευκαιρία που προσφέρει για τους πολίτες μας η ελεύθερη κυκλοφορία που συνδέεται με αυτό. Σας ευχαριστώ επίσης για τη σαφή σας δήλωση -ειδικά εκ μέρους ενός κράτους όπως η Σλοβενία, ενός κράτους με την ιστορία της Σλοβενίας- ότι το θεωρείτε αυτό μία ευκαιρία για την ελευθερία των πολιτών σας. Με τον τρόπο αυτόν δίνετε και ένα μήνυμα κατά της ακροδεξιάς στην Ευρώπη που με τις κινδυνολογίες της κατά της Ευρώπης κάνει κατάχρηση όλων αυτών των ελευθεριών, τρομοκρατεί τους ανθρώπους ότι τάχα θα υπάρξουν απροσδόκητες εξελίξεις αντί να τους δώσει θάρρος να αδράξουν τις ευκαιρίες που φέρνει στους ανθρώπους η ελευθερία.
<P>
(Χειροκροτήματα)
<P>
Θα ήθελα να σας απευθύνω μία παράκληση, κύριε Πρόεδρε της Επιτροπής. Στη Γερμανία διεξάγεται σήμερα μία μεγάλη συζήτηση για τη μετεγκατάσταση της επιχείρησης Nokia. Όπως μόλις είπατε, η δύναμη της οικονομίας προέρχεται από τις μικρές και μεσαίες επιχειρήσεις. Αυτό είναι σωστό, ωστόσο έχουμε ακόμα τεράστια αναλογία βιομηχανικών θέσεων εργασίας. Στη χώρα μου η υπουργός Οικονομικών της Βόρειας Ρηνανίας-Βεστφαλίας ισχυρίζεται τώρα πως αυτή η μετεγκατάσταση της Nokia από το Bochum στη Ρουμανία χρηματοδοτείται με ευρωπαϊκούς πόρους. Δεν το πιστεύω αυτό, σας παρακαλώ όμως να το εξετάσετε και να διευκρινίσετε πως δεν είναι έτσι, γιατί μια τέτοια ρητορεία, όσο πικρή κι οδυνηρή κι αν είναι, αν δεν είναι αλήθεια, αποτελεί απλά νερό στον μύλο εκείνων που εναντιώνονται στην οικοδόμηση μιας ενωμένης Ευρώπης. Γι' αυτό, η διευκρίνιση αυτή είναι πολύ σημαντική.
<P>
(Χειροκροτήματα)
<P>
Και μια τελευταία παρατήρηση προς τον πρόεδρο του Ευρωπαϊκού Κοινοβουλίου και τον πρόεδρο της Επιτροπής: ναι, ο Walter Hallstein ήταν ένας σπουδαίος άντρας. Ως ένας από τους ιδρυτές της Ευρωπαϊκής Ένωσης και ως ένας από τους προέδρους της Επιτροπής συνεισέφερε σημαντικά σε αυτό. Όμως εσείς, κύριε Πρόεδρε, αποτελείτε ένα δείγμα για το πόσο απομακρύνονται ήδη οι επίγονοι του Hallstein από το ιδρυτικό του έργο 50 χρόνια μετά. Ο Hallstein ήταν ένθερμος υποστηρικτής της ένταξης της Τουρκίας στην Ευρωπαϊκή Ένωση, ενώ εσείς τη βλέπετε μάλλον με σκεπτικισμό, το ίδιο και όλοι σας οι συνάδελφοι. Από αυτή την άποψη, ναι, ο Walter Hallstein ήταν ένας μεγάλος Ευρωπαίος!
<P>
(Χειροκροτήματα)
<SPEAKER ID="013" NAME="Πρόεδρος">
Ευχαριστώ πολύ τον συνάδελφό μου Martin Schulz. Τα ήθη του Σώματος δεν επιτρέπουν -ή τουλάχιστον δεν συνηθίζεται- να δίνει ο Πρόεδρος την κατάλληλη απάντηση και σε αγορεύσεις αρχηγών Ομάδων που γίνονται με πνεύμα χιούμορ. Αν είχα διαφορετικό αξίωμα, θα σας απαντούσα με μεγάλη χαρά, τώρα όμως ευχαριστώ για τα ευγενικά σας σχόλια για τον Walter Hallstein.
<SPEAKER ID="014" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, θα ήθελα να απευθύνω ορισμένες παρατηρήσεις στον πρωθυπουργό Janša. Κύριε Προεδρεύων, η Ομάδα μου έρχεται σε σας με ένα απλό μήνυμα: "η Ευρώπη αναμένει". Αναμένει ότι το 2008 θα είναι έτος προόδου. Αναμένουμε ότι η πρόοδος θα ξεκινήσει τώρα. Και αναμένουμε ότι η Προεδρία σας θα ανταποκριθεί στην πρόκληση.
<P>
Δεν αμφιβάλλω ότι θα το πράξετε. Δεν ήταν ένας δυναμικός Σλοβένος ο οποίος, υψώνοντας τη γροθιά του ενάντια σε μια ισχυρή αυτοκρατορία δήλωσε πρώτος: "Όλοι οι δρόμοι δεν οδηγούν στη Ρώμη!"; Λοιπόν, ούτε οδηγούν στο Παρίσι, και αυτό δεν αποτελεί την αρχή της γαλλικής Προεδρίας. Αποτελεί ιστορική πρωτιά για τις χώρες που εισήλθαν στην Ένωσή μας το 2004.
<P>
Κύριε Προεδρεύων, η χώρας σας μπορεί να είναι μικρή σε μέγεθος αλλά γνωρίζουμε ότι είναι ισχυρή σε δυναμικότητα, και γνωρίζουμε επίσης ότι οι Δαυίδ της Ευρώπης συχνά ασκούν καλύτερες προεδρίες από ό,τι οι Γολιάθ της. Όπως ήταν αναμενόμενο, το πρόγραμμα της Προεδρίας σας συνδυάζει τη μετρημένη φιλοδοξία με ένα συναινετικό πνεύμα, που έχουν τη δυνατότητα να ενώσουν την ήπειρό μας. Μια τέτοια ενότητα είναι ζωτικής σημασίας για την έγκαιρη επικύρωση της Συνθήκης της Λισαβόνας και τη συγκέντρωση της υποστήριξης σε μια διοργανική συμφωνία για τον τρόπο διακυβέρνησης της Ευρώπης βάσει της νέας Συνθήκης.
<P>
Όσον αφορά τη διοργανική συνεργασία, θα επιθυμούσαμε περισσότερο διάλογο μαζί σας και μεγαλύτερη παρουσία της κυβέρνησής σας σε αυτή την αίθουσα. Εκφράζουμε τη λύπη μας που η θέση σας ήταν άδεια χθες όταν ακούσαμε τον πρώτο καλεσμένο στο Έτος Διαπολιτισμικού Διαλόγου.
<P>
Το πρόγραμμά σας κάνει λόγο για τη σημασία του εσωτερικού δυναμισμού - και αυτό, κύριε Schulz, είναι ο τρόπος δημιουργίας και διατήρησης θέσεων εργασίας σε αυτή την ήπειρο: εσωτερικός δυναμισμός. Βασιζόμαστε σε σας, κύριε Προεδρεύων, ότι θα προωθήσετε την ενιαία αγορά στον τομέα της ενέργειας, των τηλεπικοινωνιών, των υπηρεσιών υγειονομικής περίθαλψης. " Ευρωπαϊκή Ένωση αντιμετώπισε αρκετές δυσκολίες προκειμένου να πείσει τους πολίτες της ότι προσθέτει αξία στην καθημερινή ζωή τους, συνεπώς σε μια σαφή υπόθεση για ταχύτερη ιατρική περίθαλψη, για χαμηλότερα νοσήλια, για περισσότερες επιλογές του καταναλωτή, θα ήμασταν τρελοί εάν απορρίπταμε προτάσεις για τα δικαιώματα των ασθενών απλώς επειδή είναι αντιφατικές.
<P>
Σε άλλους τομείς, θα πρέπει να ασκήσετε περισσότερη επιρροή - ιδίως στους ομολόγους σας προέδρους που έχουν έννομο συμφέρον να προωθήσουν την πυρηνική ενέργεια ως την πανάκεια για την αλλαγή του κλίματος. " αλληλεγγύη και η κατανομή των βαρών είναι το κλειδί για την επιτυχία στην περικοπή των εκπομπών και την υλοποίηση των στόχων σχετικά με την ανανεώσιμη ενέργεια. Το 2008, η Ένωσή μας πρέπει να δείξει, όπως είπε ο Πρόεδρος Barroso, ότι μπορεί να μετουσιώσει τα ωραία λόγια για την καταπολέμηση της αλλαγής του κλίματος σε πράξη.
<P>
" πρόοδος στα Δυτικά Βαλκάνια είναι δικαίως μία από τις προτεραιότητές σας και η εμπειρία σας και η αντίληψή σας για την περιοχή θα είναι ευτύχημα για την Ένωσή μας. Εντούτοις, υποψιάζομαι ότι το γεγονός ότι υποστηρίζετε, όπως κάνετε, ότι η κατάσταση στη Βοσνία-Ερζεγοβίνη είναι χειρότερη από ό,τι η κατάσταση στο Κοσσυφοπέδιο δεν αντικατοπτρίζει την άποψη της πλειοψηφίας στην Ένωση. Ούτε είμαι βέβαιος ότι αποτελεί έναν καλό τρόπο για την κινητοποίηση του λαού της Βοσνίας-Ερζεγοβίνης. Εάν αποσκοπεί στο να κατευνάσει τη Σερβία, δεν θα επιτύχει. Γλυκαίνοντας το χάπι της ανεξαρτησίας του Κοσσυφοπεδίου με μια Συμφωνία Σταθεροποίησης και Σύνδεσης μπορεί να αποτελεί μια πορεία προς τα εμπρός. Αλλά, ενώ ο κ. Đelić ετοιμάζει το στυλό του για να έρθει στις Βρυξέλλες, η Ομάδα μου επαναλαμβάνει -με τον κατηγορηματικότερο τρόπο- ότι δεν μπορεί να υπάρξει καμία Συμφωνία Σταθεροποίησης και Σύνδεσης χωρίς την πλήρη συνεργασία της Σερβίας με το ΔΠΔΓ.
<P>
(Χειροκροτήματα)
<P>
Ο Serge Brammertz, ο νέος Γενικός Εισαγγελέας, πρέπει να διαπιστώσει νέα αποδεικτικά στοιχεία συνεργασίας. Κανείς από μας, κύριε Προεδρεύων, δεν επιθυμούμε να δούμε τη Σερβία να παραμένει στο παρασκήνιο της Ευρώπης, και η ευγενική και εποικοδομητική στάση της Προεδρίας σας μπορεί κάλλιστα να την επαναφέρει στο προσκήνιο και να παραδώσει τον Ratko Mladić.
<P>
Εν τω μεταξύ όμως, όπως λέτε στη Σλοβενία, "προσευχηθείτε για μια καλή σοδειά, αλλά συνεχίστε να σκάβετε".
<P>
(Χειροκροτήματα)
<SPEAKER ID="015" NAME="Brian Crowley">
εξ ονόματος της Ομάδας UEN. - (GA) Κύριε Πρόεδρε, η σλοβενική κυβέρνηση αναλαμβάνει την ευθύνη της Προεδρίας της ΕΕ σε μια εποχή πολλών προκλήσεων. Οι ευρωπαϊκές χώρες πρέπει να αντιμετωπίσουν την επικύρωση της Συνθήκης· το φως του προβολέα εστιάζεται στην περιοχή των Βαλκανίων· πρέπει να επιτευχθεί μια συμφωνία σε επίπεδο ΕΕ για τη δέσμη μέτρων για την ενέργεια· και πρέπει να βρεθεί νέα ώθηση για την επίλυση της σύγκρουσης μεταξύ Παλαιστίνης και Ισραήλ.
<P>
(EN) Όπως δικαίως έχει ήδη σχολιαστεί από συναδέλφους, ο κατάλογος των πραγμάτων που η Ευρώπη πρέπει να κάνει είναι ατελείωτος. Το φάσμα των θεμάτων, των αποφάσεων και των τομέων ενδιαφέροντος και διαμάχης που πρέπει να εξεταστούν είναι τεράστιο.
<P>
Αντί να σας δίνω διαλέξεις για το τι δεν κάνετε ή για το τι οι άλλοι δεν θα κάνουν στο μέλλον, θα ήθελα να επικεντρωθώ εν ολίγοις σε τρεις τομείς.
<P>
Πρώτον, η μεταρρυθμιστική Συνθήκη, η Συνθήκη της Λισαβόνας: η επικύρωσή της είναι απαραίτητη για την ανάπτυξη της Ευρωπαϊκής Ένωσης.
<P>
Δεύτερον, σε σχέση με τις μελλοντικές διευρύνσεις: πρέπει να διασφαλίσουμε ότι οι υποψήφιες χώρες θα αισθάνονται ότι έχουν τη δυνατότητα και την ευκαιρία να γίνουν μέλη της Ευρωπαϊκής Ένωσης στο εγγύς μέλλον.
<P>
Τρίτον και, κατά τη γνώμη μου, σημαντικότερον, το Κοσσυφοπέδιο και ό,τι συμβαίνει εκεί, και μια ειρηνική μετάβαση από το παρόν καθεστώς του σε οποιοδήποτε μελλοντικό καθεστώς προκύψει ενδεχομένως. Έχουμε ήδη διαπιστώσει τρομερή επιτυχία στο Κοσσυφοπέδιο όπου κοινές αστυνομικές δυνάμεις και από τις δύο εθνοτικές ομάδες περιπολούν από κοινού στις περιοχές αλλήλων, όπου δεν υπάρχει πια η ιδέα μιας αστυνομικής δύναμης για μια ομάδα πολιτών, αλλά μια κοινή αστυνομική δύναμη για όλους τους πολίτες του Κοσσυφοπεδίου.
<P>
" εμπειρία σας, κύριε πρωθυπουργέ, ως επαναστάτη κατά μία έννοια, ως διανοούμενου αλλά, προπάντων, ως δημοκράτη και ως φωνής της λογικής που θα μπορούσε να οδηγήσει τη χώρα σας από τα σκοτεινά χρόνια του κομμουνισμού στα λαμπερά φώτα -ορισμένες φορές αμυδρά λόγω των ενεργειακών κρίσεων- και το μέλλον της Ευρωπαϊκής Ένωσης, αυτό το είδος της εικόνας και αυτό το είδος της φαντασίωσης είναι αυτό που είναι σημαντικότερο για τους ανθρώπους της Βοσνίας, της Σερβίας, του Κοσσυφοπεδίου και, μάλιστα της Τουρκίας.
<P>
Αδημονώ να συνεργαστώ μαζί σας και με την κυβέρνησή σας. Παρά το γεγονός ότι μπορεί να είστε μικρή ως χώρα, όχι μόνο είστε μεγάλη σε δυναμισμό αλλά διαθέτετε επίσης πολλή ποιότητα. Όπως έχει ήδη αποδειχθεί από τη δική σας έναρξη αυτής της διαδικασίας, δεν φοβάστε να ορθώσετε το ανάστημά σας στα "λεβεντόπαιδα" όταν προσπαθούν να σας εκφοβίσουν. Αλλά προπάντων, αυτό το οποίο κομίζετε είναι η ηθική βεβαιότητα σχετικά με το από πού προέρχεστε.
<P>
Αυτό που χρειάζεται η Ευρωπαϊκή Ένωση σήμερα είναι νέοι ήρωες - ήρωες που γνωρίζουν πώς είναι να μην υπάρχει ελευθερία· ήρωες που γνωρίζουν πως είναι να μην υπάρχει ελευθερία λόγου, ελευθερία και δημοκρατία. Αυτό είναι το καλύτερο φως που μπορούμε να ανάψουμε στις σκοτεινές γωνιές της ευρωπαϊκής ηπείρου σήμερα.
<SPEAKER ID="017" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κύριε Προεδρεύων του Συμβουλίου, κυρίες και κύριοι, είμαστε αρκετά συναισθηματικοί όσον αφορά την Ευρώπη και αυτά τα οποία έχει επιτύχει ως υπόδειγμα ειρήνης και δημοκρατίας και αυτά που μπορεί να επιτύχει όσον αφορά την τόνωση της ελευθερίας και της ευημερίας των ανθρώπων, καθώς και ως κέντρο καινοτομίας και συνέπειας κατά την αντιμετώπιση των παγκόσμιων περιβαλλοντικών προκλήσεων.
<P>
Είμαστε συνεπώς περιχαρείς που σας υποδεχόμαστε εδώ σήμερα, αισθανόμαστε όμως και λίγη θλίψη λόγω του γεγονότος ότι αυτή η εμπειρία μπορεί κατά κάποιον τρόπο να είναι μοναδική, επειδή, όπως γνωρίζετε, μία από τις μεταρρυθμίσεις της Συνθήκης της Λισαβόνας είναι η εκλογή του Προέδρου του Ευρωπαϊκού Συμβουλίου. Αυτό είναι κάτι το οποίο μας ανησυχεί, επειδή κανείς από τους υποψηφίους που έχουν προταθεί δεν θα ήταν σε θέση, κατά τη γνώμη μου, να προαγάγει περαιτέρω την επιδίωξη της Ευρώπης.
<P>
Τούτου λεχθέντος, ωστόσο, θα ήθελα να αναφέρω ορισμένα συγκεκριμένα θέματα τα οποία είναι ιδιαιτέρως σημαντικά για την Ομάδα των Πρασίνων/Ευρωπαϊκή Ελεύθερη Συμμαχία. Όπως ανέφερε ο Πρόεδρος της Επιτροπής, το "ενεργειακό πακέτο" πρόκειται να υποβληθεί κατά τη διάρκεια της Προεδρίας σας: αυτό είναι το αποτέλεσμα του έργου που επιτελέστηκε από όλους πέρυσι και γνωρίζουμε ότι υπάρχει εκτεταμένη αναστάτωση για αυτό και βρίσκονται ήδη εν εξελίξει ελιγμοί και πιέσεις προκειμένου να υποβαθμίσουν την αξία του και τον αντίκτυπό του. Πιστεύουμε ότι μια θεμελιώδης πτυχή της Προεδρίας σας θα είναι να αντισταθείτε σε αυτές τις πιέσεις τόσο εκ μέρους μείζονων όσο και ήσσονων παραγόντων σχετικά με τον περιορισμό και την εξασθένιση του αντικτύπου αυτών των ρυθμίσεων.
<P>
Θα συνεχίσουμε επίσης τη μάχη μας επί της αρχής, στην οποία πιστεύω ότι θα διαφωνήσουμε. Κατά την άποψή μας, μια οικονομία με χαμηλές εκπομπές άνθρακα -εδώ απευθύνομαι επίσης στον Πρόεδρο της Επιτροπής- δεν μπορεί να είναι μια οικονομία πυρηνική ενέργειας· η χρηματοδότηση και η ανάλωση χρόνου σε ένα νέο πυρηνικό μέλλον το οποίο δεν υπάρχει ακόμη ή σε δαπανηρές τεχνολογίες αβέβαιης εφαρμογής όπως η δέσμευση και η αποθήκευση άνθρακα είναι στην πραγματικότητα σε άμεσο ανταγωνισμό με τις πραγματικά ανανεώσιμες πηγές ενέργειας τις οποίες θα πρέπει να ενθαρρύνουμε και να χρηματοδοτήσουμε: την ηλιακή και αιολική ενέργεια, και την εξοικονόμηση ενέργειας, η οποία είναι η πλέον ελπιδοφόρα προοπτική καινοτομίας και απασχόλησης.
<P>
Ακόμη ένα σημαντικό θέμα κατά τη διάρκεια της Προεδρίας σας θα είναι ο συντονισμός της εδαφικής και της αστικής ανάπτυξης, ο οποίος θα είναι άκρως σημαντικός ενόψει της Εαρινής Συνόδου Κορυφής και αφορά την παρακολούθηση του Χάρτη της Λειψίας: η διαφύλαξη της ποιότητας των πόλεών μας και η ενίσχυση της εδαφικής συνοχής είναι ίσως λιγότερο της μόδας από άλλα θέματα, αλλά θεωρούμε ότι είναι απολύτως ζωτικής σημασίας για την καταπολέμηση της κλιματικής αλλαγής.
<P>
" νομοθεσία περί αποβλήτων επίσης θα συμπληρωθεί προφανώς κατά τη διάρκεια της Προεδρίας σας. Ανησυχούμε εξαιρετικά, όχι μόνο για το τι συμβαίνει στη χώρα μου, στη Νάπολη, αλλά επίσης επειδή μας φαίνεται ότι η υποκριτική αφοσίωση προς την ιεραρχία των στρατηγικών για τα απόβλητα, η οποία θέτει ως προτεραιότητα την πρόληψη και την επαναχρησιμοποίηση, στην πραγματικότητα αντικρούεται από το κείμενο αυτής της νομοθεσίας, η οποία για μία ακόμη φορά δίνει προτεραιότητα στους αποτεφρωτήρες, οι οποίοι, κατά τη γνώμη μας, δεν αποτελούν σίγουρα τον μόνο τρόπο επίλυσης του προβλήματος των αποβλήτων.
<P>
Υπάρχουν δύο σημαντικά θέματα σε σχέση με το εμπόριο και την προστασία δεδομένων σχετικά με τα οποία θα θέλαμε πραγματικά να διαπιστώσουμε εάν η Προεδρία σας θα είναι όντως σύμμαχος αυτού του θεσμικού οργάνου ή όχι. Θα πρέπει να αντιπαλέψετε σκληρά ορισμένους από τους συναδέλφους σας σχετικά με το θέμα της συγκατάθεσης του Κοινοβουλίου για τις συμφωνίες οικονομικής εταιρικής σχέσης με τις χώρες ΑΚΕ, τις οποίες, κατόπιν των έντονων διαφωνιών με τις αφρικανικές χώρες που ανέκυψαν στη Λισαβόνα, τις θεωρούμε περισσότερο ζωτικής σημασίας από ποτέ. Μετά είναι η ελευθερία πρόσβασης σε διαπραγματευτικά έγγραφα για τις συμφωνίες εταιρικής σχέσης και συνεργασίας με χώρες όπως η Κίνα. Σκεφτείτε απλώς - το Ευρωπαϊκό Κοινοβούλιο δεν έχει ενημερωθεί ακόμη καθόλου σχετικά με το πώς εξελίσσονται αυτές οι διαπραγματεύσεις. Τα πάντα γίνονται με απόλυτη μυστικότητα! Πιστεύουμε ότι θα έπρεπε να διεξαχθεί μια ανοικτή συζήτηση για αυτό το θέμα και ότι το παρόν Κοινοβούλιο θα έπρεπε τουλάχιστον να ενημερωθεί για το τι συμβαίνει.
<P>
Τέλος, κύριε Προεδρεύων του Συμβουλίου, θα ήθελα να αναφέρω το θέμα της προστασίας δεδομένων. Γνωρίζουμε ότι το Συμβούλιο σκοπεύει να πάρει μια απόφαση για αυτό κατά τη διάρκεια της Προεδρίας σας, θα θέλαμε όμως να σας ζητήσουμε να φανείτε γενναίοι και να ζητήσετε την αναβολή εφαρμογής της απόφασης πλαισίου για μετά τη θέση σε ισχύ της Συνθήκης της Λισαβόνας, επειδή αυτό θα έδινε τη δυνατότητα στο Κοινοβούλιο να διαδραματίσει άμεσο ρόλο στη μεταρρύθμιση· ο συνάδελφός μου βουλευτής θα σας μιλήσει και πάλι για αυτό αργότερα, σας ζητώ, κύριε Προεδρεύων, να διεξάγετε την πρώτη εθνική διάσκεψη για τους Ρομ κατά τη διάρκεια της Προεδρίας σας. Αυτό θα αποτελέσει σημαντική συνεισφορά στον διαπολιτισμικό διάλογο.
<SPEAKER ID="018" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, κύριε Προεδρεύων του Ευρωπαϊκού Συμβουλίου, κύριε Πρόεδρε της Επιτροπής, γι' αυτήν την πρώτη Προεδρία ενός νέου κράτους μέλους, η Σλοβενία κληρονομεί από τους προκατόχους της μια σειρά από μάλλον άχαρες υποθέσεις. Έτσι, όσον αφορά την επικύρωση της Συνθήκης της Λισαβόνας, υποχρεούστε να διασφαλίσετε ότι κανένα κράτος μέλος, πλην της Ιρλανδίας, δεν θα δώσει το κακό παράδειγμα διοργανώνοντας δημοψήφισμα, περιλαμβανομένων των χωρών όπου είχαν αναληφθεί ισχυρές δεσμεύσεις για τη διενέργεια δημοψηφισμάτων. Αυτό αποτελεί κατά κάποιον τρόπο υπαναχώρηση, σε μια εποχή που υποτίθεται ότι υπάρχει προσέγγιση μεταξύ των πολιτών και των θεσμικών οργάνων της ΕΕ. Ειλικρινά, άξιζε να υπηρετήσετε μια πιο υψηλή φιλοδοξία.
<P>
Στον κοινωνικό τομέα, η Προεδρία θα έχει καταρχάς το βαρύ καθήκον να ξεμπλοκάρει δύο προτάσεις οδηγιών με έντονα συμβολικό χαρακτήρα, η μία για τον χρόνο εργασίας και την περιώνυμη ρήτρα αυτοεξαίρεσης (opt-out), η άλλη, για την προσωρινή απασχόληση και την ίση μεταχείριση των εργαζομένων. Δεν θα καταφέρει επίσης να αποφύγει μια συζήτηση επί της ουσίας σχετικά με τη συνέχεια που πρέπει να δοθεί στις πρόσφατες αποφάσεις του Ευρωπαϊκού Δικαστηρίου στις υποθέσεις Laval/Vaxholm και Viking Line, με τις οποίες νομιμοποιείται το κοινωνικό ντάμπινγκ. " Ομάδα μου ζήτησε άλλωστε να προγραμματιστεί συζήτηση γι' αυτό το θέμα στην ημερήσια διάταξη μιας επόμενης συνόδου του Ευρωπαϊκού Κοινοβουλίου. Αυτό επαναφέρει τον όλο προβληματισμό περί την οδηγία Bolkestein και τις διατάξεις της Συνθήκης πάνω στις οποίες βασίζεται. Εν μέσω της διαδικασίας επικύρωσης ενός νέου κειμένου, που ενσωματώνει το σύνολο αυτών των διατάξεων, αυτό προκαλεί πραγματικό μπέρδεμα.
<P>
Τέλος, πάντα σε ό,τι αφορά τον κοινωνικό τομέα, η Ευρώπη βρίσκεται αντιμέτωπη με την εντεινόμενη απαίτηση για αύξηση των μισθών. Πράγματι, το μερίδιό τους στην προστιθέμενη αξία ελαττώνεται εδώ και δεκαετίες. Ποτέ μάλιστα δεν ήταν τόσο ισχνό, όπως επισημαίνει και ο ίδιος ο οικονομικός Τύπος. Εντούτοις, η Ευρωπαϊκή Κεντρική Τράπεζα μόλις απείλησε να ανεβάσει τα επιτόκια, αν τυχόν ικανοποιηθεί αυτή η απαίτηση, που είναι ωστόσο καθ' όλα εύλογη, αυτό δε, όπως αναγνωρίζουν οι ειδικοί, μολονότι τα κέρδη είναι υψηλότερα από ποτέ. Αν δεν εντάξουμε αυτό το ζήτημα στην ημερήσια διάταξη, σύντομα θα βρει τρόπο να εμφιλοχωρήσει από μόνο του. Θυμίζω ότι στο κοινό έγγραφο της γερμανικής, της πορτογαλικής και της σλοβενικής Προεδρίας επισημαίνεται στο σημείο 68 ότι, και παραθέτω, πρωτεύον στόχος των τριών Προεδριών θα είναι η ενίσχυση του ευρωπαϊκού κοινωνικού μοντέλου, που αποτελεί αναπόσπαστο τμήμα της Στρατηγικής της Λισαβόνας. Όπως λέει και το ρητό: η απόδειξη ότι υπάρχει πουτίγκα είναι ότι την τρώμε!
<P>
Μια κουβέντα επίσης σχετικά με ένα άλλο λεπτό θέμα, τους παράνομους μετανάστες. Στην παρούσα φάση, η πρόταση οδηγίας για την επαναπροώθησή τους αξίζει τον χαρακτηρισμό "οδηγία του αίσχους", που της προσέδωσαν οργανώσεις προάσπισης των ανθρωπίνων δικαιωμάτων. " έγκρισή της ως έχει θα αναδείξει με ωμό τρόπο τις υποτιθέμενες καλές προθέσεις που διακηρύσσει η ΕΕ στο πλαίσιο του διαπολιτισμικού διαλόγου.
<P>
Θέλω, εν κατακλείδι, να αναφερθώ στο πρόβλημα του Κοσσυφοπεδίου. Πριν από κάθε απόφαση, δεν θα ήταν δικαιολογημένο να αποσαφηνιστεί μια ερώτηση με τρία σκέλη; Καταρχάς, πώς να εξηγήσουμε ότι βοήθεια ύψους δύο δισεκατομμυρίων ευρώ από τη διεθνή κοινότητα κατέληξαν σε διάστημα επτά ετών σε ανύπαρκτη οικονομική ανάπτυξη, σε ενδημική φτώχεια, σε ανεργία 50%, στη δραματική εξάπλωση της διαφθοράς και των μαφιόζικων δικτύων; Δεύτερον, πώς να εξηγήσουμε ότι 17 000 στρατιώτες του ΝΑΤΟ αποδείχτηκαν ανίκανοι να εμποδίσουν την καταστροφή δεκάδων ορθόδοξων εκκλησιών, την απαγωγή ή τη δολοφονία εκατοντάδων κοσοβάρων πολιτών που ανήκουν στις μειονοτικές κοινότητες και την αναγκαστική εξορία χιλιάδων άλλων; Τέλος, με ποιον ακριβώς τρόπο η μονομερής διακήρυξη της ανεξαρτησίας του Κοσσυφοπεδίου και η αντικατάσταση της Αποστολής των "νωμένων Εθνών στο Κοσσυφοπέδιο (UNMIK) από την Ευρωπαϊκή Ένωση θα επιλύσουν αυτά τα ζωτικά προβλήματα, εξασφαλίζοντας ταυτόχρονα τη σταθερότητα στα Βαλκάνια; Είμαι περίεργος να ακούσω την απάντησή σας.
<SPEAKER ID="019" NAME="Jens-Peter Bonde">
εξ ονόματος της Ομάδας IND/DEM. - (EN) Κύριε Πρόεδρε, θα ήθελα να ευχαριστήσω τον Προεδρεύοντα για την ωραία επίσκεψή μας στη Σλοβενία πριν από τα Χριστούγεννα. Κύριε Προεδρεύων, ελπίζω ότι θα ηγηθείτε του Ευρωπαϊκού Συμβουλίου καλύτερα από ό,τι ηγηθήκατε της συνάντησης που είχαν οι ηγέτες των Ομάδων με σας: καταναλώσατε ο ίδιος τον περισσότερο χρόνο ομιλίας και δεν είπατε τίποτα που δεν γνωρίζαμε εκ των προτέρων· δεν επιτρέψατε στους υπουργούς σας, από τους οποίους θα ανέμενα να γνωρίζουν το αντικείμενό τους, να απαντήσουν στις περισσότερες από τις ερωτήσεις μας· και δεν αποστείλατε τις απαντήσεις γραπτώς στη συνέχεια. Ένα κοινοβούλιο περιέχει επίσης μια αντιπολίτευση με ορισμένα δικαιώματα.
<P>
Χθες έλαβα μια αναφορά από 571 σλοβένους δημοσιογράφους οι οποίοι σας επικρίνουν επειδή δεν σέβεστε την ελευθερία του Τύπου. Θα επιτρέψετε μια ανεξάρτητη έρευνα;
<P>
Την περασμένη εβδομάδα γνωστοποιήθηκε ότι ζητήσατε από την Πορτογαλία να ακυρώσει το πιθανό δημοψήφισμα το οποίο υποστηρίζει η πλειονότητα των πορτογάλων ψηφοφόρων. Μπορώ να σας υπενθυμίσω την υφιστάμενη Συνθήκη της Νίκαιας, η οποία απαιτεί από εσάς να λαμβάνετε όλες τις αποφάσεις όσο το δυνατόν εγγύτερα στους πολίτες; " ακύρωση ενός δημοψηφίσματος αποτελεί παραβίαση του εν λόγω άρθρου. Τα κράτη μέλη μπορούν να επικριθούν αλλά όχι να τιμωρηθούν, επειδή η επικύρωση εξακολουθεί να συνιστά εθνική αρμοδιότητα. " συμπεριφορά της Προεδρίας και της Ευρωπαϊκής Επιτροπής αποτελεί κοινοτική υπόθεση. Πρέπει να σέβεστε τις εθνικές διαδικασίες επικύρωσης. Εάν πείτε κάτι, θα πρέπει να υπενθυμίσετε στα κράτη μέλη την κοινή νομική υποχρέωση να νομοθετούν όσο το δυνατόν εγγύτερα στους πολίτες.
<P>
Παραβιάζετε τη Συνθήκη, και το ίδιο πράττει και η Ευρωπαϊκή Επιτροπή όταν δεν συμπεριφέρεται ως θεματοφύλακας αυτού του άρθρου της Συνθήκης. Συμμετέχετε σε μια πολιτική συμφωνία μεταξύ πρωθυπουργών προκειμένου να αποφύγετε ένα δημοψήφισμα. Αυτή η συμφωνία αποτελεί παραβίαση της Συνθήκης. " Επιτροπή θα έπρεπε να διαμαρτυρηθεί αντί να στηρίζει την προσπάθεια να αποφευχθούν οι λαοί της Ευρώπης. Διαβάστε το άρθρο 1 της Συνθήκης για την Ευρωπαϊκή Ένωση ακόμη μία φορά: "οι αποφάσεις λαμβάνονται όσο το δυνατόν πιο ανοικτά και όσο το δυνατόν εγγύτερα στους πολίτες". Τι θαυμάσια πρόταση θα ήταν αυτή, εάν εφαρμοζόταν!
<P>
" Συνθήκη της Λισαβόνας αποφασίστηκε με όσο το δυνατόν πιο κλειστό τρόπο και όσο το δυνατόν πιο μακριά από τους ψηφοφόρους. Τώρα φαίνεται ότι μόνο η Ιρλανδία μπορεί να σώσει την ευρωπαϊκή δημοκρατία μας. Αλλά το Συμβούλιο θα μπορούσε τουλάχιστον να δημοσιεύσει μια ενοποιημένη απόδοση της Συνθήκης της Λισαβόνας, ούτως ώστε να μπορέσετε να διαβάσετε τι έχετε υπογράψει. Στις 17 Δεκεμβρίου 2007, η Ουγγαρία υπέγραψε ένα κείμενο το οποίο δεν είχε καν λάβει! Αυτός δεν είναι τρόπος να αποφασίζει κανείς κοντά στους πολίτες ή τους βουλευτές του Κοινοβουλίου.
<SPEAKER ID="020" NAME="Πρόεδρος">
Κύριε Bonde, περιμένουμε από εσάς, ως πρόεδρο της Ομάδας σας, να εξασφαλίσετε ότι εσείς και οι συνάδελφοί σας εδώ στο Σώμα θα συμπεριφέρονται με τρόπο που αρμόζει σε ένα κοινοβούλιο. Αντιμετωπίστε με τις δικές σας δυνάμεις τις προκλήσεις αντί να βάζετε στο στόχαστρο άλλους!
<P>
(Χειροκροτήματα)
<SPEAKER ID="021" NAME="Andreas Mölzer" AFFILIATION="NI">
(DE) Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, ως βουλευτής από μια χώρα που γειτονεύει άμεσα με τη Σλοβενία, δηλαδή από την Καρινθία, θεωρώ εντυπωσιακό και εξαιρετικά ευχάριστο ότι ένα έθνος που μέχρι πριν από 20 χρόνια στέναζε ακόμα υπό τον ζυγό του κομμουνισμού θα ασκήσει για έξι μήνες την προεδρία της Ευρωπαϊκής Ένωσης. Αυτό είναι για μένα μια απόδειξη για το ότι ο δρόμος της ευρωπαϊκής ολοκλήρωσης από τις καταστροφές του 20ού αιώνα προς την ελευθερία και την ενότητα είναι ο σωστός.
<P>
Ακούγοντας ότι ένας από τους κύριους στόχους της Σλοβενίας σε αυτήν την προεδρία του Συμβουλίου είναι να φέρει στην Ευρωπαϊκή Ένωση όλα τα κράτη της πρώην Γιουγκοσλαβίας, θεωρώ ότι αυτό είναι σωστό και σημαντικό για να ολοκληρωθεί τρόπον τινά από εδαφική άποψη αυτή η διαδικασία της ευρωπαϊκής ολοκλήρωσης. Πιστεύω ότι αυτό είναι πολύ πιο σημαντικό για παράδειγμα από τις ενταξιακές διαπραγματεύσεις με μία χώρα σαν την Τουρκία, της οποίας η κύρια επικράτεια βρίσκεται στην Ανατολία, στην Ασία.
<P>
Πιστεύω ότι αυτή η διαδικασία προσέγγισης των χωρών της πρώην Γιουγκοσλαβίας στην ΕΕ πρέπει καταρχήν να γίνει με τρόπο που να δίνει στους Ευρωπαίους τη δυνατότητα να ενεργήσουν χωρίς την επιρροή εξωευρωπαϊκών δυνάμεων όπως για παράδειγμα οι "ΠΑ και η Ρωσία. Ελπίζω ότι η Σλοβενία είναι σε θέση να λάβει υπόψη πρώτα απ' όλα την επιθυμία της Κροατίας για ένταξη στην ΕΕ και ότι δεν θα αποτελέσουν εμπόδια σε αυτό συγκρούσεις όπως για παράδειγμα αυτή που αφορά την αλιευτική ζώνη μεταξύ Κροατίας και Σλοβενίας, γιατί αναμφίβολα η Κροατία είναι, παράλληλα με τη Σλοβενία, η πιο ώριμη για την Ευρώπη χώρα της πρώην γιουγκοσλαβικής επικράτειας και μία κεντροευρωπαϊκή χώρα με δημοκρατική ωριμότητα.
<P>
Στο θέμα του Κοσσυφοπεδίου που αναμφισβήτητα θα επιβαρύνει περισσότερο από όλα τη σλοβενική Προεδρία του Συμβουλίου, πρέπει αφενός να λάβουμε υπόψη το δικαίωμα αυτοδιάθεσης κάθε λαού, το δικαίωμα της πλειοψηφίας των αλβανών Κοσσοβάρων, και αφετέρου τα ιστορικά δικαιώματα των Σέρβων. Δεν πρέπει το Κοσσυφοπέδιο να γίνει κάτι σαν κράτος-δορυφόρος των "ΠΑ και η Σερβία δεν πρέπει από την άλλη να ωθηθεί στην αγκαλιά της Μόσχας και του Κρεμλίνου. " αυτονομία του Κοσσυφοπεδίου δεν πρέπει να αποτελέσει προηγούμενο για την τουρκική βόρεια Κύπρο. Στόχος πρέπει να είναι η σταθερότητα στα Βαλκάνια και η εδαφική ολοκλήρωση της ευρωπαϊκής ολοκλήρωσης.
<P>
Επιτρέψτε μου να αναφερθώ εν συντομία σε ένα διμερές πρόβλημα μεταξύ Σλοβενίας και Αυστρίας: το θέμα των τοπογραφικών επιγραφών στην Καρινθία. Ελπίζω ότι η αυστριακή κυβέρνηση θα βρει σύντομα μία δίκαιη λύση που θα είναι ικανοποιητική για τη σλοβενική μειονότητα της Αυστρίας, η οποία κατά βάσιν χαίρει εξαιρετικής προστασίας. Για τους ίδιους λόγους, ελπίζω ότι και η Σλοβενία θα βρει μια λογική λύση για το θέμα της γερμανόφωνης αυστριακής μειονότητας που απομένει στη Σλοβενία, θα την αναγνωρίσει ως αυτόχθονα μειονότητα και ότι η πολιτιστική σύμβαση μεταξύ Αυστρίας και Σλοβενίας θα είναι ουσιαστική από την άποψη αυτή.
<SPEAKER ID="022" NAME="Mihael Brejc" AFFILIATION="PPE-DE">
(SL) Κυρίες και κύριοι, το πρόγραμμα της σλοβενικής Προεδρίας περιέχει όλα τα σημαντικά θέματα της εποχής μας και αποτελεί μια καλή βάση εργασίας για αυτούς τους έξι μήνες. Με μόλις δύο λεπτά, θα περιοριστώ σε έναν μόνο τομέα δηλαδή την ελευθερία των πολιτών, την απονομή της δικαιοσύνης και τις εσωτερικές υποθέσεις. Ευελπιστώ ότι η σλοβενική Προεδρία θα αφιερώσει τη δέουσα προσοχή στην παρακολούθηση των επιπτώσεων του συστήματος πληροφοριών "SIS 1 για όλους" και θα επιταχύνει την εφαρμογή του "SIS 2".
<P>
" κοινή πολιτική ασύλου και μετανάστευσης πρέπει να βασίζεται στη στενή συνεργασία με τις χώρες διέλευσης και προέλευσης. Επί του παρόντος υπάρχουν 27 διαφορετικά καθεστώτα και προσεγγίσεις για την επίλυση αυτού του προβλήματος και, ασφαλώς, δεν τρέφουμε αυταπάτες ότι ένα τόσο σύνθετο ζήτημα μπορεί να επιλυθεί σε σύντομο χρονικό διάστημα. Εντούτοις, πρέπει να αντιμετωπίσουμε αυτό το δύσκολο έργο.
<P>
Ο τρίτος τομέας είναι η συνεργασία με τον Οργανισμό Διαχείρισης Εξωτερικών Συνόρων (Frontex), όπου η σλοβενική Προεδρία, βάσει ανάλυσης της έκθεσης της Επιτροπής, θα εκπονήσει τις κατευθυντήριες γραμμές για τις μελλοντικές δραστηριότητες του εν λόγω οργανισμού. Ο τέταρτος τομέας αφορά την επείγουσα εναρμόνιση της ευρωπαϊκής πολιτικής θεωρήσεων και τη διαμόρφωση της νομικής βάσης για την έναρξη της λειτουργίας του ευρωπαϊκού συστήματος πληροφοριών για τις θεωρήσεις.
<P>
Το νήμα το οποίο διατρέχει όλες τις Προεδρίες έως τώρα είναι η καταπολέμηση του οργανωμένου εγκλήματος και της τρομοκρατίας. Υποστηρίζω τα προτεινόμενα μέτρα και προτείνω να αρχίσουμε επιτέλους να αντιμετωπίζουμε επίσης τα αίτια της τρομοκρατίας.
<P>
" Σλοβενία είναι ένα από τα πιο επιτυχημένα μέλη της Ευρωπαϊκής Ένωσης στον τομέα της ηλεκτρονικής διοίκησης και της εξάλειψης των διοικητικών εμποδίων. Αναμένω συνεπώς από τη Σλοβενία, κατά τη διάρκεια της Προεδρίας της, να προσφέρει την ορθή πρακτική της σε κάθε τομέα στα άλλα κράτη μέλη. Ευελπιστώ επίσης σε καλή συνεργασία μεταξύ της σλοβενικής Προεδρίας και του Κοινοβουλίου και της Επιτροπής, και είμαι πεπεισμένος ότι, μετά τη σλοβενική Προεδρία, θα είναι δυνατόν να πούμε ότι η Ευρωπαϊκή Ένωση σημείωσε ένα βήμα προς τα εμπρός.
<SPEAKER ID="023" NAME="Borut Pahor" AFFILIATION="PSE">
(SL) Είμαι περήφανος που ο πρωθυπουργός της Σλοβενίας απευθύνεται στο Ευρωπαϊκό Κοινοβούλιο σήμερα υπό την ιδιότητα του Προέδρου του Ευρωπαϊκού Συμβουλίου. Όπως είπε ο πρωθυπουργός, αυτό αποτελεί επίσης μια απόδειξη όχι μόνο των δραστικών αλλαγών που παρατηρήθηκαν στη Σλοβενία τα τελευταία είκοσι χρόνια, αλλά επίσης των σχεδόν ασύλληπτων αλλαγών που παρατηρούμε στην ίδια την Ευρώπη σε αυτή την πολύ σύντομη περίοδο της ιστορίας.
<P>
Ο Αντιπρόεδρος της Ευρωπαϊκής Επιτροπής δήλωσε στη Λιουμπλιάνα ότι η έναρξη της σλοβενικής Προεδρίας του Ευρωπαϊκού Συμβουλίου ήταν το τέλος της διαίρεσης μεταξύ των παλαιών και των νέων κρατών μελών της Ευρωπαϊκής Ένωσης.
<P>
Θα ήθελα να συμπληρώσω αυτή την όμορφη σκέψη λέγοντας ότι έως πρόσφατα μπορούσαμε μόνο να ακούμε τι ανέμεναν τα υποψήφια και εν συνεχεία νέα μέλη της Ευρωπαϊκής Ένωσης από αυτή. Σήμερα η Ευρώπη έχει το δικαίωμα να ρωτήσει τον πρωθυπουργό της Σλοβενίας και τη Σλοβενία ως προεδρεύουσα χώρα, τι μπορεί να αναμένει η Ευρώπη από τη Σλοβενία. Θεωρώ ότι βρισκόμαστε αντιμέτωποι με ένα εξαιρετικό ιστορικό γεγονός το οποίο έχει τις συμβολικές και τις πραγματικές του επιπτώσεις.
<P>
Αποτελεί προσωπική μου πεποίθηση πως μπορεί να αναμένει ό,τι περισσότερο μπορεί να δώσει η Σλοβενία. Κατά τη γνώμη μου, η Σλοβενία είναι καλά προετοιμασμένη και απολύτως επικεντρωμένη στον διεθνή της ρόλο και τον ρόλο της προεδρεύουσας χώρας του Ευρωπαϊκού Συμβουλίου.
<P>
Θα ήθελα να ευχαριστήσω τον συνάδελφό μου κ. Schulz για την υποστήριξη που έδωσε η Ομάδα μας στη σλοβενική Προεδρία και, ως πρόεδρος του μεγαλύτερου κόμματος της αντιπολίτευσης στη Σλοβενία -των Σοσιαλδημοκρατών- θα ήθελα επίσης να διαβεβαιώσω το παρόν αξιότιμο Κοινοβούλιο ότι, υπό το πρίσμα των βουλευτικών εκλογών που θα ακολουθήσουν μετά το τέλος της σλοβενικής Προεδρίας της Ευρωπαϊκής Ένωσης, δεν θα χρησιμοποιήσω την ευρωπαϊκή πολιτική της σλοβενικής Προεδρίας της Ευρωπαϊκής Ένωσης προκειμένου να την στοχοποιήσω ή να την καταστήσω θύμα των κοινών μας προσπαθειών για σλοβενική επιτυχία σε αυτή τη σημαντική διεθνή αποστολή. " επιτυχία του πρωθυπουργού θα αποτελέσει επιτυχία του σλοβένου πρωθυπουργού, επιτυχία ολόκληρης της Σλοβενίας, και επίσης και δική μου επιτυχία.
<P>
Είμαι πεπεισμένος ότι στο τέλος της σλοβενικής Προεδρίας θα μπορέσουμε να αποδείξουμε ότι, όπως είπε κάποιος, δεν υπάρχουν ελάσσονα και μείζονα μέλη της Ευρωπαϊκής Ένωσης, και ότι υπάρχουν μόνο αυτά τα οποία είναι ελαφρώς περισσότερο ή ελαφρώς λιγότερο επιτυχή στην Προεδρία τους της Ευρωπαϊκής Ένωσης. Επιθυμία μου είναι, με ελάχιστη τύχη, ο πρωθυπουργός και η σλοβενική κυβέρνηση να κατορθώσουν να συγκαταλεχθούν μεταξύ των περισσότερο επιτυχημένων.
<SPEAKER ID="024" NAME="Jelko Kacin" AFFILIATION="ALDE">
(SL) Κύριε Πρωθυπουργέ, η άφιξή σας και η προσφώνησή σας σήμερα αποτελούν την έναρξη της τελευταίας φάσης της πλήρους ενσωμάτωσης της Σλοβενίας στην Ευρωπαϊκή Ένωση. " Σλοβενία είναι η πρώτη χώρα μεταξύ των έντεκα νέων χωρών που μπόρεσε να αναλάβει την Προεδρία. Αποτελεί μεγάλο προνόμιο για τη Σλοβενία και την Ευρώπη και σας εύχομαι καλή επιτυχία στην Προεδρία.
<P>
Εντούτοις, το καθήκον της Προεδρίας είναι επίπονο, λόγος για τον οποίο θα ήθελα να σας ρωτήσω επίσης σχετικά με τις αδικίες που διαπράττονται στην Ευρωπαϊκή Ένωση. Αυτό το ερώτημα δεν απευθύνεται μόνο σε σας αλλά επίσης στον Πρόεδρο του Κοινοβουλίου και τον Πρόεδρο της Ευρωπαϊκής Επιτροπής. Το 2004 δέκα χώρες προσχώρησαν στην Ευρωπαϊκή Ένωση. Στην πραγματικότητα ήταν μόλις εννιάμισι επειδή προσχώρησε μόνο τμήμα της Κύπρου. Δύο χρόνια αργότερα ανακοινώσαμε την είσοδο της Ρουμανίας και της Βουλγαρίας και ξεχάσαμε πάλι το βόρειο τμήμα της Κύπρου. Και ακόμη και μετά την προσχώρηση της Ρουμανίας και της Βουλγαρίας, πάλι δεν είπαμε τίποτα για την Κύπρο.
<P>
Πρωθυπουργέ, σήμερα μιλήσατε για τα Δυτικά Βαλκάνια, την Ουκρανία, τη Μολδαβία, τον Καύκασο και τη Βόρεια Αφρική χωρίς να αφιερώσετε ούτε μία λέξη στο ζήτημα της Βόρειας Κύπρου. Είναι σαν να έχουν παραβλεφθεί, εξαλειφθεί, το οποίο δεν είναι καλό. Ορθώς ξεκινήσατε στη Λιουμπλιάνα έναν διάλογο μεταξύ πολιτισμών και θρησκειών. Και ο τομέας στον οποίο θα μπορούσαμε να σημειώσουμε πραγματικά μεγάλη επιτυχία είναι ακριβώς η Κύπρος. " Κύπρος πρέπει να διεξάγει έναν διάλογο μεταξύ πολιτισμών και θρησκειών ούτως ώστε αυτά τα 200 000 αθώα άτομα να μπορέσουν να έχουν μια ευκαιρία να γίνουν μέλη της Ευρωπαϊκής Ένωσης. Επίσης, η Κύπρος μόλις δέχτηκε το ευρώ ως νέο της νόμισμα. Στο βόρειο τμήμα εξακολουθούν να χρησιμοποιούν τη λίρα.
<P>
Και τέλος, Πρωθυπουργέ, όταν μιλήσατε για την ενοχή σας, ότι δικαστήκατε σε μία ξένη γλώσσα, θα προτιμούσα να είχατε πει Σερβοκροατικά ή Σερβικά. Ορισμένοι σε αυτή την αίθουσα, ίσως σκέφτηκαν ότι δικαστήκατε ενδεχομένως στα Ρωσικά. Για μια ακόμη φορά, σας εύχομαι απόλυτη επιτυχία στην Προεδρία σας.
<SPEAKER ID="025" NAME="Adam Bielan" AFFILIATION="UEN">
(PL) Κύριε Πρόεδρε, θα ήθελα να αρχίσω συγχαίροντας τον πρωθυπουργό Janša για την ανάληψη της Προεδρίας της Ένωσης. Αυτή είναι μια ιστορική στιγμή στην ιστορία της ευρωπαϊκής ολοκλήρωσης, καθώς είναι η πρώτη φορά που ένα νέο κράτος μέλος ανέλαβε την Προεδρία.
<P>
" Σλοβενία είναι μια χώρα η οποία έχει πληγεί σε πολλές περιπτώσεις από τις συνοριακές μεταβολές που έχουν συμβεί στην ήπειρό μας. Αποτελεί συνεπώς καλό παράδειγμα της ευρωπαϊκής ενοποίησης, όχι μόνο από οικονομική, αλλά επίσης και από γεωπολιτική άποψη.
<P>
Για αυτόν τον λόγο πιστεύω ότι οι επόμενοι έξι μήνες θα είναι καρποφόροι όσον αφορά τη σταθεροποίηση της κατάστασης στην περιοχή των Δυτικών Βαλκανίων. Θα ήθελα να εκφράσω την ελπίδα να δοθεί προτεραιότητα στην πολιτική γειτονίας και διεύρυνσης της Ένωσης κατά τη διάρκεια αυτής της περιόδου. Βασίζομαι επίσης στο γεγονός ότι οι βλέψεις της προς ανατολάς γείτονος, της Ουκρανίας, θα γίνουν δεκτές με περισσότερη κατανόηση.
<P>
Χαίρομαι που η ενεργειακή πολιτική θα είναι επίσης μία από τις προτεραιότητες της Σλοβενίας. Γνωρίζουμε πάρα πολύ καλά ότι δεν μπορεί να υπάρξει ασφαλή Ευρώπη εάν δεν διασφαλίσουμε την ενεργειακή ασφάλεια. Δεν πρέπει να υπάρχει μελλοντικός εκβιασμός της Ευρωπαϊκής Ένωσης για την ενέργεια από οποιονδήποτε, και είμαι πεπεισμένος ότι η Σλοβενία, μία χώρα που έφερε το βάρος του κομμουνισμού για περισσότερο από 40 χρόνια, το εκτιμά αυτό εξαιρετικά.
<SPEAKER ID="026" NAME="Elly de Groen-Kouwenhoven" AFFILIATION="Verts/ALE">
(EN) Κύριε Πρόεδρε, θέλω να δώσω τα συγχαρητήρια μου στη Σλοβενία, και να καλωσορίσω τον πρωθυπουργό Janša: μόνο τέσσερα χρόνια μέλος της ΕΕ και ήδη στην Ευρωπαϊκή Προεδρία. Αυτό σημαίνει δουλειά και υπευθυνότητα, αλλά αποτελεί επίσης απόδειξη εμπιστοσύνης στο νέο κράτος σας, κύριε Προεδρεύων.
<P>
Αυτό το οποίο με ανησυχεί και με απογοητεύει -μας απογοητεύει, καλύτερα- είναι ότι ένας εντυπωσιακός αριθμός βουλευτών του ΕΚ από πολύ διαφορετικές χώρες και ομάδες δεν έχουν λάβει ακόμη σαφή απάντηση στο επανειλημμένο αίτημά τους σχετικά με το εάν η Σλοβενία πρόκειται να φιλοξενήσει την πρώτη ετήσια διάσκεψη των Ρομ. Μεγάλο γεγονός, αλλά επίσης τεράστια πρόκληση - και δεν είστε μόνοι. " Ευρωπαϊκή Επιτροπή προσέφερε οικονομική υποστήριξη. " ηθική υποστήριξη προέρχεται από το Ευρωπαϊκό Συμβούλιο το οποίο, στα συμπεράσματα, στο σημείο 50, υπογραμμίζει ότι η ΕΕ θα έπρεπε να προβεί σε συγκεκριμένες ενέργειες για τα θέματα των Ρομ.
<P>
" υλικοτεχνική υποστήριξη προέρχεται από την ευρωπαϊκή κοινότητα των Ρομ, οι οποίοι εξέφρασαν την προθυμία τους να συνεργαστούν στενά όπου μπορούν. " πολιτική υποστήριξη προέρχεται από πολλούς βουλευτές του ΕΚ από διαφορετικές ομάδες στο παρόν Κοινοβούλιο οι οποίοι γνωρίζουν το λησμονημένο έθνος της Ευρώπης, τους Ρομ, πολλοί από τους οποίους εξακολουθούν να είναι θύματα των τελευταίων βαλκανικών πολέμων, ζώντας ως πρόσφυγες διάσπαρτοι σε ολόκληρη την Ευρώπη.
<P>
" Σλοβενία σώθηκε μετά βίας, αλλά στερήθηκε βαθιά την ελευθερία και την ασφάλεια καθαυτή. Ελπίζω ότι η Σλοβενία θα θεωρήσει τιμή της να φιλοξενήσει την πρώτη ετήσια διάσκεψη των Ρομ. Γνωρίζει ότι έχει πολλούς υποστηρικτές - και ίσως, θα έπρεπε να πω, οπαδούς.
<SPEAKER ID="027" NAME="Mary Lou McDonald" AFFILIATION="GUE/NGL">
(EN) Κύριε Πρόεδρε, θα ήθελα και εγώ να ευχηθώ καλή επιτυχία στη σλοβενική Προεδρία. Σήμερα είναι πράγματι μια ιστορική ημέρα. Δεν αμφιβάλλω ούτε για μία στιγμή για την ικανότητα της Σλοβενίας ως μικρού κράτους μέλους να ασκήσει μια επιτυχή προεδρία.
<P>
Ελπίζω, κύριε Προεδρεύων, ότι όντως σοβαρολογείτε όταν λέτε ότι επιθυμείτε να δείτε μια Ευρώπη η οποία θα νοιάζεται πραγματικά και μια Ευρώπη η οποία θα θέτει τον πολίτη στο επίκεντρο. Πρέπει να σας πω ότι, εάν σοβαρολογούσαμε ότι θα το κάναμε αυτό και δεν περιοριζόμασταν στις ρητορείες -να το κάνουμε πραγματικότητα- θα ήταν απαραίτητο βασικά να προβούμε σε μια ριζική αλλαγή στην προσέγγισή μας και στο περιεχόμενο της πολιτικής μας σε αυτό το θεσμικό όργανο και σε όλα τα θεσμικά όργανα της Ευρωπαϊκής Ένωσης.
<P>
Συμμερίζομαι τις ανησυχίες ενός προηγούμενου ομιλητή σχετικά με το γεγονός ότι δεν θα διεξαχθούν δημοψηφίσματα στα κράτη μέλη για το θέμα της Συνθήκης της Λισαβόνας. Έρχομαι από μια χώρα στην οποία θα διεξαχθεί δημοψήφισμα και οι άνθρωποι θα έχουν την ευκαιρία να αξιολογήσουν, πραγματικά, πώς κρίνουν ότι προχωρεί και αναπτύσσεται αυτό το σχέδιο.
<P>
Κύριε Προεδρεύων, στην Ιρλανδία προκαλέσατε κάποια αναταραχή: αναφέρθηκε στα μέσα ενημέρωσης ότι είπατε πως είναι σημαντικό να μην ξεκινήσουν ορισμένες συζητήσεις που μπορεί να προκαλέσουν προβλήματα στη χώρα μας. Αυτό αφήνει να εννοηθεί σε μας ότι προτείνετε να αναβληθούν αμφιλεγόμενα ή δύσκολα θέματα. Θα θέλαμε να ξέρουμε ποια είναι αυτά τα θέματα.
<P>
Εάν σοβαρολογούμε για τη δημοκρατία στην Ένωση, εάν σοβαρολογούμε για μια Ένωση η οποία νοιάζεται, πρέπει ασφαλώς να διασφαλίσουμε ότι παρέχεται στους ανθρώπους πλήρη ενημέρωση για πρωτοβουλίες και επιλογές πολιτικής.
<SPEAKER ID="028" NAME="Bernard Wojciechowski" AFFILIATION="IND/DEM">
(PL) Κύριε Πρωθυπουργέ, πριν από λίγο είπατε ότι η Ευρωπαϊκή Ένωση ενώθηκε όχι μόνο από μια κοινή οικονομία και πολιτική, αλλά επίσης από τις αξίες μιας κοινής μνήμης, πολιτισμού και δημιουργικότητας. Συμφωνώ.
<P>
Έχετε χαιρετισμούς, πρωθυπουργέ, από την Πολωνία, την πατρίδα του Adam Mickiewicz. Αυτός ο προφήτης, όπως τον αποκαλούν οι Γάλλοι, ρώτησε κάποτε: Σλάβοι, τι νέο μπορείτε να προσφέρετε; Τι φέρνετε μαζί σας στο παγκόσμιο στερέωμα; Το μήνυμά του ήταν ότι το χριστιανικό πνεύμα έχει διαποτίσει ιδιαίτερα ορισμένους ευρωπαϊκούς λαούς, και το σύνολο της χριστιανικής προόδου εμπεριέχει επίσης την πρόοδο των εθνών. " Ευρώπη -η μητέρα των εθνών- ενώνεται από ένα χριστιανικό πνεύμα τόσο στη δύση όσο και στην ανατολή. Εδώ, σε αυτό το Κοινοβούλιο, ο γάλλος πρόεδρος Valéry Giscard D'Estaing μου είπε πρόσφατα ότι ήταν πάντα υπέρ της συμπερίληψης μιας αναφοράς στον χριστιανικό Θεό στο Ευρωπαϊκό Σύνταγμα.
<P>
Πρωθυπουργέ, ορθώς λέτε ότι το Ευρωπαϊκό Έτος Διαπολιτισμικού Διαλόγου αποτελεί μια ευκαιρία να ενισχυθεί η Ευρώπη μέσω του πολιτισμού. Ο Jean Monnet, ο οποίος αναπαύεται τώρα στο Πάνθεον των Αθανάτων στο Παρίσι, συνήθιζε να λέει ότι εάν επρόκειτο να ξεκινήσει πάλι από την αρχή, θα ξεκινούσε με πολιτισμό. Ο χριστιανικός πολιτισμός και η θρησκεία, όπως ο καθηγητής Tadeusz Zieliński, ενταφιασμένος στο Schöndorf κοντά στο Μόναχο, συνήθιζε να λέει, εκφράζεται στην ανθρώπινη λαχτάρα. Συνεπώς αφήστε τη Σλοβενία, αυτή τη μικρή χώρα της ΕΕ να εκφράσει αυτή τη λαχτάρα μέσω των ενεργειών της προς όφελος του χριστιανικού πολιτισμού στην Ευρώπη. Εκεί έγκειται το μεγαλείο της χώρας σας στην ΕΕ· εκεί έγκειται το μεγαλείο των σλαβικών χωρών μας της ΕΕ.
<P>
(Ο Πρόεδρος διακόπτει τον ομιλητή)
<SPEAKER ID="029" NAME="Jana Bobošíková" AFFILIATION="NI">
(CS) Κυρίες και κύριοι, χαίρομαι που η σλοβενική Προεδρία επιθυμεί να ασχοληθεί με το θέμα της απειλής της κλιματικής αλλαγής και με την πολιτική της ασφαλούς και αειφόρου ενέργειας. Νομίζω ότι είναι πλέον καιρός να βγάλουμε τις λαϊκίστικες οικολογικές παρωπίδες μας και να ελευθερωθούμε από τον αδικαιολόγητο φόβο των πυρηνικών αντιδραστήρων. Έχουμε μια ευκαιρία να σταματήσουμε να αποσπούμε χρήματα από τις τσέπες των πολιτών μέσω του ανήθικου εμπορίου αδειών εκπομπών, οι οποίες δεν είναι παρά συγχωροχάρτια για τους μεγαλύτερους ρυπαίνοντες. Έχουμε την ευκαιρία να απαλλαγούμε από γελοίους φόρους επί των κόκκων καυσίμων καθώς και τεχνικές ψευδολύσεις στις οποίες οι δαπάνες υπερβαίνουν κατά πολύ τα οφέλη τους.
<P>
Κυρίες και κύριοι, σύμφωνα με τεκμηριωμένα επιστημονικά συμπεράσματα η πυρηνική ενέργεια είναι η μορφή ενέργειας η οποία δεν παράγει CO2 και ελαχιστοποιεί την επιδείνωση της κλιματικής αλλαγής. Αποτελεί επίσης τη φθηνότερη ενέργεια χαμηλών εκπομπών άνθρακα, είναι αξιόπιστη και ασφαλής. Επιπλέον, η πυρηνική ενέργεια μειώνει την εξάρτηση μιας χώρας από τον εφοδιασμό σε καύσιμα από ασταθείς περιοχές. Είμαι πεπεισμένη ότι εάν επιθυμούμε να ενεργήσουμε προς όφελος των πολιτών της Ένωσης και να αντιμετωπίσουμε την αλλαγή του κλίματος, θα πρέπει να επενδύσουμε στην έρευνα, την ανάπτυξη και την εκπαίδευση στον τομέα της πυρηνικής ενέργειας.
<SPEAKER ID="030" NAME="Werner Langen" AFFILIATION="PPE-DE">
(DE) Κύριε Πρόεδρε, θα ήθελα να συγχαρώ τη σλοβενική Προεδρία του Συμβουλίου για το περιεκτικό της πρόγραμμα, την τελική φάση του προγράμματος των τριών προεδριών του Συμβουλίου, αλλά και για την επιτυχή εξέλιξη της χώρας σας.
<P>
Ανήκετε στη ζώνη Σένγκεν και στην ευρωζώνη και πρόκειται πραγματικά για μία ιστορική προεδρία του Συμβουλίου, θέλω δε να σας παρακαλέσω να μην κάνετε ό,τι και οι προηγούμενες προεδρίες, δηλαδή να παρουσιάσετε ένα πρόγραμμα το οποίο ούτε καν μια μεγάλη χώρα δεν θα μπορούσε να υλοποιήσει μέσα σε ένα εξάμηνο. Εσείς, ως μικρότερη χώρα, έχετε βέβαια την αλληλεγγύη των μεγαλύτερων χωρών και του Σώματος, σας παρακαλώ όμως να μην θέσετε υπερβολικά πολλούς στόχους. " μεταρρύθμιση του Ο"Ε ασφαλώς δεν θα είναι δυνατό να γίνει μέσα στο εξάμηνο, στη διάρκεια της σλοβενικής Προεδρίας.
<P>
Εκκρεμούν πολύ επείγοντα προβλήματα, και αναφέρατε ήδη μερικά. Το δυσκολότερο θα είναι το ζήτημα του Κοσσυφοπεδίου και εδώ η θέση σας είναι ιδιαίτερα δύσκολη. Ένα άλλο είναι η περαιτέρω ανάπτυξη της εσωτερικής αγοράς ενέργειας, η συμφωνία με τη Ρωσία - αυτές είναι προτεραιότητες με τις οποίες μπορείτε πραγματικά να ασχοληθείτε. Κι αν καταφέρετε να προωθήσετε την επικύρωση της Συνθήκης της Λισαβόνας, μπορείτε να πείτε στο τέλος της εξάμηνης Προεδρίας σας: ναι, καταφέραμε ως πρώτη χώρα του πρώην κομμουνιστικού μπλοκ να κάνουμε αυτήν την Προεδρία του Συμβουλίου ένα θετικό πρότυπο ευημερίας, ελευθερίας και ειρήνης.
<P>
Τελειώνοντας, θα ήθελα να κάνω μια σύντομη παρατήρηση στον κ. Schulz που δεν βρίσκεται πλέον στην αίθουσα. Μίλησε εδώ για τη Σοσιαλιστική Ομάδα -στη Γερμανία δεν μιλάει γι' αυτό- ξέρουμε όμως ότι το έκανε. Στο τέλος μίλησε κατά της ακροδεξιάς λες και ο κομμουνισμός ήταν ακροδεξιό σύστημα! Αν μεταφέρω σωστά τα λόγια του, σας ανέθεσε τελικά να προωθήσετε την ένταξη της Τουρκίας. " Επιτροπή επιβεβαίωσε ήδη ότι αντιμετωπίζει με τον ίδιο τρόπο την Κροατία και την Τουρκία. Μην εμπλακείτε! Αφήστε το αυτό για τα μεγάλα κράτη που δεν μπόρεσαν να το λύσουν μέχρι τώρα. Αν επικεντρωθείτε στα Δυτικά Βαλκάνια, θα κάνετε μεγάλο καλό στην Ευρώπη και ενδέχεται να έχετε μεγαλύτερη επιτυχία σε αυτό παρά στην προσπάθεια να λύσετε τα προβλήματα της Τουρκίας.
<SPEAKER ID="031" NAME="Hannes Swoboda" AFFILIATION="PSE">
(DE) Κύριε Πρόεδρε, κύριε πρωθυπουργέ, μην αφήσετε να περιορίσουν τον ρόλο σας μόνο στα Βαλκάνια! Να παραμείνετε μία Ευρωπαϊκή Προεδρία. Παρ' όλ' αυτά θέλω να αρχίσω από τα μικρά θέματα και ελπίζω ότι και η πατρίδα μου, η Αυστρία, θα συνεισφέρει θετικά στην Προεδρία σας επιλύνοντας τα προβλήματα της σλοβενικής μειονότητας της Αυστρίας που παραμένουν ανοιχτά και ότι η σλοβενική μειονότητα τώρα θα έχει επιτέλους τα δικαιώματα που της ανήκουν.
<P>
Ως εισηγητής για την Κροατία ελπίζω ότι κατά την Προεδρία σας η Κροατία θα μπορέσει να κάνει μεγάλες προόδους. Σε αυτό πρέπει να συμβάλετε και εσείς και η Κροατία. Από εσάς περιμένω να εφαρμόσετε κατά τη διάρκεια της δικής σας Προεδρίας τη συμφωνία που συνάψατε με τον πρωθυπουργό Sanader και να βρεθεί λύση στα επίμαχα θέματα των συνόρων μέσω της αξιολόγησης τρίτων. Από την Κροατία αναμένω να καταβάλει μεγαλύτερες προσπάθειες, όσον δε αφορά την περιβαλλοντική ζώνη αλιείας περιμένω να τηρηθεί η υπόσχεση ότι αυτή η ζώνη δεν θα επεκταθεί και δεν θα ισχύσει για την Κροατία και την Ιταλία.
<P>
Ασφαλώς, το μεγαλύτερο πρόβλημα είναι εκείνο του Κοσσυφοπεδίου και θεωρώ ότι ακολουθείτε τον σωστό δρόμο. Προχωρείτε προσεκτικά, ήρεμα, αλλά στοχοθετημένα. Αυτή είναι η λύση που πρέπει να επιδιώξουμε στο Κοσσυφοπέδιο, γιατί -ας είμαστε ειλικρινείς- η συνύπαρξη με το Κοσσυφοπέδιο μέσα στη Σερβία δεν είναι ούτε δυνατή ούτε λογική, ούτε για το Κοσσυφοπέδιο ούτε για τη Σερβία. Αυτό ωστόσο δεν σημαίνει πως δεν συμμεριζόμαστε τους ενδοιασμούς της Σερβίας και δεν μπορούμε να καταλάβουμε ότι αντιμετωπίζει εδώ σοβαρά προβλήματα. Πρέπει όμως να πούμε επίσης ξεκάθαρα στη Σερβία και ειδικότερα στον πρωθυπουργό Koštunica: πιστεύουμε ότι το μέλλον της Σερβίας -μίας δημοκρατικής Σερβίας, μίας Σερβίας που θα συνεργάζεται και με το Διεθνές Ποινικό Δικαστήριο για την Πρώην Γιουγκοσλαβία (ICTY)- είναι στην Ευρώπη! Αν ο κ. Koštunica πιστεύει πως το μέλλον της Σερβίας είναι στη Ρωσία, είναι δικό του πρόβλημα, εγώ όμως δεν πιστεύω ότι ο πληθυσμός της χώρας συμφωνεί μαζί του.
<P>
Γι' αυτό θα πρέπει να δοθεί και κατά την Προεδρία σας ένα σαφές μήνυμα στη Σερβία ότι στο ζήτημα αυτό πρέπει να επιλέξει μεταξύ Ρωσίας και Ευρωπαϊκής Ένωσης. Εμείς κάνουμε μία έντιμη προσφορά σε ολόκληρη την περιοχή, και ιδίως στη Σερβία, να συνεχίσουν σε εύθετο χρόνο την πορεία τους προς την Ευρωπαϊκή Ένωση. Αυτό είναι ένα μεγάλο καθήκον που σας περιμένει και είμαι βέβαιος ότι θα το εκπληρώσετε καλά.
<P>
(Χειροκροτήματα)
<SPEAKER ID="032" NAME="Lena Ek" AFFILIATION="ALDE">
(EN) Κύριε Πρόεδρε, θέλω να συνδυάσω δύο από τα θέματα της Εαρινής Συνόδου Κορυφής. Πρώτον, την αλλαγή του κλίματος και τη δέσμη μέτρων για το κλίμα και την ενέργεια. Φυσικά, είναι πολύ δύσκολο όταν πρέπει να περάσετε από τους στόχους στα εργαλεία. Αυτό προκαλεί ένα φορτίο σε όλα τα κράτη μέλη μας. Εντούτοις, αυτό είναι κάτι το οποίο πρέπει να πράξουμε. Θέλω να υπογραμμίσω δύο τομείς στους οποίους πρέπει να είμαστε πολύ προσεκτικοί όταν εισερχόμαστε σε διαπραγματεύσεις για αυτή την πράσινη δέσμη μέτρων.
<P>
Το πρώτο είναι τα κοινωνικά θέματα. Σε αυτή την αίθουσα διεξήγαμε πολλή συζήτηση όσον αφορά τη στρατηγική της Λισαβόνας και την προσθήκη της οικονομικής ανάπτυξης στα θέματα της αειφόρου κοινωνικής ανάπτυξης και του περιβάλλοντος. Είναι πολύ σημαντικό όταν την επόμενη εβδομάδα παραδοθεί η πράσινη δέσμη μέτρων να αντικατοπτρίζεται σε αυτήν η αειφόρος οικονομική ανάπτυξη.
<P>
Το δεύτερο πράγμα είναι η τεχνολογική ουδετερότητα. " Σλοβενία είναι μια δασοκομική χώρα, όπως και η δική μου χώρα, η Σουηδία, και θεωρώ ότι είναι πολύ σημαντικό να έχει κανείς όλα τα διαφορετικά εναλλακτικά καύσιμα στο τραπέζι ώστε να μπορεί να επιλέξει και να επιτρέψει στην καινοτομία να αξιοποιήσει πλήρως το σύνολο των δυνατοτήτων. Μην ξεχνάτε τη μεθανόλη και την κυτταρίνη!
<P>
Τέλος, η Στρατηγική της Λισαβόνας πρέπει να είναι ένας συνδυασμός του κλίματος και της οικονομικής ανάπτυξης. Κοιτάξτε τον τομέα των μεταφορών, ο οποίος αποτελεί ένα τέλειο παράδειγμα του πώς τα τρένα και τα αυτοκίνητα μπορούν να επιτύχουν όχι μόνο οικονομική ανάπτυξη και καλύτερη εσωτερική αγορά, αλλά επίσης τους στόχους της δέσμης μέτρων για την ενέργεια. Μόνο κάνοντας την αρχή το ανέφικτο μπορεί να καταστεί εφικτό. Σας εύχομαι κάθε επιτυχία, κύριε Προεδρεύων.
<SPEAKER ID="033" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, η Σλοβενία είναι η πρώτη από τα νέα κράτη μέλη που αναλαμβάνει την Προεδρία της Ευρωπαϊκής Ένωσης. " Προεδρία αυτή συμπίπτει με το έτος 2008, το οποίο ανακηρύχθηκε Έτος Διαπολιτισμικού Διαλόγου, συνεπώς αυτό αποτελεί μία από τις κύριες βάσεις του προγράμματός της. Δεν θα πρέπει να λησμονείται, ωστόσο, ότι ένας τέτοιος διάλογος είναι δυνατός μόνο όταν οι συμμετέχοντες έχουν ισχυρή αίσθηση πολιτιστικής ταυτότητας και επιθυμούν να μοιραστούν αυτόν τον πλούτο και με άλλους.
<P>
Το πολιτισμικό θεμέλιο της Ευρώπης είναι ο Χριστιανισμός, συνεπώς οι χριστιανικές αξίες θα πρέπει να προωθούνται και να ενισχύονται, και όχι να υπονομεύονται. Είναι δύσκολο να διακρίνει κανείς μία τέτοια θετική προσέγγιση στα πιο σημαντικά έγγραφα της ΕΕ που έχουν ψηφιστεί, όπως ο Χάρτης Θεμελιωδών Δικαιωμάτων και η μεταρρυθμιστική Συνθήκη. Δεν περιλαμβάνουν αναφορές στις χριστιανικές ρίζες της Ευρώπης. Δεν διεξήχθη επίσης σοβαρή συζήτηση για αυτό το θέμα στο φόρουμ του Ευρωπαϊκού Κοινοβουλίου.
<P>
Σε αυτό το πλαίσιο πρέπει να υπάρχουν αμφιβολίες ως προς το κατά πόσον η Ευρωπαϊκή Ένωση, ενώ παραμελεί, και συνεπώς διαβρώνει τις ίδιες τις ρίζες της, είναι επαρκώς προετοιμασμένη για έναν διαπολιτισμικό διάλογο με ισχυρούς εταίρους από άλλες περιοχές του κόσμου.
<SPEAKER ID="034" NAME="Roberto Musacchio" AFFILIATION="GUE/NGL">
(IT) Κύριε Πρόεδρε, κυρίες και κύριοι, όπως είπε ο κ. Barroso, η σλοβενική Προεδρία αποτελεί αυτή καθεαυτή ένα ιστορικό επίτευγμα και αυτό μας επιτρέπει να συλλογιστούμε τη σχέση μεταξύ της Ευρώπης και της περιοχής των Βαλκανίων. Αυτό αποτέλεσε ασφαλώς αντικείμενο επικρίσεων, εν μέρει λόγω των πτυχών κατακερματισμού που περιελάμβανε, και η Ευρώπη θα πρέπει τώρα να το αντισταθμίσει αυτό προωθώντας την ειρήνη και την προσέγγιση, με την ενθάρρυνση ακριβώς της ίδιας της σχέσης με την Ευρώπη.
<P>
Για αυτόν τον λόγο θα πρέπει να αποφύγουμε τη μονομερή δράση στο Κοσσυφοπέδιο, για το οποίο θα πρέπει να υπάρξει κοινή ευρωπαϊκή πολιτική, όπως ορίζει, εξάλλου, η νέα συνθήκη. Πρέπει να αντιμετωπίσουμε τα προβλήματα των νέων εξωτερικών συνόρων που ανέκυψαν ως αποτέλεσμα της προσχώρησης ορισμένων χωρών στην Ευρωπαϊκή Ένωση. Χρειαζόμαστε μια ενεργή πολιτική για κοινωνική, οικονομική και περιβαλλοντική ολοκλήρωση η οποία θα περιλαμβάνει ολόκληρη την περιοχή, και ειλικρινά δεν θεωρώ την πυρηνική ενέργεια ως λύση για τα ενεργειακά προβλήματα.
<P>
Τέλος, θα ήθελα να υπενθυμίσω στη σλοβενική Προεδρία το πρόβλημα των "διεγραμμένων", δηλαδή, των πολιτών της πρώην Γιουγκοσλαβίας που εξακολουθούν να έχουν προβλήματα ιθαγένειας στη Σλοβενία, ούτως ώστε να επιλυθεί οριστικά.
<SPEAKER ID="035" NAME="Hans-Peter Martin" AFFILIATION="NI">
(DE) Κύριε Πρόεδρε, κύριε Προεδρεύων του Συμβουλίου, όταν ήμασταν παιδιά, μας περιέγραφαν πολύ παραστατικά πώς διέσχιζε ο στρατηγός Τίτο τους δρόμους του Βελιγραδίου και οι άνθρωποι πηδούσαν στην άκρη, οι δρόμοι έκλειναν και δεν ίσχυαν οι κανόνες οδικής κυκλοφορίας. Για το παιδικό μυαλό μας αυτό ήταν η πεμπτουσία της αυθαιρεσίας και της αναλγησίας ενός συγκεκριμένου συστήματος.
<P>
Αργότερα διαπιστώσαμε πόσο αυθαίρετα κινούνταν διαδικασίες ενάντια σε αντιφρονούντες, σε επικριτές, στη χώρα από την οποία καταφέρατε να ελευθερωθείτε. Τώρα βρίσκεστε εδώ και καταλαβαίνω τη χαρά σας, δείξτε όμως προσοχή! Ο Τίτο είναι εδώ, από άποψη συμπεριφοράς, για παράδειγμα, ο γενικός γραμματέας μας Harald Rømer που διασχίζει με μεγάλη ταχύτητα την πόλη του Στρασβούργο και φοβάται τις συνέπειες ακόμη κι αν οδηγεί με 100 χιλιόμετρα την ώρα και οι άνθρωποι αναγκάζονται κι εδώ να πηδούν στην άκρη του δρόμου. Δυστυχώς, υπάρχουν ακόμη και σε αυτήν την Ευρωπαϊκή Ένωση αυθαίρετες διαδικασίες σε βάρος επικριτών που δεν είναι αγαπητοί.
<SPEAKER ID="036" NAME="Πρόεδρος">
Αρνούμαι κατηγορηματικά αυτές τις επιθέσεις εναντίον του γενικού γραμματέα του Ευρωπαϊκού Κοινοβουλίου.
<SPEAKER ID="037" NAME="Giles Chichester" AFFILIATION="PPE-DE">
(EN) Κύριε Πρόεδρε, θα ήθελα να καλωσορίσω θερμά τον πρωθυπουργό στο Κοινοβούλιο και να του ευχηθώ καλή επιτυχία στη θητεία του ως Προεδρεύοντα του Συμβουλίου. Αισθάνομαι σίγουρος ότι η Σλοβενία θα εκτελέσει με μεγάλη ικανότητα το καθήκον που ανοίγεται μπροστά της.
<P>
Επικροτώ την έμφαση που δίνεται στο επόμενο στάδιο της Στρατηγικής της Λισαβόνας. Πρέπει να γίνουν πολλά ακόμη προκειμένου να πεισθούν τα κράτη μέλη να μεταρρυθμίσουν τις οικονομίες τους και ελπίζω ότι η Προεδρία θα ταχθεί υπέρ της μεγαλύτερης ελευθέρωσης, των μεταρρυθμίσεων στις αγορές εργασίας και θα διασφαλίσει τα οφέλη των ευρωπαϊκών επιχειρήσεων από την παγκοσμιοποίηση. " Ευρώπη πρέπει να είναι περισσότερο ανταγωνιστική, περισσότερο προσανατολισμένη στη δημιουργία νέων θέσεων εργασίας και να την ενδιαφέρει λιγότερο η προστασία ενός κοινωνικού μοντέλου που παρεμποδίζει την αύξηση της απασχόλησης.
<P>
Θέλω να δω δράση για την ολοκλήρωση της εσωτερικής αγοράς και, ιδιαίτερα, στον τομέα των τηλεπικοινωνιών. Χαιρέτισα την περσινή ανακοίνωση του Επιτρόπου για την περαιτέρω ελευθέρωση της αγοράς των τηλεπικοινωνιών. Έχουμε τώρα την ευκαιρία να επαναξιολογήσουμε το υφιστάμενο πλαίσιο προκειμένου να απαλλαγούμε από στενωπούς και να χαράξουμε ένα ανταγωνιστικότερο μέλλον για αυτόν τον τομέα ζωτικής σημασίας.
<P>
Ανυπομονώ να ακούσω στο πλαίσιο της Επιτροπής Βιομηχανίας, Έρευνας και Ενέργειας, όπου είμαι επίσης ο εκπρόσωπος της Ομάδας τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv, πώς σκοπεύει η Προεδρία να προωθήσει τα πράγματα. Χαιρετίζω επίσης τη δέσμευση για δυναμική προώθηση της ατζέντας για την ενέργεια και την αλλαγή του κλίματος. " ΕΕ έχει καθορίσει δύσκολους στόχους για τις εκπομπές διοξειδίου του άνθρακα και τα κράτη μέλη είναι πλέον υποχρεωμένα να συνεχίσουν αναλαμβάνοντας πραγματική δράση, και όχι μόνο με λόγια, προκειμένου να διασφαλίσουν ότι η κατανομή των βαρών δεν καταλήγει απλώς σε διασκορπισμό του φορτίου.
<P>
Διάβασα με ανησυχία στον Τύπο αυτή την εβδομάδα ότι ορισμένα κράτη μέλη προσπαθούν να υπονομεύσουν τη συμφωνία της ΕΕ του προηγούμενου έτους για την αλλαγή του κλίματος, και θα μεριμνήσουμε με ιδιαίτερη προσοχή ώστε η βρετανική κυβέρνηση να ανταποκριθεί στις δεσμεύσεις τις οποίες ανέλαβε.
<SPEAKER ID="038" NAME="Jan Marinus Wiersma" AFFILIATION="PSE">
(NL) Κύριε Πρόεδρε, θα ήθελα να επανέλθω στην κατάσταση σχετικά με τη Σερβία. Θεωρώ ότι είναι καλή ιδέα να συσταθεί μια ομάδα δράσης ανάλογη με αυτή για την Κροατία, όπως προτάθηκε από τη σλοβενική Προεδρία, προκειμένου να βοηθήσει τη Σερβία να συνεργαστεί πλήρως και αποτελεσματικά με το Διεθνές Ποινικό Δικαστήριο για την πρώην Γιουγκοσλαβία στη Χάγη. Αυτό θα μπορούσε να ανοίξει επίσης τον δρόμο -κατά τη γνώμη μου- για την υπογραφή της Συμφωνίας Σταθεροποίησης και Σύνδεσης. Θα ήθελα επίσης να απευθύνω έκκληση στην κυβέρνηση της χώρας μου, των Κάτω Χωρών, να συνεργαστεί και να στηρίξει την πρόταση της σλοβενικής Προεδρίας, και επίσης να κοιτάξει πόσο καλά λειτούργησε αυτό στο παρελθόν με την Κροατία.
<P>
Θα ήθελα επίσης να διατυπώσω μια δεύτερη παρατήρηση για την πολιτική γειτονίας μας. " Ουκρανία έχει τώρα μια νέα κυβέρνηση, και πρόκειται να ξεκινήσουν οι διαπραγματεύσεις για τη διάδοχη συμφωνία της Συμφωνίας Εταιρικής Σχέσης και Συνεργασίας με αυτή τη χώρα. Θα θέλαμε να γνωρίζουμε τις προτάσεις και τις ιδέες της σλοβενικής κυβέρνησης, τη μορφή που θα πρέπει να πάρουν οι διαπραγματεύσεις και το επιδιωκόμενο αποτέλεσμα. Δεν είμαστε υπέρ του να προσφέρουμε προσχώρηση στην Ουκρανία επί του παρόντος -αυτό σίγουρα δεν είναι προς συζήτηση- αλλά είναι σημαντικό να προσφέρουμε στη χώρα κάτι πιο απτό όσον αφορά τους δεσμούς της με την Ευρωπαϊκή Ένωση.
<P>
Θα ήθελα να πω τώρα λίγα λόγια για την κατάσταση σε σχέση με τη Γεωργία, ακόμη μία χώρα η οποία καλύπτεται από την Ευρωπαϊκή Πολιτική Γειτονίας. Προσωπικά, έκρινα την αντίδραση της Ευρωπαϊκής Ένωσης στα αποτελέσματα των εκλογών και στις ίδιες τις εκλογές μάλλον υπερβολικά βιαστική και μάλλον υπερβολικά θετική. Υπήρξαν μεγάλες διαδηλώσεις στη συνέχεια. Εξακολουθεί να βρίσκεται υπό εξέλιξη συζήτηση σχετικά με τις παρατυπίες που συνέβησαν κατά τη διεξαγωγή των εκλογών. Αυτό που θεωρώ σημαντικό τώρα είναι ότι τόσο η Ευρωπαϊκή Ένωση όσο και η Προεδρία αναλαμβάνουν πρωτοβουλίες προκειμένου να ενισχύσουν τουλάχιστον τους δεσμούς μεταξύ της αντιπολίτευσης στην εν λόγω χώρα και του προέδρου Saakashvili.
<P>
Τέλος, θα ήθελα να σχολιάσω την κατάσταση σε σχέση με τη Ρωσία. Πρόκειται να διεξαχθούν σύντομα προεδρικές εκλογές. Φαίνεται ότι ο δρόμος είναι ανοιχτός για την έναρξη των διαπραγματεύσεων για μια νέα συμφωνία εταιρικής σχέσης με τη χώρα. Κατά τη γνώμη μας, ολόκληρο το θέμα της ενεργειακής διαφάνειας έχει ιδιαίτερα μεγάλη σημασία στις προπαρασκευαστικές διαπραγματεύσεις για τη νέα συμφωνία.
<P>
Επιθυμούμε επίσης να ξεκινήσουμε διάλογο με τη Ρωσία σχετικά με την ποιότητα της δημοκρατίας στην εν λόγω χώρα, ωστόσο, και ιδιαίτερα τα προβλήματα που αντιμετωπίσαμε πρόσφατα κατά την παρατήρηση των εκλογών και τον τρόπο με τον οποίο το βλέπουμε αυτό αναφορικά με τον τρόπο που το βλέπει η Ρωσία. Ευελπιστώ ότι και αυτό το θέμα, επίσης, θα είναι στην ατζέντα της σλοβενικής Προεδρίας.
<SPEAKER ID="039" NAME="Bronisław Geremek" AFFILIATION="ALDE">
(PL) Κύριε Πρόεδρε, νομίζω ότι προσδοκούμε ότι το 2008 η σλοβενική Προεδρία θα δώσει τη δυνατότητα στην Ευρωπαϊκή Ένωση να διευθετήσει το θέμα της Συνταγματικής Συνθήκης και να προβεί σε προετοιμασίες για την επικύρωσή της, και ότι θα καταστήσει επίσης δυνατή την εξεύρεση λύσης σε ένα από τα πιο δυσάρεστα προβλήματα που αντιμετωπίζει η Ευρώπη - το πρόβλημα του Κοσσυφοπεδίου. Θεωρώ ότι είναι σημαντικό να ειπωθεί, ωστόσο, ότι εκτός αυτών των προτεραιοτήτων υπάρχουν ορισμένα καθήκοντα που τις ευνοούν. Θα ήθελα να ζητήσω ο διαπολιτισμικός διάλογος να αντιμετωπιστεί ως ένα τέτοιο καθήκον. Νομίζω ότι συγκαταλέγεται μεταξύ των αξιών που συνθέτουν την ευρωπαϊκή ενότητα, και ότι επίσης στηρίζει μια ορισμένη γεωπολιτική αξία που θα πρέπει να έχει η πολιτική της ΕΕ.
<P>
Μου φαίνεται ότι σε αυτό το ιδιαίτερο πλαίσιο η Ευρώπη μπορεί να διαδραματίσει τον ρόλο ειρηνοποιού σε μια κατάσταση στην οποία ο κόσμος φαίνεται να τελεί υπό καθεστώς διεθνούς σύγχυσης. Θα ήθελα επίσης να προσθέσω ότι όσον αφορά το Κοσσυφοπέδιο, είναι εξαιρετικά σημαντικό το πρόβλημα του διαπολιτισμικού διαλόγου να αποτελέσει το πλαίσιό του. Αυτό θα είναι το πρόβλημα του μέλλοντος για το Κοσσυφοπέδιο.
<P>
Πρωθυπουργέ, εύχομαι καλή επιτυχία στη σλοβενική Προεδρία.
<SPEAKER ID="040" NAME="Jan Tadeusz Masiel" AFFILIATION="UEN">
(PL) Κύριε Πρόεδρε, κύριε Προεδρεύων του Συμβουλίου, συγχαίρω τη Σλοβενία για την Προεδρία της στην Ένωση και της εύχομαι καλή επιτυχία, ιδίως στην επικύρωση της νέας συνθήκης.
<P>
" μικρή Σλοβενία εντάχθηκε πριν από τη μεγάλη Πολωνία, και αυτό θα πρέπει να αποτελέσει αντικείμενο περισυλλογής για μας τους Πολωνούς. Ίσως μέσω του παραδείγματος της Σλοβενίας θα επιτύχουμε να μειώσουμε τον φόβο μας για την Ένωση και να ενισχύσουμε την πίστη μας ότι έχει νόημα. Σε τελική ανάλυση, εσείς, κύριε, είστε ο δεύτερος Σλάβος, μετά τον Ιωάννη Παύλο II, που επιτύχατε να ηγηθείτε του πολιτισμού ολόκληρης της Ευρώπης, συμπεριλαμβανομένου του δυτικού τμήματός της. Μετά τη διεύρυνσή της το 2004, η Ένωση ευελπιστούσε σε μια εισροή νέου αίματος, νέων εγκεφάλων και μιας νέας προοπτικής, και μέσω της πρότασής σας για μια πέμπτη ελευθερία της Ένωσης -την ελεύθερη κυκλοφορία της γνώσης- ανταποκρίνεστε σε αυτήν την προσδοκία.
<P>
" χώρα σας, κάποτε τμήμα της πρώην Γιουγκοσλαβίας, με τη συναίσθηση των προβλημάτων του χριστιανικού και του ισλαμικού κόσμου, θα προσφέρει ασφαλώς την ώθηση για μια δίκαιη έκβαση για το Κοσσυφοπέδιο, με σεβασμό στα δικαιώματα των Σέρβων.
<SPEAKER ID="041" NAME="Alojz Peterle" AFFILIATION="PPE-DE">
(SL) Με χαρά και υπερηφάνεια μοιράζομαι μαζί σας μια εορταστική διάθεση συνοδευόμενη, ασφαλώς, από ένα δυνατό αίσθημα ευθύνης και μεγάλων ευκαιριών. Είμαι πεπεισμένος ότι η Σλοβενία θα αποδείξει επίσης μέσω της Προεδρίας ότι η αναγόρευσή της, πριν από χρόνια, δεν ήταν απλώς μια γεωπολιτική απόφαση, αλλά επίσης μια αναγνώριση ότι ήμαστε πρόθυμοι να συνεργαστούμε υπεύθυνα για τη δημιουργία μιας ελεύθερης, δημοκρατικής και επιτυχώς ενωμένης Ευρώπης.
<P>
Υποστηρίζω σθεναρά τη φιλοδοξία για την εφαρμογή της Στρατηγικής της Λισαβόνας, η οποία είναι θεμελιώδης για το μέλλον μας. Κατ' αυτήν την έννοια ευελπιστώ ότι η Σλοβενία θα κάνει τα πάντα για την προαγωγή της κοινής πολιτικής στον τομέα των τηλεπικοινωνιών και της τεχνολογίας των πληροφοριών. Αυτό είναι ουσιαστικό για την εφαρμογή της Στρατηγικής της Λισαβόνας, όχι μόνο λόγω της συνεισφοράς στην απαραίτητη αύξηση της ανταγωνιστικότητας, αλλά επίσης για την περαιτέρω προσέγγιση των πολιτών. Οι πολίτες της Ευρώπης αρέσκονται να αισθάνονται την κοινή πολιτική στις τσέπες τους και ήμαστε επιτυχείς με την οδηγία για την περιαγωγή, η οποία μας δίνει τη δυνατότητα να τηλεφωνούμε φθηνότερα εντός της Ευρώπης· η κοινή πολιτική σε αυτόν τον τομέα θα καταστήσει ασφαλώς δυνατό για μας να αποκομίζουμε συχνότερα τα οφέλη τέτοιων πολιτικών.
<P>
" δεύτερη έμφασή μου είναι στον τομέα της υγείας. Είμαι πολύ ικανοποιημένος, και δεν είμαι ο μόνος στο παρόν Κοινοβούλιο, που οι προτεραιότητες της σλοβενικής Προεδρίας περιλαμβάνουν επίσης την καταπολέμηση του καρκίνου. Θα πρέπει να καταστεί μόνιμο θέμα της ατζέντας του Ευρωπαϊκού Συμβουλίου.
<P>
Ο καρκίνος δεν αποτελεί μόνο θέμα των υπουργών Υγείας. Ένας στους τρεις πολίτες της Ευρώπης μπορεί να αναμένει ότι θα προσβληθεί από αυτή την αρρώστια και οι τάσεις δεν είναι ελπιδοφόρες. Αποτελεί ένα ευρύ κοινωνικό και πολιτικό ζήτημα το οποίο συνδέεται επίσης με την εφαρμογή της Στρατηγικής της Λισαβόνας. Εάν προσβληθεί από την αρρώστια αυξανόμενος αριθμός ατόμων, δεν θα μπορέσουμε να επιτύχουμε μεγαλύτερη παραγωγικότητα και καλύτερη ανταγωνιστικότητα. " υγεία αποτελεί ένα όραμα, μια διάσταση, και όχι απλώς έναν τομέα δραστηριότητας. Θα ήμουν ικανοποιημένος εάν επιτυγχάναμε δύο πράγματα κατά τη διάρκεια της σλοβενικής Προεδρίας. Πρώτον, να δοθεί περισσότερη προσοχή στην πρόληψη της καταπολέμησης του καρκίνου, και δεύτερον, να συσταθούν διοργανικές ομάδες εργασίας για την καταπολέμηση του καρκίνου. Αυτός ο αγώνας απαιτεί καλό, ενιαίο συντονισμό μεταξύ του Ευρωπαϊκού Κοινοβουλίου, του Συμβουλίου και της Ευρωπαϊκής Επιτροπής.
<P>
Κύριε Προεδρεύων του Συμβουλίου, σας εύχομαι μια επιτυχή Προεδρία.
<SPEAKER ID="042" NAME="Magda Kósáné Kovács" AFFILIATION="PSE">
(HU) Σας ευχαριστώ, κύριε Πρόεδρε, Πρωθυπουργέ, με την Προεδρία σας τα νέα κράτη μέλη σημείωσαν ένα νέο βήμα στην πορεία προς την ενηλικίωση. Πιθανόν η Προεδρία σας θα συνεισφέρει στη διάλυση των επιφυλάξεων που δεν υπήρξαν ποτέ στο πλαίσιο των ευρωπαϊκών θεσμικών οργάνων αλλά που ήταν παρούσες στην καθημερινή ζωή της Ευρωπαϊκής Ένωσης.
<P>
Έχετε την πρώτη Προεδρία στο Ευρωπαϊκό Έτος Διαπολιτισμικού Διαλόγου. " περιοχή μας γνωρίζει ότι, δίπλα στη μεγάλη κόκκινη κουκίδα στον πλανήτη μας, η ανατολικοκεντρική Ευρώπη έγινε μια κουκκίδα που βάφτηκε ροζ, αλλά αυτή η περιοχή δεν ήταν ποτέ το ίδιο χρώμα. Αυτή η περιοχή διατηρούσε πάντα την ιστορική της πολυχρωμία και ποικιλομορφία. Αυτό είναι ιδιαίτερα γνωστό στα Δυτικά Βαλκάνια, δεδομένου ότι η Γιουγκοσλαβία κάλυψε τις διαχωριστικές γραμμές, αλλά δεν μπόρεσε όμως να τις γεφυρώσει.
<P>
Δεν είναι, συνεπώς, τυχαίο ότι αγωνιζόμαστε κατά κύριο λόγο για την επανεξέταση και την ενίσχυση της εθνικής, γλωσσικής και πολιτισμικής μας ταυτότητας, και αναμένουμε από εσάς να μας βοηθήσετε σε αυτό, εφόσον η Προεδρία σας μπορεί να βοηθήσει στην αναδημιουργία μιας ταυτότητας η οποία είναι πλέον αδιαχώριστη από τη συνείδηση των ευρωπαίων πολιτών.
<P>
" ευκαιρία και το καθήκον της σλοβενικής Προεδρίας είναι να σημειώσει περαιτέρω βήματα προκειμένου να οδηγήσει την ευρωπαϊκή αποστολή και διεύρυνση της περιοχής σε μια νέα φάση. " Σλοβενία αποτελεί την πύλη στα Δυτικά Βαλκάνια, και το μονοπάτι της Ευρώπης διέρχεται αυτή την πύλη. " κόπωση των κρατών μελών λόγω της διεύρυνσης δεν μπορεί να μετατραπεί σε μεταρρυθμιστική κόπωση σε αυτήν την περιοχή, καθώς αυτό θα διακύβευε τη σταθερότητα της περιοχής μας.
<P>
Τέλος, σχετικά με τη μεταρρυθμιστική Συνθήκη, είμαι περήφανη που η Ουγγαρία ήταν η πρώτη που επικύρωσε τη μεταρρυθμιστική Συνθήκη. Παρόλο που υπάρχουν μόνο ελάχιστα θέματα στα οποία μπορεί να επιτευχθεί πολιτική συμφωνία στην Ουγγαρία σήμερα, η Ευρώπη είναι ένα από αυτά. " περιοχή μας χρειάζεται μια Ευρώπη η οποία θα λειτουργεί περισσότερο και καλύτερα, και είμαστε σίγουροι για τη συνεργασία και τη βοήθεια της σλοβενικής Προεδρίας.
<P>
(SL) Σας εύχομαι καλή επιτυχία στην Προεδρία σας.
<SPEAKER ID="044" NAME="Alexander Lambsdorff" AFFILIATION="ALDE">
(DE) Κύριε Πρόεδρε, οι Άλπεις είναι εφέτος σημαντικές για την Ευρώπη. " Σλοβενία ασκεί την προεδρία του Ευρωπαϊκού Συμβουλίου, η Ελβετία και η Αυστρία φιλοξενούν το πανευρωπαϊκό πρωτάθλημα ποδοσφαίρου και όλα τα μάτια είναι στραμμένα στα βουνά. Συγχαίρω την Προεδρία για την ανάληψη των επίσημων καθηκόντων της.
<P>
Πρόκειται για μία σημαντική Προεδρία. " διαδικασία επικύρωσης της Λισαβόνας είναι δικαιολογημένα η πρώτη σας προτεραιότητα. " ΕΠΑΑ θα τεθεί σε δοκιμασία στο Κοσσυφοπέδιο. Περιμένουμε ότι θα δηλώσετε εδώ στο Σώμα -αν δεν επιτευχθεί η έγκριση ψηφίσματος στο Συμβούλιο Ασφαλείας- ότι το ψήφισμα 1244 είναι μία αδιάσειστη νομική βάση για όλες τις δράσεις στο πλαίσιο της ΕΠΑΑ. Ο πρόεδρος της Ομάδας μου είπε ήδη πως είμαστε ενάντιοι στην επίσπευση της συμφωνίας σταθεροποίησης και σύνδεσης για τη Σερβία εφόσον δεν υπάρχει συνεργασία με το Διεθνές Ποινικό Δικαστήριο για την πρώην Γιουγκοσλαβία.
<P>
Εορτάζουμε το γεγονός ότι η Σλοβενία είναι το πρώτο κράτος μέλος από τις χώρες που προσχώρησαν το οποίο αναλαμβάνει την Προεδρία. Εμείς οι Φιλελεύθεροι αγωνιζόμασταν πάντα σθεναρά γι' αυτή τη διεύρυνση και την υπερασπιστήκαμε ακόμα κι όταν υπήρχε αντίδραση στις πατρίδες μας.
<P>
Ωστόσο, αυτή τη στιγμή η διάθεσή μας δεν είναι και τόσο εορταστική. Κατάγομαι από τη Βόρεια Ρηνανία-Βεστφαλία και χθες 2 300 άνθρωποι έμαθαν στο Bochum πως η Nokia θα κλείσει τις μονάδες παραγωγής της και θα μεταφέρει την παραγωγή στη Ρουμανία. Μετά δημιουργήθηκε η εντύπωση ότι αυτό γίνεται με κονδύλια της ΕΕ. Λέω ξεκάθαρα εξ ονόματος του FDP ότι η μεταφορά θέσεων εργασίας εντός της Ευρωπαϊκής Ένωσης δεν πρέπει να ενισχύεται με κοινοτικούς πόρους. Θα κάνουμε τα πάντα για να εξασφαλίσουμε ότι στην προκειμένη περίπτωση δεν θα δοθούν κοινοτικές επιδοτήσεις. Βλέπω τον Πρόεδρο της Επιτροπής να γνέφει. Ελπίζω ότι η Επιτροπή θα τοποθετηθεί σαφώς επ' αυτού. Είναι ένα σημαντικό ζήτημα που κάνει τους ανθρώπους να φοβούνται την Ευρώπη. Δεν πρέπει να συμβαίνει αυτό. Θα φροντίσουμε επίσης, εάν δοθούν στη Ρουμανία εθνικές επιδοτήσεις, να εξεταστεί αυτό από τη σκοπιά της επιλεξιμότητας για ενισχύσεις. Αυτό είναι ένα πρόβλημα και ελπίζουμε ότι οι εξειδικευμένοι και δραστήριοι άνθρωποι στο Bochum θα μπορέσουν σύντομα να βρουν και πάλι δουλειά.
<SPEAKER ID="045" NAME="Ryszard Czarnecki" AFFILIATION="UEN">
(PL) Πρωθυπουργέ, έχετε τη συμπάθειά μου και τα συλλυπητήριά μου. Μετά την είσοδό σας στην ευρωζώνη, ο πληθωρισμός στη χώρα σας είναι 100% υψηλότερος από ό,τι πριν από έναν χρόνο. Παρά το γεγονός αυτό, όπως είπε ο Επίτροπος Almunia πριν από δύο μήνες, κύριε Πρόεδρε της Επιτροπής, ομολογήσατε ότι αυτή η αύξηση του πληθωρισμού είναι μία από τις επιπτώσεις της προσχώρησης στην ευρωζώνη.
<P>
Μία από τις δεδηλωμένες προτεραιότητές σας είναι το ζήτημα του Κοσσυφοπεδίου. Παρακαλώ έχετε κατά νου ότι η ανεξαρτησία του θα είναι η πρώτη μονομερής μεταβολή των συνόρων στην Ευρώπη μετά τον Δεύτερο Παγκόσμιο Πόλεμο. Αυτό ακριβώς ζητούν η Οσετία και η Αμπχαζία στη Γεωργία, αλλά και η Μόσχα ενδιαφέρεται επίσης για την αποσταθεροποίηση της κατάστασης στον Νότιο Καύκασο. Αυτό μπορεί όντως να απειλήσει με πόλεμο την εν λόγω περιοχή, και με τη μεγαλύτερη στρατιωτική σύγκρουση στην Ευρώπη μετά την ξαφνική έκρηξη στα Βαλκάνια στην αρχή της δεκαετίας του 1990. Σαφώς πρέπει να σεβαστούμε το δικαίωμα των πολιτών του Κοσσυφοπεδίου για αυτοδιάθεση.
<SPEAKER ID="046" NAME="Francisco José Millán Mon" AFFILIATION="PPE-DE">
(ES) Κύριε Πρόεδρε, εύχομαι στη σλοβενική Προεδρία καλή επιτυχία. Αποτελεί ένα εξαιρετικό σύμβολο της μεταμόρφωσης της Ευρωπαϊκής Ένωσης. Τους επόμενους έξι μήνες θα εξεταστούν μερικά πολύ σημαντικά θέματα, και θα αναφέρω μερικά.
<P>
Καταρχάς, υπάρχει το Εαρινό Ευρωπαϊκό Συμβούλιο, το οποίο θα επικεντρωθεί στη Στρατηγική της Λισαβόνας. " αλήθεια είναι ότι βρισκόμαστε σε μία δύσκολη οικονομική κατάσταση: οι προβλέψεις ανάπτυξης είναι σε ύφεση λόγω της οικονομικής κρίσης, του αυξανόμενου πληθωρισμού, της δύναμης του ευρώ και ενός πολύ αδύναμου δολαρίου, καθώς και της εξαιρετικά υψηλής τιμής του πετρελαίου. Οι τιμές των τροφίμων αυξάνονται επίσης.
<P>
" κοινή γνώμη περιμένει αποτελεσματικές αποφάσεις που θα συμβάλλουν στην αποκατάσταση της εμπιστοσύνης σε μια εποχή αβεβαιότητας.
<P>
Στο εξωτερικό υπάρχει το ζήτημα του Κοσσυφοπεδίου, το οποίο επηρεάζει σημαντικές αρχές όπως η σταθερότητα των συνόρων σε ολόκληρη την Ευρώπη. Μη βιαστείτε. Πιστεύω ότι το Ευρωπαϊκό Συμβούλιο τον Δεκέμβριο ενέργησε πολύ βιαστικά. Έλαβε αποφάσεις όπως η αποστολή μιας μη στρατιωτικής αποστολής, αλλά προφανώς χωρίς καμία συμφωνία σχετικά με τη νομική βάση. Είναι παράδοξο να συμβαίνει αυτό στην ΕΕ, μια κοινότητα βασισμένη στο κράτος δικαίου.
<P>
Το θέμα του Κοσσυφοπεδίου είναι ένα λεπτό θέμα, και απαιτεί προσοχή. Προσπαθήστε σκληρά να επιτύχετε ένα νέο ψήφισμα του Συμβουλίου Ασφαλείας.
<P>
Τον Μάιο, όπως αναφέρατε, θα διεξαχθεί η σημαντική Σύνοδος Κορυφής της Λίμα με τις χώρες της Λατινικής Αμερικής, οι οποίες είναι τόσο κοντά στην Ευρώπη από άποψη αρχών και αξιών. " Λίμα θα πρέπει επίσης να χρησιμοποιηθεί ως μοχλός πίεσης για να αρθεί το αδιέξοδο στις διαπραγματεύσεις με το Mercosur και να προωθηθούν οι διαπραγματεύσεις με τις χώρες των Άνδεων και της Κεντρικής Αμερικής σχετικά με τις αντίστοιχες συμφωνίες σύνδεσης.
<P>
Τον Μάρτιο η επέκταση του χώρου Σένγκεν θα είναι μια πραγματικότητα στους αερολιμένες. Αυτή είναι μια αποφασιστική στιγμή για τα εξωτερικά σύνορα της ΕΕ, και αυτό με φέρνει στην καταπολέμηση της παράνομης μετανάστευσης. Προγραμματίζεται μια συνάντηση των αρμόδιων υπουργών για τον έλεγχο των συνόρων, η οποία πιστεύω ότι είναι πολύ επίκαιρη. Υπάρχει ανάγκη για αυξανόμενη συνεργασία μεταξύ αυτών των υπουργών, και οι αξιωματούχοι που προσέχουν τα εξωτερικά σύνορα πρέπει να έχουν απόλυτη επίγνωση ότι επιτελούν όχι μόνο ένα εθνικό, αλλά επίσης ένα ευρωπαϊκό έργο και ότι μοιράζονται την ευθύνη γι' αυτά που συμβαίνουν σε όλο τον χώρο Σένγκεν.
<P>
Τέλος, σας ζητώ να εργαστείτε για την καταπολέμηση της τρομοκρατίας. Οι πολίτες περιμένουν από την Ευρωπαϊκή Ένωση να παράγει αποτελέσματα σε αυτό το πεδίο που είναι τόσο σημαντικό για τη ζωή τους.
<SPEAKER ID="047" NAME="Kristian Vigenin" AFFILIATION="PSE">
(BG) Κύριε Πρόεδρε, κύριε Barroso, κύριε Janša, δεν μπορώ να μην παρατηρήσω ότι η σλοβενική Προεδρία αποτελεί ένα πολύ σημαντικό μήνυμα για τους ευρωπαίους πολίτες και ιδιαίτερα για τους πολίτες της Κεντρικής και Ανατολικής Ευρώπης.
<P>
" Σλοβενία έχει την ευκαιρία να δώσει σε όλους την αυτοπεποίθηση ότι είναι όντως ισότιμοι συμμετέχοντες στην ευρωπαϊκή διαδικασία. Γνωρίζουμε τη Σλοβενία ως μία χώρα η οποία αντιμετώπισε, χωρίς πολλή φασαρία, επίμονα και με συνέπεια, τα μεγάλα θέματα της μετάβασής της και σήμερα έχει κάθε λόγο να αναφέρεται ως "η χώρα της Ανατολικής Ευρώπης με τις καλύτερες επιδόσεις". Αυτό κατέστη δυνατό μέσω της πολιτικής συναίνεσης στη χώρα αυτή. Αυτό ακριβώς αναμένουμε από τη σλοβενική Προεδρία: να συνεχίσει χωρίς τυμπανοκρουσίες ή μεγάλες υποσχέσεις να αντιμετωπίζει θέματα που είναι θεμελιώδη για το μέλλον της Ευρωπαϊκής Ένωσης, όπως υπογραμμίζεται στο πρόγραμμα που παρουσιάσατε. Έχετε κάθε ευκαιρία να το επιτύχετε αυτό επειδή η σημερινή συζήτηση έδειξε τόσο πολιτική όσο και θεσμική συναίνεση υπέρ σας.
<P>
Πιστεύω ότι η σλοβενική Προεδρία έρχεται την κατάλληλη στιγμή, ιδίως από την άποψη των προκλήσεων που σχετίζονται με τα Δυτικά Βαλκάνια. " ιστορική και πολιτική εμπειρία της Σλοβενίας θα δώσει τη δυνατότητα στην Ευρωπαϊκή Ένωση να είναι περισσότερο αποτελεσματική στην πολιτική της έναντι αυτών των χωρών. Χρειάζονται μια νέα ώθηση προκειμένου να συνεχίσουν τις μεταρρυθμίσεις και να επιταχύνουν την πρόοδό τους προς την Ευρωπαϊκή Ένωση. Έναν απολύτως εφικτό στόχο όπως απέδειξε εμπράκτως η Σλοβενία, μια πρώην ομόσπονδη δημοκρατία της Γιουγκοσλαβίας.
<P>
Πιστεύω ότι μέσω της Σλοβενίας, η Ευρωπαϊκή Ένωση θα μιλήσει με μια φωνή πιο κατανοητή για πολλά από τα κράτη των Δυτικών Βαλκανίων. Τόσο κυριολεκτικά όσο και μεταφορικά. Θεωρώ ότι πρέπει να αναφέρω ότι για πρώτη φορά το Συμβούλιο θα ομιλεί μια σλαβική γλώσσα. Μου φαίνεται ότι κανείς άλλος δεν θα μπορούσε να χειριστεί πιο επιτυχώς το "θέμα του Κοσσυφοπεδίου" από την Σλοβενία. Οι κίνδυνοι που αντιμετωπίζει ολόκληρη η περιοχή είναι τεράστιοι, και για αυτόν τον λόγο οι προσδοκίες μας από σας, κύριε Janša, είναι επίσης υψηλές. Προσδοκούμε από εσάς να επιτύχετε να διατηρήσετε την ενότητα της Ευρωπαϊκής Ένωσης, τόσο σε σχέση με την απόφαση για το καθεστώς της επαρχίας όσο και σε σχέση με τη δέσμευση της Ένωσης για τη δύσκολη περίοδο που θα ακολουθήσει.
<P>
Κύριε Janša, για μας, τους Σοσιαλιστές, είναι σημαντικό να είναι επιτυχής η σλοβενική Προεδρία, και δεν θα μείνουμε απλώς να παρακολουθούμε αμέτοχοι, θα σας προσφέρουμε την πραγματική υποστήριξή μας στις προσπάθειές σας όσο καλύτερα μπορούμε και όσο μας επιτρέπουν οι δυνατότητές μας, ούτως ώστε να εφαρμόσετε το πρόγραμμά σας. Σας εύχομαι καλή επιτυχία, ούτως ώστε να μπορέσετε να αποδείξετε ότι μια μικρή χώρα μπορεί να είναι μεγάλη στην Ευρώπη.
<SPEAKER ID="048" NAME="Marco Pannella" AFFILIATION="ALDE">
(IT) Κύριε Πρόεδρε, πρωθυπουργέ Janša, κυρίες και κύριοι, καλωσορίσατε πρωθυπουργέ εξ ονόματος αυτού του ριζοσπαστικού κόμματος και των συντρόφων που έσπευσαν να επιτύχουν την απελευθέρωσή σας, με τους συντρόφους και τους φίλους του περιοδικού Mladina, στα τέλη του 1988. Ήσαστε στη φυλακή για χάρη της δημοκρατίας και για χάρη της Ευρώπης. Σήμερα είστε Πρόεδρος μιας Ευρωπαϊκής Ένωσης η οποία απαλείφει και καταργεί τον εθνικό ύμνο και τη σημαία, η οποία με την Ευρωομάδα στρεβλώνει ακόμα -παρακαλώ σημειώστε το αυτό, πρωθυπουργέ- τα παραδοσιακά γεωπολιτικά σύνορα στα ευρωπαϊκά μας νομίσματα. Είστε υπέρ της διεύρυνσης, αυτή είναι όμως η ίδια Ευρώπη η οποία κώφευε στην τραγωδία της Γιουγκοσλαβίας, και σήμερα κωφεύει στην Τουρκία και όλες τις διευρύνσεις στις οποίες ευελπιστούμε.
<P>
Ήμασταν -συμπεριλαμβανομένου εμού του ιδίου- επίσης στη Λιουμπλιάνα όταν συνέβαιναν οι σερβικές αεροπορικές επιδρομές. Τότε συναντηθήκαμε με τον κ. Skolk, με τη νεολαία του AZMSS, με τον πρόεδρο Kučan και ακόμη και με τον φίλο μας κ. Kacin. Τότε αγωνιζόσασταν για μια Ευρώπη διαφορετική από την Ευρώπη που σας πρόδιδε, η οποία επιθυμούσε να δει μια ουδέτερη Γιουγκοσλαβία επειδή αυτό την εξυπηρετούσε.
<P>
Καλωσορίσατε. Εάν εξ ονόματος της χώρας σας, της Σλοβενίας, πρόκειται να είστε αυτός που ήσασταν, τότε θα είστε αυτός που θα αντιπροσωπεύει εδώ την Ευρώπη του Altiero Spinelli, όχι εμείς που εκπροσωπούμε την Ευρώπη, όχι εμείς που συχνά εκπροσωπούμε τον κατακερματισμό της.
<P>
(Ο Πρόεδρος διακόπτει τον ομιλητή)
<SPEAKER ID="049" NAME="Othmar Karas" AFFILIATION="PPE-DE">
(DE) Κύριε Πρόεδρε, κυρίες και κύριοι, τη νύχτα της 20ής προς την 21η Δεκεμβρίου 2007 διευρύνθηκαν τα όρια της ζώνης Σένγκεν. Κερδίσαμε και πάλι άλλο ένα κομμάτι ελευθερίας και ήρθαμε ένα βήμα πιο κοντά. Το συρματόπλεγμα απομακρύνθηκε οριστικά και η Σλοβενία ανέλαβε την 1η Ιανουαρίου την Προεδρία του Συμβουλίου της επανενωμένης Ευρώπης. Χαίρομαι πολύ γι' αυτό ως Ευρωπαίος, αλλά κυρίως ως Αυστριακός, ως φίλος, γείτονας και σύμμαχος.
<P>
Κύριε Προεδρεύων του Συμβουλίου, η συζήτηση αυτή περιστρέφεται γύρω από έξι σημεία. Πρώτον, το γεγονός ότι ασκείτε την Προεδρία δεν έχει μόνο συμβολική αξία. Μας κάνει να συνειδητοποιήσουμε ιστορικές εξελίξεις που για πολλούς είτε είναι ήδη αυτονόητες είτε γίνονται δυστυχώς αντιληπτές ως απειλή.
<P>
Δεύτερον, στην Ουγγαρία έχει αρχίσει η διαδικασία επικύρωσης. Πρέπει να οργανώσετε τη διαδικασία, να την αναζωπυρώσετε και να φροντίσετε για τη συντονισμένη και επαρκή ενημέρωση των πολιτών της Ευρώπης.
<P>
Τρίτον, σας παρακαλώ να χρησιμοποιήσετε τους στόχους για την αλλαγή του κλίματος και την ενίσχυση της ενεργειακής ανεξαρτησίας της Ευρώπης για να παράσχετε νέα ώθηση στην ανάπτυξη, την απασχόληση και την κοινωνική συνοχή κατά την εφαρμογή της στρατηγικής της Λισαβόνας.
<P>
Τέταρτον, η γεωγραφική σας θέση, η ιστορική σας πείρα και η χρονική συγκυρία της Προεδρίας σας σας δίνουν μια ιδιαίτερη ευθύνη όσον αφορά την προσχώρηση της Κροατίας, την ελευθερία του Κοσσυφοπεδίου και τη συμφωνία με τη Σερβία.
<P>
Πέμπτον, εγκαινιάζουμε μαζί σας το Ευρωπαϊκό Έτος Διαπολιτισμικού Διαλόγου. Κάντε αυτή την προεδρία μια προεδρία συνεργασίας, αμοιβαίου σεβασμού, ευαισθησίας και αμοιβαίας κατανόησης.
<P>
Το έκτο και τελευταίο σημείο είναι το εξής: μην συγχέετε την ευρωπαϊκή σας ευθύνη με τα προς επίλυση διμερή θέματα ή την ευθύνη της Αυστρίας απέναντι στη σλοβενική μειονότητα της χώρας. Οι διμερείς συνθήκες μεταξύ δύο κρατών μελών δεν εμπίπτουν στο πεδίο αρμοδιότητας της Ευρωπαϊκής Ένωσης.
<SPEAKER ID="050" NAME="Bernard Poignant" AFFILIATION="PSE">
(FR) Κύριε Προεδρεύων, παρουσιάζεστε ενώπιόν μας με σεμνότητα. Αναφερθήκατε, μάλιστα, σε πιθανά λάθη, παραδεχθήκατε ενδεχόμενη αφέλεια. Στο πλαίσιο της Τρόικας, σας προτείνω να μεταλαμπαδεύσετε στον γάλλο Πρόεδρο που θα σας διαδεχθεί αυτό το αίσθημα ταπεινότητας.
<P>
Έχω μόνο να σας διαβιβάσω ένα μήνυμα: δώστε στην Ευρώπη τα καλύτερα μαθήματα της ιστορίας σας. Είστε Κέλτες, όπως και εγώ! Υπαχθήκατε στην κυριαρχία της Βαυαρίας, σας εποφθαλμιούσε η Δημοκρατία της Βενετίας, ενσωματωθήκατε στην αυστροουγγρική αυτοκρατορία, σας κατέλαβε ο Ναπολέων -δεχθείτε τη συγνώμη μου γι' αυτό- διαμελιστήκατε ανάμεσα στη Γερμανία, την Ιταλία και την Ουγγαρία, ενσωματωθήκατε στη Γιουγκοσλαβική Ομοσπονδία και γίνατε ανεξάρτητοι με το δημοψήφισμα του 1990.
<P>
Τι ιστορία και αυτή! Ποιος θα μπορούσε καλύτερα από σας να μιλήσει για διαπολιτισμικό διάλογο; Ποιος έχει μεγαλύτερη αξιοπιστία από σας για να το πράξει; Επομένως, θέστε ακόμη υψηλότερα αυτή την προτεραιότητα. Τη θέσατε στην τέταρτη θέση, σας προτείνω να την τοποθετήσετε μια-δυο θέσεις πιο ψηλά!
<P>
Τούτου λεχθέντος, μην περιορίζετε τον διαπολιτισμικό διάλογο στον διαθρησκευτικό διάλογο. Σκεφθείτε, επίσης, τη συμβολή στην Ευρώπη εκείνων που θεωρούν ότι θρησκεία και πολιτική δεν πρέπει να αναμειγνύονται, αφού η ιστορία έχει δείξει πως όταν η μια αναμειγνύεται στις υποθέσεις της άλλης, αυτό οδηγεί πάντα σε προβλήματα.
<P>
Συνοψίζοντας, θέλω, αν μου επιτρέπετε, και πάντα στο πνεύμα με το οποίο μίλησα μόλις τώρα, να διαβάσω στους συναδέλφους μας ένα μικρό απόσπασμα του εθνικού ύμνου σας, διότι είναι ωραίος! "Ο Θεός να ευλογεί όλους τους λαούς, που προσμένουν και αγωνίζονται για κείνη τη λαμπρή μέρα, όπου θα εξοβελιστεί από γης κάθε πόλεμος, κάθε διαμάχη που προσμένουν τη μέρα που όλοι οι άνθρωποι θα είναι επιτέλους ελεύθεροι, που κανένας δεν θα λογίζεται εχθρός, μα όλοι γείτονες". Αυτό είναι το πνεύμα της Προεδρίας σας, αυτό είναι το πνεύμα της Ευρώπης. Είμαι Γάλλος, δεν θα απαρνηθώ τη "Μασσαλιώτιδα", αλλά για ένα εξάμηνο, χαίρομαι που θα είμαι Σλοβένος!
<P>
(Χειροκροτήματα)
<SPEAKER ID="051" NAME="Πρόεδρος">
Κύριε Poignant, ασφαλώς θα ήταν μία πολύ ωραία εμπειρία να σας ακούσει κανείς να τραγουδάτε τη Μασσαλιώτιδα ή τον ύμνο της Ευρώπης.
<SPEAKER ID="052" NAME="Zbigniew Zaleski" AFFILIATION="PPE-DE">
(PL) Κύριε πρωθυπουργέ, οι στόχοι που ορίσατε για την Προεδρία σας περιλαμβάνουν τη Συνθήκη, τη Στρατηγική, το κλίμα, την ενέργεια, τα Δυτικά Βαλκάνια, και εάν προσθέσουμε σε αυτά τον διαπολιτισμικό διάλογο, θα είναι αρκετά για αυτή τη μικρή χώρα, μετά από τη μεγάλη επιτυχία για την οποία συγχαίρω εσάς και όλον τον σλοβενικό λαό.
<P>
Στην τελευταία συνεδρίαση της Επιτροπής Εξωτερικών Υποθέσεων, ο υπουργός Εξωτερικών Luís Amado δεν έκανε καμία απολύτως αναφορά για την ανατολική διάσταση, ενώ εσείς αναφερθήκατε μόνο πολύ γενικόλογα, νομίζω όμως ότι είναι ένας από τους στόχους, και ιδιαίτερα ως εκπρόσωπος των σλαβικών χωρών, θα έπρεπε να τρέφετε περισσότερη εκτίμηση για την ανατολική διάσταση των σλαβικών χωρών από ό,τι τρέφουν ακόμη και οι Πορτογάλοι - όχι ότι έχω κάποιο παράπονο σχετικά. Το ερώτημα είναι εάν η διεύρυνση, όπως στις προβλέψεις που γίνονται τώρα από τους Γάλλους, πριν από την προεδρία τους, θα αφορά κυρίως τα Δυτικά Βαλκάνια, ή ίσως κάτι περισσότερο. Θα ήθελα να διευκρινίσετε τις απόψεις σας σχετικά με αυτό.
<P>
Ένα δεύτερο θέμα είναι ότι η Προεδρία της χώρας σας συμπίπτει με την προεκλογική περίοδο του Ευρωπαϊκού Κοινοβουλίου και, όπως γνωρίζουμε, μια προσέλευση μόλις πάνω από το 20% των ευρωπαίων πολιτών δεν είναι πολύ μεγάλη και η τάση είναι να συρρικνωθεί περισσότερο. Έχετε τίποτα να προτείνετε εν προκειμένω; Πώς θα πείσετε τους Ευρωπαίους ότι αυτό το οικοδόμημα είναι καλό και ότι αξίζει τον κόπο η συμμετοχή σε αυτό;
<P>
Και το τελευταίο θέμα που θέλω να θέσω, το οποίο συνδέεται με το πρώτο, είναι ότι ο σλοβένος πρέσβης στην Ουκρανία είπε ότι η Ουκρανία θα έπρεπε να εισέλθει ή θα εισέλθει στη ζώνη ελεύθερων συναλλαγών κατά τη διάρκεια της παρούσης Προεδρίας. Αυτό θα ήταν, ασφαλώς, καλό· υπάρχουν απλώς κάποιοι σχετικοί όροι που θα πρέπει να πληρούνται, όπως η έγκριση της Δούμα και σύνορα που θα λειτουργούν δεόντως. Με ποιον τρόπο θα βοηθήσει η Προεδρία την Ουκρανία σε αυτή τη διαδικασία;
<P>
Και, κύριε Πρόεδρε, θα ήθελα να τελειώσω λέγοντας ότι:
<P>
(DE) Έχετε την εξουσία και την ευθύνη να ελέγχετε τον χρόνο ομιλίας και παρακαλώ να το κάνετε στο μέλλον.
<SPEAKER ID="054" NAME="Véronique De Keyser" AFFILIATION="PSE">
(FR) Κύριε Προεδρεύων, σε μια Προεδρία υπάρχουν θέματα που μπορούμε να επιλέξουμε και άλλα που αυτοπροσκαλούνται στο τραπέζι, όπως είναι η ασφάλεια στη Μέση Ανατολή ή το Ιράν. Ως προς αυτό, το ζήτημα των πυρηνικών του Ιράν είναι σκέλος μιας περίπλοκης διαδικασίας, που άπτεται της ασφάλειας στη Μέση Ανατολή και στον μουσουλμανικό κόσμο. Για να αποκατασταθεί η εμπιστοσύνη, πρέπει να μιλήσουμε για το Ιράκ, για την Παλαιστίνη, για τον Λίβανο, για τους εξτρεμιστές, για τα δικαιώματα του ανθρώπου και για τη φτώχεια.
<P>
Πολλοί κάτοικοι της περιοχής ζουν με λιγότερα από δύο δολάρια ημερησίως. Είναι αυτό αποδεκτό; Δεν μιλώ από ηθικής άποψης, αλλά υπό το πρίσμα της ασφάλειας. Αυτοί οι άνθρωποι καταλήγουν να γίνουν εξτρεμιστές, διότι δεν έχουν να χάσουν τίποτα και νιώθουν εξευτελισμένοι. Κανείς δεν γεννιέται καμικάζι, κανείς δεν γεννιέται τρομοκράτης. Πρέπει να δημιουργήσουμε ένα περιβάλλον που να επιτρέπει στον καθένα να ζει με αξιοπρέπεια, ειρήνη και ελευθερία. Αυτά τα λόγια δεν είναι δικά μου, είναι τα λόγια του Mohamed El Baradei, του επικεφαλής του Διεθνούς Οργανισμού Ατομικής Ενέργειας και βραβευμένου με το Νόμπελ Ειρήνης. Σημαίνουν ότι πρέπει να τεθούν οι βάσεις για μια σχέση εμπιστοσύνης με τον αραβικό κόσμο και κυρίως με το Ιράν, η οποία να μην αποκλείει κανένα εμπρηστικό θέμα -ούτε τη σοκαριστική αναθεωρητική άποψη αυτής της χώρας σε σχέση με το Ολοκαύτωμα, ούτε την ασφάλεια του Ισραήλ- και η οποία να βασίζεται σε κλίμα αμοιβαίου σεβασμού και αξιοπρέπειας.
<P>
" σλοβενική Προεδρία θέλει πράγματι να ασπαστεί αυτά τα λόγια; Πρωτίστως, θεωρεί πραγματικά ότι είναι δυνατή μια μέρα η αποπυρηνικοποίηση αυτής της περιοχής, αποφεύγοντας και την παραμικρή νύξη για ένα θέμα ταμπού, για το πυρηνικό δηλαδή πρόγραμμα του Ισραήλ;
<SPEAKER ID="055" NAME="Monica Maria Iacob-Ridzi" AFFILIATION="PPE-DE">
(RO) Κύριε πρωθυπουργέ, θα ήθελα να σας συγχαρώ για την ομιλία σας σήμερα εδώ ως Προεδρεύοντος του Συμβουλίου.
<P>
" Σλοβενία έχει τον θαυμασμό των άλλων ευρωπαϊκών κρατών για την αξιοσημείωτη ανάπτυξή της από το 1990 και για την εκπλήρωση των όρων προσχώρησης - είτε αυτές είναι τα κεφάλαια των διαπραγματεύσεων, η υιοθέτηση του ενιαίου νομίσματος, ή η Προεδρία του Συμβουλίου.
<P>
Θα ήθελα επίσης να σας συγχαρώ για τον καθορισμό των προτεραιοτήτων της ΕΕ για τους επόμενους 6 μήνες, σε συνεργασία με τη γερμανική και την πορτογαλική κυβέρνηση.
<P>
Αναμφισβήτητα, είναι ευκταίο η Συνθήκη της Λισαβόνας, η οποία θέτει τέρμα στην παρατεταμένη κρίση ταυτότητας στην Ευρωπαϊκή Ένωση, να επικυρωθεί όσο το δυνατόν συντομότερα και να αναγνωριστεί ως μια γνήσια δημοκρατική πράξη από όλους τους ευρωπαίους πολίτες.
<P>
Ταυτόχρονα, είναι επίσης ευκταίο οι στόχοι της Στρατηγικής της Λισαβόνας να υλοποιηθούν το συντομότερο δυνατόν, επειδή αντιμετωπίζουμε ένα κύμα απαισιοδοξίας μεταξύ των πολιτών σχετικά με αυτήν την πολιτική. Το τελευταίο Ευρωβαρόμετρο της Ευρωπαϊκής Επιτροπής του Δεκεμβρίου του 2007 επισημαίνει μια σχετική πτώση στην εμπιστοσύνη των πολιτών σε αμφότερες τις συνιστώσες της Στρατηγικής: οικονομική ανάπτυξη και απασχόληση.
<P>
" ανεργία παραμένει μείζονα ανησυχία για τους ευρωπαίους πολίτες, παρόλο που υπήρξε σημαντική αύξηση σε σύγκριση με το 2006. Με τον νέο κύκλο που ξεκινά το 2008 για τη Στρατηγική της Λισαβόνας, το Ευρωπαϊκό Κοινοβούλιο θα εγκρίνει ένα σχέδιο δράσης σχετικά με την κινητικότητα του εργατικού δυναμικού, προκειμένου να ενισχυθεί η απασχόληση σε ευρωπαϊκό επίπεδο.
<P>
Εντούτοις, εξακολουθεί να υπάρχει το θέμα της περιορισμένης πρόσβασης στην ευρωπαϊκή αγορά εργασίας, το οποίο επηρεάζει πάνω από 100 εκατομμύρια ευρωπαίους πολίτες.
<P>
Σας προτρέπω συνεπώς, πρωθυπουργέ, να υποστηρίξετε τις πρωτοβουλίες του Κοινοβουλίου και της Ευρωπαϊκής Επιτροπής σχετικά με την ελεύθερη πρόσβαση στην αγορά εργασίας.
<P>
Πιστεύω σθεναρά ότι κατ' αυτόν τον τρόπο η Ευρώπη θα διασφαλίσει το οικονομικό της μέλλον προασπίζοντας τις θεμελιώδεις ελευθερίες που κατοχυρώνονται στη Συνθήκη.
<SPEAKER ID="056" NAME="Claudio Fava" AFFILIATION="PSE">
(IT) Κύριε Πρόεδρε, κύριε Προεδρεύων του Συμβουλίου, κυρίες και κύριοι, ως Ιταλός θα ήθελα να χαιρετίσω ιδιαίτερα θερμά το γεγονός ότι η Σλοβενία ασκεί την Προεδρία του Συμβουλίου· ότι, από τις χώρες που προσχώρησαν πρόσφατα στην Ευρωπαϊκή Ένωση, έτυχε στη Σλοβενία να είναι η πρώτη που θα ασκήσει την Προεδρία· και ότι η Σλοβενία ανήκει τώρα στη ζώνη Σένγκεν μαζί με άλλες ευρωπαϊκές χώρες.
<P>
Ως ασκών την Προεδρία, το θεμελιώδες καθήκον σας είναι να προωθήσετε σθεναρά τη διαδικασία επικύρωσης της Συνθήκης της Λισαβόνας. Πρόκειται για μια συνθήκη η οποία θα δώσει τη δυνατότητα στο Κοινοβούλιο να έχει μεγαλύτερες εξουσίες συναπόφασης, θα καταστήσει δυνατή τη λήψη αποφάσεων με ειδική πλειοψηφία για ορισμένα απολύτως στρατηγικά θέματα και όλα αυτά σε τομείς όπου θα δοθεί στα θεμελιώδη δικαιώματα των πολιτών περισσότερη προσοχή και προστασία: εννοώ τη δικαστική συνεργασία και τη νόμιμη μετανάστευση.
<P>
" πρότασή μας αποσκοπεί σε αυτό, και θα πρέπει να προσπαθήσουμε τους επόμενους μήνες να βρούμε το περιθώριο για μια διοργανική συμφωνία σχετικά με τη ρύθμιση του μεταβατικού σταδίου σε διάφορα θέματα: σκέπτομαι, επί παραδείγματι, τη δέσμη για την Ευρωπόλ που πρόκειται να ψηφιστεί αύριο, και αύριο το παρόν Κοινοβούλιο θα σας ζητήσει να αναλάβετε τη δέσμευση το Συμβούλιο να ζητήσει και πάλι τη γνώμη του Ευρωπαϊκού Κοινοβουλίου εντός έξι μηνών από τη θέση σε ισχύ των συνθηκών υπό το πρίσμα των νέων νομικών διατάξεων που θα μας προσφέρουν αυτές οι συνθήκες.
<P>
Πάλι, σχετικά με την κοινή μεταναστευτική πολιτική θα ήθελα να σας ζητήσω να δεσμευθείτε για ένα ασφαλές πλαίσιο, δεδομένου ότι η παράνομη μετανάστευση μπορεί να καταπολεμηθεί μόνο εφόσον τα θεμελιώδη δικαιώματα τηρούνται με σθεναρότητα, πεποίθηση και ακρίβεια, εν μέρει προκειμένου να αποφευχθεί επανάληψη των γεγονότων που συνέβησαν πριν από λίγους μήνες όταν εκατοντάδες άνθρωποι πιάστηκαν σε δίχτυα τόνου σε μια μάταιη προσπάθεια να διασχίσουν τη Μεσόγειο για να φθάσουν στην Ευρώπη.
<SPEAKER ID="057" NAME="Valdis Dombrovskis" AFFILIATION="PPE-DE">
(LV) Κύριε Πρόεδρε, κυρίες και κύριοι, πρώτα από όλα θα ήθελα να συγχαρώ την Σλοβενία που είναι το πρώτο νέο κράτος μέλος που ασκεί την Προεδρία της ΕΕ. Πιστεύω ότι τα υπόλοιπα νέα κράτη μέλη, όταν θα προετοιμάζονται για τις προεδρίες τους, θα μπορέσουν να μάθουν πολλά από την εμπειρία της Σλοβενίας.
<P>
Ασφαλώς, ένα από τα πιο σημαντικά καθήκοντα της σλοβενικής Προεδρίας είναι να προωθήσει την επιτυχή διαδικασία επικύρωσης της Συνθήκης της Λισαβόνας. Όσον αφορά εμένα, μπορώ να ανακοινώσω ότι η Λετονία σκοπεύει να επικυρώσει τη Συνθήκη της Λισαβόνας τον Μάιο, κατά τη διάρκεια της σλοβενικής Προεδρίας. " δέσμευση της σλοβενικής Προεδρίας να ενισχύσει τον ρόλο της ΕΕ ως παγκόσμιας ηγέτιδος στην καταπολέμηση της κλιματικής αλλαγής και τη χρήση ανανεώσιμων πηγών ενέργειας πρέπει να επιδοκιμαστεί. Για αρκετά χρόνια η αλλαγή του κλίματος και τα ενεργειακά προβλήματα υπήρξαν το επίκεντρο της προσοχής της κοινής γνώμης και των πολιτικών. Είναι, ωστόσο, σημαντικό αυτή η προτεραιότητα να μην εκφράζεται μόνο ως έξοχη δέσμευση, αλλά μπορεί επίσης να αντανακλάται ως προτεραιότητα στον προϋπολογισμό της ΕΕ. Λαμβανομένου υπόψη του γεγονότος ότι φέτος θα πρέπει να ξεκινήσουν οι εργασίες για την ενδιάμεση αξιολόγηση των δημοσιονομικών προοπτικών, θα ήταν σημαντικό να ακούσουμε τις σκέψεις της σλοβενικής Προεδρίας για τις πιθανές προτεραιότητες του προϋπολογισμού της ΕΕ στο πλαίσιο της ενδιάμεσης αξιολόγησης. Θεωρώ ότι τα θέματα της κλιματικής αλλαγής και της ενέργειας θα πρέπει να συγκαταλέγονται μεταξύ αυτών των προτεραιοτήτων, συμπεριλαμβανομένου του προσανατολισμού μεγαλύτερου τμήματος των κοινοτικών Διαρθρωτικών Ταμείων και του Ταμείου Συνοχής προς την ενίσχυση της ενεργειακής απόδοσης και την προαγωγή της χρήσης ανανεώσιμων πηγών ενέργειας.
<P>
" δέσμευση της σλοβενικής Προεδρίας να δώσει μεγαλύτερη προσοχή στα Δυτικά Βαλκάνια, συμπεριλαμβανομένου του θέματος του Κοσσυφοπεδίου, είναι κατανοητή. " άποψη η οποία διατυπώθηκε από τον πρωθυπουργό της Σλοβενίας, ωστόσο -ότι η κατάσταση της ασφάλειας στη Βοσνία-Ερζεγοβίνη ενδέχεται να είναι χειρότερη από του Κοσσυφοπεδίου- έτυχε διφορούμενης αντίδρασης. Ως εκ τούτου, θα ήταν σημαντικό να κατανοήσουμε ακριβώς τη θέση της σλοβενικής Προεδρίας σχετικά με την κατάσταση στα Βαλκάνια και τις προτάσεις της για τη σταθεροποίηση της κατάστασης. Σας ευχαριστώ για την προσοχή σας, και εύχομαι στη σλοβενική Προεδρία κάθε επιτυχία στο έργο της.
<SPEAKER ID="058" NAME="Anne Van Lancker" AFFILIATION="PSE">
(NL) Ο Προεδρεύων του Συμβουλίου φέρει σημαντική ευθύνη για την εκκίνηση του νέου κύκλου της διαδικασίας της Λισαβόνας στην επικείμενη Εαρινή Σύνοδο Κορυφής. Για να είμαι ειλικρινής, η Ομάδα μου, η Σοσιαλιστική Ομάδα στο Ευρωπαϊκό Κοινοβούλιο, είναι της γνώμης ότι οι προτάσεις που παρουσίασε σε μας ο Πρόεδρος της Επιτροπής τον Δεκέμβριο στερούνται φιλοδοξίας.
<P>
Αληθεύει, ασφαλώς, ότι ο προηγούμενος κύκλος της Στρατηγικής της Λισαβόνας δημιούργησε ανάπτυξη και θέσεις εργασίας, αλλά αληθεύει επίσης ότι απαιτείται τώρα από την Ευρώπη να λειτουργήσει στο πλαίσιο της επισπευθείσας παγκοσμιοποίησης και νέων παγκόσμιων παραγόντων. " Σοσιαλιστική Ομάδα είναι πεπεισμένη, συνεπώς, ότι η Ευρώπη θα μπορέσει να συνεχίσει να διαδραματίζει τον ρόλο της μόνο εάν δώσει τη μέγιστη έμφαση στην αειφόρο ανάπτυξη, την έρευνα και την καινοτομία και τις επενδύσεις σε ανθρώπινο δυναμικό· εν συντομία, στην ποιότητα αντί στο χαμηλό κόστος ή τις χαμηλές προδιαγραφές.
<P>
Είναι επίσης σαφές σε μας ότι σε αυτό πρέπει να συμμετέχουν όλοι στην Ευρώπη. " Λισαβόνα δεν απέτρεψε μια κατάσταση στην οποία 78 εκατομμύρια άνθρωποι διατρέχουν τον κίνδυνο να περιέλθουν σε φτώχεια και στην οποία ένα μεγάλο τμήμα των θέσεων εργασίας που δημιουργήθηκαν είναι επισφαλείς και δεν προσφέρουν αξιοπρεπές εισόδημα. Συνεπώς, η Λισαβόνα δεν μπορεί να επιτύχει χωρίς πραγματική ενίσχυση της κοινωνικής διάστασης.
<P>
Αυτό απαιτεί περισσότερα από παρατηρήσεις, Πρόεδρε της Επιτροπής· πρέπει να κατέχει μια ορατή, εξέχουσα θέση στις κατευθυντήριες γραμμές και σε μια φιλόδοξη κοινωνική ατζέντα. Κύριε Προεδρεύων του Συμβουλίου, βασιζόμαστε στη σλοβενική Προεδρία προκειμένου να το καταστήσουμε αυτό σαφές στην Εαρινή Σύνοδο Κορυφής.
<SPEAKER ID="059" NAME="Elmar Brok" AFFILIATION="PPE-DE">
(DE) Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, χαίρομαι κι εγώ διότι η Σλοβενία αναλαμβάνει την προεδρία του Συμβουλίου. Ήμουν γενικός εισηγητής του Κοινοβουλίου για τον γύρο διεύρυνσης των δώδεκα χωρών και μου προκαλεί προσωπικά μεγάλη ικανοποίηση το να βλέπω τώρα για πρώτη φορά μία από αυτές τις χώρες να αναλαμβάνει την Προεδρία.
<P>
Ακόμα, η Σλοβενία είναι η πιο επιτυχημένη από τα νέα κράτη μέλη -αποτελεί μέλος τόσο της ζώνης Σένγκεν όσο και της ευρωζώνης- και έχει αποδείξει ότι αυτές οι νέες χώρες τα πάνε πολύ καλά στην Ευρώπη. Πρέπει δε να πούμε πως πολλές φορές οι μικρές χώρες είναι πιο επιτυχημένες ως προεδρίες του Συμβουλίου γιατί αναλαμβάνουν το έργο τους με μεγάλο ζήλο. Σας εύχομαι, ως εκ τούτου, καλή επιτυχία σε αυτό.
<P>
Τα καθήκοντά σας είναι πολύπλευρα. Πρέπει να προωθήσετε και να επιτύχετε την επικύρωση της καίριας Συνθήκης της Λισαβόνας και να προετοιμάσετε από τώρα την εφαρμογή της, πράγμα τουλάχιστον εξίσου σημαντικό. Το Κοσσυφοπέδιο συνιστά ένα σοβαρό πρόβλημα που θα αντιμετωπίσετε και επειδή γνωρίζετε την περιοχή, έχετε μια εξαιρετική ευκαιρία να το λύσετε για λογαριασμό μας. Αυτό όμως δείχνει επίσης ότι η Ευρωπαϊκή Ένωση δέχεται συχνά πιέσεις σε θέματα εξωτερικής πολιτικής και έτσι βρισκόμαστε ανάμεσα στους Αμερικανούς και τους Ρώσους.
<P>
Βλέποντας ότι την ίδια ώρα που συζητάμε για στρατηγικές για την Κεντρική Ασία η Gazprom συνάπτει συμβάσεις για το φυσικό αέριο με το Καζακστάν, είμαι υποχρεωμένος να διαπιστώσω ότι δεν αναλαμβάνουμε στρατηγική δράση σε θέματα που αφορούν το μέλλον και είναι καθοριστικά για εμάς και πιστεύω ότι εδώ πρέπει ενδεχομένως να κάνουμε κάποιες βελτιώσεις.
<P>
Επιτρέψτε μου μια τελευταία παρατήρηση. Κι εγώ κατάγομαι από τη Βόρεια Ρηνανία-Βεστφαλία και θα ήμουν ευγνώμων στον Πρόεδρο της Επιτροπής εάν προέβαινε σε διευκρίνιση για το θέμα της Nokia. Φυσικά είναι δυνατό να γίνονται μετεγκαταστάσεις. Για να το θέσω ξεκάθαρα, η Γερμανία, περισσότερο από οποιαδήποτε άλλη χώρα, αποκομίζει σημαντικά οφέλη από την ευρωπαϊκή εσωτερική αγορά ή από μια διευρυμένη ευρωπαϊκή εσωτερική αγορά. Ωστόσο, είναι πολύ δύσκολο να το εξηγήσει αυτό κανείς στους θιγόμενους εάν η απώλεια της θέσης εργασίας τους ενισχύθηκε πραγματικά με ευρωπαϊκούς πόρους ή αν χρησιμοποιήθηκαν γι' αυτό παράνομες εθνικές επιδοτήσεις. Ζητάμε, συνεπώς, να διευκρινιστεί το ζήτημα αυτό γιατί αν συνεχίσουν να διαδίδονται αυτές οι φήμες, η ευρωπαϊκή ιδέα θα βλαφτεί σημαντικά.
<SPEAKER ID="060" NAME="Ιωάννης Βαρβιτσιώτης" AFFILIATION="PPE-DE">
Κύριε Πρόεδρε, η Σλοβενική Προεδρία έχει τη μεγάλη τύχη να διαδέχεται δύο επιτυχημένες προεδρίες. Ακόμη, είναι η πρώτη από τις 12 νέες χώρες που αναλαμβάνει την Προεδρία, έτσι η ευθύνη της είναι ακόμη μεγαλύτερη.
<P>
Το πρόγραμμα της Σλοβενικής Προεδρίας περιέχει, αναμφισβήτητα, αξιόλογα στοιχεία. Προσωπικά, όμως, εκτιμώ ότι θα έπρεπε να δοθεί μεγαλύτερο βάρος στην προσπάθεια καλύτερης κατανοήσεως και αποδοχής από την κοινή γνώμη τόσο της μεταρρυθμιστικής Συνθήκης όσο και του Χάρτη των Θεμελιωδών Δικαιωμάτων.
<P>
" Σλοβενική Προεδρία υποστηρίζει την ενταξιακή προοπτική των Δυτικών Βαλκανίων. Αυτή είναι η θέση και της δικής μου αντιπροσωπείας, όμως θα πρέπει να ληφθεί υπόψη -όπως το παρελθόν μας έχει διδάξει- ότι ένας πρόωρος καθορισμός ημερομηνίας έναρξης ενταξιακών διαπραγματεύσεων μπορεί να οδηγήσει σε αδιέξοδα. Ακόμα, θα πρέπει να ληφθεί υπόψη και να ληφθεί υπόψη σοβαρά, ότι η μεγάλη πλειοψηφία της ευρωπαϊκής κοινής γνώμης εμφανίζεται ιδιαίτερα επιφυλακτική σε κάθε περαιτέρω διεύρυνση, γεγονός το οποίο δεν μπορούμε να αγνοούμε.
<P>
Ιδιαίτερα προσεκτικοί πρέπει να είμαστε όλοι μας στο θέμα του Κοσσυφοπεδίου. Θα πρέπει να αντιληφθούμε ότι στην περιοχή παίζεται ένα παιχνίδι ισχύος. " μεν αμερικανική πολιτική επιδιώκει να έχει υπό τον πλήρη έλεγχό της ολόκληρη την περιοχή, ενώ αντίθετα η Ρωσία επιθυμεί να διατηρήσει την επαφή με μια περιοχή με την οποίαν παραδοσιακά -εδώ και αιώνες- διατηρούσε ειδικές σχέσεις. Και σ' αυτό το παιχνίδι το Κοσσυφοπέδιο έχει γίνει το μπαλάκι του πινγκ-πονγκ.
<P>
Στη πρόσφατη Σύνοδο Κορυφής οι Ευρωπαίοι ηγέτες δεν έλαβαν απόφαση για το αν θα αναγνωρίσουν μια μονομερή ανεξαρτησία του Κοσσυφοπεδίου. Ας ελπίσουμε ότι όλοι μας θα εκτιμήσουμε τους κινδύνους που περικλείει η μονομερής αναγνώριση και θα επιδείξουμε ιδιαίτερη σύνεση, διότι άστοχοι χειρισμοί μπορεί να πυροδοτήσουν αλυσιδωτές εντάσεις σε μια ευρύτερη περιοχή με απρόβλεπτες συνέπειες.
<SPEAKER ID="061" NAME="John Bowis" AFFILIATION="PPE-DE">
(EN) Κύριε Πρόεδρε, μου είπαν ότι όταν η Σλοβενία άνοιξε τα σύνορά της πρόσφατα το πλήθος εκεί αντάλλασσε απόψεις σχετικά με το πόσα είχαν διακινήσει λαθραία κατά την κομμουνιστική περίοδο, ακόμη και σε βαθμό να έχουν ένα ομοίωμα εξομολογητηρίου εκεί για οποιονδήποτε εξομολογείτο τις αμαρτίες του, ο οποίος στη συνέχεια ανταμείβετο με καφέ και μπράντυ, συνεπώς καταλαβαίνω για ποιον λόγο ο Πρόεδρος Barroso έσπευσε να συμμετάσχει στους εορτασμούς αυτούς!
<P>
Όμως, κύριε Πρωθυπουργέ, μας δώσατε, αρχικά, μια συγκινητική περιγραφή της χώρας σας και μάλιστα της ιστορίας σας. Μιλήσατε με περηφάνια για τη Σλοβενία και μιλήσατε με συγκίνηση για την εμπειρία σας στο κελί της φυλακής. Ελπίζω ότι αυτά τα συναισθήματα θα τα φέρετε στην Προεδρία - την πίστη στα ανθρώπινα δικαιώματα και την αποφασιστικότητα ότι και η Ευρώπη θα πρέπει να είναι επίσης περήφανη.
<P>
Υπάρχουν δύο τομείς τους οποίους θέλω να σας επισημάνω καθώς θα το κάνετε. Ο ένας αφορά το περιβάλλον μας, επειδή μαζί με τα ανθρώπινα δικαιώματα και την Ατζέντα της Λισαβόνας μας συμβαδίζει ένα καθαρό περιβάλλον, ένα υγιές περιβάλλον και, μάλιστα, υγιείς άνθρωποι. Αυτό το περιβάλλον πρέπει να προχωρήσει πέρα από το Μπαλί, που αποτέλεσε έναν σπουδαίο χώρο ανταλλαγής απόψεων. Τώρα χρειαζόμαστε τη δράση. Χρειαζόμαστε πραγματική δράση, και αυτό πρέπει να ξεκινήσει την επόμενη εβδομάδα με τη δέσμη μέτρων μας για την αλλαγή του κλίματος.
<P>
Όσον αφορά τον τομέα της υγείας, χρειαζόμαστε νομική ασφάλεια για τη διασυνοριακή υγεία. Υπάρχει μια σπουδαία νέα ευκαιρία για τους πολίτες της Ευρώπης -τους ασθενείς της- εάν την εκμεταλλευτούμε σωστά. Περιμέναμε και το καθυστερήσαμε. Αυτό δεν πρέπει να περιμένει περισσότερο. Πρέπει να διασφαλίσουμε, παρακαλώ, ότι τώρα θα έρθει στο προσκήνιο. Εάν δεν το πράξουμε, δεν υπάρχει η επιλογή να μην κάνουμε τίποτα. " εναλλακτική λύση είναι να συνεχίσουν οι δικηγόροι να χαράσσουν πολιτικές αντί ημών.
<P>
Τρίτον, σε αυτό, σας ζητώ να δώσετε ιδιαίτερη προσοχή στη ψυχική υγεία. Εάν έχω κάποια επίκριση για τη Σλοβενία, είναι η βραδύτητα με την οποία θέσπισε τους νόμους της για την ψυχική υγεία. Τώρα έχετε την ευκαιρία να πρωτοστατήσετε όσον αφορά την ψυχική υγεία σύμφωνα με την Πράσινη Βίβλο και ελπίζω ότι θα το συνεχίσετε αυτό.
<P>
Είστε μια μικρή χώρα, μια περήφανη χώρα, και οι μικρές χώρες της Ευρώπης είναι συνήθως οι καλύτεροι Πρόεδροι της Ευρωπαϊκής Ένωσης. Σας εύχομαι καλή επιτυχία σε αυτό το έργο. Έχω εμπιστοσύνη ότι η Σλοβενία, υπό την ηγεσία σας, θα είναι υπερήφανη για την επιτυχία και τα επιτεύγματα όταν τελειώσετε σε έξι μήνες.
<SPEAKER ID="062" NAME="Πρόεδρος">
Έχουμε ακόμη δέκα λεπτά catch the eye -ο καθένας το πολύ ένα λεπτό.
<SPEAKER ID="063" NAME="Romana Jordan Cizelj" AFFILIATION="PPE-DE">
(SL) Οι πολλές καλές ευχές που απευθύνθηκαν στη Σλοβενία ως το πρώτο από τα νέα κράτη μέλη που ανέλαβε την Προεδρία του Συμβουλίου καταδεικνύουν ότι οι δραστηριότητες της Σλοβενίας θα προσελκύσουν ιδιαίτερη προσοχή. Οι προσδοκίες είναι μεγάλες και εξίσου μεγάλη είναι και η ευθύνη.
<P>
Οι άνθρωποι εκτός των πολιτικών θεσμικών οργάνων στα νέα κράτη μέλη συχνά πιστεύουν ότι η Ένωση καθοδηγείται μόνο από ορισμένες από τις μεγάλες χώρες. Σε αυτό το σημείο η Σλοβενία έχει μια εξαιρετική ευκαιρία να αποδείξει ότι η Ένωση απαρτίζεται από 27 κράτη τα οποία είναι συνυπεύθυνα για τη διαμόρφωση της κοινής πολιτικής. Κατά την εφαρμογή των προτεραιοτήτων και της κληροδοτημένης ατζέντας, ευελπιστώ ότι η Σλοβενία θα δώσει μεγάλη προσοχή στη συνοχή και τη μείωση των διαφορών στην Ευρώπη.
<P>
Σε αυτό τον σύντομο χρόνο θα ήθελα να αναφέρω την κλιματική αλλαγή και την ενεργειακή πολιτική, επειδή η Ευρώπη έχει θέσει εαυτόν εξαιρετικά φιλόδοξους στόχους να εξελιχθεί σε μια κοινωνία με χαμηλές εκπομπές άνθρακα. Και αυτό είναι το σημαντικό: μια κοινωνία με χαμηλές εκπομπές άνθρακα. Θα ήθελα η Σλοβενία να υποβάλει ορισμένες συγκεκριμένες προτάσεις και σχέδια και να επιτύχει αποτελέσματα σε αυτόν τον τομέα.
<SPEAKER ID="064" NAME="Genowefa Grabowska" AFFILIATION="PSE">
(PL) Κύριε Πρόεδρε, κύριε πρωθυπουργέ, η Προεδρία της Σλοβενίας αντιμετωπίζει πολλά φιλόδοξα καθήκοντα. Στην πρώτη γραμμή αυτών των φιλόδοξων καθηκόντων είναι η επικύρωση της Συνθήκης. Θα είστε ο φύλακας, θα έχετε ολόκληρη τη διαδικασία στα χέρια σας. Συνεπώς έχω ένα αίτημα. Και αυτό είναι να αφιερώσετε μια σκέψη, παρακαλώ, για αυτές τις χώρες που δεν έχουν εγκρίνει τον Χάρτη Θεμελιωδών Δικαιωμάτων, τις χώρες που έχουν αποχωρήσει.
<P>
Είναι γεγονός ότι η Πολωνία και η Μεγάλη Βρετανία έχουν αποχωρήσει, αλλά είμαι βέβαιη ότι αυτές οι δύο χώρες θα συνειδητοποιήσουν ότι έκαναν λάθος και θα θελήσουν να εγκρίνουν τον Χάρτη. Θα θελήσουν να προσφέρουν στους πολίτες τους τον Χάρτη. Θα πρέπει να τους δοθεί βοήθεια σε αυτό, και συνεπώς σας ζητώ να προβλέψετε μια απλουστευμένη διαδικασία επιστροφής, μια διαδικασία που θα είναι εύκολη και γρήγορη, που θα είναι μια προαιρετική συμμετοχή και δεν θα απαιτεί περαιτέρω επικυρώσεις.
<P>
" επιτυχία μιας Προεδρίας, κύριε πρωθυπουργέ, είναι γενικά αντιστρόφως ανάλογη με το μέγεθος της χώρας. Είμαι βέβαιη ότι θα εφαρμόσετε αυτήν την αρχή.
<SPEAKER ID="065" NAME="Mojca Drčar Murko" AFFILIATION="ALDE">
(SL) Κύριε πρωθυπουργέ, επιδοκιμάζω τις παρατηρήσεις σας για τα ανθρώπινα δικαιώματα σήμερα. Ως φιλελεύθερη βουλευτής από τη Σλοβενία και πρώην δημοσιογράφος, είμαι της γνώμης ότι η ελευθερία έκφρασης και η ελευθερία του Τύπου είναι τα δύο πιο σημαντικά ανθρώπινα δικαιώματα. Για αυτόν τον λόγο, θα ήθελα να χρησιμοποιήσω αυτή την επίσημη περίσταση προκειμένου να επισημάνω τη σοβαρότητα της αναφοράς με την οποία ένα κλιμάκιο σλοβένων δημοσιογράφων διαμαρτύρονται για την απροκάλυπτη και συγκαλυμμένη πίεση που υφίστανται.
<P>
" δημόσια δυσφήμηση των υπογραφόντων χρησιμοποιώντας της δηλώσεις τους αποσπασμένες από τα συμφραζόμενα, με την πρόθεση να τους παρουσιάσει ως αναξιόπιστα άτομα, αποτελεί άτοπη ενέργεια. Κατά τη γνώμη μου, αποτελεί καθήκον της Προεδρίας της Ευρωπαϊκής Ένωσης να διασφαλίσει ότι οι εκπρόσωποί της θα επιληφθούν του περιεχομένου των δηλώσεων και των στοιχείων της αναφοράς.
<SPEAKER ID="066" NAME="Αδάμος Αδάμου" AFFILIATION="GUE/NGL">
Κύριε Πρόεδρε, η μεγαλύτερη ανησυχία μας σχετικά με τα μοντέλα λύσης για το Κοσσυφοπέδιο άπτεται της προσπάθειας νομιμοποίησης μιας μονομερούς δήλωσης ανεξαρτησίας που θα έχει βαρυσήμαντες συνέπειες για τη διεθνή νομιμότητα.
<P>
" αναγνώριση της ανεξαρτησίας του Κοσσυφοπεδίου έξω από το πλαίσιο του Οργανισμού "νωμένων Εθνών, μέσω μιας μονομερούς δήλωσης, θα αποτελέσει μια επικίνδυνη εξέλιξη που ίσως οδηγήσει σε περαιτέρω αιματοχυσίες και επαναχάραξη συνόρων. Είναι μια ξεκάθαρη παραβίαση του διεθνούς δικαίου που θεωρούμε ότι θα χρησιμοποιηθεί και σε άλλες περιπτώσεις όπου υπάρχουν συγκρούσεις σαν τρόπος επίλυσης διαφορών. Ίσως, και στην περίπτωση κρατών μελών της Ευρωπαϊκής Ένωσης όπως είναι η Κύπρος.
<P>
" κατάσταση στο Κοσσυφοπέδιο αποτελεί συνέχεια και συνέπεια επεμβατικών πολιτικών και είναι ένα πρόβλημα που μπορεί να λυθεί μόνον μέσα στα πλαίσια του Ο"Ε, της υφιστάμενης διεθνούς νομιμότητας, χωρίς εξωτερικές παρεμβάσεις και παραβιάσεις των αρχών του ίδιου του καταστατικού χάρτη.
<P>
Οι επιπτώσεις μέτρων που λαμβάνονται μονομερώς είναι αυτές που διαβιούμε στο Ιράκ. Μόνο με νόμιμες, συμφωνημένες πολιτικές λύσεις μπορεί να διασφαλισθεί η ειρήνη.
<SPEAKER ID="067" NAME="Avril Doyle" AFFILIATION="PPE-DE">
(EN) Κύριε Πρόεδρε, καλωσορίζω και εγώ μαζί με τους συναδέλφους μου τον πρωθυπουργό εδώ σήμερα. Κύριε Προεδρεύων, τι ταξίδι μέσα σε 20 χρόνια: από τη φυλακή πρωθυπουργός της Δημοκρατίας της Σλοβενίας, Προεδρεύων του Ευρωπαϊκού Συμβουλίου, και τώρα μέλος, όπως μας λέτε, της ΕΕ, του ΝΑΤΟ, της ευρωζώνης και της ζώνης Σένγκεν.
<P>
Είναι αλήθεια ότι η τρέχουσα κατάσταση στα Βαλκάνια αποτελεί ανολοκλήρωτο έργο· η ειρήνη στην περιοχή είναι πολύ σημαντική για όλους μας. Σας ευχαριστούμε ιδιαίτερα για τον ευαίσθητο χειρισμό σας του επικείμενου ιρλανδικού δημοψηφίσματος που απαιτείται για την επικύρωση της Συνθήκης της Λισαβόνας.
<P>
Θα μπορούσα ίσως να προσθέσω στο σύνθημα του δημοψηφίσματός μας τα λόγια σας στις τελικές σας παρατηρήσεις όταν είπατε: "Νοιάζομαι για την Ευρώπη επειδή η Ευρώπη νοιάζεται για μένα". Τι καλύτερο σύνθημα για το ιρλανδικό δημοψήφισμα! Δεν μπορούμε να πάρουμε τίποτα για δεδομένο -θα είναι δύσκολο να επιτευχθεί- αλλά, πιστέψτε με, το κόμμα Fine Gael, του οποίου είμαι μέλος, ο ηγέτης μας και όλοι οι βουλευτές του Ευρωπαϊκού Κοινοβουλίου θα καταβάλουν κάθε δυνατή προσπάθεια προκειμένου να διασφαλίσουν ένα θετικό αποτέλεσμα στο δημοψήφισμα της Συνθήκης της Λισαβόνας στην Ιρλανδία. Σας ευχαριστώ, και ανυπομονούμε να σας το προσφέρουμε κατά τη διάρκεια της Προεδρίας σας.
<SPEAKER ID="068" NAME="Alexander Stubb" AFFILIATION="PPE-DE">
(EN) Κύριε Πρόεδρε, ως Φιλανδός είμαι ένθερμος οπαδός του άλματος με σκι, και -για να χρησιμοποιήσω μια αλληγορία- θα ήθελα να πω στον πρωθυπουργό ότι το έργο της σλοβενικής Προεδρίας είναι σαν τον λόφο της Planica, τα μέσα τα οποία διαθέτετε είναι σαν τα σκι Elan και ελπίζω ότι θα έχετε τη δύναμη της θέλησης του Primož Peterka.
<P>
Πιστεύω ότι θα είναι μια επιτυχής Προεδρία για τρεις λόγους: πρώτον, έχετε προετοιμαστεί εξαιρετικά καλά· δεύτερον -και το ακούσαμε στην ομιλία σας σήμερα- είστε εξαιρετικά ταπεινός· και τρίτον, είστε πολύ αποτελεσματικός. Αυτό αποτελεί συνταγή για επιτυχία.
<P>
Έχετε τρία μεγάλα καθήκοντα. Εάν μπορέσετε να τα εκπληρώσετε, στο τέλος της Προεδρίας, νομίζω ότι θα έχετε επιτύχει. Πρώτον, τη Συνθήκη: εάν κατορθώσετε να την επικυρώσουν πολλά κράτη μέλη χωρίς προβλήματα, θα έχετε κάνει σπουδαία δουλειά· δεύτερον, τη δέσμη μέτρων για την ενέργεια: εάν καταφέρετε κάποια από αυτά, θα έχετε κάνει σπουδαία δουλειά· και τρίτον, εάν επιτύχετε με το Κοσσυφοπέδιο, θα τα έχετε καταφέρει.
<P>
Πιστεύω ότι η σλοβενική Προεδρία θα είναι μία από τις καλύτερες που έχουμε δει εδώ και πολύ καιρό. Καλή τύχη!
<SPEAKER ID="069" NAME="Tunne Kelam" AFFILIATION="PPE-DE">
(EN) Κύριε Πρόεδρε, η Σλοβενία είναι το πρώτο κράτος μέλος το οποίο, έχοντας υποφέρει υπό τον ολοκληρωτικό κομμουνισμό, μπορεί τώρα να αναλάβει την ηγεσία ολόκληρης της Ευρώπης. Ως εκ τούτου, αποτελεί ιστορική πρόκληση και ευκαιρία για σας, κύριε πρωθυπουργέ, να πρωτοστατήσετε στην προώθηση της ενσωμάτωσης διαφορετικών ιστορικών εμπειριών προκειμένου να δημιουργήσετε μια ενωμένη και ισορροπημένη αντίληψη της ιστορίας μας ως κοινή ευρωπαϊκή ιστορία.
<P>
Πιστεύω ότι εσείς, και όλοι εμείς, πρέπει να είμαστε βέβαιοι ότι οι μαζικές δολοφονίες που συνέβησαν υπό το κομμουνιστικό καθεστώς δεν θα επαναληφθούν ποτέ ξανά. Αυτό μπορεί να συμβεί μόνο εάν, σε ολόκληρη την Ευρώπη, καταλήξουμε στην ίδια ηθική και πολιτική ετυμηγορία για τον ολοκληρωτικό κομμουνισμό όπως πράξαμε και για τον ναζισμό.
<SPEAKER ID="070" NAME="Πρόεδρος">
Δύο ακόμη ομιλητές έχουν ζητήσει τον λόγο, και οι δύο από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, η οποία ήταν η πιο σθεναρά αντιτιθέμενη στο σύστημα catch the eye. Είναι, επομένως, ενδιαφέρον ποιος το χρησιμοποιεί περισσότερο.
<SPEAKER ID="071" NAME="Anna Ibrisagic" AFFILIATION="PPE-DE">
(SV) Κύριε Πρόεδρε, πρωτίστως επιτρέψτε μου να εκφράσω τα ολόψυχα συγχαρητήριά μου στη Σλοβενία και να σας ευχηθώ το καλύτερο για την Προεδρία σας. Ο Janez Janša, συνάδελφος μου, έθεσε ήδη ένα ζήτημα σχετικά με τη δήλωσή σας ότι η κατάσταση της ασφάλειας στη Βοσνία είναι χειρότερη από την κατάσταση στο Κοσσυφοπέδιο. Θέλω να είμαι βέβαιη ότι θα απαντήσετε πραγματικά σ' αυτήν τη ερώτηση. Την υποβάλω συνεπώς εκ νέου: σε τι βασίζετε αυτόν τον ισχυρισμό; Επειδή πολύ απλά δεν ισχύει.
<P>
Προβαίνοντας σε αυτήν τη δήλωση όχι μόνο επιδείξατε έλλειψη ενημέρωσης αλλά επίσης έλλειψη διπλωματίας. Εάν η κατάσταση ήταν τόσο σύνθετη στη Βοσνία και χειρότερη από ό,τι στο Κοσσυφοπέδιο, η δήλωσή σας θα ήταν ασφαλώς επικίνδυνη. Αναμένω, συνεπώς, μια απάντηση.
<SPEAKER ID="072" NAME="Paul Rübig" AFFILIATION="PPE-DE">
(DE) Κύριε Πρόεδρε, κύριε πρωθυπουργέ, έχουμε διάφορα σχέδια που είναι πολύ σημαντικά για εμάς, μεταξύ άλλων και το σχέδιο της έρευνας για τις μικρές και μεσαίες επιχειρήσεις. Θέλω να σας ζητήσω να εμμείνετε στα συμπεράσματα του Συμβουλίου στο γεγονός ότι μπορούμε να ολοκληρώσουμε τον φάκελο αυτό σε πρώτη ανάγνωση γιατί πιστεύω ότι πρόκειται για ένα επείγον μέλημα των μικρών και μεσαίων μας επιχειρήσεων.
<P>
Δεύτερον, θεωρούμε ότι η ενεργειακή απόδοση της παραγωγής και της κατανάλωσης πρέπει να βρίσκεται στο επίκεντρο των συζητήσεων. Εδώ μπορούν να δημιουργηθούν μεγάλος αριθμός θέσεων εργασίας. Θεωρούμε όλοι πολύ σημαντική την ατζέντα της Λισαβόνας για τις νέες θέσεις εργασίας και την απασχόληση.
<SPEAKER ID="074" NAME="Janez Janša">
Προεδρεύων του Συμβουλίου. - (SL) Κυρίες και κύριοι, σας ευχαριστώ για τη συζήτηση, τις ερωτήσεις, τις προτάσεις και τις υποδείξεις με το τόσο εντυπωσιακό και ενδιαφέρον περιεχόμενο. Πολλά από όσα ειπώθηκαν θα εξεταστούν μετά χαράς τους επόμενους έξι μήνες. Με ευχαρίστησε η υποστήριξή σας για τις προτεραιότητές μας και συγκινήθηκα ιδιαίτερα όταν άκουσα να μνημονεύεται ο σλοβενικός εθνικός ύμνος, όχι από κάποιον από τους σλοβένους συναδέλφους μου αλλά από έναν συνάδελφο από τη Γαλλία, και επίσης όταν έγινε αναφορά σε σλοβενικά προϊόντα όπως τα σκι Elan κλπ. Εν συντομία, απόλαυσα τη συζήτηση και με χαρά θα απαντήσω σε ορισμένες ερωτήσεις. Δυστυχώς, ο χρόνος δεν θα μου επιτρέψει να απαντήσω σε όλες.
<P>
" επικύρωση της Συνθήκης της Λισαβόνας είναι ασφαλώς μία από τις βασικές πολιτικές προτεραιότητες της Ευρωπαϊκής Ένωσης το 2008. Είχαμε ιδιαίτερη επίγνωση της σημασίας της Συνθήκης την περίοδο πριν την υπογραφή της. Εκείνη την περίοδο, όλοι μιλούσαν για μια κρίση. Τώρα που η Συνθήκη έχει υπογραφεί, εξακολουθεί να είναι εξίσου σημαντική, παρόλο που δεν έχει ακόμη επικυρωθεί, και εδώ έγκειται η ευθύνη μας. Ακριβέστερα, αποτελεί συγκεκριμένη ευθύνη του εκάστοτε κράτους μέλους να πραγματοποιήσει την επικύρωση σύμφωνα με τις διαδικασίες που ορίζει το εθνικό του σύνταγμα ή δίκαιο. Ει δυνατόν, αυτό θα πρέπει να γίνει εντός συμφωνηθείσας προθεσμίας. Δεν επιθυμούμε να παρέμβουμε στις εσωτερικές υποθέσεις οποιασδήποτε χώρας, είτε ως κράτος μέλος, είτε ως κράτος που ασκεί την Προεδρία για αυτούς τους έξι μήνες. Ορισμένες χώρες ειδικότερα παρερμήνευσαν ορισμένες από τις δηλώσεις. Δεν ισχυριστήκαμε ποτέ κάτι άλλο και ζητούσαμε πάντα αλληλεγγύη κατά τη συζήτηση ευαίσθητων θεμάτων που μπορεί να επηρεάσουν τη διαδικασία επικύρωσης στα κράτη μέλη στα οποία αυτό το θέμα μπορεί ενίοτε να είναι ακόμη και αμφιλεγόμενο.
<P>
" πρόοδος της Ευρωπαϊκής Ένωσης δεν ξεκινά με τη σλοβενική Προεδρία και είμαστε πεπεισμένοι ότι θα συνεχιστεί σε όλους τους τομείς. Οι δεδηλωμένες προτεραιότητες δεν αναφέρθηκαν με κάποια συγκεκριμένη σειρά με την έννοια ότι θα προσεγγίζαμε κάποια όταν θα είχαμε ολοκληρώσει την προηγούμενη. Θα επιχειρήσουμε να επιτύχουμε όσο το δυνατόν περισσότερα σε όλους τους τομείς που απαριθμούνται ως προτεραιότητες, καθώς και στους άλλους.
<P>
Χαίρομαι που ο Πρόεδρος της Ευρωπαϊκής Επιτροπής ήταν κάπως περισσότερο συγκεκριμένος σε θέματα που δεν μου έφθασε ο χρόνος να καλύψω. Βέβαια, η δέσμη μέτρων για το περιβάλλον και την ενέργεια θα είναι μία από τις βασικές προκλήσεις στους επόμενους έξι μήνες και έως τα τέλη του τρέχοντος έτους. Πρέπει να αποδείξουμε έμπρακτα τη σοβαρή πρόθεση των στόχων μας που ορίστηκαν πέρυσι τον Μάρτιο.
<P>
Θα ήθελα να υπογραμμίσω για μια ακόμη φορά ότι δεν έχω καμία αμφιβολία ότι η υγιής οικονομική ανάπτυξη είναι η μόνη βάση ευημερίας. Ασφαλώς, αυτό πρέπει να αποτελεί προτεραιότητα. " στρατηγική της Λισαβόνας είναι σαφής σχετικά με αυτό, και θα ήθελα να υπογραμμίσω ότι η ιστορία δεν τελειώνει εκεί. Εκεί είναι το σημείο που αρχίζει η ιστορία της κοινωνικής δικαιοσύνης και αμφότερες οι ιστορίες είναι σημαντικές. Εντούτοις, πρέπει να αναγνωρίσουμε ότι πρώτα πρέπει να δημιουργήσουμε προκειμένου να μπορέσουμε να μοιραστούμε δίκαια.
<P>
Όσον αφορά τις πιο συχνά τιθέμενες ερωτήσεις σχετικά με την κατάσταση στα Δυτικά Βαλκάνια, θα ήθελα να απαντήσω σε ορισμένες πολύ συγκεκριμένες ερωτήσεις και πρωτίστως σε αυτές που συνδέονται με τις νομικές βάσεις της επίλυσης του προβλήματος αυτού. Δεν θα θέλαμε η Ευρωπαϊκή Ένωση να ξεκινήσει μια σχοινοτενή συζήτηση σχετικά με τις νομικές βάσεις, ποιες από αυτές είναι ισχυρότερες και ποιες ασθενέστερες, μόλις φθάσουμε στο τέρμα μιας μακράς αναζήτησης σύμφωνων λύσεων.
<P>
Δεν υπάρχει απολύτως καμιά ανάγκη να διχαστεί η Ευρώπη για αυτό το θέμα μόνο και μόνο επειδή άλλοι οργανισμοί διχάζονται. " ενότητα της Ευρωπαϊκής Ένωσης στην επίλυση αυτού του προβλήματος θα είναι μία από τις προτεραιότητές μας.
<P>
Θα ήθελα να σας υπενθυμίσω ότι ένα παρεμφερές ζήτημα και συζητήσεις σχετικά με νομικές βάσεις στα μέσα της δεκαετίας του '90 του περασμένου αιώνα οδήγησαν σε περισσότερους από 100 000 θανάτους στη Βοσνία-Ερζεγοβίνη και στον εκτοπισμό ενός εκατομμυρίου ανθρώπων. Είναι δύσκολο να αναπληρωθεί αυτός ο χαμένος χρόνος, αλλά μπορούμε να μάθουμε κάτι από αυτό.
<P>
Δεν ειπώθηκε ποτέ ότι η Βοσνία-Ερζεγοβίνη αποτελεί μεγαλύτερο πρόβλημα όσον αφορά την ασφάλεια από το Κοσσυφοπέδιο. Εντούτοις, αυτό που ειπώθηκε ήταν ότι σε ορισμένες πτυχές είναι ένα πολύ σοβαρό πρόβλημα, επί παραδείγματι όσον αφορά την επιστροφή των προσφύγων. Στη Βοσνία-Ερζεγοβίνη, εξακολουθούν να υπάρχουν πολλοί πρόσφυγες που δεν μπόρεσαν να επιστρέψουν στα σπίτια τους. Πολλά πράγματα που πρέπει να γίνουν σε αυτήν την χώρα έχουν σχεδιαστεί, αλλά δεν μπορούν να εφαρμοστούν έως ότου επιστρέψουν οι πρόσφυγες στα σπίτια τους. Αυτή είναι μία από τις προκλήσεις που μας επιφυλάσσεται και φοβάμαι ότι ορισμένα από τα πράγματα που ειπώθηκαν γι' αυτή παρερμηνεύθηκαν.
<P>
Συνεπώς, κυρίες και κύριοι, Πρόεδρε του Κοινοβουλίου, Πρόεδρε της Επιτροπής, οι προτεραιότητες που παρουσιάστηκαν αποτελούν κοινή μας πρόκληση. Χαίρομαι για τη στήριξή σας για την πραγματοποίησή τους από κοινού. Για μία ακόμη φορά θα ήθελα να υπογραμμίσω τη σημασία της συνεργασίας και της συνέργειας που μπορούμε να επιτύχουμε με την κοινή συμμετοχή και των τριών βασικών θεσμικών οργάνων της Ευρωπαϊκής Ένωσης - το Ευρωπαϊκό Κοινοβούλιο, την Ευρωπαϊκή Επιτροπή και, ασφαλώς, το Συμβούλιο.
<P>
Θα κάνουμε τα πάντα στο πλαίσιο των δυνατοτήτων μας προκειμένου να μεγιστοποιήσουμε αυτή τη συνέργεια. Ανυπομονώ να παραστώ εδώ μαζί σας πολλάκις κατά τη διάρκεια της σλοβενικής Προεδρίας και προσβλέπω σε εποικοδομητικές και, όπως διαπιστώσαμε ήδη, πολύ ζωηρές συζητήσεις με σας.
<P>
(Χειροκροτήματα)
<SPEAKER ID="075" NAME="Πρόεδρος">
Κύριε Προεδρεύων του Ευρωπαϊκού Συμβουλίου, σας ευχαριστώ θερμά για την πειστική παρουσίαση του προγράμματος της σλοβενικής Προεδρίας. Όλες οι παρεμβάσεις των υπεύθυνων προέδρων των ομάδων και των άλλων μελών του Ευρωπαϊκού Κοινοβουλίου έδειξαν ότι μπορείτε να βασιστείτε στην ευρεία και ανεπιφύλακτη υποστήριξη του Ευρωπαϊκού Κοινοβουλίου. Σας εύχομαι μέσα από την καρδιά μου εξ ονόματος όλων μας κάθε επιτυχία στο έργο σας.
<SPEAKER ID="076" NAME="José Manuel Barroso">
Πρόεδρος της Επιτροπής. - (EN) Κύριε Πρόεδρε, σας ευχαριστώ για αυτή την πολύ ενδιαφέρουσα συζήτηση, στην οποία πιστεύω ότι υπήρχε πολύ μεγάλη συναίνεση όσον αφορά την υποστήριξη των προτεραιοτήτων που παρουσιάστηκαν από τη σλοβενική Προεδρία. Κατά τη διάρκεια της πρώτης δήλωσής μου υπογράμμισα ορισμένες -επειδή δεν μπορούσα να υπεισέλθω σε λεπτομέρειες για όλες τις πτυχές- από τις προτεραιότητες του έργου μας κατά τη διάρκεια αυτού του εξαμήνου: η επικύρωση της Συνθήκης της Λισαβόνας, ο νέος κύκλος της Στρατηγικής της Λισαβόνας και επίσης η δέσμη μέτρων μας για το κλίμα και την ενέργεια. Ειδικά σε αυτό το θέμα, με ενθάρρυνε πολύ η στήριξη που πολλοί από σας εκφράσατε για τη δουλειά μας σε αυτό το θέμα. Είναι πολύ σημαντικό να εκπληρώσουμε τώρα τις δεσμεύσεις μας.
<P>
Οι αρχηγοί κρατών και κυβερνήσεων συμφώνησαν σε φιλόδοξους στόχους -μείωση κατά 20% των εκπομπών των αερίων του θερμοκηπίου και μερίδιο 20% για τις ανανεώσιμες πηγές ενέργειας. Δεν μπορούμε να έχουμε τους στόχους και εν συνεχεία να μην εκπληρώσουμε τις δεσμεύσεις μας για τα μέσα επίτευξης αυτών των στόχων. Είναι θέμα συνέπειας και αξιοπιστίας, και με ενθάρρυνε πολύ η στήριξη που δόθηκε σε αυτό κατά τη διάρκεια της σημερινής συζήτησης.
<P>
Θα ήθελα απλώς να απαντήσω σε μια ερώτηση που τέθηκε στη συζήτηση από τον κ. Schulz, τον κ. Lambsdorff και τον κ. Brok σχετικά με συγκεκριμένο πρόβλημα που συζητείται τώρα στη Γερμανία - το ζήτημα πιθανής χρηματοδότησης για μετεγκατάσταση μιας εταιρείας στην Ευρώπη. Μπορώ να σας πω ότι το επιχειρησιακό πρόγραμμα για την ανταγωνιστικότητα στη Ρουμανία έχει μια ειδική ρήτρα η οποία απαγορεύει τη χρήση των Διαρθρωτικών Ταμείων για τη συγχρηματοδότηση της μετεγκατάστασης. " Ευρωπαϊκή Επιτροπή δεν έχει λάβει κανένα σχέδιο σχετικά με αυτό το θέμα, συνεπώς η Επιτροπή μπορεί να επιβεβαιώσει ότι καμία ευρωπαϊκή χρηματοδότηση περιφερειακής ανάπτυξης δεν εμπλέκεται σε αυτή τη μετεγκατάσταση. Φυσικά θεωρούμε ότι θα ήταν απαράδεκτο να χρησιμοποιηθεί χρηματοδότηση από κονδύλια της Ευρωπαϊκής Ένωσης για μετεγκατάσταση εντός της Ευρωπαϊκής Ένωσης.
<P>
(Χειροκροτήματα)
<P>
Ταυτόχρονα είναι αλήθεια ότι η Ευρωπαϊκή Ένωση, μέσω του προγράμματος PHARE, έχει χρηματοδοτήσει ένα βιομηχανικό πάρκο στη Ρουμανία στο οποίο αρκετές εταιρείες επενδύουν τώρα. Αυτό είναι σημαντικό και θα επιστήσω την προσοχή όλων των συναδέλφων μου εδώ, ιδίως των γερμανών φίλων μας, σε αυτή τη συζήτηση και στο πόσο σημαντικό είναι να έχει κανείς ένα καθήκον σε αυτή τη συζήτηση.
<P>
Πρέπει να κάνουμε μια διάκριση μεταξύ της μετεγκατάστασης εκτός της Ευρωπαϊκής Ένωσης και της μετεγκατάστασης στην Ευρώπη. Εάν οι επενδύσεις μεταφερθούν από τη Φινλανδία στη Γερμανία, μπορούν να μεταφερθούν επίσης από τη Γερμανία στη Ρουμανία. Ας είμαστε ειλικρινείς με αυτό. Πρέπει να καταστήσουμε σαφές ότι αυτό δεν συνιστά μετεγκατάσταση εκτός της Ευρωπαϊκής Ένωσης. Όπως θυμόσαστε, η Επιτροπή και εγώ προτείναμε ένα Ταμείο Προσαρμογής στην Παγκοσμιοποίηση το οποίο λειτουργεί ήδη ακριβώς σε περιπτώσεις όπου ορισμένες θέσεις εργασίας θα μπορούσαν να θιγούν από μετεγκαταστάσεις εκτός της Ευρωπαϊκής Ένωσης. Είναι πολύ σημαντικό οι ευρωπαίοι ηγέτες σε όλα τα επίπεδα στην Ευρωπαϊκή Ένωση -στην Επιτροπή, στο Ευρωπαϊκό Κοινοβούλιο, αλλά επίσης και σε εθνικό επίπεδο- να έχουν επίσης το θάρρος να εξηγήσουν τα οφέλη της διεύρυνσης.
<P>
(Χειροκροτήματα)
<P>
" Γερμανία είναι η χώρα η οποία εξάγει τώρα περισσότερο στα νέα κράτη μέλη. " διεύρυνση της Ευρωπαϊκής Ένωσης δημιουργεί θέσεις εργασίας και στη Γερμανία. Οι γερμανικές εταιρείες επενδύουν επίσης πολλά στα νέα κράτη μέλη. Συνεπώς, είναι πολύ σημαντικό από ευρωπαϊκή άποψη να εξηγήσουμε όλοι ότι η διεύρυνση της Ευρωπαϊκής Ένωσης δεν είναι καλή μόνο για τα νέα κράτη μέλη αλλά αποτελεί επίσης μια ευκαιρία για την Ευρωπαϊκή Ένωση στο σύνολό της.
<P>
(Χειροκροτήματα)
<P>
Ταυτόχρονα, συμφωνώ ότι πρέπει να ελέγξουμε ότι δεν χρησιμοποιούνται πόροι των Διαρθρωτικών Ταμείων για τη χρηματοδότηση συγκεκριμένης μετεγκατάστασης μιας εταιρείας. Αυτό θα ήταν αθέμιτος ανταγωνισμός. Αλλά καλώ όλους όσοι είναι υπέρ της Ευρώπης να ορθώσουν το ανάστημά τους και να υπερασπιστούν αυτή την ενωμένη διευρυμένη Ευρώπη, και επίσης να αξιοποιήσουν τα οφέλη που όλοι, σε όλα τα νέα κράτη μέλη, αποκομίζουμε από αυτή τη δυναμικότερη Ευρώπη που μπορούμε να οικοδομήσουμε σήμερα.
<P>
(Χειροκροτήματα)
<SPEAKER ID="077" NAME="Πρόεδρος">
Σας ευχαριστούμε πολύ, κύριε Πρόεδρε της Επιτροπής, για τη δήλωση αυτή. Ευχόμαστε κάθε επιτυχία στη σλοβενική Προεδρία. Τώρα θα πάμε μαζί στη συνέντευξη Τύπου. Εδώ θα πραγματοποιηθούν τώρα οι ψηφοφορίες. Ευχαριστώ για την πολύ εντατική και καλή συζήτηση.
<P>
Γραπτές δηλώσεις (άρθρο 142)
<SPEAKER ID="999" NAME="Jean-Pierre Audy " AFFILIATION="PPE-DE">
γραπτώς. - (FR) Συγχαρητήρια, Πρωθυπουργέ Janša για την ομιλία σας ενώπιον του Ευρωπαϊκού Κοινοβουλίου! Είστε ο πρώτος ηγέτης ενός από τα έθνη που αποτίναξαν τον ζυγό του κομμουνισμού και που εντάχθηκαν στην Ευρωπαϊκή Ένωση το 2004 που γίνεστε Πρόεδρος του Ευρωπαϊκού Συμβουλίου.
<P>
Αυτό συνιστά πρόκληση για εσάς, για τον λαό σας και για την κυβέρνησή σας. Δεν υπάρχουν μεγάλες και μικρές χώρες: υπάρχουν οι καλές και οι κακές χώρες. Τα οικονομικά σας αποτελέσματα, η πρόσφατη ένταξή σας στη ζώνη του ευρώ, η ευημερία του λαού σας, σας καθιστούν παράδειγμα, από το οποίο θα πρέπει να αντλήσουν έμπνευση πολλές χώρες που δίνουν μαθήματα σε άλλους.
<P>
Θα ολοκληρώσετε την "Τρόικα", που ξεκίνησε με τη Γερμανία και συνεχίστηκε με την Πορτογαλία και θα ανοίξετε τον δρόμο για την επιτυχία των Προεδριών της επόμενης "Τρόικας": Γαλλία, Τσεχική Δημοκρατία και Σουηδία. Την ώρα που γράφονται αυτές οι γραμμές, ο νους μου πηγαίνει στο Κοσσυφοπέδιο, στους αδελφούς σας των Δυτικών Βαλκανίων και στο ευρωπαϊκό μέλλον τους.
<SPEAKER ID="078" NAME="Alessandro Battilocchio " AFFILIATION="PSE">
γραπτώς. - (IT) Σας ευχαριστώ, κύριε Πρόεδρε. " σλοβενική Προεδρία αρχίζει σε μία περίοδο κατά την οποία αρχίζει να επανεμφανίζεται στην Ευρώπη μια αίσθηση μετριοπαθούς αισιοδοξίας σχετικά με το μέλλον της ΕΕ. Μετά από κάποια χρόνια σύγχυσης και αβεβαιότητας, ήρθε πράγματι η ώρα να δώσουμε φτερά στο σχέδιο της ΕΕ των 27. Θα ήθελα, και πάλι, να ζητήσω από τον Προεδρεύοντα του Συμβουλίου να στρέψει τη σκέψη του σε ένα συγκεκριμένο θέμα, και αυτό είναι οι δύο τόποι συνεδρίασης του Ευρωπαϊκού Κοινοβουλίου.
<P>
Τώρα, που ζητούμε διαρκώς από τους πολίτες των διαφόρων χωρών μας να κάνουν θυσίες, θα δώσουμε ένα ισχυρό μήνυμα εάν αποφασίσουμε να εστιάσουμε όλο μας το έργο στις Βρυξέλλες. Το κόστος, από την άποψη των οικονομικών πόρων και της οργανωτικής αναστάτωσης, που επιβαρύνει την Ευρώπη λόγω αυτής της μηνιαίας αλλαγής τοποθεσίας καθίσταται πραγματικά απαράδεκτο στα μάτια των πολιτών, οι οποίοι δεν μπορούν να κατανοήσουν τους λόγους για μια τόσο παράλογη κατάσταση. " έδρα στο Στρασβούργο, το οποίο είναι ασφαλώς μια θαυμάσια πόλη, θα μπορούσε να χρησιμοποιηθεί για άλλους περίβλεπτους σκοπούς στο πλαίσιο των δραστηριοτήτων της ΕΕ. Ας δώσουμε το καλό παράδειγμα και, σε αυτό το θέμα, ας μετατρέψουμε τα λόγια σε πράξη.
<SPEAKER ID="079" NAME="Ilda Figueiredo " AFFILIATION="GUE/NGL">
γραπτώς. - (PT) Όπως κατέστη σαφές από τη συζήτηση, και όπως δηλώθηκε κατηγορηματικά στο πρόγραμμά της, η σλοβενική Προεδρία θα συνεχίσει να ακολουθεί στενά την ατζέντα της γερμανικής Προεδρίας, δίνοντας προτεραιότητα στην επικύρωση της Συνθήκης της Λισαβόνας. Γνωρίζουμε ότι οι πολιτικές ελίτ της Ευρωπαϊκής Ένωσης θέλουν να επικυρωθεί η Συνθήκη από όλα τα κράτη μέλη πριν από τις εκλογές του 2009. Συνεχίζουν, συνεπώς, να ασκούν έντονη πίεση προκειμένου να αποφευχθεί η διεξαγωγή δημοψηφισμάτων, εκτός από την Ιρλανδία όπου το απαιτεί το σύνταγμα, καθιστώντας κατ' αυτόν τον τρόπο σαφή τη στάση τους έναντι της δημοκρατίας και της προσέγγισης των πολιτών: μόνο όταν δεν υπάρχουν κίνδυνοι οι πολίτες να καταψηφίσουν τις απόψεις και τα συμφέροντά τους.
<P>
Ακολούθως, η μείζονα προτεραιότητά τους φαίνεται να είναι αυτό που ονομάζουν "δεύτερο κύκλο της Στρατηγικής της Λισαβόνας", να αυξήσουν την ελευθέρωση και τις επιθέσεις κατά των δημοσίων υπηρεσιών και των κοινωνικών και εργατικών δικαιωμάτων. Φοβόμαστε επίσης ότι η κατάσταση που εξελίσσεται στο Κοσσυφοπέδιο θα αποτελέσει μεγαλύτερη απειλή για την ειρήνη και την ανάπτυξη στην Ευρώπη εάν υπάρξει μονομερής δήλωση ανεξαρτησίας.
<P>
Εν τω μεταξύ, τα σοβαρά κοινωνικά προβλήματα της ανεργίας, της επισφαλούς απασχόλησης, της φτώχειας και της αυξανόμενης κοινωνικής και εδαφικής ανισότητας παραμένουν ανεπίλυτα.
<P>
Θα συνεχίσουμε τον αγώνα για την εγκατάλειψη αυτών των νεοφιλελεύθερων πολιτικών και την προώθηση μιας διαφορετικής Ευρώπης κοινωνικής δικαιοσύνης, ειρήνης και κοινωνικής προόδου.
<SPEAKER ID="080" NAME="Pedro Guerreiro " AFFILIATION="GUE/NGL">
γραπτώς. - (PT) Με τη σλοβενική Προεδρία του Συμβουλίου έρχεται το άνοιγμα της τρίτης πράξης της φάρσας που έχει ενορχηστρωθεί από τις δυνάμεις οι οποίες προωθούν την ομοσπονδιακή, νεοφιλελεύθερη και στρατιωτική ολοκλήρωση της Ευρώπης, κατά την οποία η ΕΕ -με τη Γερμανία στο πηδάλιο- επιβάλλει μια συνθήκη η οποία απορρίφθηκε παλαιότερα, αποφεύγοντας τη διεξαγωγή εθνικών δημοψηφισμάτων.
<P>
Λένε ότι δεν υπάρχει ανάγκη διεξαγωγής δημοψηφισμάτων:
<P>
επειδή υπάρχει "ευρεία συναίνεση" σε κάθε χώρα σχετικά με αυτά που προτείνει η Συνθήκη, ιδίως στα εθνικά κοινοβούλια. Εντούτοις, ένα από τα κύρια διδάγματα των δημοψηφισμάτων στη Γαλλία και τις Κάτω Χώρες ήταν σίγουρα ότι αποκάλυψαν μια βαθιά αντίθεση μεταξύ της λαϊκής βούλησης και των "κοινοβουλευτικών πλειοψηφιών".
<P>
επειδή η επικύρωση από τα κοινοβούλια είναι εξίσου νόμιμη και δημοκρατική με την επικύρωση μέσω δημοψηφίσματος. Πώς λοιπόν πρέπει να αντιληφθούμε τον ισχυρισμό ότι η διεξαγωγή δημοψηφίσματος θα επιτείνει τους κινδύνους να μην τεθεί σε ισχύ η Συνθήκη; Αυτό που φοβούνται είναι ένα αποτέλεσμα δημοψηφίσματος το οποίο θα διαφέρει από αυτό που επιθυμούν, και συνεπώς δεν θα διεξάγουν κανένα.
<P>
επειδή η πρόταση Συνθήκης διαφέρει από αυτή που απορρίφθηκε παλαιότερα και περιλαμβάνει "σημαντικές αλλαγές". Εντούτοις, δεν λένε ποιες. Ωστόσο, οι ίδιοι οι υποστηρικτές δεν ισχυρίζονται ότι η ουσία είναι η ίδια; Διαβάστε τις δηλώσεις του Giscard d'Estaing.
<P>
Υποκινούνται από φόβο ...
<SPEAKER ID="081" NAME="Małgorzata Handzlik " AFFILIATION="PPE-DE">
γραπτώς. - (PL) Το πρόγραμμα της σλοβενικής Προεδρίας πληροί όλες τις απαιτήσεις κάποιου που ενδιαφέρεται για τα οικονομικά και είναι πεπεισμένος ότι η καλή οικονομική κατάσταση αποτελεί ένα από τα κλειδιά της επιτυχίας της Ένωσης.
<P>
Στο πρόγραμμα της Προεδρίας εντόπισα πολλές σημαντικές αναφορές στη Στρατηγική της Λισαβόνας και στον ρόλο της εσωτερικής αγοράς στη διαδικασία ενίσχυσης της ΕΕ στον διεθνή στίβο.
<P>
" Ένωση του 21ου αιώνα θα πρέπει να επικεντρωθεί στην εκπαίδευση και την κατάρτιση. Μια καλά εκπαιδευμένη κοινωνία έχει τεράστιες δυνατότητες, και αυτό με τη σειρά του πρέπει να βρει εφαρμογή στην οικονομία, η οποία βασίζεται κυρίως σε ακμάζουσες μικρομεσαίες επιχειρήσεις που ιδρύονται εύκολα, χωρίς περιττές διατυπώσεις και δαπάνες. Αυτές οι εταιρείες πρέπει να έχουν πρόσβαση σε καλά εκπαιδευμένους υπαλλήλους και σε ερευνητικούς πόρους, νέες τεχνολογίες και ούτω καθεξής. " Προεδρία αφιερώνει πολλή προσοχή σε αυτό.
<P>
" δήλωση της Προεδρίας ότι θα συμμετάσχει στην εξάλειψη των φραγμών και θα επικεντρωθεί στη βελτίωση της νομοθεσίας στέλνει στις επιχειρήσεις ένα σημαντικό μήνυμα. Ένα πράγμα το οποίο γνωρίζουμε είναι ότι τίποτα δεν είναι χειρότερο από την κακή νομοθεσία.
<P>
Μου φαίνεται ότι είναι ιδιαίτερα σημαντικό να συνδέσουμε την πρωτοβουλία της άρσης των διοικητικών φραγμών για τις επιχειρήσεις με το άνοιγμα νέων ατραπών για νέες τεχνολογίες.
<P>
" Προεδρία θα διατηρεί επίσης κατά νου τους καταναλωτές· τα συμφέροντα των καταναλωτών είναι εξίσου σημαντικά με τα συμφέροντα των επιχειρήσεων, και θα πρέπει να εκπροσωπούνται με τον ίδιο τρόπο.
<P>
Το πρόγραμμα της Προεδρίας είναι πολύ φιλόδοξο, ορίζει όμως επίσης σαφώς τις προτεραιότητές του, και συμφωνώ με αυτές τις προτεραιότητες.
<P>
Μένει μόνο να διαβιβάσω τα συγχαρητήριά μου και να σας ευχηθώ κάθε επιτυχία.
<SPEAKER ID="082" NAME="Gábor Harangozó " AFFILIATION="PSE">
γραπτώς. - (HU) Πριν αρχίσω, θα ήθελα να χαιρετήσω το φιλόδοξο πρόγραμμα της σλοβενικής Προεδρίας, το οποίο αντιμετωπίζει τη σημαντική συνοχή των Δυτικών Βαλκανίων ως εξέχον ζήτημα για ολόκληρη την ΕΕ.
<P>
Σύμφωνα με την ετήσια έκθεση της Επιτροπής για το 2006, η προσχώρηση του 2004 ήταν μια σπουδαία έκβαση για τα παλαιά και τα νέα κράτη μέλη, αλλά η ομαλή διαχείριση της διαδικασίας ήταν ο βασικός παράγοντας της επιτυχίας της.
<P>
" ΕΕ πρέπει επί του παρόντος να αντιμετωπίσει νέες προκλήσεις που απαιτούν μεγαλύτερες προσπάθειες. Για τον κατάλληλο χειρισμό αυτών των θεμάτων είναι θεμελιώδης η μέγιστη υποστήριξη από τη σλοβενική Προεδρία για την εκπλήρωση όλων των προτεραιοτήτων του προγράμματός της, συμπεριλαμβανομένης της δημιουργίας των προϋποθέσεων για την προσχώρηση της Κροατίας και της Τουρκίας.
<P>
Το βασικό συμφέρον της ΕΕ είναι η υποστήριξη των διαδικασιών μεταρρύθμισης στα Δυτικά Βαλκάνια, και της διευθέτησης της κατάστασης του Κοσσυφοπεδίου στο πλαίσιο της ευρωπαϊκής προοπτικής κατά τρόπο που θα είναι αποδεκτός σε όλους. " διεύρυνση αποτελεί συμφέρον στρατηγικής πολιτικής και πολιτικής ασφαλείας για την ΕΕ, και απαιτεί μια αποτελεσματική αναπτυξιακή πολιτική και συνεργασία στην εταιρική σχέση.
<P>
Πρέπει να συνεχιστεί να δίνεται έμφαση στην εξέταση προγραμμάτων για τα Δυτικά Βαλκάνια τα οποία θα χρησιμεύσουν στη μείωση των διαφορών στην κατάσταση ανάπτυξης και στην ενίσχυση της κοινωνικής, οικονομικής και περιφερειακής συνοχής. Ωστόσο, η ενθάρρυνση των επενδύσεων σε ανθρώπινους πόρους και η υποστήριξη της ανάπτυξης μιας δημιουργικής κοινωνίας βασιζόμενης στη γνώση είναι απαραίτητες για τη διασφάλιση της ισορροπίας μεταξύ της αύξησης της ανταγωνιστικότητας και της συνοχής, και την ενθάρρυνση της ανάπτυξης των Δυτικών Βαλκανίων. Σύμφωνα με την αρχή της ευρωπαϊκής αλληλεγγύης, πρέπει να καταβληθούν προσπάθειες για να τεθεί τέρμα στη φτώχεια και να διασφαλιστεί "άμεση βοήθεια" και για τις χώρες των Δυτικών Βαλκανίων. Είναι κοινή μας ευθύνη να υποστηρίξουμε το πρόγραμμα της σλοβενικής Προεδρίας ούτως ώστε να επιτευχθούν οι κύριοι στόχοι της Ένωσης.
<SPEAKER ID="083" NAME="Janusz Lewandowski " AFFILIATION="PPE-DE">
γραπτώς. - (PL) Όλες οι χώρες που προσχώρησαν στην Ευρωπαϊκή Ένωση μετά το 2004 είναι περήφανες για το γεγονός ότι μία από αυτές -η Σλοβενία- αναλαμβάνει την Προεδρία. Χαιρετίζουμε τις νέες ανακοινώσεις της Προεδρίας και τα πρώτα βήματα στα οποία προέβη. Οι προτεραιότητες για το πρώτο εξάμηνο του 2008 αποτελούν σε μεγάλο βαθμό απόδειξη ότι το έργο των προκατόχων της Σλοβενίας συνεχίζεται, πρωτίστως στο πεδίο της αναβίωσης της Ατζέντας της Λισαβόνας, της επικύρωσης της νέας Συνθήκης και της δράσης για την αποτροπή της υπερθέρμανσης του πλανήτη. " συνέχεια του έργου αποτελεί επιθυμητό χαρακτηριστικό στην Ευρωπαϊκή Ένωση, αν αναλογιστούμε τον εξαμηνιαίο κύκλο της Προεδρίας.
<P>
Ανεξάρτητα από τις δεδηλωμένες προτεραιότητές της, η Σλοβενία, λόγω της γεωγραφίας και της ιστορίας της, θεωρείται μια χώρα με δεσμούς με τα Βαλκάνια. Αυτό συνεπιφέρει τόσο ευκαιρίες περαιτέρω διεύρυνσης της Ένωσης και, προπάντων, σοβαρά προβλήματα σχετικά με το ζήτημα της ανεξαρτησίας του Κοσσυφοπεδίου. " κατανόηση αυτής της προβληματικής περιοχής αποτελεί σαφές ατού για τη νέα Προεδρία.
<P>
Ελπίζουμε επίσης ότι μία χώρα η οποία έχει διέλθει μέσα από τις προσπάθειες μετασχηματισμού και προσαρμογής στις προδιαγραφές της ΕΕ θα εκτιμήσει τα προβλήματα που αντιμετωπίζουν τα νέα κράτη μέλη από την άποψη των παράλογων υποχρεώσεων σχετικά με τις ανανεώσιμες πηγές ενέργειας και τις εκπομπές αερίων του θερμοκηπίου. Πρέπει να εξευρεθεί μια ισορροπία μεταξύ της μέριμνας για την προστασία του φυσικού περιβάλλοντος και της ανάγκης να διατηρηθεί η ευρωπαϊκή οικονομία ανταγωνιστική σε παγκόσμιο επίπεδο. Σας εύχομαι καλή επιτυχία, και σας ευχαριστώ για την προσοχή σας.
<SPEAKER ID="084" NAME="Zita Pleštinská " AFFILIATION="PPE-DE">
γραπτώς. - (SK) " αρχή του 2008, του "Μαζί στην πολυμορφία: το Ευρωπαϊκό Έτος Διαπολιτισμικού Διαλόγου", αποτελεί μια σημαντική περίοδο για την ΕΕ, πολλώ δε μάλλον λόγω του γεγονότος ότι η Προεδρία της ΕΕ κατά το πρώτο εξάμηνο του έτους θα ασκηθεί για πρώτη φορά από ένα νέο κράτος μέλος, τη Σλοβενία.
<P>
Τέσσερις τομείς προτεραιότητας που υπογραμμίζουν την εφαρμογή της νέας Στρατηγικής της Λισαβόνας για την ανάπτυξη και την απασχόληση, την ενέργεια, την κλιματική αλλαγή και τις σχέσεις με τα Δυτικά Βαλκάνια μπορούν να συντελέσουν προς τη συνέργεια στην Ευρώπη. " Σλοβενία έχει μια ευκαιρία να καταστεί ο αρχιτέκτονας του παγκόσμιου ηγετικού ρόλου της ΕΕ στην καταπολέμηση της υπερθέρμανσης του πλανήτη.
<P>
" αποδοχή του ευρώ είναι επί του παρόντος ένα καυτό θέμα στη Σλοβακία. " εισδοχή της Σλοβακίας στην ευρωζώνη θα αποφασιστεί κατά τη διάρκεια της σλοβενικής Προεδρίας της Ευρωπαϊκής Ένωσης. " Σλοβενία αποτελεί παράδειγμα για τη Σλοβακία: ήταν η πρώτη από τις χώρες της ΕΕ των 10 και η δέκατη τρίτη από όλα τα κράτη μέλη της ΕΕ που εισήγαγε το ευρώ, το οποίο και έπραξε το 2007. " Σλοβακία μπορεί να διδαχθεί από πολλές από τις εμπειρίες της Σλοβενίας και μπορεί να τις χρησιμοποιήσει στη δική της προετοιμασία για την εισαγωγή του ευρώ. Ευελπιστώ ότι η Σλοβενία θα πράξει ό,τι είναι δυνατόν προκειμένου να διασφαλίσει ότι η απόφαση σχετικά την εισαγωγή ή όχι του ευρώ στη Σλοβακία έως την προγραμματισθείσα προθεσμία της 1ης Ιανουαρίου 2009 θα έχει θετική έκβαση.
<P>
Ελπίζω ότι η σλοβενική Προεδρία μέσω των ενεργειών της μπορεί να πείσει 500 εκατομμύρια ευρωπαίους πολίτες ότι ακόμη και μια μικρή χώρα με πληθυσμό 2 εκατομμυρίων ατόμων είναι ικανή για επιτυχή ηγεσία της ΕΕ κατά τη διάρκεια της εξάμηνης προεδρίας της. Πιστεύω ότι η Σλοβενία θα επιτύχει πράγματι.
<SPEAKER ID="085" NAME="Margie Sudre " AFFILIATION="PPE-DE">
γραπτώς. - (FR) Επιθυμώ να εκφράσω τις πλέον εγκάρδιες ευχές μου για επιτυχία στη σλοβενική Προεδρία, η οποία εκπροσωπεί μια μορφή καθαγιασμού της επανένωσης της διαιρεμένης Ευρώπης της εποχής του Ψυχρού Πολέμου.
<P>
" Σλοβενία, που συνεργάστηκε με τη Γερμανία και την Πορτογαλία για την κατάρτιση ενός προγράμματος δεκαοκτώ μηνών, κλείνει έναν κύκλο Προεδριών, που στέφθηκε από την επιτυχία της θεσμικής επανεκκίνησης και τη βαριά ευθύνη της στήριξης της διαδικασίας επικύρωσης της Συνθήκης της Λισαβόνας.
<P>
Πρόκειται για μείζονα πρόκληση, στην αντιμετώπιση της οποίας πρέπει να συμβάλουμε όλοι μας, ο καθένας μας στο αντίστοιχο κράτος μέλος, προκειμένου η προσεχής γαλλική Προεδρία να μπορέσει να θέσει σε εφαρμογή οριστικώς αυτό το νέο κοινό θεμέλιο πριν από τις ευρωπαϊκές εκλογές του 2009.
<P>
" σλοβενική Προεδρία οφείλει, επίσης, να συνεχίσει και να συμπληρώσει τη στρατηγική της Λισαβόνας, ώστε να ανταποκριθεί στις προκλήσεις που πρέπει να αντιμετωπίσει η Ευρώπη σε σχέση με την ενέργεια και την κλιματική αλλαγή, την οικονομική μεγέθυνση και την απασχόληση.
<P>
Ελπίζω ειλικρινά η σλοβενική Προεδρία να καταφέρει να εγγυηθεί την ειρήνη και τη σταθερότητα των Δυτικών Βαλκανίων και να προωθήσει μια ενωτική προσέγγιση της ΕΕ στο ζήτημα του τελικού καθεστώτος του Κοσσυφοπεδίου, ούτως ώστε το 2008, Ευρωπαϊκό Έτος του Διαπολιτισμικού Διαλόγου, να αποτελέσει πραγματικά την ευκαιρία για όλους τους Ευρωπαίους να επαναβεβαιώσουν τις αξίες της ανοχής και της αλληλοκατανόησης.
<SPEAKER ID="086" NAME="Csaba Sándor Tabajdi " AFFILIATION="PSE">
γραπτώς. - (HU) Είναι ιστορικής σημασίας ότι ένα νέο κράτος μέλος που προσχώρησε στην Ένωση το 2004 την οδηγεί κατά το πρώτο εξάμηνο του 2008. Αυτό αποτελεί μείζον βήμα προς τα εμπρός για να λάβουν οι χώρες που προσχώρησαν πρόσφατα τις θέσεις που τους αξίζουν στο τραπέζι της Ένωσης.
<P>
Διακυβεύονται πάρα πολλά στην πρώτη Προεδρία ενός από τα νέα κράτη μέλη, και η Σλοβενία ηγείται της Ένωσης σε μια κρίσιμη περίοδο. Τα σημαντικότερα καθήκοντα της σλοβενικής Προεδρίας είναι η στήριξη της διαδικασίας επικύρωσης της Συνθήκης της Λισαβόνας, θέτοντας σε κίνηση τον νέο τριετή κύκλο για τη Στρατηγική της Λισαβόνας και συνεχίζοντας την ανάπτυξη της ολοκληρωμένης πολιτικής για την ενέργεια και την προστασία του κλίματος.
<P>
" σλοβενική Προεδρία χειρίζεται την ολοκλήρωση των Δυτικών Βαλκανίων, ειδικότερα το ζήτημα του μελλοντικού καθεστώτος του Κοσσυφοπεδίου, ως προτεραιότητα. " ευαισθησία της Σλοβενίας και η γνώση της για την περιοχή μπορεί να διευκολύνει ελαφρώς τη σύνθετη διαδικασία οργάνωσης και να προωθήσει τη διατήρηση της ενότητας που επέτυχε το Ευρωπαϊκό Συμβούλιο του Δεκεμβρίου του 2007 σε σχέση με τις αποστολές που πρόκειται να σταλούν στο Κοσσυφοπέδιο.
<P>
Τον Μάρτιο, κατά τη διάρκεια της σλοβενικής Προεδρίας, η Ευρωπαϊκή Επιτροπή θα προτείνει νομοθεσία για έναν έλεγχο της κατάστασης (health check) της Κοινής Γεωργικής Πολιτικής, ο οποίος θα αποτελέσει το άνοιγμα σε ολοκληρωμένες εννοιολογικές και χρηματοδοτικές μεταρρυθμίσεις της ΚΓΠ. " Προεδρία θα δώσει επίσης έμφαση σε προγράμματα για το Ευρωπαϊκό Έτος Διαπολιτισμικού Διαλόγου το 2008.
<P>
Εμψυχώνουμε τους Σλοβένους φίλους μας, ούτως ώστε να έχουν μια επιτυχή Προεδρία. Είμαι βέβαιος ότι οι σλοβενικές πολιτικές και η διπλωματία θα εκπληρώσουν επιτυχώς τα δύσκολα καθήκοντα, και ότι, ως νέο κράτος μέλος, μπορούμε να είμαστε υπερήφανοι για τη γείτονα μας.

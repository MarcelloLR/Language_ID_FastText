<CHAPTER ID="020">
Αντιπυρική ασφάλεια ξενοδοχείων (συζήτηση) 
<SPEAKER ID="157" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης προς την Επιτροπή σχετικά με την αντιπυρική ασφάλεια των ξενοδοχείων, των βουλευτών Glyn Ford, Giles Chichester, Graham Watson, Arlene McCarthy, Peter Skinner, Βαρόνη Nicholson του Winterbourne, Elizabeth Lynne, Sarah Ludford, Toine Manders, David Martin, Glenys Kinnock, Claude Moraes, Erika Mann, Alexandra Dobolyi, Ana Maria Gomes, Robert Evans, Christopher Heaton-Harris, Reino Paasilinna, Marianne Mikko, Stephen Hughes, Stavros Lambrinidis, Malcolm Harbour, Bill Newton Dunn, Catherine Stihler, Sérgio Sousa Pinto, Jan Andersson, Linda McAvan, Luisa Morgantini, Jan Marinus Wiersma, Harlem Désir, Jo Leinen, Zita Gurmai, Caroline Lucas, Brian Simpson, Barbara Weiler, Christel Schaldemose, Neena Gill, Benoît Hamon, Michael Cashman, Udo Bullmann και Corina Creţu - B6-0385/2007).
<SPEAKER ID="158" NAME="Glyn Ford">
συντάκτης. - (EN) Κύριε Πρόεδρε, το ζήτημα της πυρασφάλειας είναι σημαντικό για την Ευρωπαϊκή Ένωση και τους πολίτες της. " Συνθήκη της Ρώμης θέσπισε τη συλλογική αρχή της ελεύθερης κυκλοφορίας των εμπορευμάτων, των υπηρεσιών, του κεφαλαίου και των προσώπων. Από πλευράς ανθρώπων, δώσαμε πάρα πολύ μεγάλη έμφαση στα ζητήματα της υγιεινής και ασφάλειας στον εργασιακό χώρο, καθώς και της προστασίας του καταναλωτή.
<P>
Ωστόσο, ενώ η κινητικότητα των επιχειρήσεων και των εργαζομένων, μαζί με τον τουρισμό, είναι ζωτικής σημασίας για την οικονομική μας ευημερία και την εκπλήρωση της ατζέντας της Λισαβόνας σε ό,τι αφορά τον ανταγωνισμό, δεν μπορούμε να κάνουμε ένα απλό πράγμα, να διασφαλίσουμε ότι οι ευρωπαίοι πολίτες, είτε ως καταναλωτές είτε ως εργαζόμενοι, είναι εξίσου ασφαλείς από τους κινδύνους της πυρκαγιάς, όταν διαμένουν ή εργάζονται σε ξενοδοχεία σε όλα τα κράτη μέλη της ΕΕ.
<P>
" Ένωση έχει αρμοδιότητα για την υγιεινή και την ασφάλεια. Περιορίζουμε τα επίπεδα θορύβου των μηχανημάτων κοπής χλοοτάπητα, όχι όμως και την προοπτική να καούμε ζωντανοί. Προστασία των καταναλωτών σημαίνει ότι ανησυχούμε για την ασφάλεια των ανελκυστήρων και των κλιμακοστασίων αλλά όχι για την ασφάλεια των ξενοδοχείων. " Επίτροπος μόλις είπε ότι όλες οι δράσεις μας έχουν αναλογικό χαρακτήρα. Αναρωτιέμαι αν θεωρεί ότι είναι αναλογικό το γεγονός ότι δεν αναλήφθηκε καμία δράση σε σχέση με την ασφάλεια των ξενοδοχείων.
<P>
Τα πυροσβεστικά συστήματα καταιονισμού είναι λίαν αποτελεσματικά, αφού κατασβήνουν ή θέτουν υπό έλεγχο το 99% των πυρκαγιών στο αρχικό στάδιο. Σύμφωνα με όσα έχουν αναφερθεί, κανένας δεν πέθανε ποτέ στην ΕΕ σε ξενοδοχείο εφοδιασμένο με πλήρες σύστημα καταιονισμού. Ωστόσο, μόνο από το 2003 και μετά, περισσότερα από 60 άτομα βρήκαν τον θάνατο σε πυρκαγιές σε ξενοδοχεία, όπου δεν ήταν εγκατεστημένοι πυροσβεστικοί καταιονητήρες.
<P>
Κατά τραγικό τρόπο, τρεις από τις πυρκαγιές αυτές συνέβησαν στην εκλογική μου περιφέρεια στη διάρκεια του θέρους στο ξενοδοχείο Penhallow Hotel στο Newquay, στην Κορνουάλη, όπου μια πυρκαγιά πήρε ανεξέλεγκτες διαστάσεις, διότι δεν υπήρχαν καθόλου πυροσβεστικοί καταιονητήρες. Ένα από τα άτομα που πέθαναν, ήταν μια ανάπηρη γυναίκα που δεν κατάφερε να βγει μόνη της από το κτίριο. Τι κάνει η Επιτροπή για να προστατεύσει ανθρώπους όπως αυτή;
<P>
" Επιτροπή θα επικαλεστεί την επικουρικότητα. Για να σοβαρευτούμε! Πόσοι άνθρωποι πέθαναν στην ΕΕ λόγω του θορύβου των μηχανημάτων κοπής χλοοτάπητα ή από ατυχήματα σε ανελκυστήρες ή κυλιόμενες σκάλες από το 2003; Εντούτοις, η Επιτροπή θεώρησε σκόπιμο να απομακρύνει την αυτονομία των κρατών μελών σε σχέση με αυτούς τους τομείς.
<P>
Οι κανονισμοί πυρασφάλειας σε σχέση με την εγκατάσταση πυροσβεστικών συστημάτων καταιονισμού ποικίλλει σε μεγάλο βαθμό σε ολόκληρη την ΕΕ, με την Ουγγαρία να διαθέτει πιθανόν τους καλύτερους και με τη Γαλλία, που έχει τον μεγαλύτερο αριθμό θανάτων πρόσφατα, να μην διαθέτει απολύτως τίποτα.
<P>
Ορισμένες πιο φωτισμένες ευρωπαϊκές ξενοδοχειακές αλυσίδες, όπως είναι ο Όμιλος Accor, υιοθετούν πλέον την εγκατάσταση πυροσβεστικών συστημάτων καταιονισμού στα νέα ξενοδοχεία, ακολουθώντας πιστά τα βήματα των αμερικανικών αλυσίδων Hilton, Marriott και Sheraton.
<P>
Δεν αρκεί όμως να τα αφήνουμε αυτά στην αυτορρύθμιση. Τουλάχιστον ένα ομοσπονδιακό κράτος δεν είναι έτοιμο να συγχωρήσει την αδράνεια μιλώντας περί επικουρικότητας. Στις "ΠΑ, όλα τα νέα ξενοδοχεία βάσει νόμου διαθέτουν πυροσβεστικά συστήματα καταιονισμού. Μάλιστα, οι ομοσπονδιακοί υπάλληλοι δεν μπορούν να ζητήσουν έξοδα οδοιπορικών, παρά μόνο εάν διαμένουν σε ξενοδοχεία με πυροσβεστικά συστήματα καταιονισμού όταν είναι σε υπηρεσιακό ταξίδι.
<P>
Καλούμε, επομένως, την Επιτροπή να εξετάσει την έγκριση μιας οδηγίας που θα θεσπίζει μια ελάχιστη διάταξη σε όλα τα κράτη μέλη, σύμφωνα με την οποία όλα τα νέα ξενοδοχεία με 20 κλίνες και άνω θα είναι πλήρως εξοπλισμένα με πυροσβεστικά συστήματα καταιονισμού και τα υφιστάμενα ξενοδοχεία με 20 κλίνες και άνω θα πρέπει τουλάχιστον να διαθέτουν διαδρόμους και διόδους διαφυγής που θα προστατεύονται από πυροσβεστικά συστήματα καταιονισμού. Αυτό δεν θα προκαλούσε τεράστια οικονομική επιβάρυνση: θα κόστιζε λιγότερο από ένα επιπλέον 2%. Βέβαια, θα πρέπει να δοθεί επαρκής χρόνος στα υφιστάμενα ξενοδοχεία να συμμορφωθούν, εκείνο όμως που θέλουμε είναι να δράσουμε τώρα και να μην περιμένουμε μέχρις ότου η κοινή γνώμη μας αναγκάσει να αναλάβουμε δράση μετά από μια μεγάλη τραγωδία, όπου θα έχουν πεθάνει εκατοντάδες.
<SPEAKER ID="160" NAME="Meglena Kuneva" LANGUAGE="EN">
Κύριε Πρόεδρε, συμφωνώ ότι η πυρκαγιά αποτελεί μόνιμη απειλή για τις ζωές των καταναλωτών. Οι ερευνητές εκτιμούν ότι ο αριθμός θανατηφόρων συμβάντων ανά εκατομμύριο κατοίκους ετησίως είναι 10,8 στο "νωμένο Βασίλειο, 6 στην Ισπανία, 11,8 στη Γαλλία, 15,7 στη Σουηδία και 7,3 στη Γερμανία. Επομένως, αυτό είναι ένα θέμα, το οποίο με απασχολεί ιδιαίτερα ως Επίτροπο για την Προστασία των Καταναλωτών. Σας ευχαριστώ που θυμηθήκατε αυτό το σημαντικό ζήτημα.
<P>
Επιτρέψτε μου να υπενθυμίσω την τραγική υπόθεση μιας βρετανικής οικογένειας, τα δύο παιδιά της οποίας πέθαναν από δηλητηρίαση από μονοξείδιο του άνθρακα σε ένα δωμάτιο ξενοδοχείου στην Κέρκυρα τον Οκτώβριο του 2006. Έλαβα αρκετά γράμματα γι' αυτή την υπόθεση. Επικοινωνήσαμε με τις ελληνικές αρχές και μας πληροφόρησαν ότι ανακλήθηκε αμέσως η άδεια του ξενοδοχείου, όπου συνέβη το ατύχημα, έκτοτε δε αυτό δεν λειτουργεί. Γνωρίζω ότι έχουν κινηθεί οι δικαστικές διαδικασίες στην Ελλάδα και ελπίζω ότι πολύ σύντομα θα καταλήξουν σε ένα σαφές συμπέρασμα. Αυτή είναι μια χαρακτηριστική υπόθεση, δυστυχώς όμως δεν είναι η μοναδική.
<P>
" αντιπυρική ασφάλεια στα ξενοδοχεία ήταν στο επίκεντρο των συζητήσεων με τα κράτη μέλη τα τελευταία 20 χρόνια.
<P>
Καταρχάς, να αναφερθώ στα αποτελέσματα που επιτεύχθηκαν μέχρι τούδε. " σύσταση 86/666/EΚ του Συμβουλίου για την αντιπυρική ασφάλεια στα υφιστάμενα ξενοδοχεία συνέβαλε στη βελτίωση των επιπέδων ασφαλείας, ιδίως σε εκείνες τις χώρες, όπου ήταν ανύπαρκτο ή ελάχιστο το ρυθμιστικό πλαίσιο.
<P>
Περαιτέρω, η οδηγία για τα προϊόντα του τομέα των δομικών κατασκευών θεσπίζει συγκεκριμένες απαιτήσεις σε περίπτωση που ξεσπάσει πυρκαγιά για όλα τα κατασκευαστικά έργα, περιλαμβανομένων των ξενοδοχείων. Αρκετά μέτρα εγκρίθηκαν για να διασφαλιστεί η συνεπής εφαρμογή αυτής της οδηγίας στα κράτη μέλη, όπως ένα κοινό σύστημα ταξινόμησης της πυραντοχής των προϊόντων του τομέα των δομικών κατασκευών και μια σειρά εναρμονισμένων ευρωπαϊκών προδιαγραφών στους τομείς της πυρόσβεσης, του συναγερμού και του εξοπλισμού προειδοποίησης.
<P>
Επιπροσθέτως, εφαρμόστηκαν οι απαιτήσεις της σύστασης του Συμβουλίου που αφορά τους κινδύνους που συνδέονται με τον ηλεκτροφωτισμό, οι οποίες θεσπίστηκαν από την οδηγία για τη χαμηλή τάση.
<P>
Ωστόσο, έχουμε ακόμα πολύ δρόμο μπροστά μας για να κάνουμε εξίσου ασφαλή όλα τα ξενοδοχεία στην Ευρώπη, είτε τα υφιστάμενα είτε τα νέα και ασχέτως του μεγέθους τους και των υποδομών τους. Όπως γνωρίζουμε, οι απαιτήσεις αφορούν τα ξενοδοχεία που έχουν τουλάχιστον 20 κλίνες.
<P>
Στις διάφορες συζητήσεις της με τα κράτη μέλη, η Επιτροπή σημείωσε ότι δεν έχει συμφωνηθεί ακόμη κανένας τρόπος προώθησης δράσεων σε ολόκληρη την επικράτεια της ΕΕ και ότι η κύρια προτεραιότητα είναι για την ώρα η ορθή επιβολή της εθνικής νομοθεσίας. Αυτό το θέμα της συμμόρφωσης αποτελεί, πράγματι, πρόβλημα που δεν πρέπει να υποτιμάται και πραγματικά λυπούμαι που το λέω αυτό.
<P>
Αυτός είναι ο λόγος που ζήτησα από τις μεγάλες αλυσίδες ξενοδοχείων που λειτουργούν στην Ευρώπη, να έλθουν στις Βρυξέλλες για μια συνάντηση μαζί μου στις 8 Φεβρουαρίου 2008. Προφανώς, μέχρις ότου θεσπίσουμε αυτή τη νομοθεσία, πρέπει να αναλάβουμε άμεση δράση. Θα συζητήσουμε το ζήτημα της ασφάλειας των ξενοδοχείων και θα σας ενημερώσω εκ νέου για τα αποτελέσματα αυτής της διαβούλευσης. Αν μπορούμε να το κάνουμε από κοινού με το Κοινοβούλιο - αν το Κοινοβούλιο επιθυμεί να συμμετάσχει σε αυτή τη συνάντηση στις 8 Φεβρουαρίου - με πολύ μεγάλη μου χαρά θα σας συμπεριλάβω σε αυτή τη συνάντηση.
<P>
" συλλογή πανευρωπαϊκών δεδομένων και στατιστικών στοιχείων είναι ένα καίριο σημείο: η απουσία στατιστικών ορισμών και ομοιογένειας σε ό,τι αφορά τον τρόπο που καταγράφονται τα συμβάντα πυρκαγιών στα κράτη μέλη καθιστά τη συγκρισιμότητα λίαν δυσχερή και ανακριβή.
<P>
Θέλω να περάσω στο θέμα της τυποποίησης. " τυποποίηση χωρίς τη στήριξη ενός νομοθετικού πλαισίου, όπως είναι μια ευρωπαϊκή οδηγία ή ακόμα και μια αναθεωρημένη σύσταση, θα μειώσει αισθητά τον αντίκτυπό της, με αποτέλεσμα να υπονομευθεί ο ύστατος σκοπός της διασφάλισης της αντιπυρικής ασφάλειας των ξενοδοχείων.
<P>
Ερχόμενη στο θέμα των πυροσβεστικών καταιονητήρων: έχει καταδειχθεί σε πολύ μεγάλο βαθμό η αποτελεσματικότητά τους στη μείωση των καταστροφικών συνεπειών των πυρκαγιών, το κόστος όμως της εγκατάστασης και της συντήρησής τους δεν είναι πάντοτε συμβατό με την κατηγορία των ξενοδοχείων που πλειοψηφούν στην Ευρώπη, όπως είναι τα μικρά, οικογενειακού τύπου ξενοδοχεία.
<P>
Επιπλέον, η απόφαση για το εάν πρέπει οι πυροσβεστικοί καταιονητήρες ή η όποια άλλη συσκευή πυρόσβεσης να είναι υποχρεωτικά στα ξενοδοχεία εμπίπτει στην αποκλειστική αρμοδιότητα των κρατών μελών. Θα χαιρόμουν να συζητήσω με τα κράτη μέλη και να υποστηρίξω ανάλογα μέτρα, αν είναι έτοιμα να προβούν σε ανάλογα βήματα.
<P>
Παράλληλα με αυτές τις εξελίξεις από κανονιστικής πλευράς, πρέπει να αναφερθεί ότι τα ξενοδοχεία υιοθετούν κώδικες αυτορρύθμισης βάσει επιδόσεων και σχεδιαστικές μεθόδους. Νομίζω ότι αλυσίδες ξενοδοχείων όπως η Accor πρέπει πράγματι να υποστηριχθούν στις προσπάθειές τους.
<P>
" Επιτροπή δεν ασχολείται μόνο με την αντιπυρική ασφάλεια των ξενοδοχείων βάσει του χαρακτήρα της ως υπηρεσίας, αλλά στοχεύει επίσης, μέσω μιας περιεκτικής στρατηγικής κατά του κινδύνου πυρκαγιάς, σε όλα εκείνα τα προϊόντα που είναι σε πολύ μεγάλο βαθμό παρόντα σε ξενοδοχεία και αποτελούν κατά πάσα πιθανότητα δυνητικές πηγές πυρκαγιάς ή επιταχυντές της. Οι πρωτοβουλίες για τα τσιγάρα μειωμένης ροής ανάφλεξης, επί των οποίων η πρόεδρος της Επιτροπής Εσωτερικής Αγοράς και Προστασίας των Καταναλωτών, η κ. McCarthy, συνεισέφερε σημαντικά, οι πρωτοβουλίες για την ευφλεκτότητα των ταπετσαρισμένων επίπλων και των νυχτικών και των αναπτήρων με ασφάλεια για τα παιδιά είναι οι πυλώνες της εν λόγω στρατηγικής.
<P>
Προσβλέπω στη συνέχιση της συνεργασίας μας σε αυτό το λίαν σημαντικό ζήτημα, το οποίο μας απασχολεί όλους μας πολύ.
<P>
Θέλω για μία ακόμη φορά να ευχαριστήσω το Κοινοβούλιο και ιδίως τον Πρόεδρο, διότι λαμβάνουμε συγκεκριμένα μέτρα με ό,τι έχουμε στη διάθεσή μας αυτή τη στιγμή.
<SPEAKER ID="161" NAME="Malcolm Harbour">
εξ ονόματος της Ομάδας PPE-DE. - (EN) Κύριε Πρόεδρε, θέλω καταρχάς να ευχαριστήσω τον συνάδελφό μου, τον κ. Ford, που ανέλαβε την πρωτοβουλία να καταθέσει αυτή την ερώτηση και μιλώ σήμερα εκ μέρους όλων των συναδέλφων Συντηρητικών που την συνυπέγραψαν, να ευχαριστήσω ιδίως τον Giles Chichester, τον νεοεκλεγέντα ηγέτη της Συντηρητικής Ομάδας, στην εκλογική περιφέρεια του οποίου σημειώθηκε η φρικτή πυρκαγιά τον Αύγουστο, στην οποία αναφέρθηκε ο κ. Ford. Μου ζήτησε να υπογραμμίσω εκ μέρους του το ειδικό βάρος της ερώτησης που κατέθεσε ο κ. Ford.
<P>
Σε ό,τι με αφορά, τη θεωρώ επίσης θλιβερή, διότι τα θέματα που άπτονται των πυρκαγιών δεν περιορίζονται, βέβαια, μόνο στα ξενοδοχεία. Πριν από λίγες εβδομάδες, στην καρδιά της δικής μου εκλογικής περιφέρειας στο Warwickshire, ξέσπασε μια πραγματικά φρικτή πυρκαγιά σε ένα βιομηχανικό κτίριο, όπου έχασαν τη ζωή τους τέσσερις εθελοντές πυροσβέστες. Δεν διαθέτουμε ακόμη τα πλήρη αποτελέσματα της έρευνας για το τραγικό αυτό ατύχημα, είναι όμως σαφές πως το κτίριο υποτίθεται ότι είχε πυροσβεστικό σύστημα καταιονισμού, προφανώς όμως δεν είχε εγκατεστημένο κανένα. Επομένως, θέλω να επιστήσω την προσοχή των συναδέλφων σε αυτό απόψε, να αναλογιστούμε ίσως κάποια από τα ευρύτερα ζητήματα που έθιξε η Επίτροπος.
<P>
" Επίτροπος ορθότατα επεσήμανε το γεγονός ότι στην οδηγία για τα προϊόντα δομικών κατασκευών που θα υποβληθεί στην επιτροπή μας στις αρχές του νέου έτους εξετάζονται ζητήματα σχετικά με την ευφλεκτότητα των κτιρίων και τα κατασκευαστικά υλικά και νομίζω ότι θα επανεξεταστούν. Και βέβαια, με την ερώτηση του κ. Ford άνοιξε το όλο ζήτημα των οικοδομικών προδιαγραφών και των δυνατοτήτων εγκατάστασης συσκευών πρόληψης πυρκαγιών, όπως είναι οι πυροσβεστικοί καταιονητήρες.
<P>
Διάκειμαι ίσως πιο θετικά απέναντι στη θέση της Επιτρόπου, καθώς νομίζω ότι κάποιος πρέπει να είναι προσεκτικός, όταν επιχειρεί να επιβάλει μια πολύ δαπανηρή ενιαία λύση, ιδίως στον ξενοδοχειακό κλάδο, όπου έχουμε ένα τεράστιο φάσμα προσφοράς εγκαταστάσεων από πλευράς μεγέθους και κλίμακας.
<P>
Θεωρώ όμως ότι κάτι πρέπει να γίνει για να σημειωθεί πρόοδος σε αυτό και χαίρομαι πολύ που ακούω ότι η Επίτροπος, με τη χαρακτηριστική πρωτοβουλία της που ακούσαμε στην προηγούμενη συζήτηση, ήδη κινείται προς αυτή την κατεύθυνση και καλεί ορισμένες από τις μεγαλύτερες αλυσίδες ξενοδοχείων να την συναντήσουν. Μου φαίνεται, όμως, ότι ένας από τους τρόπους που μπορούμε να το προωθήσουμε αυτό τάχιστα είναι με το να παρέχουμε περισσότερες πληροφορίες στους καταναλωτές, που θα παρουσιάζονται με έναν σταθερό τρόπο και με το να ενισχύσουμε την ευαισθητοποίησή τους επ' αυτού. Επομένως, όταν κάνουν κράτηση σε ξενοδοχείο, ενδέχεται να κοιτάξουν στο Διαδίκτυο - και τα ξενοδοχεία πλέον παρέχουν πράγματι σε ολοένα και μεγαλύτερο βαθμό πληροφορίες για την αντιπυρική τους προστασία, νομίζω όμως ότι αυτό ποικίλλει αισθητά από χώρα σε χώρα. Επομένως, ίσως με το να έχουμε ένα είδος συστήματος ταξινόμησης για τα ξενοδοχεία, με βάση τις επιθεωρήσεις τους και τον εξοπλισμό τους -ένα σύστημα ταξινόμησης με την απονομή αστεριών, αν θέλετε, το οποίο θα εφαρμόζεται με συνέπεια- είναι κάτι που θα άξιζε να θέσουμε και να εξετάσουμε με τους ιδιοκτήτες ξενοδοχείων.
<P>
Λειτουργεί σε μια σειρά από άλλους τομείς: για παράδειγμα, στους κινητήρες οχημάτων, όπου η Επιτροπή προώθησε επιτυχώς μια πρωτοβουλία για την ταξινόμηση των αυτοκινήτων με την απονομή αστεριών. Ενδεχομένως θα μπορούσαμε να εξετάσουμε κάτι για να κινηθούμε γρήγορα επ' αυτού, προκειμένου να αντιμετωπίσουμε το πρόβλημα που έθιξε ο κ. Ford και που αυτή η πρόταση θέτει ενώπιον του Σώματος.
<SPEAKER ID="162" NAME="Arlene McCarthy">
εξ ονόματος της Ομάδας PSE. - (EN) Κύριε Πρόεδρε, όπως γνωρίζει η κ. Επίτροπος, διεξήγαμε αρκετές συζητήσεις γύρω από το γενικό πρόβλημα της ασφάλειας των υπηρεσιών. Χαιρετίζω θερμά την προθυμία της Επιτρόπου να εξετάσει σοβαρά με ποιον τρόπο μπορούμε να βελτιώσουμε την κατάσταση για τους καταναλωτές.
<P>
Πιστεύω ότι υπάρχει ένα σοβαρό κενό στην προστασία των καταναλωτών σε ό,τι αφορά την παροχή υπηρεσιών. Εάν ένας καταναλωτής που ταξιδεύει για δουλειά ή διακοπές στην ΕΕ κάνει κράτηση σε ξενοδοχείο, μπορεί, άραγε, να είναι σίγουρος ότι υπάρχουν μέτρα ασφαλείας για την αποτροπή πυρκαγιάς ή του κινδύνου δηλητηρίασης από μονοξείδιο του άνθρακα ή, αλήθεια, εάν η πισίνα είναι ασφαλής ώστε να παιδιά να κολυμπούν σε αυτή;
<P>
Πράγματι, όπως είδαμε με τα παιχνίδια και τα προϊόντα, είμαστε έτοιμοι να προστατεύσουμε τους καταναλωτές μας. Όταν έχουν πρόσβαση σε μια υπηρεσία ή αγοράζουν μια υπηρεσία στην εσωτερική αγορά, η προστασία του καταναλωτή δεν φαίνεται να υφίσταται εκεί κατά τον ίδιο τρόπο.
<P>
Ωστόσο, πολλοί καταναλωτές υποθέτουν ότι, όταν μένουν σε ένα ξενοδοχείο, υπάρχουν επαρκείς και λίαν βασικές προδιαγραφές ασφαλείας εκεί. Και βέβαια, όπως είδαμε, είναι ανεπαρκείς.
<P>
Δεν πιστεύω ότι χρειάζεται τεχνολογία πυραύλων για την εγκατάσταση πυροσβεστικών καταιονητήρων ή ανιχνευτών μονοξειδίου του άνθρακα. Νομίζω ότι οι πυρκαγιές και οι θάνατοι μπορούν να προληφθούν, εάν ισχύουν οι ορθές προδιαγραφές και τα ορθά συστήματα.
<P>
Ειλικρινά, πιστεύω ότι είναι πολύ αργά πλέον - και δεν αρκεί- να ανακαλούμε μια άδεια μετά τον θάνατο παιδιών, όταν στην πραγματικότητα δεν θα έπρεπε ποτέ να έχουν άδεια ούτως ή άλλως.
<P>
Θέλουμε να βοηθήσουμε την Επίτροπο να αναλάβει δράση για τη διαμόρφωση προτύπων, τον περιορισμό του κινδύνου πυρκαγιών και θανάτων και την προστασία των καταναλωτών, επομένως ναι, ας αναλογιστούμε με ποιον τρόπο μπορούμε καλύτερα να το επιτύχουμε αυτό. " πρόταση του κ. Harbour σχετικά με ένα σύστημα ταξινόμησης στην ΕΕ είναι αναμφίβολα κάτι που ενδεχομένως θα θέλαμε να το εξετάσουμε, αυτό όμως πιστεύω πως είναι κάτι στο οποίο οι καταναλωτές πρέπει να έχουν εύκολη πρόσβαση και πιστεύω πως τα συστήματα ξενοδοχειακών κρατήσεων των ταξιδιωτικών πρακτόρων πρέπει να το αναφέρουν αυτό ρητά στους καταναλωτές, ώστε να μπορούμε τότε να αποφασίσουμε ότι δεν επιθυμούμε να πάμε στο ξενοδοχείο ή στη βίλα που δεν έχει ασφαλή πισίνα, δεν έχει πυροσβεστικούς καταιονητήρες ή δεν διαθέτει ανιχνευτές μονοξειδίου του άνθρακα.
<P>
Πιστεύω ότι μπορούμε να τα καταφέρουμε καλύτερα για τους πολίτες μας: μπορούμε να αποτρέψουμε θανάτους. Νομίζω πως απόψε ξεκινήσαμε τη συζήτηση, πιστεύω όμως πραγματικά - και νομίζω ότι μπορεί να το διαπιστώσει κανείς αυτό από τις παρεμβάσεις - ότι αυτή είναι η απαρχή μιας εκστρατείας για ασφαλέστερες υπηρεσίες, ώστε να προστατευθούν οι πολύ βασικές ελάχιστες προδιαγραφές και ελπίζω ότι μπορούμε να σημειώσουμε περαιτέρω πρόοδο σε αυτόν τον τομέα στο όχι και πολύ μακρινό μέλλον.
<SPEAKER ID="163" NAME="Wolfgang Bulfon" AFFILIATION="PSE">
(DE) Κύριε Πρόεδρε, κυρίες και κύριοι, κανείς θα πρέπει να λυπάται για το ότι πρέπει να πεθάνουν άνθρωποι προτού αντιμετωπιστεί επιτέλους το ζήτημα της αντιπυρικής ασφάλειας των ξενοδοχείων. Όλοι γνωρίζουμε ότι τα αποτελεσματικά μέτρα αντιπυρικής ασφάλειας δεν μπορούν να εφαρμοστούν εύκολα σε ευρωπαϊκό επίπεδο, διότι οι στα κράτη μέλη και τις περιφέρειας εφαρμόζονται πολύ διαφορετικοί οικοδομικοί κανονισμοί.
<P>
Είμαι πεπεισμένος ότι αυτό το πρόβλημα μπορεί να επιλυθεί μόνο εάν υπάρχουν δεσμευτικές διατάξεις για συμμόρφωση προς τα πρότυπα αντιπυρικής ασφάλειας. Αυτό θα είναι αποτελεσματικό μόνο εάν υπάρχουν υποχρεωτικοί, περιοδικοί έλεγχοι, στους οποίους θα πρέπει να εμπλέκεται λογικά το ενιαίο σύστημα αξιολόγησης των προτύπων ποιότητας, κάτι που ήδη ζήτησε το Κοινοβούλιο.
<P>
Δεν πρέπει να λησμονούμε, βέβαια, ότι τα τεχνικά μέτρα εμπεριέχουν πάντοτε ένα οικονομικό κόστος. Αυτό μπορεί να είναι ένα πολύ μεγάλο και συχνά ανυπέρβλητο οικονομικό βάρος για τα μικρά και τα μικρομεσαία ξενοδοχεία. Σε αυτές τις περιστάσεις, τα κράτη μέλη πρέπει να υποστηρίξουν μέτρα αντιπυρικής ασφάλειας παρέχοντας βοήθεια, ούτως ώστε να μπορούν να παρέχονται στους πελάτες τα εχέγγυα για τις βέλτιστες δυνατές προδιαγραφές ασφαλείας.
<P>
Επιτρέψτε μου, σας παρακαλώ, να κάνω ένα τελευταίο σχόλιο: δεν πιστεύω ότι για την πλειονότητα των ξενοδοχείων στην Ευρώπη, που είναι όλα τους μικρά και μικρομεσαία ξενοδοχεία, η λύση μπορεί να έγκειται σε διαπραγματεύσεις με το βιομηχανικό σύμπλεγμα, ήτοι με τους τεράστιους ξενοδοχειακούς ομίλους.
<SPEAKER ID="164" NAME="Linda McAvan" AFFILIATION="PSE">
(DE) Κύριε Πρόεδρε, ξέρω ότι η Επίτροπος ήταν πολύ προβληματισμένη για το θέμα της ασφάλειας σε σχέση με το μονοξείδιο του άνθρακα στα ξενοδοχεία, αφότου διεξήγαμε συζητήσεις για τον θάνατο δύο παιδιών από το Yorkshire τους τελευταίους μήνες. Χαίρομαι που η Επίτροπος αναγνωρίζει ότι η ασφάλεια των ξενοδοχείων δεν περιορίζεται στην αντιπυρική ασφάλεια. Νομίζω ότι το είδος της λύσης που πρότεινε η κ. McCarthy μακροπρόθεσμα είναι το σωστό.
<P>
Πρέπει να εξετάσουμε τις βελτιώσεις στην ασφάλεια των υπηρεσιών, βραχυπρόθεσμα όμως, ελπίζω ότι στη συνάντηση με τους ιδιοκτήτες ξενοδοχείων τον Φεβρουάριο, η οποία με χαροποιεί ιδιαίτερα, η Επίτροπος θα μπορέσει να θίξει το ζήτημα της ασφάλειας έναντι του μονοξειδίου του άνθρακα. Εν προκειμένω δεν τίθεται θέμα τεράστιας οικονομικής δαπάνης για τις αλυσίδες ξενοδοχείων, διότι μπορείτε να μπείτε στο Διαδίκτυο και να βρείτε ότι ο ασφαλέστερος ανιχνευτής μονοξειδίου του άνθρακα κοστίζει 36 λίρες Αγγλίας στο "νωμένο Βασίλειο, ποσό που δεν είναι και πολύ μεγάλο, ακόμα και για το μικρότερο ξενοδοχείο ή την μικρότερη εταιρεία που είναι ιδιοκτήτης τροχόσπιτων. Πιστεύω, επομένως, ότι πρέπει να ζητήσουμε από τις εταιρείες να δημιουργήσουν αυτά τα μέτρα ασφαλείας τώρα και να μην περιμένουν αρκετά χρόνια, έως ότου υπάρξει κάποια νομοθεσία σε επίπεδο ΕΕ.
<P>
Οι οικογένειες δεν μπορούν να πηγαίνουν διακοπές με την προοπτική να μην φέρουν πίσω σπίτι τα παιδιά τους ζωντανά, όπως ακριβώς δεν αγοράζουν χριστουγεννιάτικα δώρα για τα παιδιά τους αν υπάρχει ενδεχόμενο ότι αυτά θα τα βλάψουν. Επομένως, ελπίζω πραγματικά ότι η Επίτροπος θα θέσει αυτό το θέμα στις αλυσίδες ξενοδοχείων και θα ενημερώσει ξανά το Κοινοβούλιο για το πολύ σημαντικό αυτό θέμα.
<SPEAKER ID="165" NAME="Meglena Kuneva">
μέλος της Επιτροπής. - (EN) Κύριε Πρόεδρε, θα δεσμευτώ αμέσως ενώπιόν σας ότι θα συζητήσω αυτό το θέμα στη διάρκεια της συνάντησής μας με τον τουριστικό τομέα. Αυτό δεν είναι μυστικό· σας είπαμε ότι αυτή η συνάντηση προκαλείται σε πολύ μεγάλο βαθμό από τις συζητήσεις μας και από την πολύ θλιβερή απώλεια δύο παιδιών.
<P>
Το πώς θα καταστήσουμε υποχρεωτική αυτή τη νομοθεσία είναι μέρος του πιθανού τρόπου σκέψης, αλλά πρέπει πραγματικά να εξετάσουμε προσεκτικά τη συζήτηση στο Συμβούλιο και να δούμε ποια είναι η γνώμη των κρατών μελών και να πετύχουμε μια καλή ισορροπία μεταξύ αυτού που ήδη κάνουν τα κράτη μέλη -προηγούνται σε έναν βαθμό- και αυτού που είναι έτοιμα να κάνουν σε επίπεδο υποχρεωτικών μέτρων που θα ληφθούν από την Κοινότητα.
<P>
Είμαι απολύτως πεπεισμένη ότι πρέπει να αντιμετωπίσουμε την ασφάλεια των υπηρεσιών και, κάτι παραπάνω από πεπεισμένη, το συμπεριέλαβα αυτό στη στρατηγική για την προστασία των καταναλωτών για την περίοδο 2007-2013. Ο 21ος αιώνας δεν είναι ο αιώνας της μεταποίησης. Πιστεύω ότι ο 21ος αιώνας θα είναι κάτι πολύ περισσότερο από αιώνας των υπηρεσιών, αυτός είναι και ο λόγος που είμαι πεπεισμένη ότι αυτά τα θέματα πρέπει να αντιμετωπιστούν μέσω της έννοιας της ασφάλειας των υπηρεσιών, εστιάζοντας στο πού πρέπει να νομοθετήσουμε για να το κάνουμε αυτό και πού πρέπει να βασιστούμε περισσότερο στην αυτορρύθμιση - που θα μπορούσε πολύ χρήσιμα να ενισχυθεί - ώστε να κάνουμε το καλύτερο δυνατό και να συνεργαστούμε πολύ στενά με τα κράτη μέλη, τα οποία, στο τέλος, θα παράσχουν υποστήριξη, αν εγκριθεί αυτή η νομοθεσία.
<SPEAKER ID="166" NAME="Πρόεδρος">
" συζήτηση έληξε.

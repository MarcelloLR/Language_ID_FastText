<CHAPTER ID="009-01">
1. Δολοφονίες προασπιστών των ανθρωπίνων δικαιωμάτων στη Ρωσία
<SPEAKER ID="236" NAME="Πρόεδρος">
Έλαβα έξι προτάσεις ψηφίσματος σχετικά με τις δολοφονίες δικηγόρων ανθρωπίνων δικαιωμάτων στη Ρωσία (άρθρο 122).
<SPEAKER ID="237" NAME="Heidi Hautala">
συντάκτρια. - (FI) Κύριε Πρόεδρε, πράγματι οφείλουμε να σκεφτούμε το θέμα των προασπιστών ανθρωπίνων δικαιωμάτων που δολοφονήθηκαν πρόσφατα στον βόρειο Καύκασο και να ανάψουμε ένα κερί στη μνήμη τους. Πρέπει να θυμόμαστε ότι οι Natalia Estemirova, Zarema Sadulayeva και Alik Dzhabrailov και πολλοί άλλοι που υπέφεραν και έχασαν τη ζωή τους προς υπεράσπιση των ανθρωπίνων δικαιωμάτων δικαιούνται τη στήριξη όλων μας. Δυστυχώς, δεν καταφέραμε να τους στηρίξουμε αρκετά όταν ήταν ζωντανοί.
<P>
Είναι ανησυχητικό που η Ρωσία δεν κατόρθωσε να διεξαγάγει αρκετά διεξοδικές ποινικές έρευνες, ώστε να εξιχνιαστούν οι δολοφονίες αυτές και να προσαχθούν οι ένοχοι στη δικαιοσύνη. Επεσήμανα ότι η Ευρωπαϊκή Ένωση επικοινώνησε επισήμως με τη Ρωσία για το θέμα αυτό. Προφανώς, ωστόσο, οι προσπάθειές μας είναι ανεπαρκείς, και πρέπει να εξετάσουμε σοβαρά τον τρόπο με τον οποίο μπορούμε να καταστήσουμε λειτουργικό το κράτος δικαίου στη Ρωσία και πώς μπορούμε να προβάλλουμε περισσότερο το θέμα αυτό όταν διαπραγματευτούμε τη νέα συμφωνία εταιρικής σχέσης και συνεργασίας με την εν λόγω χώρα.
<P>
Πρέπει επίσης να σκεφτούμε πώς μπορούμε να στηρίξουμε τους προασπιστές ανθρωπίνων δικαιωμάτων στη Ρωσία καλύτερα απ' ό, τι το πράττουμε τώρα. Θα πρέπει να συζητήσουμε το αν μπορούμε να προσφέρουμε προστασία σε εκείνους που κινδυνεύουν και αν τα θεσμικά όργανα της ΕΕ μπορούν να διευθετούν τις θεωρήσεις τους ταχέως, ώστε να μπορούν να διαφύγουν από τη Ρωσία όπου οι ίδιοι και οι ζωές τους βρίσκονται σε κίνδυνο. Κατά την άποψη της Ομάδας των Πρασίνων/Ευρωπαϊκής Ελεύθερης Συμμαχίας, είναι σημαντικό το Ευρωπαϊκό Κοινοβούλιο να διαθέτει κέντρο το οποίο μεταδίδει πληροφορίες σχετικά με την κατάσταση των προασπιστών ανθρωπίνων δικαιωμάτων των οποίων οι ζωές κινδυνεύουν και το οποίο να τους βοηθά σε συνεργασία με τα άλλα θεσμικά όργανα. Πολλά μπορούμε να κάνουμε. " Anna Politkovskaya είπε κάποτε ότι η Δύση μπορεί να κάνει τόσο πολλά, αλλά κάνει τόσο λίγα.
<P>
(Χειροκροτήματα)
<SPEAKER ID="238" NAME="Véronique De Keyser" LANGUAGE="FR">
Κύριε Πρόεδρε, θα χρησιμοποιήσω τον λιγοστό χρόνο που έχω στη διάθεσή μου για να διευκρινίσω τη θέση της ομάδας μου, η οποία δεν υπέγραψε την κοινή δήλωση και η οποία υποβάλλει ξεχωριστό ψήφισμα.
<P>
Θα ήθελα να σας αναφέρω, πρώτον, ότι συμφωνούμε απολύτως με το κοινό ψήφισμα σε ό, τι αφορά τους Natalia Estemirova, Zarema Sadulayeva και Alik Dzhabrailov.
<P>
Συγκλονιστήκαμε από αυτές τις νέες δολοφονίες οι οποίες, στην πραγματικότητα, συνιστούν απλώς ένα δείγμα των δολοφονιών προασπιστών ανθρωπίνων δικαιωμάτων στην Τσετσενία.
<P>
Στο ψήφισμά μας, ζητήσαμε αυτό που ζητεί ακριβώς το κοινό ψήφισμα: καταδικάζουμε την επίθεση, ζητούμε τη διεξαγωγή έρευνας, και εκφράζουμε την ανησυχία μας σχετικά με την επιδείνωση των ανθρωπίνων δικαιωμάτων των ακτιβιστών στη Ρωσία.
<P>
" θέση διαφοροποιείται στο εξής: σε σχέση με την πρόσθετη αναφορά στο κοινό ψήφισμα σε όλους τους προασπιστές των ανθρωπίνων δικαιωμάτων και στην κατάσταση στην περιοχή του βόρειου Καυκάσου γενικότερα. Πιστεύουμε πως υπάρχουν και άλλα μέρη για τα οποία πρέπει να επισημάνουμε τα θέματα αυτά -και σκοπεύω να το κάνω- ιδίως στο ψήφισμα που θα προηγηθεί της διάσκεψης κορυφής μεταξύ της Ευρωπαϊκής Ένωσης και της Ρωσίας. Θα επιθυμούσαμε το θέμα των ακτιβιστών των ανθρωπίνων δικαιωμάτων και η προστασία των ακτιβιστών αυτών να αποτελεί τμήμα του συγκεκριμένου ψηφίσματος, αλλά και των διαπραγματεύσεων που θα διεξαγάγουμε στο μέλλον με τη Ρωσία.
<P>
Οπότε, το πρόβλημα εδώ, θα ήθελα να προσθέσω, συνιστά απλώς πρόβλημα χρόνου και τοποθεσίας. Υπάρχει ένα πολιτικό θέμα που πρέπει να αντιμετωπιστεί πολιτικά και όχι μόνο εδώ, όταν αντιμετωπίζουμε καταστάσεις επείγοντος χαρακτήρα. Αυτός είναι ο λόγος για τον οποίο αποφασίσαμε να κάνουμε τη διάκριση, αλλά βέβαια, επί της ουσίας του προβλήματος, συμφωνούμε απολύτως με τις άλλες ομάδες.
<SPEAKER ID="239" NAME="Renate Weber">
συντάκτρια. - (EN) Κύριε Πρόεδρε, επιτρέψτε μου να παρουσιάσω στο Σώμα ορισμένα γεγονότα. Μόλις φέτος τον Ιανουάριο, ο Stanislav Markelov, ο δικηγόρος ανθρωπίνων δικαιωμάτων που εκπροσωπούσε τη δολοφονηθείσα Anna Politkovskaya, σκοτώθηκε διά πυροβολισμού, ώρα απογευματινή, στο κέντρο της Μόσχας. Στο ίδιο περιστατικό, η Anastasia Baburova, δημοσιογράφος που προσπάθησε να τον προστατεύσει, επίσης δέχθηκε πυροβολισμούς και απεβίωσε.
<P>
Τον Ιούλιο, η Natalia Estemirova, ευρέως γνωστή ρωσίδα ακτιβίστρια ανθρωπίνων δικαιωμάτων και δημοσιογράφος, βρέθηκε νεκρή στην Ινγκουσετία αφού είχε απαχθεί από ενόπλους στη γειτονική Τσετσενία. Λιγότερο από έναν μήνα αργότερα, άλλη μια ακτιβίστρια μη κυβερνητικής οργάνωσης, η Zarema Sadulayeva, και ο σύζυγός της απήχθησαν και δολοφονήθηκαν.
<P>
Τον Αύγουστο, ο δημοσιογράφος Malik Akhmedilov σκοτώθηκε διά πυροβολισμού λίγο αφότου έφυγε από το σπίτι του στο Νταγκεστάν. Έξι εξέχοντες δημοσιογράφοι και προασπιστές των ανθρωπίνων δικαιωμάτων νεκροί σε διάστημα μικρότερο από οκτώ μήνες.
<P>
Αυτές οι απαγωγές και οι δολοφονίες είναι μονάχα η κορυφή του παγόβουνου όσον αφορά τα αποτελέσματα της επιδείνωσης της κατάστασης των ανθρωπίνων δικαιωμάτων στη Ρωσία, όπου οι ανεξάρτητες φωνές, περιλαμβανομένων δικηγόρων, δημοσιογράφων και άλλων ακτιβιστών, έρχονται αντιμέτωπες με αυξανόμενες πράξεις βίας, απειλές και αδικαιολόγητες διώξεις.
<P>
Οι παραβιάσεις ανθρωπίνων δικαιωμάτων στη Ρωσία, και ιδίως στον βόρειο Καύκασο, δεν μπορούν πλέον να παραβλεφθούν. Δεν μπορούμε να είμαστε τόσο αφελείς ώστε να πιστεύουμε ότι η υπερισχυρή Ρωσία, με μια από τις πιο ισχυρές υπηρεσίες πληροφοριών στον κόσμο, δεν είναι ικανή να βρει τους δράστες και να τους προσαγάγει στη δικαιοσύνη.
<P>
Όλοι εμείς, ασχέτως πολιτικής απόχρωσης, πρέπει να κατανοήσουμε ότι η ατιμωρησία γι' αυτές τις επιθέσεις σε βάρος προασπιστών ανθρωπίνων δικαιωμάτων θα συμβάλει σε περισσότερη βία και σε μια ενισχυόμενη νοοτροπία ανομίας. Οι ρωσικές αρχές πρέπει να διασφαλίζουν τη σωματική ασφάλεια και την ελευθερία κυκλοφορίας και έκφρασης των προασπιστών ανθρωπίνων δικαιωμάτων, σύμφωνα με τη διακήρυξη των "νωμένων Εθνών για τους υπερασπιστές ανθρωπίνων δικαιωμάτων.
<SPEAKER ID="240" NAME="Bernd Posselt">
συντάκτης. - (DE) Κύριε Πρόεδρε, το πρώην αρχαιότερο μέλος μας, ο Otto von Habsburg, ερωτήθηκε κάποτε αν μετάνιωσε που είναι βουλευτής του ΕΚ αντί για αυτοκράτορας. Όχι, είπε, επειδή ως αυτοκράτορας θα ήταν αναγκασμένος να αποκαλεί έναν ανόητο "εξοχότητα", ενώ ως βουλευτής του ΕΚ μπορεί τον ανόητο να τον αποκαλεί "ανόητο". Θυμάμαι την ιστορία αυτή όταν προκύπτουν θέματα ανθρωπίνων δικαιωμάτων.
<P>
Δεν είμαστε διπλωματικό σώμα· είμαστε πολιτικό κοινοβουλευτικό σώμα. Μπορούμε να πούμε την αλήθεια. Υπάρχει ένα ρητό που λέει: "το ψάρι βρομάει από το κεφάλι". Δεν ισχύει το ότι -και εδώ θα ήθελα να ευχαριστήσω την κ. Weber που εκφώνησε μια τόσο σαφή ομιλία- τα εν λόγω περιστατικά και οι δολοφονίες στον Καύκασο είναι κατά οιονδήποτε τρόπο τυχαία ή έργο κάποιας σκοτεινής δύναμης, αλλά αληθεύει ότι από τότε που ανήλθε στην εξουσία ο κ. Putin, κάτι που συνδέεται με το θέμα της Τσετσενίας και τη μυστηριώδη έκρηξη σπιτιών στη Μόσχα, υπάρχουν ίχνη αίματος εκεί επί σειρά ετών που οδηγούν στην Τσετσενία και αφορούν αθώους: αμάχους και, συγκεκριμένα, προασπιστές ανθρωπίνων δικαιωμάτων οι οποίοι, όπως εκείνοι που αναφέρθηκαν ήδη -και πολλούς από αυτούς τους ανθρώπους τους γνωρίζαμε προσωπικά- όχι μόνο εργάζονταν υπέρ των ανθρωπίνων δικαιωμάτων των Τσετσένων αλλά και υπέρ μιας δημοκρατικής Ρωσίας, υπέρ της κατανόησης μεταξύ του λαού της Τσετσενίας και της Ρωσίας και υπέρ της ειρήνης στον Καύκασο. Αυτοί οι άνθρωποι δολοφονούνται ο ένας μετά τον άλλον.
<P>
Κυρία De Keyser, γι' αυτό ήταν απαραίτητο να διεξαγάγουμε επείγουσα συζήτηση. Θα γίνουμε περίγελος αν μια γυναίκα, η οποία έλαβε επαίνους από το Σώμα αυτό και μας επισκέφθηκε στο Στρασβούργο λόγω της προσήλωσής της στα ανθρώπινα δικαιώματα, δολοφονηθεί μπροστά στα μάτια μας και μετά αναβάλλουμε τη συζήτηση για κάποια μεταγενέστερη ημερομηνία.
<P>
" Ρωσία παρακολουθεί προσεκτικά, ώστε να δει αν είμαστε σε θέση να απαντήσουμε άμεσα - και πρέπει να απαντήσουμε άμεσα λέγοντας σαφώς: να πάψουν οι δολοφονίες, οι παραβιάσεις ανθρωπίνων δικαιωμάτων και να χορηγηθεί ελευθερία στην Τσετσενία και τη Ρωσία, αλλά κυρίως να πάψουν οι συστηματικές παραβιάσεις ανθρωπίνων δικαιωμάτων και δολοφονιών υπό περίεργες συνθήκες.
<SPEAKER ID="241" NAME="Tomasz Piotr Porκba" AFFILIATION="ECR">
συντάκτης. - (PL) Για ακόμη μια φορά, το θέμα των παραβιάσεων ανθρωπίνων δικαιωμάτων στη Ρωσία εμφανίζεται στην ημερήσια διάταξη του Κοινοβουλίου.
<P>
Πέραν της συστηματικής δίωξης θρησκευτικών και εθνοτικών μειονοτήτων, οι προασπιστές ανθρωπίνων δικαιωμάτων δολοφονούνται σε τακτική βάση. Δημοσιογράφοι και εργαζόμενοι σε ΜΚΟ στη Ρωσία θέτουν σε κίνδυνο τις ζωές τους κάθε μέρα κατά τη διάρκεια της εργασίας τους. Απειλές, απαγωγές, βασανιστήρια, αυθαίρετες συλλήψεις και δολοφονίες συνιστούν καθημερινό φαινόμενο. Το γεγονός ότι οι ρωσικές αρχές δεν ερευνούν ενεργά τα εγκλήματα αυτά, ότι δεν έχουν επιτευχθεί πραγματικά αποτελέσματα και ότι οι δράστες συνεχίζουν να διαφεύγουν τη σύλληψη, αποδεικνύει όχι μόνο την πλήρη αναποτελεσματικότητα των πράξεων των αρχών, αλλά και τη σιωπηρή τους συγκατάθεση και αδιαφορία.
<P>
Ο σεβασμός προς τα ανθρώπινα δικαιώματα πρέπει να αποτελεί βασικό θέμα στις σχέσεις μεταξύ Ευρωπαϊκής Ένωσης και Ρωσίας. Είναι καθήκον μας να απαιτήσουμε η Ρωσία να διασφαλίσει ότι θα διεξαχθούν κατάλληλες και αποτελεσματικές έρευνες, ότι οι δράστες θα τιμωρηθούν και ότι θα θέσει πλέον τέρμα σε αυτές τις τρομερές δολοφονίες.
<SPEAKER ID="242" NAME="Cornelia Ernst" LANGUAGE="DE">
Κύριε Πρόεδρε, κυρίες και κύριοι, ως νέα βουλευτής του ΕΚ, επιτρέψτε μου να ξεκινήσω λέγοντας ότι τα θέματα ανθρωπίνων δικαιωμάτων είναι επίσης εξαιρετικά σημαντικά για το κόμμα μου, τη γερμανική Αριστερά, και ότι καταδικάζουμε πάσα παραβίαση των ανθρωπίνων δικαιωμάτων - ασχέτως του πού ή από ποιον διαπράττεται. Αυτό όμως δεν σχετίζεται με την παρέμβαση στις εθνικές υποθέσεις.
<P>
Επί σειρά ετών μου προξενεί πραγματική ανησυχία και εξοργίζομαι από το γεγονός ότι, ξανά και ξανά, δολοφονούνται προασπιστές ανθρωπίνων δικαιωμάτων που ασχολούνται με την κατάσταση στην Τσετσενία. Οι Natalia Estemirova, Stanislav Markelov, Zarema Sadulayeva αποτελούν παραδείγματα δολοφονιών που είναι πραγματικά συγκλονιστικά. Είναι συνεπώς σημαντικό να ασχοληθούμε εμείς, σε αυτό το Σώμα, με το συγκεκριμένο θέμα.
<P>
Ανησυχώ για το ότι υποθέσεις όπως η δολοφονία της Anna Politkovskaya δεν διερευνώνται. Αν η διαδικασία αυτή ανοίξει εκ νέου, ελπίζω ειλικρινά οι δράστες να βρεθούν και να συλληφθούν, επειδή αλλιώς υπάρχει κίνδυνος να προκληθεί περισσότερη αιματοχυσία και τούτο θα θεωρηθεί άδεια για τη διάπραξη τέτοιων ενεργειών. Αυτό που αναμένουμε είναι να διεξαχθεί απλώς άμεση και διεξοδική έρευνα για τις δολοφονίες αυτές και να υπάρξει σκληρή αντιμετώπιση του θέματος, να μην περιμένει άλλο η Ρωσία και να αναλάβει η ίδια τον αγώνα για την προστασία των ανθρωπίνων δικαιωμάτων. " προστασία των ανθρωπίνων δικαιωμάτων δεν πρέπει να οδηγεί στην καταδίκη ανθρώπων σε θάνατο. Επίσης πιστεύω ότι η επικείμενη διάσκεψη κορυφής ΕΕ-Ρωσίας πρέπει να αντιμετωπίσει τα ζητήματα αυτά ως θέματα επείγοντος χαρακτήρα, με τη σημασία που αξίζουν, και όχι ως παράπλευρα θέματα.
<P>
Προσωπικά, αναμένω επίσης τα θέματα ανθρωπίνων δικαιωμάτων να συζητηθούν με ειλικρίνεια στο Κοινοβούλιο. Θα προτιμούσα να μην συζητάμε τέτοια θέματα Πέμπτη απόγευμα και πιστεύω πως το συγκεκριμένο θέμα θα μας έπρεπε να μας ενδιαφέρει σαν να επρόκειτο για επιχειρήσεις και εμπόριο. Σε τέτοια θέματα συχνά δίδεται δευτερεύουσα προτεραιότητα. Αυτό είναι που θέλουμε να αλλάξουμε και ήθελα επίσης να το αναφέρω εδώ.
<SPEAKER ID="243" NAME="Filip Kaczmarek" LANGUAGE="PL">
Κύριε Πρόεδρε, σε μια χώρα με υψηλό ποσοστό εγκληματικότητας, θα μπορούσε κάποιος να προβάλει τη θεωρία ότι οι θάνατοι προασπιστών των ανθρωπίνων δικαιωμάτων είναι μια απλή σύμπτωση. Είναι μια απλή σύμπτωση επειδή, γενικά, πολλοί άνθρωποι πέφτουν θύματα εγκλημάτων σε αυτές τις χώρες. Σήμερα, 17 Σεπτεμβρίου, πρέπει να υπενθυμίσω σε όλους μια θλιβερή επέτειο, την 70ή επέτειο της εισβολής των Σοβιετικών στην Πολωνία. Μετά την εισβολή, τα σοβιετικά στρατεύματα σκότωσαν 21 678 πολωνούς πολίτες. Γιατί όμως ανέφερα αυτό το γεγονός; Επειδή οι Ρώσοι ισχυρίζονται τώρα ότι επρόκειτο για συνηθισμένο έγκλημα, όπως οι δολοφονίες προασπιστών των ανθρωπίνων δικαιωμάτων συνιστούν "συνηθισμένα εγκλήματα".
<P>
" έκταση που έχουν λάβει οι δολοφονίες προασπιστών ανθρωπίνων δικαιωμάτων στη Ρωσία είναι τέτοια που η ερμηνεία αυτού του φαινομένου ως "συνηθισμένου εγκλήματος" είναι αν μη τι άλλο απερίσκεπτη. " θεωρία ότι οι δολοφονίες αυτές είναι "απλή σύμπτωση" δεν στέκει. Ο συστηματικός χαρακτήρας των δολοφονιών αυτών σημαίνει ότι υπάρχει κάτι στο πολιτικό και κοινωνικό κλίμα στη Ρωσία που έχει προκαλέσει αυτές τις συχνές δολοφονίες. " ηθική κρίση στην εν λόγω χώρα, η τάση να θεωρείται ο θάνατος ασήμαντος, η εξάλειψη της ανθρωπιάς, ο σχετικισμός και ο αφανισμός των αξιών ευθύνονται για το γεγονός ότι αυτό το πρόβλημα δεν έχει θεωρηθεί σοβαρό. Νομίζω πως το ψήφισμά μας είναι ισορροπημένο και θα βοηθήσει τους Ρώσους να επιλύσουν το θέμα.
<SPEAKER ID="244" NAME="Justas Vincas Paleckis">
εξ ονόματος της Ομάδας S&D. - (LT) " Σοσιαλιστική Δημοκρατική Ομάδα δεν μπορεί να παραμείνει αδιάφορη ενώπιον των πρόσφατων δολοφονιών προασπιστών των ανθρωπίνων δικαιωμάτων στη Ρωσία. Οι θάνατοι των Anna Politkovskaya, Natalya Estemirova, Zarema Sadulayeva, Andrei Kulagin δεν πρέπει να θεωρηθούν ασήμαντοι. Καταδικάζουμε απερίφραστα τους δράστες αυτών των βάρβαρων πράξεων και το γεγονός ότι δυστυχώς σε ορισμένες περιφέρειες της Ρωσίας υπάρχει κλίμα ατιμωρησίας και οι πολιτικές δολοφονίες δεν διερευνώνται.
<P>
Ο ρώσος πρόεδρος Dmitry Medvedev υποσχέθηκε ότι οι δράστες των δολοφονιών θα βρεθούν και θα τιμωρηθούν. " αντίδρασή του ήταν πιο σθεναρή απ' ό, τι του προηγούμενου προέδρου, αλλά έως τώρα είναι μονάχα λόγια. Ο χρόνος θα δείξει αν οι ρωσικές αρχές μπορούν να εκπληρώσουν τις δεσμεύσεις που ανέλαβαν, οι οποίες είναι τόσο σημαντικές για τους πολίτες της χώρας και τη διεθνή κοινότητα. Κατά την άποψή μας, η αξιολόγηση στο προτεινόμενο ψήφισμα των ρωσικών δράσεων στον βόρειο Καύκασο έχει υπερβεί το πεδίο εφαρμογής του ψηφίσματος και συνεπώς οι σοσιαλδημοκράτες αποφάσισαν να εγκρίνουν το δικό τους ξεχωριστό έγγραφο. Οι σοσιαλδημοκράτες είναι πεπεισμένοι ότι η κατάσταση των ανθρωπίνων δικαιωμάτων στη Ρωσία θα βελτιωθεί πραγματικά αν ενισχυθούν οι διαβουλεύσεις ΕΕ-Ρωσίας σε θέματα ανθρωπίνων δικαιωμάτων. Το Ευρωπαϊκό Κοινοβούλιο, η Κρατική Δούμα, οι οργανώσεις πολιτικών, κοινωνικών και ανθρωπίνων δικαιωμάτων στην ΕΕ και στη Ρωσία πρέπει να συμβάλουν ενεργά σε αυτές τις διαβουλεύσεις. Τονίζουμε ότι η προστασία των ανθρωπίνων δικαιωμάτων πρέπει να συζητηθεί επί μακρόν στην επόμενη συνεδρίαση των ηγετών της ΕΕ και της Ρωσίας. Το θέμα αυτό θα αποτελέσει αναπόσπαστο τμήμα της νέας συμφωνίας μεταξύ της ΕΕ και της Ρωσίας.
<SPEAKER ID="245" NAME="Laima Liucija Andrikien" AFFILIATION="PPE">
(LT) Αυτή η συζήτηση και το ψήφισμα του Ευρωπαϊκού Κοινοβουλίου σχετικά με τη δολοφονία ακτιβιστών για τα ανθρώπινα δικαιώματα στη Ρωσία είναι ιδιαίτερα σημαντικά, ιδίως τώρα καθώς ακούμε το ένα ρεπορτάζ μετά το άλλο για τις δολοφονίες στη Ρωσία των προασπιστών ανθρωπίνων δικαιωμάτων Natalya Estemirova, Alik Jabrailov, Zarema Sadulayeva και άλλων. " Ευρωπαϊκή Ένωση δεν μπορεί να παραμείνει αδιάφορη ενώπιον των βάρβαρων δολοφονιών προασπιστών των ανθρωπίνων δικαιωμάτων. Στις σχέσεις μας με τη Ρωσία πρέπει να υπογραμμίζουμε και πράγματι υπογραμμίζουμε ότι οι έρευνες για τις δολοφονίες αυτές διαρκούν υπερβολικά μεγάλο διάστημα και κατά κανόνα ολοκληρώνονται χωρίς να διαπιστώνεται ο ένοχος. Μια τέτοια απαράδεκτη πρακτική γίνεται ο κανόνας στη Ρωσία, ιδίως στην περίπτωση εγκλημάτων στην Τσετσενία, όπου η ατιμωρησία ανθεί. Μία από τις θεμελιώδεις αξίες μας είναι ο σεβασμός προς τα ανθρώπινα δικαιώματα, την ανθρώπινη αξιοπρέπεια και την ανθρώπινη ζωή, και δεν είναι δυνατόν να είναι πάνω από τις αξίες αυτές οποιαδήποτε πρακτικά συμφέροντα. Νομίζω ότι ο ρώσος πρόεδρος Dmitry Medvedev πρέπει, ως ζήτημα τιμής, να διασφαλίσει ότι θα καταβληθεί κάθε δυνατή προσπάθεια ώστε να διερευνηθούν πλήρως οι υποθέσεις που αφορούν την απαγωγή και τη δολοφονία προασπιστών των ανθρωπίνων δικαιωμάτων και να προσαχθούν οι ένοχοι στη δικαιοσύνη.
<SPEAKER ID="246" NAME="Tunne Kelam" AFFILIATION="PPE">
(EN) Κύριε Πρόεδρε, η κατάσταση των ανθρωπίνων δικαιωμάτων στη Ρωσία έχει αλλάξει προς το χειρότερο. Ζητούμε τώρα από τις ρωσικές αρχές να κάνουν ό, τι περνάει από το χέρι τους, ώστε να διασφαλίσουν την προστασία των προασπιστών των ανθρωπίνων δικαιωμάτων. Γνωρίζουμε ότι το κρίσιμο στοιχείο που λείπει είναι η βούληση να κάνουν "ό, τι περνάει από το χέρι τους". Μπορεί να γίνει, καθώς το Κρεμλίνο ασκεί αποφασιστική επιρροή στις δομές εξουσίας και στη δικαιοσύνη της Ρωσίας. Εξαιτίας αυτού, η αποτυχία της ρωσικής δικαιοσύνης να προστατεύσει τους προασπιστές των ανθρωπίνων δικαιωμάτων οδηγεί στην υπόθεση ότι το καθεστώς είναι συνένοχο στα εγκλήματα αυτά.
<P>
Το μήνυμά μας σήμερα πρέπει να απευθυνθεί στις κυβερνήσεις της ΕΕ και στην Επιτροπή. Όσο το Κρεμλίνο υποθέτει ότι η ανησυχία για τη μοίρα των προασπιστών των ανθρωπίνων δικαιωμάτων παραμένει σε επίπεδο δηλώσεων, χωρίς συνέπειες στις οικονομικές σχέσεις, ο κ. Putin και ο κ. Medvedev μπορούν να συμπεράνουν ότι ΕΕ δεν στάθηκε ικανή να αντλήσει διδάγματα από την προφανέστατη δολοφονία της Anna Politkovskaya.
<SPEAKER ID="247" NAME="Bogusław Sonik" AFFILIATION="PPE">
(PL) Πράγματι συζητούμε τις παραβιάσεις ανθρωπίνων δικαιωμάτων στη Ρωσία σε μια ημέρα σημαντικής συμβολικής αξίας. Ακριβώς 70 χρόνια πριν, στις 17 Σεπτεμβρίου 1939, ο Κόκκινος Στρατός -σε συνεργασία με τον Χίτλερ- προέβη στην κατοχή του ενός τρίτου της Πολωνίας, η οποία τότε πολεμούσε κατά της γερμανικής εισβολής. Οι δυνάμεις του Στάλιν δολοφόνησαν χιλιάδες Πολωνούς, και εκατοντάδες χιλιάδες άνθρωποι μεταφέρθηκαν σε σοβιετικά στρατόπεδα εργασίας. Στο Katyń, χιλιάδες πολωνοί αξιωματούχοι δολοφονήθηκαν κατόπιν εντολής του Στάλιν. Για εμάς, η 17η Σεπτεμβρίου θα αποτελεί πάντα ημέρα ντροπής για τη Ρωσία του Στάλιν.
<P>
" Ρωσία του σήμερα δεν είναι αρκετά γενναία ώστε να αντιμετωπίσει αυτήν τη φοβερή αλήθεια. " παρούσα κυβέρνησή της παρέχει διόλου πειστικές δικαιολογίες για την παλαιότερη συμφωνία της με τον Χίτλερ. Μέχρι σήμερα, η Μόσχα αρνείται να παράσχει πρόσβαση στα αρχεία της σφαγής του Katyń.
<P>
Οι ιστορίες πολλών χωρών περιέχουν τρομερά γεγονότα. Συνιστά μέτρο της ωριμότητας ενός έθνους το κατά πόσον ένα κράτος μπορεί να αντιμετωπίσει το παρελθόν του και να αποκηρύξει τα στοιχεία που πρέπει να αποκηρύξει από την ιστορία του. " Γερμανία του σήμερα αποτελεί παράδειγμα μιας τέτοιας συμπεριφοράς. Τότε μόνο θα πάψει το παρελθόν να είναι βάρος για τη Ρωσία του σήμερα και θα της επιτρέψει να συμμετάσχει στην κοινότητα των ελεύθερων και δημοκρατικών εθνών με το κεφάλι ψηλά. Μόνο τότε θα μπορέσει η Ρωσία, να αποτινάξει από πάνω της, μια για πάντα, το βάρος του σταλινικού της παρελθόντος και να σταματήσει να μάχεται κατά των ίδιων των πολιτών της, οι οποίοι θέτουν σε κίνδυνο τη ζωή τους για να υπερασπιστούν θεμελιώδεις ελευθερίες και ανθρώπινα δικαιώματα.
<P>
Τιμούμε τα θύματα των δολοφονιών αυτών. Θα σας θυμόμαστε όλους.
<SPEAKER ID="248" NAME="Rui Tavares" AFFILIATION="GUE/NGL">
(PT) Κυρίες και κύριοι, καλησπέρα σας. " δολοφονία της Natalia Estemirova προκάλεσε μεγάλη θλίψη σε όλους μας στο Κοινοβούλιο, καθώς ενημερωθήκαμε για την απαγωγή της την ίδια ημέρα που συγκεντρωθήκαμε εδώ για πρώτη φορά, και μάθαμε για τη δολοφονία της μόνο λίγες ώρες αργότερα. Είναι κάτι που συγκινεί τους πάντες, οπουδήποτε στον κόσμο και αν βρίσκονται. Όπως ανέφερε ήδη η συνάδελφος κ. Ernst, πιστεύω σθεναρά ότι η Αριστερά πρέπει να υπερασπιστεί τα ανθρώπινα δικαιώματα και τους προασπιστές των ανθρωπίνων δικαιωμάτων παντού, ανεξαρτήτως της χώρας στην οποία βρίσκονται.
<P>
Αυτές οι επιθέσεις, αυτή η επιδρομή σε βάρος προασπιστών των ανθρωπίνων δικαιωμάτων στη Ρωσία, έχουν πολύ ανησυχητικά αποτελέσματα. Λειτουργούν εκφοβιστικά και θα είναι βέβαια εξαιρετικά τραυματικές εμπειρίες για όλους εκείνους που επιθυμούν να υπερασπιστούν τα ανθρώπινα δικαιώματα. Συνιστούν, συνεπώς, το πρώτο επίπεδο μιας συνολικής επίθεσης που θα έχει αργότερα ως αποτέλεσμα την επιδείνωση της συνολικής κατάστασης των ανθρωπίνων δικαιωμάτων, για να μην αναφέρουμε τα ανθρώπινα δικαιώματα των ίδιων των ακτιβιστών.
<P>
Τα αποτελέσματα των δολοφονιών αυτών είναι κατά συνέπεια απρόβλεπτα και ανησυχητικά. Χωρίς ταχεία και αποτελεσματική δικαστική έρευνα και χωρίς εγγύηση ότι η ασφάλεια των προασπιστών των ανθρωπίνων δικαιωμάτων θα προστατεύεται, η κατάσταση μπορεί πράγματι να καταστεί εξαιρετικά ανησυχητική. Αυτός είναι ο λόγος για τον οποίο με μεγάλη ευχαρίστηση θα ψηφίσω υπέρ του ψηφίσματος και θα δώσω συνέχεια στις εκκλήσεις που περιέχει προς τις ρωσικές αρχές για την προστασία των προασπιστών των ανθρωπίνων δικαιωμάτων.
<P>
Κατάγομαι από την Πορτογαλία, από την άλλη άκρη της Ευρώπης, και την επόμενη εβδομάδα θα επισκεφθώ τη Ρωσία. Μάλιστα, θα επισκεφθώ αύριο τη ρωσική πρεσβεία για να λάβω τη θεώρησή μου. Πιστεύω ότι οι σχέσεις μεταξύ Ευρώπης και Ρωσίας είναι ύψιστης σημασίας και ότι η Ευρώπη χρωστά πολλά στη Ρωσία. Το πρώτο πράγμα που χρωστά η Ευρώπη στη Ρωσία είναι ειλικρίνεια και σαφήνεια ως προς την προστασία των ανθρωπίνων δικαιωμάτων και των ελευθεριών των ρώσων συμπολιτών μας στην Ευρώπη.
<SPEAKER ID="249" NAME="Eija-Riitta Korhola" AFFILIATION="PPE">
(FI) Κύριε Πρόεδρε, η γλώσσα σας είναι τόσο όμορφη που αποφάσισα να προσπαθήσω να σας ευχαριστήσω στα ουγγρικά: köszönöm. Κύριε Tavares, θα ήθελα να απαντήσω στις παρατηρήσεις σας. Το έργο υπέρ των ανθρωπίνων δικαιωμάτων δεν αποτελεί μόνο θέμα της Αριστεράς· αφορά και εμάς στην Κεντροδεξιά και ελπίζουμε ότι αυτό θα μας ενθαρρύνει να συνεργαστούμε. " κ. Ernst ανέφερε κάτι που είναι απολύτως σωστό. Συζητούμε το θέμα αυτό εδώ, ενώ στην Ολομέλεια οι περισσότεροι βουλευτές έχουν ήδη πάρει τον δρόμο της επιστροφής, ενώ πρέπει να συνεργαστούμε προκειμένου να καταστεί αυτό πολιτική προτεραιότητα.
<P>
Ήμουν κάποτε μέλος της Επιτροπής Εξωτερικών Υποθέσεων και ήμουν μέλος και στην Υποεπιτροπή Ανθρωπίνων Δικαιωμάτων όταν συστάθηκε. Όταν κατέθετα τροπολογίες, κάποιες φορές τις κατέθετα στην Επιτροπή Εξωτερικών Υποθέσεων και οι συνάδελφοί μου με ρωτούσαν γιατί συνέχιζα να καταθέτω τροπολογίες περί ανθρωπίνων δικαιωμάτων εκεί, ενώ είχαμε την Υποεπιτροπή Ανθρωπίνων Δικαιωμάτων για κάτι τέτοιο. Τότε πίστευα ότι κάτι δεν πήγαινε καλά αν η Υποεπιτροπή Ανθρωπίνων Δικαιωμάτων γινόταν γκέτο ή τα ανθρώπινα δικαιώματα καθίσταντο το μονοπώλιο ενός τέτοιου φορέα. Ας συνεργαστούμε για να αποτρέψουμε το ενδεχόμενο να συμβεί κάτι τέτοιο στα ανθρώπινα δικαιώματα.
<SPEAKER ID="250" NAME="Kristian Vigenin" AFFILIATION="S&amp;D">
(BG) Κύριε Πρόεδρε, κυρία Επίτροπε, η δήλωση του κ. Posselt με ενόχλησε. Θα ήθελα να υπογραμμίσω ότι τα επιτεύγματα της κ. De Keyser ως προς την προάσπιση των ανθρωπίνων δικαιωμάτων δεν μπορούν να αμφισβητηθούν σε μια συζήτηση τέτοιας φύσεως. Έχει αποδείξει ότι είναι πρόσωπο που διαδραματίζει καίριο ρόλο και εργάζεται επί αυτού του θέματος στο Σώμα.
<P>
Δεν πρόκειται σε καμιά περίπτωση να το επιτρέψω, και δεν πιστεύω ότι είναι σωστό να αμφισβητούμε την προσήλωση της Ομάδας μου στην προστασία των ανθρωπίνων δικαιωμάτων, επειδή το ίδιο κάναμε όταν η δική σας ομάδα, κύριε Posselt, προσπαθούσε να υποτιμήσει τα εγκλήματα στο Γκουαντάναμο και τη μεταχείριση των κρατουμένων στο Ιράκ από στρατεύματα των "ΠΑ.
<P>
Σχετικά με το θέμα των ανθρωπίνων δικαιωμάτων στη Ρωσία, υπάρχει πράγματι σοβαρό πρόβλημα, το οποίο αναγνωρίζουμε, και το ψήφισμα που υποβάλλουμε είναι αρκετά αυστηρό και αιχμηρό. Ωστόσο, πιστεύουμε ότι τούτο το Κοινοβούλιο πρέπει να επικεντρωθεί σε αυτά τα θέματα και όχι απλώς να συντάσσει κάθε φορά έναν μακρύ κατάλογο προβλημάτων στις σχέσεις μας με τη Ρωσία, καθώς αυτό δεν έχει κανέναν αντίκτυπο εκεί.
<P>
Αυτό που θα πράξουμε εν προκειμένω είναι να στείλουμε αντιπροσωπεία από την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο στις συνομιλίες στη Μόσχα την επόμενη εβδομάδα, όπου θα τεθεί το συγκεκριμένο ζήτημα. Μην χρησιμοποιείτε έκτακτες καταστάσεις ανθρωπίνων δικαιωμάτων όπως αυτή, προκειμένου να συντάξετε έναν μακρύ κατάλογο θεμάτων. Δεν είναι αυτός ο σκοπός της σημερινής συζήτησης.
<SPEAKER ID="251" NAME="Miroslav Mikolášik" AFFILIATION="PPE">
(SK) Θα ήθελα να εκφράσω τη θλίψη μου και την έντονη ανησυχία μου σχετικά με τα γεγονότα που εκτυλίχθηκαν φέτος τον Ιούνιο στη Ρωσική Ομοσπονδία. Αισθάνομαι συγκλονισμένος από τις βάρβαρες δολοφονίες ρώσων ακτιβιστών όπως οι Natalia Estemirova και Andrei Kulagin και άλλων που συμμετείχαν στην υποστήριξη ανθρωπίνων δικαιωμάτων και υπερασπίστηκαν την αλήθεια και τη δικαιοσύνη. Πρέπει να καταβληθεί κάθε δυνατή προσπάθεια για τη σύλληψη και τιμωρία των ενόχων. Επιδοκιμάζω και υποστηρίζω μέτρα που πρέπει να ληφθούν προκειμένου να εξιχνιαστούν αυτές οι δολοφονίες.
<P>
Υπήρξε επίσης παραβίαση των διεθνών συμφωνιών τον Αύγουστο του 2008 όταν, κατά τη διάρκεια της σύγκρουσης Ρωσίας-Γεωργίας, οι ρωσικές ένοπλες δυνάμεις επιτέθηκαν σε κατοικημένες περιοχές και δεν κατόρθωσαν να προστατεύσουν τον άμαχο πληθυσμό από τις παραβιάσεις των δικαιωμάτων τους από ενόπλους μαχητές από τη Νότια Οσετία σε επικράτεια που πέρασε de facto υπό ρωσικό έλεγχο. " ρωσική κυβέρνηση πρέπει να δηλώσει απερίφραστα ότι δεν θα γίνονται ανεκτές οι παραβιάσεις των ανθρωπίνων δικαιωμάτων.
<SPEAKER ID="252" NAME="Charles Tannock" AFFILIATION="ECR">
(EN) Κύριε Πρόεδρε, στη Ρωσία διαμορφώνεται μια νοοτροπία ποινικής ατιμωρησίας σε σχέση με την κακομεταχείριση των προασπιστών των ανθρωπίνων δικαιωμάτων. Δημοσιογράφοι που τολμούν να αμφισβητήσουν την επίσημη άποψη των πραγμάτων δέχονται παρενόχληση· εθνοτικές μειονότητες υποφέρουν δυσανάλογα από βίαια εγκλήματα τα οποία φαίνονται να μην επιλύονται· οι υποστηρικτές εκστρατειών για περισσότερες ελευθερίες είναι περιθωριοποιημένοι στην καλύτερη περίπτωση, ενώ στη χειρότερη εξαναγκάζονται να σιωπήσουν.
<P>
Είναι δύσκολο να καταλάβουμε από πού ακριβώς προέρχεται η απειλή για τους προασπιστές ανθρωπίνων δικαιωμάτων στη Ρωσία, αλλά βλέπουμε επανειλημμένα χιλιάδες παραβιάσεις να μένουν ατιμώρητες, ενώ οι δικαστικές αρχές ακολουθούν νωθρή προσέγγιση.
<P>
" Ρωσία έχει συνηθίσει τις υπεκφυγές της ΕΕ. Αυτό είναι σαφές από τον τρόπο με τον οποίο αντέδρασε η Ένωση στον εκφοβισμό της Ουκρανίας από τη Ρωσία ή στην εισβολή και κατοχή από την ίδια αυτή χώρα μιας περιοχής γεωργιανής κυριαρχίας πέρυσι το καλοκαίρι.
<P>
Σαφώς διακυβεύονται ζωτικά στρατηγικά ζητήματα που εξαρτώνται από τη διατήρηση καλών σχέσεων μεταξύ ΕΕ και Ρωσίας, αλλά δεν μπορούμε να επιτρέψουμε σε αυτά τα ζητήματα να διαγράψουν την υποχρέωσή μας να υπερασπιστούμε τις θεμελιώδεις ελευθερίες και τις κοινές ευρωπαϊκές αξίες μας, ελευθερίες και αξίες τις οποίες θα πρέπει να μπορεί να απολαμβάνει ο ρωσικός λαός σε συνθήκες ειρήνης και ασφάλειας.
<SPEAKER ID="253" NAME="Krisztina Morvai" AFFILIATION="NI">
(HU) Δραστηριοποιούμαι επαγγελματικά στον τομέα της προστασίας των ανθρωπίνων δικαιωμάτων εδώ και 25 χρόνια. Αυτός είναι ο λόγος για τον οποίο, ιδίως ως δικηγόρος, συμπάσχω πραγματικά όταν σκέπτομαι τους συναδέλφους μου που έχασαν τη ζωή τους σε σχέση με αυτό το ιδιαίτερα υπέροχο επάγγελμα. Θα ήθελα επίσης, επί τη ευκαιρία, να εκφράσω τα ειλικρινή μου συλλυπητήρια προς τις οικογένειές τους και τα αγαπημένα τους πρόσωπα.
<P>
Ποια θα ήταν η σωστή πορεία δράσης σε μια τέτοια χρονική στιγμή; Να ζητήσουμε να διεξαχθεί άμεση, διεξοδική έρευνα από τις αρμόδιες κρατικές υπηρεσίες. Θα ήθελα αυτό το Κοινοβούλιο να έχει την πεποίθηση και το ηθικό κύρος να το κάνει αυτό. Ωστόσο, φοβάμαι πως δεν ισχύει αυτό. Για ποιον λόγο; Επειδή τέτοιες απαιτήσεις διατυπώνονται μόνο από κράτη εκτός της Ευρωπαϊκής Ένωσης. Ωστόσο, τα πράγματα είναι διαφορετικά όταν πρόκειται για κατάφωρες παραβιάσεις ανθρωπίνων δικαιωμάτων σε ένα κράτος μέλος της Ευρωπαϊκής Ένωσης όπως συνέβη στη χώρα μου, την Ουγγαρία, όπου άνθρωποι πυροβολήθηκαν στα μάτια σε μαζική συγκέντρωση αρκετών χιλιάδων ανθρώπων η οποία είχε διοργανωθεί από το κόμμα του ανθρώπου που προεδρεύει της συνόδου αυτής, του Αντιπροέδρου Pál Schmitt, για τον εορτασμό της επανάστασης του 1956 και του αγώνα για ελευθερία. Το Κοινοβούλιο δεν διενήργησε έρευνα για την υπόθεση αυτή και την κατάσταση κρίσης που συνεχίστηκε έκτοτε.
<P>
Φοβάμαι πως εφόσον αυτό δεν συμβαίνει και εφόσον κάποια που ήταν μέλος της κυβέρνησης η οποία επέτρεψε τον πυροβολισμό ανθρώπων μπορεί να είναι αντιπρόεδρος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων του Ευρωπαϊκού Κοινοβουλίου, δεν μπορούμε να έχουμε πραγματική πεποίθηση και ηθικό κύρος σε άλλη χώρα, ώστε να ζητήσουμε να διεξαχθεί τέτοια έρευνα σε χώρα εκτός της Ευρωπαϊκής Ένωσης. Θα ήθελα, συνεπώς, να σας ζητήσω να προτείνετε και να απαιτήσετε άμεση διερεύνηση των παραβιάσεων ανθρωπίνων δικαιωμάτων στην Ουγγαρία. Ευχαριστώ.
<SPEAKER ID="255" NAME="Cristian Dan Preda" AFFILIATION="PPE">
(RO) Θα ήθελα πρώτα απ' όλα να αναφέρω ότι είμαι απογοητευμένος που όταν συζητούνταν η κρίση στον τομέα της γαλακτοπαραγωγής η αίθουσα ήταν γεμάτη, και τώρα που συζητούνται τα ανθρώπινα δικαιώματα δεν πρέπει να έχουμε μείνει ούτε σαράντα άτομα. Είναι κρίμα που συμβαίνει αυτό. Δεν λέω πως η κρίση στον τομέα της γαλακτοπαραγωγής δεν είναι σημαντική, αλλά ένα πρόβλημα όπως τα ανθρώπινα δικαιώματα είναι μεγίστης πολιτικής σημασίας για τον καθέναν από εμάς.
<P>
Θα ήθελα επίσης να αναφέρω πως θεωρώ απαράδεκτη την όλη ιδέα ότι ενώ φέτος, όπως είναι ευρέως γνωστό, πολλές χώρες στην Κεντρική και Ανατολική Ευρώπη γιορτάζουν την 20ή επέτειο της κατάρρευσης του κομμουνισμού, μια δύναμη στην περιοχή μας, που ήταν χώρα προέλευσης των κομμουνιστικών καθεστώτων, επιδεικνύει τέτοια αδιαφορία για εγκλήματα που διαπράχθηκαν σε βάρος προασπιστών των ανθρωπίνων δικαιωμάτων. Πιστεύω πως η ρήξη με τον απολυταρχισμό πρέπει να επιβεβαιωθεί σαφώς από τον καθέναν μας.
<SPEAKER ID="256" NAME="Meglena Kuneva">
μέλος της Επιτροπής. - (EN) Κύριε Πρόεδρε, η σημερινή συζήτηση για την κατάσταση των προασπιστών ανθρωπίνων δικαιωμάτων στη Ρωσία είναι επίκαιρη και ιδιαίτερα πρέπουσα. Το πρόσφατο κύμα βίας κατά προασπιστών ανθρωπίνων δικαιωμάτων έχει αναδείξει τους σοβαρούς κινδύνους που διατρέχουν κατά τη διάρκεια του έργου τους. Πολλοί έχουν πληρώσει το μέγιστο τίμημα για την αποκάλυψη παραβιάσεων ανθρωπίνων δικαιωμάτων. Αποτίουμε
<P>
φόρο τιμής σε όλους εκείνους που έχασαν τη ζωή τους και σε όλους εκείνους που συνεχίζουν το έργο τους σε ένα τέτοιο περιβάλλον.
<P>
Πολλά είναι τα περιστατικά βίας που σημειώθηκαν σε βάρος προασπιστών ανθρωπίνων δικαιωμάτων στον βόρειο Καύκασο, στο πλαίσιο της αυξανόμενης αστάθειας στην περιοχή. " Επιτροπή γνωρίζει πολλά εξ αυτών. Πρόκειται για πλέον αναγνωρισμένους εταίρους στον τομέα της υλοποίησης έργων ανθρωπίνων δικαιωμάτων. Αθώοι πολίτες, προσωπικό επιβολής του νόμου και κυβερνητικοί υπάλληλοι έχασαν τη ζωή τους στον συνεχιζόμενο αγώνα στην περιοχή.
<P>
" βία σε βάρος προασπιστών ανθρωπίνων δικαιωμάτων δεν περιορίζεται στον βόρειο Καύκασο. Υπάρχουν αναφορές για ακτιβιστές, δικηγόρους και ανεξάρτητους δημοσιογράφους σε όλη τη Ρωσική Ομοσπονδία οι οποίοι έρχονται αντιμέτωποι με περιστατικά βίας, παρενόχλησης και εκφοβισμού. " ΕΕ πρέπει να συνεχίσει να εκφράζει την αντίθεσή της στη βία αυτή και να επιμένει ότι η Ρωσία οφείλει να τηρήσει τις δεσμεύσεις που ανέλαβε ως μέλος των "νωμένων Εθνών, του ΟΑΣΕ και του Συμβουλίου της Ευρώπης.
<P>
Είναι ζωτικής σημασίας να διερευνηθούν κατάλληλα οι επιθέσεις και οι βίαιοι θάνατοι ακτιβιστών της κοινωνίας των πολιτών και να εντοπιστούν άμεσα και να τιμωρηθούν οι δράστες. Μόνο μέσω της αποτελεσματικής και νόμιμης δίωξης των δραστών των δολοφονιών αυτών μπορεί να μεταστραφεί το κλίμα φόβου και ατιμωρησίας.
<P>
Ο πρόεδρος Medvedev έχει εκφράσει την αντίθεσή του προς αυτό που χαρακτήρισε "νομικό μηδενισμό" ο οποίος κυριαρχεί στη Ρωσία. " ΕΕ είναι διατεθειμένη να στηρίξει τη Ρωσία στη συνεχιζόμενη μεταρρύθμιση του δικαστικού της συστήματος στην οποία προβαίνει. " ΕΕ εκτιμά ιδιαίτερα την ευκαιρία που έχει, ώστε να συζητήσει τις ανησυχίες της περί ανθρωπίνων δικαιωμάτων με τις ρωσικές αρχές. Επιδοκιμάζουμε την περισσότερο ανοικτή συμπεριφορά που υιοθέτησε ο πρόεδρος Medvedev στις συζητήσεις με την ΕΕ επί αυτών των θεμάτων.
<P>
" επόμενη διάσκεψη κορυφής ΕΕ-Ρωσίας είναι μια ακόμη ευκαιρία να συνεχιστούν οι συζητήσεις αυτές. Πρέπει να συμπληρωθεί με ανταλλαγές μεταξύ εμπειρογνωμόνων. Οι τακτικές διαβουλεύσεις ΕΕ-Ρωσίας περί ανθρωπίνων δικαιωμάτων προσφέρουν μια ευκαιρία να διευρυνθεί το περιεχόμενο των συζητήσεων αυτών και το φάσμα των ομιλητών με τους οποίους συζητούμε θέματα ανθρωπίνων δικαιωμάτων.
<P>
" ασφάλεια των προασπιστών ανθρωπίνων δικαιωμάτων πρέπει να είναι η πρωτεύουσα ανησυχία. Παροτρύνουμε τις ρωσικές αρχές να καταβάλουν κάθε δυνατή προσπάθεια, ώστε να διασφαλίσουν ότι εκείνοι που εργάζονται για να αποκαλύψουν τις παραβιάσεις ανθρωπίνων δικαιωμάτων μπορούν να το πράξουν χωρίς να φοβούνται τη βία ή τον εκφοβισμό.
<SPEAKER ID="257" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά τη λήξη της συζήτησης.

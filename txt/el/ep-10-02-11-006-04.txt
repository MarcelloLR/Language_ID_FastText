<CHAPTER ID="006-04">
4. Συμφωνία μεταξύ της Ευρωπαϊκής Ένωσης και των Ηνωμένων Πολιτειών της Αμερικής σχετικά με την επεξεργασία και διαβίβαση δεδομένων χρηματοπιστωτικών συναλλαγών από την Ευρωπαϊκή Ένωση στις Ηνωμένες Πολιτείες στο πλαίσιο της εφαρμογής του προγράμματος παρακολούθησης της χρηματοδότησης της τρομοκρατίας (
<P>
- Πριν από την ψηφοφορία:
<SPEAKER ID="091" NAME="Joseph Daul" LANGUAGE="FR">
Κύριε Πρόεδρε, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), προτείνω να αναπέμψει εκ νέου το Κοινοβούλιο την έκθεση της κ. Hennis-Plasschaert στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων σύμφωνα με τα άρθρα 63 και 175 του Κανονισμού. Χθες ακούσαμε το Συμβούλιο και την Επιτροπή. Και τα δύο ζήτησαν από το Κοινοβούλιο να τους δώσει επιπλέον χρόνο, ώστε να μπορέσουν να απαντήσουν στα αιτήματα που διατυπώσαμε προσωπικά στην ενδιάμεση συμφωνία.
<P>
Το Κοινοβούλιο έχει δίκιο που καλεί το Συμβούλιο και την Επιτροπή, καθώς και τις "νωμένες Πολιτείες, να λογοδοτήσουν. Είναι καθήκον μας -ακόμη περισσότερο με τη Συνθήκη της Λισαβόνας- και πρέπει να το αναλάβουμε. Το Κοινοβούλιο πολύ σωστά τοποθετεί την προσωπική ασφάλεια και την προστασία της ιδιωτικής ζωής στην ίδια βάση, επειδή η μία δεν μπορεί να υπάρχει χωρίς την άλλη. Ζητώντας σας να αναβάλετε για λίγο την ψηφοφορία η Ομάδα του Ευρωπαϊκού Λαϊκού Κόμματος (Χριστιανοδημοκράτες) δεν αμφισβητεί τις απαιτήσεις ή την εξουσία του Κοινοβουλίου. Ζητάει να επιστρέψει το μπαλάκι πίσω στο γήπεδο της Επιτροπής, του Συμβουλίου και των "ΠΑ για μια πολύ μικρή χρονική περίοδο.
<P>
Για την ακρίβεια, η Ομάδα μου προτείνει να περιορίσει το Κοινοβούλιο τον χρόνο που παραχωρείται στο Συμβούλιο απαιτώντας να μας διαθέσει τις απαραίτητες πληροφορίες τον επόμενο μήνα, όχι τον Μάιο όπως ζήτησε το Συμβούλιο. Αυτό θα μας επιτρέψει να καταλήξουμε σε μια οριστική γνωμοδότηση τον Μάρτιο. Αυτό δεν είναι ανεδαφικό, ιδιαίτερα καθώς μάθαμε χθες το απόγευμα ότι η Επίτροπος Malmström ανέλαβε να προτείνει μια νέα διαπραγματευτική εντολή για την τελική συμφωνία την επόμενη εβδομάδα ή μέχρι την επόμενη μικρή περίοδο συνόδου στις Βρυξέλλες, δηλαδή σε 10 μέρες. Μια νέα εντολή τον Φεβρουάριο και ψηφοφορία του Κοινοβουλίου τον Μάρτιο, αυτό προτείνουμε.
<SPEAKER ID="092" NAME="Timothy Kirkhope" LANGUAGE="EN">
Κύριε Πρόεδρε, θέλω να υποστηρίξω την πρόταση του Ευρωπαϊκού Λαϊκού Κόμματος (Χριστιανοδημοκράτες) για την αναβολή της ψηφοφορίας. Πιστεύω ότι αυτή είναι μια λογική και συνετή πορεία δράσης· το Κοινοβούλιο μπορεί να έχει νέες εξουσίες, αλλά πρέπει να τις ασκήσουμε μ' έναν μετρημένο και υπεύθυνο τρόπο. Το Συμβούλιο προσπάθησε να κατευνάσει το Κοινοβούλιο, ίσως όχι επαρκώς ακόμη, αλλά έχουν απολογηθεί επίσης για τα λάθη τους κατά τη διάρκεια αυτής της διαδικασίας. Πιστεύω λοιπόν ότι πρέπει να διαθέσουμε τώρα τον χρόνο για να συνεργαστούμε και να εργαστούμε από κοινού ώστε να προχωρήσουμε μπροστά, καθώς και προς μια νέα μακροπρόθεσμη συμφωνία. Πιστεύω ότι είναι προς το συμφέρον της φήμης του Κοινοβουλίου, του μέλλοντος των διεθνών συμφωνιών μας και της ασφάλειας της Ευρώπης να δώσουμε τώρα στους εαυτούς μας αυτόν τον χρόνο.
<SPEAKER ID="093" NAME="Jeanine Hennis-Plasschaert">
εισηγήτρια. - (EN) Κύριε Πρόεδρε, συνιστώ να καταψηφιστεί η πρόταση αναβολής καθώς δεν έχουν εκπληρωθεί από το Συμβούλιο οι προϋποθέσεις για την αναβολή. Αυτό το Κοινοβούλιο δεν μπορεί να συνεχίσει να πιστεύει ψευδείς υποσχέσεις· το μπαλάκι ήταν στα χέρια του Συμβουλίου, το οποίο όμως απέτυχε να ενεργήσει σωστά και να αποτελεσματικά. Το Συμβούλιο γνώριζε γι' αυτό το πρόβλημα πάνω από δύο χρόνια και δεν έκανε τίποτα σε αυτό το διάστημα για να το αντιμετωπίσει. Με την άρνηση της συναίνεσής μας στην ενδιάμεση συμφωνία δεν υπονομεύεται η ασφάλεια των ευρωπαίων πολιτών. " στοχευμένη διατλαντική ανταλλαγή δεδομένων θα παραμείνει εφικτή· το κράτος δικαίου είναι αποφασιστικής σημασίας, αν και επί του παρόντος οι νόμοι μας παραβιάζονται και θα συνέχιζαν να παραβιάζονται στο πλαίσιο της προσωρινής εφαρμογής αυτής της συμφωνίας . Το Κοινοβούλιο δεν πρέπει να είναι συνεργός σε αυτό.
<P>
Τέλος, μια τελευταία επισήμανση: αν η κυβέρνηση των "ΠΑ πρότεινε στο Κογκρέσο των "ΠΑ κάτι ανάλογο για μαζικές διαβιβάσεις τραπεζικών δεδομένων αμερικανών πολιτών σε μια ξένη δύναμη, ξέρουμε όλοι τι θα έλεγε το Κογκρέσο - έτσι δεν είναι;
<P>
(Χειροκροτήματα από την Αριστερά)
<SPEAKER ID="094" NAME="Cecilia Malmström">
μέλος της Επιτροπής. - (EN) Κύριε Πρόεδρε, η Επιτροπή θα υποστήριζε μια αναβολή της ψηφοφορίας. Θα δώσει στη νέα Επιτροπή μια ευκαιρία να δημιουργήσει μια νέα ώθηση σε αυτό το δύσκολο θέμα και θα δώσει επίσης στο Ευρωπαϊκό Κοινοβούλιο περισσότερο χρόνο για να διαπιστώσει πώς σκοπεύουμε να το επεξεργαστούμε περαιτέρω.
<P>
" Επιτροπή έχει δεσμευτεί σε ένα πολύ φιλόδοξο χρονοδιάγραμμα. Θέλω να επιβεβαιώσω αυτό που είπε ο κ. Daul -ότι η Επιτροπή θα εγκρίνει την εντολή για μια νέα μακροπρόθεσμη συμφωνία στις 24 Φεβρουαρίου αν συμφωνήσετε στην αναβολή της ψηφοφορίας. Είμαι διατεθειμένη να έρθω εδώ προσωπικά την ίδια μέρα για να παρουσιάσω την εντολή. Το Συμβούλιο θα την λάβει την επόμενη μέρα στις Βρυξέλλες προκειμένου να την εξετάσει. Είμαι σίγουρη ότι η ισπανική Προεδρία θα καταβάλει κάθε δυνατή προσπάθεια για να δεχτεί την εντολή το συντομότερο δυνατό. " Επιτροπή θα ξεκινήσει στη συνέχεια αμέσως διαπραγματεύσεις με τις "ΠΑ για να προσπαθήσει να τις ολοκληρώσει το συντομότερο δυνατό.
<P>
Στο πλαίσιο αυτών των εξουσιών, θα κρατάμε το Ευρωπαϊκό Κοινοβούλιο απόλυτα ενήμερο σε όλα τα στάδια της διαδικασίας. Ο στόχος μου είναι να επιτευχθεί μια νέα συμφωνία με πολύ φιλόδοξες εγγυήσεις για την προστασία της ιδιωτικότητας και των προσωπικών δεδομένων. Πιστεύω ότι μπορούμε να οικοδομήσουμε την εμπιστοσύνη και στις δύο πλευρές του Ατλαντικού για την παρακολούθηση της χρηματοδότησης, αλλά φυσικά αυτό πρέπει να γίνει διασφαλίζοντας παράλληλα την πλήρη προστασία των πολιτικών ελευθεριών και των θεμελιωδών δικαιωμάτων.
<SPEAKER ID="095" NAME="Martin Schulz" AFFILIATION="S&amp;D">
(DE) Κύριε Πρόεδρε, έχω μια συμπληρωματική ερώτηση για την Επιτροπή, δηλαδή για την κ. Malmström: Κατάλαβα σωστά, κυρία Malmström, ότι, με την ιδιότητά σας ως Επιτρόπου, υποστηρίζετε την αναβολή της ψηφοφορίας που πρότεινε η Ομάδα του Ευρωπαϊκού Λαϊκού Κόμματος (Χριστιανοδημοκράτες); Μπορώ να ρωτήσω γιατί δεν υποστηρίξατε αυτά τα αιτήματα κατά τη διάρκεια της εξάμηνης θητείας σας ως υπουργού Ευρωπαϊκών Θεμάτων της σουηδικής Προεδρίας; Αν το είχατε κάνει, δε θα χρειαζόταν να συζητήσουμε την αναβολή σήμερα.
<SPEAKER ID="096" NAME="Πρόεδρος">
Θα θέλατε να απαντήσετε, πολύ σύντομα;
<P>
(" Επίτροπος αρνήθηκε να απαντήσει.)
<P>
(Το Σώμα απορρίπτει το αίτημα αναπομπής της έκθεσης στην επιτροπή)

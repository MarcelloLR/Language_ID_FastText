<CHAPTER ID="012">
Ώρα των Ερωτήσεων (προς την Επιτροπή)
<SPEAKER ID="278" NAME="Πρόεδρος">
" ημερήσια διάταξη προβλέπει την Ώρα των Ερωτήσεων προς την Επιτροπή (B6-0010/2008).
<P>
Πρώτο Μέρος
<P>
Θέμα: Αξιολόγηση αεροσκαφών από την EASA
<P>
Το φθινόπωρο του 2007 σημειώθηκε αβαρία σε τρία αεροσκάφη τύπου Dash8 Q400 στο Ώλμποργκ, το Βίλνιους και την Κοπεγχάγη. Σύμφωνα με τις προσωρινές εκθέσεις των αρμόδιων αρχών, οι αβαρίες της 9ης και 12ης Σεπτεμβρίου οφείλονται σε κατασκευαστικά ελαττώματα, όπως αναγνωρίζουν οι σκανδιναβικές αεροπορικές αρχές (SLV) και ο Ευρωπαϊκός Οργανισμός Ασφάλειας της Αεροπορίας (EASA). " αβαρία της 27ης Οκτωβρίου οφείλεται σε συνδυασμό κατασκευαστικών ελαττωμάτων και επακόλουθης κακής λειτουργίας. Οι σκανδιναβικές αεροπορικές αρχές απαγόρευσαν την πτήση σκανδιναβικών αεροσκαφών και καθιέρωσαν μια σειρά από όρους για τη συνέχισή τους, όμως η EASA θεωρεί ότι το εν λόγω κατασκευαστικό ελάττωμα δεν είναι σημαντικό. Ερωτάται η Επιτροπή:
<P>
Δεν είναι αρμοδιότητα της EASA να διασφαλίσει ένα υψηλό επίπεδο ασφάλειας;
<P>
Πώς είναι δυνατόν η EASA και οι SLV να προβαίνουν σε τόσο διαφορετική αξιολόγηση, όταν οι έλεγχοι που διεξήχθησαν από την αεροπορική εταιρεία δείχνουν ότι 16 από τα 18 αεροσκάφη Dash8 Q400 παρουσιάζουν το ίδιο κατασκευαστικό ελάττωμα ή ανεπάρκεια με το αεροσκάφος που έκανε αναγκαστική προσγείωση στην Κοπεγχάγη;
<SPEAKER ID="280" NAME="Jacques Barrot">
Αντιπρόεδρος της Επιτροπής. - (FR) Χαίρομαι που απαντώ στην ερώτηση της κ. Jensen.
<P>
Εν αναμονή των τελικών εκθέσεων των ερευνών για τα τρία ατυχήματα αεροσκαφών τύπου DASH8 Q400, η Επιτροπή πιστεύει ότι είναι πρόωρο να κάνει εικασίες για τους λόγους που προκάλεσαν αυτά τα συγκεκριμένα συμβάντα, καθώς και για πιθανά λάθη σχεδιασμού ή κατασκευαστικά ελαττώματα.
<P>
" αποστολή του Ευρωπαϊκού Οργανισμού Ασφάλειας της Αεροπορίας είναι, ασφαλώς, να διασφαλίζει το υψηλότερο δυνατό επίπεδο ασφάλειας. Ο Οργανισμός έχει παρακολουθήσει αυτή την υπόθεση πολύ προσεχτικά, και συνεχίζει να το πράττει, δεδομένου ότι 170 αεροσκάφη αυτού του συγκεκριμένου τύπου έχουν διανεμηθεί σε όλο τον κόσμο και επομένως είναι σε λειτουργία σήμερα.
<P>
Σύμφωνα με λεπτομερείς πληροφορίες που παραχώρησε ο EASA, υπήρξαν επαφές σε μια σειρά περιπτώσεων μεταξύ του EASA, των αρχών πολιτικής αεροπορίας στη Νορβηγία και τη Δανία, των καναδικών αρχών πολιτικής αεροπορίας και του κατασκευαστή του αεροσκάφους. Αυτό είχε ως αποτέλεσμα μια σειρά πραγμάτων, μεταξύ των οποίων την έκδοση από τον EASA οδηγιών για την πτητική ικανότητα των αεροσκαφών υπαγορεύοντας τη λήψη διορθωτικών μέτρων.
<P>
Μια λεπτομερής αξιολόγηση του συστήματος για το ανέβασμα του συστήματος προσγείωσης σε αυτό τον τύπο αεροσκαφών οδήγησε τον EASA στο συμπέρασμα ότι δεν υπήρχε αμφιβολία για την ασφάλεια του αεροσκάφους. Έγινε επομένως η σύσταση στις σκανδιναβικές αρχές να άρουν την απαγόρευση πτήσης των αεροσκαφών, εφόσον ληφθούν τα απαραίτητα διορθωτικά μέτρα, ασφαλώς.
<P>
Οι σκανδιναβικές αρχές ενημέρωσαν την αεροπορική εταιρία για τους όρους που πρέπει να εκπληρωθούν προκειμένου να αρθεί η απαγόρευσης πτήσης για τα συγκεκριμένα αεροσκάφη. Ωστόσο, η αεροπορική εταιρεία δεν έχει δώσει ακόμη τις αποδείξεις που απαιτούνται για να θεωρηθεί ότι τα αεροσκάφη της έχουν υποβληθεί στους ελέγχους και στις τροποποιήσεις που έχουν ζητηθεί.
<P>
Σε αυτό το στάδιο ο Ευρωπαϊκός Οργανισμός Ασφάλειας της Αεροπορίας δεν έχει ενημερωθεί ότι οι δανικές αρχές έχουν αποκαταστήσει τα πιστοποιητικά πτητικής ικανότητας για τον στόλο των αεροσκαφών τύπου Q400 της SAS. Ο EASA παραμένει σε επαφή με τις δανικές αρχές σε μια προσπάθεια να διασαφηνιστεί αυτό το θέμα.
<P>
Κύριε Πρόεδρε, αυτή ήταν η απάντηση που ήθελα να δώσω στην κ. Jensen.
<SPEAKER ID="281" NAME="Anne E. Jensen" AFFILIATION="ALDE">
(DA) Κύριε Πρόεδρε, θέλω να ευχαριστήσω τον Αντιπρόεδρο Barrot γι' αυτόν τον απολογισμό. Είναι αλήθεια ότι η διαφωνία στην οποία αναφέρθηκα στην ερώτησή μου ενδέχεται να έχει διορθωθεί εν μέρει· ωστόσο, είναι επίσης αλήθεια ότι οι δανικές αεροπορικές αρχές δεν επιτρέπουν την απογείωση αεροσκαφών της SAS μέχρι να επιλυθούν τα τεχνικά προβλήματα, ενώ άλλες αεροπορικές εταιρίες χρησιμοποιούν αυτή τη στιγμή αεροσκάφη που παρουσιάζουν τα εν λόγω τεχνικά προβλήματα. Πιστεύω ότι το βασικό πρόβλημα εδώ -πέρα από τη διάκριση μεταξύ των Σκανδιναβικών Αερογραμμών SAS, αφενός, και των άλλων αεροπορικών εταιριών όπως οι Flybe, Augsburg, Tyrolean και Luxair, αφετέρου- είναι ότι εμείς οι πολίτες ενδέχεται να μην είμαστε σε θέση να περιμένουμε αεροπορική ασφάλεια. Τι σκοπεύετε να κάνετε, κύριε Barrot, για να διασφαλίσετε ότι μπορώ να έχω τόση εμπιστοσύνη στην κοινή αρχή αεροπορίας όσο και στις εθνικές αρχές αεροπορίας, καθώς για αυτές τις αρχές μιλάμε σε τελική ανάλυση;
<SPEAKER ID="282" NAME="Jacques Barrot">
Αντιπρόεδρος της Επιτροπής. - (FR) Ο EASA έχει δώσει σαφείς οδηγίες οι οποίες, αν τηρηθούν, θα σημαίνουν ότι αυτά τα αεροσκάφη είναι ικανά προς πτήση. Επομένως, δεν υπάρχει πρόβλημα ασφάλειας, απλά οι δανικές αρχές δεν έχουν ενημερώσει τον EASA για τις απαντήσεις της εν λόγω αεροπορικής εταιρίας.
<P>
Κυρία Jensen, η ουσία του θέματος είναι ότι ο EASA έχει εκδώσει διεξοδικές οδηγίες για τη διόρθωση των προβλημάτων που ενδέχεται να προκύψουν από τη χρήση αυτών των αεροσκαφών.
<P>
Προς το παρόν ο EASA πρέπει να περιμένει τα αποτελέσματα των ερευνών πριν να είναι σε θέση να σχηματίσει οριστική άποψη επί του θέματος, αλλά θέλω να επισημάνω ότι ο Οργανισμός έχει προφανώς δώσει διεξοδικές οδηγίες για την ασφαλή χρήση αυτών των αεροσκαφών, τα οποία δεν έχουν ουσιαστικά προκαλέσει ατυχήματα όπου σημειώθηκε τραυματισμός, αλλά τα οποία, όπως είπατε, έχουν εμπλακεί σε ατυχήματα, και πρέπει να αναληφθεί δράση για να διορθωθεί αυτή η κατάσταση.
<SPEAKER ID="283" NAME="Jörg Leichtfried" AFFILIATION="PSE">
(DE) Κύριε Επίτροπε, παραδόξως η κατάσταση τώρα φαίνεται να είναι ότι ένας ευρωπαϊκός οργανισμός ασφάλειας της αεροπορίας απαγορεύει την πτήση των αεροσκαφών ενώ ένας άλλος, όπως ο αυστριακός οργανισμός, πιστεύει ότι μπορούν να πετούν τελικά. Το ερώτημά μου είναι το εξής: θα είναι τα πράγματα πιο εύκολα για τον EASA τώρα, ως αποτέλεσμα των ευρύτερων αρμοδιοτήτων που έχουμε αποφασίσει σε αυτόν τον τομέα, δεδομένου ότι -όπως είπατε- φαίνεται ότι η εταιρία που κατασκευάζει τα συγκεκριμένα αεροσκάφη δημιουργεί ορισμένες δυσκολίες επί του παρόντος; Αν ο EASA μπορέσει να κάνει τώρα αυτό που έχουμε συμφωνήσει, δηλαδή να επιβάλει επίσης πρόστιμα και να μην αφαιρεί αμέσως μια άδεια, θα είναι τα πράγματα πιο εύκολα; Πιστεύω ότι αυτές οι ευρύτερες αρμοδιότητες που έχουμε αποφασίσει θα διευκολύνουν τα πράγματα για τον EASA στο μέλλον.
<SPEAKER ID="284" NAME="Jacques Barrot">
Αντιπρόεδρος της Επιτροπής. - (FR) Επιτρέψτε μου να καταστήσω σαφές ότι ο EASA έχει εκδώσει οδηγίες και όλες οι αεροπορικές εταιρίες είναι υποχρεωμένες να εφαρμόσουν τους κανονισμούς που θεσπίζονται από τον Οργανισμό.
<P>
" ερώτησή σας είναι γενικότερη, ωστόσο. Ναι, ο EASA έχει αρμοδιότητες όσον αφορά την πιστοποίηση αεροσκαφών και έχει αρμοδιότητες για την έκδοση πιστοποιήσεων έγκρισης σχεδιασμού αεροσκαφών σε όλο τον κόσμο, αλλά βασίζεται στους ελέγχους που διενεργούνται στα κράτη μέλη της ΕΕ για να παρακολουθεί αν οι κοινοί κανονισμοί εφαρμόζονται ομοιόμορφα.
<P>
Με άλλα λόγια, όπως είπατε πολύ σωστά, έχουμε επεκτείνει τις εξουσίες του Οργανισμού, αλλά όχι στο βαθμό που οι αρχές πολιτικής αεροπορίας των διαφόρων κρατών μελών δεν έχουν καμία απολύτως ευθύνη. Τα κράτη μέλη πρέπει να εκτελούν τις αρμοδιότητές τους μέσω των αρχών τους πολιτικής αεροπορίας.
<P>
Κάποια μέρα θα είμαστε ίσως σε θέση να προχωρήσουμε περαιτέρω, αλλά προς το παρόν ο EASA έχει ένα δύσκολο έργο να φέρει σε πέρας, και πρέπει να είναι σε θέση να συνεχίσει να παρακολουθεί πολύ στενά την εφαρμογή των κοινών κανόνων μέσω ελέγχων στα κράτη μέλη.
<P>
Σε αυτή την συγκεκριμένη περίπτωση πιστεύω ότι ο EASA έκανε ακριβώς ό,τι είναι απαραίτητο προκειμένου να διασφαλίσει την ασφάλεια.
<SPEAKER ID="285" NAME="Πρόεδρος">

<P>
Θέμα: Διαφάνεια στους μισθούς διαχειριστών
<P>
Σε ολόκληρη την Ευρώπη αυξάνονται συνεχώς οι μισθοί στελεχών της διαχείρισης. Στην Αυστρία για παράδειγμα, αυξήθηκαν οι βασικοί μισθοί τους από το 2006 στο 2007 κατά περίπου 3,7%. Ακόμα περισσότερο αυξήθηκαν ωστόσο τα μεταβλητά επιδόματά τους. Με την αύξηση αυτή αυξάνεται και το δημόσιο ενδιαφέρον για την πραγματική αμοιβή σχετικών δραστηριοτήτων. Ιδίως οι μέτοχοι ενδιαφέρονται να μάθουν με ποιο τρόπο γίνεται η διαχείριση των χρημάτων τους, μια και τα μεταβλητά επιδόματα δεν εμφαίνονται στους ισολογισμούς. Κατά συνέπεια υπάρχει καθολική απαίτηση στον ευρωπαϊκό πληθυσμό για περισσότερη διαφάνεια στον τομέα αυτόν.
<P>
Έχει συναίσθηση η Επιτροπή αυτής της κατάστασης; Εκπονούνται ή ισχύουν ήδη ευρωπαϊκές νομοθετικές ρυθμίσεις που επιβάλλουν διαφάνεια σε αυτές τις αμοιβές;
<SPEAKER ID="286" NAME="Charlie McCreevy">
Μέλος της Επιτροπής. - (EN) Οι αμοιβές της διαχείρισης είναι ένα επίκαιρο θέμα εδώ και αρκετό καιρό. Σε απάντηση, η Επιτροπή έχει λάβει μέτρα για την αύξηση της διαφάνειας σχετικά με τους μισθούς της διαχείρισης.
<P>
" σύσταση της Επιτροπής που εγκρίθηκε το 2004 προβλέπει ετήσιες ανακοινώσεις σχετικά με την πολιτική των εταιριών για τις αμοιβές των διευθυντικών στελεχών και τις αμοιβές του κάθε διευθυντή. " Επιτροπή έχει επίσης παρακολουθήσει αυτή τη σύσταση ελέγχοντας αν εφαρμόζεται πραγματικά από τα κράτη μέλη. Έχουμε κάνει πρόσφατα μια συνοπτική αξιολόγηση σχετικά με αυτό.
<P>
" μεγάλη πλειονότητα των κρατών μελών έχουν εισαγάγει υψηλά πρότυπα αποκάλυψης των αμοιβών των διευθυντικών στελεχών στους εθνικούς τους κώδικες εταιρικής διακυβέρνησης ή σε δεσμευτική νομοθεσία. Ωστόσο, μόνο το 60% περίπου των κρατών μελών έχουν ακολουθήσει τη σύσταση αναφορικά με τη διαφάνεια της πολιτικής αμοιβών τους. Μόνο ελάχιστα συστήνουν να τίθεται αυτή σε ψηφοφορία στη γενική συνέλευση μετόχων της εταιρίας. Υπάρχει περιθώριο βελτίωσης εδώ.
<P>
" Επιτροπή θα αξιολογήσει επίσης σε ποιο βαθμό τηρούν οι εταιρίες τα συνιστώμενα πρότυπα διαφάνειας στην πράξη. Οι αμοιβές είναι ένα πεδίο στο οποίο ορισμένες εταιρίες έχουν επιδείξει έντονη απροθυμία να αποκαλύψουν πληροφορίες, παρά τις συστάσεις του εθνικού κώδικα εταιρικής διακυβέρνησης. Θα εξετάσουμε το ζήτημα αυτό.
<SPEAKER ID="287" NAME="Jörg Leichtfried" AFFILIATION="PSE">
(DE) Κύριε Επίτροπε, είπατε και ο ίδιος ότι το 60% των επιχειρήσεων δεν προτίθενται να κάνουν τίποτα. Τώρα σας ρωτώ: τι προτίθεται να κάνει η Επιτροπή;
<P>
Περνάω στη δεύτερη ερώτησή μου. Έχουμε μάθει από μια πρόσφατη υπόθεση στη Γερμανία ότι αυτοί οι κύριοι -επειδή πρόκειται κατά κύριο λόγο για κυρίους- όχι μόνο κερδίζουν πολύ καλά χρήματα αλλά και ότι δεν θέλουν να πληρώνουν φόρους γι' αυτά που κερδίζουν, και γι' αυτόν τον λόγο πηγαίνουν στο Λίχτενσταϊν ή οπουδήποτε αλλού. Τι προτίθεται να κάνει η Επιτροπή στο μέλλον για να βάλει τέλος σε αυτές τις πρακτικές;
<SPEAKER ID="288" NAME="Charlie McCreevy">
Μέλος της Επιτροπής. - (EN) Απαντώντας και στις δυο ερωτήσεις του αξιότιμου βουλευτή, αυτά είναι θέματα που πρέπει να αντιμετωπιστούν από τα κράτη μέλη. Σε απάντηση της ερώτησης σχετικά με το τι πρόκειται να κάνει η Επιτροπή, η Επιτροπή το έχει ήδη κάνει.
<P>
Ο προκάτοχός μου αποφάσισε να κάνει μια σύσταση σε αυτόν τον συγκεκριμένο τομέα. Γιατί αποφάσισε μια σύσταση έναντι οτιδήποτε άλλου; Δεν έχω καμία αμφιβολία ότι το έκανε για πολλούς και διαφόρους λόγους, αλλά πρωταρχική σημασία ανάμεσά τους πρέπει να είχε το γεγονός ότι δεν υπάρχει καμία συμφωνία για την ύπαρξη ενός κοινού κώδικα εταιρικής διακυβέρνησης ή καθεστώτος εταιρικού δικαίου στην Ευρώπη. Δεν θα ήμασταν ποτέ σε θέση να επιτύχουμε μια τέτοια συμφωνία.
<P>
Υπάρχουν πάρα πολλές πολιτισμικές διαφορές σε όλο αυτό τον τομέα, και αυτός πρέπει να ήταν ένας από τους λόγους που ενίσχυσαν την απόφαση του προκατόχου μου να εκδώσει σύσταση σε αυτό το συγκεκριμένο θέμα.
<P>
Αναφορικά με τη σύσταση, η έρευνά μας έδειξε ότι η πλειοψηφία των κρατών μελών έχουν εισαγάγει υψηλά πρότυπα αποκάλυψης σχετικά με τις αμοιβές των διευθυντών στον κώδικα εταιρικής διακυβέρνησης, και ορισμένα τα έχουν μεταφέρει σε δεσμευτική νομοθεσία. " πλειοψηφία των κρατών μελών έχει επίσης ασχοληθεί με τη σύσταση όσον αφορά τη διαφάνεια σχετικά με την πολιτική των αμοιβών.
<P>
" δεύτερη ερώτηση σχετικά με τη φορολόγηση είναι ασφαλώς ένα θέμα που πρέπει να αντιμετωπίσει το κάθε κράτος μέλος χωριστά με οποιονδήποτε τρόπο κρίνει ενδεδειγμένο και σύμφωνα με την εθνική νομοθεσία του.
<P>
Θέμα: Έργα διάνοιξης υπόγειας σήραγγας για την εξυπηρέτηση του τρένου μεγάλης ταχύτητας πλησίον του ναού της Σαγράδα Φαμίλια
<P>
Ως γνωστόν, η κατασκευή υπόγειας σήραγγας για την εξυπηρέτηση του τρένου μεγάλης ταχύτητας στο υπέδαφος της Βαρκελώνης έχει προκαλέσει πολλές κατολισθήσεις και καθιζήσεις δημιουργώντας κινδύνους για τις υπερκείμενες κατοικίες και τα άλλα κτίρια, μεταξύ των οποίων και του ναού της Σαγράδα Φαμίλια και πολλών άλλων ιστορικών μνημείων.
<P>
Δεδομένου ότι πρόκειται περί προγράμματος επιχορηγούμενου από την ΕΕ, επιθυμούμε να πληροφορηθούμε ποιες μελέτες περιβαλλοντικών επιπτώσεων έχουν εκπονηθεί (Οδηγία 85/337/ΕΟΚ)· και ακόμη, εάν με τις μελέτες αυτές εκτιμήθηκε ο κίνδυνος πρόκλησης ζημιών στην Σαγράδα Φαμίλια και σε άλλα ιστορικά μνημεία;
<P>
Επιθυμούμε επίσης να πληροφορηθούμε εάν στους φακέλους που έφθασαν στις ευρωπαϊκές υπηρεσίες περιλαμβάνεται η μελέτη του Πανεπιστημίου Pompeu Fabra με την οποία συνιστάται να αποφευχθεί η συγκεκριμένη υπόγεια χάραξη λόγω των κινδύνων που συνεπάγεται για το συνολικό έργο.
<SPEAKER ID="290" NAME="Σταύρος Δήμας">
Μέλος της Επιτροπής. - Κύριε Πρόεδρε, κατ' αρχήν θα ήθελα να υπενθυμίσω την απαρέγκλιτη θέση της Επιτροπής, ότι όποια και αν είναι η χρησιμότητα ή η αναγκαιότητα ενός έργου, δεν θα πρέπει ποτέ η εκτέλεσή του να προσβάλλει το περιβάλλον, τη δημόσια υγεία και την πολιτιστική κληρονομιά ενός κράτους μέλους.
<P>
Τα κράτη μέλη θα πρέπει να λαμβάνουν όλα τα απαραίτητα μέτρα προστασίας και διαφύλαξης της πολιτιστικής κληρονομιάς, ειδικότερα δε στα ιστορικά κέντρα των πόλεών τους, τα οποία ορισμένες φορές υποφέρουν παραπάνω από τις πιεστικές συνθήκες της αυξανόμενης αστικοποίησης.
<P>
Στη συγκεκριμένη περίπτωση, που αφορά την επερώτηση της αξιοτίμου μέλους του Κοινοβουλίου, θα ήθελα να επισημάνω τα εξής:
<P>
Ορισμένα μόνο από τα επί μέρους έργα για την κατασκευή της σιδηροδρομικής γραμμής υψηλής ταχύτητας Μαδρίτης-Σαραγόσας-Βαρκελώνης έχουν συγχρηματοδοτηθεί από το Ταμείο Συνοχής.
<P>
Το Ταμείο των Διευρωπαϊκών Δικτύων Μεταφορών συγχρηματοδοτεί την εκπόνηση μελετών σχετικά με έργα κατά μήκος ολόκληρης της σιδηροδρομικής γραμμής, μεταξύ των οποίων συμπεριλαμβάνεται και η επέκταση της γραμμής από τη Βαρκελώνη προς τις πόλεις Χερώνα και Φιγκέρας.
<P>
Ωστόσο, δεν έχουν χρηματοδοτηθεί και δεν έχουν χρησιμοποιηθεί πόροι των ευρωπαϊκών ταμείων για έργα που σχετίζονται με την υπόγεια γραμμή που περνά κάτω από τη Βαρκελώνη. Πρέπει επίσης να σημειωθεί ότι ο σχεδιασμός και η εκτέλεση των έργων αποτελεί αποκλειστική ευθύνη του κράτους μέλους το οποίο έχει την υποχρέωση να τηρεί και να εφαρμόζει αυστηρά τους σχετικούς κανόνες της κοινοτικής νομοθεσίας.
<P>
Στη συγκεκριμένη περίπτωση, δεν υπήρξε κοινοτική συγχρηματοδότηση στο έργο κατασκευής του τμήματος που συνδέει τους σταθμούς Sants και Sagrega, καθώς και της σήραγγας που θα διανοιχθεί κοντά στην εκκλησία Sagrada Familia και, ως εκ τούτου, η Επιτροπή δεν τηρήθηκε ενήμερη, ούτε έλαβε αντίγραφο της μελέτης περιβαλλοντικών επιπτώσεων την οποία έχουν εκπονήσει οι ισπανικές αρχές.
<P>
" Επιτροπή γνωρίζει ότι η αρμόδια ισπανική αρχή, δηλαδή η Γενική Γραμματεία για την Πρόληψη της Ρύπανσης και την Κλιματική Αλλαγή, έχει εγκρίνει την μελέτη περιβαλλοντικών επιπτώσεων σύμφωνα με την απόφαση της 30ής Μαΐου 2007. Το κείμενο της απόφασης έγκρισης έχει δημοσιευθεί στην ισπανική εφημερίδα της Κυβέρνησης τον Ιούνιο του 2007. Το κείμενο, μεταξύ άλλων, περιέχει αναφορές και στις επιπτώσεις που θα έχει το έργο στην πολιτιστική κληρονομιά, όπως στην εκκλησία Sagrada Familia.
<P>
Τέλος, η Επιτροπή δεν έχει ενημερωθεί σχετικά με τη μελέτη που συνέταξε το πανεπιστήμιο "Universitat Pompeu Fabra". Οι ισπανικές αρχές είναι υπεύθυνες να λαμβάνουν υπόψη τόσο το περιεχόμενο μελετών - όπως στη συγκεκριμένη περίπτωση - όσο και την κοινή γνώμη.
<P>
" Επιτροπή θα συνεχίσει να παρακολουθεί την κατάσταση και ελπίζουμε ότι δεν θα προκληθούν βλάβες στο ιστορικό αυτό κομμάτι του πολιτιστικού πλούτου της πόλης της Βαρκελώνης.
<SPEAKER ID="291" NAME="Cristina Gutiérrez-Cortines" AFFILIATION="PPE-DE">
(ES) Κύριε Πρόεδρε, δεν έχω καμία αμφιβολία ότι οι νομικές διαδικασίες έχουν τηρηθεί ορθά· με τον ελάχιστο καταναγκασμό οφείλω να πω. Απευθύνομαι στην Επιτροπή για να ζητήσω τη βοήθειά της ως θεματοφύλακα των Συνθηκών και κάνω έκκληση στη συνείδηση της να απορρίψει τα μέτρα και να εφαρμόσει σχολαστικά την οδηγία για τις περιβαλλοντικές επιπτώσεις με αυτή την αρμοδιότητα.
<P>
Το γεγονός ότι αυτό το τμήμα της υπόγειας σήραγγας δεν πρόκειται να χρηματοδοτηθεί από την Ευρωπαϊκή Ένωση είναι άσχετο καθώς γνωρίζουμε όλοι ότι ο κατακερματισμός έργων σε τμήματα είναι κακή πρακτική την οποία, μάλιστα, η Ευρωπαϊκή Ένωση έχει επικρίνει επανειλημμένα.
<P>
Γιατί η σιδηροδρομική γραμμή υψηλής ταχύτητας δεν χαρακτηρίστηκε σημαντικό έργο που απαιτεί λεπτομερείς μελέτες επιπτώσεων δεδομένου ότι γνωρίζουμε ότι θα διέλθει από πολύ ευαίσθητες περιοχές όπως η Pedrera και, ιδιαίτερα, η Sagrada Familia;
<P>
Το πνεύμα του άρθρου 3 της οδηγίας για την εκτίμηση των περιβαλλοντικών επιπτώσεων απαιτεί να γίνει εκτίμηση για πιθανές επιπτώσεις στην πολιτιστική κληρονομιά. Το προστατευτικό τείχος βάθους 40 μέτρων που πρόκειται να χτιστεί απέχει μόνο ενάμισι μέτρο από την πρόσοψη της Sagrada Familia, η οποία ζυγίζει 40 000 τόνους.
<P>
Επιπλέον, δεδομένων των χαρακτηριστικών του εδάφους και του γεγονότος ότι ο καθεδρικός ναός είναι ένα εξαιρετικά περίπλοκο έργο διάνοιας, το μόνο που ζητώ είναι να ακουστούν και να ληφθούν υπόψη όλες οι πλευρές. Χαίρομαι πολύ που η κατασκευή της σιδηροδρομικής γραμμής υψηλής ταχύτητας βρίσκεται σε εξέλιξη αλλά αυτό δεν είναι ένα κομματικό-πολιτικό θέμα, το Λαϊκό Κόμμα ήταν αυτό που άλλαξε την πορεία της και πιστεύω τώρα ότι πρέπει να αλλάξει και πάλι ώστε να διέρχεται κατά μήκος της οδού Valencia.
<SPEAKER ID="292" NAME="Σταύρος Δήμας">
Μέλος της Επιτροπής. - Θα ήθελα και πάλι να τονίσω ότι η Επιτροπή δεν έχει την αρμοδιότητα να επέμβει. Βεβαίως, έχει δίκιο η αξιότιμος κυρία ευρωβουλευτής ότι πρέπει να προσέχουμε ιδιαίτερα τη διατήρηση της πολιτιστικής μας κληρονομιάς και ιδιαίτερα αυτού του αρχιτεκτονικού αριστουργήματος, αλλά μέχρι στιγμής δεν έχει τεθεί υπόψη μας ότι υπάρχει κάποιος κίνδυνος, η δε περιβαλλοντική μελέτη η οποία έχει συνταχθεί δεν έχει καταγγελθεί σε μας ότι δεν είναι σωστή.
<P>
Το μόνο το οποίο έχει έλθει στην Επιτροπή είναι στο θέμα των αιτήσεων το οποίο παρουσιάστηκε στην αρμόδια επιτροπή του Ευρωπαϊκού Κοινοβουλίου από το Σύλλογο Llave para Litoral, τα μέλη του οποίου επιθυμούν μία διαφορετική χάραξη κατά μήκος της ακτής και όχι υπόγεια.
<P>
Αλλά αυτά είναι θέματα τα οποία οι τοπικές αρχές, οι περιφερειακές αρχές και η κεντρική κυβέρνηση θα πρέπει να επιλύσουν πάντοτε εφαρμόζοντας την οδηγία για τις μελέτες περιβαλλοντικών επιπτώσεων καθώς επίσης το χρέος το οποίο έχουν για τη διατήρηση της πολιτιστικής κληρονομιάς.
<SPEAKER ID="293" NAME="Maria Badia i Cutchet" AFFILIATION="PSE">
(ES) Κύριε Πρόεδρε, θέλω απλά να προσθέσω μερικές λεπτομέρειες και να πω, για να καθησυχάσω ίσως μερικούς ανθρώπους, ότι υπάρχουν πλήρεις γεωλογικές πληροφορίες γι' αυτά τα έργα, η κατασκευαστική τεχνική είναι ενδεδειγμένη για τις συνθήκες του εδάφους, θα ληφθούν προληπτικά μέτρα πριν ξεκινήσουν εργασίες παραπλεύρως των υφιστάμενων κτιρίων, θα διενεργούνται συνεχείς βυθομετρήσεις για να εντοπιστεί αμέσως η παραμικρή πιθανότητα μετακίνησης ή καθίζησης του εδάφους, δεν θα υπάρξουν καθόλου αρνητικές επιπτώσεις στα γειτονικά κτίρια και θα δοθούν εγγυήσεις διαφάνειας σχετικά με την πληροφόρηση του κοινού.
<P>
Αυτό που προσπαθώ να πω είναι ότι δεν πιστεύω ότι ενδιαφέρεται κανείς περισσότερο από τις ισπανικές, καταλανικές και τοπικές αρχές να διασφαλίσει ότι ούτε αυτό το ιστορικό μνημείο ούτε οι άνθρωποι που ζουν στην περιοχή θα υποστούν καμία απολύτως ζημιά.
<SPEAKER ID="294" NAME="Σταύρος Δήμας">
Μέλος της Επιτροπής. - Δεν νομίζω ότι έχω να προσθέσω τίποτα στις πληροφορίες τις οποίες μας έδωσε το αξιότιμο μέλος του Κοινοβουλίου.
<P>
Δεύτερο Μέρος
<SPEAKER ID="296" NAME="Πρόεδρος">

<P>
Θέμα: Συμπερίληψη της αρχαίας ελληνικής και της λατινικής γλώσσας στον ευρωπαϊκό δείκτη γλωσσικών γνώσεων
<P>
Δεδομένης της πρόθεσης της Επιτροπής να καθορίσει ευρωπαϊκό δείκτη γλωσσικών γνώσεων για τις πέντε ευρέως ομιλούμενες γλώσσες, ερωτάται η Επιτροπή κατά πόσο προτίθεται να συμπεριλάβει τη λατινική και την αρχαία ελληνική γλώσσα στο πρόγραμμα στοχευμένης εκμάθησης ευρωπαϊκών γλωσσών, καθώς αυτές αποτελούν τα θεμέλια των ευρωπαϊκών γλωσσών και πολλές λέξεις τους χρησιμοποιούνται σε όλες τις ευρωπαϊκές γλώσσες, ανεξαρτήτως καταγωγής τους.
<P>
Βασιζόμενη στη σημασία των γλωσσών αυτών, η Ευρωπαϊκή Ένωση Φιλολόγων Εuroclassica έχει ήδη προχωρήσει στον καθορισμό επιπέδων και στην πιστοποίηση της γνώσης της λατινικής γλώσσας και επεξεργάζεται τη δημιουργία αντίστοιχου προγράμματος για την αρχαία ελληνική. " εκμάθηση των δύο κλασσικών γλωσσών θα δώσει τη δυνατότητα από κοινού εμβάθυνσης των θεμελίων του ευρωπαϊκού πολιτισμού και θα συσφίξει τις σχέσεις των ευρωπαίων πολιτών ενώ η πιστοποίησή τους θα αποτελέσει ένα επιπλέον προσόν στην επαγγελματική ζωή.
<SPEAKER ID="297" NAME="Leonard Orban">
Μέλος της Επιτροπής. - (RO) " ανακοίνωση της Επιτροπής με τίτλο "Ευρωπαϊκός Δείκτης Γλωσσικών Γνώσεων", που υιοθετήθηκε το 2005, πρότεινε μια λεπτομερή στρατηγική προσέγγιση για τη διενέργεια μιας ευρωπαϊκής έρευνας σχετικά με τις γλωσσικές γνώσεις, ένα μέσο που θα επιτρέψει τη συλλογή των απαραίτητων στοιχείων για την εκπόνηση ενός ευρωπαϊκού δείκτη σε αυτόν τον τομέα και θα βελτιώσει τις γνώσεις σχετικά με τη διδασκαλία ξένων γλωσσών.
<P>
Σε αυτή τη βάση, τον Μάιο του 2006, το Συμβούλιο παρουσίασε τα συμπεράσματά του για μια σειρά βασικών προβλημάτων σχετικά με τον ευρωπαϊκό δείκτη γλωσσικών γνώσεων. Όσον αφορά τον έλεγχο γνώσεων ξένων γλωσσών, το Συμβούλιο αποφάσισε ότι ο ευρωπαϊκός δείκτης γλωσσικών γνώσεων θα εφαρμόζεται για τις επίσημες γλώσσες της Ευρωπαϊκής Ένωσης. Αυτό σημαίνει ότι αυτό το πρόγραμμα στοχεύει μόνο στις ζωντανές γλώσσες. Κατά συνέπεια, η πιθανότητα εξέτασης της λατινικής ή της αρχαίας ελληνικής γλώσσας δεν έχει ληφθεί υπόψη.
<P>
Για πρακτικούς λόγους, το Συμβούλιο αποφάσισε ότι, κατά τη διάρκεια της πρώτης φάσης της ευρωπαϊκής έρευνας για τις γλωσσικές γνώσεις, οι γλωσσικές γνώσεις των μαθητών θα αξιολογούνται για την πρώτη και δεύτερη ξένη γλώσσα από τις πιο διαδεδομένες επίσημες ξένες γλώσσες στην Ευρωπαϊκή Ένωση, δηλαδή την αγγλική, τη γαλλική, τη γερμανική, την ισπανική και την ιταλική και θα συλλέγονται στοιχεία για τρεις γλωσσικές ικανότητες: ανάγνωση, κατανόηση και γραφή.
<P>
Ωστόσο, το μέσο εξέτασης θα είναι διαθέσιμο για όλες τις χώρες που θέλουν να διασφαλίσουν ότι οι εξετάσεις, πέραν εκείνων για αυτές τις πέντε ξένες γλώσσες, μπορούν να συμπεριληφθούν ως εθνικές επιλογές. " Επιτροπή θα αναλάβει επίσης την πρωτοβουλία να διασφαλίσει ότι το επόμενο στάδιο της έρευνας θα συμπεριλαμβάνει όλες τις επίσημες γλώσσες εκμάθησης στην Ευρωπαϊκή Ένωση.
<SPEAKER ID="298" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, βλέπω ότι δεν είναι στην αρμοδιότητά σας η διδασκαλία, ή η διάδοση ή, αυτό που σας ανέφερα και γραπτά, η διατήρηση της κοινής κληρονομιάς που προέρχεται από τις κλασσικές γλώσσες: τη λατινική και την αρχαία ελληνική.
<P>
Είναι στην αρμοδιότητά σας ή δεν είναι στην αρμοδιότητά σας; Αυτή είναι η πρώτη ερώτηση. Και δεύτερη ερώτηση, το ευρωπαϊκό πρόγραμμα για την έρευνα αφορά την έρευνα σ' αυτές τις γλώσσες, ναι ή όχι; Έχετε γνώση του θέματος;
<SPEAKER ID="299" NAME="Leonard Orban">
Μέλος της Επιτροπής. - (RO) " ερώτηση που μου έγινε ήταν σχετικά με τον ευρωπαϊκό δείκτη γλωσσικών γνώσεων. Όπως απάντησα, μόνο οι επίσημες γλώσσες της Ευρωπαϊκής Ένωσης συμμετέχουν σε αυτό το πρόγραμμα. Αφετέρου η Ευρωπαϊκή Επιτροπή δεν διαθέτει πληροφορίες σχετικά με πιθανές μελέτες ή έρευνες που διενεργούνται στα κράτη μέλη ή σε περιφέρειες των κρατών μελών σχετικά με τις αναφερθείσες γλώσσες.
<SPEAKER ID="300" NAME="Μανώλης Μαυρομμάτης" AFFILIATION="PPE-DE">
Ως εισηγητής της έκθεσης για τον ευρωπαϊκό δείκτη γλωσσικών γνώσεων κύριε Επίτροπε, θα ήθελα να σημειώσω ότι ο εν λόγω δείκτης αποσκοπεί να εξασφαλίσει τη μέτρηση σε τακτικά χρονικά διαστήματα των συνολικών γνώσεων ξένων γλωσσών σε όλα τα κράτη μέλη.
<P>
Είχαμε συμφωνήσει ότι σε ένα πρώτο στάδιο ο δείκτης αυτός θα μετρά τις γλωσσικές γνώσεις στις πέντε πλέον διαδεδομένες γλώσσες στα συστήματα εκπαίδευσης της Ευρωπαϊκής Ένωσης: αγγλικά, γαλλικά, γερμανικά, ιταλικά και ισπανικά.
<P>
Ωστόσο, το Κοινοβούλιο είχε καλέσει την Επιτροπή και το Συμβούλιο να λάβουν τα απαραίτητα μέτρα ώστε να επεκταθεί το συντομότερο δυνατόν η δοκιμασία αυτή σε μεγαλύτερο φάσμα επίσημων γλωσσών της Ένωσης, χωρίς όμως αυτό να αποβεί σε βάρος της διδασκαλίας και της ανάπτυξης ξένων γλωσσών.
<P>
Μπορεί να μας πει ο κύριος Επίτροπος σε ποιο στάδιο βρισκόμαστε και, ενδεχομένως, ποιες γλώσσες θα είναι ο επόμενος σταθμός;
<SPEAKER ID="301" NAME="Bernd Posselt" AFFILIATION="PPE-DE">
(DE) Κύριε Επίτροπε, υπάρχει ένα πολωνο-γερμανο-τσεχικό κέντρο συνεδριάσεων στο πρώην μοναστήρι του Haindorf στη Βόρεια Βοημία, όπου όλες οι επιγραφές και οι πινακίδες είναι στα λατινικά. Δεν θα μπορούσαμε να κάνουμε το ίδιο και στα κτίρια των ευρωπαϊκών θεσμικών οργάνων;
<P>
Δεύτερη πρόταση: δεν θα μπορούσαμε να παρουσιάσουμε ένα λατινικό κείμενο για τον ευρωπαϊκό ύμνο που θα μπορούν να τραγουδήσουν όλοι, το οποίο τα κράτη μέλη μπορούν στη συνέχεια να μεταφράσουν το καθένα στη γλώσσα του, ενώ το κοινό κείμενο θα ήταν στα λατινικά;
<SPEAKER ID="302" NAME="Leonard Orban">
Μέλος της Επιτροπής. - (RO) Σχετικά με τον ευρωπαϊκό δείκτη γλωσσικών γνώσεων, όπως είπα και όπως επισημάνατε σωστά, στην πρώτη φάση θα αξιολογηθούν μόνο πέντε γλώσσες.
<P>
Επί του παρόντος, το πρόγραμμα έχει ως εξής: φέτος ετοιμάζουμε ένα πιλοτικό πρόγραμμα και το 2009 θα κάνουμε όλες τις προετοιμασίες γι' αυτή την αξιολόγηση ούτως ώστε το 2010 να έχουμε σαφή αποτελέσματα της κατάστασης σχετικά με αυτές τις πέντε γλώσσες. Στη συνέχεια, όπως είπα στην παρέμβασή μου, η Επιτροπή επιθυμεί να επεκτείνει αυτόν τον δείκτη σε όλες τις επίσημες γλώσσες. Ωστόσο, είναι πολύ νωρίς ακόμη για να καθορίσουμε την ακριβή στιγμή που θα γίνει αυτή τη επέκταση. Ασφαλώς, πρέπει να δούμε και να εξετάσουμε λεπτομερώς τα αποτελέσματα της αξιολόγησης του δείκτη για τις πέντε γλώσσες με τις οποίες αρχίσαμε.
<P>
Αφετέρου, σχετικά με την δεύτερη ερώτησή σας, ο στόχος της Ευρωπαϊκής Επιτροπής είναι να υπερασπίζεται την γλωσσική πολυμορφία. Από αυτή την άποψη, με όλες τις δράσεις που αναλαμβάνει, η Ευρωπαϊκή Επιτροπή στοχεύει να υπερασπιστεί τόσο τις επίσημες γλώσσες όσο και τις υπόλοιπες γλώσσες που ομιλούνται στην Ευρωπαϊκή Ένωση. Έχουμε 23 επίσημες γλώσσες, πάνω από 60 περιφερειακές, μειονοτικές γλώσσες και λιγότερο χρησιμοποιούμενες γλώσσες. Από αυτή την άποψη, οι δράσεις που αναλαμβάνουμε στοχεύουν συγκεκριμένα σε αυτές τις γλώσσες που αποκαλούμε ζωντανές γλώσσες.
<P>
Όσον αφορά τον ευρωπαϊκό ύμνο, οι απόψεις ασφαλώς διαφέρουν. Δεν είναι ο ρόλος της Ευρωπαϊκής Επιτροπής ν' αποφασίσει σχετικά με αυτό το θέμα.
<P>
Θέμα: Ενίσχυση των γλωσσικών μειονοτήτων
<P>
Ποιες είναι οι γλωσσικές μειονότητες που έλαβαν στήριξη από την Επιτροπή κατά το έτος 2007 και ποιες δυνατότητες θεωρεί η Επιτροπή ότι θα υπάρξουν κατά τα έτη 2008 και 2009 για την εντατικοποίηση της στήριξης και των γερμανόφωνων μειονοτήτων;
<SPEAKER ID="304" NAME="Leonard Orban">
Μέλος της Επιτροπής. - (RO) Στην πρόσκληση υποβολής προτάσεων του 2007, επιλέχθηκαν ένα δίκτυο και τρία προγράμματα, τα οποία εξετάζουν τη χρηματοδότηση των μειονοτικών γλωσσών στο πρόγραμμα της διά βίου μάθησης.
<P>
Βασική Δραστηριότητα 2: ξένες γλώσσες. Το δίκτυο που προορίζεται να προάγει τη γλωσσική πολυμορφία, και συντονίζεται από το Συμβούλιο Ουαλικής Γλώσσας, στοχεύει στις ακόλουθες γλώσσες: βασκική, βρετονική, καταλανική, κορνουαλική, ανατολική φριζική, σκωτική γαελική, βόρεια φριζική, ουαλική, δυτική φριζική, σλοβακική, λαδινική, γαλικιανή, ανατολική λαδινική, σαρδηνική, εσθονική, ιρλανδική, λετονική, λιθουανική, μαλτέζικη, φινλανδική και σουηδική.
<P>
Το ευρωπαϊκό γραφείο για τις λιγότερο διαδεδομένες γλώσσες είναι ένας από τους εταίρους αυτού του τριετούς σχεδίου, το οποίο αποσκοπούσε να διευκολύνει την ανταλλαγή των υφιστάμενων καλών πρακτικών και την ανάπτυξη νέων και καινοτόμων ιδεών στον τομέα της εκπαίδευσης και του γλωσσικού σχεδιασμού στο πλαίσιο περιφερειακών, μειονοτικών, αυτοχθόνων, διασυνοριακών γλωσσών, γλωσσών μικρότερων εθνών και λιγότερο διαδεδομένων γλωσσών. Τα 3 πολυετή προγράμματα που χρηματοδοτήθηκαν το 2007 περιλαμβάνουν μειονοτικές και παγκόσμιες γλώσσες όπως τα καταλανικά, τα βασκικά, τα σαρδηνικά, τα σικελικά, τα ιρλανδικά, τα ρωσικά, τα αραβικά και τα ινδικά.
<P>
Για την περίοδο 2008-2010, θα δοθεί προτεραιότητα σε σχέδια που στοχεύουν σε λιγότερο διαδεδομένες ευρωπαϊκές γλώσσες. Στο πλαίσιο του προγράμματος δια βίου μάθησης 2007-2013, όλες οι γλώσσες είναι επιλέξιμες για χρηματοδότηση, συμπεριλαμβανομένων συνεπώς των γερμανόφωνων μειονοτήτων.
<SPEAKER ID="305" NAME="Bernd Posselt" AFFILIATION="PPE-DE">
(DE) Κύριε Επίτροπε, κατάλαβα σωστά ότι οι γερμανόφωνες μειονότητες δεν μπορούν να λάβουν στήριξη μέχρι το 2013; Είναι σίγουρα γεγονός ότι υπάρχουν πραγματικές μειονότητες, όπως για παράδειγμα οι Γερμανοί στην Τσεχική Δημοκρατία, οι Πολωνοί στη Λιθουανία, οι Πολωνοί στην Τσεχική Δημοκρατία κτλ. Αν λοιπόν αυτές έχουν μέσα ενημέρωσης ή πολιτισμικά προγράμματα, δεν μπορούν να λάβουν καμία απολύτως στήριξη επί του παρόντος. Ή μήπως παρανόησα;
<SPEAKER ID="306" NAME="Leonard Orban">
Μέλος της Επιτροπής. - (RO) Ίσως να ήμουν αρκετά σαφής. Ασφαλώς δεν είπα ότι ορισμένες γλώσσες, συμπεριλαμβανομένης της γερμανικής γλώσσας, μπορούν να λάβουν στήριξη μόνο μετά το 2013. " απάντηση είναι κατηγορηματική. Στο πρόγραμμα της δια βίου μάθησης, όλες οι γλώσσες που ομιλούνται στην Ευρωπαϊκή Ένωση, επομένως, συμπεριλαμβανομένης ασφαλώς και της γερμανικής γλώσσας, είναι δυνατόν να λάβουν χρηματοδότηση. Το μόνο πράγμα που έχει σημασία είναι η ποιότητα του προγράμματος ή των προγραμμάτων που υποβάλλονται. Επομένως, η απάντηση μου είναι, κατηγορηματικά, ότι αυτές οι γλώσσες μπορούν να χρηματοδοτηθούν από το πρόγραμμα δια βίου μάθησης, συμπεριλαμβανομένης της περιόδου 2008-2013. Επαναλαμβάνω, συμπεριλαμβανομένης της περιόδου αυτής.
<SPEAKER ID="307" NAME="Πρόεδρος">

<P>
Θέμα: Λιγότερο χρησιμοποιούμενες γλώσσες στην Ευρώπη
<P>
Μπορεί η Ευρωπαϊκή Επιτροπή να δηλώσει εάν προτίθεται να παρουσιάσει στο εγγύς μέλλον νέα προγράμματα για την προώθηση της χρησιμοποίησης των λιγότερο ομιλούμενων γλωσσών στην Ευρώπη, και να περιγράψει τη φύση αυτών των προγραμμάτων και την ενδεχόμενη χρηματοδότηση για παρόμοια προγράμματα;
<P>
" ερώτηση αριθ. 45 θα απαντηθεί γραπτώς.
<SPEAKER ID="308" NAME="Leonard Orban">
Μέλος της Επιτροπής. - (RO) " Επιτροπή δεν έχει καμία πρόθεση να παρουσιάσει στο εγγύς μέλλον νέο πρόγραμμα ειδικής προώθησης της χρησιμοποίησης των λιγότερο διαδεδομένων γλωσσών στην Ευρώπη. Για την ακρίβεια, η νέα γενιά προγραμμάτων της Επιτροπής για την περίοδο 2007-2013, δηλαδή το πρόγραμμα της δια βίου μάθησης, προσφέρει μια ευρεία ποικιλία δυνατοτήτων χρηματοδότησης για αυτές τις γλώσσες. Όλες οι γλώσσες είναι επιλέξιμες γι' αυτό το πρόγραμμα.
<P>
" χρηματοδότηση είναι εφικτή και στα 4 υποπρογράμματα του προγράμματος δια βίου μάθησης: COMENIUS, ERASMUS, Grundvig και Leonardo da Vinci. Αυτή η χρηματοδότηση είναι επίσης δυνατή στο νεοσυσταθέν εγκάρσιο τμήμα του προγράμματος δια βίου μάθησης, ιδιαίτερα μέσω της βασικής δραστηριότητάς του -ξένες γλώσσες- το οποίο προτείνει τη χρηματοδότηση προγραμμάτων και δικτύων με τον θεσπισμένο στόχο να προαγάγει την εκμάθηση ξένων γλωσσών και τη γλωσσική πολυμορφία.
<P>
Μετά τη γενική πρόσκληση υποβολής προτάσεων του 2007, ένα δίκτυο και τρία προγράμματα που απευθύνονται στις λιγότερο διαδεδομένες γλώσσες επιλέχθηκαν για χρηματοδότηση ως μέρος της βασικής δραστηριότητας 2. Για την περίοδο 2008-2010, θα δοθεί προτεραιότητα σε προγράμματα που στοχεύουν στις λιγότερο διαδεδομένες γλώσσες στην Ευρώπη. Το 2008, ο διαθέσιμος προϋπολογισμός για τη βασική δραστηριότητα 2 είναι 9,9 εκατομμύρια ευρώ αλλά, λαμβάνοντας υπόψη ότι η χρηματοδότηση δραστηριοτήτων και προγραμμάτων σχετικών με τις γλώσσες είναι μέρος μιας δεσπόζουσας τάσης, επιπρόσθετα κονδύλια διατίθενται στο πρόγραμμα δια βίου μάθησης.
<SPEAKER ID="309" NAME="Seán Ó Neachtain" AFFILIATION="UEN">
(GA) Κύριε Πρόεδρε, θέλω να ευχαριστήσω τον Επίτροπο για την απάντησή του. Δέχεται, ωστόσο, ότι είναι σημαντικό να δοθεί βοήθεια στις λιγότερο χρησιμοποιούμενες γλώσσες σε ένα δικό τους πλαίσιο αντί να τις συνδέουμε τόσο πολύ με τη δια βίου μάθηση; Οι γλώσσες αυτές είναι ευαίσθητες και αν δεν λάβουν ουσιαστική στήριξη θα καταστούν ακόμη πιο ευαίσθητες στο μέλλον. Φυσικά, η οικονομική στήριξη είναι σημαντική, αλλά η συμβολική στήριξη είναι ακόμη σημαντικότερη. Συμφωνεί άραγε ο Επίτροπος ότι αυτή θα πρέπει να αυξηθεί;
<SPEAKER ID="310" NAME="Leonard Orban">
Μέλος της Επιτροπής. - (RO) Μπορώ μόνο να επαναλάβω αυτό που είπα μόλις, δηλαδή ότι, με τις δράσεις που αναλαμβάνει η Ευρωπαϊκή Επιτροπή για να στηρίξει τη γλωσσική πολυμορφία, υποστηρίζονται όχι μόνο οι 23 επίσημες γλώσσες, αλλά και οι υπόλοιπες γλώσσες που ομιλούνται στην Ευρωπαϊκή Ένωση, συμπεριλαμβανομένων των περιφερειακών γλωσσών, των λιγότερο διαδεδομένων γλωσσών. Επιπλέον, μέσω των στοιχείων που παρέθεσα, κατέδειξα ότι αυτή η στήριξη είναι απτή, μια σημαντική οικονομική στήριξη που παρέχεται για την ανάπτυξη αυτών των γλωσσών.
<SPEAKER ID="311" NAME="Mairead McGuinness" AFFILIATION="PPE-DE">
(GA) Κύριε Πρόεδρε, ο συνάδελφός μου, Seán Ó Neachtain, μιλάει πολύ καλά την ιρλανδική γλώσσα. Εγώ, ωστόσο, δεν είμαι σε θέση να το κάνω. Ζητώ συγγνώμη γι' αυτό.
<P>
(ΕΝ) Θα μπορούσα να σας θέσω μια ερώτηση; Συμφωνώ με το σκεπτικό της απάντησής σας. Τα χρήματα είναι σημαντικά, αλλά δεν είναι πιο σημαντικό να μάθουμε πώς να διδάσκουμε τις γλώσσες καλύτερα; Σε χώρες όπως η Ιρλανδία, όπου άνθρωποι, όπως εγώ, θα θέλαμε πολύ να μιλάμε τη γλώσσα αλλά περάσαμε από ένα σύστημα που δεν μας έδωσε τη δυνατότητα να το κάνουμε, πρέπει να βρούμε τρόπους για να διδασκόμαστε πώς να μιλάμε τη μητρική μας γλώσσα επειδή είναι κάτι που το επιθυμούμε πολύ.
<SPEAKER ID="313" NAME="Leonard Orban">
Μέλος της Επιτροπής. - (RO) " Ευρωπαϊκή Επιτροπή προτίθεται να παρουσιάσει μια νέα στρατηγική σχετικά με την πολυγλωσσία το δεύτερο εξάμηνο του 2008. Σε αυτή τη στρατηγική, η εκπαιδευτική συνιστώσα θα έχει μια πολύ σημαντική θέση. " σύνθεση και οι τρόποι εκμάθησης ξένων γλωσσών θα διαδραματίσει έναν πολύ σημαντικό ρόλο.
<P>
Όσον αφορά την ιρλανδική γλώσσα, θέλω να σας ενημερώσω ότι επισκέφτηκα πρόσφατα το Δουβλίνο, είχα την ευκαιρία να συζητήσω με τις ιρλανδικές αρχές, εκείνη τη χρονική στιγμή και μετέπειτα και επέμεινα στην ανάγκη για την ευρύτερη δυνατή εκπαίδευση ανθρώπων ικανών να εργαστούν, σε κοινοτικό επίπεδο και όχι μόνο, ως μεταφραστές και διερμηνείς. Αυτό είναι ένα βασικό στοιχείο προκειμένου να είμαστε σε θέση να διασφαλίσουμε μία απολύτως ισότιμη θέση για την ιρλανδική γλώσσα μαζί με τις άλλες επίσημες γλώσσες της Ένωσης.
<SPEAKER ID="314" NAME="Evgeni Kirilov" AFFILIATION="PSE">
(EN) Κύριε Πρόεδρε, πραγματικά περίμενα να λάβω μία απάντηση από τον Επίτροπο απόψε. Δίνεται ο λόγος σε άτομα για να κάνουν δηλώσεις και να θέτουν ερωτήσεις. Έχω μια ερώτηση και θέλω μία απάντηση σε αυτή την ερώτηση. Είναι τόσο απλό. Χάνεται χρόνος σε δηλώσεις απόψε. Θα μπορούσατε σας παρακαλώ, σε αυτή την περίπτωση, να αφήσετε τον Επίτροπο ν' απαντήσει πολύ γρήγορα; Δεν θα υποβάλω ειδικότερες ερωτήσεις στη συνέχεια.
<SPEAKER ID="315" NAME="Πρόεδρος">
Αξιότιμοι βουλευτές, όταν ζητά κάποιος τον λόγο δεν μπορώ να μαντέψω αν πρόκειται να κάνει δηλώσεις ή αν πρόκειται να θέσει ερωτήσεις. Δεν διαθέτω ακόμη αυτή την ικανότητα, δεν έχω μαντικές δυνάμεις. Αυτό που οφείλω να κάνω είναι να διαχειρίζομαι τον χρόνο σύμφωνα με τους κανονισμούς και τις συνήθειες του Σώματος, και δυστυχώς δεν έχω χρόνο να σας δώσω. Αυτό θα ήταν σε βάρος των συναδέλφων μας που έχουν υποβάλει ερωτήσεις. Πρέπει να επισημάνω ότι έχουν τεθεί στην Επιτροπή 70 ερωτήσεις γι' αυτή τη συνεδρίαση μόνο. Προφανώς, δεν είναι δυνατό να απαντηθούν 70 ερωτήσεις. Έχουμε κανόνες, και πρέπει να τους τηρήσουμε. Ζητώ ειλικρινά συγνώμη και καταλαβαίνω την απογοήτευσή σας. Αν ήμουν στη θέση σας -και όταν βρίσκομαι στη θέση σας αισθάνομαι εξίσου απογοητευμένος- αλλά δεν μπορώ να σας δώσω μία απάντηση. Εν πάση περιπτώσει ο Επίτροπος θα σας απαντήσει γραπτώς ασφαλώς, και επομένως θα έχετε την απάντησή σας. Ελπίζω να καταλαβαίνετε.
<SPEAKER ID="316" NAME="Πρόεδρος">

<P>
Θέμα: Κεφάλαια Περιφερειακής Ανάπτυξης και Μειονοτικές Ομάδες
<P>
Τα περισσότερα από τα κεφάλαια διαρθρωτικού χαρακτήρα για την περιφερειακή ανάπτυξη την προσεχή περίοδο 2007-2013 έχουν συμφωνηθεί. Λαμβάνοντας αυτό υπόψη, πώς πρόκειται η Επιτροπή να εξασφαλίσει ότι τα εν λόγω κεφάλαια δεν θα χρησιμοποιηθούν με τρόπο που να προκαλεί διακρίσεις, και ότι εθνοτικές μειονότητες, όπως κυρίως οι Ρόμα, θα επωφεληθούν επίσης από αυτά;
<P>
Πρόκειται η Επιτροπή να δημοσιεύσει πληροφορίες σχετικά με την απορρόφηση των εν λόγω κεφαλαίων από διάφορες μειονοτικές εθνοτικές ομάδες;
<SPEAKER ID="317" NAME="Danuta Hübner">
Μέλος της Επιτροπής. - (EN) Κύριε Πρόεδρε, επιτρέψτε μου να πω ότι, κατά τη διαδικασία της προετοιμασίας της νέας γενιάς προγραμμάτων για την πολιτική συνοχής για την περίοδο 2007-2013, η Επιτροπή επέμεινε, κατά τη διάρκεια των διαπραγματεύσεων, το θέμα των Ρομά, που είναι ιδιαίτερης σημασίας για τον αξιότιμο βουλευτή, να συμπεριληφθεί στον σχεδιασμό και τον προγραμματισμό. Πρέπει να παραδεχτώ ότι τα κράτη μέλη έχουν ανταποκριθεί πολύ θετικά συμπεριλαμβάνοντας το θέμα των Ρομά ως εγκάρσιο θέμα σε πολλά εθνικά στρατηγικά πλαίσια αναφοράς και επίσης μέσω άμεσων αναφορών σε επιχειρησιακά προγράμματα. Αυτό είναι ιδιαίτερα εμφανές στην περίπτωση χωρών όπως η Ουγγαρία, η Τσεχική Δημοκρατία, η Σλοβακία, η Ρουμανία, η Βουλγαρία, η Εσθονία και η Ισπανία, αλλά επίσης στην περίπτωση της Πολωνίας, της Σλοβενίας, της Λιθουανίας και της Φινλανδίας.
<P>
Λόγω του αποκεντρωμένου τρόπου διαχείρισης των διαρθρωτικών ταμείων, δεν είναι δυνατό να προσδιορίσει σαφώς η Επιτροπή ποια προγράμματα έχουν ως στόχο, και θα έχουν ως στόχο στο μέλλον, το θέμα των Ρομά και πόσα χρήματα θα διατεθούν γι' αυτό. Ωστόσο, η παρουσία μας στην επιτροπή παρακολούθησης για την περίοδο 2000-2006 δείχνει σαφώς ότι υπάρχει πληθώρα πολύ ενδιαφερόντων και συμπληρωματικών προγραμμάτων και σχεδίων τα οποία στηρίζουν την ένταξη των Ρομά. Σε πολλά προγράμματα του Ευρωπαϊκού Κοινωνικού Ταμείου και του Ευρωπαϊκού Ταμείου Περιφερειακής Ανάπτυξης έχουμε, είτε συγκεκριμένα κονδύλια εφαρμογής ή στήριξη για την ένταξη των Ρομά εμμέσως, μέσω αναφορών σε ευαίσθητες ομάδες. Αυτή είναι, για παράδειγμα, η περίπτωση στην Εσθονία, τη Φινλανδία και την Πολωνία.
<P>
Σχετικά με το θέμα της δημοσίευσης των στοιχείων, πρέπει να πω ότι για την περίοδο 2007-2013, τα κράτη μέλη, όπως πιθανότατα γνωρίζετε, πρέπει να δημοσιοποιήσουν λεπτομέρειες των δικαιούχων κάθε προγράμματος, αλλά αυτό το σύστημα δεν επεκτείνεται ρητά στον προσδιορισμό της εθνοτικής ταυτότητας των δικαιούχων. Ωστόσο, βάσει αυτού του καταλόγου που θα λάβουμε, θα είμαστε σε θέση να προσδιορίσουμε τομείς στους οποίους η ευρωπαϊκή πολιτική είναι ενεργή.
<P>
Επιτρέψτε μου επίσης να πω ότι η Γενική Διεύθυνση Περιφερειακής Πολιτικής επεξεργάστηκε, για την περίοδο 2007-2013, οδηγίες για το εσωτερικό έργο της Επιτροπής σχετικά με το θέμα των Ρομά, οι οποίες χρησιμοποιήθηκαν από όλες τις υπηρεσίες την περίοδο του προγραμματισμού. Υπάρχει μια διϋπηρεσιακή ομάδα για τους Ρομά που εργάζεται πάνω στα διαρθρωτικά ταμεία υπό την προεδρία της Γενικής Διεύθυνσης Περιφερειακής Πολιτικής.
<P>
Επιτρέψτε μου επίσης να πω ότι σε πολλά κράτη μέλη -και η Ουγγαρία είναι ένα καλό παράδειγμα εδώ- έχουμε επίσης μηχανισμούς καθοδήγησης οι οποίοι έχουν δημιουργηθεί ειδικά για τη διαδικασία της νέας περιφερειακής πολιτικής. Στην Ουγγαρία, για παράδειγμα, υπάρχει ένα δίκτυο συμβούλων καταγωγής Ρομά για τη συνδρομή των αιτούντων Ρομά κατά την προετοιμασία του προγράμματος σε διάφορα στάδια. " Επιτροπή επεξεργάζεται επίσης, και θα παρουσιάσει ως τον Ιούνιο του 2008, μια γενική επισκόπηση όλων των κοινοτικών μέσων και πολιτικών, συμπεριλαμβανομένων των διαρθρωτικών ταμείων, και του αντίκτυπού τους στην ένταξη των Ρομά.
<SPEAKER ID="318" NAME="Claude Moraes" AFFILIATION="PSE">
(EN) Σας ευχαριστώ, κυρία Επίτροπε, για αυτή την πολύ περιεκτική απάντηση. Θέλω επίσης να σας ευχαριστήσω για το πρόσφατο έργο σας στην εκλογική μου περιφέρεια στο Λονδίνο για την επίλυση των προβλημάτων μας με τα Διαρθρωτικά Ταμεία.
<P>
Μπορώ να εμβαθύνω περισσότερο στο θέμα του προσδιορισμού για το αν οι εθνοτικές μειονότητες στοχεύονται σωστά στην πραγματικότητα; Τον Δεκέμβριο το Ευρωπαϊκό Συμβούλιο ζήτησε συγκεκριμένα από εσάς και την Επιτροπή να εξετάσετε πιο διεξοδικά αυτό το ζήτημα. Πιστεύετε, πέρα από την περιεκτική απάντηση που μου δώσατε, ότι υπάρχει περιθώριο να προσδιορίσουμε αν οι Ρομά και άλλες ομάδες στοχεύονται αποτελεσματικά στην πραγματικότητα, ή αν τα χρήματα διοχετεύονται σε άλλα μέρη; Υπάρχει περιθώριο να προχωρήσετε περισσότερο σε αυτό το θέμα;
<SPEAKER ID="319" NAME="Danuta Hübner">
Μέλος της Επιτροπής. - (EN) Στην πραγματικότητα ο Επίτροπος Špidla είναι ο υπεύθυνος για την εκπόνηση του εγγράφου της Επιτροπής σε απάντηση του αιτήματος του Συμβουλίου. Ωστόσο, μέσω των διϋπηρεσιακών ομάδων συμμετέχουμε όλοι σε αυτή τη διαδικασία.
<P>
Όπως είπα, θα έχουμε τις πληροφορίες από την έκθεση σχετικά με τους τελικούς δικαιούχους, οπότε θα γνωρίζουμε τι γίνεται για τους Ρομά ή για άλλες μειονότητες. Δεν θα έχουμε στοιχεία ταξινομημένα κατά εθνότητα σχετικά με την καταγωγή των δικαιούχων. Ωστόσο, ο τομέας στον οποίο θα λειτουργεί το πρόγραμμα θα είναι απολύτως σαφής, οπότε, βάσει αυτού, θα γνωρίζουμε πολύ περισσότερα για την περίοδο 2007-2013 απ' όσα γνωρίζουμε μέχρι στιγμής.
<P>
Επιτρέψτε μου επίσης να πω ότι η Επιτροπή, στη λειτουργία της ως παρατηρητής στο πλαίσιο του συστήματος διαχείρισης στις επιτροπές στα κράτη μέλη, εξετάζει επίσης και συμμετέχει ενεργά στην αξιολόγηση της διάθεσης των κεφαλαίων στους τομείς που είναι σημαντικοί για τις εθνοτικές μειονότητες, άρα έχουμε διάφορα είδη πληροφοριών. Αλλά οφείλω να παραδεχτώ ότι δεν έχουμε ένα ολοκληρωμένο μέσο για να προσδιορίσουμε όλο το εύρος της παρέμβασης που λαμβάνει χώρα μέσω της πολιτικής, αλλά είμαστε σίγουρα πολύ ενήμεροι και χρησιμοποιούμε όλες τις ευκαιρίες που έχουμε στη διάθεσή μας.
<P>
Θα δούμε. Αυτή τη στιγμή προετοιμάζουμε τα δεδομένα για το έγγραφο της Επιτροπής για το Συμβούλιο. Θα δούμε επίσης πού είναι οι μαύροι τομείς, για τους οποίους δεν έχουμε πληροφορίες, και τι είδους δράσεις ενδέχεται να απαιτούνται ακόμη.
<SPEAKER ID="320" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, θα ήθελα να ρωτήσω την Επίτροπο αν στις ευπαθείς ομάδες, μειονοτικές ή μη, συμπεριλαμβάνονται οι μονογονεϊκές και πολύτεκνες φτωχές οικογένειες και αν μπορούν να συνδυαστούν τα κριτήρια και να πολλαπλασιαστούν οι παροχές σε τέτοιου είδους ομάδες.
<SPEAKER ID="321" NAME="Danuta Hübner">
Μέλος της Επιτροπής. - (EN) Θέλω μόνο να πω ότι τίποτα δεν έχει εξαιρεθεί. Με τη βοήθειά σας έχουμε ολοκληρώσει την προετοιμασία των κανονισμών. Δείξαμε ευαισθησία στις ευπαθείς ομάδες, και υπάρχουν σαφείς αναφορές στον γενικό κανονισμό του Ευρωπαϊκού Ταμείου Περιφερειακής Ανάπτυξης σχετικά, για παράδειγμα, με την πολιτική ίσων ευκαιριών. Άρα αυτό είναι προτεραιότητα.
<P>
Υπάρχει επίσης το σύστημα αναφοράς για το πώς εφαρμόζονται οι πολιτικές ίσων ευκαιριών στη νέα γενιά των προγραμμάτων πολιτικής συνοχής. Ο βαθμός στον οποίο χρησιμοποιείται αυτό από τα κράτη μέλη, από τις περιφέρειες, εξαρτάται από το πόσο ισχυροί είναι σε αυτή τη διαδικασία οι εταίροι που συμμετέχουν σε όλες τις δομές του κεφαλαίου διαχείρισης. Πρόκειται για μια κοινή προσπάθεια.
<P>
" Επιτροπή έχει δημιουργήσει το γενικό πλαίσιο, προκειμένου να ληφθούν υπόψη όλες οι ευπαθείς ομάδες. " χρήση του εξαρτάται όχι μόνο από την Επιτροπή, αλλά και από τα κράτη μέλη. Παροτρύνω σθεναρά όλους όσοι είναι παρόντες επιτόπου να διαπιστώσουν ότι αυτό το θέμα λαμβάνεται υπόψη.
<P>
Τα κράτη μέλη διέρχονται επίσης τώρα τη διαδικασία καθορισμού των κριτηρίων επιλογής, και η Επιτροπή συμμετέχει σε αυτή τη διαδικασία. Ωστόσο, εξαρτάται από τα κράτη μέλη και από τους εταίρους, διότι οι επιτροπές παρακολούθησης περιλαμβάνουν όλους τους κοινωνικούς εταίρους. Ελπίζω ότι όλοι οι εταίροι, μαζί με την Επιτροπή, θα επιστήσουν την προσοχή των κρατών μελών σε αυτά τα θέματα, και ότι τα κριτήρια επιλογής θα συμπεριλαμβάνουν κριτήρια που θα μας επιτρέψουν να έχουμε πλήρη εκπροσώπηση όλων των ευπαθών ομάδων στα προγράμματά μας.
<SPEAKER ID="322" NAME="Πρόεδρος">

<P>
Θέμα: Περιφερειακή χρηματοδότηση από την ΕΕ της Ιρλανδίας κατά την περίοδο 2007-2013
<P>
Θα μπορούσε η Επιτροπή να αναφέρει εάν είναι ικανοποιημένη με το επίπεδο περιφερειακής ισότητας που υφίσταται στην πρόσφατα εγκριθείσα κοινοτική χρηματοδότηση όσον αφορά την Ιρλανδία για την περίοδο 2007-2013 και εάν ανησυχεί για το γεγονός ότι τα δεδομένα δείχνουν ότι οι δύο περιφέρειες της Ιρλανδίας δεν συγκλίνουν, αλλά ότι η περιφέρεια BMW συνεχίζει να υπολείπεται της περιφέρειας S&E, η οποία όμως εξακολουθεί να είναι το επίκεντρο της κυβερνητικής ενίσχυσης.
<SPEAKER ID="323" NAME="Danuta Hübner">
Μέλος της Επιτροπής. - (EN) Αναφορικά με την Ιρλανδία και τα κονδύλια για την περίοδο 2007-2013 και τον καταμερισμό τους μεταξύ των δύο κύριων περιφερειών, επιτρέψτε μου να πω ότι η Βόρεια, Κεντρική και Δυτική περιφέρεια (BMW), η οποία είναι μια περιφέρεια σταδιακής ενσωμάτωσης στον δεύτερο στόχο, θα λάβει μία κατά κεφαλή δημοσιονομική ενίσχυση που είναι τέσσερις φορές υψηλότερη από αυτή της γειτονικής, πιο εύπορης Νοτιανατολικής περιφέρειας της Ιρλανδικής Δημοκρατίας.
<P>
Από το σύνολο των 901 εκατομμυρίων ευρώ που διατίθενται στην Ιρλανδία, 457 εκατομμύρια ευρώ θα διατεθούν στην περιφέρεια BMW και 293 εκατομμύρια ευρώ στην Νοτιανατολική περιφέρεια.
<P>
Έχουμε επίσης 150 εκατομμύρια ευρώ που θα διατεθούν σε προγράμματα συνεργασίας, γεγονός που μεταφράζεται σε μια κατά κεφαλή διάθεση 400 περίπου ευρώ στην περιφέρεια BMW και περίπου 95 ευρώ στην Νοτιανατολική περιφέρεια.
<P>
Επιτρέψτε μου επίσης να πω ότι η περιφέρεια BMW παρουσιάζει πολύ καλά αποτελέσματα στην πρόσφατη περίοδο προγραμματισμού με τη συνδρομή των Διαρθρωτικών Ταμείων της ΕΕ. " περιφέρεια είχε φτάσει ήδη το 102,9% του μέσου κατά κεφαλή ΑΕγχΠ της ΕΕ των 27 ως το 2004. Αλλά παραδέχομαι ότι το χάσμα στο περιφερειακό ΑΕγχΠ ανάμεσα στην περιφέρεια BMW και στη γειτονική περιφέρεια παραμένει μια πρόκληση, και γι' αυτό ελπίζουμε ότι στα προγράμματα της περιόδου 2007-2013, τόσο του ΕΚΤ όσο και του ΕΤΠΑ, θα δούμε μια περαιτέρω μείωση αυτού του χάσματος.
<SPEAKER ID="324" NAME="Jim Higgins" AFFILIATION="PPE-DE">
(GA) Κύριε Πρόεδρε, θα ήθελα να ευχαριστήσω την Επίτροπο. Θα ήθελα να φέρω στη συζήτηση το πρόγραμμα μεγάλων οδικών έργων, που είναι πολύ σημαντικό για τις απομακρυσμένες περιοχές. Το 2006, ολοκληρώθηκαν 14 μεγάλα οδικών έργα, αλλά κανένα από αυτά δεν ήταν στην περιφέρεια BMW. Τον ίδιο χρόνο, υπήρχαν νέα οδικά έργα υπό κατασκευή, αλλά μόνο ένα εξ αυτών ήταν στη Δύση - στην περιφέρεια BMW
<P>
Την ίδια χρονιά, ξεκίνησαν 11 οδικά έργα που καλύπτουν συνολικά 222 χιλιόμετρα, όμως υπάρχουν μόνο δύο έργα στη Δύση τα οποία καλύπτουν 25 χιλιόμετρα. Έχετε δίκιο όταν λέτε ότι, εξετάζοντας το ΑΕγχΠ ή την ακαθάριστη παραγωγή κατά κεφαλή, για παράδειγμα, είναι σαφές ότι το χάσμα διευρύνεται και ότι κάτι πρέπει να γίνει γι' αυτό.
<SPEAKER ID="325" NAME="Danuta Hübner">
Μέλος της Επιτροπής. - (EN) Εκτιμώ πάρα πολύ αυτό το σχόλιο. Επιτρέψτε μου επίσης να πω ότι θα είμαστε στο πλευρό της περιφέρειας BMW τα επόμενα χρόνια. Όπως γνωρίζετε, η μείωση των κονδυλίων για την Ιρλανδία ήταν εξαιρετικά βαθιά για την περίοδο 2007-2013, και αυτό είχε, ασφαλώς, σαφή αντίκτυπο στο πόσα πολλά μπορούμε να κάνουμε μαζί τα επόμενα χρόνια.
<P>
Επιτρέψτε μου να πω επίσης ότι τα καλά νέα για την Ιρλανδία είναι ότι υπάρχει η Ιρλανδική Εθνική Χωροταξική Στρατηγική, η οποία είναι ένα εθνικό πρόγραμμα που αναγνωρίζει τα διαφορετικά επίπεδα οικονομικής ανάπτυξης, τόσο μεταξύ των περιφερειών όσο και στο εσωτερικό της περιφέρειας BMW. Ας ελπίσουμε ότι αυτή η κοινή προσπάθεια ευρωπαϊκής συνεισφοράς και ιρλανδικής συνεισφοράς θα κάνει την περιφέρεια BMW να κινηθεί πιο γρήγορα από την άποψη της ανάπτυξης.
<P>
Επιτρέψτε μου να κάνω ένα προσωπικό σχόλιο. Γνωρίζουμε όλοι ότι η Ιρλανδία ήταν ένας εξαιρετικός χρήστης ευρωπαϊκών κονδυλίων όλα αυτά τα χρόνια και έχει υιοθετήσει μια πολύ συνετή στρατηγική, η οποία οδήγησε σε αυτή την τεράστια βελτίωση από την άποψη της γενικής ανάπτυξης όταν αυτή μετράται με το κατά κεφαλή ΑΕγχΠ. Ωστόσο, είναι αλήθεια ότι η επιλογή δεν ήταν οι υποδομές, οι οποίες αποτελούν τώρα ένα θέμα, και όπου δεν μπορούμε να βοηθήσουμε επειδή η Ιρλανδία προχώρησε από το πρόγραμμα του Στόχου 1, όπου θα μπορούσαν επίσης να υπάρξουν περαιτέρω επενδύσεις στις υποδομές. Αυτή λοιπόν ήταν μια πολύ διαφορετική επιλογή από την επιλογή της Ισπανίας και της Πορτογαλίας, αλλά δεν είναι δική μου αρμοδιότητα να το κρίνω αυτό.
<SPEAKER ID="326" NAME="Πρόεδρος">

<P>
Θέμα: Στήριξη της ΕΕ για την ειρηνευτική διαδικασία στην Ιρλανδία
<P>
Θα μπορούσε η Ευρωπαϊκή Επιτροπή να αναφέρει, αφενός το ύψος της οικονομικής στήριξης που θα χορηγήσει στη Βόρειο Ιρλανδία μέσω των Διαρθρωτικών Ταμείων κατά την περίοδο 2007-2013 και αφετέρου το ύψος της οικονομικής στήριξης που έχει χορηγήσει για την ειρηνευτική διαδικασία στη Βόρειο Ιρλανδία από το 1994 και μετά μέσω προγραμμάτων των Διαρθρωτικών Ταμείων της ΕΕ, του διασυνοριακού προγράμματος Interreg, του Ταμείου Ειρήνης της ΕΕ και του Διεθνούς Ταμείου για την Ιρλανδία;
<SPEAKER ID="327" NAME="Danuta Hübner">
Μέλος της Επιτροπής. - (ΕΝ) Όλοι σε αυτή την αίθουσα γνωρίζουν ότι η Επιτροπή είναι πολύ ένθερμος και ενεργός εταίρος στη διαδικασία ειρήνευσης και συμφιλίωσης στη Βόρειο Ιρλανδία εδώ και χρόνια.
<P>
Για την περίοδο 2007-2013, κάτι παραπάνω από 1,2 δισ. ευρώ θα επενδυθούν συνολικά στη Βόρειο Ιρλανδία. Αυτό το ποσό θα προέλθει από το Ευρωπαϊκό Κοινωνικό Ταμείο και από το Ευρωπαϊκό Ταμείο Περιφερειακής Ανάπτυξης, αλλά θα υπάρξει επίσης ένα επιπρόσθετο ποσό 477 εκατομμυρίων ευρώ που θα διατεθεί στο πρόγραμμα Ειρήνη 3. Θα υπάρξουν επίσης τα προγράμματα του Διεθνούς Ταμείου για την Ιρλανδία και του Interreg 4, τα οποία θα επενδύσουν όχι μόνο στη Βόρειο Ιρλανδία αλλά και στις συνοριακές περιφέρειες της Ιρλανδίας.
<P>
Κοιτάζοντας στο παρελθόν, το οποίο ήταν επίσης μέρος της ερώτησης, αναφορικά με τις περιόδους 1994-99 και 2000-06, η ΕΕ θα έχει επενδύσει περισσότερα από 2 δισ. ευρώ για την περίοδο 1994-99 και σχεδόν 1,8 δισ. ευρώ για την περίοδο 2000-06. Κατά συνέπεια, για τη συνολική περίοδο 1994-2013, θα έχουμε επενδύσει σχεδόν 5 δισ. ευρώ στη Βόρειο Ιρλανδία.
<P>
Αυτό που είναι επίσης σημαντικό τώρα, με τη νέα ειδική ομάδα δράσης και τη νέα προσέγγιση και δέσμευση της Ευρωπαϊκής Επιτροπής, είναι ότι μπορούμε να έχουμε οφέλη πέρα και πάνω από τη δημοσιονομική ενίσχυση, που απορρέουν από τη μεγαλύτερη συμμετοχή της Βορείου Ιρλανδίας στις ευρωπαϊκές πολιτικές. Πάνω σ' αυτό εργαζόμαστε, μαζί με το Εκτελεστικό Συμβούλιο της Βορείου Ιρλανδίας και άλλους εταίρους.
<SPEAKER ID="328" NAME="Seán Ó Neachtain" AFFILIATION="UEN">
αναπληρωτής συντάκτης.- (GA) Κυρία Επίτροπε, η στήριξη στη Βόρεια Ιρλανδία και στις όμορες περιοχές ήταν πολύ επιτυχημένη. Κύριε Επίτροπε, μπορείτε να πείτε αν αυτή η πρωτοβουλία θα συνεχιστεί όταν λήξει η περίοδος δαπανών το 2013;
<SPEAKER ID="329" NAME="Jim Higgins" AFFILIATION="PPE-DE">
(GA) Κύριε Πρόεδρε, συμφωνώ πλήρως με τον συνάδελφό μου Seán Ó Neachtain και είμαστε πολύ ευγνώμονες στην Ευρωπαϊκή Ένωση για την οικονομική συνεισφορά της στη Βόρεια Ιρλανδία, ιδίως στις όμορες περιοχές. Είναι υπέροχο που υπάρχει ειρήνη εκεί τώρα και θα θέλαμε όλοι να ευχαριστήσουμε την Ευρωπαϊκή Ένωση για τη συμβολή της. Εξετάζοντας τα μεγέθη -και πρόσφατα συνέταξα μια έκθεση για το Διεθνές Ταμείο για την Ιρλανδία- μπορούμε να δούμε ότι περισσότερες από πέντε χιλιάδες θέσεις εργασίας έχουν δημιουργηθεί χάρη στο Ταμείο αυτό. Εντούτοις, συμφωνώ πλήρως με την ερώτηση που κατέθεσε ο συνάδελφός μου Seán Ó Neachtain.
<SPEAKER ID="330" NAME="Danuta Hübner">
Μέλος της Επιτροπής. - (ΕΝ) Επιτρέψτε μου να πω, απαντώντας στην ερώτηση για το αν θα συνεχιστεί η παρουσία μας στη Βόρειο Ιρλανδία μετά το 2013, ότι το Διεθνές Ταμείο για την Ιρλανδία, το οποίο, όπως γνωρίζουμε, δεν είναι πρόγραμμα της Επιτροπής στο οποίο συνεισφέρουν η Επιτροπή και το Συμβούλιο, θα λήξει το 2010. Επομένως, δεν γνωρίζουμε αν η διεθνής κοινότητα θα είναι πρόθυμη να προχωρήσει σε μια δεύτερη φάση ή μια δεύτερη έκδοση αυτού του προγράμματος.
<P>
Αναφορικά με τα ευρωπαϊκά προγράμματα, η Βόρειος Ιρλανδία είναι ένα πρόγραμμα του Στόχου 2. Ελπίζω ειλικρινά ότι θα συνεχίσουμε με το πρόγραμμα του Στόχου 2, διότι δεν πιστεύω σε μια περιφερειακή πολιτική που είναι μόνο για ένα μέρος της Ευρώπης, ενώ άλλα μέρη μένουν εκτός. Αν δεν υπάρχει Στόχος 2, δεν θα υπάρχει πρόγραμμα για τη Βόρειο Ιρλανδία.
<P>
Ωστόσο, πιστεύω επίσης ότι η διασυνοριακή και διακρατική συνεργασία στην οποία συμμετέχει η Βόρεια Ιρλανδία -ιδιαίτερα το νέο διασυνοριακό πρόγραμμα 'C'- είναι επίσης πολύ σημαντική, διότι πιστεύουμε ότι αυτή η διαπεριφερειακή συνεργασία -ιδιαίτερα με μία διασυνοριακή διάσταση- είναι επίσης πολύ σημαντική για να φέρουμε τη Βόρειο Ιρλανδία πιο κοντά στην Ευρώπη και στη συνεργασία με άλλες περιφέρειες και άλλα κράτη μέλη. Άρα το θέμα είναι ανοιχτό. " Επιτροπή θα συμμετέχει ασφαλώς ενεργά υποστηρίζοντας την ιδέα της συνέχισης αυτής της παρουσίας.
<SPEAKER ID="331" NAME="Πρόεδρος">

<P>
Θέμα: Χρηματοδότηση από τα ευρωπαϊκά διαρθρωτικά ταμεία
<P>
Γνωρίζει η Επιτροπή ότι, στο πλαίσιο των νέων κατευθυντηρίων γραμμών επιχειρησιακής λειτουργίας, τα σχέδια, στη Σκωτία, απαιτούν έναν ελάχιστο προϋπολογισμό ύψους 200.000£, προκειμένου να τηρούν τις προϋποθέσεις χρηματοδότησης από τα ευρωπαϊκά διαρθρωτικά ταμεία; Φρονεί η Επιτροπή ότι κάτι τέτοιο προκαλεί άδικες διακρίσεις εις βάρος μικρών αλλά αξιόλογων σχεδίων;
<P>
Οι ερωτήσεις 50 έως 54 θα απαντηθούν γραπτώς.
<SPEAKER ID="332" NAME="Danuta Hübner">
Μέλος της Επιτροπής. - (EN) " Επιτροπή γνωρίζει το όριο που έχουν εισαγάγει οι αρχές της Σκωτίας. Επιτρέψτε μου επίσης να πω ότι οι αρχές της Σκωτίας ήταν απολύτως διαφανείς καθόλη τη διάρκεια των διαπραγματεύσεων, στο θέμα της εισαγωγής του ορίου. Οι αρχές ήταν διαφανείς όχι μόνο σε σχέση με την Επιτροπή, στις επαφές μας, αλλά επίσης στην ίδια τη Σκωτία, στη διαδικασία διαβουλεύσεων με όλους τους ενδιαφερόμενους φορείς και εταίρους στη Σκοτία.
<P>
Θέλω να επισημάνω ότι υπάρχει μια απολύτως σαφής συμφωνία ως προς το ότι το όριο που εισήχθηκε δεν αποκλείει μικρά σχέδια, αλλά αποσκοπεί να ενθαρρύνει αυτά τα σχέδια να ομαδοποιηθούν θεματικά ή περιφερειακά για να φτάσουν το απαιτούμενο όριο. Οι αρχές της Σκωτίας έχουν δεσμευτεί να διασφαλίσουν ότι παρέχεται συνδρομή σε φορείς μικρότερων σχεδίων, ούτως ώστε μικρότερα σχέδια κάτω από το όριο να μπορούν να παρουσιαστούν ανά πάσα στιγμή στο ενδιάμεσο διοικητικό όργανο, το οποίο θα τα συγκεντρώνει, όποτε είναι δυνατό, προκειμένου να παρουσιάσει μια πιο στρατηγική πρόταση.
<P>
Αυτό αποσκοπεί, στην πραγματικότητα, στην ελαχιστοποίηση του οικονομικού και ελεγκτικού κινδύνου χρηματοδότησης των μικρών σχεδίων. Επίσης αποσκοπεί στην προώθηση της διασύνδεσης μεταξύ μικρότερων σχεδίων, καθιστώντας τα μέρος μιας πιο ολοκληρωμένης στρατηγικής, και αποσκοπεί στη μείωση του διοικητικού βάρους, το οποίο θεωρείται συχνά εμπόδιο σε μικρά σχέδια. Οπότε η πρόθεση είναι καλή, και υπάρχει ένας μηχανισμός για να βοηθήσει μικρά σχέδια να σχηματίσουν μεγαλύτερα πακέτα τα οποία θα υποβάλλονταν στη συνέχεια για χρηματοδότηση.
<SPEAKER ID="333" NAME="David Martin" AFFILIATION="PSE">
(EN) Πολύ σύντομα, κυρία Επίτροπε, επειδή ξέρω ότι δεν έχουμε χρόνο: αν οι αρχές της Σκωτίας έρχονταν σ' εσάς και πρότειναν ένα χαμηλότερο όριο, θα ήταν δυνατό αυτό, και θα το αντιμετωπίζατε θετικά;
<SPEAKER ID="334" NAME="Danuta Hübner">
Μέλος της Επιτροπής. - (EN) Απολύτως, ναι. " απάντηση θα ήταν ασφαλώς ναι.
<SPEAKER ID="335" NAME="Πρόεδρος">

<P>
Θέμα: Σύσταση Αρχής για την Ευρωπαϊκή Αγορά Τηλεπικοινωνιών
<P>
Μεταξύ των προτάσεων που προωθούνται από την Επιτροπή κατά την επικείμενη αναθεώρηση του Ρυθμιστικού Πλαισίου για τις Τηλεπικοινωνίες είναι και η σύσταση της Αρχής για την Ευρωπαϊκή Αγορά Τηλεπικοινωνιών. " Αρχή αυτή πρόκειται, μεταξύ άλλων, να αναλάβει το ρόλο που διαδραματίζει μέχρι σήμερα η Ομάδα των Ευρωπαίων Ρυθμιστών (ERG) και να συντονίσει τη δράση των Εθνικών Ρυθμιστικών Αρχών.
<P>
Έχει λάβει υπόψη της η Επιτροπή τις αντιδράσεις που διατυπώνονται από το σύνολο των Εθνικών Ρυθμιστικών Αρχών της ΕΕ σχετικά με τις εξουσίες και τις αρμοδιότητες της προτεινόμενης κοινοτικής αρχής;
<P>
Ποια θα είναι τα διακριτά όρια μεταξύ των αρμοδιοτήτων των Εθνικών Ρυθμιστικών Αρχών και της νέας Ευρωπαϊκής Αρχής;
<SPEAKER ID="336" NAME="Viviane Reding">
Μέλος της Επιτροπής. - (EN) Ο αξιότιμος βουλευτής αναφέρεται στην πρόταση της Επιτροπής να συσταθεί μια αρχή για την ευρωπαϊκή αγορά τηλεπικοινωνιών. Πιστεύουμε ότι θα πρέπει να υπάρχει ένα ξεχωριστό όργανο που θα είναι ανεξάρτητο από την Επιτροπή και θα λογοδοτεί στο Ευρωπαϊκό Κοινοβούλιο, και ότι αυτό το όργανο θα μπορούσε να βοηθήσει την Επιτροπή να αντιμετωπίσει τα εναπομείναντα προβλήματα ασυνέπειας στη ρύθμιση, πράγμα που οδηγεί στον κατακερματισμό των ευρωπαϊκών αγορών.
<P>
Έχω συνεχείς επαφές με τις εθνικές ρυθμιστικές αρχές και σημειώνω τις απόψεις τους σχετικά με τις εξουσίες και τις αρμοδιότητες της προτεινόμενης αρχής.
<P>
Σχετικά με την Ομάδα των Ευρωπαίων Ρυθμιστών (ERG), η οποία εξέφρασε την προτίμησή της για την ενίσχυση του δικού της μοντέλου, προκειμένου να συνεχίσει να βελτιώνει την ποιότητα, τη συνέπεια και τον συντονισμό της ρύθμισης σε όλη την Ευρώπη, θα ήθελα απλά να παραθέσω τα λόγια της Ομάδας των Ευρωπαίων Ρυθμιστών: "Αν η Ευρώπη θέλει να διαδραματίσει έναν ηγετικό ρόλο στην παγκόσμια οικονομία, τα 27 μέλη της θα πρέπει να συνεργαστούν στενά για να διασφαλίσουν ότι οι επιχειρήσεις θα μπορέσουν να εκμεταλλευτούν πλήρως την ευρωπαϊκή αγορά". Αυτό σημαίνει ότι δεν την εκμεταλλεύονται πλήρως σήμερα και ότι πρέπει να βρούμε λύσεις για να το κάνουν στο μέλλον.
<P>
" εκτίμηση επιπτώσεων που συνοδεύει τις προτάσεις αναθεώρησης δηλώνει ότι η ευρωπαϊκή αρχή θα συνέβαλε στη βελτίωση της αποτελεσματικότητας της λήψης αποφάσεων, πάνω απ' όλα στη λήψη αποφάσεων σχετικά με διασυνοριακές δράσεις. Το χρειαζόμαστε αυτό προκειμένου να οικοδομήσουμε την εσωτερική αγορά.
<P>
Επομένως, ως Επιτροπή, καταλήξαμε στο συμπέρασμα ότι υπάρχει ανάγκη για τη δημιουργία ενός ξεχωριστού οργάνου στο πλαίσιο της υφιστάμενης θεσμικής διάρθρωσης της Κοινότητας, διότι η Ομάδα των Ευρωπαίων Ρυθμιστών είναι σήμερα εκτός της διάρθρωσης αυτής - αυτό σημαίνει ότι είναι απλά ένας ιδιωτικός οργανισμός. Στο πλαίσιο της θεσμικής διάρθρωσης, θα ενίσχυε τις εξουσίες των εθνικών ρυθμιστικών αρχών αναλαμβάνοντας τις λειτουργίες της Ομάδας των Ευρωπαίων Ρυθμιστών και δίνοντάς τους μια βάση στο κοινοτικό δίκαιο.
<P>
Όσον αφορά την ερώτηση της κατανομής των αρμοδιοτήτων, η αρχή θα βοηθούσε την Επιτροπή σε θέματα που έχουν αντίκτυπο στην εσωτερική αγορά και θα είχε έναν εγγενή διασυνοριακό χαρακτήρα, και θα χρησιμοποιούσε, ασφαλώς, την πραγματογνωμοσύνη και το καθημερινό ρυθμικό έργο των εθνικών ρυθμιστικών αρχών. Αυτό το σύστημα, βασισμένο στην εμπειρία 27 εθνικών ρυθμιστικών αρχών και στην εμπειρία που έχει συσσωρεύσει ο Ευρωπαϊκός Οργανισμός για την Ασφάλεια Δικτύων και Πληροφοριών (ENISA), στοχεύει στην ενίσχυση της συνοχής και συνέπειας των κανονισμών της ΕΕ, στη βελτίωση της διαδικασίας λήψης αποφάσεων και στη προώθηση ενός υψηλού και αποτελεσματικού επιπέδου ασφάλειας των δικτύων και των πληροφοριών.
<SPEAKER ID="337" NAME="Γεώργιος Παπαστάμκος" AFFILIATION="PPE-DE">
Κύριε Επίτροπε, μεταξύ του τριγώνου που σχηματίζεται από τις εθνικές ρυθμιστικές αρχές, την υπό σύσταση αρχή για την ευρωπαϊκή αγορά τηλεπικοινωνιών και την Επιτροπή, μπορείτε να πληροφορήσετε τον διοικούμενο ευρωπαίο πολίτη πού θα απευθύνεται προκειμένου να προσβάλει μία πράξη που θίγει τα έννομα συμφέροντά του;
<P>
Θα έχουν εκτελεστική ισχύ οι αποφάσεις της υπό σύσταση αρχής; Σκοπεύει να αναλάβει η ίδια η Επιτροπή το επιπλέον κόστος που προκαλεί η προτεινόμενη αναθεώρηση του νομοθετικού πλαισίου, δεδομένης της υφιστάμενης ασύμμετρης ανάπτυξης των τηλεπικοινωνιακών δομών μεταξύ των νέων και των παλαιών κρατών μελών της Ευρωπαϊκής Ένωσης;
<SPEAKER ID="338" NAME="Viviane Reding">
Μέλος της Επιτροπής. - (EN) Κάθε πολίτης έχει το δικαίωμα να διαμαρτύρεται αν κάτι δεν πηγαίνει καλά. Αν ήμουν ένας απλός πολίτης, το πρώτο μέρος στο οποίο θα διαμαρτυρόμουν θα ήταν η Επιτροπή Αναφορών του Ευρωπαϊκού Κοινοβουλίου, διότι αυτό είναι το μέρος όπου θα παρέμβει η φωνή του Κοινοβουλίου. Ο δεύτερος τρόπος είναι μέσω της διαφάνειας, που είναι ένα πολύ σημαντικό στοιχείο όλων των κανονισμών μας.
<P>
" Επιτροπή έχει προσπαθήσει να εφαρμόσει αυτή τη διαφάνεια. Μπορεί να θυμάστε, για παράδειγμα, σχετικά με την περιαγωγή, ότι οι πολίτες δεν ενημερώνονταν καθόλου για το πού μπορούσαν να βρουν πληροφορίες για τις δομές των τιμών μέχρι τη στιγμή που η Επιτροπή δημιούργησε μια ιστοσελίδα που έδινε πληροφορίες σχετικά με την περιαγωγή. Αυτή ήταν η πρώτη φορά που λειτούργησε αυτή η διαφάνεια.
<P>
Στη νέα μεταρρύθμιση κάνουμε επίσης τη διαφάνεια τον κανόνα και όχι μόνο την εξαίρεση, όχι μόνο σε σχέση με τις δομές των τιμών αλλά επίσης, για παράδειγμα, όταν υπάρχουν παραβιάσεις της ασφάλειας ή της ιδιωτικής ζωής. Σε τέτοιες περιπτώσεις, οι διαχειριστές έχουν την υποχρέωση να ενημερώνουν τους καταναλωτές. Τούτου λεχθέντος, οι πολίτες θα εξακολουθούν να είναι σε θέση να διαμαρτύρονται με τον συνήθη τρόπο, δηλαδή στο πλαίσιο των παλιών τηλεπικοινωνιακών κανονισμών.
<SPEAKER ID="339" NAME="Πρόεδρος">

<P>
Θέμα: Πρόσβαση όλων των πολιτών στο Διαδίκτυο με υψηλή ταχύτητα στα κράτη μέλη
<P>
" Επιτροπή ενέκρινε στις 13 Νοεμβρίου 2007 προτάσεις για την μεταρρύθμιση του κανονιστικού πλαισίου των ηλεκτρονικών επικοινωνιών. Μπορεί να διευκρινίσει η Επιτροπή σε ποιο μέτρο σκοπεύει να παρέμβει στα κράτη μέλη με ταχύ και αποτελεσματικό τρόπο ώστε οι αγορές της υψηλής ταχύτητας να είναι προσπελάσιμες σε όλους τους πολίτες, δεδομένου ότι οι πολύ μεγάλες διαφορές τιμών που ισχύουν σήμερα αποδεικνύουν ότι αυτό δεν είναι δυνατόν.
<P>
Και ακόμη, με ποιον τρόπο μπορεί να εξασφαλίσει η Επιτροπή ότι υφίσταται όντως ανταγωνισμός και ότι επιβάλλονται οι προβλεπόμενες κυρώσεις σε περίπτωση πρακτικών για την παρεμπόδισή του αποκλείοντας το άνοιγμα των αγορών αυτών;
<SPEAKER ID="340" NAME="Viviane Reding">
Μέλος της Επιτροπής. - (EN) Το Διαδίκτυο με υψηλή ταχύτητα είναι το Διαδίκτυο του μέλλοντος, και δεν θα θέλαμε αυτό το Διαδίκτυο να είναι διαθέσιμο μόνο σε λίγους. Αυτός είναι ο λόγος που η κοινωνία της πληροφορίας για όλους είναι μία από τις απαιτήσεις της Στρατηγικής της Λισαβόνας για ανοιχτές και ανταγωνιστικές αγορές. Επειδή τα ρυθμιστικά μας μέσα σήμερα, ακόμη και πριν από τη μεταρρύθμιση, διευκολύνουν αυτή την ανοικτή προσέγγιση στο πλαίσιο των ηλεκτρονικών επικοινωνιών -ενισχύεται επίσης από γενικούς κανόνες ανταγωνισμού- αυτό έχει καταστήσει τις αγορές υπερβολικά ανοιχτές στον ανταγωνισμό, το οποίο με τη σειρά του έχει οδηγήσει στην εξάπλωση των δικτύων ευρυζωνικής πρόσβασης στην Ευρώπη.
<P>
Ανησυχώ σχετικά με το γεγονός ότι σε ορισμένες χώρες λειτούργησε καλά -αυτές είναι οι χώρες όπου ο ανταγωνισμός λειτουργεί καλά, όπου έχετε ποσοστά διείσδυσης έως και 37%, ακόμη και 40%- ενώ σε ορισμένες άλλες χώρες τα ποσοστά διείσδυσης είναι πολύ χαμηλά. Θα ήθελα να απαλλαγούμε από αυτή την απόκλιση. Θα ήθελα να αναβαθμίσουμε εκείνους που είναι στην πολύ χαμηλή κατηγορία. Γι' αυτό τον λόγο η Επιτροπή προτείνει, ως μέρος της μεταρρύθμισης, να διευκολύνει την Επιτροπή να επιβλέπει τα κανονιστικά επανορθωτικά μέτρα που εφαρμόζονται από τις εθνικές ρυθμιστικές αρχές, με την υποστήριξη της πιθανότητας να επιβάλλουν οι εθνικές ρυθμιστικές αρχές λειτουργικό διαχωρισμό αν πιστεύουν ότι είναι απαραίτητο προκειμένου ν' ανοίξουν τις αγορές.
<P>
Παράλληλα, η Επιτροπή εξετάζει την αντιανταγωνιστική συμπεριφορά ως προτεραιότητα. Για παράδειγμα, το 2003 επιβάλαμε κυρώσεις στην France Télécom και στη Deutsche Telekom για καταχρηστική συμπεριφορά στις ευρυζωνικές αγορές και, πιο πρόσφατα, στις 4 Ιουλίου 2007 η Επιτροπή επέβαλε κυρώσεις στην Telefónica επειδή καταχράστηκε την κυρίαρχη θέση της με ελάχιστο περιθώριο στην ισπανική ευρυζωνική αγορά.
<P>
Θέλω επίσης να πω ότι εκδόθηκε μια ανακοίνωση τον Μάρτιο του 2006 για τη γεφύρωση του ευρυζωνικού χάσματος. Ειλικρινά πιστεύω ότι χρειαζόμαστε ευρυζωνικές επικοινωνίες για όλους, και γι' αυτό τον λόγο πιστεύω ότι πρέπει να έχουμε εθνικές ευρυζωνικές στρατηγικές οι οποίες αντανακλούν περιφερειακές και τοπικές ανάγκες.
<P>
Περνώντας στο ερώτημα που τέθηκε για τη διαφάνεια, η Επιτροπή πρόκειται να εγκαινιάσει μια δικτυακή πύλη που θα πρέπει ν' αρχίσει να λειτουργεί περίπου τον Μάιο-Ιούνιο 2008 σχετικά με το ζήτημα των ευρυζωνικών υπηρεσιών και των πολιτών.
<P>
Τέλος αλλά όχι λιγότερο σημαντικό, η Επιτροπή έχει μια θετική άποψη όσον αφορά τη χρήση των δημόσιων κεφαλαίων, συμπεριλαμβανομένων των ταμείων της ΕΕ -των Διαρθρωτικών Ταμείων- για να επεκταθούν οι ευρυζωνικές υπηρεσίες σε τομείς όπου η εμπορική ανάπτυξη είναι ανεπαρκής. Αρκετά τέτοια σχέδια έχουν θεσπιστεί ήδη.
<P>
Υποστηρίζουμε επίσης την ανάπτυξη κοινωνιών της πληροφορίας μέσω της περιφερειακής πολιτικής. Σύμφωνα με μια προσωρινή εκτίμηση οι επενδύσεις ανέρχονται περίπου στα 15 δισ. ευρώ, που είναι το 4,4% των συνολικών δαπανών για την περίοδο 2007-2013, και από το ποσό αυτό 2,2 δισ. ευρώ αναμένεται να δαπανηθούν σε ευρυζωνικές υποδομές. Μέσω αυτών των συνδυασμένων προσπαθειών ελπίζουμε ότι τα σημερινά ποσοστά διείσδυσης -όπου έχουμε, παρεμπιπτόντως, τέσσερις παγκόσμιους ηγέτες στην ευρυζωνική διείσδυση- θα καταστήσουν πολύ περισσότερες χώρες ηγέτες στον κόσμο και ιδιαίτερα στην Ευρώπη.
<SPEAKER ID="341" NAME="Giovanna Corda" AFFILIATION="PSE">
(FR) Κυρία Επίτροπε, χρειάστηκε να επιβάλλετε μέγιστες τιμές για την περιαγωγή και είπατε την προηγούμενη εβδομάδα ότι ενδέχεται να αναγκαστείτε να κάνετε το ίδιο για το ηλεκτρονικό ταχυδρομείο.
<P>
Δεν θα αναγκαστείτε επίσης, στο άμεσο μέλλον, να ελέγξετε τις τιμές πρόσβασης στο Διαδίκτυο σε ευρωπαϊκό επίπεδο;
<P>
Ξέρω ότι υπάρχουν σχέδια για εναρμόνιση σε ορισμένες χώρες, η οποία θα μειώσει τον αριθμό των διαχειριστών. Αυτό σημαίνει ότι οι τιμές θα πέσουν; Αμφιβάλλω, αν δεν σας πειράζει που το λέω, κυρία Επίτροπε.
<SPEAKER ID="342" NAME="Viviane Reding">
Μέλος της Επιτροπής. - (FR) Κύριε Πρόεδρε, απαντώντας στην κ. Corda, θα επισημάνω ότι δεν παρεμβαίνουμε εύκολα στις τιμές της αγοράς· συνήθως αφήνουμε την αγορά να επιλύσει ανάλογα προβλήματα. Ωστόσο, αν η αγορά δεν μπορεί να το κάνει αυτό, οι πολιτικοί πρέπει να αναλάβουν τις ευθύνες τους. Αυτό κάναμε με την περιαγωγή κλήσεων, και αυτό δεν θέλω να κάνω με τα SMS και την περιαγωγή δεδομένων.
<P>
Γι' αυτό τον λόγο -βάσει της υποχρέωσής μου στο πλαίσιο του κανονισμού για την περιαγωγή, στον οποίο το Κοινοβούλιο μου ζήτησε να παρουσιάσω μια ανάλυση της κατάστασης το 2008- μόλις προειδοποίησα τη βιομηχανία, λέγοντάς της ξεκάθαρα ότι αν δεν ρίξει η ίδια τις τιμές, οι ρυθμιστικές αρχές, συμπεριλαμβανομένου του Ευρωπαϊκού Κοινοβουλίου, θα αναγκαστούν να αναλάβουν δράση. Ωστόσο, πρέπει πάντα να δίνεται πρώτα μια ευκαιρία στην αγορά, και μόνο αν η αγορά δεν μπορεί να επιλύσει το πρόβλημα πρέπει να παρεμβαίνουν οι πολιτικοί.
<P>
Τι θα συμβεί με την ευρυζωνική αγορά; Δεν γνωρίζω. Προς το παρόν, το μόνο που ξέρω είναι ότι εδώ στην Ευρώπη έχουμε τέσσερις χώρες που είναι παγκόσμιοι πρωταθλητές όσον αφορά τη διείσδυση στην αγορά, μέτρα μπροστά από την Ιαπωνία και τη Νότια Κορέα, και μίλια μπροστά από τις "ΠΑ. Αυτό που μπορούμε να διαπιστώσουμε είναι ότι αυτές είναι ανταγωνιστικές αγορές, αγορές στις οποίες υπάρχει μια σειρά προσφορών στο τραπέζι, και ο καταναλωτής είναι τελικά ελεύθερος να επιλέξει όποια υπηρεσία είναι καλύτερη γι' αυτόν.
<P>
Έτσι πρέπει να λειτουργεί μια αγορά. Μόνο αν η αγορά δεν λειτουργεί πρέπει να τη ρυθμίζουμε. Αυτό κάνουν οι εθνικές ρυθμιστικές αρχές. Για να τις διευκολύνουμε να το κάνουν πιο αποτελεσματικά και πρακτικά, προχωρώντας την Ενιαία Αγορά ένα στάδιο πιο μακριά, καθώς αυτό είναι το γερό χαρτί της Ευρώπης στον παγκοσμιοποιημένο κόσμο, προτείνω τη μεταρρύθμιση του νόμου που διέπει τις αγορές τηλεπικοινωνιών. Το κάνω αυτό, και το Κοινοβούλιο το συζητά αυτή τη στιγμή, ούτως ώστε να έχουν οι καταναλωτές αληθινή επιλογή.
<P>
Αυτή τη στιγμή υπάρχουν πάρα πολλοί άνθρωποι -και όχι μόνο άτομα αλλά ΜΜΕ επίσης- που δεν έχουν πρόσβαση σε ευρυζωνικές υπηρεσίες. Στο μέλλον δεν θα έχουν πρόσβαση, μέσω των ευρυζωνικών υπηρεσιών, σε κοινωνικές εξελίξεις, και πιστεύω ότι αυτό είναι μια απαράδεκτη κατάσταση. Γι' αυτό τον λόγο οι ευρυζωνικές υπηρεσίες για όλους πρέπει να είναι ένας πολιτικός στόχος. Μπορεί να επιτευχθεί αν καταφέρουμε να μεταρρυθμίσουμε την αγορά τηλεπικοινωνιών κατά τρόπο ώστε να εισαγάγει πραγματικό ανταγωνισμό μεταξύ των φορέων εκμετάλλευσης, και επομένως επιλογή στις υπηρεσίες που θέλουν να προσφέρουν στους πολίτες.
<SPEAKER ID="343" NAME="Πρόεδρος">

<P>
Θέμα: Ασφάλεια του διαδικτύου
<P>
Αν και από την πρόοδο της τεχνολογίας στον τομέα της επικοινωνίας και των πληροφοριών εξακολουθούν να απορρέουν ωφέλειες μείζονος σημασίας, έχουν δραματικά αυξηθεί οι κίνδυνοι για τα παιδιά, τα οποία μπορούν να εκτίθενται σε ακατάλληλο ή παράνομο υλικό. Το 2005 η ΕΕ ενέκρινε το πρόγραμμα Safer Internet plus για την καταπολέμηση του παράνομου και ανεπιθύμητου περιεχομένου, ιδιαίτερα σε σχέση με τα παιδιά.
<P>
Πρόκειται να προβεί η Επιτροπή σε ανακοινώσεις σχετικά με τα αποτελέσματα που έχουν επιτευχθεί σ' αυτόν τον σημαντικό τομέα πολιτικής, και συγκεκριμένα, ποιες πραγματικές βελτιώσεις μπορούν να σημειωθούν για να βελτιωθεί η ασφάλεια του διαδικτύου στα κράτη μέλη;
<SPEAKER ID="344" NAME="Viviane Reding">
Μέλος της Επιτροπής. - (EN) Κύριε Πρόεδρε, αυτό το θέμα μου είναι πολύ προσφιλές, διότι αφορά τα παιδιά και την ασφάλειά τους. Πιστεύω ότι η νέα τεχνολογία είναι υπέροχη για τα παιδιά, αλλά ενέχει επίσης κινδύνους, και αυτούς πρέπει να πολεμήσουμε.
<P>
Γι' αυτό έχουμε δημιουργήσει δύο εκτεταμένα ευρωπαϊκά δίκτυα: το δίκτυο ανοικτών τηλεφωνικών γραμμών INHOPE, όπου πολίτες μπορούν να αναφέρουν παράνομο υλικό, και το δίκτυο ευαισθητοποίησης INSAFE, το οποίο έχει στόχο τη διάδοση γνώσεων για την ασφαλέστερη χρήση των επιγραμμικών τεχνολογιών σε παιδιά, γονείς, σχολεία, παράγοντες χάραξης πολιτικής και στα μέσα ενημέρωσης. Όλα αυτά οργανώνονται στο πλαίσιο του προγράμματος Safer Internet και αποτελούν μοναδικές πανευρωπαϊκές πρωτοβουλίες.
<P>
Οι ανοικτές τηλεφωνικές γραμμές INHOPE υπάρχουν σε 24 ευρωπαϊκές χώρες, και έχουν επίσης διεθνή εμβέλεια με μέλη στην Ασία και στις "νωμένες Πολιτείες. Ο αριθμός των αναφορών υλικού παιδικής πορνογραφίας που επεξεργάζεται το δίκτυο και παραπέμπει στις αρχές επιβολής του νόμου έχει αυξηθεί κατά 15% τα τελευταία χρόνια, οπότε μπορούμε να δούμε πραγματικά τη σημασία αυτών των ανοικτών τηλεφωνικών γραμμών.
<P>
Το δεύτερο δίκτυο είναι το INSAFE, το οποίο συντονίζει κέντρα ευαισθητοποίησης σε 23 ευρωπαϊκές χώρες και οργανώνει επίσης την "μέρα για Πιο Ασφαλές Διαδίκτυο κάθε χρόνο - φέτος ήταν στις 12 Φεβρουαρίου. Οργανώσαμε το Πανευρωπαϊκό Φόρουμ Νέων, στο οποίο παρευρέθηκαν μια σειρά βουλευτών του Κοινοβουλίου και εκπροσώπων της βιομηχανίας για να μιλήσουν άμεσα για τις εμπειρίες τους από τα κοινωνικά δίκτυα και τη χρήση των κινητών τηλεφώνων.
<P>
Το δίκτυο EU Kids Online συντονίζει ερευνητές από 21 χώρες που εστιάζουν στην ασφάλεια των παιδιών στο Διαδίκτυο, και κάθε χρόνο το Φόρουμ για Ασφαλέστερο Ίντερνετ συγκεντρώνει μη κυβερνητικές οργανώσεις, ερευνητές του κλάδου και παράγοντες χάραξης πολιτικής για να συζητήσουν πώς μπορούν να καταπολεμήσουν αποτελεσματικά το παράνομο υλικό, το Web 2.0 και άλλα σχετικά θέματα. Το πρόγραμμα ενθαρρύνει επίσης τη συμμετοχή του ιδιωτικού τομέα. Το πρόγραμμα Safer Internet Plus θα λήξει τον Δεκέμβριο του 2008, γι' αυτό το Κοινοβούλιο θα έχει πολύ σύντομα την ευκαιρία να εξετάσει την αναθεώρηση αυτού του προγράμματος για την περίοδο 2009-2013. Είμαι σίγουρη ότι το Κοινοβούλιο θα έχει ενεργό ρόλο σε αυτή τη διαδικασία λήψης αποφάσεων.
<P>
Έχουμε δει καλά αποτελέσματα μέχρι στιγμής και μπορούμε να τα ενισχύσουμε. Το πρόβλημα δεν γίνεται μικρότερο, αντίθετα συνεχίζει ν' αυξάνεται, πιστεύω λοιπόν ότι αυτά τα προγράμματα πρέπει να συνεχιστούν.
<SPEAKER ID="345" NAME="Gay Mitchell" AFFILIATION="PPE-DE">
(EN) Κυρία Επίτροπε, σας ευχαριστώ για αυτή την απάντηση. Καθώς το πρόβλημα αυξάνεται και πρόκειται να συνεχίσει ν' αυξάνεται, μπορείτε να επιβεβαιώσετε ότι θα εισηγηθείτε να συνεχίσει να αυξάνεται και ο προϋπολογισμός; Ο προϋπολογισμός τα τελευταία πέντε χρόνια ήταν 45 εκατομμύρια ευρώ.
<P>
Γνωρίζατε ότι μια έρευνα του 2003 κατέδειξε ότι το 40% των παιδιών είπαν ότι άνθρωποι που είχαν γνωρίσει μόνο στο Διαδίκτυο τους ζήτησαν να γνωριστούν από κοντά και το 2006 το 22% εξ αυτών γνωρίστηκαν πράγματι από κοντά; Το 51% δεν το είπε ποτέ στους γονείς ή στους δασκάλους τους. Σε αυτό το πλαίσιο, τι στόχους έχετε θέσει εσείς, τι μέτρα έχετε λάβει έναντι αυτών των στόχων, και τι πρόοδο θα είστε σε θέση να αναφέρετε στο Κοινοβούλιο όταν θα ξανάρθετε για να ανανεώσετε αυτό το πρόγραμμα για την περίοδο μέχρι το 2013; Υποστηρίζω σθεναρά αυτό το πρόγραμμα και σας προτρέπω, κυρία Επίτροπε, να αναζητήσετε τους πόρους που χρειάζεστε για να το συνεχίσετε.
<SPEAKER ID="346" NAME="Mairead McGuinness" AFFILIATION="PPE-DE">
(EN) Σας ευχαριστώ για την απάντησή σας, κυρία Επίτροπε. Μπορώ να ρωτήσω τι δράσεις θα αναλάβει η Επιτροπή για να εντατικοποιήσει το έργο της με τους γονείς; Αυτό είναι το πραγματικό πρόβλημα. Δυστυχώς, τα παιδιά είναι πολύ μπροστά από μας σε αυτόν τον τομέα. Ανησυχώ που αυτό το πρόγραμμα θα λήξει το 2008, και έχω επίσης επίγνωση ότι δεν το γνωρίζουν όλοι, ακόμη και αν το γνωρίζουν πολλοί. Ελπίζω ότι θα λάβετε αυτό το θέμα υπόψη, και πιστεύω ότι πρέπει να κάνετε περισσότερα, και πιο ενεργά, για να ενθαρρύνετε την ευαισθητοποίηση.
<SPEAKER ID="347" NAME="Viviane Reding">
Μέλος της Επιτροπής. - (EN) Συμφωνώ απόλυτα με τους αξιότιμους βουλευτές. Αυτό είναι πράγματι ένα μεγάλο πρόβλημα. Για πρώτη φορά, τα παιδιά στην κοινωνία μας γνωρίζουν περισσότερα από τους γονείς τους, πράγμα που δεν είναι και τόσο κακό, αλλά δημιουργεί προβλήματα για τους γονείς στην προσπάθεια να βοηθήσουν τα παιδιά τους να ξεπεράσουν το πρόβλημα. Παρεμπιπτόντως, δεν αφορά μόνο γονείς αλλά και παππούδες - πολύ συχνά οι παππούδες είναι οι πρώτοι που αγοράζουν κινητό για τα εγγόνια τους, προκειμένου να επικοινωνούν μαζί τους. Και αφορά και τους εκπαιδευτικούς ασφαλώς.
<P>
Αυτός είναι ο λόγος που δεν προτείνουμε μόνο την επέκταση του προγράμματος με έναν αυξημένο προϋπολογισμό 55 εκατομμυρίων ευρώ -και ελπίζω ότι το Κοινοβούλιο θα αυξήσει αυτόν τον προϋπολογισμό- αλλά εργαζόμαστε επίσης από κοινού με ιδιωτικούς οργανισμούς, όπως το SchoolNet. Το πρόγραμμα SchoolNet υπάρχει σε πολλά ευρωπαϊκά σχολεία και αντιμετωπίζει πραγματικά αυτό το πρόβλημα προκειμένου να ενημερώσει τα παιδιά για τα προβλήματα και να τους δείξει ότι δεν είναι ο καθένας με τον οποίο μπορεί να έρχονται σε επαφή κάποιος με τον οποίο πρέπει να έρχονται σε επαφή. Παρέχει επίσης πληροφορίες μέσω ανοικτών τηλεφωνικών γραμμών και των δραστηριοτήτων του προγράμματος Safer Internet, και παρέχει κέντρα ενημέρωσης για να κάνει τους γονείς να καταλάβουν τι συμβαίνει. Πολύ συχνά, οι γονείς δεν έχουν ιδέα για τα πλεονεκτήματα και τα μειονεκτήματα των νέων τεχνολογιών.
<P>
Είμαι υπεύθυνη για τις νέες τεχνολογίες και πιστεύω πραγματικά ότι η πλειοψηφία των δράσεων μέσω των νέων τεχνολογιών είναι θετικές. Δεν θα ήθελα μερικές αρνητικές πτυχές τους να εμποδίσουν εντελώς την νεότερη γενιά να έχει επαφή με τις νέες τεχνολογίες. Γι' αυτό τον λόγο πιστεύω επίσης πολύ σθεναρά στην ικανότητα αυτορρύθμισης του κλάδου.
<P>
Πριν από ένα χρόνο, ζήτησα από τους φορείς εκμετάλλευσης της κινητής τηλεφωνίας να κάνουν κάτι για να διασφαλίσουν ότι, στα κινητά τηλέφωνα τρίτης γενιάς, τα προβλήματα με το Διαδίκτυο δεν θα περάσουν απευθείας στα κινητά τηλέφωνα. Χαίρομαι πολύ που μπορώ να πω ότι, φέτος, ο κλάδος της κινητής τηλεφωνίας παρουσίασε πολύ συγκεκριμένες δράσεις για να ενημερώσει τους γονείς και τα παιδιά για τις δυσκολίες και να μπλοκάρει προγράμματα που είναι επικίνδυνα για τα παιδιά στα κινητά τηλέφωνα τρίτης γενιάς.
<P>
Σημειώνεται πρόοδος λοιπόν. Πιστεύω ότι ίσως οι ευρωπαϊκές εκλογές θα είναι μια πολύ καλή στιγμή για να επιστήσει το Ευρωπαϊκό Κοινοβούλιο την προσοχή των πολιτών στις δράσεις που έχουν εφαρμοστεί. Αυτές είναι συγκεκριμένες δράσεις. Έχετε δίκιο ότι δεν τις γνωρίζουν όλοι. Γιατί λοιπόν να μην εκμεταλλευτούμε την τεράστια κίνηση προς το ευρύ κοινό κατά τη διάρκεια της κοινοβουλευτικής εκστρατείας για τις εκλογές για να εξηγήσουμε στους πολίτες τι συγκεκριμένες δράσεις λαμβάνει η Ευρωπαϊκή Κοινότητα υπέρ της κοινωνίας;
<SPEAKER ID="348" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων έληξε.

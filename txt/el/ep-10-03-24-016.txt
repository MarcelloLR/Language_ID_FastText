<CHAPTER ID="016">
Προτεραιότητες του προϋπολογισμού για το 2011 - Τμήμα III - Επιτροπή - Κατευθυντήριες γραμμές του προϋπολογισμού 2011 - λοιπά τμήματα (συζήτηση)
<SPEAKER ID="194" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της έκθεσης της κ. Jędrzejewska, εξ ονόματος της Επιτροπής Προϋπολογισμών, σχετικά με τις προτεραιότητες του προϋπολογισμού για το 2011 - Τμήμα III - Επιτροπή και
<P>
της έκθεσης της κ. Trüpel, εξ ονόματος της Επιτροπής Προϋπολογισμών, σχετικά με τις κατευθυντήριες γραμμές για τη διαδικασία του προϋπολογισμού 2011, Τμήμα Ι - Ευρωπαϊκό Κοινοβούλιο, Τμήμα ΙΙ - Συμβούλιο, Τμήμα IV - Δικαστήριο, Τμήμα V - Ελεγκτικό Συνέδριο, Τμήμα VI - Ευρωπαϊκή Οικονομική και Κοινωνική Επιτροπή, Τμήμα VII - Επιτροπή των Περιφερειών, Τμήμα VIII - Ευρωπαίος Διαμεσολαβητής, Τμήμα IX - Ευρωπαίος Επόπτης Προστασίας Δεδομένων.
<SPEAKER ID="195" NAME="Sidonia Elżbieta Jędrzejewska" LANGUAGE="PL">
Κυρία Πρόεδρε, η διαδικασία του προϋπολογισμού για το 2011 είναι εξόχως ιδιαίτερη και εξαιρετική, διότι αφορά το πρώτο δημοσιονομικό έτος που θα ξεκινήσει και θα εγκριθεί σύμφωνα με τις διατάξεις της Συνθήκης της Λισαβόνας. Θα μπορούσαμε να πούμε ότι είμαστε πρωτοπόροι σε αυτήν την εφαρμογή, και για αυτόν ασφαλώς τον λόγο φέρουμε ιδιαίτερη ευθύνη. " Συνθήκη της Λισαβόνας παρέχει στο Κοινοβούλιο πρόσθετες αρμοδιότητες στον τομέα του προϋπολογισμού. Εναπόκειται σε εμάς να αποφασίσουμε τον τρόπο με τον οποίο θα χρησιμοποιήσουμε αυτές τις αρμοδιότητες, και υπολογίζουμε σε έναν εποικοδομητικό διάλογο τόσο με την Ευρωπαϊκή Επιτροπή όσο και με το Συμβούλιο, ώστε οι νέες δυνατότητες που παρέχονται από τη Συνθήκη της Λισαβόνας να μπορέσουν να αξιοποιηθούν με τον βέλτιστο και πλέον αποτελεσματικό τρόπο.
<P>
Ένα πολύ σημαντικό νέο στοιχείο που εισάγει η Συνθήκη της Λισαβόνας είναι ότι τώρα θα έχουμε δύο αναγνώσεις του προϋπολογισμού. Αυτό σημαίνει ότι αμφότερα το Κοινοβούλιο και το Συμβούλιο θα έχουν μία μόνο ανάγνωση. Τούτο, φυσικά, θέτει εγείρει μία ιδιαίτερη πρόκληση - αυτήν της πειθαρχίας. Ως Κοινοβούλιο, πρέπει να είμαστε πειθαρχημένοι, διότι θα έχουμε -για να το θέσω απλά- μόνο μία ευκαιρία. Δεν θα υπάρχει επαναληπτική διαδικασία - ήτοι δεύτερη ευκαιρία. Πρέπει να διαμορφώνουμε πολλά πράγματα κατά τη συνεδρίαση συνδιαλλαγής. Για να προχωρήσει αποτελεσματικά η νέα διαδικασία του προϋπολογισμού το φθινόπωρο, πρέπει να συνεργαστούμε και να είμαστε πειθαρχημένοι.
<P>
Το έτος αυτό είναι επίσης εξαιρετικό, διότι δεδομένης της καθυστερημένης εκλογής της Ευρωπαϊκής Επιτροπής, η Επιτροπή δεν είχε την ευκαιρία να παρουσιάσει τις ετήσιες στρατηγικές προτεραιότητές της. Συνεπώς, είναι εξίσου ιδιαίτερα εξαιρετικό και ενδιαφέρον το γεγονός ότι το Κοινοβούλιο είναι αυτό που εκφράζει πρώτο τις σκέψεις του και ότι οι πρώτες γνωμοδοτήσεις για τον προϋπολογισμό του 2011 προέρχονται από το Ευρωπαϊκό Κοινοβούλιο με τη μορφή της παρούσας έκθεσης, και όχι από την Ευρωπαϊκή Επιτροπή, όπως συνέβαινε κάθε "συνηθισμένο" έτος.
<P>
Για ποιον άλλον λόγο είναι το έτος 2011 τόσο ιδιαίτερο; Ο προϋπολογισμός για το 2011 είναι ο πέμπτος προϋπολογισμός στο πολυετές δημοσιονομικό πλαίσιο. Όπως γνωρίζετε, το πολυετές δημοσιονομικό πλαίσιο καλύπτει τα έτη 2007-2013. Έχουμε ήδη αποκομίσει πολλά κατά τη διάρκεια των τεσσάρων προηγούμενων διαδικασιών του προϋπολογισμού. Στα πολωνικά, λέμε ότι "αγγίξαμε τον τοίχο". Στα αγγλικά λένε ότι "άγγιξαν έως την οροφή". Όπως και να το πούμε, βρισκόμαστε σε μία κατάσταση όπου το πολυετές δημοσιονομικό πλαίσιο αρχίζει να εξαντλείται. Αγγίζουμε, πράγματι, τον τοίχο, εφόσον τα περιθώρια είναι πολύ στενά και οιαδήποτε ελευθερία κινήσεων εκ μέρους του Κοινοβουλίου έχει περιοριστεί δραματικά. Τα περιθώρια είναι πολύ στενά. Ιδιαίτερα ανησυχητικά είναι τα περιθώρια στον τομέα 1β - περίπου 1 εκατ. Ευρώ, και στον τομέα 3β - περίπου 9 εκατ. ευρώ. Ως εκ τούτου, οι επιλογές μας είναι, ασφαλώς, περιορισμένες, και για τον λόγο αυτόν η έκθεση της Επιτροπής Προϋπολογισμών, την οποία συνέταξα, απαιτεί, προσδοκά και ζητεί τόσο σθεναρά τη φιλόδοξη επανεξέταση και αναθεώρηση του πολυετούς δημοσιονομικού πλαισίου, όχι μόνο επειδή τα περιθώρια αυτά πλησιάζουν στο τέλος τους, αλλά και επειδή, μετά την ολοκλήρωση της αναθεώρησης, θα είναι απαραίτητο να ληφθούν υπόψη οι σημαντικές δημοσιονομικές επιπτώσεις της Συνθήκης της Λισαβόνας.
<P>
" Συνθήκη της Λισαβόνας παρέχει νέες αρμοδιότητες στην Ευρωπαϊκή Ένωση σε τομείς όπως η διαστημική πολιτική. Το σημαντικό είναι ότι θεσπίζει επίσης την Ευρωπαϊκή Υπηρεσία Εξωτερικής Δράσης. Εξίσου ουσιώδης είναι η μελέτη του προϋπολογισμού και του τρόπου με τον οποίο σκοπεύουμε να υλοποιήσουμε τη στρατηγική της ΕΕ για το 2020. Κανένα από αυτά τα διαβήματα δεν προβλέπεται στο πολυετές δημοσιονομικό πλαίσιο. Πρέπει πλέον να ξεκινήσουμε μία συζήτηση σχετικά με τον τρόπο χρηματοδότησης αυτών των νέων σχεδίων και των φιλοδοξιών.
<P>
Θα ήθελα πάρα πολύ -και η έκθεση της Επιτροπής Προϋπολογισμών μεταφέρει το μήνυμα αυτό- οι νέοι να αποτελέσουν την κατευθυντήρια αρχή του προϋπολογισμού για το 2011. Οι νέοι αποτελούν ήδη την κινητήρια δύναμη και το μέλλον της Ευρώπης. " εκπαίδευση και η επένδυση στους νέους ισοδυναμεί επίσης με επένδυση στο παρόν και το μέλλον της Ευρώπης, της κοινωνίας και της οικονομίας. Θα ήθελα να τονίσω πόσο σημαντική στιγμή στη ζωή όλων είναι η μετάβαση από το περιβάλλον του σχολείου, της ακαδημαϊκής μάθησης και της εκπαίδευσης στην πρώτη εργασία. Πρόκειται για πολύ δύσκολη στιγμή, ιδίως εν μέσω κρίσης. Θα ήθελα να αναφέρω ορισμένα στατιστικά στοιχεία: 21 άτομα ηλικίας μεταξύ 15 και 24 είναι άνεργα. Είναι πολύ σημαντικό η Ευρωπαϊκή Ένωση να μην μένει αδιάφορη ενώπιον της δύσκολης αυτής πτυχής, ενώ και εμείς πρέπει να συνεργαστούμε, προκειμένου να διευκολύνουμε τη δύσκολη στιγμή της μετάβασης από την εκπαίδευση στην αγορά εργασίας για τους νέους.
<P>
Θα ήθελα να επισημάνω ότι σε μία εποχή ταχύτατα εξελισσόμενης τεχνολογικής και δημογραφικής αλλαγής, πρέπει να δημιουργήσουμε μία κοινωνία βασισμένη στη γνώση, με πολίτες ικανούς να μεταβάλλουν τα προσόντα τους στην πορεία της ζωής και της επαγγελματικής τους σταδιοδρομίας, στους οποίους δίδεται η δυνατότητα να προβαίνουν σε τέτοιες αλλαγές και οι οποίοι έχουν την υποστήριξη της Ευρωπαϊκής Ένωσης σε αυτήν τη διαδικασία. " υποστήριξη της Ευρωπαϊκής Ένωσης πρέπει να περιλαμβάνει προγράμματα διεθνών ανταλλαγών σε ακαδημαϊκό επίπεδο, καθώς και πρακτικής άσκησης και κατάρτισης, και σε επαγγελματικό επίπεδο. Τούτο θα αυξήσει, παράλληλα, το επίπεδο κοινωνικής ενσωμάτωσης και την κυκλοφορία της γνώσης, και θα καταστήσει δυνατή για τους πολίτες της Ευρωπαϊκής Ένωσης την πραγματική κινητικότητα. " κινητικότητα, όπως γνωρίζετε, αποτελεί, δικαίως, θεμελιώδη ελευθερία που διασφαλίζεται από τις Συνθήκες και θεμέλιο της αποτελεσματικής εσωτερικής αγοράς.
<P>
εισηγήτρια. - (EN) Θα μιλήσω τώρα στα αγγλικά, διότι πρόκειται να αντικαταστήσω την κ. Helga Trüpel. Συνεπώς, διαδραματίζω τώρα διαφορετικό ρόλο, όχι μόνο όσον αφορά τον προϋπολογισμό της Ευρωπαϊκής Επιτροπής, αλλά και τον προϋπολογισμό των άλλων θεσμικών οργάνων, και του Κοινοβουλίου. Προετοιμάστηκα να μιλήσω στα αγγλικά, γεγονός το οποίο αιτιολογεί την αλλαγή της γλώσσας.
<P>
Στο παρόν στάδιο της διαδικασίας, σκοπός του ψηφίσματος είναι να παρουσιάσει μία γενική εικόνα -σε ένα δημοσιονομικό πλαίσιο, συγκεκριμένα- και να εκδώσει ορισμένες κατευθυντήριες γραμμές για τους διοικητικούς προϋπολογισμούς διαφόρων θεσμικών οργάνων, συμπεριλαμβανομένου του Ευρωπαϊκού Κοινοβουλίου και εξαιρουμένης της Επιτροπής, για την οποία μίλησα προηγουμένως.
<P>
Το γενικό πλαίσιο συνίσταται στο ότι οι συνθήκες υπό τις οποίες θα εγκριθεί ο προϋπολογισμός για το 2011 παρουσιάζουν πολλές προκλήσεις, διότι το περιθώριο στον τομέα 5 είναι εξαιρετικά περιορισμένο και διότι η επιτυχής εφαρμογή της Συνθήκης της Λισαβόνας αποτελεί προτεραιότητα για όλα τα ευρωπαϊκά θεσμικά όργανα. " έναρξη ισχύος της Συνθήκης της Λισαβόνας μεταβάλλει τη διαδικασία για την έγκριση του προϋπολογισμού και, κατά συνέπεια, απαιτεί ακόμη στενότερη συνεργασία και διάλογο μεταξύ των θεσμικών οργάνων. " διοργανική συνεργασία καλύπτει αρκετές πτυχές -όπως το μεταφραστικό δυναμικό και τις προσλήψεις- και θα μπορούσε να επιτευχθεί ανταλλαγή βέλτιστων πρακτικών και βελτίωση της αποτελεσματικότητας σε τομείς που δεν έχουν μελετηθεί μέχρι τώρα στο πλαίσιο αυτό, όπως το EMAS, οι πολιτικές περί μη διακρίσεων, και η τηλεργασία.
<P>
" ανάπτυξη μίας μεσοπρόθεσμης και μακροπρόθεσμης στρατηγικής για τα κτίρια αποτελεί μέλημα της Επιτροπής Προϋπολογισμών εδώ και πολύ καιρό, όχι μόνο σε ό,τι αφορά το Κοινοβούλιο, αλλά και τα άλλα θεσμικά όργανα. Οι αβεβαιότητες όσον αφορά το μέγεθος και τη μορφή του προϋπολογισμού για την Υπηρεσία Εξωτερικής Δράσης, καθώς και η απόφαση του Δικαστηρίου για την προσαρμογή των αμοιβών καθιστούν την οικονομική κατάσταση στον τομέα 5 ακόμη λιγότερο προβλέψιμη.
<P>
Όσον αφορά τον προϋπολογισμό του Ευρωπαϊκού Κοινοβουλίου ειδικότερα, το έγγραφο κατευθυντήριων γραμμών του Προεδρείου περιείχε τους ακόλουθους στόχους για τον προϋπολογισμό του Κοινοβουλίου: ανάπτυξη εμπειρογνωμοσύνης για τους βουλευτές σε ό,τι αφορά τις ερευνητικές ικανότητες και τις ενημερώσεις των βιβλιοθηκών, και προσαρμογή των θεσμικών πτυχών που απορρέουν από τη Συνθήκη της Λισαβόνας. Συνεπώς, η επιτροπή τονίζει τη νομοθετική αριστεία, η οποία αποτελεί κορυφαία προτεραιότητα.
<SPEAKER ID="198" NAME="Janusz Lewandowski" LANGUAGE="EN">
Κύριε Πρόεδρε, διακατέχομαι από διάθεση ακροατή απόψε. Ακούω τις προτεραιότητες του Κοινοβουλίου για το 2011, όπως ακριβώς άκουσα και τις κατευθυντήριες γραμμές που έγιναν δεκτές από το Συμβούλιο στις 16 Μαρτίου. Συμφωνώ με τα σημαντικότερα σημεία και συμφωνώ ότι δεν πρόκειται για τη συνήθη ετήσια διαδικασία για τους δύο λόγους που ανέφερε η εισηγήτρια του Κοινοβουλίου.
<P>
Ο πρώτος είναι ότι προσαρμοζόμαστε στο κλίμα "μετά τη Συνθήκη της Λισαβόνας". Έχουμε προσαρμοστεί εν μέρει, όμως απαιτείται ακόμη μεγάλος όγκος εργασιών. " καλή συνεργασία μεταξύ των θεσμικών οργάνων είναι περισσότερο απαραίτητη από ποτέ, λόγω της μίας ανάγνωσης στο Κοινοβούλιο.
<P>
Αυτό που έχει ήδη συμφωνηθεί στη διαδικασία συνδιαλλαγής του Νοεμβρίου είναι κάποιες ρυθμίσεις μεταβατικής περιόδου. Ένα ρεαλιστικό χρονοδιάγραμμα που επιτρέπει την προβλεψιμότητα του προϋπολογισμού εφαρμόζεται από το 1975 και έχει επίσης επιβεβαιωθεί. Απομένουν οι όροι της επιτροπής συνδιαλλαγής. Αυτό είναι κεφαλαιώδους σημασίας ειδικά τώρα, δεδομένης της μίας ανάγνωσης του ετήσιου προϋπολογισμού. Κατά συνέπεια, αύριο, στο πλαίσιο τριμερούς διαλόγου, η Επιτροπή πρόκειται να παρουσιάσει τους όρους των διαβουλεύσεων και τον τρόπο με τον οποίο μπορούμε να συμφωνήσουμε επί των λεπτομερειών της συνδιαλλαγής πριν από την έναρξη της πραγματικής διαδικασίας για το 2011.
<P>
Ο δεύτερος λόγος για τον οποίο η ετήσια διαδικασία δεν είναι συνηθισμένη έγκειται στο γεγονός ότι βρισκόμαστε σε μία Ευρώπη μετά την κρίση, στην οποία πολλά κράτη μέλη αντιμετωπίζουν δημοσιονομικά ελλείμματα και χρέη, καθώς και άλλα προβλήματα που παρουσιάζουν ακόμη μεγαλύτερες προκλήσεις. Ως εκ τούτου, τώρα, περισσότερο από ποτέ, πρέπει να δώσουμε σημασία στη χρηστή δημοσιονομική διαχείριση, στις ακριβείς προβλέψεις και στην ορθολογική εκτέλεση του προϋπολογισμού.
<P>
Οι τομείς του προϋπολογισμού που παρουσιάζουν προβλήματα χρηματοδότησης είναι εύκολο να εντοπιστούν. Στο σημείο αυτό αναφέρομαι στους τομείς 1α και 4. Χάρη σε αυτό το πνεύμα συνεργασίας, κατορθώσαμε να τροποποιήσουμε τις δημοσιονομικές προοπτικές τέσσερις φορές κατά τη διάρκεια μίας διαδικασίας, δηλαδή τέσσερις ετήσιες διαδικασίες.
<P>
Τα συμπεράσματά μας αναμένεται να παρουσιαστούν στο πλαίσιο μίας έκθεσης σχετικά με τη διοργανική συμφωνία, η οποία θα δημοσιευθεί την ίδια ημερομηνία με το προσχέδιο του προϋπολογισμού, ήτοι στις 27 Απριλίου, και θα διαβιβαστεί στο Κοινοβούλιο.
<P>
" εισηγήτριά μας, όχι η δική μου αυτήν τη φορά, αλλά η εισηγήτρια του Κοινοβουλίου, Sidonia Jędrzejewska, (οι υπηρεσίες μου εκπαιδεύονται επί του παρόντος επί της σωστής προφοράς του ονόματος της εισηγήτριας) ορθώς τοποθετεί τους νέους και τις δυνατότητες για τους νέους στο επίκεντρο της έκθεσής της. Με άλλα λόγια, η έκθεση σχετικά με τις προτεραιότητες αναβαθμίζει σαφώς τον τομέα 3. Αυτός αφορά την εκπαίδευση και τη θέση των νέων στην αγορά εργασίας, και δικαιολογείται, εν προκειμένω, εάν λάβουμε υπόψη τους αριθμούς των ανέργων.
<P>
Είναι όμως εξίσου σημαντικό να τηρήσουμε τις υποσχέσεις μας περί ενός σχεδίου ανάκαμψης. Έχει και αυτό σημασία για τους κατοίκους της Ευρώπης.
<P>
Σημασία έχει, ειδικότερα, η εφαρμογή, η οποία πρέπει να αναπτυχθεί πλήρως έως το 2011. " αποτελεσματικότητα στη διοίκηση είναι επίσης σημαντική, και, στο σημείο αυτό, πρέπει να επισημάνω ότι, παρά την προσαρμογή στη Συνθήκη της Λισαβόνας, η Επιτροπή δεν θα αιτηθεί νέες θέσεις εργασίας φέτος.
<P>
Πρόκειται να εγκρίνουμε το προσχέδιο του προϋπολογισμού στο Σώμα των Επιτρόπων στις 27 Απριλίου και, όπως συνηθίζεται, να το παρουσιάσουμε αμέσως την ίδια ημέρα στα μέλη της Επιτροπής Προϋπολογισμών στο Κοινοβούλιο.
<P>
Συνεπώς, προσδοκώ τώρα την έναρξη της διαδικασίας για το 2011. Υπόσχομαι θετικό πνεύμα συνεργασίας, το οποίο θα είναι πραγματικά απαραίτητο αυτήν τη φορά, δεδομένων των πρωτότυπων διαδικασιών που πρόκειται να ελεγχθούν φέτος.
<SPEAKER ID="199" NAME="Thijs Berman" LANGUAGE="NL">
Κύριε Πρόεδρε, κύριε Lewandowski, εν μέσω οικονομικής κρίσης, πιέσεις θα δεχθεί αναπόφευκτα και ο προϋπολογισμός της ΕΕ· είναι απολύτως φυσικό. Και οι Βρυξέλλες πρέπει να προσέξουν πώς δαπανούν κάθε ευρώ δημοσίου χρήματος. Εντούτοις -και μιλώ στο σημείο αυτό εξ ονόματος της Επιτροπής Προϋπολογισμών- οι επενδύσεις στις αναπτυσσόμενες χώρες πρέπει να παραμείνουν προτεραιότητα. " βιώσιμη ανάπτυξη στις φτωχές χώρες θα προσφέρει στους ανθρώπους δυνατότητες που δεν έχουν επί του παρόντος. Εκτός αυτού, η ανάπτυξή τους αποτελεί μέρος της λύσης στην κρίση που αντιμετωπίζουμε. Οι αναπτυσσόμενες χώρες συγκροτούν μία αγορά, και, μάλιστα, μία ταχύτατα αναπτυσσόμενη αγορά. " Ευρώπη θα πρέπει απλώς να δαπανά πιο έξυπνα τους πόρους της, για παράδειγμα, μέσω ενός συνδυασμού επιδοτήσεων και δανείων μικροπιστωτικής ενίσχυσης. " καλύτερη πρόσβαση στις χρηματοπιστωτικές υπηρεσίες στις φτωχές χώρες θα παράσχει τη δυνατότητα στους ανθρώπους και αυτών των χωρών να υλοποιήσουν τις φιλοδοξίες τους. Πρέπει να προστατεύσουμε τον προϋπολογισμό αναπτυξιακής συνεργασίας, παρά τις δυσκολίες που παρουσιάζει. " ευθύνη για τον οικείο προϋπολογισμό πρέπει να συνεχίσει να εναπόκειται στον ευρωπαίο Επίτροπο που είναι αρμόδιος σε θέματα ανάπτυξης, Andris Piebalgs, και όχι στην Ύπατη Εκπρόσωπο, κ. Ashton, όπως φαίνεται να συζητείται επί του παρόντος. Εξάλλου, οι επιλογές που σχετίζονται με τη μείωση της φτώχειας δεν πρέπει ποτέ να εξαρτώνται από τα διπλωματικά μας συμφέροντα.
<SPEAKER ID="200" NAME="José Manuel Fernandes" LANGUAGE="PT">
Επικροτώ το γεγονός ότι μπορούμε να θεωρήσουμε τον προϋπολογισμό 2011 ως προϋπολογισμό "για τους νέους". Ως τέτοιος, συμβάλλει στην έγκριση των προτάσεων που υποβάλαμε για να βοηθήσουμε τους νέους, όσον αφορά, επί παραδείγματι, την πρόσβαση στην απασχόληση, ενώ το ίδιο συμβαίνει και με την αποκαλούμενη πρωτοβουλία Erasmus για την πρώτη απασχόληση. " προώθηση της επιχειρηματικότητας μεταξύ των νέων, η παροχή κινήτρων και η ενίσχυση της καινοτομίας και της ψηφιακής στρατηγικής αποτελούν άλλες προτάσεις που θα συμβάλουν στη βιώσιμη οικονομική ανάπτυξη στην Ευρώπη και θα οδηγήσουν στη δημιουργία νέων θέσεων εργασίας.
<P>
Σε ό,τι αφορά τον προϋπολογισμό του Κοινοβουλίου, αξίζει να αναφερθεί ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) υποστηρίζει έναν βιώσιμο και αυστηρό προϋπολογισμό, στον οποίο θα αιτιολογείται ο καταλογισμός όλων των δαπανών. Πιστεύουμε και συνιστούμε στο Κοινοβούλιο να εγκαταλείψει ένα δημοσιονομικό μοντέλο που είναι αμιγώς αυξητικό. Απεναντίας, δέον είναι να κινηθεί προς έναν προϋπολογισμό μηδενικής βάσης, ο οποίος καθιστά δυνατή την αποτελεσματικότητα και, συνεπώς, τις αποταμιεύσεις. Πρέπει να καθοριστεί ως επείγον ζήτημα μία μακροπρόθεσμη κτιριακή πολιτική, προκειμένου εφαρμοστεί στην πράξη αυτή η έννοια της βιωσιμότητας, της αυστηρότητας και της αποτελεσματικότητας.
<P>
Πρέπει επίσης να προσδιορίζουμε ολοένα και πιο εμπεριστατωμένα τις σταθερές δαπάνες μας. Ο εν λόγω προσδιορισμός πρέπει πάντα να συνοδεύεται από ανάλυση κόστους-οφέλους των διαφόρων πολιτικών που εφαρμόζονται. Θα θέλαμε να τονίσουμε για μία ακόμη φορά ότι η αριστεία στη θέσπιση νομοθεσίας πρέπει να αποτελεί βασική προτεραιότητα του Κοινοβουλίου και ότι το θεσμικό μας όργανο πρέπει να έχει στη διάθεσή του όλους τους απαραίτητους πόρους για να το επιτύχει. " έναρξη ισχύος της Συνθήκης της Λισαβόνας, η οποία απαιτεί μία ανάγνωση του προϋπολογισμού, προϋποθέτει μεγαλύτερη συνεργασία και περισσότερο διάλογο. Από την πλευρά μας, ο διάλογος αυτός πρέπει να χαρακτηρίζεται από ειλικρίνεια. Δεσμευόμαστε να την διασφαλίσουμε.
<SPEAKER ID="201" NAME="Francesca Balzani" LANGUAGE="IT">
Κύριε Πρόεδρε, κυρίες και κύριοι, οι κατευθυντήριες γραμμές για τον προϋπολογισμό του 2011 συνιστούν το πρώτο βήμα προς τον επόμενο ευρωπαϊκό προϋπολογισμό, ήτοι ένα πολύ καθοριστικό βήμα.
<P>
Στην Επιτροπή Προϋπολογισμών, καταβάλαμε μεγάλη προσπάθεια ώστε να καθορίσουμε τις βασικές αναγνωρίσιμες προτεραιότητες που προβάλλουν την ευρωπαϊκή δράση. " πρώτη προτεραιότητα είναι οι νέοι, όχι μόνο επειδή αποτελούν τον πόρο επί του οποίου επικεντρωνόμαστε για την καινοτομία, την έρευνα και την ανάπτυξη, αλλά και επειδή συνιστούν το βασικό σημείο εκκίνησης για διορατικές κοινωνικές πολιτικές.
<P>
Ωστόσο, η στρατηγική για το 2020 αποτελεί επίσης βασική προτεραιότητα: καταπολέμηση της ανεργίας, κλιματική αλλαγή και, κυρίως, ανάγκη ουσιαστικής και πρακτικής εφαρμογής αυτής της νέας στρατηγικής για το μέλλον, διαθέτοντας συναφώς επαρκείς πόρους, χωρίς συμβιβασμούς και περικοπές.
<P>
Παράλληλα, όμως, αυτές οι κατευθυντήριες γραμμές συνιστούν και ένα πολύ ρεαλιστικό πρώτο βήμα. Υπάρχουν πολύ μικρότερα χρονικά περιθώρια για τις δημοσιονομικές προοπτικές, και αυτό σημαίνει ότι οι πόροι είναι ανεπαρκείς για την πραγμάτωση του πλέον σημαντικού στοιχείου: νέων δράσεων. Πρόκειται για ιδιαίτερα ευαίσθητο ζήτημα όσον αφορά τον πρώτο τομέα, τον τομέα της ανταγωνιστικότητας, της ανάπτυξης και της απασχόλησης.
<P>
Υπάρχει, ωστόσο, άλλο ένα σημαντικό ζήτημα: ο προϋπολογισμός πρέπει να είναι επίσης εξαιρετικά ευέλικτος και να μπορεί να ανταποκρίνεται άμεσα στις ανάγκες των πολιτών, στις ανάγκες των ανθρώπων και στις μεταβαλλόμενες ανάγκες. Υπάρχουν, λοιπόν, προτεραιότητες, υπάρχουν όμως και ουσιώδεις προϋποθέσεις, προκειμένου να αποτελέσει ο προϋπολογισμός ένα πραγματικά χρήσιμο μέσο για την ανάπτυξη της Ευρώπης.
<P>
Οι προϋποθέσεις αυτές περιλαμβάνουν επαρκείς πόρους, σαφή εφαρμογή μελλοντικών στρατηγικών, κυρίως της στρατηγικής για το 2020, και τέλος, οριστική λύση για ένα ευέλικτο μέσο, ικανό -αυτό καθαυτό- να μας διευκολύνει στην αντιμετώπιση των μελλοντικών προκλήσεων.
<SPEAKER ID="202" NAME="Ivars Godmanis" LANGUAGE="EN">
Κύριε Πρόεδρε, θα ήθελα να επισημάνω τρία σημεία.
<P>
Πρώτον, όσον αφορά τα διαρθρωτικά ταμεία - που αντιστοιχούν περίπου στο 35% του προϋπολογισμού. Έχουμε αγγίξει μόνο το ήμισυ των επιδόσεών μας συγκριτικά με την περίοδο 2000-2006. Το σημερινό ποσοστό απορρόφησης όλων των ταμείων ανέρχεται στο 14%, έναντι του 25% κατά το παρελθόν. Συνεπώς, το ζητούμενο είναι πώς θα λάβουμε υπόψη, πώς θα επιτύχουμε, πώς θα εκπληρώσουμε το εν λόγω τμήμα του προϋπολογισμού. Διαφορετικά, θα περιέλθουμε σε μία κατάσταση όπου τα χρήματα δεν θα χρησιμοποιούνται. Από την άλλη πλευρά, θα μπορούσαν να αποτελέσουν αποθεματικό.
<P>
Δεύτερον, πρέπει να καλύψουμε ορισμένες οφειλές από την προηγούμενη περίοδο, και η Επιτροπή έχει προγραμματίσει την παροχή πέντε δισεκατομμύρια προς τον σκοπό αυτόν. Εντούτοις, σε ορισμένες χώρες που δεν έχουν απαιτήσει επιστροφή μεγαλύτερη των έξι μηνών, πιστεύω ότι δεν θα ζητηθεί ολόκληρο το χρηματικό ποσό. Τίθεται επίσης το ζήτημα εάν αυτά τα χρήματα θα χρησιμοποιηθούν ή όχι.
<P>
Οφείλω ακόμη να αναφερθώ σε δύο πολύ σοβαρά ζητήματα σχετικά με την εκτέλεση προϋπολογισμών που μετατίθενται από έτος σε έτος. Στον γεωργικό προϋπολογισμό του 2009, οι πληρωμές ανήλθαν σε 2 δισεκατομμύρια ευρώ λιγότερα για την αγροτική ανάπτυξη σε σχέση με το 2008. Τώρα πρέπει να καταβληθεί πολύ μεγαλύτερο χρηματικό ποσό, όμως το ερώτημα είναι εάν θα έχουν ολοκληρωθεί ή όχι όλα τα έργα το 2010.
<P>
Τέλος, σε ό,τι αφορά το έβδομο πρόγραμμα πλαίσιο: εάν εξετάσουμε τον τομέα 1α σχετικά με το έβδομο πρόγραμμα για την Ε&Α, οι πληρωμές το 2009 ήταν σημαντικά χαμηλότερες σε σχέση με το 2008. Το ερώτημα λοιπόν είναι εάν η εκτέλεση θα είναι ικανοποιητική. Τότε θα μπορέσουμε να σχεδιάσουμε τον προϋπολογισμό σύμφωνα με την κατάσταση. Έχουμε πολλές ανάγκες και σε άλλους τομείς. Συνεπώς, πρόκειται για αποθεματικά ή όχι;
<SPEAKER ID="203" NAME="Zbigniew Ziobro" LANGUAGE="PL">
Κύριε Πρόεδρε, η πρόταση ψηφίσματος του Ευρωπαϊκού Κοινοβουλίου σχετικά με τις προτεραιότητες του προϋπολογισμού για το 2011 περιλαμβάνει μία παράγραφο που μας υπενθυμίζει ότι η χρηματοδότηση των προτεραιοτήτων δεν πρέπει να αποβαίνει επιζήμια για θεμελιώδεις τομείς της πολιτικής της Ευρωπαϊκής Ένωσης, όπως είναι οι πολιτικές συνοχής, οι διαρθρωτικές πολιτικές ή η κοινή γεωργική πολιτική. " παράγραφος αυτή έχει χαρακτήρα διάταξης, η οποία θα μπορούσε να φαίνεται αναγκαία δεδομένων των προτεραιοτήτων του προϋπολογισμού που είχαν καθοριστεί προηγουμένως. Πράγματι, αυτές οι προτεραιότητες παρουσιάζουν πολλές ελλείψεις.
<P>
Υποτίθεται ότι η πανάκεια για την "ασθένεια" της κρίσης που κατατρύχει την Ευρώπη είναι, πάνω από όλα, η καινοτομία. Ωστόσο, το ψήφισμα παραβλέπει το γεγονός ότι οι φτωχότερες περιφέρειες της Ένωσης συχνά δεν έχουν στη διάθεσή τους τις συνθήκες για την ανάπτυξη της καινοτομίας. Για την ακρίβεια, υπάρχουν χώρες στις οποίες οι βάσεις της σύγχρονης οικονομίας έχουν μόλις αρχίσει να αναφαίνονται. Εάν η Ευρώπη πρόκειται να αποτελέσει μία ήπειρο ίσων ευκαιριών, η απάντηση σε αυτήν την κατάσταση είναι πρωτίστως η πολιτική συνοχής και η διαρθρωτική πολιτική. Ειδικότερα εν μέσω κρίσης, δεν πρέπει να λησμονούμε αυτήν την πτυχή της πολιτικής της ΕΕ, ιδίως δε την πτυχή της αλληλεγγύης, προκειμένου να μην διαιωνίζεται ο διαχωρισμός της ηπείρου σε φτωχές και πλούσιες περιοχές.
<SPEAKER ID="204" NAME="Miguel Portas" LANGUAGE="PT">
Σήμερα ξεκινούμε τη συζήτηση σχετικά με τις γενικές κατευθυντήριες γραμμές για τον προϋπολογισμό του 2011, και η προτεινόμενη προτεραιότητα είναι οι νέοι. Αυτός ο καθορισμός προτεραιοτήτων είναι εξαιρετικά σημαντικός κατά τη χρονική στιγμή ή περίοδο της ζωής που σηματοδοτεί τη μετάβαση από τις σπουδές στην αγορά εργασίας. Αυτή καθαυτή η επιλογή της εν λόγω προτεραιότητας πρέπει να επικροτηθεί.
<P>
Μία πρόταση, για παράδειγμα, είναι η δημιουργία ενός προγράμματος Erasmus για την πρώτη απασχόληση. Στην πολιτική, όμως, το πρόβλημα έγκειται στις λεπτομέρειες. Τι εννοούμε όταν αναφερόμαστε στο "πρόγραμμα Erasmus για την πρώτη απασχόληση"; Πώς θα το εφαρμόσουμε; Με την εκτροπή κεφαλαίων του Erasmus για τους σπουδαστές ή με τη δημιουργία ενός νέου προγράμματος με νέους πόρους; Δεν πρόκειται απλώς για μία λεπτομέρεια, ενώ το ίδιο ισχύει και για το ζήτημα εάν το Erasmus αποσκοπεί σε επισφαλείς ή σε αξιοπρεπείς θέσεις εργασίας που θα αποτελέσουν πραγματικό μέλλον για τους νέους. Πρόκειται, εντέλει, για ένα πρόγραμμα που θα καταπολεμήσει την ανεργία των νέων, εξυπηρετώντας έτσι τον σκοπό για τον οποίο δημιουργήθηκε; Ή θα καταλήξει να αποτελεί ένα πρόγραμμα με στόχο τη συγκάλυψη απλώς της ανεργίας; Πιστεύω ότι αυτά τα ερωτήματα αποτελούν τον πυρήνα της συζήτησης. Το πιο συναφές ζήτημα κατά το έτος 2011 θα εξακολουθήσει να είναι η ανεργία, η οποία μαστίζει την ΕΕ. Είναι δική μας ευθύνη να καταπολεμήσουμε την ανεργία.
<P>
Αυτό αποτελεί πρόκληση για τον ευρωπαϊκό προϋπολογισμό, όμως ο προϋπολογισμός για το 2011 τελεί υπό την ομηρία ενός δημοσιονομικού πλαισίου, η ισχύς του οποίου έχει συμφωνηθεί να διαρκέσει επτά έτη, και το οποίο δεν έχει αναδιαμορφωθεί παρά την κρίση. Χωρίς διεξοδική και αυστηρή αναθεώρηση του εν λόγω δημοσιονομικού πλαισίου, ο προϋπολογισμός που πρόκειται να εγκρίνουμε στο τέλος του έτους θα είναι καταδικασμένος στη στασιμότητα και τη μετριότητα, ακόμη και εάν εγκρίνουμε τις καλύτερες δυνατές προοπτικές. Διότι αυτές θα περιοριστούν σε απλές προθέσεις και θα έχουν ελάχιστο μόνο αντίκτυπο στη διάρθρωση του προϋπολογισμού.
<SPEAKER ID="205" NAME="Marta Andreasen" LANGUAGE="EN">
Κύριε Πρόεδρε, η προτεινόμενη αύξηση του προϋπολογισμού του Κοινοβουλίου κατά 6,5% για το 2011 αποτελεί άλλη μία ένδειξη της αισθητής απομάκρυνσης του παρόντος Σώματος από τον πραγματικό κόσμο και τα συμφέροντα των ψηφοφόρων του.
<P>
Πώς μπορούμε να εξηγήσουμε στους πολίτες των εκλογικών μας περιφερειών σε φυσιολογικές περιόδους -πολλώ δε μάλλον σε περιόδους κρίσης- ότι το συνολικό ποσό που καταβάλλουν για κάθε έναν από εμάς υπερβαίνει τις 2 εκατομμύρια λίρες στερλίνες (2.416.241,90 ευρώ) ετησίως; Πώς μπορούμε να τους πούμε ότι αυτός είναι ο λογαριασμός που καλούνται να πληρώσουν εάν επιθυμούν να έχουν ένα κοινοβούλιο υψηλού επιπέδου -για το οποίο μάλιστα μερικοί υπερηφανεύονται; Πώς θα εξηγήσουμε σε όλους εκείνους που χάνουν τη δουλειά τους ότι εμείς, οι βουλευτές του ΕΚ, χρειαζόμαστε περισσότερα μέλη προσωπικού λόγω της Συνθήκης της Λισαβόνας; Ή ότι οι αξιωματούχοι στο Κοινοβούλιο χρειάζονται αύξηση στις αποζημιώσεις τους επειδή εργάζονται σκληρότερα;
<P>
Το 15% των νέων που είναι άνεργοι στο "νωμένο Βασίλειο ή, ακόμη χειρότερα, το 45% των νέων που είναι άνεργοι στην Ισπανία, δεν θα είναι σε θέση να κατανοήσουν με ποιον τρόπο αυτή η αύξηση θα τους βοηθήσει να βρουν δουλειά. Πολλοί από αυτούς διαθέτουν υψηλή μόρφωση. Το μόνο που στερούνται είναι εργασιακές ευκαιρίες. Εγώ, ειλικρινά, δεν θα μπορούσα να απαντήσω εάν μου έκαναν αυτήν την ερώτηση.
<P>
Μπορεί κάποιος να εξηγήσει στους ψηφοφόρους μου με ποιον τρόπο το γεγονός ότι το Κοινοβούλιο διαθέτει δύο έδρες, μία στις Βρυξέλλες και μία στο Στρασβούργο, θα τους βοηθήσει να πληρώσουν το ενυπόθηκο δάνειό τους, να εξασφαλίσουν διατροφή και εκπαίδευση για τα παιδιά τους: Διότι τούτο αποτελεί μεγάλο μερίδιο του κόστους των 2 εκατομμυρίων λιρών στερλινών (2.416.241,90 ευρώ) για το οποίο μίλησα προηγουμένως.
<P>
Σε ό,τι αφορά την Επιτροπή, είναι πολύ ωραίο να συζητούμε περί ευγενών στόχων, όπως είναι η επένδυση στους νέους και η εκπαίδευση, η προώθηση της εκμάθησης γλωσσών και της καινοτομίας για την οικονομική ανάπτυξη και τη δημιουργία θέσεων απασχόλησης στην Ευρώπη, αλλά η έκθεση του Ελεγκτικού Συνεδρίου ουδόλως είναι παρηγορητική ως προς τον τρόπο με τον οποίο δαπανώνται οι πόροι της Ευρωπαϊκής Ένωσης, ούτε οι εκκρεμούσες αναλήψεις υποχρεώσεων καταδεικνύουν ότι η ΕΕ είναι πολύ καλή στον σχεδιασμό.
<P>
Δεν πρέπει να γίνει ανεκτή καμία πρόταση περί αύξησης στον προϋπολογισμό ...
<P>
(Ο Πρόεδρος διακόπτει την ομιλήτρια)
<SPEAKER ID="206" NAME="Angelika Werthmann" AFFILIATION="NI">
(DE) Κύριε Πρόεδρε, κυρίες και κύριοι, οι προτεραιότητες του προϋπολογισμού της Ευρωπαϊκής Ένωσης για το 2011 στρέφονται γύρω από την οικονομική και χρηματοπιστωτική κρίση. Με αυτήν σχετίζονται και οι θετικές κοινές προσπάθειες για την εφαρμογή μίας όσο το δυνατόν πιο ολοκληρωμένης και κοινωνικά δίκαιης στρατηγικής εξόδου.
<P>
Θα ήθελα να επικεντρωθώ σε δύο πτυχές. Πρώτον, ένα κεντρικό στοιχείο του προϋπολογισμού για το 2011 είναι η εστίαση στους νέους. Οι νέοι θα διαδραματίσουν ασφαλώς στρατηγικό ρόλο στο μέλλον της Ευρώπης. " επένδυση στους νέους σημαίνει ότι σκεφτόμαστε σήμερα το αύριο της Ευρώπης.
<P>
Δεύτερον, η παρούσα κατάσταση αποδεικνύει σαφέστατα την ταχύτητα με την οποία είναι δυνατόν να καταστραφούν θέσεις εργασίας, ακόμη και σε έναν ισχυρό οικονομικό τομέα. " στρατηγική για το 2020 επικεντρώνεται επίσης στην καινοτομία. Οι ελπίδες που δικαίως σχετίζονται με αυτήν θα δημιουργήσουν νέες θέσεις εργασίας και θα αμβλύνουν τις κοινωνικές δυσκολίες.
<SPEAKER ID="207" NAME="László Surján" AFFILIATION="PPE">
(HU) Κύριοι συνάδελφοι, όλοι γνωρίζουμε ότι ο προϋπολογισμός της Ευρωπαϊκής Ένωσης χρήζει σοβαρών μεταρρυθμίσεων. Εντούτοις, γνωρίζουμε επίσης ότι αυτές οι μεταρρυθμίσεις δεν μπορούν να επέλθουν εντός του πλαισίου ενός ετήσιου προϋπολογισμού. Ποιο είναι το πρόβλημά μας; Το μεγάλο μας πρόβλημα είναι ότι πρόκειται για έναν εξαιρετικά δύσκαμπτο προϋπολογισμό. Μόνο με δυσκολία μπορούμε να αρθούμε στο ύψος των καθημερινών ή ακόμη και των ετήσιων προκλήσεων. Και, φυσικά, υπάρχει μικρό περιθώριο ελιγμών· οι επιλογές μας είναι περιορισμένες. " εισηγήτρια υπέβαλε μία ισορροπημένη πρόταση. Έλαβε υπόψη την πραγματικότητα της κατάστασης και διατύπωσε ορθούς στόχους. Ευελπιστώ το Κοινοβούλιο να ακολουθήσει και να στηρίξει το κείμενο και την πρόταση που βρίσκονται ενώπιόν μας.
<P>
Είναι ιδιαίτερα θετικό για εμάς να στραφούμε προς τους νέους, διότι διαφορετικά οι νέοι θα απομακρυνθούν από εμάς, από την έννοια της Ευρώπης. Θα ήθελα να αφιερώσω επίσης μερικά λεπτά της ομιλίας μου στην πολιτική συνοχής. " πολιτική συνοχής δεν αποτελεί μορφή αγαθοεργίας. Είναι αλήθεια ότι υπάρχουν τεράστια χάσματα μεταξύ των αναπτυγμένων και των υπανάπτυκτων περιφερειών. Σκοπός μας είναι να εξαλείψουμε αυτές τις διαφορές ή τουλάχιστον να τις μειώσουμε. Όταν όμως αναβαθμίζουμε μία περιφέρεια, αυξάνεται η ανταγωνιστικότητα ολόκληρης της Ευρώπης, και γινόμαστε καλύτεροι και ισχυρότεροι έναντι του παγκόσμιου ανταγωνισμού, υπό την προϋπόθεση, ασφαλώς, ότι τα κράτη μέλη εκμεταλλεύονται τις ευκαιρίες, οι πόροι δεν παραμένουν αναξιοποίητοι και, επιπλέον, τα χρήματα που δαπανώνται αποδίδουν αποτελέσματα. Στην αντίθετη περίπτωση, παρατηρείται μέγιστη διασπάθιση. " διασπάθιση, μάλιστα, είναι ακόμη μεγαλύτερη από την αντίστοιχη που προκαλείται από τη λειτουργία δύο εδρών, εάν εφαρμόζονται προγράμματα χωρίς να παράγουν τα απαραίτητα αποτελέσματα. Ελπίζω ότι θα σημειωθεί πρόοδος σε αυτόν τον τομέα. " Επιτροπή Προϋπολογισμών επιθυμεί διακαώς να διαπιστώσει ότι έχουμε επιτύχει καλή απόδοση των δαπανών μας. Σας ευχαριστώ για την αξιοσέβαστη προσοχή σας.
<SPEAKER ID="208" NAME="Derek Vaughan" AFFILIATION="S&amp;D">
(EN) Κύριε Πρόεδρε, επικροτώ την παρούσα έκθεση σχετικά με τις κατευθυντήριες γραμμές του προϋπολογισμού του Κοινοβουλίου και επιδοκιμάζω τη συζήτηση σχετικά με τις προτεραιότητές μας, προκειμένου να διασφαλίσουμε ότι το Κοινοβούλιο μπορεί να επιτελέσει το έργο του.
<P>
" αρχική έκθεση ήταν ενδεχομένως δικαιολογημένα ασαφής και γενική. Ωστόσο, οι τροπολογίες στο στάδιο της επιτροπής διασφάλισαν ότι είμαστε πλέον σαφείς ως προς τα σημαντικά ζητήματα. " Επιτροπή Προϋπολογισμών επιχείρησε να εξισορροπήσει την ανάγκη αναγνώρισης των ευθυνών μας μετά την έναρξη ισχύος της Συνθήκης της Λισαβόνας με την ανάγκη διατήρησης των αυξημένων δαπανώ σε όσο το δυνατόν χαμηλότερο επίπεδο, και αυτό είναι ιδιαίτερα σημαντικό δεδομένης της στενότητας των περιθωρίων και των δημόσιων οικονομικών. Είμαι σίγουρος ότι όλα τα κράτη μέλη θα λάβουν υπόψη αυτό το σημείο.
<P>
Για τον λόγο αυτόν, είναι ζωτικής σημασίας να αποφασίσουμε τις προτεραιότητές μας στο πλαίσιο των εν λόγω κατευθυντηρίων γραμμών, και, φυσικά, το ζητούμενο δεν είναι απλώς η δαπάνη χρημάτων. Το ζητούμενο είναι επίσης η επιδίωξη αποταμιεύσεων και η δαπάνη χρημάτων με τον καλύτερο δυνατό τρόπο.
<P>
Συνεπώς, χαίρομαι, για παράδειγμα, που είναι ευρέως αποδεκτή η ανάγκη για ένα ολοκληρωμένο σύστημα διαχείρισης γνώσης, το οποίο θα συγκεντρώσει όλες τις διαφορετικές πηγές πληροφοριών για τα κράτη μέλη και τους πολίτες.
<P>
Εξίσου ευπρόσδεκτη είναι και η ανάλυση σχετικά με τον διαδικτυακό τηλεοπτικό σταθμό Europarl TV, προκειμένου να αξιολογηθεί η αποτελεσματικότητά του. Θεωρώ δε ότι είναι επίσης ζωτικής σημασίας η αξιολόγηση της αποζημίωσης γραμματείας και του συνολικού κόστους της απασχόλησης περισσότερων μελών του προσωπικού, συμπεριλαμβανομένης της στέγασης, καθώς και η καθιέρωση μεσοπρόθεσμης και μακροπρόθεσμης κτιριακής στρατηγική για το Κοινοβούλιο και άλλα θεσμικά όργανα, με τα οποία μάλιστα πρέπει ενδεχομένως να αναπτύξουμε πολύ στενότερη συνεργασία από την παρούσα συνεργασία μας.
<P>
Και, φυσικά, υφίσταται πάντοτε το δύσκολο ζήτημα του ορίου του 20% που συμφωνήθηκε πριν από πολλά χρόνια. " Επιτροπή Προϋπολογισμών και εγώ, προσωπικά, πιστεύουμε ότι οποιεσδήποτε αλλαγές σε αυτό το όριο του 20% πρέπει να αποτελέσουν αντικείμενο συζήτησης μεταξύ της Επιτροπής Προϋπολογισμών και του Προεδρείου και, εντέλει, μεταξύ όλων των διαφορετικών θεσμικών οργάνων. Δεν πρέπει να αποτελέσει μονομερή απόφαση.
<P>
" Ομάδα S&D κατέθεσε μερικές ακόμη τροπολογίες, οι οποίες θα τεθούν σε ψηφοφορία αύριο, και οι οποίες πιστεύουμε ότι θα βελτιώσουν περαιτέρω τις κατευθυντήριες γραμμές. Μία τροπολογία επισημαίνει τη δυσκολία να συμπεριληφθούν όλες οι διοικητικές δαπάνες στον τομέα 5· μία άλλη ζητεί την πρώιμη δημοσίευση των κατευθυντήριων γραμμών και των εκτιμήσεων, προκειμένου να διασφαλιστεί ότι είμαστε σε θέση να λαμβάνουμε τις αποφάσεις μας με τρόπο κατάλληλο και έγκαιρο. Ελπίζω ότι αύριο οι συνάδελφοι θα στηρίξουν αυτές και άλλες τροπολογίες που στοχεύουν στη βελτίωση των κατευθυντήριων γραμμών.
<P>
Ευελπιστώ επίσης οι συνάδελφοι να αναγνωρίσουν το γεγονός ότι, μετά την επίτευξη συμφωνίας επί αυτών των κατευθυντήριων γραμμών, θα κληθούμε να διεξαγάγουμε δύσκολες συζητήσεις σχετικά με τις εκτιμήσεις που δημοσιεύθηκαν πρόσφατα από τον Γενικό Γραμματέα. Μόνο τότε θα αρχίσουμε να συζητούμε για τις προτεραιότητές μας και μόνο τότε θα διεξαγάγουμε την κατάλληλη συζήτηση, προκειμένου να επιτύχουμε την ισορροπία μεταξύ της λειτουργίας μας ως Κοινοβουλίου και της διατήρησης των δαπανών μας σε όσο το δυνατόν χαμηλότερα επίπεδα.
<SPEAKER ID="209" NAME="Carl Haglund" AFFILIATION="ALDE">
(SV) Κύριε Πρόεδρε, σε δύσκολες οικονομικές συγκυρίες, όπως είναι η σημερινή, τα δημοσιονομικά ζητήματα είναι δύσκολα και ακανθώδη. Οι κατευθυντήριες γραμμές για τον προϋπολογισμό του 2011 περιλαμβάνουν και τον προϋπολογισμό του Ευρωπαϊκού Κοινοβουλίου. Οι δαπάνες στον τομέα 5 κατανέμονται παραδοσιακά με τέτοιον τρόπο, ώστε να αποδίδουν στο Κοινοβούλιο ποσοστό μικρότερο του 20%.
<P>
Συνεπεία της Συνθήκης της Λισαβόνας, ορισμένοι ισχυρίζονται τώρα ότι το Κοινοβούλιο πρέπει να απορροφήσει μεγαλύτερο ποσοστό πόρων. Είναι σαφώς δικαιολογημένη μία αξιολόγηση των αυξημένων αναγκών σε πόρους που ενδέχεται να προκύπτουν από τις νέες αρμοδιότητες του Κοινοβουλίου, και έχουμε ήδη λάβει περισσότερα χρήματα για το 2010, συνεπεία ακριβώς της Συνθήκης της Λισαβόνας.
<P>
Ταυτόχρονα, η Συνθήκη της Λισαβόνας δεν μπορεί να χρησιμοποιηθεί ως κάποιο είδος νέου μηχανισμού δαπανών για το Κοινοβούλιο. Πρέπει επίσης να είμαστε σε θέση να καταστήσουμε το Σώμα μας πιο αποτελεσματικό και να προσπαθήσουμε να δημιουργήσουμε συνθήκες αποταμίευσης, εφόσον είναι εφικτό, προκειμένου να μπορέσουμε με τον τρόπο αυτόν να χρηματοδοτήσουμε πρόσθετες ανάγκες.
<P>
Επί του παρόντος, κάποιοι ζητούν επίσης αυξημένες πιστώσεις για το προσωπικό που υποστηρίζει το έργο των βουλευτών στο Ευρωπαϊκό Κοινοβούλιο. Ασφαλώς, η πρόθεση είναι καλή, όμως είναι ενδιαφέρον, για παράδειγμα, το γεγονός ότι οι βουλευτές στην Ομάδα μου πιστεύουν σχεδόν ομόφωνα ότι δεν υπάρχει επιτακτική ανάγκη για αυτό και ότι δεν είναι απαραίτητο σε αυτούς τους οικονομικά χαλεπούς καιρούς.
<P>
Οι κατευθυντήριες γραμμές που πρόκειται να εγκρίνουμε σήμερα είναι ικανοποιητικές, και νομίζω ότι πρέπει να τις αντιμετωπίσουμε ως πρόκληση, προκειμένου να εξετάσουμε τις δαπάνες μας με κριτικό βλέμμα.
<SPEAKER ID="210" NAME="Peter Van Dalen" AFFILIATION="ECR">
(NL) Κύριε Πρόεδρε, βιώνουμε οικονομικά και χρηματοπιστωτικά δύσκολες εποχές. Παντού, οι δαπάνες περιορίζονται αισθητά, και οι δημόσιες αρχές πρέπει και αυτές να ελέγξουν τις δαπάνες τους και να εξοικονομήσουν πόρους. Επιπλέον, οι πολίτες έχουν ελάχιστη εμπιστοσύνη στην ευρωπαϊκή πολιτική, και αυτό με ανησυχεί σοβαρά. Θα ήθελα, συνεπώς, να υποβάλω δύο προτάσεις σχετικά με την εξέταση του επόμενου προϋπολογισμού. Πρώτον, εμείς, οι βουλευτές του ΕΚ, πρέπει να λογοδοτούμε όλοι τόσο για την αποζημίωση γενικών εξόδων που λαμβάνουμε, ύψους 4.200 ευρώ μηνιαίως, όσο και για όλες τις άλλες αποζημιώσεις μας. Αυτό δεν συμβαίνει επί του παρόντος, γεγονός το οποίο δεν θα αποκαλούσα διαφανές. Επιπροσθέτως, πρόκειται να καταθέσω τροπολογία εν προκειμένω, στο πλαίσιο της συζήτησης της έκθεσης του κ. Staes, κατά την περίοδο συνόδου του Απριλίου.
<P>
Κύριε Πρόεδρε, το δεύτερο σημείο αφορά τους προϋπολογισμούς των εθνικών γραφείων πληροφοριών του Ευρωπαϊκού Κοινοβουλίου. Θεωρώ ότι πρόκειται για εξαιρετικά γενναιόδωρους προϋπολογισμούς, και είμαι της άποψης ότι πρέπει να μειωθούν κατά το ένα τρίτο εντός περιόδου τριών ετών. Ζητώ από τους συναδέλφους μου να υποστηρίξουν αυτές τις προτάσεις. Αυτό θα καταδείκνυε την επιθυμία μας για διαφάνεια και την πρόθεσή μας να μην επιφυλάσσουμε στους εαυτούς μας ειδική μεταχείριση.
<SPEAKER ID="211" NAME="Bastiaan Belder" AFFILIATION="EFD">
(NL) Κύριε Πρόεδρε, ο προϋπολογισμός για το 2011 μας φέρει κατά μέτωπο αντιμέτωπους με τις προτεραιότητες της Ευρωπαϊκής Ένωσης. Στην παρούσα δύσκολη οικονομική συγκυρία, η Ένωση πρέπει να συνειδητοποιήσει πρωτίστως ότι οι χρηματοδοτικοί της πόροι προέρχονται από τα κράτη μέλη, τα οποία καλούνται να προβούν σε δραστικές περικοπές. Ως εκ τούτου, δεν είναι μόνο τα κράτη μέλη που πρέπει να προβούν σε περικοπές· πρέπει και η ΕΕ να συρρικνώσει τους δημόσιους πόρους της και να τους δαπανά με πιο στοχευμένο τρόπο.
<P>
Έχω ένα ουσιαστικό ερώτημα σχετικά με την προτεραιότητα που δίνει η εισηγήτρια στους νέους. Κατά κανόνα, τα κράτη μέλη είναι σε θέση να χειρίζονται πολύ καλά τις κοινωνικές υποθέσεις και τα θέματα που αφορούν τους νέους. Ωστόσο, θα ήθελα να επιστήσω την προσοχή σε ένα ζήτημα, στο οποίο η υποστήριξη της ΕΕ είναι πραγματικά απαραίτητη. " έκθεση αναφέρει τη μετάβαση των νέων από την εκπαίδευση στην αγορά εργασίας. Θα ήθελα να ρωτήσω την εισηγήτρια εάν εννοεί επίσης να δοθεί προσοχή στις συγκεκριμένες ανάγκες των ευάλωτων νέων ανθρώπων. Στο σημείο αυτό, αναφέρομαι στους νέους που έχουν μεγαλώσει σε ιδρύματα ανηλίκων και αντιμετωπίζουν σοβαρή έλλειψη επαγγελματικού προσανατολισμού. Τον προηγούμενο μήνα, στο πλαίσιο επίσκεψής μου στη Βουλγαρία, είδα ένα πραγματικά εμπνευσμένο παράδειγμα αυτής της περίπτωσης. Επικροτώ ανεπιφύλακτα την ευρωπαϊκή υποστήριξη παρόμοιων πρωτοβουλιών των κρατών μελών, για παράδειγμα, εντός του πλαισίου των διαρθρωτικών ταμείων. Βασίζομαι σε εσάς.
<SPEAKER ID="212" NAME="Nick Griffin" AFFILIATION="NI">
(EN) Κύριε Πρόεδρε, η σημαντικότερη προτεραιότητα οποιουδήποτε προϋπολογισμού πρέπει να είναι η δαπάνη "οικείων" χρημάτων. " δαπάνη των χρημάτων κάποιου άλλου, χωρίς την άδειά του, δεν είναι προϋπολογισμός· είναι κλοπή.
<P>
Οι βρετανοί φορολογούμενοι υποχρεούνται να καταβάλλουν 6,4 δισεκατομμύρια λίρες στερλίνες (7,73331 ευρώ) ετησίως για άμεσες εισφορές στην ΕΕ, ενώ εξακολουθούμε να στερούμαστε τη δυνατότητα διενέργειας δημοψηφίσματος. " είσπραξη αυτών των χρημάτων απουσία δημοκρατικής εντολής δεν συνιστά έγκλημα χωρίς θύματα. Πενήντα χιλιάδες συνταξιούχοι μας απεβίωσαν λόγω κρύου φέτος τον χειμώνα, επειδή δεν είχαν την οικονομική δυνατότητα να θερμάνουν τα σπίτια τους. Οι στρατιώτες μας σκοτώνονται από βόμβες των Ταλιμπάν, επειδή δεν έχουμε την οικονομική δυνατότητα να τους παρέχουμε οχήματα ανθεκτικά στις εκρήξεις. Εκατοντάδες καρκινοπαθείς στερούνται ακριβά φάρμακα που σώζουν ζωές. Το ποσό των 6,4 δισεκατομμυρίων λιρών στερλινών (7,73331 ευρώ) θα μπορούσε να διορθώσει όλα αυτά τα κακώς κείμενα και να επιτρέψει, επιπλέον, την κατασκευή οκτώ νέων νοσοκομείων και 50 σχολείων.
<P>
Θα έπρεπε να υπάρχει μία μόνο προτεραιότητα για τον προϋπολογισμό - δραστική περικοπή των δαπανών και τερματισμός στην καταλήστευση της Βρετανίας. Οι συνταξιούχοι, οι στρατιώτες και οι καρκινοπαθείς μας χρειάζονται τα χρήματα περισσότερο από την ΕΕ. Για εσάς, πρόκειται απλώς για έναν προϋπολογισμό. Για εκείνους, πρόκειται για είναι ζήτημα ζωής ή θανάτου.
<SPEAKER ID="213" NAME="Salvador Garriga Polledo" AFFILIATION="PPE">
(ES) Κύριε Πρόεδρε, καλωσορίζω τον κ. Lewandowski, παλιό φίλο του Κοινοβουλίου, ο οποίος έχει λάβει πλέον θέση σε διαφορετικά έδρανα από τα έδρανα των βουλευτών.
<P>
Θέλω επίσης να επικροτήσω την επιστροφή στο παραδοσιακό σύστημα των δημοσιονομικών κατευθυντήριων γραμμών. Πιστεύω ότι αυτό είναι θετικό, διότι, με αυτόν τον τρόπο, ο Επίτροπος μπορεί να ακούσει τις δημοσιονομικές κατευθυντήριες γραμμές του Κοινοβουλίου πριν καταρτίσει το προσχέδιο του προϋπολογισμού.
<P>
Όσα ακούει ή πρόκειται να ακούσει σήμερα ο Επίτροπος είναι αναμφισβήτητα πολύ διαφορετικά από εκείνα που ακούει καθημερινά από διάφορες γενικές πλευρές που τον πιέζουν, προκειμένου να τους επιτραπεί μεγαλύτερος προϋπολογισμός.
<P>
Εμείς, οι βουλευτές του Κοινοβουλίου, δεν πρόκειται να του ασκήσουμε πιέσεις προς το παρόν. Όπως γνωρίζει, αυτό θα το κάνουμε μετά τον προσεχή Σεπτέμβριο. Επί του παρόντος, επιθυμούμε απλώς από τον κ. Lewandowski να είναι εξαιρετικά σαφής σχετικά με αυτό που αντιπροσωπεύουν οι δημοσιονομικές κατευθυντήριες γραμμές του Κοινοβουλίου. Αντιπροσωπεύουν τις προτάσεις μας.
<P>
Νέες προκλήσεις για τον προϋπολογισμό του 2011 ανακύπτουν καθημερινά. Ασκούνται ήδη νέες πιέσεις στην κατηγορία 4, όπου επιτρέπουμε πολύ μικρό περιθώριο, το οποίο αναμένεται να γίνει ακόμη μικρότερο, λόγω της ανάγκης να συμπεριληφθεί η στρατηγική για τη Βαλτική Θάλασσα.
<P>
Θα ασκηθούν πιέσεις στη γεωργία, όχι μόνο επειδή χρησιμοποιούμε για πρώτη φορά τη διαδικασία συναπόφασης, αλλά κυρίως επειδή σκοπεύουμε να την χρησιμοποιήσουμε μέσω του Κοινοβουλίου και δεν θα συμφωνήσουμε σε περαιτέρω περικοπές του γεωργικού προϋπολογισμού για τη χρηματοδότηση άλλων τομέων. Θα χρειαστεί, φυσικά, να επιλύσουμε το πάντα προβληματικό ζήτημα της κατηγορίας 5: διοικητικές δαπάνες και μεγαλύτερη διαφάνεια.
<P>
Και κάτι τελευταίο: το παρόν Κοινοβούλιο είναι απολύτως ανοικτό στην εξοικονόμηση πόρων τόσο από τον προϋπολογισμό της ΕΕ όσο και από τον προϋπολογισμό ου Κοινοβουλίου. Εκείνο στο οποίο εμείς, οι πολιτικές ομάδες, δεν είμαστε ανοικτές είναι, πιστεύω, η ανοχή απέναντι στη δημαγωγική πρακτική ορισμένων, υπό τη μορφή άσκησης πολιτικής.
<SPEAKER ID="214" NAME="Göran Färm" AFFILIATION="S&amp;D">
(SV) Κυρίες και κύριοι, θα ήθελα να καλωσορίσω ιδιαιτέρως τον πρώην συνάδελφό μας βουλευτή, Janusz Lewandowski. Θα ήθελα να σχολιάσω εν συντομία τις δύο εκθέσεις.
<P>
Πρώτον, θα ήθελα να ευχαριστήσω την κ. Jędrzejewska, η οποία συνέταξε μία εξαιρετική έκθεση. Ωστόσο, οι βουλευτές της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο έχουμε υποβάλει τροπολογίες σε μερικές παραγράφους, τις οποίες θεωρούμε σημαντικές.
<P>
Κατά πρώτον, πρέπει να καταστήσουμε σαφές ότι η κλιματική αλλαγή παραμένει μείζων προτεραιότητα. Δεν πρέπει να μειώσουμε τις πιέσεις στο ζήτημα αυτό λόγω της αποτυχίας στην Κοπεγχάγη, αλλά, αντιθέτως, πρέπει να εργαστούμε σκληρά ώστε να επιτελέσουμε το καθήκον μας, δηλαδή να βρούμε λύσεις στο πρόβλημα της χρηματοδότησης.
<P>
Κατά δεύτερον, όσον αφορά τη στρατηγική της Ευρώπης για το 2020: η στρατηγική μας απαιτεί από την Ένωση να επενδύσει στην εφαρμογή της εν λόγω στρατηγικής, αλλά και να την βελτιώσει. Πρέπει να καταβάλουμε μείζονες προορατικές προσπάθειες για την ανάπτυξη της οικονομίας και για μία φιλόδοξη κοινωνική ατζέντα, και αυτοί είναι πολιτικοί τομείς που πολύ απλά απαιτούν περισσότερη ουσία.
<P>
Μεταξύ άλλων, πρέπει να στείλουμε σαφές μήνυμα στα κράτη μέλη και το Συμβούλιο ότι θα απαιτηθεί η αναθεώρηση των ανώτατων ορίων των προϋπολογισμών για τα επόμενα τρία χρόνια, ιδίως στον τομέα 1 του προϋπολογισμού, ο οποίος αφορά την ανάπτυξη και την απασχόληση.
<P>
Σε ό,τι αφορά τον προϋπολογισμό αυτόν καθαυτόν του Κοινοβουλίου, ακόμη και εάν έχουμε σημαντικές ανάγκες, πρέπει να λάβουμε υπόψη την οικονομική κατάσταση και να επιβάλλουμε στους εαυτούς μας σημαντικούς περιορισμούς. Πρέπει να ενισχύσουμε το Κοινοβούλιο και, ιδίως, την ικανότητα των πολιτικών ομάδων να είναι σε θέση να εκπληρώσουν τις απαιτήσεις της Συνθήκης της Λισαβόνας. Σε όλες τις άλλες περιπτώσεις, ωστόσο, πρέπει να αναζητήσουμε τρόπους εξοικονόμησης πόρων και αύξησης της αποτελεσματικότητας. Αυτό είναι ιδιαίτερα σημαντικό, διότι ο τομέας 5 του προϋπολογισμού, για τη διοίκηση, βρίσκεται σε οριακό σημείο. Πρόσφατα συζητήσαμε το θέμα της νέας Υπηρεσίας Εξωτερικής Δράσης, επί παραδείγματι, για την οποία θα χρειαστούν, ασφαλώς, πρόσθετοι πόροι.
<P>
Πρέπει να επικεντρωθούμε στη βασική αποστολή του Κοινοβουλίου και αλλού να επιδείξουμε μεγάλη επιφυλακτικότητα.
<SPEAKER ID="215" NAME="Geoffrey Van Orden" AFFILIATION="ECR">
(EN) Κύριε Πρόεδρε, σε περίοδο οικονομικής στενότητας, και έναντι επιβαλλόμενων περικοπών στις δημόσιες δαπάνες σε όλες τις ευρωπαϊκές χώρες, όλα τα θεσμικά όργανα της ΕΕ πρέπει να εξετάσουν ενδεχόμενους τρόπους περιορισμού των εξόδων και των δαπανών τους.
<P>
Εν προκειμένω, το Κοινοβούλιο θα έπρεπε να πρωτοστατεί. Αντιθέτως, όμως, εξακολουθεί να επιδεικνύει επιείκεια απέναντι στη συνεχιζόμενη αύξηση των δαπανών του και των μελών του προσωπικού του, χωρίς καμία σκέψη περιορισμού. Σε οποιονδήποτε άλλον οργανισμό, οι νέες προτεραιότητες θα εκπληρώνονταν με την αντιστάθμιση των μειώσεων σε άλλους τομείς, όχι όμως στο Κοινοβούλιο, όπως φαίνεται. Μπορεί οι βουλευτές του ΕΚ να δέχονται τη δημόσια κατακραυγή, τα χρήματα όμως απορροφώνται από την υπερβολικά διογκωμένη γραφειοκρατία, τις ανώφελες επιβαρύνσεις και τα περιττά κτίρια.
<P>
Πώς μπορείτε να εξακολουθείτε να δικαιολογείτε τον ετήσιο προϋπολογισμό ύψους 94 εκατομμυρίων λιρών στερλινών (113.610.472,44 ευρώ) για την αυτοπροβολή του Κοινοβουλίου, με δαπάνες της τάξης των 8 εκατομμυρίων λιρών στερλινών (9.662.361,24 ευρώ) για τον περιττό διαδικτυακό τηλεοπτικό σταθμό Europarl TV, και αυτό το παράδοξο πρόγραμμα "Σπίτι της Ευρωπαϊκής Ιστορίας", κόστους 2 εκατομμυρίων λιρών στερλινών (2.413.616,76 ευρώ); Είναι γελοίο να διατηρείτε τα αποκαλούμενα γραφεία πληροφοριών του ΕΚ σε κάθε κράτος μέλος με ετήσιο κόστος 40 εκατομμυρίων λιρών στερλινών (48.281.677,29 ευρώ), όταν είναι καθήκον των 736 βουλευτών του ΕΚ να απαντούν σε οιαδήποτε ερώτηση θέτουν οι ψηφοφόροι των εκλογικών περιφερειών τους.
<P>
Αποτελεί συνεχιζόμενο σκάνδαλο το γεγονός ότι το Κοινοβούλιο δεν έχει απαιτήσει από τις κυβερνήσεις των κρατών μελών να θέσουν διά παντός τέρμα στον θίασο του Στρασβούργου. Πρέπει να στείλουμε ένα σαφές μήνυμα στις κυβερνήσεις μας σχετικά με το ζήτημα αυτό, και να εξοικονομήσουμε έτσι 200 εκατομμύρια λίρες στερλίνες (241.481.283,27 ευρώ) ετησίως.
<SPEAKER ID="216" NAME="Ingeborg Gräßle" AFFILIATION="PPE">
(DE) Κύριε Πρόεδρε, κύριε Επίτροπε, κυρίες και κύριοι, θα ήθελα να ξεκινήσω την παρέμβασή μου με τον προϋπολογισμό της Επιτροπής. " Ευρωπαϊκή Υπηρεσία Εξωτερικής Δράσης είναι κάτι που με ενδιαφέρει ιδιαίτερα. Ωστόσο, δεν έχει συμπεριληφθεί ακόμη στον προϋπολογισμό που πρόκειται να παρουσιάσει σύντομα ο κ. Επίτροπος. Καίριας σημασίας για εμάς παραμένει, εντούτοις, το ερώτημα πόσο θα κοστίσει. Είμαι σύμφωνη να συμπεριληφθεί αυτή η υπηρεσία στην Επιτροπή, εφόσον εκεί ανήκει. Ένα πράγμα είναι σαφές: οτιδήποτε συμβεί σε αυτήν την υπηρεσία θα έχει σημαντικές επιπτώσεις στον προϋπολογισμό, ακόμη και σε σχέση με τα πολυετή προγράμματα. " διαχείριση των πολυετών προγραμμάτων δεν μπορεί να βρίσκεται εκτός της Επιτροπής. Αυτό δεν μπορούμε να το επιτρέψουμε σε καμία περίπτωση.
<P>
" επιλογή μας υπέρ της νομικής δομής της εν λόγω υπηρεσίας θα είναι εξαιρετικά σημαντική, διότι οι δημοσιονομικές συνέπειες θα εξαρτηθούν άμεσα από αυτήν. Για τον λόγο αυτόν, το πιο ενδιαφέρον ζήτημα σε αυτόν τον προϋπολογισμό είναι τι δεν περιλαμβάνει. Ευελπιστούμε ο κ. Επίτροπος να είναι σύντομα σε θέση να παράσχει αριθμητικά στοιχεία που θα καταδεικνύουν πόσο αναμένεται να κοστίσει όλο αυτό. Το 2011 -αυτό είναι ήδη σαφές- οι τομείς όπου θα παρουσιαστούν οι μεγαλύτερες δαπάνες -συμπεριλαμβανομένων των δαπανών για την εν λόγω υπηρεσία-, ιδίως στο πλαίσιο της διοίκησης, είναι οι τομείς με τα μικρότερα περιθώρια. Τα πάντα έχουν υπολογιστεί μέχρι και το τελευταίο λεπτό του ευρώ. Κατά συνέπεια, τάσσομαι υπέρ της άμεσης εξέτασης του κανονισμού υπηρεσιακής κατάστασης, προκειμένου να αναζητήσουμε τρόπους εξοικονόμησης χρημάτων. Επίσης, έχω μία πρόταση σχετικά ε με την ειδική άδεια για τους υπαλλήλους και τους βοηθούς που εργάζονται στα κράτη μέλη, βάσει της οποίας η μετάβαση στις χώρες προέλευσής τους βασίζεται στη μετακίνηση με τον σιδηρόδρομο. Δέον είναι να καταργηθεί αυτή η βάση σιδηροδρομικής μετακίνησης και το επίκεντρο να μετατοπιστεί στα αεροπορικά εισιτήρια και τη διάρκεια της πτήσης.
<P>
Τώρα θα αναφερθώ στον προϋπολογισμό του Κοινοβουλίου. Όλοι όσοι εργάζονται στο Κοινοβούλιο -και αυτό, δυστυχώς, δεν μπορεί να ειπωθεί για όλους τους βουλευτές- χρειάζονται προσωπικό. Θα ήθελα, συνεπώς, να ζητήσω συγκεκριμένα να παράσχουμε στους εαυτούς μας τα κατάλληλα μέσα που θα μας διευκολύνουν στο έργο μας. Ωστόσο, δεν νομίζω ότι είναι σκόπιμο να συνδέσουμε τα μέσα αυτά με τα κτίρια, διότι έχουμε και εκλογικές περιφέρειες και μπορούμε να συνάψουμε συμβάσεις παροχής υπηρεσιών. Ας έχει το Προεδρείο την ευγενή καλοσύνη να μην απασχολήσει τους βουλευτές για το συγκεκριμένο ζήτημα.
<P>
Έχω ένα ακόμη αίτημα. Ο Πρόεδρος του Ευρωπαϊκού Συμβουλίου δεν έχει συνυπολογιστεί ακόμη στον προϋπολογισμό. Καλό θα ήταν να αναγνωρίζουμε την ύπαρξή του και στον προϋπολογισμό.
<SPEAKER ID="217" NAME="Martin Ehrenhauser" AFFILIATION="NI">
(DE) Κύριε Πρόεδρε, χρειαζόμαστε μία διαφορετική ΕΕ, καθώς επίσης και έναν διαφορετικό προϋπολογισμό για την ΕΕ. Νομίζω ότι πρέπει να βρούμε το θάρρος ώστε να λάβουμε σημαντικές αποφάσεις. Ασφαλώς και δεν πρέπει να αποτελματωθούμε σε μικρές τεχνικές λεπτομέρειες.
<P>
Θα ήθελα να πω τρία πράγματα σχετικά με τον προϋπολογισμό της ΕΕ. Πρώτον, χρειαζόμαστε διαφάνεια σε ό,τι αφορά τον προϋπολογισμό της ΕΕ. Ποιο είναι το ύψος των διοικητικών δαπανών, για παράδειγμα; Ο τρέχων προϋπολογισμός της ΕΕ δεν παρέχει ρεαλιστικές πληροφορίες ως προς αυτό.
<P>
Το δεύτερο σημείο αφορά τις αποταμιεύσεις. Είναι πολύ εύκολο να εξοικονομηθούν δισεκατομμύρια στον προϋπολογισμό της ΕΕ, χωρίς να μειωθεί η ποιότητα των υπηρεσιών που παρέχουν τα θεσμικά όργανα της ΕΕ. Για παράδειγμα, θα μπορούσαμε να κλείσουμε έναν μεγάλο αριθμό υπηρεσιών της ΕΕ. Έπειτα, υπάρχει και η δεύτερη έδρα στο Στρασβούργο. Θα έπρεπε ενδεχομένως να συζητήσουμε τη χρησιμότητα των οργανισμών που στερούνται τομείς αρμοδιότητας, όπως η Επιτροπή των Περιφερειών ή η Οικονομική και Κοινωνική Επιτροπή.
<P>
Τρίτον, πώς χρησιμοποιούνται τα χρήματα; Τα χρήματα θα έπρεπε να παρέχονται ή να επιστρέφονται σε αυτούς από τους οποίους προήλθαν, δηλαδή στους φορολογούμενους. Φυσικά, πρέπει επίσης να τα χρησιμοποιούμε για τη στήριξη συνετών έργων - έχω κατά νου, για παράδειγμα, ένα ουσιαστικό πρόγραμμα Erasmus για ασκούμενους. Νομίζω ότι χρειαζόμαστε θάρρος. Καλό θα ήταν να το λάβουμε όλοι υπόψη αυτό.
<SPEAKER ID="218" NAME="Czesław Adam Siekierski" AFFILIATION="PPE">
(PL) Μετά την έναρξη ισχύος της Συνθήκης της Λισαβόνας, το Ευρωπαϊκό Κοινοβούλιο έχει αποκτήσει σημαντικές πρόσθετες αρμοδιότητες. Έχει έλθει πλέον ο καιρός να λαμβάνονται από κοινού αποφάσεις σχετικά με τη δαπάνη χρημάτων από τα ταμεία της ΕΕ. Ωστόσο, χρειάζεται χρόνος για να αρχίσει να λειτουργεί αυτός ο μηχανισμός. Είναι βέβαιο ότι η φετινή χρονιά, αλλά και τα προσεχή χρόνια, θα είναι ζωτικής σημασίας για την καθιέρωση της τελικής μορφής της νέας διαδικασίας προϋπολογισμού. Μόνο εάν το Κοινοβούλιο, το Συμβούλιο και η Επιτροπή συνεργαστούν ως εταίροι, θα είναι δυνατή η ανάπτυξη μίας διαδικασίας που θα συνάδει στον μέγιστο δυνατό βαθμό με τις διατάξεις της νέας Συνθήκης.
<P>
Θα ήθελα να εκφράσω την υποστήριξή μου στο αίτημα να αυξηθεί ο κοινοτικός προϋπολογισμός ενόψει των νέων ευθυνών που επωμίζεται το Κοινοβούλιο μετά την έναρξη ισχύος της Συνθήκης της Λισαβόνας. Δεν υπάρχει αμφιβολία ότι χρειάζεται τα κατάλληλα μέσα, προκειμένου να μπορεί να ασκεί αποτελεσματικά τα καθήκοντά του. Δεδομένου ότι αυξάνεται η ευθύνη του Κοινοβουλίου, εμείς, ως βουλευτές, χρειαζόμαστε περισσότερες συμβουλές, γνωμοδοτήσεις εμπειρογνωμόνων και υποστήριξη από ευρύ φάσμα επαγγελματιών, και κάποιος πρέπει να πληρώσει για αυτό.
<P>
Μία άλλη προτεραιότητα που παρουσιάζεται στην έκθεση, και αξίζει πλήρη υποστήριξη, είναι η ανάγκη μεγαλύτερης επένδυσης στους νέους, και, κατά συνέπεια, στην εκπαίδευση, η οποία αποτελεί το θεμέλιο για μία σύγχρονη κοινωνία της καινοτομίας. " Ευρώπη εξακολουθεί να υστερεί στον τεχνολογικό αγώνα με τις "ΠΑ, την Ιαπωνία και άλλες νέες παγκόσμιες δυνάμεις. Ωστόσο, αυτό μπορεί ασφαλώς να αλλάξει, όμως απαιτεί σημαντικές δαπάνες.
<P>
Ως παράγοντας της καταπολέμησης της φτώχειας, πρέπει να χρηματοδοτήσουμε προγράμματα, όπως είναι η δωρεάν διανομή τροφίμων στους πιο φτωχούς. Δέον είναι να αναπτύξουμε προγράμματα όπως αυτά που παρέχουν γάλα και φρούτα στα σχολεία. Δεν πρέπει να ανεχτούμε τον υποσιτισμό των παιδιών και των νέων, εφόσον συζητούμε τόσο πολύ για την εκπαίδευση και την οικονομία που βασίζεται στη γνώση.
<P>
Επί του παρόντος βρίσκονται σε εξέλιξη εργασίες σχετικά με τη στρατηγική για την οικονομική ανάπτυξη της Ένωσης τα επόμενα 10 χρόνια (Ευρώπη 2020). Σχετικά με αυτό, είναι αναγκαίο να ληφθούν υπόψη τα έξοδα που θα προκύψουν ως αποτέλεσμα της στρατηγικής αυτής, και τούτο πρέπει να γίνει τώρα, κατά το στάδιο κατάρτισης του προϋπολογισμού. Για την επιτυχή έκβαση της εν λόγω στρατηγικής απαιτούνται μεγαλύτερες δαπάνες για τη συνοχή σε περιφερειακό και ευρωπαϊκό επίπεδο, προώθηση της απασχόλησης και καταπολέμηση των επιπτώσεων της κρίσης.
<P>
Τέλος, θα ήθελα να ευχαριστήσω τη συνάδελφο βουλευτή, κ. Jędrzejewska, για την πολύ ουσιαστική και καινοτόμο προετοιμασία των προτεραιοτήτων του προϋπολογισμού για το 2012.
<SPEAKER ID="219" NAME="Maria Da Graça Carvalho" AFFILIATION="PPE">
(PT) Οι νέοι, η επιστήμη και η καινοτομία βρίσκονται στο επίκεντρο των προτεραιοτήτων του επόμενου προϋπολογισμού της Ευρωπαϊκής Ένωσης. Επένδυση στους νέους σημαίνει επένδυση στο μέλλον. " εκπαίδευση, η επαγγελματική κατάρτιση και η μετάβαση από το εκπαιδευτικό σύστημα στην αγορά εργασίας αποτελούν τα κεντρικά θέματα αυτού του προϋπολογισμού.
<P>
Οι πτυχιούχοι νέοι πλήττονται ολοένα και περισσότερο από την ανεργία. Για τον λόγο αυτόν, θεωρώ ότι το πρόγραμμα κινητικότητας Erasmus για την πρώτη απασχόληση συνιστά στρατηγική δέσμευση για το μέλλον, διότι προβλέπει σαφή σύνδεση μεταξύ της εκπαίδευσης και της αγοράς εργασίας. " πρόταση δημιουργίας του προγράμματος Erasmus για την πρώτη απασχόληση, την οποία παρουσιάσαμε από κοινού με τον κ. Fernandes, βασίζεται στις ακόλουθες αρχές: πρώτον, πρόσθετη χρηματοδότηση για τα υφιστάμενα προγράμματα στους τομείς της εκπαίδευσης, της επιστήμης, της κατάρτισης και της καινοτομίας· και δεύτερον, κάθε περίπτωση θα περιλαμβάνει μία συνιστώσα κατάρτισης και μία συνιστώσα κατά την οποία ο ασκούμενος θα συνάπτει σύμβαση με μία καινοτόμο ευρωπαϊκή εταιρεία και θα συγχρηματοδοτείται από τον ευρωπαϊκό προϋπολογισμό.
<P>
Από τις λοιπές προτεραιότητες αυτού του προϋπολογισμού θα επέλεγα τους τομείς της επιστημονικής έρευνας, της καινοτομίας και της ψηφιακής στρατηγικής. Στον εν λόγω προϋπολογισμό, οι προσπάθειες επικεντρώνονται στην υποστήριξη της ανάπτυξης πράσινων και καινοτόμων τεχνολογιών, συμβάλλοντας, συνεπώς, σημαντικά στην οικονομική ανάκαμψη και προωθώντας τις μικρομεσαίες επιχειρήσεις. " δέσμευση σχετικά με τους νέους, την καινοτομία και την επιστήμη αποτελεί το κλειδί ώστε η Ευρώπη να ανακτήσει τον ρόλο της ως παγκόσμιου ηγέτη.
<SPEAKER ID="220" NAME="Piotr Borys" AFFILIATION="PPE">
(PL) Κύριε Πρόεδρε, κύριε Lewandowski, κυρία Jędrzejewska, καταρχάς θα ήθελα να συγχαρώ την εισηγήτρια για την εξαιρετική της έκθεση. Ασφαλώς, η οικονομική κατάσταση στην Ευρωπαϊκή Ένωση εξακολουθεί να μην είναι ικανοποιητική, όμως η έκθεση μάς υποδεικνύει, εν πολλοίς, πώς να δημιουργήσουμε ευρωπαϊκή προστιθέμενη αξία.
<P>
Θεωρώ εξαιρετική την ιδέα να δοθεί ιδιαίτερη προσοχή στους νέους στο πλαίσιο των μεσοπρόθεσμων και μακροπρόθεσμων προτεραιοτήτων, διότι θα συνδράμει στην επίλυση των προβλημάτων μας. Πιστεύω ότι η διατήρηση τάσεων που σχετίζονται με την καινοτομία και η έμφαση στην ψηφιακή τεχνολογία αποτελούν καλά παραδείγματα της ταχείας ανάπτυξης της Ευρωπαϊκής Ένωσης. " υποστήριξη των μικρομεσαίων επιχειρήσεων, ιδίως στις πιο αδύναμες περιφέρειες, είναι επίσης ενδιαφέρουσα.
<P>
Εντούτοις, αξίζει επίσης να επισημανθεί ότι, όσον αφορά την κινητικότητα, θα ανακύψει το ζήτημα της πολιτικής της επένδυσης στο Διευρωπαϊκό Δίκτυο Μεταφορών και, συνεπώς, ζητήματα μεταφορών. Νομίζω ότι η επένδυση στους νέους είναι ζωτικής σημασίας, και, ως εκ τούτου, θα ήθελα να εκφράσω τις ευχαριστίες μου, καθώς και τις ευχαριστίες της Επιτροπής Πολιτισμού και Παιδείας, για όλες τις προσπάθειες με στόχο την υποστήριξη των μέτρων που σχετίζονται με την επένδυση στους νέους.
<SPEAKER ID="221" NAME="Silvia-Adriana Ţicău" AFFILIATION="S&amp;D">
(RO) Ο προϋπολογισμός του 2011 πρέπει να λαμβάνει υπόψη τις νέες αρμοδιότητες της Ευρωπαϊκής Ένωσης, καθώς και τις επιπτώσεις της χρηματοπιστωτικής και οικονομικής κρίσης. Προτεραιότητά μας πρέπει να αποτελεί η διατήρηση των υφιστάμενων θέσεων εργασίας και η δημιουργία νέων.
<P>
Πιστεύω ότι η Ευρωπαϊκή Ένωση πρέπει να επενδύσει σε μία έξυπνη και φιλόδοξη βιομηχανική πολιτική. Είναι απαράδεκτο, εν έτει 2010, η βιομηχανία να αποτελεί μόλις το 14% του ΑΕγχΠ σε εξέχοντα κράτη μέλη.
<P>
Για τον λόγο αυτόν, ο προϋπολογισμός για το 2011 πρέπει να εξετάσει τον επανακαθορισμό των προτεραιοτήτων του, έργο που τα κράτη μέλη μπορούν να επιτελέσουν μόνο το 2010, κατά την ενδιάμεση αναθεώρηση των οικονομικών προοπτικών για την περίοδο 2007-2013.
<P>
Αυτές οι προτεραιότητες πρέπει να επικεντρωθούν στις υποδομές μεταφορών, την ενεργειακή απόδοση, τη βιομηχανική πολιτική και την έρευνα, τη γεωργία, την εκπαίδευση και την υγεία. Αναμένουμε η Επιτροπή να υποβάλει φέτος συγκεκριμένη πρόταση για τη σύσταση ενός ευρωπαϊκού ταμείου ειδικά για την ανάπτυξη των υποδομών μεταφορών, και η συναφής συνεισφορά της ΕΕ να συμπεριληφθεί στον προϋπολογισμό για το 2011.
<SPEAKER ID="222" NAME="João Ferreira" AFFILIATION="GUE/NGL">
(PT) " οικονομική και κοινωνική κατάσταση στην ΕΕ απαιτεί την υλοποίηση σημαντικών αλλαγών το 2011 όσον αφορά τις προτεραιότητες που κατηύθυναν τους προηγούμενους προϋπολογισμούς, συμπεριλαμβανομένου του τρέχοντος προϋπολογισμού για το 2010. Ο προϋπολογισμός πρέπει να εξυπηρετεί πλέον πολιτικές που διαφοροποιούνται σαφώς από εκείνες που οδήγησαν 23 εκατομμύρια εργαζόμενους να χάσουν τη δουλειά τους και 85 εκατομμύρια ανθρώπους να διατρέχουν κίνδυνο φτώχειας.
<P>
Οι στόχοι του πολυετούς δημοσιονομικού πλαισίου που μείωσαν τα διαρθρωτικά ταμεία στο 0,37% του ακαθάριστου εθνικού εισοδήματος της ΕΕ πρέπει να αναθεωρηθούν, διότι είχαν ως συνέπεια περικοπές σε κοινωνικά και περιβαλλοντικά προγράμματα και στους τομείς της έρευνας, της εκπαίδευσης και του πολιτισμού.
<P>
Οι μελλοντικοί προϋπολογισμοί πρέπει να αποτελούν μέσα για την επίτευξη οικονομικής και κοινωνικής συνοχής και όχι απλές προσθήκες στις Συνθήκες. Πρέπει να εξυπηρετούν τους σκοπούς της πλήρους απασχόλησης με δικαιώματα, της επένδυσης στις δημόσιες υπηρεσίες, της προστασίας του περιβάλλοντος, της συνεργασίας και της ειρήνης. Δεν πρέπει να τίθενται στην υπηρεσία της εμπορευματοποίησης ολοένα και περισσότερων πτυχών της κοινωνικής ζωής, ελευθεριών, της έλλειψης επαγγελματικής ασφάλειας, της διαρθρωτικής ανεργίας, του εξωτερικού παρεμβατισμού και του πολέμου. Το σκεπτικό των τροπολογιών που υποβάλαμε στην έκθεση είναι να καταδείξουν ότι υπάρχει εναλλακτική λύση και μάλιστα μία εναλλακτική λύση που δεν είναι μόνο εφικτή, αλλά και αναγκαία.
<SPEAKER ID="223" NAME="Franz Obermayr" AFFILIATION="NI">
(DE) Κύριε Πρόεδρε, θα ήθελα να αναφερθώ στον τομέα 5, και, ειδικότερα, στην κτιριακή στρατηγική. " καθιέρωση μεσοπρόθεσμης και μακροπρόθεσμης κτιριακής στρατηγικής είναι σημαντική. Πρέπει να είναι φιλική προς το περιβάλλον, ενεργειακά και, κυρίως, οικονομικά αποδοτική. Πρέπει επίσης να διεξαγάγουμε ανοικτή συζήτηση σχετικά με το κατά πόσο ευσταθεί να έχουμε τρεις τόπους εργασιών για το Ευρωπαϊκό Κοινοβούλιο. Είναι εξαιρετικά δύσκολο να δικαιολογηθούν στους πολίτες και φορολογούμενους της ΕΕ οι τρομακτικές δαπάνες για τη λειτουργία αυτών των διαφορετικών τόπων εργασιών, ιδίως εν μέσω οικονομικής κρίσης. Είναι καιρός να διενεργηθεί λεπτομερής και ενδελεχής ανάλυση κόστους και να καταστεί διαθέσιμη σε όλους τους πολίτες της ΕΕ.
<P>
Συνεπώς, το Ευρωπαϊκό Κοινοβούλιο πρέπει να συγκεντρωθεί σε μία μόνο έδρα, και εγώ προσωπικά θα προτιμούσα το Στρασβούργο, λόγω του ιστορικού και κοινωνικοπολιτιστικού συνδετικού του ρόλου και κυρίως, λόγω του γεγονότος ότι οι Βρυξέλλες βυθίζονται στην εγκληματικότητα, τμήματα της πόλης υποβιβάζονται στην αναρχία και η αστυνομία έχει παραιτηθεί. Αυτό το παραδέχονται ακόμη και πολιτικοί της τοπικής αυτοδιοίκησης, όπως ο δήμαρχος Freddy Thielemans.
<SPEAKER ID="224" NAME="Elena Băsescu" AFFILIATION="PPE">
(RO) Απευθύνω έκκληση ο προϋπολογισμός της Ευρωπαϊκής Ένωσης για το 2011 να λάβει περισσότερο υπόψη και να υποστηρίξει την πολιτική για τους νέους. Οι νέοι χρήζουν μεγαλύτερης στήριξης τόσο σε ευρωπαϊκό όσο και σε εθνικό επίπεδο.
<P>
Εν προκειμένω, ένα από τα προγράμματα που χρησιμοποιεί η ρουμανική κυβέρνηση για τη στήριξη των νέων είναι η κατασκευή 100.000 κατοικιών για νέους κατά τα τρία προσεχή έτη.
<P>
Παράλληλα, επικροτώ τον στόχο της Ευρωπαϊκής Επιτροπής για τη χορήγηση υποτροφιών Erasmus σε 3 εκατομμύρια σπουδαστές έως το 2012. Ωστόσο, είναι εξίσου ζωτικής σημασίας να αυξηθεί η χρηματοδότηση για τις υποτροφίες Erasmus Mundus. Τούτο θα επιτρέψει σε ακόμα περισσότερους σπουδαστές και ερευνητές από τρίτες χώρες -και στην προκειμένη περίπτωση αναφέρομαι συγκεκριμένα στη Δημοκρατία της Μολδαβίας- να σπουδάσουν στην Ευρωπαϊκή Ένωση.
<P>
Ως νεαρή βουλευτής του ΕΚ, τάσσομαι υπέρ της πρωτοβουλίας Erasmus, η οποία αποτελεί τον πρώτο εργασιακό χώρο που παρέχει στους νέους πρόσβαση στην αγορά εργασίας.
<P>
Τέλος, θα ήθελα να ευχαριστήσω την Ευρωπαϊκή Επιτροπή για την ετοιμότητά της να εγκρίνει τη χρηματοδότηση των τεσσάρων ενεργειακών προγραμμάτων στα οποία μετέχει και η Ρουμανία.
<SPEAKER ID="225" NAME="Zigmantas Balčytis" AFFILIATION="S&amp;D">
(LT) Λαμβάνοντας υπόψη την περίπλοκη οικονομική κατάσταση που επικρατεί στα κράτη μέλη, ο προϋπολογισμός του προσεχούς έτους πρέπει να σχεδιαστεί πολύ προσεκτικά. " διατήρηση και η δημιουργία θέσεων εργασίας πρέπει να λάβουν τη μεγαλύτερη προσοχή. " στήριξη και προώθηση των μικρομεσαίων επιχειρήσεων θα ήταν επωφελής στην περίπτωση αυτή, εφόσον αυτές οι επιχειρήσεις απασχολούν μεγάλο ποσοστό πολιτών της Ευρωπαϊκής Ένωσης. Πρέπει να παρασχεθούν μέτρα οικονομικής ενίσχυσης με πιο ευέλικτο τρόπο, και πρέπει να είναι προσιτά, εάν στοχεύουν στην επιβίωση νεοσύστατων εταιρειών ή εταιρειών που αντιμετωπίζουν χρηματοπιστωτικές δυσκολίες. Δεν πρέπει επίσης να λησμονήσουμε τομείς που παρέχουν προστιθέμενη αξία, όχι μόνο στα επιμέρους κράτη μέλη, αλλά στην Κοινότητα συνολικά. Μεταξύ αυτών των τομέων θα μπορούσαν να αναφερθούν οι μεταφορές, προτεραιότητα των οποίων πρέπει να αποτελέσει η δημιουργία ενός βιώσιμου και ασφαλούς συστήματος μεταφορών και η ανάπτυξη των διευρωπαϊκών δικτύων. " κατάλληλη χρηματοδότηση έργων που σχετίζονται με την ενέργεια, διασφαλίζοντας την ενεργειακή ανεξαρτησία, πρέπει επίσης να παραμείνει μεταξύ των προτεραιοτήτων του προϋπολογισμού για το 2011.
<SPEAKER ID="226" NAME="Janusz Lewandowski" LANGUAGE="EN">
Κύριε Πρόεδρε, θα ήθελα να ευχαριστήσω τους βουλευτές για τα σχόλιά τους, τα οποία κατέστησαν βαθύτερη και ευρύτερη την αντίληψή μου όσον αφορά τις προτεραιότητες του Κοινοβουλίου για το 2011. Αυτό που κατάλαβα σαφώς καθώς άκουγα -και έχω διάθεση ακροατή απόψε- ήταν ότι πολλοί ομιλητές τόνισαν πως διαμορφώνουμε τον προϋπολογισμό για το 2011 στο ιδιόμορφο περιβάλλον της Ευρώπης μετά την κρίση, με πολλές χώρες να αντιμετωπίζουν πραγματικές δημοσιονομικές προκλήσεις. Αυτό ασκεί πραγματικές πιέσεις στα δημοσιονομικά αριθμητικά στοιχεία, καθώς και στη συνετή διαχείριση, στη διαφάνεια του προϋπολογισμού -τούτο κατέστη σαφές από τους κκ. Van Orden, Berman, Fernandes και Haglund- εάν, όμως, οι πόροι είναι ελάχιστοι, εκείνο που πραγματικά χρειάζεται είναι να τεθούν σωστά οι προτεραιότητες.
<P>
Έχω την αίσθηση μετά τη συζήτηση ότι οι νέοι, δηλαδή ο τομέας 3β -ο οποίος αναβαθμίστηκε από την εισηγήτρια- έχουν την υποστήριξη των νεότερων και μεγαλύτερων σε ηλικία βουλευτών αυτής της Αίθουσας, συνεπώς, φαίνεται ότι αυτή η προτεραιότητα για το 2011 είναι ορθή, σύμφωνα με την πλειοψηφία του παρόντος Κοινοβουλίου. Εκείνο που επίσης απαιτείται είναι ποιότητα και άρτια εφαρμογή, και αμέσως αναλογιζόμαστε -όπως, για παράδειγμα, οι κκ. Godmanis και Surján- τη συνοχή. Ναι, παρουσίασε χαμηλά επίπεδα κατά την περίοδο 2009-2010. Πρέπει να αναπτυχθεί πλήρως έως το 2011· το ίδιο και η έξοδος από την κρίση. Διαπιστώνουμε, όμως, εξίσου χαμηλό ποσοστό δαπανών στην έρευνα, και αυτό το στοιχείο απαιτεί πολύ πιο φιλικό προς τον χρήστη δημοσιονομικό κανονισμό. Ο τελευταίος αναμένεται να δημοσιοποιηθεί στα τέλη Μαΐου ή Ιουνίου του τρέχοντος έτους.
<P>
Κάτι άλλο που μου κατέστη σαφές ακούγοντας τη συζήτησή σας είναι ότι το Κοινοβούλιο έχει επίγνωση του εξαιρετικά περιορισμένου περιθωρίου ελιγμών στον προϋπολογισμό. Οι κκ. Salvador Garriga Polledo, Färm και άλλοι τόνισαν το εξαιρετικά περιορισμένο περιθώριο ελιγμών, όμως το συμπέρασμα θα μπορούσε να είναι η ανάγκη για μεγαλύτερη ευελιξία κατά τη διαμόρφωση και εκτέλεση του προϋπολογισμού. Συμμερίζομαι απολύτως αυτό το συμπέρασμα.
<P>
Ως συνήθως, η Ingeborg Grässle έχει δίκιο παρατηρώντας ότι δεν έχει συμπεριληφθεί ακόμη προϋπολογισμός για την Υπηρεσία Εξωτερικής Δράσης, εντούτοις, απαιτούνται αριθμητικά στοιχεία για την κατάρτιση προϋπολογισμού. Δεν έχουμε ακόμη στη διάθεσή μας τα αριθμητικά στοιχεία, και χωρίς αυτά, είναι πολύ δύσκολο να καταρτιστεί προϋπολογισμός. Φυσικά, όμως, αυτό πρέπει να γίνει φέτος, εάν θέλουμε να τεθεί σε λειτουργία η Υπηρεσία Εξωτερικής Δράσης.
<P>
Προσβλέπω πραγματικά στις αυριανές συζητήσεις στο πλαίσιο του άτυπου τριμερούς διαλόγου και στην έναρξη, εν συνεχεία, της ουσιαστικής συζήτησης. Ας ελπίσουμε επίσης σε μία γόνιμη διαδικασία συνδιαλλαγής σχετικά με τα αριθμητικά στοιχεία για το 2011.
<SPEAKER ID="228" NAME="Sidonia Elżbieta Jędrzejewska" LANGUAGE="PL">
Κυρία Πρόεδρε, κύριε Lewandowski, κυρίες και κύριοι, άκουσα με μεγάλο ενδιαφέρον τις ομιλίες σας και θα ήθελα να δηλώσω κυρίως ότι είμαι πολύ ικανοποιημένη που η προτεραιότητα η οποία σχετίζεται με την κύρια αλλαγή στον προϋπολογισμό για το 2010, ήτοι η προτεραιότητα σχετικά με τους νέους, την οποία πρότεινα και ενέκρινε η Επιτροπή Προϋπολογισμών, έτυχε της υποστήριξης και του ενδιαφέροντός σας. Αυτό με χαροποιεί και με ενθαρρύνει ιδιαίτερα.
<P>
Θα ήθελα, φυσικά, να τονίσω για άλλη μία φορά αυτό που ορθώς παρατηρήσατε κατά τη συζήτηση, ότι έχουμε δηλαδή μικρό περιθώριο ελιγμών. Αυτό σημαίνει ότι υπάρχουν ακόμη περισσότεροι λόγοι να απευθύνουμε έκκληση στην Ευρωπαϊκή Επιτροπή να επιδείξει φιλοδοξία, φαντασία και θάρρος κατά την έναρξη της επανεξέτασης και ενδεχόμενης αναθεώρησης του πολυετούς δημοσιονομικού πλαισίου. Όπως γνωρίζετε, το έτος 2011 είναι το πέμπτο έτος του πολυετούς δημοσιονομικού πλαισίου. Είναι αναμφίβολα καιρός να διδαχθούμε κάτι από αυτά τα τέσσερα έτη. Το πέμπτο έτος πρέπει να είναι οπωσδήποτε καλύτερο.
<P>
Είναι σαφές, βεβαίως, ότι αντιμετωπίζουμε μία χρηματοπιστωτική και οικονομική κρίση η οποία διαφέρει, καταφανώς, από χώρα σε χώρα. Ορισμένες χώρες παρουσιάζουν ενδείξεις εξόδου από την κρίση, όμως αυτό δεν αλλάζει το γεγονός ότι πρέπει να παραμείνουμε φιλόδοξοι, ιδιαίτερα διότι, εξετάζοντας τον προϋπολογισμό της Ευρωπαϊκής Κοινότητας, διαπιστώνουμε ότι οι πόροι που προορίζονται για την καινοτομία, την έρευνα, τους νέους, την πραγμάτωση της κοινής αγοράς και των ελευθεριών της κοινής αγοράς αποτελούν στην πραγματικότητα μικρό μόνο τμήμα του προϋπολογισμού της Ευρωπαϊκής Κοινότητας. Συνεπώς, οι όποιοι πόροι εξοικονομούνται δεν πρέπει, κατά τη γνώμη μου, να επηρεάζουν αυτό το τμήμα του προϋπολογισμού της Ευρωπαϊκής Ένωσης.
<P>
Πολλοί από εσάς είπατε κάτι με το οποίο συμφωνώ - ότι οι νέοι αποτελούν το μέλλον της Ευρωπαϊκής Ένωσης. Ωστόσο, θα ήθελα να προσθέσω ότι δεν αποτελούν μόνο το μέλλον, διότι οι νέοι είναι ζωντανοί εδώ, τώρα, σήμερα. Σήμερα βρίσκονται στην εκπαίδευση και σήμερα αναζητούν εργασία. Οι νέοι δεν αποτελούν μόνο το μέλλον μας, αλλά και το παρόν μας. " επένδυση στους νέους είναι επένδυση όχι μόνο σε ό,τι θα συμβεί κάποτε, αλλά σε ό,τι συμβαίνει εδώ και τώρα. Αυτό πρέπει να υπενθυμίζουμε διαρκώς στους εαυτούς μας.
<P>
Θα ήθελα επίσης να πω λίγα λόγια για τις εκτεταμένες σκέψεις σχετικά με τον προϋπολογισμό της Ευρωπαϊκής Ένωσης. Το ζητούμενο δεν είναι μόνο οι νέοι, αλλά και μία ευρύτερη αντίληψη, η οποία περιλαμβάνει επίσης ζητήματα που σχετίζονται με τους νέους, καθώς και ζητήματα, υπό μία ευρύτερη έννοια, που σχετίζονται με την εκπαίδευση και την κατάρτιση. Θεωρώ ότι στο σημείο αυτό η ευρωπαϊκή διάσταση, η ευρωπαϊκή διάσταση προστιθέμενης αξίας, είναι εξαιρετικά σαφής. Δεν πρέπει να λησμονούμε, ωστόσο, ότι λειτουργούμε στο πλαίσιο μίας ενωμένης Ευρώπης, όπου η κινητικότητα της σκέψης και η κινητικότητα των ατόμων αποτελούν στην πραγματικότητα μία από τις σημαντικότερες αξίες μας, και πρέπει να την διασφαλίζουμε συνεχώς.
<P>
Θα ήθελα επίσης να πω λίγα λόγια για να συνοψίσω τη συζήτηση σχετικά με τον προϋπολογισμό του Ευρωπαϊκού Κοινοβουλίου. Είναι αλήθεια ότι βρίσκομαι εδώ σήμερα ως εισηγήτρια, όμως ας μου επιτραπεί να πω λίγα λόγια και να επισημάνω κάτι που περιλαμβάνεται ήδη στην έκθεση της Επιτροπής Προϋπολογισμών. Αναφέρομαι, ασφαλώς, στο πόσο σημαντικό είναι να έχουμε πάντα κατά νου την εξοικονόμηση πόρων, καθώς και να σταθμίζουμε πάντα εάν οι αντίστοιχες δαπάνες που πραγματοποιούνται είναι δικαιολογημένες, εάν είναι οι βέλτιστες δυνατές δαπάνες. Αυτό το σκεπτικό είναι συνεχές, και πρέπει να μας αφορά όλους. Πρέπει δε να αποτυπώνεται στην έκθεση του Ευρωπαϊκού Κοινοβουλίου.
<P>
Ευελπιστώ πραγματικά ότι η παρούσα συζήτηση, η οποία διεξήχθη σε τόσο προχωρημένη ώρα, να μην αποτέλεσε σπατάλη χρόνου για κανέναν από εμάς. Επίσης, ευελπιστώ ο κ. Lewandowski να ακούσει όλα όσα ειπώνονται εδώ και να μην λησμονήσει ότι, πριν από λίγο μόνο καιρό, ήταν βουλευτής του ΕΚ· φιλοδοξώ δε αυτή η συζήτηση να αντικατοπτριστεί στο προσχέδιο προϋπολογισμού, το οποίο η Ευρωπαϊκή Επιτροπή υποσχέθηκε να παρουσιάσει στις 27 Απριλίου. Θα χαρώ, ασφαλώς, να τα επαναλάβω όλα αυτά ξανά και ξανά και ξανά, καθ' όλη τη διάρκεια της άνοιξης έως και το φθινόπωρο· μολαταύτα, θα ήμουν εξαιρετικά ικανοποιημένη εάν ορισμένες από τις προτάσεις που έχουν ήδη τεθεί εδώ συμπεριληφθούν τώρα στο προσχέδιο προϋπολογισμού της Ευρωπαϊκής Επιτροπής, ώστε τελικά να χρειαστεί να επαναληφθούν λιγότερα σημεία. Για άλλη μία φορά, θα ήθελα να σας ευχαριστήσω για την προσοχή σας.
<SPEAKER ID="229" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 149 του Κανονισμού)
<SPEAKER ID="230" NAME="Edit Herczog  " LANGUAGE="EN">
Καταρχάς, θα ήθελα να υπενθυμίσω ότι, μολονότι η ΕΕ κατόρθωσε να αντιδράσει συλλογικά στη χρηματοπιστωτική και οικονομική κρίση εγκρίνοντας ένα ευρωπαϊκό σχέδιο για την ανάκαμψη της οικονομίας, η γενική οικονομική κατάσταση στην ΕΕ εξακολουθεί να μην είναι ικανοποιητική. Στον προϋπολογισμό του 2011 πρέπει οπωσδήποτε να ληφθούν υπόψη οι ακόλουθες κατευθυντήριες γραμμές: η στενή παρακολούθηση της εφαρμογής του ΠΠ7, το οποίο λήγει το 2011· η ανάπτυξη της νεοσύστατης ευρωπαϊκής διαστημικής πολιτικής και η προώθηση της επιστημονικής και τεχνολογικής προόδου, με την υποστήριξη των καινοτόμων τεχνολογιών και της βιώσιμης ανάπτυξης· η αποτύπωση των προκλήσεων που σχετίζονται με τη βιώσιμη ανάπτυξη και της καταπολέμησης της κλιματικής αλλαγής στις προτεραιότητες του προϋπολογισμού της ΕΕ· αυτές οι προτεραιότητες θα απαιτήσουν πρόσθετους δημοσιονομικούς πόρους, ιδίως για τη χρηματοδότηση του ITER και του ευρωπαϊκού στρατηγικού σχεδίου ενεργειακών τεχνολογιών και την προώθηση της ενεργειακής απόδοσης· η σημασία του προγράμματος Galileo, του προγράμματος GMES και του Ευρωπαϊκού Ινστιτούτου Καινοτομίας και Τεχνολογίας· ο καθορισμός της ορθής εφαρμογής και αξιολόγησης των εν εξελίξει πιλοτικών προγραμμάτων και προπαρασκευαστικών δράσεων ως προτεραιότητας.
<P>
Ευελπιστώ ότι αυτά τα βασικά ζητήματα θα ληφθούν δεόντως υπόψη κατά την επικείμενη διαδικασία προϋπολογισμού του 2011.
<SPEAKER ID="997" NAME="Cătălin Sorin Ivan  " LANGUAGE="RO">
Φέτος, η διαδικασία του προϋπολογισμού θα υποστεί τη μεγαλύτερη μεταρρύθμιση από την καθιέρωση των πολυετών δημοσιονομικών πλαισίων το 1988. Ενώ βρίσκεται σε εξέλιξη η διαδικασία του προϋπολογισμού, ολόκληρο το δημοσιονομικό πλαίσιο θα πρέπει να προσαρμοστεί, για την ακρίβεια, στις νέες θεσμικές πραγματικότητες που εισήγαγε η Συνθήκη της Λισαβόνας, κυρίως δε στην Ευρωπαϊκή Υπηρεσία Εξωτερικής Δράσης. Ωστόσο, πιστεύω ότι ο κύριος στόχος του μελλοντικού προϋπολογισμού θα είναι να στηρίξει της πολιτικές του νέου προγράμματος δράσης της Ευρώπης για το 2020. Το έργο αυτό θα έχει πιθανότητες επιτυχίας μόνο εάν του παράσχουμε την αναγκαία χρηματοδότηση. Διαφορετικά, η εν λόγω στρατηγική θα καταλήξει, όπως και η προηγούμενη, ήτοι η στρατηγική της Λισαβόνας, να απέχει μακράν από την επίτευξη των στόχων που έθεσε. Εν προκειμένω, θα ήθελα να συμμεριστώ τα αισθήματα της εισηγήτριας και να επισημάνω τη μέγιστη σημασία των πολιτικών για τους νέους, την εκπαίδευση, την έρευνα και την καινοτομία. Κατά την άποψή μου, αποτελούν τους ακρογωνιαίους λίθους επί των οποίων θα πρέπει να δομήσουμε τόσο τον προϋπολογισμό για το 2011 όσο και το όραμά μας για το μέλλον.
<SPEAKER ID="231" NAME="Jarosław Kalinowski  " LANGUAGE="PL">
Ο προϋπολογισμός της Ευρωπαϊκής Ένωσης για το 2011 πρέπει να υποστηρίζει σαφώς τις βασικές τάσεις της στρατηγικής της Κοινότητας για την επόμενη δεκαετία. Αυτές περιλαμβάνουν την τεχνολογική καινοτομία, τη βιώσιμη ανάπτυξη, την καταπολέμηση της κλιματικής αλλαγής και το ενδιαφέρον για τη βιοποικιλότητα.
<P>
" στήριξη της ανάπτυξης των εκπαιδευτικών συστημάτων, με τη βοήθεια των διεπιστημονικών επενδύσεων, είναι επίσης απολύτως δικαιολογημένη. Τα χρήματα πρέπει να επενδυθούν σε επιχειρήσεις που εγγυώνται ότι οι απόφοιτοι θα βρουν εργασία. Εάν δεν παράσχουμε υποστήριξη στους νέους σήμερα, θα βρισθούμε αντιμέτωποι με τη θλιβερή προοπτική της επιβράδυνσης της οικονομικής ανάπτυξης και ενδεχομένως μίας ακόμα κρίσης.
<P>
Είναι περιττό να υπομνησθεί η ανάγκη της εντατικής ανάπτυξης στον τομέα της τεχνολογίας των πληροφοριών, καθώς και της διασφάλισης της πρόσβασης των πολιτών μας στην ψηφιακή τεχνολογία. Τούτο θα ευνοήσει την εκπαίδευση στον τομέα της τεχνολογίας των πληροφοριών και θα διευκολύνει την απόκτηση πληροφοριών, ιδιαίτερα για ανθρώπους που ζουν σε αγροτικές περιοχές.
<SPEAKER ID="232" NAME="Petru Constantin Luhan  " LANGUAGE="RO">
Θα ήθελα να προσθέσω τα σχόλιά μου σε εκείνα της εισηγήτριας και των συναδέλφων βουλευτών στο πλαίσιο των συζητήσεων σχετικά με τις προτεραιότητες του προϋπολογισμού για το 2011. Όπως ανακοινώθηκε επίσης από την Ευρωπαϊκή Επιτροπή τον Ιανουάριο, φιλόδοξα σχέδια δρομολογούνται για το πρόγραμμα Galileo. Οι πρώτες υπηρεσίες που θα προσφέρει αυτό το σύστημα θα ξεκινήσουν στις αρχές του 2014: η ανοικτή υπηρεσία, η κρατικά ρυθμιζόμενη υπηρεσία και οι υπηρεσίες έρευνας και διάσωσης. Το 2014 θα ξεκινήσουν επίσης δοκιμές όσον αφορά την υπηρεσία για την ασφάλεια της ανθρώπινης ζωής και στις εμπορικές υπηρεσίες. Επιτρέψτε μου να σας θυμίσω ότι το Galileo έχει ζωτική σημασία για το μέλλον της βιομηχανίας υψηλής τεχνολογίας στην Ευρώπη. Θα δημιουργήσει νέες αγορές και θα επιτρέψει στην Ευρώπη να αποκτήσει παγκόσμια ανταγωνιστικότητα στον τομέα της τεχνολογίας. " πολιτική του διευρωπαϊκού δικτύου μεταφορών (ΔΕΔ-Μ) έχει στηρίξει την προετοιμασία αυτού του σημαντικού ευρωπαϊκού έργου μέχρι στιγμής και μόλις τεθεί σε λειτουργία, θα είναι δυνατή η πολύ πιο αποτελεσματική χρήση των υποδομών μεταφορών. Εν κατακλείδι, πιστεύω ότι το Galileo πρέπει να λάβει μελλοντικά επαρκείς πόρους από τον προϋπολογισμό της Ευρωπαϊκής Ένωσης, προκειμένου το φιλόδοξο αυτό σχέδιο να γίνει πραγματικότητα.
<SPEAKER ID="996" NAME="Marian-Jean Marinescu  " LANGUAGE="RO">
Οι περιστάσεις υπό τις οποίες θα εγκριθούν οι προϋπολογισμοί για το 2010 και το 2011 είναι εξαιρετικές και αποτελούν ιδιαίτερη πρόκληση. Για τους λόγους αυτούς, πρέπει να εξευρεθεί η ιδανική λύση για την επιτυχή εφαρμογή της Συνθήκης της Λισαβόνας, η οποία συνιστά, αυτή καθαυτή, σημαντική δημοσιονομική πρόκληση. Πρέπει επίσης να εξευρεθούν λύσεις με στόχο τον μετριασμό των επιπτώσεων της χρηματοπιστωτικής κρίσης οι οποίες είναι ακόμη αισθητές σε πολλά κράτη μέλη. Το Κοινοβούλιο πρέπει να συμμετάσχει σε ανοικτή συζήτηση για το ανώτατο όριο δαπανών στον τομέα 5 για το 2011. Πρέπει να επιτύχουμε ισορροπία μεταξύ της παροχής χρηματοδότησης για όλες τις απαιτήσεις και της διατήρησης της δημοσιονομικής πειθαρχίας, ακόμη και εάν αυτό σημαίνει να περιορίσουμε τις δαπάνες, προκειμένου να συμμορφωθούμε με το πολυετές δημοσιονομικό πλαίσιο. Πρώτον, πρέπει να τυποποιήσουμε τις διοικητικές δαπάνες, συμπεριλαμβάνοντάς τις στον εν λόγω τομέα, και να διενεργήσουμε κατάλληλη, ρεαλιστική αναθεώρηση του ανώτατου ορίου δαπανών. Πάνω από όλα, είναι ζωτικής σημασίας να καθιερωθεί διοργανική συνεργασία για την προώθηση της ανταλλαγής ορθών πρακτικών και τη συνέχιση της διερεύνησης των ευκαιριών, προκειμένου να καταστούν πιο αποτελεσματικές. Επιπλέον, πρέπει να αποδοθεί ιδιαίτερη σημασία στην παρακολούθηση και ανάλυση τομέων με άμεσες δημοσιονομικές επιπτώσεις, ενώ πρέπει να εντοπίζονται όλοι οι δυνατοί τρόποι διανομής και εξοικονόμησης πόρων.
<SPEAKER ID="995" NAME="Bogusław Sonik  " LANGUAGE="PL">
Οι εργασίες για τον προϋπολογισμό του 2011 βρίσκονται σε εξέλιξη. Ένα από τα θέματα συζήτησης είναι ότι το Κοινοβούλιο θα μπορούσε να επιφέρει τροπολογίες στις δημοσιονομικές προοπτικές 2007-2013 σε τομείς όπως "η ανταγωνιστικότητα και η συνοχή για την ανάπτυξη και την απασχόληση". Επιπλέον, βρισκόμαστε εν μέσω των εργασιών για τη στρατηγική της Ευρώπης για το 2020, η οποία πρέπει να επικεντρωθεί στην προώθηση της καινοτομίας, τη στήριξη των επιχειρήσεων και τις επενδύσεις στην επιστήμη, τις νέες τεχνολογίες και την περιφερειακή ανάπτυξη. Θα ήθελα να επιστήσω ιδιαίτερη προσοχή στο ζήτημα της οικονομικής, κοινωνικής και εδαφικής συνοχής, η οποία είναι σημαντική για τη διασφάλιση βιώσιμης οικονομικής ανάπτυξης στην ΕΕ και την πλήρη ενσωμάτωση των κρατών μελών. Το άρθρο 174 της Συνθήκης της Λισαβόνας αναφέρει την πολιτική σε σχέση με τις ορεινές περιοχές ως ιδιαίτερο είδος περιφερειακής πολιτικής, μαζί με τις νησιωτικές και διασυνοριακές περιοχές. " Ένωση, προκειμένου να προαχθεί η αρμονική ανάπτυξή της, εξακολουθεί τη δράση της με σκοπό την ενίσχυση της οικονομικής, κοινωνικής και εδαφικής της συνοχής. Αποσκοπεί, ιδιαίτερα, στη μείωση των διαφορών μεταξύ των επιπέδων ανάπτυξης περιοχών που χαρακτηρίζονται από ιδιαίτερες φυσικές και γεωγραφικές συνθήκες. Οι ορεινές και ημιορεινές περιοχές αποτελούν σχεδόν το 40% της επικράτειας της ΕΕ και κατοικούνται από σχεδόν το 20% των πολιτών της ΕΕ. Τα ειδικά οικονομικά και χωροταξικά προβλήματα των ορεινών περιοχών απαιτούν τη θέσπιση υπερεθνικών νομικών κανονισμών σχετικά με τους στόχους και τις αρχές βάσει των οποίων θα ακολουθείται συγκεκριμένη πολιτική για τις ορεινές περιοχές στα κράτη μέλη, ενώ απαιτείται -και αυτό είναι ακόμη πιο σημαντικό- η διασφάλιση κατάλληλου ύψους χρηματοδότησης για έργα και προγράμματα ειδικά για τις εν λόγω περιοχές. Φρονώ ότι η χρηματοδοτική στήριξη για τις ορεινές περιοχές πρέπει να συμπεριληφθεί στις νέες δημοσιονομικές προοπτικές και στη στρατηγική της Ευρώπης για το 2020.
<SPEAKER ID="233" NAME="Iuliu Winkler  " LANGUAGE="HU">
Το επόμενο έτος θα είναι το πρώτο έτος εφαρμογής της στρατηγικής της Ευρώπης για το 2020, η οποία μπορεί να αποτελέσει νέα φάση για την ανάπτυξη της Ευρωπαϊκής Ένωσης. Συνεπεία τούτου, ο προϋπολογισμός για το 2011 θα είναι εξαιρετικά σημαντικός από την άποψη του χρηματοδοτικού σχεδιασμού για τα προσεχή έτη. Οι προτεραιότητες του προϋπολογισμού πρέπει να εμπεριέχουν την απάντηση της Ευρωπαϊκής Ένωσης στις προκλήσεις της παγκόσμιας κρίσης. Εν προκειμένω, η στρατηγική της Ευρώπης για το 2020 συνιστά πολύ σημαντικό παράγοντα. Ωστόσο, οι προτεραιότητες που περιλαμβάνονται στον προτεινόμενο προϋπολογισμό για το 2011 δεν μπορούν να οδηγήσουν σε τροποποίηση των βασικών πολιτικών της ΕΕ. Στο μέλλον, πρέπει να δοθεί ιδιαίτερη προσοχή στην πολιτική συνοχής και τις διαρθρωτικές πολιτικές, καθώς και στη γεωργική πολιτική, ενώ πρέπει να παρασχεθεί υποστήριξη και στις ΜΜΕ, εφόσον η ικανότητα της Ευρώπης να καταστεί βιώσιμη και ανταγωνιστική οικονομία εξαρτάται από αυτές. Δεν πρέπει επ' ουδενί λόγω να παραβλέψουμε το γεγονός ότι οι πολιτικές που αναφέρθηκαν είναι έκφραση αλληλεγγύης, η οποία συνιστά τη θεμελιώδη αξία της ευρωπαϊκής ολοκλήρωσης.

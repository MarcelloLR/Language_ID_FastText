<CHAPTER ID="024">
Εμπόριο και αλλαγή του κλίματος (συζήτηση) 
<SPEAKER ID="253" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Alain Lipietz, εξ ονόματος της Επιτροπής Διεθνούς Εμπορίου, σχετικά με το εμπόριο και την αλλαγή του κλίματος.
<SPEAKER ID="254" NAME="Alain Lipietz">
εισηγητής. - (FR) Κυρία Πρόεδρε, κύριε Επίτροπε, κυρίες και κύριοι, αυτή είναι μια σημαντική έκθεση, πριν από τη Διάσκεψη του Μπαλί.
<P>
Γνωρίζουμε ότι το διεθνές εμπόριο αναπτύσσεται δύο φορές ταχύτερα από το παγκόσμιο ακαθάριστο προϊόν. Αυτό σημαίνει ότι προκαλεί ανάπτυξη στη βιομηχανία μεταφορών, που αποτελεί μία από τις κυριότερες πηγές εκπομπής αερίων του θερμοκηπίου. Διευκολύνει επίσης τη μετεγκατάσταση της παραγωγής, η οποία μπορεί να είναι καλή όσον αφορά τη χρήση εργατικού δυναμικού και την εφαρμογή κανονισμών για τη μισθοδοσία, αλλά, δεδομένου ότι δεν λαμβάνει υπόψη τις επιπτώσεις των αερίων του θερμοκηπίου που παράγονται από αυτόν τον καταμερισμό εργασίας, μπορεί να ενισχύσει την παραγωγή αερίων του θερμοκηπίου και την αλλαγή του κλίματος.
<P>
Ενδεικτικά θα αναφέρω: πλοία, τα οποία μεταφέρουν 40 φορές μεγαλύτερο φορτίο από τα αεροπλάνα, παράγουν μόνο δύο φορές περισσότερα αέρια του θερμοκηπίου, αλλά εξακολουθούμε να χρησιμοποιούμε αεροπλάνα για τη μεταφορά των προϊόντων μας για τη βελτιστοποίηση του κύκλου παραγωγής. Επομένως, αισθάνομαι ότι, εκτός από την έκθεση Stern και τις τέσσερις εκθέσεις από τη Διακυβερνητική Επιτροπή για την Αλλαγή του Κλίματος, πρέπει να λάβουμε υπόψη μας ότι αξίζει να περιμένουμε μισή μέρα ή ακόμη και τρεις μέρες επιπλέον για να φθάσει ένα προϊόν στον προορισμό του, παρά να καταστρέψουμε το κλίμα μας σε μια τιμή που η έκθεση Stern εκτιμάει στα 5 000 δισεκατομμύρια ευρώ.
<P>
Πέρα από αυτό το σχόλιο, η έκθεση επιχειρεί να ανοίξει ορισμένες προοπτικές. Προφανώς υπάρχουν ορισμένες προοπτικές σχετικά με τις μεταφορές. Εκφράζουμε την ικανοποίησή μας για την πρόσφατη ψηφοφορία όσον αφορά τη συμπερίληψη του κλάδου της αεροπορίας στο ευρωπαϊκό σύστημα ποσοστώσεων. " έκθεση ενθαρρύνει τον προβληματισμό σχετικά με τη βιομηχανική οργάνωση για τη μείωση της γεωγραφικής κλίμακας αλυσίδων παραγωγής -παράγοντας σε μικρότερη απόσταση από τον τελικό χρήστη- και πραγματοποιεί μια σειρά προτάσεων σχετικά με το εμπόριο σε περιβαλλοντικά προϊόντα.
<P>
Αυτό που προτείνουμε, στο πλαίσιο του ΠΟΕ και των διμερών ή διαπεριφερειακών συμφωνιών -με άλλα λόγια, όλων των συμφωνιών που διαπραγματευόμαστε επί του παρόντος- είναι να αποτελέσει προτεραιότητα η αξιολόγηση των επιπτώσεων της αλλαγής του κλίματος στο πλαίσιο της αξιολόγησης που πραγματοποιήθηκε από αυτές τις συμφωνίες όσον αφορά τις περιβαλλοντικές επιπτώσεις. Προτείνουμε επίσης να δοθεί προτεραιότητα στη σημαντική μείωση όλων των δασμολογικών και μη δασμολογικών εμποδίων -και εδώ αναφερόμαστε κυρίως στα προνόμια- που παρακωλύουν το εμπόριο ίδιων προϊόντων και υπηρεσιών που μπορούν να μειώσουν την παραγωγή αερίων του θερμοκηπίου.
<P>
Όλα αυτά πρέπει προφανώς να πραγματοποιηθούν εντός ενός πολυμερούς πλαισίου, με τον ΠΟΕ αν είναι δυνατόν, με την απουσία οποιασδήποτε διαπραγμάτευσης διαπεριφερειακών συμφωνιών από την Ευρώπη. Δεν μπορούμε, ωστόσο, να αποκλείσουμε την πιθανότητα, μετά το 2012, στην αρχική μετά-Κυότο φάση, η ανθρωπότητα να μην έχει επιτύχει μια ομόφωνη συμφωνία όσον αφορά την καταπολέμηση της αλλαγής του κλίματος. Σε αυτήν την περίπτωση, η απόφαση της Ευρώπης να ηγηθεί της καταπολέμησης της αλλαγής του κλίματος θα επηρεάσει ασφαλώς ορισμένους από τους τομείς της. Δεν θα τους επηρεάσει όλους. Σε πολλές περιπτώσεις, το να ηγείται κάποιος της καταπολέμησης της αλλαγής του κλίματος αποτελεί ανταγωνιστικό πλεονέκτημα. Σε ορισμένες περιπτώσεις, και στο σημείο αυτό αναφέρομαι κυρίως στην τσιμεντοβιομηχανία, αυτό θα μπορούσε να δημιουργήσει σοβαρά προβλήματα και θα μπορούσε να οδηγήσει ακόμη και στον τουρισμό τσιμέντου. Σε αυτήν την περίπτωση, όταν θα έχουν εξαντληθεί όλες οι πιθανότητες πολυμερών συμφωνιών, προτείνουμε την έγκριση του άρθρου 20 της Γενικής Συμφωνίας Δασμών και Εμπορίου, με άλλα λόγια, τελωνιακές φορολογικές ρυθμίσεις για την αποκατάσταση του θεμιτού ανταγωνισμού.
<P>
Αυτό, κυρίες και κύριοι, αποτελεί τη βάση των προτάσεών μου.
<SPEAKER ID="255" NAME="Σταύρος Δήμας">
Μέλος της Επιτροπής. - Κυρία Πρόεδρε, κυρίες και κύριοι αξιότιμοι βουλευτές, εκφράζουμε τις ευχαριστίες μας για την πρωτοβουλία της επιτροπής ΙΝΤΑ για την αντιμετώπιση των θεμάτων που έχουν να κάνουν με το εμπόριο και την αλλαγή του κλίματος.
<P>
" έκθεση του Alain Lipietz αποτελεί χρήσιμη πηγή ιδεών και προτάσεων πολιτικής. Εκφράζουμε την ικανοποίησή μας διότι το ύφος της έκθεσης αναγνωρίζει τη διασύνδεση των διαφόρων πτυχών των διαπραγματεύσεων.
<P>
" αλλαγή του κλίματος είναι ένα πολύ σημαντικό ζήτημα, το οποίο άπτεται, στην ουσία, όλων των τομέων, μεταξύ των οποίων και του εμπορίου. Πρέπει να καταβάλουμε προσπάθειες για τη χάραξη μιας αμοιβαία υποστηρικτικής και συνεκτικής πολιτικής. " Ευρωπαϊκή Ένωση επιδιώκει τη διευκόλυνση του εμπορίου εξασφαλίζοντας τη βιωσιμότητα και παράλληλα τη συμβολή του σε άλλες πολικές, όπως αυτή για την αλλαγή του κλίματος.
<P>
Χαιρετίζουμε το γεγονός ότι στην έκθεση αναγνωρίζεται η προοπτική διαπραγματεύσεων για τα περιβαλλοντικά αγαθά και υπηρεσίες. Θεωρούμε ότι αποτελεί σημαντική συμβολή του εμπορίου στους στόχους για την αλλαγή του κλίματος. Ελπίζουμε δε ότι θα σημειωθεί πρόοδος στο θέμα αυτό κατά τον τρέχοντα Γύρο πολυμερών εμπορικών διαπραγματεύσεων για το αναπτυξιακό πρόγραμμα της Ντόχα. Εκφράζουμε την ικανοποίησή μας για την αναγνώριση της ανάγκης να αποκτήσουν οι γραμματείες περιβαλλοντικών συμφωνιών καθεστώς παρατηρητή στον Παγκόσμιο Οργανισμό Εμπορίου, πράγμα που επιδιώξαμε και για τον τρέχοντα Γύρο εμπορικών διαπραγματεύσεων. Εκφράζουμε επίσης την ικανοποίησή μας για την αναγνώριση της δυνατότητας συμβολής των νέων συμφωνιών ελεύθερων συναλλαγών μας στα ζητήματα της αλλαγής του κλίματος, δια μέσου ειδικών διατάξεων.
<P>
Οι συνδέσεις μεταξύ των ευκαιριών πρόσβασης σε νέες αγορές, δηλαδή των αυξημένων εμπορικών ροών και των πολιτικών για την αλλαγή του κλίματος, είναι προφανείς.
<P>

<P>
Οι περιβαλλοντικές πολιτικές παρέχουν ισχυρό κίνητρο για τεχνολογικές καινοτομίες και προωθούν την οικονομική αποδοτικότητα. Τα επιστημονικά και οικονομικά στοιχεία αποδεικνύουν ξεκάθαρα ότι τα οφέλη από τη συγκράτηση της αλλαγής του κλίματος υπερκαλύπτουν το κόστος των πολιτικών μείωσης.
<P>
" λήψη περαιτέρω μέτρων για την αντιμετώπιση της κλιματικής αλλαγής μπορεί να έχει ως αποτέλεσμα σημαντικά ανταγωνιστικά πλεονεκτήματα για τους παραγωγούς σε χώρες με περιορισμούς στις εκπομπές άνθρακα, και αυτό, επειδή θα οδηγήσει, μαζί με άλλες πολιτικές στη μείωση της κατανάλωσης πολύτιμων πόρων και σε φιλική για το περιβάλλον τεχνολογική καινοτομία, για την οποίαν οι ευκαιρίες πρόσβασης στην αγορά αυξάνονται. Θα καταλήξουμε έτσι σε μια επωφελή για όλους κατάσταση, τόσο σε επίπεδο ανταγωνιστικό όσο και σε επίπεδο περιβάλλοντος. Πρέπει να εξακολουθήσουμε να αναζητούμε περισσότερες ευκαιρίες για να ενισχύσουμε τη θετική συμβολή της εμπορικής πολιτικής στην αντιμετώπιση της αλλαγής του κλίματος.
<P>
Σημειώνω, ότι η έκθεση θέτει στο πλαίσιο αυτό τα θέματα των εξαγωγικών πιστώσεων, της σταδιακής εξάλειψης των επιβλαβών για το κλίμα εμπορικών επιδοτήσεων, της ενίσχυσης και της διεύρυνσης της πρόσβασης στην αγορά των ξένων άμεσων επενδύσεων. Όλα αυτά είναι ενδιαφέροντα ζητήματα που μπορούμε να συζητήσουμε αναλυτικότερα.
<P>
Πρέπει επίσης να συνεχίσουμε τις προσπάθειές μας για τα κριτήρια βιωσιμότητας σε σχέση με τα δασικά προϊόντα, την αποψίλωση των δασών και την παράνομη υλοτόμηση.
<P>
Καταλήγοντας, επιτρέψτε μου να σας ευχαριστήσω για μια ακόμη φορά για την πολύτιμη αυτή συνεισφορά στη συζήτηση για την αλλαγή του κλίματος σε μια πολύ σημαντική χρονική στιγμή, καθώς απέχουμε λίγες μόνο μέρες από την έναρξη της διάσκεψης στο Μπαλί για τις κλιματικές αλλαγές, η οποία ευελπιστούμε ότι θα δώσει το έναυσμα για διαπραγματεύσεις σχετικά με μια διεθνή συμφωνία μετά το 2012
<SPEAKER ID="256" NAME="Jens Holm" LANGUAGE="SV">
Κυρία Πρόεδρε, είναι η κατάλληλη στιγμή το παγκόσμιο εμπόριο να αναλάβει την ευθύνη του για το κλίμα. Από το 1990, το παγκόσμιο εμπόριο αναπτύχθηκε εκθετικά. Ποιο είναι το αποτέλεσμα αυτού από κλιματικής άποψης; Προφανώς, αυξάνονται οι μεταφορές και οι εκπομπές. Είναι λογικό, για παράδειγμα, οι πτηνοτρόφοι να εισάγουν εκατομμύρια τόνους σόγιας από τη Βραζιλία για την ευρωπαϊκή βιομηχανία κρέατος ή ένα ψάρι να αλιεύεται στη Νορβηγία, να μεταφέρεται στην Κίνα για να τεμαχιστεί και να καθαριστεί και, στη συνέχεια, να επιστρέφει στην Ευρώπη για να διατηρηθεί; Και βέβαια όχι!
<P>
" εξαιρετική μας γνωμοδότηση μας δίνει την ευκαιρία να λάβουμε συγκεκριμένα μέτρα για να το αντιμετωπίσουμε αυτό. Ζητούμε οι μεταφορές να μπορούν να αντέξουν το περιβαλλοντικό κόστος. Επιθυμούμε τη διάδοση των πράσινων τεχνολογιών στις αναπτυσσόμενες χώρες, για παράδειγμα πραγματοποιώντας σημαντικές αλλαγές όσον αφορά τις ευρεσιτεχνίες και τα δικαιώματα πνευματικής ιδιοκτησίας. Επιθυμούμε την κατάργηση χρηματοδοτήσεων της παραγωγής βρώμικης ενέργειας. Επιθυμούμε να υπάρχει υποχρεωτική περιβαλλοντική πιστοποίηση βιοκαυσίμων και επιθυμούμε όλες οι εμπορικές συμφωνίες να αξιολογηθούν από μια κλιματική προοπτική. Αυτά είναι απλώς μερικά παραδείγματα αυτής της εξαιρετικής έκθεσης. Με την επίτευξη αυτών των πραγμάτων, μπορούμε να διασφαλίσουμε ότι το παγκόσμιο εμπόριο θα αποτελέσει μέρος της λύσης και όχι μέρος του προβλήματος.
<SPEAKER ID="257" NAME="András Gyürk">
συντάκτης γνωμοδότησης της Επιτροπής Βιομηχανίας, Έρευνας και Ενέργειας. - (HU) Σας ευχαριστώ που μου δίνετε τον λόγο, κυρία Πρόεδρε. Κύριε Επίτροπε, κυρίες και κύριοι, η σύνδεση των δύο θεμάτων που αναφέρονται στην έκθεση που συζητούμε σήμερα είναι εξαιρετικά επίκαιρη. " σύνδεση μεταξύ ορισμένων μορφών εμπορίου και της αλλαγής του κλίματος είναι εμφανής περισσότερο από ποτέ. Είναι αδιαμφισβήτητο το γεγονός ότι το συστηματικό διεθνές εμπόριο έχει πολλές επιβλαβείς επιπτώσεις, συμπεριλαμβανόμενης της αύξησης των εκπομπών διοξειδίου του άνθρακα, μειώνοντας την ίδια στιγμή τους οικοτόπους χλωρίδας οι οποίοι απορροφούν τα αέρια του θερμοκηπίου. Παρ' όλα αυτά, είμαι πεπεισμένος ότι το ελεύθερο εμπόριο δεν είναι από μόνο του ταυτόσημο με την καταστροφή του περιβάλλοντος. " διάδοση του εμπορίου και του διεθνούς καταμερισμού εργασίας δεν αυξάνει την αποτελεσματικότητα της παραγωγής, πέρα από όλες τις αρνητικές επιπτώσεις. Αυτό μπορεί να έχει ως αποτέλεσμα την κατανάλωση λιγότερων ενεργειακών πόρων συνολικά.
<P>
Επιτρέψτε μου, ως εισηγητή για την Επιτροπή Βιομηχανίας, να επισημάνω τρεις σκέψεις με αυτήν την ευκαιρία από τη γνωμοδότηση που ετοίμασε η επιτροπή μας. Πρώτον, είναι σημαντικό να εξαλειφθούν τα οικονομικά εμπόδια στις φιλικές προς το περιβάλλον τεχνολογίες όσο το δυνατόν πιο γρήγορα. Παρόμοια δράση θα απαιτήσει από την Ευρωπαϊκή Ένωση να διαδραματίσει ενεργό ρόλο στις διεθνείς διαπραγματεύσεις για την αλλαγή του κλίματος.
<P>
Δεύτερον, πρέπει να εργαστούμε για την τιμή των προϊόντων στο μέλλον για να σκεφτούμε τις επιβλαβείς συνέπειες που δεν γίνονται άμεσα αντιληπτές, συμπεριλαμβανόμενων των επιπτώσεων στην αλλαγή του κλίματος.
<P>
Τρίτον και τελευταίο, πιστεύουμε ότι οι κατάλληλες συζητήσεις σχετικά με τη σχέση μεταξύ εμπορίου και αλλαγής του κλίματος αποτελούν πρώτη προτεραιότητα για την Κοινότητα. Ίσως κάτι περισσότερο, εφόσον η Ευρώπη μπορεί να διαδραματίσει ηγετικό ρόλο στην εξαγωγή οικολογικών προϊόντων και υπηρεσιών στον κόσμο.
<P>
Κυρίες και κύριοι, όπως είναι επίσης εμφανές από τα παραπάνω, τα μέλη της Επιτροπής Βιομηχανίας ομόφωνα πιστεύουν ότι η άρση των εμποδίων του εμπορίου και η δράση για την καταπολέμηση της αλλαγής του κλίματος μπορούν να επιτευχθούν μόνο με την ευρύτερη δυνατή διεθνή συνεργασία. Οι συζητήσεις στην επιτροπή μάς επιβεβαίωσαν ότι, όσον αφορά την αλλαγή του κλίματος, το εμπόριο δεν αποτελεί μόνο το πρόβλημα αλλά και μέρος της λύσης. Σας ευχαριστώ πολύ, κυρία Πρόεδρε.
<SPEAKER ID="258" NAME="Γεώργιος Παπαστάμκος">
εξ ονόματος της Ομάδας PPE-DE. - Κυρία Πρόεδρε, κυρίες και κύριοι συνάδελφοι, η Ένωση οφείλει, και σε μεγάλο βαθμό το έχει επιτύχει, να βρίσκεται στην πρωτοπορία υιοθέτησης φιλοπεριβαλλοντικών πολιτικών. Εν προκειμένω, η δική σας συμβολή, Επίτροπε κ. Δήμα, είναι ουσιώδης. " προσαρμογή όλων των τομεακών στρατηγικών της σε πρότυπα αειφόρου ανάπτυξης είναι, άλλωστε, πρωτογενής κανονιστικό στόχος.
<P>

<P>
" ενίσχυση του διεθνούς εμπορίου θεωρείται ότι συμβάλλει στην παγκόσμια οικονομική ανάπτυξη και μάλιστα προς όφελος, όχι μόνον των αναπτυγμένων, αλλά και των αναπτυσσομένων χωρών. Ωστόσο, ο ραγδαία αυξανόμενος όγκος διασυνοριακών εμπορικών ροών, συνιστά πρόκληση και για την κλιματική πολιτική. Τα όρια της αλληλοϋποστηρικτικής ή συγκρουσιακής σχέσης μεταξύ του παγκοσμίου εμπορικού συστήματος και των πολιτικών για τις κλιματικές αλλαγές αποτελούν το αντικείμενο της συζητούμενης έκθεσης. Δυστυχώς, στην έκθεση παρατηρείται ασυμμετρία μεταξύ της εμπορικής και της περιβαλλοντικής συνιστώσας. " ταχεία ανάπτυξη του διεθνούς εμπορίου θα πρέπει να αντιμετωπίζεται αποκλειστικά ως παράγοντας επιβάρυνσης του περιβάλλοντος. Επί πλέον, δεν αρκεί μόνον η υιοθέτηση κλιματικών πολιτικών, αλλά απαιτείται ένα συνολικό, συνεκτικό σχέδιο στο οποίο να αντανακλώνται φιλοπεριβαλλοντικές προτιμήσεις στην πολιτική μεταφορών, στην εμπορική, βιομηχανική, ενεργειακή και αγροτική πολιτική. Σε κάθε περίπτωση δεν αρκεί η προσπάθεια που καταβάλει μόνη της η Ένωση για την αντιμετώπιση των κλιματικών αλλαγών. " παγκόσμια πρωτοπορία της Ένωσης, στην καθιέρωση προτύπων περιβαλλοντικής και κοινωνικής προστασίας, πρέπει να συνεχισθεί και να προωθηθεί στις εμπορικές συναλλαγές της με τρίτες χώρες.
<P>
Κυρίες και κύριοι συνάδελφοι, υπάρχουν σημεία-κλειδιά, key points, στην πρόταση ψηφίσματος. Το Ευρωπαϊκό Λαϊκό Κόμμα - Ευρωπαίοι Δημοκράτες αποφάσισε να συναρτήσει την τελική υπερψήφιση της πρότασης ανάλογα με την έκβαση των ψηφοφοριών επί των σημείων αυτών.
<SPEAKER ID="259" NAME="David Martin">
εξ ονόματος της Ομάδας PSE. - Κυρία Πρόεδρε, όταν μιλούμε για αλλαγή του κλίματος, το εμπόριο συνήθως αντιμετωπίζεται ως μέρος του προβλήματος, και είναι αλήθεια ότι κάποια είδη εμπορίου απλώς δεν μπορούν να αιτιολογηθούν. " αποστολή γαρίδας από τη Σκωτία στην Ταϊλάνδη για να αποφλοιωθεί και να επιστρέψει και πάλι στη Σκωτία είναι απλώς παράλογη, καθώς και δαπάνη ενέργειας. Ωστόσο, όπως εκφράζεται και στη σωστά αιτιολογημένη έκθεση του κ. Lipietz, το εμπόριο μπορεί επίσης να αποτελέσει μέρος της λύσης. Θα αναφέρω απλώς τρία απλά παραδείγματα.
<P>
Πρώτον, ο καθορισμός υψηλών προτύπων ενεργειακής αποδοτικότητας στην Ευρώπη για τις οικοσυσκευές όπως ψυγεία, πλυντήρια πιάτων, φούρνοι μικροκυμάτων κλπ. δεν μπορεί μόνο να οδηγήσει στη μείωση των εκπομπών διοξειδίου του άνθρακα εδώ, αλλά και να δημιουργήσει συνθήκες για υψηλότερα πρότυπα αλλού. Για παράδειγμα, ένα μόνο εργοστάσιο στην Κίνα παράγει το 80 % των φούρνων μικροκυμάτων του κόσμου. Είναι απίθανο να υπάρχει παραγωγή σύμφωνα με ένα πρότυπο για την Ευρώπη και άλλο πρότυπο για κάποιο άλλο σημείο του κόσμου, ή ακόμη, και για την εγχώρια αγορά.
<P>
Ένα δεύτερο παράδειγμα που αναφέρθηκε από την Επιτροπή Βιομηχανίας είναι τα "πράσινα αγαθά" ή, για να χρησιμοποιήσουμε τον σωστό όρο, τα περιβαλλοντικά αγαθά και υπηρεσίες. Αν μειώσουμε τους δασμούς όσον αφορά τα περιβαλλοντικά αγαθά και υπηρεσίες, μπορούμε να ενθαρρύνουμε το εμπόριο όσον αφορά τα προϊόντα που βοηθούν τρίτες χώρες να μειώσουν το αποτύπωμα άνθρακα, όπως είναι η εξαγωγή ενεργειακά αποδοτικών γεννητριών, η ενέργεια των κυμάτων και οι ηλιακοί επίπεδοι συλλέκτες. Ας πάρουμε και πάλι το παράδειγμα της Κίνας. " Κίνα αυξάνει επί του παρόντος την ικανότητα παραγωγής ηλεκτρικής ενέργειας κάθε χρόνο με το αντίστοιχο της συνολικής παραγωγής του "νωμένου Βασιλείου. Σαφώς, η ενθάρρυνση της Κίνας να χρησιμοποιήσει τις νεότερες και πιο αποτελεσματικές τεχνολογίες θα μπορούσε να συμβάλει αποφασιστικά στη συνέχιση της ανάπτυξής της χωρίς την ανάλογη αύξηση του αποτυπώματος άνθρακα.
<P>
Ένα τρίτο και τελευταίο σημείο θα ήταν η ενθάρρυνση των καταναλωτών να κάνουν ενημερωμένες επιλογές όσον αφορά τα προϊόντα που αγοράζουν, μέσω της παροχής σαφών πληροφοριών όσον αφορά το αποτύπωμα άνθρακα για κάθε προϊόν. Ωστόσο, πρέπει να είμαστε προσεκτικοί προκειμένου να διασφαλίσουμε ότι οι πληροφορίες έχουν υπολογιστεί και παρουσιαστεί σωστά. Οι ετικέτες "food miles" (τροφικά χιλιόμετρα) που χρησιμοποιούνται από ορισμένα σουπερμάρκετ στο "νωμένο Βασίλειο είναι ανεπαρκείς και μπορεί να παράσχουν παραπλανητικές πληροφορίες. Τα λουλούδια από την Κένυα, για παράδειγμα, έχουν πολύ μικρότερο αποτύπωμα άνθρακα από τα λουλούδια που διατηρούνται σε θερμοκήπια στις Κάτω Χώρες, αλλά μια γρήγορη ματιά στην ετικέτα μπορεί να οδηγήσει σε διαφορετικά συμπεράσματα.
<SPEAKER ID="260" NAME="Zbigniew Krzysztof Kuźmiuk" LANGUAGE="PL">
Κυρία Πρόεδρε, λαμβάνοντας τον λόγο εξ ονόματος της Ομάδας Ένωση για την Ευρώπη των Εθνών σε αυτήν τη συζήτηση όσον αφορά τις επιπτώσεις του παγκόσμιου εμπορίου στην αλλαγή του κλίματος, θα ήθελα να επιστήσω την προσοχή σας στα παρακάτω ζητήματα.
<P>
Πρώτον, ως παγκόσμιος ηγέτης των προσπαθειών καταπολέμησης της αλλαγής του κλίματος, η Ευρωπαϊκή Ένωση ζητεί μείωση από 25% έως 40% των εκπομπών των αερίων του θερμοκηπίου έως το 2020. Θα πρέπει να λάβουμε υπόψη μας, ωστόσο, ότι αν η Ευρωπαϊκή Ένωση καταφέρει να επιτύχει αυτές τις μειώσεις εκπομπών κυρίως ως αποτέλεσμα της δικής της δράσης, με μικρή συμβολή των άλλων χωρών, η οικονομική ανάπτυξη της Ευρωπαϊκής Ένωσης μπορεί να απειληθεί.
<P>
Δεύτερον, οικονομικές οντότητες που υπόκεινται σε διάφορους περιορισμούς στην Ευρώπη στο πλαίσιο της προσπάθειας μείωσης των εκπομπών του θερμοκηπίου δεν μπορούν πλέον να ανταγωνιστούν οντότητες που δραστηριοποιούνται σε χώρες όπου δεν εφαρμόζονται τέτοιου είδους περιορισμοί. Πολλοί τομείς και τύποι παραγωγής έπαψαν να υπάρχουν στην Ευρώπη λόγω του αθέμιτου ανταγωνισμού από παραγωγούς της Νοτιοδυτικής Ασίας και της Νότιας Αμερικής.
<P>
Τρίτον, μετά την εφαρμογή περιορισμών σχετικά με τις υπερβολικές εκπομπές αερίων του θερμοκηπίου στην επικράτεια της Ευρωπαϊκής Ένωσης, υπήρξαμε μάρτυρες της μετεγκατάστασης των βιομηχανιών εκτός Ευρώπης, όπου δεν υπάρχουν παρόμοιοι περιορισμοί. Αυτό θα έχει ως αποτέλεσμα την οριστική απώλεια πολλών θέσεων απασχόλησης στην Ευρώπη.
<P>
Τέταρτον, αν δεν επιτευχθεί καμία συμφωνία όσον αφορά τον περιορισμό των εκπομπών αερίων του θερμοκηπίου σε παγκόσμιο επίπεδο, και η Ευρωπαϊκή Ένωση είναι αποφασισμένη να προχωρήσει μόνη της, θα πρέπει να επιβληθούν αντισταθμιστικοί φόροι στα σύνορα της Ένωσης. Αυτό πρέπει να εφαρμοστεί κυρίως σε τους τομείς όπου ο ανταγωνισμός έχει ήδη επηρεαστεί σοβαρά, καθώς το κόστος κατασκευής δεν έχει λάβει υπόψη του το περιβαλλοντικό κόστος. Όποτε είναι δυνατό, η αποκαλούμενη κλιματική διάσταση των εμπορικών συναλλαγών πρέπει επίσης να λαμβάνεται υπόψη στις διμερείς συμφωνίες εμπορικών συναλλαγών μεταξύ της Ευρωπαϊκής Ένωσης και τρίτων χωρών.
<P>
Οι ίδιες ρυθμίσεις θα πρέπει να εφαρμοστούν σε επιχειρήσεις που υποστηρίζονται από την Ευρωπαϊκή Τράπεζα Επενδύσεων. Στην περίπτωση στήριξης από διαφορετικούς τύπους επιχειρήσεων, αυτές οι ρυθμίσεις θα πρέπει επίσης να εφαρμοστούν από εθνικές υπηρεσίες που έχουν επιφορτιστεί με τη διασφάλιση των εξαγωγικών πιστώσεων και των άμεσων επενδύσεων.
<SPEAKER ID="261" NAME="Graham Booth">
εξ ονόματος της Ομάδας IND/DEM. - (EN) Κυρία Πρόεδρε, ο κ. Αλ Γκορ υποστηρίζει ότι η συζήτηση σχετικά με την αύξηση της θερμοκρασίας του πλανήτη έχει λήξει και ότι έχει αποδειχτεί πως αναμφίβολα οι ανθρώπινες δραστηριότητες είναι υπεύθυνες για αυτήν.
<P>
Ανέφερα πρόσφατα στην επιτροπή ότι η τεράστια επιρροή του ήλιου στο κλίμα της γης για εκατομμύρια χρόνια δεν θα πρέπει να αγνοηθεί σε αυτήν τη συζήτηση και ότι η αλληλουχία μακρών εποχών παγετώνων, με διάσπαρτες σύντομες μεσοπαγετωνικές περιόδους, ήταν η πιο λογική εξήγηση. Έλαβα μια πολύ εχθρική αντιμετώπιση.
<P>
Ωστόσο, ο πρόεδρος, κ. Markov, επέμεινε ότι δεν ήταν σωστό να ζητηθεί εξαίρεση μιας άποψης που συνέβη να συγκρούεται με την καθιερωμένη άποψη. Ας θυμόμαστε ότι, όταν ο Γαλιλαίος δήλωσε τον 17ο αιώνα ότι η Γη περιστρέφεται γύρω από τον ήλιο, απειλήθηκε να βασανιστεί από την Καθολική Εκκλησία επειδή τόλμησε να αντικρούσει το αποδεκτό γεγονός ότι η Γη ήταν το κέντρο του σύμπαντος. Έπρεπε να φτάσουμε στο 1992 για να αποδεχτεί η εκκλησία ότι ο Γαλιλαίος είχε δίκιο.
<P>
Το μόνο σχετικό με το διοξείδιο του άνθρακα θέμα που θίγεται στις συζητήσεις όσον αφορά την αύξηση της θερμοκρασίας του πλανήτη είναι το αμελητέο ποσό που παράγεται από την καύση των ορυκτών καυσίμων. Αυτή η σχετικά μικρή ποσότητα είναι η μόνη σύγχρονη και ασυνήθιστη προσθήκη στις τεράστιες ποσότητες που παράγονται συνεχώς από όλα τα ζωντανά είδη και την οργανική ύλη που αποσυντίθεται, καθώς και από την ηφαιστειακή δραστηριότητα.
<P>
Πριν κινδυνέψουμε να καταστρέψουμε τις παγκόσμιες οικονομίες με φόρους επί των εκπομπών άνθρακα και άλλους παρόμοιους φόρους, επιτρέψτε μας να ξεκινήσουμε και πάλι τη συζήτηση και να είμαστε απόλυτα σίγουροι όσον αφορά το ποιος έχει δίκιο.
<SPEAKER ID="262" NAME="Daniel Caspary" AFFILIATION="PPE-DE">
(DE) Κυρία Πρόεδρε, αξιότιμοι συνάδελφοι, καθώς ασχολούμαστε με αυτό το σχέδιο έκθεσης, πρέπει να επικεντρωθούμε στο πραγματικό ζήτημα, δηλαδή στο εμπόριο και την αλλαγή του κλίματος.
<P>
Δυστυχώς, ο εισηγητής, στο πρώτο σχέδιο έκθεσης, δεν κατάφερε να παράσχει θετικές, οικονομικά και κοινωνικά συμβατές προτάσεις όσον αφορά τον τρόπο αντιμετώπισης αυτού του προβλήματος. Κατά τη γνώμη μου, υπάρχει μεγάλη σύγχυση, τόσο από την πλευρά του εισηγητή όσο και στην ίδια την έκθεση, όσον αφορά το ζήτημα του εμπορίου και αυτό των μεταφορών. Το πρόβλημα δεν είναι το παγκόσμιο εμπόριο, ούτε ο παγκόσμιος καταμερισμός εργασίας· ούτε βέβαια το γεγονός ότι, χάρη στο εμπόριο, οι περιοχές που υπήρξαν ή εξακολουθούν να είναι φτωχές, αυτήν τη στιγμή αναπτύσσονται οικονομικά. Όχι, το πρόβλημά μας ασφαλώς είναι ότι οι μεταφορές δεν είναι αρκετά αποτελεσματικές και φιλικές προς το περιβάλλον. Το πρόβλημά μας, ασφαλώς, είναι ότι λόγω της φτώχειας ή των χαμηλών επιπέδων ευημερίας σε ορισμένες περιοχές του κόσμου, πολλοί άνθρωποι και χώρες δεν μπορούν να ανταποκριθούν οικονομικά στην προστασία του κλίματος που είναι απαραίτητη και έχει νόημα από οικολογικής και οικονομικής άποψης.
<P>
Μόνο ενσωματώνοντας αυτές τις περιοχές στο παγκόσμιο εμπόριο, θα επιτύχουμε μια κατάσταση κατά την οποία αυτοί οι άνθρωποι θα μπορούν να ανταποκριθούν οικονομικά στην προστασία του περιβάλλοντος και του κλίματος. Όταν κάποιος αγωνίζεται καθημερινά για την επιβίωσή του, δεν μπορεί να σκέφτεται την προστασία του περιβάλλοντος ή του κλίματος. Μόνο μέσω ενός παγκόσμιου εμπορίου που λειτουργεί σωστά, θα καταφέρουμε να πουλήσουμε τις σύγχρονες τεχνολογίες μας σε όλο τον κόσμο και να συμβάλουμε με αυτόν τον τρόπο στην προστασία του κλίματος.
<P>
Αυτός είναι ο λόγος για το οποίο, κατά τη γνώμη μου, η αύξηση του εμπορίου, και όχι η μείωσή του, είναι η σωστή απάντηση στα προβλήματα του εμπορίου και της αλλαγή του κλίματος.
<P>
Επομένως, ευχαριστώ θερμά τον συνάδελφό μου Γεώργιο Παπαστάμκο, ο οποίος κατάφερε να αναφέρει πολλά σημαντικά θέματα στη συζήτηση της επιτροπής, και είμαι εξαιρετικά ευγνώμων για το γεγονός ότι η Ομάδα ALDE κατέθεσε διάφορες τροπολογίες για την αυριανή Ολομέλεια που κινούνται προς αυτήν την κατεύθυνση.
<P>
Θα ήθελα να ολοκληρώσω ζητώντας κάτι. Σε αυτήν την έκθεση, σε πολλά σημεία αμφισβητήσαμε, δυστυχώς, την κοινωνική οικονομία της αγοράς. Πρέπει να βρούμε έναν τρόπο να απομακρύνουμε αυτές τις εξάρσεις κατά του οικονομικού μας συστήματος, το οποίο πρόσφερε ευημερία και κοινωνική ασφάλεια σε πολλούς ανθρώπους. Θα ήμουν ευγνώμων αν οι Ομάδες επεδείκνυαν εδώ δημιουργικότητα, ώστε η Ομάδα μας να μπορέσει να ψηφίσει επίσης υπέρ αυτής της έκθεσης.
<SPEAKER ID="263" NAME="Elisa Ferreira" AFFILIATION="PSE">
(PT) Πρέπει να ξεκινήσω συγχαίροντας τον εισηγητή για τη λεπτομερή εργασία του όσον αφορά ένα τόσο περίπλοκο ζήτημα όπως είναι η σχέση μεταξύ του εμπορίου και της αλλαγής του κλίματος. " Ευρώπη υπήρξε παγκόσμιος ηγέτης στην καταπολέμηση της επιδείνωσης της κατάστασης όσον αφορά την αλλαγή του κλίματος. Ωστόσο, προκειμένου να είναι αξιόπιστη και να επιτύχει τους προτεινόμενους στόχους, πρέπει να ενισχύσει τη συνεκτικότητα των διάφορων πολιτικών της όσον αφορά αυτό το ζήτημα. Συγκεκριμένα, μια ευρωπαϊκή πολιτική εμπορίου, μία από τις παλαιότερες κοινές πολιτικές της Ένωσης, δεν πρέπει και δεν μπορεί να ξεχαστεί. Αυτή η ισορροπία μεταξύ του περιβάλλοντος και του εμπορίου δεν είναι εύκολο να επιτευχθεί και δεν επιτυγχάνεται αποτελεσματικά, κυρίως στο εσωτερικό του Παγκόσμιου Οργανισμού Εμπορίου.
<P>
Στην Ευρωπαϊκή Ένωση, για να επιτευχθούν οι στόχοι της αλλαγής του κλίματος απαιτείται αποτελεσματική προσπάθεια για τη μείωση των εκπομπών άνθρακα, η οποία θα επηρεάσει με τη σειρά της τις συνθήκες παραγωγής και το αντίστοιχο κόστος του αυξανόμενου αριθμού των τομέων παραγωγής. Ήρθε η στιγμή να αναρωτηθούμε αν, σε έναν κόσμο του παγκόσμιου ανταγωνισμού ο οποίος αντιμετωπίζει το πρόβλημα της επιβίωσης του πλανήτη, είναι λογικό αυτή η προσπάθεια καταπολέμησης της αλλαγής του κλίματος να είναι, περισσότερο από οτιδήποτε άλλο, μια ευρωπαϊκή προσπάθεια; Είναι αποδεκτό οι εκπομπές τόσο πολλών τομέων να απομακρυνθούν από το ευρωπαϊκό έδαφος σε περιοχές του πλανήτη οι οποίες είναι λιγότερο προστατευμένες από περιβαλλοντικής άποψης; Μπορεί η καταστροφή του περιβάλλοντος να αποτελεί μια νόμιμη πηγή ανταγωνισμού; Είναι αποδεκτό να υπάρχουν διαφορετικοί περιβαλλοντικοί κανόνες συμμόρφωσης για τα κύρια εμπορεύσιμα αγαθά σε παγκόσμιο επίπεδο ανάλογα με την περιοχή του κόσμου στην οποία παράγονται;
<P>
Νομίζω ότι η απάντηση σε όλα αυτά τα ερωτήματα είναι αρνητική. Πρέπει να βρούμε μια ισορροπία μεταξύ του περιβάλλοντος, συμπεριλαμβανόμενης της αλλαγή του κλίματος, και του εμπορίου, η οποία θα μπορεί να διασφαλίσει μια συλλογική, αναλογική και ισότιμη προσπάθεια, χωρίς να αποκλείει κανέναν, κυρίως όχι τους κύριους εταίρους του παγκόσμιου εμπορίου. Μια νέα ισορροπία μεταξύ της ανάπτυξης των τεράστιων φτωχών περιοχών του πλανήτη και της επιβίωσης του πλανήτη πρέπει σύντομα να επιτευχθεί μέσω διαλόγου, αμοιβαίου σεβασμού και αποφασιστικότητας ενόψει των στόχων σύγκλισης. " προσπάθεια πρέπει να είναι παγκόσμια και μπορούμε να ελπίζουμε μόνο ότι, τον Δεκέμβριο στο Μπαλί, αυτή η διαδικασία θα ξεκινήσει με σοβαρό τρόπο και αφοσίωση.
<SPEAKER ID="264" NAME="Σταύρος Αρναουτάκης" AFFILIATION="PSE">
Κυρία Πρόεδρε, κύριε Επίτροπε, αγαπητοί συνάδελφοι, είναι γεγονός ότι οι εμπορικές συναλλαγές σε ευρωπαϊκό και παγκόσμιο επίπεδο έχουν αυξηθεί σημαντικά τα τελευταία χρόνια. " εξέλιξη αυτή, ενώ ενθαρρύνει την οικονομική ανάπτυξη των κρατών, επηρεάζει σημαντικά την αλλαγή του κλίματος. Εκφράζω, λοιπόν, κι εγώ από τη δική μου πλευρά την ανησυχία μου για το ιδιαίτερο αυτό πρόβλημα. Αυτό που χρειάζεται είναι να αποφασίσουμε πώς η εμπορική πολιτική μπορεί να συμβάλει θετικά στην επίλυση του προβλήματος της αλλαγής του κλίματος.
<P>
Ο στόχος που έχουμε θέσει για 20% μείωση των εκπομπών των αερίων θερμοκηπίου μέχρι το έτος 2020 είναι αρκετά φιλόδοξος. Ελπίζω, ότι το στοίχημα αυτό θα το κερδίσουμε, διότι το κόστος αποτυχίας θα είναι τεράστιο. Κι εδώ, θα ήθελα να τονίσω τη συμβολή του κ. Επιτρόπου και να δώσω τα συγχαρητήριά μου για όλες τις πρωτοβουλίες και τις προσπάθειες τις οποίες καταβάλλει πάνω σ' αυτήν την κατεύθυνση.
<P>
Χρειάζεται περισσότερη στήριξη και προσπάθεια για τη μετάβαση σε τρόπους μεταφοράς που είναι περισσότερο φιλικοί προς το περιβάλλον, την προώθηση μιας πιο φιλικής προς το κλίμα βιομηχανίας, την ανάπτυξη νέων τεχνολογιών και τη δημιουργία οικονομικών αντικινήτρων για δραστηριότητες μη φιλικές προς το κλίμα, την αποτελεσματική συνεργασία μεταξύ "νωμένων Εθνών, Παγκοσμίου Οργανισμού Εμπορίου και Ευρωπαϊκής Ένωσης, τη συνεχή διαβούλευση και τη συμμετοχή της κοινωνίας των πολιτών και των μη κυβερνητικών οργανώσεων που δραστηριοποιούνται στον περιβαλλοντικό τομέα. Το Ευρωπαϊκό Κοινοβούλιο έχει σημαντικό ρόλο να διαδραματίσει. Ελπίζω, ότι και τα αποτελέσματα της Διάσκεψης του Μπαλί, τον Δεκέμβριο, θα δώσουν τα μηνύματα αισιοδοξίας που όλοι επιθυμούμε.
<SPEAKER ID="265" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 29 Νοεμβρίου 2007.
<P>
Γραπτές δηλώσεις (άρθρο 142 του Κανονισμού)
<SPEAKER ID="266" NAME="Eija-Riitta Korhola  " AFFILIATION="PPE-DE">
γραπτώς. - (FI) Είναι εξαιρετικά σημαντικό η ένταξη της κλιματικής πολιτικής για την καταπολέμηση της αλλαγής του κλίματος να είναι παραγωγική. Αν εξετάσουμε την έκθεση, είναι πράγματι πολύ σημαντική και εμπνέει μια εξαιρετικά σημαντική συζήτηση: η πολιτική εμπορίου πρέπει να αποτελεί μέρος της πολιτικής για το κλίμα, γιατί η αύξηση του εμπορίου αποτελεί αιτία εκπομπής περισσότερων αερίων του θερμοκηπίου. Από την άλλη πλευρά, η εμπορική πολιτική είναι εξαιρετικά αποτελεσματική ως μορφή κλιματικής πολιτικής και μπορεί, επομένως, να αποτελέσει τμήμα της λύσης.
<P>
Καταρχάς, η εμπορική πολιτική έχει τεράστια αξία για την προώθηση των περιβαλλοντικών τεχνολογιών. Το διεθνές εμπόριο είναι ένα από τα πιο αποτελεσματικά μέσα για τη μεταφορά της τεχνολογίας. Ο ρόλος του Παγκόσμιου Οργανισμού Εμπορίου είναι σημαντικός, γιατί είναι βασικό να αρθούν οι δασμοί των "πράσινων αγαθών" και να βελτιωθούν οι κανόνες όσον αφορά την πνευματική ιδιοκτησία. Από την άλλη πλευρά, είναι απαράδεκτο το γεγονός ότι ο ΠΟΕ εξακολουθεί να στηρίζει στρεβλωτικές επιδοτήσεις για τα ορυκτά καύσιμα, για παράδειγμα, παρεμποδίζοντας έτσι την εξέλιξη της "πράσινης" τεχνολογίας.
<P>
Δυστυχώς, η έκθεση αναφέρει αρκετά για την επιτυχία του Κυότο. Το Κυότο είναι γεμάτο νομικά κενά, τα οποία στην πραγματικότητα δυσχεραίνουν την κατάσταση. Μονομερείς δράσεις στρεβλώνουν τον ανταγωνισμό και οδηγούν σε διαρροή άνθρακα. " μεταφορά των εκπομπών από το ένα μέρος στο άλλο δεν συνεπάγεται την εξάλειψή τους. Εξάλλου, αλληλεγγύη προς τους ανθρώπους των αναπτυσσόμενων χωρών δεν σημαίνει μόλυνση του περιβάλλοντός τους. Το Κυότο οδηγεί σε περιβαλλοντική εκμετάλλευση. " αλλαγή του κλίματος αποτελεί ένα εξ ολοκλήρου παγκόσμιο φαινόμενο και απαιτεί παγκόσμιες λύσεις. Ένα παγκόσμιο σύστημα εμπορίας εκπομπών με την υποχρεωτική δέσμευση όλων των βιομηχανοποιημένων χωρών και των αναδυόμενων οικονομιών είναι, συνεπώς, απολύτως απαραίτητο.
<P>
Εκφράζω την απόλυτη συμπάθειά μου όσον αφορά τις ανησυχίες που εκφράστηκαν στην έκθεση για τη μοίρα των δασών λόγω της αύξησης του εμπορίου. " ΕΕ πρέπει να προσέξει ιδιαίτερα τον κίνδυνο που θέτουν τα βιοκαύσιμα στις δασικές καταβόθρες. Οι στόχοι για τις ανανεώσιμες πηγές ενέργειας που έθεσε η Επιτροπή δεν πρέπει επίσης να επιτραπεί να ενισχύσουν την αλλαγή του κλίματος.

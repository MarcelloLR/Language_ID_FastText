<CHAPTER ID="015">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="019" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων, σύμφωνα με το άρθρο 144 του Κανονισμού.
<SPEAKER ID="020" NAME="Nickolay Mladenov" AFFILIATION="PPE-DE">
(BG) Κύριε Πρόεδρε, κυρίες και κύριοι συνάδελφοι, ο
<P>
ι φυσικές καταστροφές των οποίων γίναμε μάρτυρες στην Ευρώπη τη χρονιά αυτή αποδεικνύουν την ανάγκη για δύο σημαντικές αλλαγές στον τρόπο με τον οποίο αντιμετωπίζουμε τα προβλήματα αυτού του είδους. Πρώτον, είναι αναγκαία η θέσπιση πιο ευέλικτων μηχανισμών για την παροχή συνδρομής στις χώρες που βρίσκονται σε διαδικασία ανάκαμψης από φυσικές καταστροφές. Δεύτερον, τα προβλήματα αυτά αποκαλύπτουν την ανάγκη δημιουργίας ολοκληρωμένων ευρωπαϊκών δυνάμεων άμεσης ανταπόκρισης που θα συμπληρώνουν τις δυνάμεις των χωρών που έρχονται αντιμέτωπες με τέτοιες καταστροφές.
<P>
Φέτος, η πατρίδα μου, η Βουλγαρία, υπέφερε τόσο από πυρκαγιές όσο και από πλημμύρες. Όταν χρειάστηκε να κατασβεσθούν πυρκαγιές γύρω από μια από τις μεγάλες πόλεις, τη Στάρα Ζαγκόρα, η κυβέρνηση ζήτησε βοήθεια από τα κράτη μέλη της Ευρωπαϊκής Ένωσης, αλλά δεν κατέστη δυνατό να την λάβει, γιατί οι δυνάμεις τους ήταν απασχολημένες. Αντ' αυτού, έλαβε βοήθεια από τη Ρωσία βάσει διμερούς συμφωνίας. Το γεγονός αυτό αμαύρωσε την εικόνα της Ευρωπαϊκής Ένωσης στη χώρα μου. Για τον λόγο αυτό, σας ζητώ να απευθύνετε έκκληση στην Ευρωπαϊκή Επιτροπή να πραγματοποιήσει ενδελεχή ανάλυση και να υποβάλλει προτάσεις για την ίδρυση κοινών ευρωπαϊκών δυνάμεων που θα συνδράμουν τα κράτη μέλη για την αντιμετώπιση καταστροφών και ατυχημάτων. Σας ευχαριστώ.
<SPEAKER ID="021" NAME="Ioan Mircea Paşcu" AFFILIATION="PSE">
(EN) Κύριε Πρόεδρε, η διεθνής τρομοκρατία αντιπροσωπεύει τη σκοτεινή πλευρά της παγκοσμιοποίησης. Οι τρομοκράτες καταχρώνται τις δημοκρατικές ελευθερίες που παρέχουν οι χώρες μας, όπως την ελευθερία μετακίνησης, την κάλυψη από τα μέσα ενημέρωσης και τα δικαιώματα των πολιτών, προκειμένου να επιτύχουν τους σκοπούς τους μέσω του εκφοβισμού και της βίας σε βάρος αθώων.
<P>
Για την αντιμετώπιση του προβλήματος αυτού απαιτείται προσπάθεια για πλήρη αποκάλυψη και κατανόηση των μύχιων μηχανισμών της τρομοκρατίας, περιλαμβανομένων των θρησκευτικών, κοινωνικών και ακόμη και πολιτισμικών ριζών της. Εμείς, στα δημοκρατικά κράτη, ξεκινούμε με ένα μειονέκτημα στον τομέα αυτό. Ενώ εμείς αγωνιζόμαστε για τη σωτηρία ζωών, στόχος των τρομοκρατών είναι να προκαλέσουν όσο περισσότερους θανάτους γίνεται, προκειμένου να εκμεταλλευθούν το συναίσθημα που προκαλούν οι εικόνες μακελειού που προβάλλουν οι τηλεοράσεις μας.
<P>
Πρέπει να διακρίνουμε μεταξύ του βομβηστή αυτοκτονίας και του προσώπου που τον στρατολόγησε. Πολύ συχνά, το κίνητρο του βομβιστή αυτοκτονίας δεν είναι το μίσος που χαρακτηρίζει τον στρατολογητή του, αλλά η υπόσχεση αιώνιας ευτυχίας έπειτα από έναν ηρωικό θάνατο, που εκμεταλλεύεται πολιτικά ο στρατολογητής.
<P>
" πρόληψη είναι καλύτερη από το να πρέπει να αντιδράσει κανείς. Για τον λόγο αυτό, πρέπει να επιτύχουμε τη σωστή ισορροπία μεταξύ των άμεσων και των περισσότερο μακροπρόθεσμων απαιτήσεων του αγώνα κατά της τρομοκρατίας. Για τον λόγο αυτό, πρέπει να ενισχύσουμε τη συνεργασία μεταξύ υπηρεσιών πληροφοριών, αστυνομικών και δικαστικών αρχών μεταξύ των κρατών μας, και παράλληλα να αντιμετωπίσουμε με σοβαρότητα τις διαρθρωτικές αιτίες της τρομοκρατίας, ιδίως στις χώρες από τις οποίες προέρχονται οι περισσότεροι υποψήφιοι να διαπράξουν τέτοιες πράξεις.
<SPEAKER ID="022" NAME="Alexandru-Ioan Morţun" AFFILIATION="ALDE">
(RO) Κύριε Πρόεδρε, έπειτα από δεκαετίες πολιτικής κράτησης, τα μέλη της ομάδας Ilaşcu στη Δημοκρατία της Μολδαβίας προσκλήθηκαν πρόσφατα στο Ευρωπαϊκό Κοινοβούλιο και εμφανίστηκαν ενώπιον της υποεπιτροπής Ανθρωπίνων Δικαιωμάτων. Οι Adrian Ivanţoc, Tudor Petru Popa και Alexandru Leşko μίλησαν με δάκρυα στα μάτια για τα βασανιστήρια που υπέστησαν στις φυλακές της Υπερδνειστερίας, και για τις επανειλημμένες παραβιάσεις των δικαιωμάτων του ανθρώπου που συμβαίνουν εκεί. Ζήτησαν από την Ευρωπαϊκή Κοινότητα να αναλάβει ενεργότερη δράση, να επιλύσει την περιφερειακή σύγκρουση, προκειμένου να εφαρμοστούν όλες οι διεθνείς συμφωνίες, ιδίως εκείνες που προβλέπουν την αποχώρηση των ρωσικών δυνάμεων από την Υπερδνειστερία. Προκειμένου οι θεμιτές αυτές επιθυμίες να υλοποιηθούν, το Ευρωπαϊκό Κοινοβούλιο πρέπει να οργανώσει εκστρατεία και επίσης να βασιστεί στην Επιτροπή του Ελσίνκι για τα δικαιώματα του ανθρώπου, όταν προτείνει πρακτικά μέτρα για τη στήριξη ΜΚΟ στη Μολδαβία, πρέπει να ενθαρρύνει και να στηρίξει την έκδοση εφημερίδων και περιοδικών στην περιοχή αυτή και να αναπτύξει ένα δίκτυο αναμετάδοσης στη δεξιά όχθη του ποταμού Nistru, προκειμένου να διασφαλιστεί η λήψη των μολδαβικών ραδιοφωνικών και τηλεοπτικών σταθμών. Τέλος, εξίσου σημαντικό είναι να αλλάξει ριζικά ο τρόπος με τον οποίο γίνονται οι διαπραγματεύσεις για το πρόβλημα της Υπερδνειστερίας. " Ευρωπαϊκή Ένωση, όπως και η Ρουμανία ως μέλος της Ένωσης, πρέπει να αλλάξουν το καθεστώς των παρατηρητών σε καθεστώς πλήρων μελών.
<SPEAKER ID="023" NAME="Andrzej Tomasz Zapałowski" AFFILIATION="UEN">
(PL) Κύριε Πρόεδρε, πριν από λίγους μήνες το Ευρωπαϊκό Κοινοβούλιο ενέκρινε ψήφισμα με το οποίο καταδίκαζε την ξενοφοβία και τον αυξανόμενο εθνικισμό στην Ευρώπη. " μεταχείριση ορισμένων χωρών, περιλαμβανομένης της Πολωνίας, στο έγγραφο αυτό ήταν αδικαιολόγητα σκληρή και δυσανάλογη προς την έκταση του προβλήματος.
<P>
Φυσικά, ζητήματα που σχετίζονται με το φυλετικό μίσος πρέπει να αντιμετωπίζονται με ιδιαίτερη σοβαρότητα. Γι' αυτόν ακριβώς τον λόγο με εκπλήσσει το γεγονός ότι η Ευρωπαϊκή Επιτροπή δεν λαμβάνει αποφασιστική δράση κατά πολιτικών κομμάτων φασιστικού χαρακτήρα με αυξανόμενη παρουσία σε ορισμένες χώρες. Υπάρχουν χώρες όπου τέτοια κόμματα έχουν ακόμη και εκλεγμένους αντιπροσώπους σε αξιώματα σε περιφερειακό επίπεδο. Ομάδες που ανήκουν σε αυτά τα κόμματα κακοποιούν αλλοδαπούς στους δρόμους και κάνουν δημόσιες εκκλήσεις για αναθεώρηση των συνόρων.
<P>
Πρόκειται φυσικά για σοβαρό πρόβλημα, το οποίο επηρεάζει πολλές χώρες της αποκαλούμενης παλιάς Ένωσης. Οι ενδιαφερόμενες χώρες θα έπρεπε να έχουν εδώ και καιρό αντιμετωπίσει το πρόβλημα, παρόλα αυτά οι ηγέτες της Κοινότητας κατηγορούν τα νέα κράτη μέλη ακόμη και στην περίπτωση ασήμαντων επεισοδίων.
<SPEAKER ID="024" NAME="Willy Meyer Pleite" AFFILIATION="GUE/NGL">
(ES) Κύριε Πρόεδρε, στις 12 Αυγούστου έγινε μια σύγκρουση στα Στενά του Γιβραλτάρ μεταξύ του φορτηγού πλοίου New Flame και του δεξαμενόπλοιου Torm Gertrud. Αυτό είναι το ένατο ατύχημα σε μια από τις πιο πολυσύχναστες θαλάσσιες οδούς του κόσμου, που χρησιμοποιείται από περισσότερα από 100 000 πλοία ετησίως.
<P>
Το ατύχημα καταδεικνύει την επιτακτική ανάγκη να δημιουργηθεί λιμενική αρχή εποπτείας και ελέγχου μεταξύ του Βασιλείου της Ισπανίας, του "νωμένου Βασιλείου και του Γιβραλτάρ. " απουσία αυτού του είδους θαλάσσιου ελέγχου θέτει σε κίνδυνο την περιοχή και ασφαλώς αποτελεί απειλή για το περιβάλλον της.
<P>
Μέχρι στιγμής δεν ξέρουμε ακόμη, και πιστεύω ότι η Ευρωπαϊκή Επιτροπή πρέπει να απαιτήσει να μάθει, τι μεταφέρει το βυθισμένο φορτηγό πλοίο: 27 000 τόνους παλιοσιδερικών, πιθανόν επικίνδυνων, ρυπογόνων παλιοσιδερικών.
<P>
Πιστεύω ότι είναι άκρως σημαντικό το Κοινοβούλιο και η Ευρωπαϊκή Επιτροπή να παροτρύνουν τις αρχές στο ισπανικό κράτος, το "νωμένο Βασίλειο και το Γιβραλτάρ να δημιουργήσουν αυτήν την υπηρεσία θαλάσσιας εποπτείας και ελέγχου.
<SPEAKER ID="025" NAME="Ian Hudghton" AFFILIATION="Verts/ALE">
(EN) Κύριε Πρόεδρε, θα ήθελα να επισημάνω μια καινοτομία στη διατήρηση της θαλάσσιας ζωής στην Ευρώπη. Το Σάββατο, η Σκοτία έγινε η πρώτη χώρα στην Ευρώπη που εφάρμοσε ένα εθελοντικό σύστημα απαγόρευσης της αλιείας σε συγκεκριμένα αλιευτικά πεδία σε πραγματικό χρόνο, με στόχο τη διαφύλαξη των αποθεμάτων βακαλάου. Το σύστημα αυτό, το οποίο αναπτύχθηκε ως κοινή πρωτοβουλία από τη νέα κυβέρνηση της Σκοτίας και τον αλιευτικό κλάδο, προσδοκάται ότι θα αποτελέσει πρότυπο για μελλοντικά σχέδια διατήρησης της θαλάσσιας ζωής. Εξ όσων γνωρίζω, η κυβέρνηση της Σκοτίας συνεργάζεται με τις κυβερνήσεις της Δανίας και της Νορβηγίας με στόχο την άντληση διδαγμάτων από το συγκεκριμένο σχέδιο.
<P>
" κοινή αλιευτική πολιτική μέχρι στιγμής είναι καταστροφική για τη Σκοτία και είμαι απόλυτα πεπεισμένος ότι το μέλλον της διαχείρισης της αλιείας δεν βρίσκεται στον κεντρικό έλεγχο από τις Βρυξέλλες, αλλά στην άμεση συνεργασία μεταξύ αλιευτικών εθνών. " κυβέρνηση της Σκοτίας και ο κλάδος είναι αξιέπαινοι για την καινοτόμο προσέγγιση που υιοθέτησαν. Ελπίζω, στο μεταξύ, ότι στο Συμβούλιο του Δεκεμβρίου οι εθελοντικές προσπάθειές τους θα ληφθούν υπόψη, θα αναγνωριστούν και θα επιβραβευθούν.
<SPEAKER ID="026" NAME="Urszula Krupa" AFFILIATION="IND/DEM">
(PL) Κύριε Πρόεδρε, η εισβολή των Ναζί στην Πολωνία την 1η Σεπτεμβρίου 1939 ήταν ακόμη μία πράξη βίας σε βάρος της πατρίδας μου. Περισσότεροι από έξι εκατ. Πολωνοί χάθηκαν τα έξι χρόνια πολέμου που ακολούθησαν. Ο αριθμός αυτός αντιστοιχούσε στο 17% του πληθυσμού της Πολωνίας, που ανερχόταν τότε σε 35 εκατ. άτομα.
<P>
Δύο εβδομάδες αργότερα, στις 17 Σεπτεμβρίου 1939, και η Σοβιετική Ένωση επιτέθηκε στην Πολωνία σε συνέχεια του συμφώνου Μολότοφ-Ρίμπεντροπ. Περισσότεροι από 22.000 από τους πνευματικούς ανθρώπους της Πολωνίας έχασαν τις ζωές τους· δέχθηκαν σφαίρες στην πλάτη από τους Σοβιετικούς που είχαν υπό την κατοχή τους την πατρίδα μου επί πολλά, ατέλειωτα χρόνια. Αυτό εξηγεί γιατί εκατομμύρια συμπατριώτες μου είχαν τόσο υψηλές προσδοκίες όταν ανακτήσαμε την ανεξαρτησία μας. Παρά τα τόσα ωραία λόγια και τα συνθήματα της Ένωσης για ίσα δικαιώματα και απαγόρευση των διακρίσεων, ωστόσο, ορισμένοι γερμανοί πολιτικοί και μερίδα των γερμανικών μέσων ενημέρωσης επιτίθενται συστηματικά στην πατρίδα μου, στον πολωνικό λαό, στην πολωνική κυβέρνηση και στα καθολικά μέσα ενημέρωσης, ιδίως στο Radio Maryja. Αυτό αποδεικνύει ότι τα αντιπολωνικά αισθήματα εξακολουθούν να υπάρχουν.
<P>
Την επέτειο της εισβολής στην Πολωνία και εξ ονόματος ζωντανών και νεκρών, ζητώ να τεθεί τέλος στη βία αυτή, κάτι που θα μπορούσε να ερμηνευθεί ως προσπάθεια να επιτευχθούν στόχοι που δεν κατέστη δυνατό να επιτευχθούν με τον πόλεμο.
<SPEAKER ID="027" NAME="Πρόεδρος">
Ευχαριστώ πολύ! " συμφιλίωση είναι πάντα ένα σημαντικό καθήκον στην Ευρώπη.
<SPEAKER ID="028" NAME="Viorica-Pompilia-Georgeta Moisuc" AFFILIATION="ITS">
(RO) Κύριε Πρόεδρε, η παρέμβασή μου αφορά τα δικαιώματα των Ρουμάνων στη Σερβία και τη Βουλγαρία. Στις περιοχές που βρίσκονται στη δυτική όχθη του Δούναβη, στη βορειοδυτική Σερβία και στη βορειοδυτική Βουλγαρία, περιλαμβανομένης της περιοχής από τα όρη Ratan ως τον Δούναβη και από την κοιλάδα του Μοράβα ως την κοιλάδα του Timoc στη Σερβία, και της περιφέρειας Vidin ως το Lom στη Βουλγαρία, κατοικούν κατά κύριο λόγο Ρουμάνοι. Αποτελούν μειονότητα που αριθμεί περισσότερους από 300 000 ανθρώπους, που ζουν σε περισσότερα από 130 χωριά μικρού και μεσαίου μεγέθους και σε 20 πόλεις. Δεν αναγνωρίζονται ως εθνική μειονότητα και δεν επωφελούνται θρησκευτικής λατρείας και εκπαίδευσης στη μητρική γλώσσα τους. " ρουμανική γλώσσα δεν διδάσκεται στα σχολεία τους. " ρουμανική γλώσσα, η λογοτεχνία και η ιστορία διδάσκονται περίπου μυστικά, σε ιδιωτικές κατοικίες. " μοναδική ρουμανική εκκλησία στη Mălăiniţa πρόκειται σύντομα να κατεδαφιστεί. " Επιτροπή του Ελσίνκι για τα δικαιώματα του ανθρώπου στη Σερβία έχει επιστήσει την προσοχή στην απελπιστική κατάσταση των Ρουμάνων που ζουν εκεί, και στο δικαίωμά τους να διατηρήσουν την εθνική ταυτότητά τους. Ζητώ λοιπόν από τα ευρωπαϊκά θεσμικά όργανα να ερευνήσουν κατεπειγόντως την κατάσταση αυτή και να παρέμβουν για την υπεράσπιση των δικαιωμάτων της ρουμανικής μειονότητας στη Σερβία και τη Ρουμανία.
<SPEAKER ID="029" NAME="Marian-Jean Marinescu" AFFILIATION="PPE-DE">
(RO) Κύριε Πρόεδρε, το άρθρο 29 της Συνθήκης για την Ευρωπαϊκή Ένωση αναφέρει την τρομοκρατία ως σοβαρό έγκλημα. Στη Συνθήκη για την Ευρωπαϊκή Ένωση, ενέργειες οι συνέπειες των οποίων θέτουν σε κίνδυνο ανθρώπινες ζωές, προάγουν τη βία και αποσκοπούν στον εκφοβισμό του πληθυσμού θεωρούνται τρομοκρατικές ενέργειες. Αυτά που είδαμε στη Βουδαπέστη με την ίδρυση του "Ούγγρου Φρουρού" μπορεί να θεωρηθεί ότι καλύπτονται από τον ορισμό αυτό. Τότε, ο ηγέτης του "Ούγγρου Φρουρού" προέβη σε ορισμένες μάλλον σκανδαλώδεις δηλώσεις, εκφράζοντας τους προβληματισμούς του σχετικά με τη Σλοβακία και τη Ρουμανία, δύο χώρες όπου υπάρχουν ουγγρικές κοινότητες, που θα μπορούσαν να επιτεθούν στην Ουγγαρία. Θεωρώ ότι τέτοιες οργανώσεις και εξτρεμιστικές ενέργειες ενθαρρύνουν αυτονομιστικά κινήματα στους κόλπους μειονοτήτων που ήδη έχουν αυτονομιστικές τάσεις, και μια τέτοια κατάσταση δεν συνάδει με τη συμπεριφορά που αναμένεται από ένα κράτος μέλος της ΕΕ. Τέτοιες οργανώσεις πρέπει να διαλύονται, και στάσεις παρόμοιες με αυτές που εκφράζει ο "Ούγγρος Φρουρός" πρέπει να απαγορεύονται και να επισύρουν κυρώσεις. Για τον λόγο αυτό, λαμβάνω την πρωτοβουλία να καλέσω τους επικεφαλής των θεσμικών οργάνων της ΕΕ να καταδικάσουν απερίφραστα τέτοιες στάσεις και να ζητήσουν από τον Οργανισμό Θεμελιωδών Δικαιωμάτων να συντάξει έκθεση σχετικά με τα περιστατικά αυτά και να παρακολουθεί την κατάσταση που αντιμετωπίζουν οι μειονότητες που ζουν στην Ουγγαρία.
<SPEAKER ID="030" NAME="Bernard Poignant" AFFILIATION="PSE">
(FR) Κύριε Πρόεδρε, στις διάφορες χώρες μας πολλές δραματικές καταστάσεις μας υπενθυμίζουν τις ευρωπαϊκές υποχρεώσεις μας. Αυτό ισχύει και στην περίπτωση της χώρας μας, όπου ένα φορτηγό πλοίο προκάλεσε τον θάνατο ενός αλιέα. Αυτός μας επαναφέρει στο θέμα της ασφάλειας στη θάλασσα και τώρα οι Γάλλοι γνωρίζουν πού βρίσκεται η Δημοκρατία των Νήσων Κιριμπάτι. Σας παροτρύνω θερμά να ρίξετε μια ματιά στον χάρτη: δεν είναι ευρέως γνωστό, αλλά αυτή είναι σημαία ευκαιρίας. " Ευρωπαϊκή Ένωση πρέπει οπωσδήποτε να σκληρύνει τη στάση της στο θέμα των σημαιών ευκαιρίας, να επιταχύνει τη θέσπιση νομοθεσίας στη δέσμη Erika III, να δημιουργήσει δέσμη Erika IV για το κοινωνικό ζήτημα της εκπαίδευσης και των εργασιακών συνθηκών των ναυτεργατών, ταυτόχρονα δε, να μεριμνήσει για τον καλύτερο συντονισμό της δράσης των χωρών μας στον Διεθνή Οργανισμό Ναυτιλίας.
<P>
Πρόκειται για ένα παλαιό ζήτημα που επανέρχεται ανά τακτά διαστήματα, αλλά μας το υπενθυμίζουν πολλά δράματα. Σας παρωθώ, κύριε Επίτροπε, όπως και τον κύριο ή την κυρία που εκπροσωπεί το Συμβούλιο και που δεν παρίσταται, να κλιμακώσετε τις προσπάθειές σας προς αυτήν την κατεύθυνση.
<SPEAKER ID="031" NAME="Silvia Ciornei" AFFILIATION="ALDE">
(RO) Κύριε Πρόεδρε, στις 18 Οκτωβρίου 2007, η Ευρωπαϊκή Επιτροπή θα ανακοινώσει τη θέσπιση ημέρας της ΕΕ κατά της εμπορίας ανθρώπων. Θα ήθελα να επικροτήσω την πρωτοβουλία αυτή που θα επιστήσει την προσοχή των ευρωπαίων πολιτών σε αυτό το ευαίσθητο και -σε μεγάλο βαθμό- άγνωστο ζήτημα, με θύματα περίπου δυόμισι εκατ. ανθρώπους ετησίως. Για τον λόγο αυτό, θα ήθελα να επιστήσω ακόμη μία φορά την προσοχή στο γεγονός ότι, για να έχουμε θετικά αποτελέσματα στον αγώνα για την καταπολέμηση του φαινομένου αυτού, τα κράτη μέλη πρέπει να συντονίσουν τις προσπάθειές τους αποδοτικότερα. Επί του παρόντος, οι εθνικές νομοθεσίες δεν επιτρέπουν κάτι τέτοιο. Ωστόσο, τα κράτη μέλη έχουν στη διάθεσή τους τη σύμβαση του Ευρωπαϊκού Συμβουλίου του 2005 για τη δράση κατά της εμπορίας ανθρώπων, που αποτελεί το πλέον ολοκληρωμένο νομοθετικό μέσο για την καταπολέμηση του φαινομένου αυτού. Παρόλα αυτά, μέχρι σήμερα, μόλις 18 από τα 27 κράτη μέλη έχουν υπογράψει τη σύμβαση αυτή και μόλις 3 κράτη μέλη την έχουν κυρώσει. Αυτός είναι ο λόγος για τον οποίο τολμώ να ζητήσω από την Ευρωπαϊκή Επιτροπή να ζητήσει από το Συμβούλιο εξουσιοδότηση να υπογράψει τη σύμβαση για τη δράση κατά της εμπορίας ανθρώπων εξ ονόματος των Ευρωπαϊκών Κοινοτήτων. Κύριε Πρόεδρε, η εμπορία ανθρώπων συνιστά σοβαρή παραβίαση των δικαιωμάτων του ανθρώπου. Πρέπει πλέον να περάσουμε από τα λόγια στα έργα. Είναι καιρός να δράσουμε, προκειμένου να διευκολυνθεί η τιμωρία των σωματεμπόρων και η προστασία των δικαιωμάτων των θυμάτων. Τα θύματα αυτά πωλούνται ξανά και ξανά, αντιμετωπίζονται ως σκλάβοι σε μια σύγχρονη Ευρώπη, σε μια Ευρώπη για την οποία περήφανα διακηρύττουμε ότι βασίζεται στον σεβασμό των δικαιωμάτων του ανθρώπου.
<SPEAKER ID="032" NAME="Stanisław Jałowiecki" AFFILIATION="PPE-DE">
(PL) Κύριε Πρόεδρε, θα ήθελα να αρχίσω εκφράζοντας τα ειλικρινή συλλυπητήριά μου στους συγγενείς όλων των θυμάτων των φυσικών καταστροφών στην Ελλάδα και τις άλλες χώρες. " καρδιά μου ματώνει στη σκέψη τους. Έζησα και ο ίδιος τις συνέπειες μιας καταστροφικής πλημμύρας πριν από 10 χρόνια και γνωρίζω καλά τι σημαίνει κάτι τέτοιο.
<P>
Δυστυχώς, καταστροφές θα συνεχίσουν να συμβαίνουν. Για τον λόγο αυτό είναι αναγκαία η δημιουργία ευρωπαϊκής δύναμης ταχείας επέμβασης. Στηρίζω σθεναρά τη δημιουργία μιας τέτοιας δύναμης το συντομότερο δυνατό. Μου προξενεί εντύπωση το γεγονός ότι δεν φέρνουμε καμία αντίρρηση στη δημιουργία πολλών και διαφόρων ευρωπαϊκών οργανισμών, παρότι υπάρχουν πλέον αρκετές δεκάδες γραφειοκρατικοί οργανισμοί αυτού του είδους. Όταν τίθενται σε κίνδυνο ανθρώπινες ζωές, ωστόσο, διατυπώνουμε πάντα αναρίθμητες επιφυλάξεις. Είναι καιρός να τις ξεπεράσουμε και να συγκροτήσουμε ευρωπαϊκές μονάδες στο πρότυπο των αποκαλούμενων κυανόκρανων των "νωμένων Εθνών, ίσως όμως με ερυθρά ή λευκά κράνη. Οι μονάδες αυτές θα επιφορτιστούν με το καθήκον να μας προστατεύουν, όχι από άλλους ανθρώπους, αλλά από τις φυσικές καταστροφές.
<SPEAKER ID="033" NAME="Csaba Sándor Tabajdi" AFFILIATION="PSE">
(HU) " ζωή έχει αποδείξει την αλήθεια των επιχειρημάτων τα οποία εγώ και οι συνάδελφοί μου στο Ευρωπαϊκό Κοινοβούλιο έχουμε προβάλει κατά της Ευρωπαϊκής Επιτροπής και της απόφασής της να διακόψει την παρέμβαση αραβόσιτου.
<P>
" Επιτροπή ανησυχεί ότι το σύστημα της παρέμβασης δεν μπορεί να διατηρηθεί εξαιτίας του πλεονάσματος αραβόσιτου, αν και οι τάσεις της αγοράς δεν δείχνουν κάτι τέτοιο. " Επιτροπή αγόρασε στην τιμή των 101 ευρώ και πωλεί σήμερα στη διπλάσια τιμή, αισχροκερδώντας σε μεγάλο βαθμό από την παρέμβαση αραβοσίτου, ενώ η Ευρώπη έχει πληγεί από ξηρασία και οι κτηνοτρόφοι αντιμετωπίζουν έλλειψη ζωοτροφών. Αυτό εγείρει ερωτήματα σχετικά με την αξιοπιστία της Ένωσης: υπάρχουν ακόμη διαθέσιμα αποθέματα, αλλά διεθνείς κερδοσκόποι αγοράζουν μεγάλες ποσότητες, τη στιγμή που έντιμοι κτηνοτρόφοι αδυνατούν να προμηθευθούν επαρκείς ποσότητες ζωοοτροφών για τα ζώα τους. " κατάσταση αυτή υπονομεύει την εμπιστοσύνη στην Ευρωπαϊκή Επιτροπή και την Ευρωπαϊκή Ένωση.
<SPEAKER ID="034" NAME="Cristian Silviu Buşoi" AFFILIATION="ALDE">
(RO) Κύριε Πρόεδρε, αγαπητοί συνάδελφοι, η ρουμανική κυβέρνηση όρισε την 25η Νοεμβρίου 2007 ως ημερομηνία διεξαγωγής των εκλογών για το Ευρωπαϊκό Κοινοβούλιο. Την ημέρα εκείνη θα ζήσουμε μια ιστορική στιγμή, θα μπορούσε να πει κανείς. Οι πολίτες της Ρουμανίας θα μπορέσουν να εκλέξουν άμεσα τους βουλευτές του ΕΚ. Την ημέρα εκείνη θα δοκιμαστεί η σοβαρότητά μας και οι δεσμεύσεις μας που συνδέονται με την ιδιότητα του κράτους μέλους της ΕΕ. Στη Ρουμανία, η προεκλογική εκστρατεία θα αποτελέσει ευκαιρία να συζητηθούν ενδιαφέροντα ζητήματα που συνδέονται με την Ευρωπαϊκή Ένωση: το μέλλον της ΕΕ, η Συνταγματική Συνθήκη, η επόμενη διεύρυνση, η εσωτερική μεταρρύθμιση, η αποδοτικότητα των ευρωπαϊκών θεσμικών οργάνων, η ελεύθερη πρόσβαση στην αγορά εργασίας. Αυτά πρέπει να είναι τα ζητήματα που θα κυριαρχήσουν κατά την προεκλογική εκστρατεία, και όχι ζητήματα πολιτικής, τα οποία δεν περιλαμβάνονται στις καθημερινές προτεραιότητες του πολίτη: εκλογικές προβλέψεις, πρόταση μομφής, αστήρικτες πολιτικές επιθέσεις. Προκειμένου να βελτιωθεί η ποιότητα του διαλόγου κατά την προεκλογική περίοδο και κατά την προεκλογική εκστρατεία, καλώ έμπειρους βουλευτές του ΕΚ, ανεξαρτήτως πολιτικών πεποιθήσεων, να επισκεφθούν τη Ρουμανία κατά την προεκλογική περίοδο, προκειμένου να περιληφθούν στην ατζέντα της εκστρατείας για τις εκλογές του Ευρωπαϊκού Κοινοβουλίου τα ευρωπαϊκά ζητήματα που πρέπει να συζητηθούν με συνέπεια και σοβαρότητα τόσο στη Ρουμανία όσο και στις άλλες ευρωπαϊκές χώρες.
<SPEAKER ID="035" NAME="Hélène Flautre" AFFILIATION="Verts/ALE">
(FR) Κύριε Πρόεδρε, θέλω να σας ενημερώσω για τη δίκη επτά τυνήσιων αλιέων, που διεξάγεται στο Agrigente της Σικελίας, οι οποίοι κατηγορούνται ότι υποθάλπουν τη λαθρομετανάστευση, μολονότι στις 8 Αυγούστου έσωσαν 44 άτομα, μεταξύ των οποίων 11 γυναίκες, δύο εκ των οποίων ήταν έγκυοι, καθώς και δύο παιδιά. Κατηγορούνται τώρα ότι υποθάλπουν τη λαθρομετανάστευση, και αυτό συμβαίνει σε ευρωπαϊκό έδαφος. Θεωρώ ότι το έγκλημα της αλληλεγγύης που τελείται τώρα, όπως καταδεικνύει αυτή η δίκη, πρέπει να καταδικαστεί από το Ευρωπαϊκό Κοινοβούλιο. Την Παρασκευή προγραμματίζεται να μεταβεί στο Agrigente αντιπροσωπεία, και δεν μπορώ παρά να ενθαρρύνω τους βουλευτές του ΕΚ και τον επικεφαλής τους, εσάς κύριε Πρόεδρε, να εκφράσετε τη στήριξή σας σε αυτούς τους επτά τυνήσιους αλιείς.
<SPEAKER ID="036" NAME="Kathy Sinnott" AFFILIATION="IND/DEM">
(EN) Κύριε Πρόεδρε, αυτήν την εβδομάδα οι Freedom Drivers επιστρέφουν στο Κοινοβούλιο. Οι Freedom Drivers είναι άτομα με αναπηρίες και μη αυτόνομα άτομα που επιθυμούν να απολαμβάνουν την ίδια ελευθερία μετακίνησης που απολαμβάνει κάθε άλλος και την οποία αντιπροσωπεύει η Ευρώπη. Έρχονται για να ζητήσουν το είδος της νομοθεσίας που θα τους επιτρέψει να απολαύσουν αυτήν την ελευθερία μετακίνησης.
<P>
Θα εξηγήσουν τα εμπόδια που αντιμετωπίζουν. Πολλά από τα εμπόδια αυτά είναι δικό μας έργο και η εξάλειψή τους πρέπει να αποτελέσει πρόκληση για αυτό το Κοινοβούλιο, για τα έθνη και τους λαούς που εκπροσωπούμε. " πρόκληση που σας απευθύνω, κύριε Επίτροπε, είναι ότι φέτος μας επισκέπτονται για τρίτη χρονιά, και λίγα πράγματα έχουν αλλάξει. Ναι, βελτιώσαμε τα δικαιώματα των επιβατών αεροπορικών μεταφορών, αλλά εκεί περιορίζονται ουσιαστικά αυτά που μπορούμε να τους πούμε. Πότε μπορούμε να αναμένουμε την πολυαναμενόμενη οδηγία για την αναπηρία που θα προσδώσει πραγματικό νομοθετικό βάρος στην ισότητα των ατόμων με αναπηρίες;
<SPEAKER ID="037" NAME="Anna Záborská" AFFILIATION="PPE-DE">
(SK) Πριν από την προσχώρηση στην Ένωση, ορισμένοι λαοί στην Κεντρική Ευρώπη πίστευαν ότι η ένταξη στην Ένωση θα έλυνε όλα μας τα προβλήματα. Αυτό δεν συνέβη. Παρότι η Ένωση δημιουργήθηκε με σκοπό τη διαφύλαξη της ειρήνης στην Ευρώπη, πρέπει να επισημάνω τη ριζοσπαστικοποίηση της κατάστασης στην Ουγγαρία. Μέλη του αποκαλούμενου "Ούγγρου Φρουρού" έδωσαν όρκο πριν από λίγες ημέρες. Οι ηγέτες της οργάνωσης μιλούν για κοινά σύνορα για όλους τους Ούγγρους, και το καταστατικό της αναφέρεται σε υποχρεωτική εκπαίδευση στη χρήση όπλων. Φορούν στολές και έχουν τη στήριξη ενός πρώην υπουργού της κυβέρνησης. Οι σχέσεις Σλοβακίας-Ουγγαρίας τον τελευταίο καιρό έχουν επιδεινωθεί.
<P>
Πριν από λίγους μήνες, ο ούγγρος πρωθυπουργός αρνήθηκε να συναντηθεί με τον σλοβάκο ομόλογό του και έχουν αναθερμανθεί οι συζητήσεις για την αναθεώρηση του αποτελέσματος του Δεύτερου Παγκοσμίου Πολέμου. Καλώ την ουγγρική κυβέρνηση να αναλάβει δράση κατά της παραστρατιωτικής φρουράς και να τη διαλύσει. Εμείς οι Σλοβάκοι θέσαμε εκτός νόμου παρόμοια ριζοσπαστική οργάνωση στη χώρα μας. Δεν υπάρχει χώρος για τέτοια πράγματα στην Ευρώπη του 21ου αιώνα. " συμφιλίωση και η αμοιβαία συγγνώμη είναι προς το κοινό συμφέρον μας: σλοβάκοι και ούγγροι καθολικοί επίσκοποι έδωσαν το παράδειγμα στο Ostrihom πέρυσι. Έτσι λέγεται στην πράξη το "όχι" στον εξτρεμισμό.
<SPEAKER ID="038" NAME="Evgeni Kirilov" AFFILIATION="PSE">
(EN) Κύριε Πρόεδρε, συνάδελφοί μου και εγώ πρόσφατα γίναμε μάρτυρες ενός πολύ περίεργου φαινομένου στον τερματικό σταθμό 1B του αερολιμένα της Φρανφούρτης. Επιβάτες που αναχωρούσαν για τη Σόφια με πτήση της Bulgaria Air αναγκάζονταν να υποβληθούν σε δύο διαδοχικούς ελέγχους ασφαλείας οι οποίοι ήταν πανομοιότυποι.
<P>
Ρώτησα τους υπαλλήλους του τερματικού σταθμού για ποιον λόγο επιβάτες πρέπει να στέκονται δύο φορές σε μεγάλη σειρά αναμονής για να υποβληθούν στις ίδιες διαδικασίες ελέγχου ασφαλείας, και έλαβα την παράλογη απάντηση ότι, εξαιτίας του υπερβολικού φόρτου στον αερολιμένα της Φρανκφούρτης, οι δεύτεροι έλεγχοι ήταν αναγκαίοι λόγω των επιπλέον επιβατών που καταφθάνουν από αλλού.
<P>
Αξιόπιστη πηγή με ενημέρωσε ότι αυτοί οι διπλοί έλεγχοι εφαρμόζονται συγκεκριμένες ημέρες της εβδομάδας στον τερματικό σταθμό 1Β για πτήσεις προς τις ακόλουθες χώρες της ΕΕ: Βουλγαρία, Πολωνία και Ρουμανία.
<P>
Κύριε Πρόεδρε, προσδοκώ ότι η Επιτροπή θα αντιδράσει στην πρακτική αυτή, γιατί έχει να κάνει όχι μόνο με τα δικαιώματα των επιβατών αερομεταφορών αλλά και με τα ανθρώπινα δικαιώματα των ευρωπαίων πολιτών.
<SPEAKER ID="039" NAME="Maria Petre" AFFILIATION="PPE-DE">
(RO) Με τη Συνθήκη Προσχώρησης στην Ευρωπαϊκή Ένωση, η Ρουμανία ανέλαβε να διοργανώσει εκλογές για το Ευρωπαϊκό Κοινοβούλιο έως τα τέλη του τρέχοντος έτους. " ρουμανική κυβέρνηση δυστυχώς ανέβαλε την αρχική ημερομηνία των εκλογών για το Ευρωπαϊκό Κοινοβούλιο, που είχε οριστεί να πραγματοποιηθούν την 13η Μαΐου, για τις 25 Νοεμβρίου. Αναλυτές αναφέρουν ότι ο κύριος λόγος της αναβολής ήταν ο φόβος ορισμένων πολιτικών κομμάτων, περιλαμβανομένων των κυβερνώντων κομμάτων, για το αποτέλεσμα αυτών των εκλογών. Μια ρουμανική παροιμία λέει ότι "μπορείς να τρέξεις, όχι όμως και να κρυφτείς". " ρουμανική κυβέρνηση φοβάται όχι μόνον αυτές τις εκλογές αλλά, δυστυχώς, και τις γυναίκες. Δεν υπάρχει καμία γυναίκα στην κυβέρνηση και αυτό αποτελεί μια ιδιαιτερότητα μεταξύ των κρατών μελών της ΕΕ. Από τους 35 σημερινούς ΒΕΚ, 12 είναι γυναίκες. Μετά τις εκλογές του Νοεμβρίου, τα πολιτικά κόμματα θα πρέπει να αλλάξουν την αναλογία των δύο φύλων και να αναδείξουν τουλάχιστον 18 γυναίκες στο Ευρωπαϊκό Κοινοβούλιο. Θα ήθελα να σας διαβεβαιώσω ότι το Δημοκρατικό Κόμμα -ως μέλος του Ευρωπαϊκού Λαϊκού Κόμματος- θα ενεργήσει κατ' αυτόν τον τρόπο. Επομένως, θα ήθελα να υπενθυμίσω στον ρουμάνο πρωθυπουργό ότι η Ρουμανία είναι μέλος της Ευρωπαϊκής Ένωσης από την 1η Ιανουαρίου, και ότι το 2007 είναι το Ευρωπαϊκό έτος ίσων ευκαιριών για όλους.
<SPEAKER ID="040" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, την περασμένη Παρασκευή μέλη της πολωνικής συνδικαλιστικής ένωσης του ναυπηγείου του Gdansk διαδήλωσαν μπροστά στα γραφεία της Ευρωπαϊκής Επιτροπής στις Βρυξέλλες.
<P>
Τον Ιούλιο, η Ευρωπαϊκή Επιτροπή εξέδωσε τελεσίγραφο με το οποίο έδινε στην Πολωνία προθεσμία ενός μήνα για την υποβολή σχεδίων για τη μείωση της παραγωγικής δυναμικότητας του ναυπηγείου. " Επιτροπή ζητεί το κλείσιμο των δύο από τα τρία νεωλκεία στο Gdansk, προκειμένου το ναυπηγείο να μην υποχρεωθεί να επιστρέψει τις κρατικές ενισχύσεις που έλαβε από την πολωνική κυβέρνηση από την 1η Μαΐου 2004. Οι Επίτροποι της ΕΕ ισχυρίζονται ότι πρόθεση της Επιτροπής είναι ο εκσυγχρονισμός του ναυπηγείου και όχι το κλείσιμό του. Μάλιστα, τέτοια δραστική μείωση της παραγωγικής δυναμικότητάς του με το κλείσιμο των δύο από τα τρία νεωλκεία θα καθιστούσε τη λειτουργία του ναυπηγείου ασύμφορη. Στην πράξη, αυτό θα οδηγούσε σε απώλεια πολύ μεγάλου αριθμού θέσεων εργασίας και τελικά στην κατάρρευση του ναυπηγείου.
<P>
Το ναυπηγείο του Gdańsk δεν είναι, ωστόσο, απλώς ένα συνηθισμένο ναυπηγείο που απασχολεί πολύ μεγάλο αριθμό εργαζομένων. Είναι επίσης ένα από τα σημαντικότερα σύμβολα της σύγχρονης ιστορίας της Πολωνίας και της ενωμένης Ευρώπης μας και η κοιτίδα του κινήματος Αλληλεγγύη.
<P>
Το Ευρωπαϊκό Κοινοβούλιο οφείλει να προτρέψει την Ευρωπαϊκή Επιτροπή να αναζητήσει κατάλληλη λύση στην κατάσταση αυτή, μια λύση που θα δίνει προτεραιότητα στο καλό του ναυπηγείου και των εργαζομένων του. Στο πλαίσιο του ρόλου μας ως φωνής της ευρωπαϊκής κοινωνίας, οφείλουμε να εκφράσουμε την αλληλεγγύη μας προς τους εργαζομένους του ναυπηγείου, και να επιμείνουμε να βρεθεί λύση που θα διασφαλίζει τόσο τη σταθερότητα του ναυπηγείου όσο και τον σεβασμό προς αυτό το σύμβολο της ιστορίας της σύγχρονης Ευρώπης.
<SPEAKER ID="041" NAME="Μάριος Ματσάκης" AFFILIATION="ALDE">
Κύριε Πρόεδρε, η Διεθνής Αμνηστία είναι οργανισμός με άψογα διαπιστευτήρια, ο οποίος, με σκληρή δουλειά πολλών χρόνων, έχει συμβάλει τα μέγιστα στον αγώνα κατά των παραβιάσεων των δικαιωμάτων του ανθρώπου παγκοσμίως, και έχει κερδίσει τον σεβασμό όλων όσοι ενδιαφέρονται για τη δικαιοσύνη, την ελευθερία και τη δημοκρατία. Ωστόσο, η Διεθνής Αμνηστία έχει δημιουργήσει, πράγμα όχι απροσδόκητο, πολλούς ενθρούς. Ένας τέτοιος εχθρός υπάρχει στην Τουρκία. Πολλές από τις εκθέσεις της Διεθνούς Αμνηστίας αφορούν την Τουρκία και αυτό έχει αναστατώσει το ελεγχόμενο από το στρατό "βαθύ κράτος" στη χώρα αυτή.
<P>
Το καθεστώς αυτό πρόσφατα αντέδρασε επιθετικά ακόμη μια φορά. Όπως πιθανώς γνωρίζετε, εξέδωσε, μέσω των τοπικών αρχών της Κωνσταντινούπολης, απόφαση περί "παράνομου εράνου" όπως αποκαλείται, και στη συνέχεια πάγωσε τους τραπεζικούς λογαριασμούς της Διεθνούς Αμνηστίας στην Τουρκία. Αυτό αποτελεί σαφή προσπάθεια παρεμπόδισης της δραστηριότητας της Διεθνούς Αμνηστίας στη χώρα.
<P>
Σας προτρέπω να προβείτε σε έντονα διαβήματα προς την κυβέρνηση της Τουρκίας προκειμένου να καταστεί σαφές ότι το Κοινοβούλιο δεν θα δεχθεί την προαναφερθείσα επίθεση κατά της Διεθνούς Αμνηστίας και ότι τέτοιες επιθέσεις εμποδίζουν σοβαρά την πρόοδο της Τουρκία προς ένταξη στην ΕΕ.
<SPEAKER ID="042" NAME="Gerard Batten" AFFILIATION="IND/DEM">
(EN) Κύριε Πρόεδρε, πόσο στοιχίζει στη Βρετανία η ιδιότητα του μέλους της Ευρωπαϊκής Ένωσης; Την περασμένη εβδομάδα δημοσίευσα τη δεύτερη ετήσια έκθεσή μου ακριβώς για το θέμα αυτό. Υπολογίζοντας το άμεσο και το έμμεσο κόστος, διαπίστωσα ότι η ιδιότητα του μέλους της ΕΕ στοιχίζει στη Βρετανία τουλάχιστον 60,1 δισ. λίρες στερλίνες ετησίως ακαθάριστα, ή 50,6 δισ. λίρες στερλίνες ετησίως καθαρά. Αυτό ισοδυναμεί με πάνω από 1 000 λίρες στρερλίνες κατά κεφαλή ακαθάριστα, ή 843 λίρες στερλίνες καθαρά, για κάθε άνδρα, γυναίκα και παιδί στο "νωμένο Βασίλειο. Με άλλα λόγια, 114 000 λίρες στερλίνες το λεπτό ακαθάριστα ή 96 000 λίρες στερλίνες το λεπτό καθαρά. " πλειονότητα των Βρετανών κατανοεί ότι πρόκειται για γιγαντιαία σπατάλη.
<P>
Δεν προκαλεί απορία το γεγονός ότι ο πρωθυπουργός του "νωμένου Βασιλείου Gordon Brown δεν δέχεται τη διενέργεια δημοψηφίσματος για τη νέα μεταρρυθμιστική συνθήκη. Εάν πιστεύει ότι η ΕΕ αξίζει όσο κοστίζει θα έπρεπε να αποδεχθεί την πρόκλησή μου και να αναθέσει τη διενέργεια ανεξάρτητης ανάλυσης κόστους-ωφέλειας για να το αποδείξει. Αυτό θα ήταν το συνετό.
<SPEAKER ID="043" NAME="Milan Gaľa" AFFILIATION="PPE-DE">
(SK) Οι προκατασκευασμένες πολυκατοικίες στις χώρες του Βίζεγκραντ και στη Βουλγαρία και τη Ρουμανία κατασκευάστηκαν πριν από 40 χρόνια και χρήζουν ανακαίνισης. Δεν είναι δυνατή η χρηματοδότηση από τα διαρθρωτικά ταμεία εξαιτίας του κανόνα de minimis. Αυτό σημαίνει ότι, χωρίς την έγκριση της Ευρωπαϊκής Επιτροπής, ένας δικαιούχος δεν επιτρέπεται να λάβει από το κράτος επιδότηση άνω των 200 000 ευρώ (περίπου 6,8 εκατ. σλοβακικές κορόνες) εντός περιόδου τριών ετών. Τα προκατασκευασμένα συγκροτήματα κατοικιών τελούν υπό τη διαχείριση λίγων ομάδων, στεγαστικών συνεταιρισμών ή διαχειριστών. Το μέσο κόστος ανακαίνισης ανέρχεται σε 580 000 σλοβακικές κορόνες για μία προκατασκευασμένη πολυκατοικία, και σε 17 000 ευρώ περίπου ανά διαμέρισμα. Τα νέα κράτη μέλη θα ωφελούνταν, εάν η Επιτροπή δεν εφάρμοζε τον κανόνα de minimis σε ορισμένες περιπτώσεις.
<P>
Στα τέλη Ιουνίου, οι υπουργοί των χωρών αυτών αποφάσισαν να συγκροτήσουν ομάδα εμπειρογνωμόνων, η οποία θα διεξαγάγει συνομιλίες με την Επιτροπή. Αποστολή της θα είναι να εναρμονίσει τη νομοθεσία με τις προϋποθέσεις για λήψη χρηματοδότησης της ΕΕ για την ανακαίνιση προκατασκευασμένων κατοικιών από τα διαρθρωτικά ταμεία. " ανακαίνιση των προκατασκευασμένων κατοικιών είναι το κύριο αστικό πρόβλημα στα νέα κράτη μέλη της ΕΕ. Επειδή βρίσκονται σε εξαιρετικά κακή κατάσταση, ζητώ από την Ευρωπαϊκή Επιτροπή και από εσάς, συνάδελφοι, να στηρίξετε την πρωτοβουλία αυτή.
<SPEAKER ID="044" NAME="Glyn Ford" AFFILIATION="PSE">
(EN) Κύριε Πρόεδρε, θα ήθελα να επιστήσω την προσοχή του Κοινοβουλίου στην τραγική πυρκαγιά στο ξενοδοχείο Penhallow στην παραλία του Newquay στην Κορνουάλη, την εκλογική μου περιφέρεια.
<P>
Τρεις άνθρωποι έχασαν τις ζωές τους στην πυρκαγιά: ένας επειδή πήδηξε από παράθυρο από μεγάλο ύψος, και δύο -ένας από τους οποίους ακούγεται ότι ήταν ανάπηρος- πέθαναν στα δωμάτιά τους. Οι άνθρωποι αυτοί πιθανώς δεν θα είχαν πεθάνει, εάν ζούσαν σε άλλη χώρα της Ευρωπαϊκής Ένωσης. Στην Ουγγαρία, για παράδειγμα, ένα ξενοδοχείο αυτού του ύψους θα ήταν υποχρεωμένο να έχει εγκαταστήσει καταιονιστήρες. Τα τελευταία τέσσερα χρόνια, 60 άνθρωποι έχουν πεθάνει σε πυρκαγιές σε ξενοδοχεία όπου δεν είχαν εγκατασταθεί καταιονιστήρες. Κανείς δεν πέθανε στην Ευρώπη σε πυρκαγιά σε ξενοδοχείο όπου είχαν εγκατασταθεί καταιονιστήρες.
<P>
Ζητώ από την Επιτροπή να λάβει υπόψη το γεγονός αυτό και να υποβάλει νομοθετικές προτάσεις για την πυροπροστασία στα ξενοδοχεία σε ολόκληρη την Ένωση.
<SPEAKER ID="045" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, κατά τη διάρκεια της προηγούμενης κοινοβουλευτικής περιόδου, ο συνάδελφός μας του ριζοσπαστικού κόμματος Maurizio Turco υπέβαλε στην Ευρωπαϊκή Επιτροπή ορισμένα ερωτήματα σχετικά με τα φορολογικά προνόμια της καθολικής εκκλησίας και εταιρειών που συνδέονται με αυτή στην Ιταλία και την Ισπανία.
<P>
Οι απαντήσεις της Επιτροπής στο αίτημα για παροχή πληροφοριών έφτασαν στην Ιταλία μόλις πριν από καναδυό εβδομάδες. Στην Ισπανία, οι ερωτήσεις οδήγησαν σε τροποποίηση της νομοθεσίας περί ΦΠΑ, ώστε να καταργούνται τα εν λόγω πλεονεκτήματα και προνόμια.
<P>
Στην Ιταλία, από την άλλη πλευρά, ακολούθησε μια σειρά εντελώς απρεπών αντιδράσεων: ορισμένοι, περιλαμβανομένου του τέως υπουργού Maurizio Gasparri, έφτασαν στο σημείο να μιλήσουν για ενέργειες τύπου Μπιν Λάντεν, ενώ άλλοι μίλησαν για ρατσισμό κατά του κλήρου. Ακόμη και ο Αντιπρόεδρος του Ευρωπαϊκού Κοινοβουλίου, ο κ. Mauro, αναφέρθηκε στα αντικαθολικά και αντικοινωνικά αισθήματα της υπουργού του ριζοσπαστικού κόμματος κ. Bonino.
<P>
Κατά την άποψή μου, το Κοινοβούλιο θα έπρεπε να χαίρεται για το γεγονός ότι επιτέλους μία φορά οι ερωτήσεις μας προς την Ευρωπαϊκή Επιτροπή είχαν τόσο απτό αποτέλεσμα, και πιστεύω ότι πρέπει να συνεχίσουμε να στηρίζουμε την πρωτοβουλία αυτή.
<SPEAKER ID="046" NAME="Philip Claeys" AFFILIATION="ITS">
(NL) Κύριε Πρόεδρε, γνωρίζετε ενδεχομένως ότι στις 11 Σεπτεμβρίου επρόκειτο να πραγματοποιηθεί ειρηνική διαδήλωση κατά της ισλαμοποίησης της Ευρώπης στις Βρυξέλλες. Πολίτες από αρκετά κράτη μέλη ήθελαν να οργανώσουν την εκδήλωση αυτή, και πρώτος και κύριος στόχος της διαδήλωσης ήταν να γίνει έκκληση προς τα ευρωπαϊκά θεσμικά όργανα γενικά και προς το Κοινοβούλιο συγκεκριμένα. Γι' αυτό και ως τόπος διεξαγωγής της ορίστηκε η Luxemburgplein ακριβώς δίπλα στην είσοδο του Κοινοβουλίου.
<P>
Ωστόσο, ο σοσιαλιστής δήμαρχος των Βρυξελλών απαγόρευσε τη διαδήλωση αυτή. " απόφαση αυτή καταστρατηγεί την ελευθερία έκφρασης και το δικαίωμα του συνέρχεσθαι. Δεν πρόκειται τόσο για εσωτερική υπόθεση των Βρυξελλών ή του Βελγίου, όσο για ζήτημα που μας αφορά ως Κοινοβούλιο, και επομένως θα ήταν πρέπον εκ μέρους σας να διαμαρτυρηθείτε για την απαγόρευση της συγκεκριμένης διαδήλωσης στις Βρυξέλλες. Δεν μπορεί εμείς στην Ευρώπη να υπερασπιζόμαστε τα βασικά δημοκρατικά δικαιώματα σε όλο τον κόσμο μέσω των ευρωπαϊκών θεσμικών οργάνων, τη στιγμή που στις Βρυξέλλες, εκεί που χτυπά η καρδιά της Ευρωπαϊκής Ένωσης, τα ίδια αυτά βασικά δικαιώματα καταστρατηγούνται.
<SPEAKER ID="047" NAME="David Sumberg" AFFILIATION="PPE-DE">
(EN) Κύριε Πρόεδρε, λαμβάνω τον λόγο με μεγάλη λύπη, επειδή τρέφω ιδιαίτερο θαυμασμό και σεβασμό για το πρόσωπό σας. Ωστόσο, θέλω να διαμαρτυρηθώ για το γεγονός ότι την περασμένη εβδομάδα, στο κτίριο του Κοινοβουλίου στις Βρυξέλλες, επιτράπηκε η πραγματοποίηση συνεδρίου που κατ' επίφαση αφορούσε την ειρήνη στη Μέση Ανατολή, ενώ στην πραγματικότητα αποκαλύφθηκε ότι επρόκειτο για μονόπλευρη, προκατειλημμένη και μη αντιπροσωπευτική επίθεση στο κράτος του Ισραήλ. Φοβούμαι πως αυτό ήταν σε έντονη αντίθεση με τα πραγματικά τεκταινόμενα στην περιοχή, όπου προχωρούν υπό την αιγίδα των "νωμένων Πολιτειών πολύ υπομονετικές διαπραγματεύσεις μεταξύ του πρωθυπουργού του Ισραήλ και του προέδρου της Παλαιστινιακής Αρχής.
<P>
Το συνέδριο αυτό, όπως γνωρίζετε, δεν ήταν συνέδριο του Ευρωπαϊκού Κοινοβουλίου. Πραγματοποιήθηκε στο κτίριο του Κοινοβουλίου με αποτέλεσμα οι διοργανωτές να εξασφαλίσουν αναγνώριση και την έγκρισή μας για όσα λέχθηκαν. Σας ευχαρίστησαν προσωπικά για τη διευκόλυνση του συνεδρίου αυτού. Θεωρώ ότι πρέπει να σκεφτούμε πολύ σοβαρά πριν επαναλάβουμε κάτι τέτοιο. Το κτίριο του Ευρωπαϊκού Κοινοβουλίου δεν είναι χώρος συνεδρίασης κάθε ομάδας που επιθυμεί να διαμαρτυρηθεί για το ένα ή το άλλο πρόβλημα σε ολόκληρο τον κόσμο. Και σίγουρα δεν πρέπει να επιτρέπεται να καταλαμβάνεται από τους εξτεμιστές αυτούς που δεν θα αναγνωρίσουν ποτέ ότι η ειρήνη στη Μέση Ανατολή, όπου και αλλού, θα επιτευχθεί μόνο μέσω διαπραγματεύσεων και όχι με σφαίρες και βόμβες.
<SPEAKER ID="048" NAME="Πρόεδρος">
Κύριε Sumberg, επειδή απευθυνθήκατε στον Πρόεδρο του Κοινοβουλίου, επιτρέψτε μου καταρχάς να σας ευχαριστήσω για τα θετικά σχόλιά σας. Ωστόσο, πρέπει να καταστήσω σαφές ότι υπάρχουν πράγματα που δεν εμπίπτουν στην αρμοδιότητα του Προέδρου. Αυτό ήταν απόφαση της Διάσκεψης των Προέδρων, και, επομένως, έπρεπε να την εκτελέσω.
<P>
Το συνέδριο διοργανώθηκε από έναν οργανισμό των "νωμένων Εθνών. Επομένως, δεν ήταν απλώς οποιοσδήποτε οργανισμός, αλλά ένας οργανισμός του Ο"Ε. Αυτό το εξήγησα σε επίσημη επιστολή προς τον Πρόεδρο της Knesset καθώς και στον πρέσβη. Σε ό,τι αφορά τον Πρόεδρο του Ευρωπαϊκού Κοινοβουλίου, δεν συμμετείχα σε αυτό και δεν δέχθηκα κανέναν από τους ομιλητές. Το συνέδριο πραγματοποιήθηκε στο Ευρωπαϊκό Κοινοβούλιο, αλλά το Ευρωπαϊκό Κοινοβούλιο δεν ήταν υπεύθυνο για αυτό. Θεωρώ ότι αυτά πρέπει να τα λάβετε υπόψη.
<P>
Τώρα όμως πρέπει να σας υπενθυμίσω ότι ο Πρόεδρος, που πάντα προσπαθεί να ανταποκρίνεται στις επιθυμίες των συναδέλφων, θα επικαλεστεί το άρθρο 144 που αναφέρει ότι ο Πρόεδρος μπορεί να δώσει τον λόγο για το πολύ 30 λεπτά. Πάντα θεωρούσα ότι αυτό ήταν το ελάχιστο και γι' αυτό εφήρμοζα ελαστικά αυτόν τον κανόνα. Έτσι, δυστυχώς τώρα ο κ. Sumberg ήταν ο τελευταίος που έλαβε τον λόγο. Ελπίζω όμως ότι μετά από την απάντησή μου είναι τώρα κάπως καλύτερα ενημερωμένος για την κατάσταση αυτή.
<P>
Το σημείο αυτό της ημερήσιας διάταξης έληξε.

<CHAPTER ID="021">
Ηλεκτρικά αυτοκίνητα (συζήτηση) 
<SPEAKER ID="517" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για τα ηλεκτρικά αυτοκίνητα.
<SPEAKER ID="518" NAME="Diego López Garrido" LANGUAGE="ES">
Κύριε Πρόεδρε, κυρίες και κύριοι, κύριε Επίτροπε, κύριε Αντιπρόεδρε της Επιτροπής, κύριε Tajani, όπως γνωρίζετε, η ευρωπαϊκή βιομηχανία συνολικά επλήγη σοβαρά από την παγκόσμια οικονομική και χρηματοπιστωτική κρίση, και σε αυτό το άκρως δυσμενές περιβάλλον που αντιμετωπίζουν όλοι οι τομείς της οικονομίας, καθώς και η βιομηχανία, πιστεύουμε ότι η πρωταρχική προτεραιότητα της Ευρώπης είναι η ανάκαμψη της ανάπτυξης και της απασχόλησης.
<P>
Σήμερα, ακούσαμε καλά νέα βάσει των προβλέψεων της Επιτροπής όσον αφορά την ανάκαμψη που πραγματοποιείται σε ολόκληρη την Ευρωπαϊκή Ένωση. Παρ' όλο που η ανάκαμψη είναι μικρή, εν τέλει αποτελεί ανάκαμψη, και ιδιαίτερα πρέπει να αφορά τη βιομηχανική δραστηριότητα.
<P>
Πιστεύουμε ότι η βιομηχανία -και σε αυτό είμαι βέβαιος ότι συμφωνούμε με τον Αντιπρόεδρο της Επιτροπής, διότι μιλήσαμε πρόσφατα γι' αυτό το θέμα και συμφωνεί μαζί μας- είναι και πρέπει να είναι αναντικατάστατη κινητήρια δύναμη για την ανάπτυξη και την ανάκαμψη της ευρωπαϊκής οικονομίας. Συνεπώς, πρέπει να υποστηρίξουμε την ευρωπαϊκή βιομηχανία.
<P>
" ευρωπαϊκή βιομηχανία -επαναλαμβάνω- μπορεί να διαδραματίσει καταλυτικό ρόλο στην οικονομία και για να συμβεί αυτό πρέπει πρώτα να προστατεύσουμε τον βιομηχανικό μας ιστό από το δυσμενές οικονομικό περιβάλλον που βιώνουμε και, δεύτερον, πρέπει να βελτιώσουμε την ανταγωνιστικότητα της ευρωπαϊκής βιομηχανίας. Με άλλα λόγια, η ευρωπαϊκή βιομηχανία πρέπει να αποκαταστήσει την ηγετική της θέση και την ανταγωνιστικότητα στην παγκόσμια αγορά· πρέπει να υποστηρίξει την καινοτομία και την ανάπτυξη νέων τεχνολογιών. Σε σχέση με αυτό, όπως και με πολλά άλλα πράγματα, είναι πολύ σημαντικό η απόκριση σε αυτές τις προκλήσεις να έχει μια ευρωπαϊκή προοπτική και μια ευρωπαϊκή εστίαση.
<P>
Στον βιομηχανικό κλάδο πρέπει να δώσουμε ιδιαίτερη έμφαση στους τομείς με τη μεγαλύτερη δυνατότητα για αντίκτυπο και ανάπτυξη. Ένας από αυτούς είναι αναμφίβολα ο τομέας των οχημάτων, με τη μεγάλη του ικανότητα για τη μεταφορά τεχνολογίας σε άλλες δραστηριότητες, με τον αντίκτυπό του στην απασχόληση, την εξαγωγική του δυνατότητα και το δυναμικό του για ανάπτυξη. Συνεπώς, είναι σημαντικό να εστιάσουμε στον τομέα των οχημάτων, ο οποίος, σύμφωνα με τα στοιχεία της ίδιας της Επιτροπής, είναι ένας τομέας που στην Ευρώπη απασχολεί 12 εκατομμύρια άτομα άμεσα ή έμμεσα και είναι ο βασικός ιδιώτης επενδυτής στην έρευνα, την ανάπτυξη και την καινοτομία, καθώς επενδύει 20 δισεκατομμύρια ευρώ σε ετήσια βάση.
<P>
Στον ευρωπαϊκό στόλο οχημάτων, που μπορεί να φθάσει να αριθμεί 270 εκατομμύρια οχήματα έως το 2030, υπάρχει ένας τύπος οχήματος, στον οποίο πρέπει να δοθεί ιδιαίτερη προσοχή για την επίτευξη των στόχων στους οποίους αναφέρθηκα πριν. Μιλάμε για ηλεκτρικά αυτοκίνητα, τα οποία αποτελούν ένα από τα βασικά παραδείγματα καινοτόμων στρατηγικών που πρέπει να εξεταστούν σε αυτόν τον τομέα.
<P>
" ισπανική Προεδρία συμπεριέλαβε, λοιπόν, την ανάπτυξη των ηλεκτρικών αυτοκινήτων ως προτεραιότητα στο πρόγραμμά της, ως προτιμώμενο εναλλακτικό μέσο μεταφοράς προκειμένου να μειωθεί η εξάρτησή μας από τα ορυκτά καύσιμα που προέρχονται από το πετρέλαιο στον τομέα των μεταφορών και, επομένως, για να κινηθούμε με σαφήνεια και αποφασιστικότητα στην κατεύθυνση ενός συστήματος μεταφορών που θα είναι ενεργειακά αποδοτικό και περιβαλλοντικά βιώσιμο. Για να γίνει αυτό, το Συμβούλιο πιστεύει ότι χρειαζόμαστε μια παγκόσμια στρατηγική για την ανάπτυξη των τεχνολογιών, περιλαμβανομένης, εν προκειμένω, της ηλεκτρικής τεχνολογίας.
<P>
Επομένως, το Συμβούλιο προάγει τη συζήτηση σχετικά με τα ενδεχόμενα μέτρα που πρέπει να ληφθούν προκειμένου να προωθηθεί η παραγωγή ηλεκτρικών αυτοκινήτων από την ευρωπαϊκή βιομηχανία, και έτσι στις 8 και 9 Φεβρουαρίου μεταφέραμε τη συζήτηση στην άτυπη συνάντηση του Συμβουλίου Ανταγωνιστικότητας στο Σαν Σεμπαστιάν. Ήταν μια συζήτηση με πραγματικά εντατικό ρυθμό, όπου επισημάνθηκαν τρία κεντρικά πεδία εργασίας: πρώτον, η προώθηση μιας πρωτοπόρας ευρωπαϊκής αγοράς όσον αφορά την παραγωγή ηλεκτρικών οχημάτων και των συσσωρευτών τους· δεύτερον, η υποστήριξη της έγκρισης και αποδοχής των ηλεκτρικών αυτοκινήτων ως μέσου μεταφορών παρόμοιου με τα συμβατικά αυτοκίνητα, μέσω της εξομοίωσής τους ή μέσω της επιδίωξης αυτό να επιτευχθεί στο μέλλον, καθώς επί του παρόντος δεν βρίσκονται στο ίδιο επίπεδο και θα απαιτηθεί κάποιο διάστημα να το επιτύχουν· και τρίτον, μέσω της δημιουργίας των συνθηκών για μια ενιαία αγορά ηλεκτρικών αυτοκινήτων.
<P>
Συμφωνήθηκε, λοιπόν, να καλέσουμε την Ευρωπαϊκή Επιτροπή να συντάξει ένα σχέδιο δράσης. Ανταποκρινόμενη σε αυτήν την πρόσκληση, η Επιτροπή -όπως θα αναφέρει αργότερα ο κ. Tajani- δημοσίευσε την ευρωπαϊκή της στρατηγική για τα καθαρά και ενεργειακώς αποδοτικά οχήματα, μια ανακοίνωση, με ημερομηνία 27 Απριλίου, η οποία μιλά για τις ηλεκτρικές τεχνολογίες, άλλες εναλλακτικές τεχνολογίες σε αυτό το πεδίο και σε άλλα θέματα. Θα θέλαμε να υπάρξουν μερικά συμπεράσματα στο Συμβούλιο Ανταγωνιστικότητας τον Μάιο αναφορικά με την ανακοίνωση της Επιτροπής, η οποία δημοσιεύτηκε στις 27 Απριλίου, και αυτή είναι η πρόθεσή μας.
<P>
Συνοψίζοντας, πιστεύουμε ότι πρέπει να επιδιώξουμε τους στόχους αυτής της στρατηγικής και στο πλαίσιό της τους στόχους του σχεδίου δράσης για το 2010-2012, ούτως ώστε οι ευρείς τομείς δράσης να μεταφραστούν σε 15 συγκεκριμένες δράσεις, οι οποίες προτάθηκαν επίσης από την Επιτροπή, προκειμένου να τεθούν οι βάσεις για την καθιέρωση των ηλεκτρικών οχημάτων.
<SPEAKER ID="519" NAME="Antonio Tajani" LANGUAGE="IT">
Κύριε Πρόεδρε, κύριε López Garrido, όπως μόλις είπε η ισπανική Προεδρία, την περασμένη εβδομάδα η Επιτροπή, κυρίες και κύριοι, ενέκρινε μια ανακοίνωση σχετικά με τα καθαρά και ενεργειακώς αποδοτικά οχήματα, και είχα την ευχαρίστηση να παρουσιάσω αυτό το κείμενο ως ζήτημα προτεραιότητας στα ίδια τα μέλη της Επιτροπής Βιομηχανίας, Έρευνας και Ενέργειας κατά τη διάρκεια της ακρόασής μου την περασμένη Τετάρτη.
<P>
" ανακοίνωση συνίσταται σε δύο βασικούς πυλώνες: ένα πρώτο σκέλος για τη βελτίωση των παραδοσιακών μηχανών εσωτερικής καύσης και ένα δεύτερο σκέλος που στοχεύει στη θέσπιση ενός χάρτη πορείας για την προώθηση και τη διευκόλυνση της ευρείας χρήσης των προηγμένων τεχνολογιών σε σχέση με τα οχήματα που έχουν εξαιρετικά χαμηλές εκπομπές διοξειδίου του άνθρακα, τα υδρογόνα οχήματα, τα οχήματα που κινούνται με βιοκαύσιμα, τα υβριδικά οχήματα και τα 100% ηλεκτρικά οχήματα. Τα ηλεκτρικά αυτοκίνητα είναι ακριβώς το θέμα της συζήτησης σήμερα το απόγευμα, καθώς και του ψηφίσματος επί του οποίου ετοιμάζεται το Κοινοβούλιο να ψηφίσει αύριο.
<P>
Οποιοσδήποτε έχει δώσει ιδιαίτερη προσοχή στις εξελίξεις που επηρεάζουν την αυτοκινητοβιομηχανία θα συμφωνήσει μαζί μου ότι επιτεύχθηκε μια άνευ προηγουμένου συναίνεση υπέρ των ηλεκτρικών οχημάτων. Αποφασιστικές στιγμές ήταν η συνάντηση του Συμβουλίου Υπουργών στο Σαν Σεμπαστιάν στο πλαίσιο της ισπανικής Προεδρίας, οι ανακοινώσεις εθνικών προγραμμάτων για την ηλεκτρική κινητικότητα και οι εκθέσεις αυτοκινήτων, όχι μόνο στην Ευρώπη, αλλά και στο Ντιτρόιτ και στο Πεκίνο.
<P>
Γνωρίζουμε τώρα ότι οι ευρωπαίοι κατασκευαστές αυτοκινήτων θα διαθέσουν στην αγορά τα πρώτα πλήρως ηλεκτρικά οχήματα και επαναφορτιζόμενα υβριδικά οχήματα το 2011, συνεχίζοντας παράλληλα να παράγουν περισσότερο σύγχρονα συμβατικά οχήματα με υψηλά επίπεδα ενεργειακής αποδοτικότητας. Ακόμη πιο σημαντικό είναι το γεγονός ότι αυτά τα καθαρά αυτοκίνητα δεν αποτελούν μόνο αντικείμενο περιέργειας στις εκθέσεις των αντιπροσωπειών αυτοκινήτων, αλλά τα προσμένουν με ανυπομονησία οι ευρωπαίοι καταναλωτές, που εξέφρασαν με σαφήνεια την προτίμησή τους στα μικρότερα και φιλικότερα προς το περιβάλλον οχήματα.
<P>
Θέλω εν συντομία να σκιαγραφήσω εδώ στο Σώμα τη στρατηγική της Επιτροπής: η στρατηγική περιλαμβάνει περισσότερα από 40 συγκεκριμένα μέτρα, και επωφελούμαι αυτής της ευκαιρίας για να σας σκιαγραφήσω τα τρία πράγματα που επεσήμαναν τα ενδιαφερόμενα μέρη ως τις βασικές προτεραιότητες που πρέπει να θέσει η Επιτροπή, δηλαδή την τυποποίηση, τα οικονομικά κίνητρα και την έρευνα.
<P>
" τυποποίηση των ηλεκτρικών οχημάτων είναι κατά βάση σημαντική προκειμένου να διασφαλιστεί ότι οι ευρωπαίοι πολίτες μπορούν να επαναφορτίζουν τα οχήματά τους όταν περνούν τα σύνορα∙ η λεγόμενη διαλειτουργικότητα αποτελεί ουσιαστική απαίτηση αν θέλουμε να ασπαστούν οι καταναλωτές ολόψυχα μια νέα τεχνολογία και, συνεπώς, αν θέλουμε να διασφαλιστεί η υιοθέτηση των ηλεκτρικών οχημάτων στην αγορά σε μαζική κλίμακα.
<P>
Αυτός είναι ο λόγος για τον οποίο προβλέπεται στην ανακοίνωση ότι η Επιτροπή θα εργαστεί με τους ευρωπαϊκούς φορείς τυποποίησης με βάση την παγιωμένη διαδικασία τυποποίησης προκειμένου να υιοθετηθεί μια ενιαία λύση για τη διαλειτουργικότητα, να αντιμετωπιστούν οι κίνδυνοι ασφαλείας και να εξεταστεί ένα έξυπνο σύστημα φόρτισης των συσσωρευτών των ηλεκτρικών οχημάτων. Το πρότυπο πρέπει να ενσωματώσει τις υφιστάμενες τεχνικές λύσεις και, βέβαια, να κατοχυρώσει την ασφάλεια και μια προσιτή τιμή για τους καταναλωτές.
<P>
Είμαι πεπεισμένος ότι πρέπει να χαλιναγωγήσουμε την τρέχουσα ορμή για να επιλέξουμε μια γνήσια ενιαία ευρωπαϊκή λύση, η οποία θα βασίζεται στις αρχές της εσωτερικής μας αγοράς. Αν αφήσουμε να μας ξεφύγει αυτή η ευκαιρία, ενδέχεται να βρεθούμε σε μια κατακερματισμένη αγορά για πολλά χρόνια∙ αυτό δεν θα ήταν αρνητικό μόνο για τους καταναλωτές και τις ευρωπαϊκές επιχειρήσεις, θα ήταν και ασύνετο δεδομένων των πολυάριθμων ανταγωνιστικών διεθνών πρωτοβουλιών.
<P>
Όσον αφορά, από την άλλη πλευρά, τα οικονομικά κίνητρα, κυρίες και κύριοι, αυτά έχουν ήδη θεσπιστεί από διάφορα κράτη μέλη. Σε ορισμένες περιπτώσεις τα κίνητρα αφορούν ρητά τα ηλεκτρικά αυτοκίνητα, ενώ σε άλλες περιπτώσεις συνδέονται με χαμηλές εκπομπές διοξειδίου του άνθρακα. " Επιτροπή δεν προτίθεται βεβαίως να αναγκάσει τα κράτη μέλη να προσφέρουν κίνητρα, όντως όμως επιθυμεί να συντονίσει την ανταλλαγή πληροφοριών και να προτείνει μια δέσμη βασικών κατευθύνσεων για το θέμα αυτό προκειμένου ακριβώς να αποτραπεί ο κατακερματισμός της αγοράς.
<P>
Το τρίτο στοιχείο είναι η έρευνα: η Επιτροπή προτίθεται να αγωνιστεί για να διασφαλίσει ότι η ευρωπαϊκή έρευνα θα επιτύχει τον στόχο της απόκτησης καθαρών και λίαν αποδοτικών από ενεργειακή άποψη μεταφορών. Θα στηρίξει την έρευνα σε όλους αυτούς τους τεχνολογικούς τομείς, ενώ ταυτόχρονα θα εναρμονίσει και θα απλουστεύσει τις διαδικασίες εξασφάλισης ευρωπαϊκών επιδοτήσεων.
<P>
Θα ολοκληρώσω τονίζοντας τον αντίκτυπο που θα έχει αυτή η στρατηγική∙ αυτή υπερβαίνει κατά πολύ την αυτοκινητοβιομηχανία. Συμμερίζομαι την άποψη της ισπανικής Προεδρίας: είμαστε εδώ για να εξετάσουμε μια στρατηγική, εκείνη δηλαδή που περιέχεται στο έγγραφο "Ευρώπη 2020" που προτάθηκε από την Επιτροπή και εγκρίθηκε από το Συμβούλιο, το οποίο θέτει τη βιομηχανική πολιτική και την πολιτική για τις επιχειρήσεις στον πυρήνα της στρατηγικής για ανάκαμψη από την κρίση και για τη δημιουργία ευημερίας και την προώθηση της ανάπτυξης στην κοινωνία μας τα προσεχή χρόνια. Τα μέτρα που ελήφθησαν εξ ονόματος της αυτοκινητοβιομηχανίας για να διασφαλιστεί ότι μπορεί σίγουρα να καινοτομήσει, αλλά και ότι μπορεί να ανταγωνιστεί στη διεθνή αγορά, αποτελούν σκέλος αυτής της στρατηγικής για τη διαφύλαξη της βιομηχανίας, αλλά και όλων εκείνων των μικρών και μεσαίων επιχειρήσεων που περιστρέφονται γύρω από τη μείζονα ευρωπαϊκή βιομηχανία, η οποία στην παρούσα φάση αντιπροσωπεύει έναν από τους πυλώνες της μείζονος βιομηχανίας.
<P>
Κατά συνέπεια, πιστεύω ότι αυτό το έργο που επιτελούμε, να διανοίξουμε μελλοντικές προοπτικές για την αυτοκινητοβιομηχανία, αποτελεί μια αξιέπαινη πρωτοβουλία και με χαροποίησε ιδιαίτερα που άκουσα τα λόγια της ισπανικής Προεδρίας, με τα οποία επικροτήθηκε η ανακοίνωση της Επιτροπής. " Επιτροπή θέλει, μαζί με το Κοινοβούλιο και το Συμβούλιο, να εξετάσει μια στρατηγική, η οποία θα δώσει τη δυνατότητα στην ευρωπαϊκή μας βιομηχανία, στο ευρωπαϊκό επιχειρηματικό μας σύστημα, να εξελιχθεί, διότι, όπως αναφέρει η Συνθήκη της Λισαβόνας και όπως όλοι είμαστε πεπεισμένοι, μια ισχυρή αγορά είναι ο καλύτερος φορέας για τη δημιουργία μιας σταθερής κοινωνικής πολιτικής.
<P>
Χωρίς επιχειρήσεις και χωρίς βιομηχανία δεν μπορούμε να διανοηθούμε ότι θα προστατεύσουμε θέσεις εργασίας ή ότι θα διαφυλάξουμε το δικαίωμα των συμπολιτών μας στην εργασία.
<SPEAKER ID="520" NAME="Pilar del Castillo Vera" LANGUAGE="ES">
Κύριε Πρόεδρε, κύριε Επίτροπε, κύριε López Garrido, αυτή είναι μια συζήτηση για ένα ζήτημα για το οποία υπάρχει γενικά συμφωνία σε πολύ μεγάλο βαθμό, συνεπώς, δεν είναι μία από εκείνες τις συζητήσεις όπου υπάρχουν ριζικά διιστάμενες θέσεις, αλλά μάλλον οι θέσεις είναι διαφορετικές σε απλή βάση. Το ακούσαμε αυτό στην ομιλία του κ. López Garrido και στην ομιλία του Επιτρόπου και αυτό εκφράζεται στο ψήφισμα το οποίο θα τεθεί σε ψηφοφορία αύριο στο Κοινοβούλιο με τη στήριξη όλων των πολιτικών Ομάδων.
<P>
Με βάση τα παραπάνω, υπάρχει μια σειρά προβλημάτων προς επίλυση προτού μπορέσουν να καταστούν τα ηλεκτρικά οχήματα πλήρως αποδοτικά, και το καθήκον που έχουμε να επιτελέσουμε είναι να εστιάσουμε στο να εξετάσουμε με ποιον τρόπο μπορούμε να επιλύσουμε αυτά τα προβλήματα το συντομότερο δυνατόν, ούτως ώστε τα ηλεκτρικά αυτοκίνητα να μπορέσουν να αποτελέσουν σκέλος του συνολικού σχεδίου μας να αποκτήσουμε πιο βιώσιμη και πιο αποδοτική ενεργειακή κατανάλωση.
<P>
Σε σχέση με αυτό, θα ήθελα να επισημάνω ένα από τα ζητήματα, το οποίο αναφέρθηκε και είναι και στο ψήφισμα, το ζήτημα της έρευνας. Υπάρχει ακόμα μια σειρά βασικών προβλημάτων, που συνδέονται με την αποδοτικότητα των συσσωρευτών και την επαναφόρτιση, καθώς και τα προβλήματα της τυποποίησης, της διαλειτουργικότητας και ούτω καθεξής, ζητήματα που έχουν πολύ δρόμο μπροστά τους.
<P>
Για να καλυφθεί αυτή η απόσταση όσο το δυνατόν συντομότερα, νομίζω ότι είναι ουσιαστικό, όπως ισχύει και για πολλές άλλες πτυχές που συνδέονται με την ενέργεια και με άλλα ζητήματα, οι προσπάθειες να εστιάσουν στην έρευνα. Αυτό απαιτεί πράγματι τεράστια προσπάθεια από οικονομική άποψη, τόσο από τα ευρωπαϊκά θεσμικά όργανα όσο και από τους εθνικούς θεσμούς.
<SPEAKER ID="521" NAME="Teresa Riera Madurell">
εξ ονόματος της Ομάδας S&D. - (ES) Κύριε Πρόεδρε, καταρχάς, θα ήθελα εξ ονόματος της Ομάδας μου να συγχαρώ την ισπανική Προεδρία, που ορθώς συμπεριέλαβε τα ηλεκτρικά αυτοκίνητα στις προτεραιότητές της, καθώς και την Επιτροπή και τον κ. Tajani, που ανταπεξήλθαν στην πρόκληση.
<P>
Αυτό γίνεται επειδή, κυρίες και κύριοι, η ικανότητα ομαλής εισόδου στον τομέα με ποιοτικά, τυποποιημένα προϊόντα θα αναδείξει τις μελλοντικές ηγετικές επιχειρήσεις σε μια λίαν ανταγωνιστική αγορά.
<P>
Συμφωνούμε, κύριε Tajani, ότι για να επιτύχουμε είναι ουσιαστικό να υπάρξει τυποποίηση των υποδομών και των μεθόδων φόρτισης. Ωστόσο, με ποιον τρόπο θα μπορέσουμε να επιταχύνουμε αυτήν την τυποποίηση για να αποτρέψουμε το ενδεχόμενο αυτό το ζήτημα να καθυστερήσει τη διάθεση ηλεκτρικών αυτοκινήτων στην Ευρωπαϊκή Ένωση; Συμφωνούμε ότι είναι ουσιαστικό να υποστηρίξουμε την έρευνα και την ανάπτυξη για να μειώσουμε τα κόστη και να βελτιώσουμε την αποδοτικότητα, καθώς έχουμε ήδη αξιοσημείωτη εξωτερική τεχνολογική εξάρτηση. Μας απασχολεί επίσης να μάθουμε τι μέτρα πρόκειται να ληφθούν σε ευρωπαϊκό επίπεδο για την προώθηση της έρευνας ιδίως όσον αφορά τους συσσωρευτές.
<P>
Θα τελειώσω με μια ερώτηση στον κ. Tajani. " Επιτροπή τείνει να αναφέρεται εν γένει σε οχήματα καθαρής πρόωσης. Ωστόσο, η τεχνολογία ηλεκτρικής πρόωσης είναι η πλέον ανεπτυγμένη. Οι κατασκευαστές έχουν μεγάλη ποικιλία μοντέλων και προσεχώς θα αρχίσουν να τα διαθέτουν στην αγορά. Πιστεύετε ότι τα ηλεκτρικά αυτοκίνητα μπορούν να διατεθούν στην Ευρώπη συντομότερα από άλλες μορφές καθαρής πρόωσης; Δεν νομίζετε ότι είναι ρεαλιστικό να πιστεύει κανείς ότι τα ηλεκτρικά αυτοκίνητα θα είναι διαδεδομένα στην Ευρώπη μέχρι το 2015-2020;
<SPEAKER ID="522" NAME="Jorgo Chatzimarkakis">
εξ ονόματος της Ομάδας ALDE. - (DE) Κύριε Πρόεδρε, κύριε Επίτροπε, σας ευχαριστώ για τη δήλωσή σας. Είμαι πολύ ευγνώμων για την πρωτοβουλία της ισπανικής Προεδρίας -και αυτό είναι μια εκδήλωση με έντονα ισπανικό χαρακτήρα απ' όσο μπορώ να δω- να εγκρίνει αυτήν τη σειρά προτάσεων και να δείξει τον δρόμο σε σχέση με αυτό.
<P>
" ηλεκτρική κινητικότητα πρέπει να διαδραματίσει καίριο ρόλο στο μέλλον. Ωστόσο, όπως όλοι γνωρίζουμε, απέχουμε ακόμη πολύ από την επίτευξη συνολικής ηλεκτρικής κινητικότητας. Για τον λόγο αυτόν, δεν θα πρέπει επίσης να κάνουμε το λάθος να επιτρέψουμε να δημιουργηθούν παραπλανητικές διαφημίσεις για τα ηλεκτρικά αυτοκίνητα, τους ισχυρισμούς των οποίων δεν μπορούμε να εκπληρώσουμε από πολιτική άποψη. Συνεπώς, δεν θα πρέπει να χαλαρώσουμε την προσοχή μας από τη βελτίωση των συμβατικών μέσων αυτοκίνησης, καθώς το αργό πετρέλαιο θα συνεχίσει πιθανόν να τροφοδοτεί την κινητικότητά μας για πολύ καιρό ακόμα.
<P>
Ωστόσο, τα ακόλουθα σημεία είναι κρίσιμα.
<P>
Πρώτον, όπως είπατε εσείς και όλοι οι άλλοι ομιλητές, χρειαζόμαστε μια ευρωπαϊκή στρατηγική για την ανάπτυξη προτύπων. Οι "νωμένες Πολιτείες και η Κίνα πραγματοποιούν από κοινού έρευνες για αγώγιμους συζεύκτες φόρτισης. Δεν πρέπει να υστερήσουμε σε σχέση με αυτό. Πρέπει να τεθούμε στην πρωτοπορία και δεν πρέπει να επιτρέψουμε να κατισχύσει η ευρωπαϊκή ματαιοδοξία. Είναι πιο γρήγοροι οι Γάλλοι ή οι Γερμανοί ή οι Ισπανοί; Θα πρέπει όλοι να ενώσουμε τις προσπάθειές μας και η Επιτροπή θα πρέπει βεβαίως να τεθεί πρωτοπόρος σε αυτό. Πρέπει να αναπτύξουμε οικονομικά αποδοτικούς, υψηλών επιδόσεων συσσωρευτές.
<P>
Δεύτερον, πρέπει να επεκτείνουμε την κάλυψη του δικτύου υποδομής σε όλες τις περιοχές. Κατά τη γνώμη μας, αυτό σημαίνει ότι πρέπει να εστιάσουμε τις επιλογές μας όσον αφορά τις επιδοτήσεις σε αυτό με έναν πιο στοχευμένο τρόπο στον τομέα της συνοχής, στις περιφέρειες, καθώς και στην ανάπτυξη των αγροτικών περιοχών. Οι πολίτες πρέπει να μπορούν να χρησιμοποιούν την ηλεκτρική κινητικότητα και όταν περνούν τα σύνορα, ειδάλλως δεν θα χρησιμοποιούν αυτήν τη μορφή μεταφορών.
<P>
Τρίτον, πρέπει επίσης να λάβουμε υπόψη τα ηλεκτρικά αυτοκίνητα στους υπολογισμούς μας για τις εκπομπές διοξειδίου του άνθρακα. Οι κατασκευαστές αυτοκινήτων που επί του παρόντος πραγματοποιούν υπολογισμούς για τον στόλο των οχημάτων δεν μπορούν ακόμη να συμπεριλάβουν τα ηλεκτρικά αυτοκίνητα. Θα πρέπει να μπορέσουμε να τα λάβουμε αυτά υπόψη στο μέλλον.
<P>
Τέταρτον, πρέπει να προσφέρουμε φορολογικές ελαφρύνσεις για τα ηλεκτρικά αυτοκίνητα σε ολόκληρη την Ευρώπη. Αυτό ισχύει ιδιαίτερα για τους συσσωρευτές, που εξακολουθούν να αποτελούν το πιο ακριβό τμήμα. Πρέπει να διεξαγάγουμε έρευνα σε σχέση με αυτό, πρέπει όμως επίσης να εναρμονίσουμε τους φόρους μας.
<SPEAKER ID="523" NAME="Michael Cramer" LANGUAGE="DE">
Κύριε Πρόεδρε, κυρίες και κύριοι, η κυκλοφορία στην Ευρώπη ευθύνεται για περίπου το 30% των εκπομπών διοξειδίου του άνθρακα, οι δε οδικές μεταφορές αντιπροσωπεύουν το μεγαλύτερο τμήμα αυτού. " αποφυγή, η μετάβαση και η βελτίωση συνιστούν, κατά συνέπεια, την ημερήσια διάταξη. Πρέπει να βρούμε την πλέον φιλική προς το περιβάλλον τεχνολογία πρόωσης για τα οχήματα. Τα ηλεκτρικά οχήματα περιλαμβάνουν τα τρένα, τα τραμ, τα λεωφορεία, τα αυτοκίνητα και τα ποδήλατα. Προϋπόθεση, όμως, γι' αυτό είναι ότι δεν πρέπει με κανέναν τρόπο να στραφούμε ξανά στην επιβλαβή πυρηνική ενέργεια και αυτός είναι ο λόγος για τον οποίο η παραγωγή ανανεώσιμων πηγών ενέργειας αποτελεί προϋπόθεση εκ των ων ουκ άνευ. Επιπλέον, το αποτέλεσμα ολόκληρου του κύκλου που ξεκινά από την παραγωγή, συνεχίζεται με τη χρήση και καταλήγει στα απόβλητα και στην ανακύκλωση πρέπει να είναι θετικό. Μόνο τότε θα μπορέσουμε εμείς ως Ομάδα των Πρασίνων/Ευρωπαϊκή Ελεύθερη Συμμαχία να υποστηρίξουμε την ηλεκτρική κινητικότητα.
<P>
" αντικατάσταση του υφιστάμενου στόλου αυτοκινήτων με ηλεκτρικά αυτοκίνητα ούτε θα επιλύσει το πρόβλημα της συμφόρησης ούτε θα προστατεύσει το κλίμα. Υπάρχουν πέντε μειονεκτήματα στη μεταφορά με αυτοκίνητα: ο θόρυβος, οι ρύποι, τα στοιχεία για τα ατυχήματα, τα κόστη και η χρήση της γης. Στην καλύτερη περίπτωση, τα ηλεκτρικά αυτοκίνητα επιλύουν το πρόβλημα των εκπομπών. Και μόνη η έκταση της γης που χρησιμοποιείται είναι τεράστια. Γι' αυτόν τον λόγο, για παράδειγμα, η Γερμανία έθεσε ως στόχο να περιορίσει την έκταση της γης που επικαλύπτεται με τσιμέντο και άσφαλτο κάθε μέρα σε 30 εκτάρια από το 2020 και μετά. Επί του παρόντος ,είναι 117 εκτάρια ημερησίως. Συνεπώς, πρέπει να μειωθεί ο αριθμός των αυτοκινήτων. Σε ό,τι αφορά τα υπόλοιπα αυτοκίνητα, καθώς και τα τρένα, τα λεωφορεία, τα τραμ και τα ηλεκτρικά ποδήλατα, χρειαζόμαστε την πλέον φιλική προς το περιβάλλον τεχνολογία. Αν αυτή αποδειχθεί ότι είναι η ηλεκτρική κινητικότητα, θα χρειαστούμε ευρωπαϊκή και διεθνή τυποποίηση.
<P>
Οι Πράσινοι θα ψηφίσουν υπέρ αυτού του ψηφίσματος.
<SPEAKER ID="524" NAME="Edvard Kožušník">
εξ ονόματος της Ομάδας ECR. - (CS) Αφιέρωσα πολύ χρόνο στην εξέταση του προβλήματος της ρύθμισης και της γραφειοκρατίας στη δική μου χώρα. Οι περισσότεροι από εσάς με ξέρετε χάρη στο ταξίδι μου με ποδήλατο από την Πράγα στο Ευρωπαϊκό Κοινοβούλιο στο Στρασβούργο, που ήταν μια απόσταση 866 χιλιομέτρων. Ωστόσο, οι περισσότεροι από εσάς δεν γνωρίζετε ότι στην Πράγα κυκλοφορώ με ηλεκτρικό ποδήλατο. Δεν είμαι οικολόγος των άκρων. Το χρησιμοποιώ για πρακτικούς λόγους, διότι με συμφέρει, καθώς είναι ταχύτερο στην κίνηση της Πράγας και μπορώ να το καβαλάω φορώντας κουστούμι. Κατά τη γνώμη μου, αυτός είναι ο τρόπος με τον οποίο θα πρέπει να προσεγγίσουμε το ζήτημα της τυποποίησης των ηλεκτρικών οχημάτων.
<P>
Έχω την τιμή να είμαι εδώ ο εισηγητής της Επιτροπής Εσωτερικής Αγοράς και Προστασίας των Καταναλωτών για την έκθεση του ΕΚ όσον αφορά την τυποποίηση και την κανονικοποίηση. Θα οργανώσουμε μια ακρόαση επ' αυτού τον Ιούνιο με τη συμμετοχή του Επιτρόπου Tajani, και χαίρομαι ιδιαίτερα που το θεωρεί σημαντικό θέμα. Σίγουρα θα υπάρξουν μεγαλύτερα περιθώρια συζήτησης εκεί. Περισσότερο σε σύγκριση με άλλες φορές η Ευρώπη χρειάζεται σήμερα να είναι ανταγωνιστική και χρειάζεται καινοτομία. Ωστόσο, τα πρότυπα είναι μόνο ένα από τα εργαλεία για να βοηθήσουμε τη βιομηχανία. Προσωπικά, συμφωνώ με τους εκπροσώπους της βιομηχανίας ότι οι κανονισμοί των Βρυξελλών για τη διάθεση ηλεκτρικών αυτοκινήτων θα σημάνουν το τέλος τους. " πίεση για καινοτομία δεν πρέπει να προέρχεται από κανονισμούς, αλλά από τη ζήτηση. Αν η ανάπτυξή τους γίνει κατ' εντολήν, τότε τα οχήματα θα είναι υπερβολικά ακριβά και κανείς δεν θα τα αγοράζει. Παρεμπιπτόντως, το ηλεκτρικό ποδήλατο με το οποίο κυκλοφορώ κατασκευάστηκε στην Κίνα.
<SPEAKER ID="525" NAME="Marisa Matias" LANGUAGE="PT">
Κύριε Πρόεδρε, κύριε Επίτροπε, κύριε López Garrido, πιστεύω ότι είναι πραγματικά σημαντικό να εξετάσουμε αυτό το ζήτημα των ηλεκτρικών αυτοκινήτων και να το συζητήσουμε διεξοδικά. Πολλά από τα ζητήματα στα οποία ήθελα να αναφερθώ τέθηκαν ήδη εδώ. Παρά ταύτα, θέλω να πω ότι είναι σημαντικό, διότι πρέπει εξαρχής να εξετάσουμε αυτό το ζήτημα στο πλαίσιο του αναπτυξιακού μοντέλου που έχουμε επί του παρόντος, το δε ζήτημα των ηλεκτρικών αυτοκινήτων είναι βασικό για να μπορέσουμε να επανεξετάσουμε αυτό το μοντέλο, είτε από την άποψη της μείωσης της εξάρτησης από τα ορυκτά καύσιμα, είτε από την άποψη της μείωσης των εκπομπών διοξειδίου του άνθρακα, όπως ήδη αναφέρθηκε, είτε από την άποψη της μεγαλύτερης ενεργειακής αποδοτικότητας και της ενίσχυσης του δυναμικού της χρήσης ενέργειας από μη ανανεώσιμες πηγές.
<P>
Υπάρχουν, ωστόσο, δύο σημεία που κατά τη γνώμη μου είναι κεφαλαιώδους σημασίας. Δεν μπορούμε να εξετάσουμε καμία από αυτές τις στρατηγικές παρά μόνον εάν, πρώτα απ' όλα, αυτή εντάσσεται στο πλαίσιο μας ευρύτερης στρατηγικής για την κινητικότητα, η οποία υπερβαίνει τον τομέα της αυτοκίνησης και περιλαμβάνει άλλα μέσα μεταφορών. Πρέπει να είναι πολύ πιο εκτεταμένη∙ ειδάλλως, δεν θα επιλύσουμε το πρόβλημα. Ένα δεύτερο σημείο, το οποίο είναι επίσης πολύ σημαντικό, είναι ότι πρέπει να λάβουμε υπόψη την κρίση που βιώνουμε. Σε ένα τέτοιο πλαίσιο κρίσης, πρέπει να επωφεληθούμε αυτής της ευκαιρίας για να αναδιαρθρώσουμε και να επανακαταρτίσουμε την αγορά εργασίας, ούτως ώστε να αποφευχθούν αρνητικές κοινωνικές επιπτώσεις. Δεν μπορούμε πλέον να υποστούμε και άλλες αρνητικές κοινωνικές επιπτώσεις, γι' αυτό και ζητούσα την υιοθέτηση και θεώρηση αυτής της στρατηγικής με ολοκληρωμένο τρόπο, όπως επιχειρούμε να κάνουμε με την πρόταση ψηφίσματος που θα υποβάλουμε στο Κοινοβούλιο ως Ομάδα αύριο.
<SPEAKER ID="526" NAME="Laurence J.A.J. Stassen" AFFILIATION="NI">
. - (NL) Κύριε Πρόεδρε, όταν ο κ. Ford κατασκεύασε το πρώτο του αυτοκίνητο, είπε: "Το αυτοκίνητό μου είναι διαθέσιμο σε κάθε χρώμα, αρκεί αυτό να είναι μαύρο". Δεν έχουν αλλάξει και πολλά από τότε. Ένα αυτοκίνητο είναι διαθέσιμο σε κάθε έκδοση, αρκεί αυτό να είναι φιλικό προς το περιβάλλον. Δεν έχω τίποτα σε βάρος της φιλοπεριβαλλοντικής θεώρησης, αλλά στις μέρες μας το περιβάλλον κατέστη μια πανάκριβη ιστορία από τους αριστερούς πολιτικούς. Ο καταναλωτής πληρώνει πανάκριβα και αυτό συσκοτίζεται από κάθε είδους κρατικές επιδοτήσεις, το περιβάλλον όμως θα ήταν πολύ ακριβό και αντιοικονομικό αν καταργούνταν όλες οι επιδοτήσεις που πληρώνονται από τον φορολογούμενο. Θέλουμε τώρα ένα τυποποιημένο ηλεκτρικό αυτοκίνητο στην Ευρωπαϊκή Ένωση.
<P>
Το ολλανδικό Κόμμα της Ελευθερίας δεν πιστεύει ότι αυτό είναι κάτι με το οποίο θα πρέπει να καταπιαστεί η Ευρωπαϊκή Ένωση, αλλά είναι περισσότερο μέλημα της βιομηχανίας. Πέραν αυτού, επί του παρόντος τα ηλεκτρικά αυτοκίνητα είναι άχρηστα. Οι συσσωρευτές και η διάρκεια ζωής τους εξακολουθούν να είναι πολύ περιορισμένα και περιέχουν άκρως επιβλαβείς ουσίες. Αν εκατομμύρια άτομα αρχίσουν σύντομα να συνδέουν στην πρίζα του ρεύματος τα ηλεκτρικά τους αυτοκίνητα τα απογεύματα για να τα επαναφορτίζουν, όλες οι ασφάλειες θα πέσουν αμέσως και τα φώτα θα σβήσουν κυριολεκτικά, διότι τα δίκτυά μας ηλεκτρικού ρεύματος δεν θα μπορέσουν να αντέξουν το φορτίο. Πολύ περισσότερο, όλη αυτή η πρόσθετη ενέργεια για ηλεκτρικά αυτοκίνητα θα πρέπει να παραχθεί από πρόσθετους σταθμούς ηλεκτρικής ενέργειας.
<P>
Συνοψίζοντας, λοιπόν, τα ηλεκτρικά αυτοκίνητα είναι πανάκριβα και ρυπογόνα, επιβαρύνουν υπερβολικά την ικανότητα του δικτύου και σε γενικές γραμμές δεν δείχνουν και πολύ ηλεκτρικά, είτε είναι μαύρα είτε όχι. Κατά συνέπεια, δεν θέλουμε καμία ευρωπαϊκή τυποποίηση για τα ηλεκτρικά αυτοκίνητα ούτε τώρα ούτε ποτέ.
<SPEAKER ID="527" NAME="Ivo Belet" AFFILIATION="PPE">
(NL) Κύριε Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, πρώτον και κύριον θα ήθελα να σας ζητήσω να μην δώσετε καμία σημασία στις απίστευτες ανοησίες που εκστόμισε ο προηγούμενος ομιλητής. Τούτου λεχθέντος, θα ήθελα να επισημάνω ότι, όπως είπε ήδη ο Πρόεδρος, η αυτοκινητοβιομηχανία είναι ο πλέον σημαντικός βιομηχανικός κλάδος στην Ευρωπαϊκή Ένωση και θα παραμείνει εξαιρετικά σημαντικός για τους εργοδότες, τους εργαζομένους και τις θέσεις εργασίας. Νομίζω ότι θα πρέπει να μεταβούμε στα ηλεκτρικά αυτοκίνητα το συντομότερο δυνατόν, όπως είπε ήδη ο Επίτροπος. Αυτός είναι ο λόγος για τον οποίο πρέπει τώρα να υλοποιήσουμε το σχέδιο δράσης που υποβάλατε πριν από μία εβδομάδα εσείς, κύριε Επίτροπε.
<P>
Θα επισημάνω τρεις προτεραιότητες από το σχέδιο δράσης σας. Καταρχάς, τους ίδιους τους εργαζομένους. Προφανώς θα πρέπει να τους παρασχεθεί εκπαίδευση, ούτως ώστε να μπορέσουν να χρησιμοποιήσουν τις νέες τεχνολογίες και αυτό είναι κάτι το οποίο τονίσαμε ιδιαίτερα στο ψήφισμά μας. Σας τονίζω αυτό το ιδιαίτερο ζήτημα. Ζητάμε να καταβληθεί μείζονα προσπάθεια όσον αφορά την εκπαίδευση, ιδιαίτερα μέσω του Ευρωπαϊκού Κοινωνικού Ταμείου.
<P>
Δεύτερον, κύριε Επίτροπε, κύριε Πρόεδρε, τα οχήματα του μέλλοντος και ιδιαίτερα οι ηλεκτρικοί συσσωρευτές. Αυτό το ζήτημα αναφέρθηκε ήδη εδώ, είναι όμως εξαιρετικά σημαντικό. Εμείς, ως Ευρωπαϊκή Ένωση, φιλοδοξούμε να τεθούμε πρωτοπόροι παγκοσμίως και, αν μη τι άλλο, να μην υστερούμε έναντι των Κινέζων. Αν θέλουμε να το επιτύχουμε αυτό, η τεχνολογία των συσσωρευτών πρέπει να αποτελέσει απόλυτη προτεραιότητα στο έβδομο και όγδοο πρόγραμμα πλαίσιο για την έρευνα και την ανάπτυξη. Πρέπει να γίνει κάποια ανακατανομή πόρων σε αυτά και πρέπει να δώσουμε έμφαση σε αυτό το θέμα.
<P>
Τρίτον, η υποδομή φόρτισης. Σε αντίθεση με εκείνο που είπε ο προηγούμενος ομιλητής, πρέπει να παρουσιάσουμε ένα ευρωπαϊκό πρότυπο μέχρι τα τέλη του επόμενου έτους και αυτό περιλαμβάνεται στο σχέδιό σας. Ειδάλλως, θα καθηλωθούμε σε μια κατακερματισμένη αγορά. Κύριε Επίτροπε, κύριε Πρόεδρε, κυρίες και κύριοι, έχουμε εδώ μια μοναδική ευκαιρία να δώσουμε ισχυρή ώθηση στην αύξηση των θέσεων εργασίας στην Ευρώπη και να αποφύγουμε το ενδεχόμενο να κατακλυστούμε με προϊόντα και ανταλλακτικά που κατασκευάζονται στην Κίνα. Έχουμε ακόμη χρόνο να το αποφύγουμε αυτό.
<SPEAKER ID="528" NAME="Judith A. Merkies" AFFILIATION="S&amp;D">
(NL) Κύριε Πρόεδρε, κύριε Επίτροπε, κύριε Υπουργέ, έχω μερικές επισημάνσεις: τεχνολογία, ουδετερότητα, τυποποίηση, έξυπνοι μετρητές και πρώτες ύλες. Επιτρέψτε μου πρώτα απ' όλα να συγχαρώ την Επιτροπή, που υιοθέτησε μια τεχνολογικώς ουδέτερη προσέγγιση. Παρέχω την υποστήριξή μου σε αυτό, διότι η ενεργειακή αποδοτικότητα στα αυτοκίνητα πρέπει να ρυθμιστεί μέσω της φιλόδοξης νομοθεσίας για τις εκπομπές διοξειδίου του άνθρακα και πρέπει να επιλέξουμε μια πράσινη τεχνολογία. " τεχνολογία θα αναδειχθεί μόνη της. Αποτελεί κανόνα στο Κοινοβούλιο να εκφράζονται συγχαρητήρια και είμαι πολύ χαρούμενη που το κάνω αυτό, με την άδειά σας όμως, κύριε Πρόεδρε, επιφυλάσσομαι να εκφράσω τα εγκώμιά μου την επόμενη φορά, διότι νομίζω ότι η Επιτροπή άργησε πολύ όσον αφορά την τυποποίηση των ηλεκτρικών οχημάτων. Αναφερθήκατε στις διεπαφές φόρτισης, συνολικά όμως δεν έγινε καμία πραγματική αναφορά στους συσσωρευτές. Τα πρότυπα δεν θα είναι διαθέσιμα παρά το 2012 και ενδεχομένως να αρχίσουν να ισχύουν αργά, από το 2013. Επιτρέψτε μου να σας προτείνω να καταβάλετε κάθε δυνατή προσπάθεια να επιταχύνετε τις εξελίξεις.
<P>
Δεν κάνατε καμία αναφορά στους έξυπνους μετρητές στα αυτοκίνητα και παρά ταύτα, όντως μιλήσατε για την έξυπνη φόρτιση. Επιτρέψτε μου να σας ζητήσω να διασφαλίσετε ότι οι έξυπνοι μετρητές θα περιληφθούν στην επόμενη ανακοίνωσή σας, διότι αυτός είναι ο μόνος δυνατός τρόπος διαχείρισης της κινητικότητας και επιβολής φόρου για την ενέργεια, αν παραστεί ανάγκη. Τώρα, περνώντας στις πρώτες ύλες, μιλήσατε για κάθε είδους δυνατότητες, ειλικρινά όμως, το λίθιο δεν είναι διαθέσιμο σε μεγάλη κλίμακα. Συνεπώς, επιτρέψτε μου να σας ζητήσω να ενισχύσετε τις προσπάθειές σας και να διεξαγάγετε περισσότερη έρευνα για την εξεύρεση εναλλακτικών λύσεων για το σπάνιο αυτό υλικό.
<SPEAKER ID="529" NAME="Bogdan Kazimierz Marcinkiewicz" AFFILIATION="PPE">
(PL) Κύριε Πρόεδρε, η Ευρωπαϊκή Ένωση χρειάζεται συντονισμό της έρευνας, καινοτόμα δράση και συσσώρευση επενδύσεων για την τόνωση της ανάπτυξης των τεχνολογιών καυσίμου στα ηλεκτρικά οχήματα. " ευρωπαϊκή αγορά θα πρέπει να επιταχύνει την κατασκευή της υποδομής για την επαναφόρτιση συσσωρευτών και να διασφαλίσει επίσης την ύπαρξη οικονομικών κινήτρων για τους καταναλωτές όσον αφορά την αγορά ηλεκτρικών αυτοκινήτων.
<P>
" τυποποίηση οχημάτων και η διασφάλιση της καθολικής τους διαλειτουργικότητας στην ευρωπαϊκή αγορά είναι βασική. Στις προτεραιότητές της, και ιδιαίτερα στη συνάντηση στο Σαν Σεμπαστιάν τον Φεβρουάριο του τρέχοντος έτους, η ισπανική Προεδρία επεσήμανε με σαφήνεια την ανάγκη να διαμορφωθεί μια ομοιόμορφη θέση τόσο στην Ευρώπη όσο και παγκοσμίως. Ελπίζω ότι οι ευρωπαίοι κατασκευαστές θα συμβάλουν στην πραγμάτωση των ιδεών της στρατηγικής 2020, στη δημιουργία σύγχρονων λύσεων για τη διασύνδεση ηλεκτρικών οχημάτων με έξυπνα δίκτυα ηλεκτρικής ενέργειας.
<P>
Παρά ταύτα, δεν πρέπει να λησμονούμε ότι οι αλλαγές που έχουμε ενώπιόν μας πρέπει να πραγματοποιηθούν με ισορροπημένο τρόπο, με κατάλληλα μέτρα για την εναρμόνιση και τη χρησιμοποίηση πηγών ενέργειας που βρίσκονται ήδη σε χρήση στην αυτοκινητοβιομηχανία, όπως είναι το προπάνιο, το βουτάνιο και το φυσικό αέριο, που όλα τους έχουν οικολογικά οφέλη. Τα ηλεκτρικά αυτοκίνητα, η σημασία τους για τη συνεχιζόμενη διαδικασία αφαίρεσης του άνθρακα και η αποδοτικότητά τους πρέπει να αναλυθούν διεξοδικά από την άποψη των εκπομπών διοξειδίου του άνθρακα.
<SPEAKER ID="531" NAME="Mario Pirillo" AFFILIATION="S&amp;D">
(IT) Κύριε Πρόεδρε, κυρίες και κύριοι, η Ευρωπαϊκή Ένωση κάνει βήματα για να εκπονήσει μια νέα εναλλακτική επιλογή έναντι των παραδοσιακών οχημάτων: αυτήν των ηλεκτρικών αυτοκινήτων. Είμαι ευγνώμων στην ισπανική Προεδρία γι' αυτό, που συμπεριέλαβε δηλαδή το σημαντικό αυτό θέμα στην πολιτική της ατζέντα. Είμαι επίσης ευγνώμων στον Επίτροπο Tajani για τα σημεία που επεσήμανε.
<P>
Πολλά κράτη μέλη επενδύουν και προωθούν αυτόν τον τύπο καθαρής τεχνολογίας, η Ευρώπη όμως πρέπει σαφώς να επανεξετάσει την υποδομή, τον ορισμό προδιαγραφών ασφαλείας, τα συστήματα επαναφόρτισης και τη διαλειτουργικότητα. Σημειώθηκε μεγάλη πρόοδος όσον αφορά τη μείωση των εκπομπών διοξειδίου του άνθρακα των αυτοκινήτων και ελπίζω ότι, με τη βοήθεια της καινοτομίας, τα ηλεκτρικά αυτοκίνητα σύντομα θα αποτελέσουν μια προσιτή μέθοδο μεταφοράς για τον μέσο πολίτη.
<P>
Είναι ιδιαίτερα σημαντικό να υποστηριχθούν οι νέες τεχνολογίες, όταν η πρόκληση συνίσταται στο να έχουμε μια οικονομία με χαμηλές εκπομπές άνθρακα. Οι όποιες παραχωρήσεις δεν πρέπει όμως να τιμωρήσουν την παραδοσιακή αυτοκινητοβιομηχανία, που έχει κάνει και που συνεχίζει να κάνει πάρα πολλά για την προώθηση της βιώσιμης κινητικότητας.
<SPEAKER ID="532" NAME="Maria Da Graça Carvalho" AFFILIATION="PPE">
(PT) Κύριε Πρόεδρε, επικροτώ την πρόσφατη ανακοίνωση για τα καθαρά και αποδοτικά οχήματα. " άφιξη ηλεκτρικών αυτοκινήτων στην αγορά μπορεί να αποτελέσει ανταγωνιστικό πλεονέκτημα για την ευρωπαϊκή βιομηχανία. Δεν πρέπει, όμως, να λησμονούμε ότι η Ευρώπη είναι επί του παρόντος παγκόσμια ηγέτιδα δύναμη στον τομέα της αυτοκινητοβιομηχανίας και δεν μπορούμε να διακινδυνεύσουμε αυτό το ανταγωνιστικό πλεονέκτημα.
<P>
Συνεπώς, καλώ την Επιτροπή και τα κράτη μέλη να διαμορφώσουν τις συνθήκες που είναι αναγκαίες για τη δημιουργία μιας εσωτερικής αγοράς ηλεκτρικών αυτοκινήτων. Θα ήθελα επίσης να προειδοποιήσω για την ανάγκη εναρμόνισης των προτύπων για συσσωρευτές και συμβατά σημεία επαναφόρτισης στα διάφορα κράτη μέλη. Είναι επίσης σημαντικό να θεσπιστούν φορολογικά κίνητρα, με ενδεδειγμένες τιμές ηλεκτρικής ενέργειας για τους καταναλωτές. Ένας άλλος σημαντικός παράγοντας θα είναι ο εκσυγχρονισμός των δικτύων ηλεκτρικής ενέργειας. Ζητώ να γίνουν μεγαλύτερες επενδύσεις στην έρευνα και την ανάπτυξη των έξυπνων δικτύων ηλεκτρικής ενέργειας και στην τεχνολογία συσσωρευτών, προκειμένου να καταστεί πιο αποδοτική η χρήση των πρώτων υλών στους συσσωρευτές. Συνεπώς, ζητώ να καταβληθεί κάθε προσπάθεια για να διατηρήσει η Ευρώπη την παγκόσμια πρωτοπορία της στην αυτοκινητοβιομηχανία.
<SPEAKER ID="533" NAME="Bernd Lange" AFFILIATION="S&amp;D">
(DE) Κύριε Πρόεδρε, κύριε Προεδρεύων του Συμβουλίου, κύριε Επίτροπε, θα ήθελα και εγώ να ευχαριστήσω την ισπανική Προεδρία, καθώς και την Επιτροπή που έφερε προς συζήτηση το θέμα της ηλεκτρικής κινητικότητας. Πιστεύω, επίσης, ότι μπορούμε να χρησιμοποιήσουμε την ηλεκτρική κινητικότητα για να αναζωογονήσουμε την οικονομία κινητικότητας στην Ευρώπη, χρειάζεται δε να το κάνουμε αυτό για να δημιουργήσουμε αξία και να διαφυλάξουμε τις θέσεις εργασίας.
<P>
Ωστόσο -για να χρησιμοποιήσω μια άλλη μεταφορά- πρέπει να μπούμε στον ανελκυστήρα, διότι το ζήτημα της ηλεκτρικής κινητικότητας επηρεάζει πολλούς τομείς πολιτικής. Υπάρχει βεβαίως το ζήτημα της τυποποίησης, της τεχνολογίας, αλλά και το ζήτημα της ενσωμάτωσης της ηλεκτρικής κινητικότητας σε ολόκληρο το σύστημα μεταφορών, διότι ενδεχομένως να χρειαστούμε νέες μορφές κινητικότητας, ιδιαίτερα στις αστικές περιοχές. " ενέργεια πρέπει να είναι ανανεώσιμη και χρειαζόμαστε πρώτες ύλες, συνεπώς επηρεάζεται και το εμπόριο. Επομένως, θέλω να σας ζητήσω, κύριε Επίτροπε, να ενσωματώσετε ενδεχομένως την ηλεκτρική κινητικότητα περαιτέρω στο κανονιστικό πλαίσιο για την αυτοκινητοβιομηχανία τον 21ο αιώνα (CARS 21).
<SPEAKER ID="534" NAME="Lambert van Nistelrooij" AFFILIATION="PPE">
(NL) Κύριε Πρόεδρε, κύριε Επίτροπε, χθες τούτη η Αίθουσα ήταν γεμάτη δημάρχους, που υπέγραψαν το Σύμφωνο των Δημάρχων για να αναλάβουν μια πραγματική δέσμευση με στόχο μια οικονομία με χαμηλές εκπομπές διοξειδίου του άνθρακα. Εκείνο που μου έκανε εντύπωση στη διάρκεια της συζήτησης ήταν ότι ήταν έτοιμοι να αναλάβουν συγκεκριμένη δράση προς όφελος των πολιτών μας και να τηρήσουν αυτήν τη δέσμευση. Τώρα, το ηλεκτρικό αυτοκίνητο είναι μια ωραία εμβληματική πρωτοβουλία. " Ευρώπη έχει μια παράδοση και μια φήμη όσον αφορά την ποιότητα. Ωστόσο, από παγκόσμια σκοπιά, και θα ήθελα εν προκειμένω να κοιτάξετε τα στοιχεία για τα ηλεκτρικά αυτοκίνητα στην Κίνα, πρέπει πράγματι να ανεβάσουμε ταχύτητα, όπως αναφέρει η ανακοίνωση της Επιτροπής.
<P>
Αυτοί οι δήμαρχοι είχαν την ιδέα για έξυπνες πόλεις. Είναι δυνατόν να δει κανείς ότι υπάρχει πεδίο για ένα μείζον άλμα προόδου όσον αφορά τα ηλεκτρικά αυτοκίνητα και τις μεταφορές γενικότερα, ιδιαίτερα στις πόλεις. Σε αυτό το πλαίσιο, η τυποποίηση των συσσωρευτών, των σημείων φόρτισης κλπ. έχει πράγματι μείζονα σημασία. " χώρα μου, οι Κάτω Χώρες, έκανε μια επιλογή. Είπαμε "ναι" σε έναν γερμανικό ρευματολήπτη. Τώρα, αυτό είναι ευρωπαϊκή σκέψη και μαζί προχωράμε με τον εξαπολικό ρευματολήπτη του Menneke. Πρέπει στην πράξη να ακολουθήσουμε αυτήν τη συλλογιστική και να διασυνδέσουμε τις καλύτερες τεχνολογίες μας.
<P>
Θέλω να τονίσω δύο ακόμα σημεία. Καταρχάς, μας λείπει μια κατάλληλη επικοινωνιακή στρατηγική. Από την αρχή κιόλας αυτό το σχέδιο αποτέλεσε ένα άριστο μέσο για να φέρουμε την Ευρώπη πλησιέστερα στους πολίτες της και η Ευρώπη μπορεί να αναδείξει περισσότερο την εικόνα του. Οι πολίτες δεν θα προσέρχονται στις κάλπες και τι μπορεί να κάνει η Ευρώπη γι' αυτό;
<P>
Στην πράξη, αυτό είναι κάτι που αξίζει να λάβει τον χαρακτηρισμό E (Ευρωπαϊκό): ευρωπαϊκή ηλεκτρική ενέργεια. Θα πρέπει να το προωθήσουμε αυτό, διότι θα αναδείξει περισσότερο σχέδια αυτού του είδους και εμείς θα αποκτήσουμε το σήμα "E" κατά τη διάρκεια της διαδικασίας. Εργαζόμαστε για ένα ευρωπαϊκό σχέδιο, για να διατηρήσουμε τις θέσεις εργασίας και να τεθούμε στην πρωτοπορία, επομένως αυτό ίσως θα μπορούσε να αναδειχθεί κάπως ευκρινέστερα στην ανακοίνωση.
<SPEAKER ID="535" NAME="Antonio Cancian" AFFILIATION="PPE">
(IT) Κύριε Πρόεδρε, κύριε López Garrido, κυρίες και κύριοι, σας ευχαριστώ για την έκθεσή σας, κύριε Tajani. Το σχέδιο για το ηλεκτρικό αυτοκίνητο χρονολογείται από το 2006: όλα τα θεσμικά όργανα συμφωνούν ότι είναι ένα έγκυρο σχέδιο. Το Ευρωπαϊκό Κοινοβούλιο εξέδωσε ήδη τη θετική ετυμηγορία του το 2008, η Επιτροπή εξέδωσε μια ανακοίνωση για τα έξυπνα αυτοκίνητα ήδη από το 2006 και σήμερα ο Επίτροπός μας καταβάλλει σοβαρές και πρακτικές προσπάθειες να διατεθούν αυτά τα αυτοκίνητα στο προσεχές μέλλον. Άκουσα τον πρωθυπουργό Zapatero, όταν παρουσίασε το πρόγραμμά του, ο οποίο; κυριολεκτικά αναφέρθηκε στα ηλεκτρικά αυτοκίνητα ως βασική προτεραιότητα της εξάμηνης θητείας της ισπανικής Προεδρίας.
<P>
Θέλησα να επαναλάβω ότι αυτού του είδους ο βαθμός αποδοχής πρέπει να ισοσταθμίζεται από πρακτικότητα: πρακτικότητα όσον αφορά την πρόωση, πρακτικότητα όσον αφορά τον εξοπλισμό και πρακτικότητα όσον αφορά τα συστήματα επαναφόρτισης, που είναι τα στοιχεία τα οποία απαιτούνται για τα ηλεκτρικά αυτοκίνητα προκειμένου αυτά να λειτουργήσουν τώρα και στο μέλλον. Τα ηλεκτρικά αυτοκίνητα έχουν το πλεονέκτημα ότι μπορούν να εισέρχονται και να εξέρχονται από την κίνηση εύκολα και ότι δεν απαιτούν κάποια μείζονα υποδομή για την κατασκευή τους, και αυτός είναι ο λόγος για τον οποίο πιστεύω ότι αυτό το ζήτημα είναι στρατηγικής σημασίας. Να έχετε επίσης υπόψη -να το έχετε υπόψη, κύριε Επίτροπε- την ύπαρξη πρωτοτύπων με κυψέλες καυσίμου υδρογόνου, που είναι επίσης σημαντικές.
<P>
Σήμερα, υπάρχουν ήδη υβριδικά αυτοκίνητα στην αγορά και το υβριδικό μοντέλο λειτουργεί τόσο για τα ηλεκτρικά όσο και για τα υδρογόνα οχήματα: το υδρογόνο με μεθάνιο και τα άλλα με παραδοσιακά συστατικά πετρελαίου ή βενζίνης. Τα οχήματα με εναλλακτικά καύσιμα είναι μια ιδέα που κερδίζει έδαφος∙ το γεγονός ότι το μερίδιο αγοράς τους διπλασιάστηκε το 2008 το αποδεικνύει. Ωστόσο, εξακολουθούν να αντιπροσωπεύουν μόλις το 1,3% όλων των καταχωρημένων οχημάτων. Είμαστε στον σωστό δρόμο, αλλά ο χρόνος εξαντλείται σε ό,τι αφορά την καινοτομία για να βοηθήσουμε το περιβάλλον και την αγορά εργασίας.
<SPEAKER ID="536" NAME="Artur Zasada" AFFILIATION="PPE">
(PL) Κύριε Πρόεδρε, κύριε Tajani, στο πλαίσιο της σημερινής συζήτησης, θα ήθελα να επιστήσω την προσοχή σε έναν νέο κίνδυνο που προέκυψε με τη διάδοση των ηλεκτρικών και υβριδικών οχημάτων. Εν συντομία, σε αστικές συνθήκες αυτά τα οχήματα παραείναι αθόρυβα.
<P>
Παραδόξως, το χαμηλό επίπεδο θορύβου, το οποίο μπορεί να θεωρηθεί πλεονέκτημα, μπορεί να αποτελέσει πραγματικό κίνδυνο για τα παιδιά και τους ηλικιωμένους και ιδιαίτερα για τους τυφλούς. Συνεπώς, θα πρέπει ήδη να σκεφθούμε με ποιον τρόπο θα αποφευχθούν ατυχήματα στα οποία θα εμπλέκονται υβριδικά οχήματα, διότι ο μόνος θόρυβος που κάνουν είναι ο θόρυβος από τα ελαστικά τους κατά την κύλισή τους στην άσφαλτο. Συνεπώς, πρέπει να απαντήσουμε στα ακόλουθα ερωτήματα όσο το δυνατόν συντομότερα: θα πρέπει αυτά τα αυτοκίνητα να κάνουν θόρυβο και, αν ναι, τι είδους θόρυβο και πόσο υψηλός πρέπει να είναι αυτός; Δεν θα έπρεπε ήδη να επιβάλουμε μια υποχρέωση στους παραγωγούς να αναπτύξουν συστήματα, τα οποία θα προειδοποιούν ότι πλησιάζει ένα όχημα και να τα εγκαταστήσουμε ως βασικό εξοπλισμό;
<SPEAKER ID="537" NAME="Πρόεδρος">
Περνάμε τώρα στη διαδικασία "catch-the-eye" και θα εξηγήσω τα κριτήρια που θα ακολουθήσω, ούτως ώστε κανείς να μην νιώσει κατόπιν προσβεβλημένος ή θυμωμένος μαζί μου.
<P>
Υπάρχουν ακόμη πολλά σημεία στην ημερήσια διάταξη. Συνεπώς, θα δώσω τον λόγο σε πέντε βουλευτές του ΕΚ αυτήν τη φορά και θα προτιμήσω εκείνους από εσάς που δεν μίλησαν ήδη σήμερα γι' αυτό το θέμα. Προφανώς, θα αντιμετωπίσω ισότιμα τις διαφορετικές πολιτικές Ομάδες.
<SPEAKER ID="538" NAME="Alfredo Pallone" AFFILIATION="PPE">
(IT) Κύριε Πρόεδρε, κυρίες και κύριοι, θα είμαι πραγματικά πολύ σύντομος, πολύ περισσότερο επειδή συμφωνώ με ό,τι είπαν τόσο ο κ. Tajani όσο και ο κ. López Garrido. Μάλιστα, θα παραλείψω εντελώς την ομιλία που είχα ετοιμάσει διότι, κύριε López Garrido, ξεκινήσατε μια συζήτηση που πρέπει να αναπτυχθεί στους κόλπους της Ευρωπαϊκής Ένωσης.
<P>
Επιτρέψτε μου να εξηγήσω καλύτερα αυτό που λέω. Θα αφήσω επίσης κατά μέρος την περιβαλλοντική πτυχή που αφορά τα ηλεκτρικά αυτοκίνητα για να συζητήσω για τα προβλήματα απασχόλησης: εσείς, μαζί με τον κ. Tajani, αναφέρεστε στο γεγονός ότι, αν η Ευρώπη θέλει να προστατευθεί από τις αναδυόμενες χώρες και αν θέλει να γίνει σημείο αναφοράς σε διεθνές επίπεδο, τότε δεν μπορεί να παραβλέψει την έρευνα και την καινοτομία.
<P>
Το πραγματικό ζήτημα, σήμερα, το οποίο πρέπει να το συζητήσει το Ευρωπαϊκό Κοινοβούλιο, είναι να μάθουμε τι είδους Ευρώπη και τι είδους σχέση θέλουμε μεταξύ των κρατών μελών. Όταν βλέπω, ιδιαίτερα στην επιτροπή μου, την τάση των κρατών μελών να ανταγωνίζονται μεταξύ τους χαμηλώνοντας τον φορολογικό συντελεστή, λέω ότι αναμφίβολα αποτύχαμε πλήρως να κατανοήσουμε τι θα πρέπει να αντιπροσωπεύει η Ευρώπη. Σας ευχαριστώ, κύριε López Garrido, σας ευχαριστώ, κύριε Tajani: η έρευνα και η καινοτομία μπορούν πραγματικά να καταστήσουν την Ευρωπαϊκή Ένωση το νευραλγικό κέντρο της παγκόσμιας οικονομίας.
<SPEAKER ID="539" NAME="Silvia-Adriana Ţicău" AFFILIATION="S&amp;D">
(RO) Οι οδικές μεταφορές ευθύνονται για το 28% των ρυπογόνων εκπομπών που προκαλούν οι τομείς που δεν υπάγονται στο σύστημα εμπορίας εκπομπών. Σύμφωνα με τις ισχύουσες νομοθετικές διατάξεις, οι κατασκευαστές αυτοκινήτων πρέπει να κατασκευάζουν, το αργότερο μέχρι το 2020, μόνο οχήματα το επίπεδο εκπομπών ρύπων των οποίων θα είναι κατώτερο από 120 γραμμάρια διοξειδίου του άνθρακα ανά χιλιόμετρο. Επιπλέον, οι κατασκευαστές οχημάτων μπορούν να κάνουν εκπτώσεις στους αγοραστές όταν αντικαθιστούν παλαιά, περισσότερο ρυπογόνα αυτοκίνητα με ένα όχημα που έχει χαμηλότερα επίπεδα εκπομπής ρύπων.
<P>
Το αποτέλεσμα είναι ότι στην Ευρωπαϊκή Ένωση το 2009 σημειώθηκε αύξηση 7% στη ζήτηση για υβριδικά ή ηλεκτρικά οχήματα. Αυτά τα οχήματα είναι ιδιαίτερα κατάλληλα για οδήγηση σε αστικό περιβάλλον. " μεγάλης κλίμακας χρήση των ηλεκτρικών ή υβριδικών οχημάτων εξαρτάται από την έκταση της κάλυψης που παρέχει η υποδομή παροχής ενέργειας σε αυτά. Σε σχέση με αυτό, καθίσταται ζωτικής σημασίας η τυποποίηση των ηλεκτρικών οχημάτων.
<SPEAKER ID="540" NAME="João Ferreira" AFFILIATION="GUE/NGL">
(PT) Κύριε Πρόεδρε, οι περιορισμοί που συνδέονται με τα ηλεκτρικά οχήματα -όπως είναι, μεταξύ άλλων, η μόλυνση που συνδέεται με την παραγωγή των συσσωρευτών, οι δυσχέρειες στην παροχή στρατηγικής σημασίας στοιχείων όπως είναι το λίθιο, καθώς και η περιορισμένη ακτίνα των οχημάτων- καθιστούν αντεδεικνυόμενη την ανάληψη εμπορικών ή διαφημιστικών κινδύνων.
<P>
Αυτά τα οχήματα αποτελούν όμως σημαντική εναλλακτική επιλογή, στην οποία πρέπει να δοθεί η δέουσα προσοχή, παρά αυτά τα προβλήματα. Παρά ταύτα, ποτέ δεν θα πλησιάσουν στο να αντικαταστήσουν όλα τα υφιστάμενα οχήματα που κινούνται με ενέργεια από ορυκτά καύσιμα.
<P>
" κοινωνία που βασίζεται στο αυτοκίνητο, όπως την γνωρίζουμε σήμερα, έχει συνεπώς λάβει ποινή με αναστολή. Αυτός είναι ο λόγος για τον οποίο υπάρχει πιεστική ανάγκη, αρχής γενομένης από τώρα, να αυξηθεί η χρήση όλων των τύπων δημόσιων, συλλογικών μέσων μεταφοράς και να τα καταστήσουμε προσιτά σε όλους, ιδιαίτερα τα ηλεκτροκίνητα μέσα μεταφοράς: τον επίγειο και υπόγειο σιδηρόδρομο, τα βαρέα και ελαφρά οχήματα, ταχέα τραμ, τρόλεϊ, κλπ. Σε μεσοπακροπρόθεσμο χρονικό ορίζοντα, τα αυτοκίνητα -ακόμη και τα ηλεκτρικά- θα πρέπει να αναλάβουν έναν συμπληρωματικό και επικουρικό ρόλο για να ανταποκριθούν σε συγκεκριμένες οικογενειακές ανάγκες.
<SPEAKER ID="541" NAME="Jaroslav Paška" AFFILIATION="EFD">
- (SK) Τα ηλεκτρικά οχήματα θεωρούνται ως ένας από τους τρόπους για να εκπληρωθούν αυστηρά πρότυπα περιβαλλοντικής προστασίας, καθώς δεν παράγουν καθόλου εκπομπές.
<P>
Πολλές αυτοκινητοβιομηχανίες τόσο στην Ευρώπη όσο και στην Ασία ολοκλήρωσαν ήδη την ανάπτυξη αυτών των οχημάτων και είναι έτοιμες να τα διαθέσουν στην αγορά. Ωστόσο, η ευρύτερη διανομή αυτών των οχημάτων αποτρέπεται από την έλλειψη προτύπων, που θα καθορίζουν τις παραμέτρους για καθολικού τύπου σταθμούς επαναφόρτισης, και τον υλικό εξοπλισμό και το λογισμικό που θα επιτρέψουν στα οχήματα που εισάγονται στην Ευρώπη από διαφόρους παραγωγούς να φορτίζονται αποδοτικά και γρήγορα σε ένα δίκτυο αυτών των σταθμών, το οποίο θα είναι όσο το δυνατόν πυκνότερο. Ενώ η Ευρωπαϊκή Επιτροπή ερευνά, σταθμίζει και προπαρασκευάζεται, οι ιάπωνες φίλοι μας εργάζονται σκληρά. Στο Τόκιο, συγκροτήθηκε μια ομοσπονδία παραγωγών ηλεκτρικών αυτοκινήτων, η οποία ήδη εκπονεί κοινά πρότυπα για τα οχήματα αυτά και προσφέρεται επίσης να συνεργαστεί με τους ευρωπαίους παραγωγούς.
<P>
Με στόχο τη δημιουργία ενός χώρου για τα ηλεκτρικά οχήματα το συντομότερο δυνατόν καλώ, λοιπόν, την Επιτροπή να ενώσει τις δυνάμεις της με τους ιάπωνες παραγωγούς το ταχύτερο δυνατόν και να συμβάλει ενεργά στη θέσπιση παγκόσμιων προτύπων για τη χρήση ηλεκτρικών οχημάτων.
<SPEAKER ID="542" NAME="Izaskun Bilbao Barandica" AFFILIATION="ALDE">
(ES) Κύριε Πρόεδρε, η Ευρώπη 2020 και το ηλεκτρικό αυτοκίνητο. " καινοτομία και η ανταγωνιστικότητα αποτελούν αυτά καθεαυτά γνώση. Υπάρχουν πολλές περιφέρειες που προηγούνται των κρατών στα οποία ανήκουν όσον αφορά την ώθηση και την αποτελεσματικότητα των καινοτόμων πολιτικών τους.
<P>
Ως Βάσκος, είμαι υπερήφανος που μπορώ να σας ενημερώσω ότι πριν από πέντε χρόνια ξεκινήσαμε να κατασκευάζουμε ένα κέντρο ευφυούς αυτοκίνησης. Σήμερα συνενώνει περισσότερες από 50 εταιρείες που συμμετέχουν στην έρευνα, την ανάπτυξη και την καινοτομία όσον αφορά την ηλεκτρική κινητικότητα για ολόκληρη την Ευρώπη.
<P>
Στη χώρα των Βάσκων υπάρχει επίσης μια κοινοπραξία, οι εκπρόσωποι της οποίας παρουσίασαν την εμπειρία τους ενώπιον του Σώματος: το Hiriko, ένα αρθρωτό ηλεκτρικό αυτοκίνητο, σχεδιασμένο για αστικές μετακινήσεις. Όλα αυτά προήλθαν από μια σύμπραξη δημόσιου-ιδιωτικού τομέα και περιφερειακή στήριξη, γεγονός που σήμαινε ότι η Ισπανία, η οποία δεν είχε συμμετάσχει σε αυτήν την προσπάθεια μέχρι την τελευταία στιγμή, μπορούσε να συμπεριλάβει αυτά τα επιτεύγματα στο πρόγραμμά της και να οργανώσει τη διάσκεψη κορυφής της για την καινοτομία στη χώρα των Βάσκων.
<P>
Οι περιφέρειες και η γνώση τους πρέπει να αποκτήσουν οριστικά πλέον κεντρική σημασία, αν θέλουμε να οικοδομήσουμε μια πιο συμμετοχική και αποτελεσματική Ευρώπη. Έπειτα, θα είναι ευκολότερη η επίτευξη των προκλήσεων που θέτουμε για το μέλλον σε αυτό το ψήφισμα.
<SPEAKER ID="543" NAME="Diego López Garrido" LANGUAGE="ES">
Κύριε Πρόεδρε, θα ήθελα να ευχαριστήσω τους αξιότιμους βουλευτές του ΕΚ, που επικρότησαν την πρωτοβουλία της ισπανικής Προεδρίας του Συμβουλίου προκειμένου να καταστεί η υποστήριξη προς τα ηλεκτρικά οχήματα προτεραιότητα στο πρόγραμμα της Προεδρίας.
<P>
Θα ήθελα επίσης να ευχαριστήσω τους εισηγητές, που συνέβαλαν στην πρόταση ψηφίσματος που θα τεθεί αύριο σε ψηφοφορία σε τούτο το Σώμα, κάποιοι από τους οποίους άδραξαν την ευκαιρία να μιλήσουν. Περιλαμβάνουν την κ. Riera, την κ. del Castillo, τον κ. Cramer και την κ. Matias. Είμαι πολύ ευγνώμων για τις ομιλίες τους που, μαζί με άλλες, καθιστούν σαφές ότι αυτός είναι ένας στρατηγικός στόχος της Ευρωπαϊκής Ένωσης, παρόλο που ενημέρωσαν επίσης για τις δυσχέρειες που εξακολουθούν να υφίστανται όσον αφορά την κατασκευή και την ευρεία, μαζική ανάπτυξη των ηλεκτρικών οχημάτων, καθώς και για την ανάγκη να μπορούμε να βασιστούμε στη στήριξη όλων των πολιτικών και οικονομικών παραγόντων. " κ. Bilbao μόλις αναφέρθηκε στις περιφέρειες ως καίριο στοιχείο για την ανάπτυξη των ηλεκτρικών οχημάτων.
<P>
Είμαι πεπεισμένος ότι η Ευρωπαϊκή Ένωση πρέπει να λάβει υπόψη της όλους αυτούς τους παράγοντες στο μέλλον.
<P>
Αυτός είναι ο λόγος για τον οποίο θα ήθελα να επισημάνω μερικά από αυτά που θεωρώ ως τα επιχειρήματα υπέρ των ηλεκτρικών οχημάτων. Ωστόσο, θα αναφερθώ επίσης στο τέλος στις δυσκολίες και τα εμπόδια, τα οποία πιστεύω ότι πρέπει να υπερπηδήσουμε.
<P>
Μιλώντας για τα πλεονεκτήματα, πιστεύω ότι υπάρχουν δύο καίριες πτυχές των ηλεκτρικών οχημάτων, που προσφέρουν ουσιαστικά πλεονεκτήματα. Το ένα είναι η τεχνολογία και το άλλο η ενέργεια.
<P>
Όσον αφορά την τεχνολογία, η τεχνολογία για τα ηλεκτρικά οχήματα υφίσταται ήδη. Λειτουργεί τώρα. Μάλιστα, υπάρχουν ήδη περισσότερα από 90 διαφορετικά μοντέλα ηλεκτρικών οχημάτων, τα οποία διαφημίζουν οι κατασκευαστές και τα οποία πρόκειται να διατεθούν στην αγορά στο σχετικά προσεχές μέλλον.
<P>
Και είναι επίσης γεγονός ότι ταυτόχρονα πρέπει να αποδεχθούμε ότι μερικές από αυτές τις τεχνολογίες πρέπει να αναπτυχθούν πλήρως, καθώς εξακολουθούν να έχουν ορισμένους περιορισμούς επί του παρόντος, όπως συμβαίνει με τους συσσωρευτές, την επαναφόρτιση ή την προειδοποίηση που μας έδωσε ο κ. Zasada σχετικά με την απουσία θορύβου και τους κινδύνους που μπορεί αυτό να ενέχει για τους πεζούς. Νομίζω ότι είναι πολύ σημαντικό να λάβουμε υπόψη μας τις απόψεις του.
<P>
Ακόμη πιο σημαντικό, η τεχνολογία που χρησιμοποιείται από τα ηλεκτρικά οχήματα είναι η πλέον αποδοτική και η καλύτερη για το περιβάλλον. " αποδοτικότητα της τεχνολογίας ηλεκτρικών οχημάτων μπορεί να φθάσει το 60%, ενώ οι παραδοσιακοί κινητήρες έχουν απόδοση 20%.
<P>
Επιπλέον, όσον αφορά την ενέργεια, τα ηλεκτρικά οχήματα αντικειμενικά μας βοηθούν να πετύχουμε εκείνους τους στόχους για τους οποίους μιλήσαμε σήμερα το απόγευμα, όταν συζητήσαμε για την Ευρώπη 2020 και την καταπολέμηση της κλιματικής αλλαγής, γνωστή ως στόχοι 20/20/20. Με την αποθηκευτική τους ικανότητα, τα ηλεκτρικά οχήματα έχουν τεχνολογία που μπορεί να αμβλύνει ένα από τα προβλήματα, αρνητικά ή αδύνατα σημεία των ανανεώσιμων πηγών ενέργειας. Τα ηλεκτρικά οχήματα βοηθούν τις ανανεώσιμες πηγές ενέργειας, που έχουν ένα αδύναμο σημείο: είναι ακανόνιστες. Τα ηλεκτρικά οχήματα αντισταθμίζουν αυτόν τον ακανόνιστο χαρακτήρα χάρη στα ιδιαίτερα χαρακτηριστικά τους.
<P>
Συν τοις άλλοις, συμβάλλουν επίσης στον τομέα της ενεργειακής ασφάλειας. Επί παραδείγματι, υπάρχουν πολλές χώρες στην Ευρώπη που δεν διαθέτουν πετρελαϊκά αποθέματα και τα ηλεκτρικά οχήματα θα μπορούσαν να αντισταθμίσουν αυτήν την έλλειψη και να συνεισφέρουν σε κάτι που αποτελεί επίσης στρατηγικό στόχο της Ένωσης: στον αγώνα για ενεργειακή ασφάλεια που, όπως είδαμε, ενίοτε καθιστά εξόχως τρωτές τις κοινωνίες μας.
<P>
Τέλος, εντούτοις, παρά τα πλεονεκτήματα αυτά, τα ηλεκτρικά οχήματα θα απαιτήσουν σαφώς από εμάς να αλλάξουμε πολλά από τα κατασκευαστικά μας συστήματα, καθώς και πολλές από τις τεχνολογίες στις οποίες αναφέρθηκα προηγουμένως, τις συνήθειες των ανθρώπων και τα δίκτυα διανομής ηλεκτρικής ενέργειας, θα καταστήσει μάλιστα αναγκαίο να υιοθετήσουμε μια νέα επικοινωνιακή στρατηγική, όπως πολύ ορθά επεσήμανε ο κ. van Nistelrooj.
<P>
Με άλλα λόγια, τα ηλεκτρικά οχήματα έχουν πολλά πλεονεκτήματα, υπάρχουν όμως και εμπόδια και δυσχέρειες και αυτό σημαίνει σαφώς ότι πρέπει να προσεγγίσουμε το ζήτημα από μια θετική ευρωπαϊκή προοπτική∙ σημαίνει ότι οι κυβερνήσεις της Ευρώπης, η Επιτροπή και το Ευρωπαϊκό Κοινοβούλιο, που θα ψηφίσουν αύριο μια σειρά ψηφισμάτων, πρέπει να δώσουν ιδιαίτερη προσοχή σε τούτο. Αυτός είναι ο λόγος για τον οποίο είναι πολύ σημαντικό αυτά τα τρία θεσμικά όργανα της Ένωσης -το Συμβούλιο, η Επιτροπή και το Ευρωπαϊκό Κοινοβούλιο- να εργαστούν από κοινού για τη στρατηγική γραμμή που θα πρέπει να υιοθετήσουν σε σχέση με τα ηλεκτρικά οχήματα.
<SPEAKER ID="544" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, πιστεύω ότι η ισπανική Προεδρία ορθώς έθεσε τη στρατηγική για τα ηλεκτρικά αυτοκίνητα σε ένα ευρύ -ευρύτερο- πλαίσιο, που αφορά όχι μόνο τα ηλεκτρικά αυτοκίνητα, αλλά και την ανάπτυξη και προστασία της αυτοκινητοβιομηχανίας στο πλαίσιο της ευρωπαϊκής βιομηχανικής πολιτικής. Κατ' αυτόν τον τρόπο, εξετάζει πώς θα εξελιχθεί η βιομηχανία, η βιομηχανική ανάπτυξη και η δημιουργία θέσεων εργασίας στις ερχόμενες δεκαετίες.
<P>
Κατά συνέπεια, αυτή η απόφαση, την οποία υποστηρίζει η Επιτροπή, στοχεύει -μέσω μιας διττής στρατηγικής, η οποία βέβαια δεν απορρίπτει μια σοβαρή προσπάθεια για τη μείωση των εκπομπών διοξειδίου του άνθρακα όσον αφορά τα παραδοσιακά οχήματα- σε δύο τομείς: στα αυτοκίνητα με κινητήρα καύσης, τα οποία πρέπει να βελτιωθούν, και στην τεχνολογία και την έρευνα, διότι, όπως είπαν η κ. Bilbao Barandica και ο κ. Pallone, είναι απολύτως ορθό να εστιάζουμε στην τεχνολογία και την έρευνα, αν θέλουμε να αντεπεξέλθουμε στην πρόκληση στην παγκόσμια αγορά. Δεν μπορούμε να διανοηθούμε ότι θα έχουμε μια ανταγωνιστική ευρωπαϊκή αυτοκινητοβιομηχανία, αν δεν αναληφθεί ισχυρή δράση στα πεδία της καινοτομίας και της έρευνας: κάθε πρωτοβουλία και στήριξη από το Κοινοβούλιο σε αυτό το πεδίο είναι, επομένως, λίαν ευπρόσδεκτη.
<P>
" επιλογή ενός ηλεκτρικού αυτοκινήτου δεν σημαίνει ότι αποκλείονται άλλες εναλλακτικές επιλογές: το λέω αυτό στον κ. Cancian, που υπογράμμισε τη σημασία των υβριδικών αυτοκινήτων, των υδρογόνων αυτοκινήτων. Τα ηλεκτρικά αυτοκίνητα αποτελούν σημαντικό πόρο και ήδη έχουν κερδίσει ευρεία στήριξη και πέτυχαν θετικά αποτελέσματα. Μάλιστα, πολλά κράτη μέλη τα επιλέγουν. Ωστόσο, επαναλαμβάνω -διότι άκουσα επίσης μερικούς βουλευτές του ΕΚ να εκφράζουν την καταρχήν αντίθεσή τους στα ηλεκτρικά αυτοκίνητα, τα οποία αποτελούν το αντικείμενο της αποψινής συζήτησης- ότι τα ηλεκτρικά αυτοκίνητα αποτελούν μια έξοχη ευκαιρία, δεν είναι όμως η μόνη ευκαιρία, διότι ο στόχος μας είναι να έχουμε μια ευρωπαϊκή βιομηχανία η οποία θα είναι πιο ανταγωνιστική στις διεθνείς αγορές, να μειώσουμε δε τη ρύπανση και τις εκπομπές διοξειδίου του άνθρακα στο σύστημα των μεταφορών, περιλαμβανομένου και του συστήματος των αστικών μεταφορών. Θα ήθελα να επισημάνω στον κ. van Nistelrooij ότι, κατά τη διάρκεια της τελευταίας κοινοβουλευτικής περιόδου, η Ευρωπαϊκή Επιτροπή παρουσίασε το αστικό σχέδιο δράσης, το οποίο προσδίδει τεράστια σημασία στις ηλεκτρικές μεταφορές σε αυτό το πλαίσιο.
<P>
Βέβαια, απαιτείται πολύ δουλειά για να κατασκευαστεί ένα ανταγωνιστικό ηλεκτρικό αυτοκίνητο. Κάποιος έθεσε το θέμα της τυποποίησης: στο έγγραφο της Επιτροπής ανατέθηκε ήδη στους φορείς τυποποίησης της Ένωσης το καθήκον, το 2010, να αναπτύξουν ένα εναρμονισμένο ευρωπαϊκό πρότυπο για τα συστήματα επαναφόρτισης ηλεκτρικών οχημάτων μέχρι του χρόνου. Ανταποκριθήκαμε ήδη σε αυτές τις ανησυχίες, όπως ανταποκριθήκαμε επίσης στο έγγραφο που ενέκρινε το Σώμα των Επιτρόπων, στις ανησυχίες που εξέφρασε η κ. Merkies σε σχέση με το ζήτημα των πρώτων υλών. " τελευταία έθιξε το ζήτημα του λιθίου, μαζί με άλλους βουλευτές του ΕΚ, που μίλησαν για τους συσσωρευτές στη διάρκεια αυτής της συζήτησης. Ακριβώς επειδή αναγνωρίζει το πρόβλημα, η Επιτροπή αποφάσισε να συμπεριλάβει στο πρόγραμμα εργασίας της -και εμείς μιλήσαμε γι' αυτό στη διάρκεια πρόσφατης συνάντησης με την κ. Merkies- μια ανακοίνωση για το πρόβλημα των πρώτων υλών, το οποίο αποτελεί προτεραιότητα για εμάς.
<P>
Ορισμένοι βουλευτές του ΕΚ -ο κ. Belet, η κ. Matias- αναφέρθηκαν στο πρόβλημα της απασχόλησης, πολλοί όμως άλλοι βουλευτές του ΕΚ αναφέρθηκαν επίσης στην επανακατάρτιση των εργαζομένων, διότι αν θέλουμε να έχουμε ένα βιομηχανικό σύστημα στην αυτοκινητοβιομηχανία, η οποία είναι λίαν καινοτόμος, η οποία εστιάζει όχι μόνο στα ηλεκτρικά οχήματα, αλλά και στην ανάπτυξη ενός μετασχηματισμένου κινητήρα καύσης -λιγότερο ρυπογόνους κινητήρες καύσης, αλλά και όλες οι άλλες ευκαιρίες- τότε πρέπει να εστιάσουμε και στην επανεκπαίδευση των εργαζομένων, διότι ο στόχος μας είναι να συμμορφωθούμε με τη Συνθήκη της Λισαβόνας, η οποία θεωρεί την αγορά ως τον καλύτερο φορέα για την εκπόνηση κοινωνικής πολιτικής.
<P>
Ωστόσο, οι ανησυχίες που εξέφρασαν μερικοί βουλευτές του ΕΚ λαμβάνονται ήδη υπόψη στο κείμενο της ανακοίνωσης της Επιτροπής, όπου ρητά αναφέρεται ότι η Επιτροπή προτίθεται να κατανείμει πόρους από το Ευρωπαϊκό Κοινωνικό Ταμείο για ειδικές πρωτοβουλίες με στόχο την επανεκπαίδευση και την παροχή επαγγελματικής μετεκπαίδευσης στους εργαζομένους, ακριβώς προκειμένου και αυτοί να μπορέσουν να διαδραματίσουν καταλυτικό ρόλο στην επίτευξη αυτής της καινοτομίας, η οποία θα πρέπει να καταστήσει περισσότερο ανταγωνιστική την ευρωπαϊκή βιομηχανία.
<P>
Πιστεύω ότι η Ευρώπη έχει μια στρατηγική. " κ. Stassen αντιτίθεται στα ηλεκτρικά αυτοκίνητα: αποτελούν μια ευκαιρία, εν τέλει όμως εναπόκειται στην αγορά να αποφασίσει. Υπάρχει επίσης η επιλογή της μη αγοράς ηλεκτρικών αυτοκινήτων· κανένας δεν επιβάλλει στους Ευρωπαίους να τα αγοράσουν. Ωστόσο, ο κ. Zasada παρουσίασε ένα άλλο πρόβλημα, που αφορά την ασφάλεια των μεταφορών: δίχως αμφιβολία, όσον αφορά την εμπορία, θα πρέπει να εκτιμήσουμε από κάθε δυνατή σκοπιά τα μελλοντικά προβλήματα σε σχέση τόσο με την ηχορύπανση όσο και τις ρυπογόνες ουσίες, καθώς και τις συνολικές επιπτώσεις της κατασκευής και διάλυσης των αυτοκινήτων στο περιβάλλον. Εξηγήσαμε με σαφήνεια αυτό το πρόβλημα και, μάλιστα, είμαστε πεπεισμένοι ότι η κατοχή ηλεκτρικών αυτοκινήτων θα μας παράσχει τη δυνατότητα να σημειώσουμε πρόοδο, μεταξύ άλλων στον τομέα της ασφάλειας. Ωστόσο, πρέπει να παράσχουμε στους κατασκευαστές του τομέα βασικές κατευθύνσεις, ούτως ώστε να καταστεί πραγματικά δυνατό να αποκτήσουμε μη ρυπογόνα ηλεκτρικά αυτοκίνητα.
<P>
Προσπάθησα να απαντήσω σε όλα σχεδόν τα ερωτήματα που έθεσαν οι βουλευτές του ΕΚ και θα απαντήσω επίσης στον κ. Lange, που αναφέρθηκε στο κανονιστικό πλαίσιο CARS 21. Στην ανακοίνωση που ενέκρινε η Επιτροπή και εν συνεχεία παρουσίασε στο Κοινοβούλιο και το Συμβούλιο, αναφέρεται ρητά, στις τελευταίες σελίδες, ότι επειγόμαστε να ενεργοποιήσουμε εκ νέου την ομάδα υψηλού επιπέδου CARS 21. " τελευταία αποτέλεσε μια έξοχη ευκαιρία να εργαστούμε με τα ενδιαφερόμενα μέρη και πρέπει να παραμείνει έτσι, ιδιαίτερα εφόσον πιστεύουμε -συμφωνώντας με την ισπανική Προεδρία και τη συντριπτική πλειονότητα των βουλευτών του ΕΚ, κύριε Πρόεδρε, που μίλησαν στη διάρκεια αυτής της συζήτησης- ότι η αυτοκινητοβιομηχανία αποτελεί εξαιρετικό κεφάλαιο, το οποίο πρέπει βεβαίως να προσαρμοστεί και σε μερικές περιπτώσεις να αναδιαρθρωθεί, το οποίο θα πρέπει βεβαίως να εκσυγχρονιστεί, αλλά το οποίο έχει εξαιρετικό δυναμικό και αποτελεί το πετράδι του στέμματος του ευρωπαϊκού βιομηχανικού και επιχειρηματικού συστήματος.
<P>
Για τον λόγο αυτόν, έχουμε όλοι μας δεσμευτεί να διασφαλίσουμε -και η συζήτηση σήμερα το απόγευμα το αποδεικνύει- ότι αυτός ο βιομηχανικός τομέας μπορεί να καταστεί πιο ανταγωνιστικός. Είμαστε πιο ανταγωνιστικοί, αν εστιάσουμε στην καινοτομία και την έρευνα. Πιστεύω ότι με το να επιλέξουμε να αναλάβουμε δέσμευση υπέρ των ηλεκτρικών αυτοκινήτων, αυτός είναι ένας καλός τρόπος να διασφαλίσουμε ότι η ευρωπαϊκή βιομηχανία μπορεί να ανταγωνιστεί στην παγκόσμια αγορά.
<SPEAKER ID="545" NAME="Πρόεδρος">
Για να κλείσω τη συζήτηση έλαβα μια πρόταση ψηφίσματος από έξι πολιτικές Ομάδες σύμφωνα με το άρθρο 115, παράγραφος 5, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 149 του Κανονισμού)
<SPEAKER ID="546" NAME="Elena Băsescu  " AFFILIATION="PPE">
γραπτώς. - (RO) Εντός του ευρύτερου πλαισίου της κλιματικής αλλαγής, τα πράσινα οχήματα παρέχουν έναν αποτελεσματικό τρόπο μείωσης των εκπομπών άνθρακα. Ωστόσο, η ανάπτυξή τους πρέπει να συμπεριληφθεί ως σκέλος μιας μελλοντικής πολιτικής για τη βιώσιμη κινητικότητα. " Ρουμανία θα ήθελε να διαθέσει σταδιακά στην εγχώρια αγορά της ηλεκτρικά αυτοκίνητα. Έχοντας αυτό υπόψη, ο πρωθυπουργός Emil Boc αποφάσισε πρόσφατα να συγκροτήσει μια διυπουργική ομάδα για την εκπόνηση μιας εθνικής στρατηγικής για την παραγωγή ηλεκτρικών αυτοκινήτων. Σε χώρες όπως η Δανία ή το Ισραήλ, εγκαθίστανται και υποβάλλονται σε δοκιμές σταθμοί φόρτισης, που θα αρχίσουν επισήμως να λειτουργούν από τα τέλη του 2011. Επιπλέον, η γαλλική, η ισπανική και η ιρλανδική κυβέρνηση παρέχουν επιδοτήσεις σε όποιον επιθυμεί να αγοράσει οχήματα αυτού του είδους. Επί του παρόντος, το κόστος ενός ηλεκτρικού αυτοκινήτου είναι υψηλό, καθώς προσδιορίζεται κατά βάση από το κόστος του συσσωρευτή.
<P>
Με στόχο την υποστήριξη της παραγωγής ηλεκτρικών αυτοκινήτων στην Ευρωπαϊκή Ένωση, οι υποδομές και τεχνολογίες φόρτισης πρέπει να τυποποιηθούν για να διευκολυνθεί η διασυνοριακή ηλεκτρική κινητικότητα. Σε σχέση με αυτό, η Επιτροπή πρέπει να παράσχει χρηματοδοτική στήριξη στα κράτη μέλη. Τα πράσινα αυτοκίνητα παρέχουν αξιοσημείωτα οφέλη. Συμβάλλουν στην καταπολέμηση της κλιματικής αλλαγής, μειώνουν την εξάρτηση της Ευρώπης από το πετρέλαιο και συμβάλλουν στην επίτευξη των στόχων της στρατηγικής "Ευρώπη 2020".
<SPEAKER ID="547" NAME="Sergio Berlato  " LANGUAGE="IT">
Τον Απρίλιο η Επιτροπή εξέδωσε μια ανακοίνωση για τα καθαρά και ενεργειακώς αποδοτικά οχήματα, σε σχέση δηλαδή με την ευρωπαϊκή στρατηγική για την ενθάρρυνση της ανάπτυξης και εν τέλει της ευρείας χρήσης οχημάτων, που είναι "καθαρά και αποδοτικά" όσον αφορά τις χαμηλές εκπομπές διοξειδίων του άνθρακα και ρύπων.
<P>
Σύμφωνα με πρόσφατες εκτιμήσεις, το 2020 τα ηλεκτρικά οχήματα θα αντιστοιχούν στο 1-2% της αγοράς· με άλλα λόγια, θα αποτελούν λιγότερο από το 4% όλων των οχημάτων: είναι σαφές ότι στην πλειονότητά τους τα οχήματα του μέλλοντος θα συνεχίσουν να κινούνται από κινητήρες εσωτερικής καύσης, και πρέπει να υποστηριχθούν αντί να τιμωρηθούν καθώς υπόκεινται σε βελτιώσεις. Επομένως, πιστεύω ότι θα πρέπει να δοθεί προσοχή σε ορισμένους παράγοντες ενδιαφέροντος για τον ευρωπαϊκό κλάδο της βιομηχανίας: να τεθούμε στην πρωτοπορία της διαδικασίας τυποποίησης της υποδομής, ιδιαίτερα όσον αφορά τα χρονοδιαγράμματα σε σχέση με τους ανταγωνιστές μας -την Κίνα, τις "νωμένες Πολιτείες, την Ιαπωνία και την Κορέα- και την αποτροπή της διάδοσης μέτρων που στοχεύουν στην παροχή κινήτρων για ηλεκτρικά αυτοκίνητα στους τομείς διαθέσιμων πόρων, αστικής πρόσβασης και δημοσίων προμηθειών.
<P>
Μάλιστα, με το να προωθούμε αποκλειστικά τα ηλεκτρικά αυτοκίνητα, αναλαμβάνουμε την ευθύνη να μειώσουμε την ευρεία χρήση οχημάτων με κινητήρες παραδοσιακών ή εναλλακτικών μορφών καύσης (με μεθάνιο ή βιοαέριο), προκαλώντας με αυτόν τον τρόπο στρέβλωση στην εσωτερική αγορά και κάμπτοντας την ανταγωνιστικότητα της αυτοκινητοβιομηχανίας.
<SPEAKER ID="548" NAME="António Fernando Correia De Campos  " LANGUAGE="PT">
" Επιτροπή μόλις παρουσίασε μια ανακοίνωση για τα καθαρά και ενεργειακώς αποδοτικά οχήματα, η οποία υιοθετεί μια ουδέτερη στάση όσον αφορά τα ηλεκτρικά οχήματα, χωρίς να δίνει καμία ιδιαίτερη προτεραιότητα σε κάποια από τις διαθέσιμες εναλλακτικές επιλογές, είτε πρόκειται για ηλεκτρικά, είτε για υβριδικά, είτε για κινούμενα με υδρογόνο οχήματα. Παρά ταύτα, στην ανεπίσημη συνάντηση του Συμβουλίου στο Σαν Σεμπαστιάν τον Φεβρουάριο, συμφωνήθηκε ότι η ΕΕ πρέπει να ηγηθεί μιας κοινής στρατηγικής όσον αφορά τα ηλεκτρικά οχήματα. Αυτό σημαίνει ότι η Επιτροπή πρέπει να θέσει ως προτεραιότητα την επίλυση των προβλημάτων που εξακολουθούν να επηρεάζουν την παραγωγή ηλεκτρικών αυτοκινήτων, όπως είναι το κόστος των συσσωρευτών, η ανάγκη για περισσότερη έρευνα και ανάπτυξη για τη βελτίωση των χαρακτηριστικών, και, το πλέον σημαντικό, η εναρμόνιση των ηλεκτρικών οχημάτων και των σημείων φόρτισης, τόσο σε παγκόσμια κλίμακα όσο και πανευρωπαϊκά, προκειμένου να διασφαλιστεί υψηλό επίπεδο ανταγωνιστικότητας στην αγορά, ούτως ώστε τα ηλεκτρικά οχήματα να μπορούν να ανταγωνιστούν σε ισότιμη βάση με παραδοσιακούς κινητήρες εσωτερικής καύσης. Θα ήθελα να υπενθυμίσω στην Επιτροπή την ανάγκη να δοθεί προτεραιότητα στους χρηματοδοτικούς πόρους για τον σκοπό αυτόν, ιδιαίτερα εξαιτίας του απλού γεγονότος ότι τα ηλεκτρικά οχήματα έχουν το πρόσθετο όφελος ότι έχουν μια έξοχη δυνατότητα αποθήκευσης ενέργειας, που δεν διαθέτουν οι άλλες εναλλακτικές επιλογές και που είναι πολύ αναγκαία για την ενεργειακή μας εξάρτηση.
<SPEAKER ID="549" NAME="Petru Constantin Luhan  " AFFILIATION="PPE">
γραπτώς. - (RO) " χρήση ηλεκτρικών οχημάτων παρέχει αρκετά μείζονα οφέλη για βιώσιμη κινητικότητα. Μπορούμε να αναφέρουμε ανάμεσα σε αυτά: τη μείωση των εκπομπών διοξειδίου του άνθρακα και τη βελτίωση της ποιότητας του αέρα, τη μείωση της εξάρτησης από εισαγόμενα ορυκτά καύσιμα και την αυξανόμενη αποδοτικότητα των ηλεκτρικών αυτοκινήτων σε σύγκριση με τις άλλες τεχνολογίες μεταφορών.
<P>
Σε παγκόσμια κλίμακα, οι ανταγωνιστές της ΕΕ επενδύουν στην έρευνα και την ανάπτυξη νέων τεχνολογιών για τη μείωση των εκπομπών άνθρακα και εγκαινιάζουν προγράμματα υποστήριξης της μετάβασης στις πράσινες οδικές μεταφορές. Για να δώσουμε στην αυτοκινητοβιομηχανία της Ευρώπης τη δυνατότητα να διατηρήσει την παγκόσμια ανταγωνιστικότητά της και για να διασφαλίσουμε ότι θα διαδραματίσει σημαντικό ρόλο στις πράσινες τεχνολογίες, η Ευρωπαϊκή Ένωση πρέπει να δημιουργήσει ένα κατάλληλο πλαίσιο για την προώθηση καινοτόμων τεχνολογιών, για την ενθάρρυνση της έρευνας και την ανάπτυξη της υποδομής που απαιτείται με στόχο τη στήριξη της μετάβασης σε μια αποδοτική οικονομία, η οποία θα βασίζεται σε χαμηλούς πόρους και εκπομπές άνθρακα.
<P>
Υποστηρίζω τα μέτρα της Ευρωπαϊκής Επιτροπής σε σχέση με αυτό και επικροτώ τη δημοσίευση του σχεδίου που στοχεύει στην προώθηση της δημιουργίας ενός ευρωπαϊκού δικτύου σταθμών ταχείας φόρτισης για τα ηλεκτρικά αυτοκίνητα από το 2011, καθώς και κοινά τεχνικά πρότυπα και πρότυπα ασφαλείας που θα ισχύουν γι' αυτό.
<SPEAKER ID="789" NAME="Marian-Jean Marinescu  " LANGUAGE="RO">
" μετάβαση σε ένα βιώσιμο, ενεργειακά αποδοτικό σύστημα μεταφορών έχει καταστεί προτεραιότητα της ΕΕ μέσα στο γενικότερο πλαίσιο της κλιματικής αλλαγής και των κυμαινόμενων τιμών των καυσίμων. " ανάπτυξη ηλεκτρικών αυτοκινήτων σε πανευρωπαϊκό επίπεδο και η αντικατάσταση των συμβατικών οχημάτων αποτελεί βιώσιμη λύση, με αυξημένο δυναμικό αγοράς. Για να επιτευχθεί αυτό, τα κράτη μέλη πρέπει να συντονίσουν τις δράσεις τους, ούτως ώστε να αποφασίσουν για ένα ευρωπαϊκό πρότυπο, λόγου χάρη, για το σύστημα που χρησιμοποιείται για τη φόρτιση και την αποθήκευση ενέργειας, περιλαμβανομένων των έξυπνων ηλεκτρικών δικτύων, των συστημάτων μέτρησης επί των οχημάτων και της διαλειτουργικότητας. " ΕΕ πρέπει να παράσχει επίσης ισχυρότερη υποστήριξη στην έρευνα και την καινοτομία, με συγκεκριμένο στόχο τη βελτίωση της τεχνολογίας συσσωρευτών και κινητήρων, καθώς και όσον αφορά την παροχή κινήτρων για την κατασκευή ηλεκτρικών οχημάτων. Καλώ την Ευρωπαϊκή Επιτροπή να λάβει συγκεκριμένα μέτρα για να προλάβει τις αλλαγές στον τομέα των αυτοκινήτων και στην εφοδιαστική αλυσίδα και για να υποστηρίξει την εναρμόνιση των εθνικών πολιτικών σε αυτόν τον τομέα. Είναι πλέον καιρός η ΕΕ να τονώσει την ανταγωνιστικότητα στη βιομηχανία κινητικότητας περιορίζοντας τα κόστη ανάπτυξης για τους κατασκευαστές και μειώνοντας σταδιακά τα επίπεδα διοξειδίου του άνθρακα που εκπέμπουν οι οδικές μεταφορές.
<SPEAKER ID="550" NAME="Daciana Octavia Sârbu  " AFFILIATION="S&amp;D">
γραπτώς. - (EN) Επικροτώ την πρόσφατη στρατηγική της Επιτροπής για τα καθαρά και ενεργειακώς αποδοτικά οχήματα και ιδιαίτερα τη νέα εστίαση στα ηλεκτρικά αυτοκίνητα αντί των βιοκαυσίμων ως σκέλος της μετάβασης σε πιο πράσινες μεταφορές. Ωστόσο, όπως τα βιοκαύσιμα είναι αμφιλεγόμενα και προκαλούν αρκετά προβλήματα, υπάρχουν αξιοσημείωτες προκλήσεις με τα ηλεκτρικά αυτοκίνητα, οι οποίες πρέπει να αντιμετωπιστούν προτού αυτά αποτελέσουν ρεαλιστική εναλλακτική επιλογή για τους ευρωπαίους πολίτες και προτού παράσχουν πραγματικά περιβαλλοντικά οφέλη. " πρόσθετη ζήτηση για ηλεκτρική κίνηση στις μεταφορές πρέπει να ικανοποιηθεί με πόρους που έχουν χαμηλές εκπομπές άνθρακα, αν θέλουμε αυτά τα αυτοκίνητα να παράσχουν τα πλήρη περιβαλλοντικά τους οφέλη. Με ανησυχεί που η ανάπτυξη αυτών των πόρων από πλευράς ΕΕ δεν θα αρκέσει για να ικανοποιήσει τη ζήτηση που θα αυξηθεί από την αυξανόμενη χρήση των ηλεκτρικών μεταφορών. Αυτό πρέπει να εξεταστεί ως σκέλος της ενεργειακής στρατηγικής της ΕΕ, καθώς κινούμαστε προς μια οικονομία με χαμηλές εκπομπές άνθρακα και μειωμένη εξάρτηση από τον εφοδιασμό σε πετρέλαιο από τρίτες χώρες. Πρέπει επίσης να δημιουργηθεί ένα δίκτυο τυποποιημένων σημείων φόρτισης και ενθαρρύνω την Επιτροπή και τα κράτη μέλη να εργαστούν γι' αυτήν την τυποποιημένη υποδομή, προκειμένου να γίνουν τα ηλεκτρικά αυτοκίνητα βιώσιμα για τους καταναλωτές και ομοίως για τους κατασκευαστές αυτοκινήτων. Αν μπορέσουμε να αντεπεξέλθουμε σε αυτές τις καίριες προκλήσεις, μπορούμε να προσβλέπουμε σε μεταφορές με χαμηλές εκπομπές άνθρακα και λίγο ρυπογόνες, καθώς και σε όλα τα συνεπαγόμενα οφέλη για το περιβάλλον και την ανθρώπινη υγεία.

<CHAPTER ID="018">
Eφαρμογή των διατάξεων του κεκτημένου του Σένγκεν όσον αφορά το Σύστημα Πληροφοριών Σένγκεν στη Δημοκρατία της Βουλγαρίας και τη Ρουμανία (συζήτηση)
<SPEAKER ID="647" NAME="Πρόεδρος -">
" ημερήσια διάταξη προβλέπει τη συζήτηση της έκθεσης του κ. Coelho, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με το σχέδιο απόφασης του Συμβουλίου για την εφαρμογή των διατάξεων του κεκτημένου του Σένγκεν όσον αφορά το Σύστημα Πληροφοριών Σένγκεν στη Δημοκρατία της Βουλγαρίας και τη Ρουμανία (06714/2010 - C7-0067/2010 - 2010/0814(NLE)).
<SPEAKER ID="648" NAME="Carlos Coelho" LANGUAGE="PT">
Κύριε Πρόεδρε, Επίτροπε Malmström, κυρίες και κύριοι, θα ήθελα να αναφέρω τέσσερα πολύ σημαντικά σημεία. Πρώτον, τη διαδικασία αξιολόγησης. " Ρουμανία και η Βουλγαρία, ύστερα από την ένταξή τους στην Ευρωπαϊκή Ένωση το 2007, άρχισαν να καταβάλλουν προσπάθειες για την πλήρη ένταξή τους στον χώρο Σένγκεν. Αν το Συμβούλιο πρόκειται να λάβει απόφαση για την κατάργηση των εσωτερικών συνόρων, οι διαδικασίες αξιολόγησης πρέπει να πιστοποιήσουν ότι πληρούνται όλοι οι απαραίτητοι όροι για την εφαρμογή των σχετικών τμημάτων του κεκτημένου του Σένγκεν, συγκεκριμένα η προστασία των δεδομένων, το σύστημα πληροφοριών Σένγκεν, τα εναέρια σύνορα, τα χερσαία σύνορα, τα θαλάσσια σύνορα, η αστυνομική συνεργασία και η πολιτική για τις θεωρήσεις.
<P>
Οι διαδικασίες αξιολόγησης ξεκίνησαν με το τμήμα που αφορά την προστασία των δεδομένων. Στο σημείο αυτό εξακριβώνεται αν καθένα από αυτά τα κράτη μέλη είναι επαρκώς προετοιμασμένο για να εφαρμόσει όλες τις διατάξεις που αφορούν την προστασία των δεδομένων. Επομένως τα αποτελέσματα αποτελούν προαπαιτούμενο για τη διαδικασία αξιολόγησης για το Σύστημα Πληροφοριών Σένγκεν, το οποίο περιλαμβάνει τη μεταφορά δεδομένων προς αυτές τις χώρες. " έγκριση της συγκεκριμένης απόφασης αποτελεί, επομένως, ένα πρώτο βήμα προς την κατεύθυνση της κατάργησης των ελέγχων στα εσωτερικά σύνορα με τη Βουλγαρία και τη Ρουμανία.
<P>
Δεύτερον, την πρόσβαση στα έγγραφα. Το Συμβούλιο κατέθεσε το συγκεκριμένο σχέδιο απόφασης στο Κοινοβούλιο. Οι εκθέσεις αξιολόγησης και συνέχειας όμως δεν απεστάλησαν· οι τελευταίες θα επέτρεπαν στο Κοινοβούλιο να έχει πρόσβαση σε όλες τις πληροφορίες που είναι απαραίτητες προκειμένου να διαμορφώσει αιτιολογημένη και τεκμηριωμένη γνώμη. Τα έγγραφα διαβιβάστηκαν από το Συμβούλιο μόνο ύστερα από την επιμονή του Κοινοβουλίου.
<P>
Επικροτώ τις προσπάθειες του πρεσβευτή της Ρουμανίας, με τη βοήθεια του οποίου κατέστη δυνατό να εξευρεθεί μια λύση σε αυτήν την κατάσταση, ζητώντας τον αποχαρακτηρισμό των εμπιστευτικών εγγράφων και τον χαρακτηρισμό τους ως "περιορισμένων". Αυτό επέτρεψε την εκπλήρωση του χρονοδιαγράμματος αλλά το ίδιο πρόβλημα θα εμφανιστεί όταν ζητηθεί η άποψη του Κοινοβουλίου για άλλες πτυχές του κεκτημένου του Σένγκεν. Επομένως, καθίσταται επιτακτικό η συμφωνία μεταξύ του Κοινοβουλίου και του Συμβουλίου σχετικά με τη διαβίβαση των εμπιστευτικών εγγράφων να συναφθεί το συντομότερο δυνατό.
<P>
Τρίτον, την αξιολόγηση της Ρουμανίας και της Βουλγαρίας. Σε ό,τι αφορά τη Βουλγαρία εντοπίστηκαν ορισμένες αδυναμίες σχετικά με την έγκριση, την κύρωση και την εφαρμογή της σύστασης 85/15 του Συμβουλίου από το Συμβούλιο της Ευρώπης, που αφορά τη χρήση προσωπικών δεδομένων από την αστυνομία, και διαπιστώθηκαν ελλείψεις στις δραστηριότητες της επιτροπής προστασίας προσωπικών δεδομένων. " Βουλγαρία προέβη στις απαραίτητες ενέργειες ύστερα από αυτές τις συστάσεις, και στις 26 Απριλίου το Συμβούλιο διαπίστωσε ότι οι αναγκαίοι όροι ως προς την ανάκτηση δεδομένων είχαν εκπληρωθεί.
<P>
Ως προς τη Ρουμανία, εντοπίστηκαν αδυναμίες σε ό,τι αφορά τη θέσπιση των δύο νόμων που ρυθμίζουν την επεξεργασία των προσωπικών δεδομένων, καθώς και σε σχέση με τις βάσεις και τους πόρους της εθνικής εποπτικής αρχής για την προστασία των δεδομένων, όπως επίσης και την καθιέρωση περιοδικών ελέγχων σε σχέση με τα δεδομένα Σένγκεν. Γενικά, η Ρουμανία προέβη στις απαραίτητες ενέργειες υπό το πρίσμα των συστάσεων, ενώ αυτές που ακόμα εκκρεμούν δεν εμποδίζουν την εν λόγω χώρα να εφαρμόσει, όπου κρίνεται απαραίτητο, όλες τις αναγκαίες απαιτήσεις σε σχέση με την προστασία των δεδομένων. Επομένως, οι όροι για να δοθεί το πράσινο φως στη Ρουμανία και τη Βουλγαρία στον τομέα της προστασίας των δεδομένων έχουν επαληθευτεί.
<P>
Τέλος, κύριε Πρόεδρε, την αναθεώρηση του μηχανισμού αξιολόγησης Σένγκεν. Δράττομαι της ευκαιρίας για να επαναλάβω την ανάγκη δημιουργίας ενός ευρωπαϊκού μηχανισμού αξιολόγησης το συντομότερο δυνατό ο οποίος θα είναι απλός, αποτελεσματικός, αποδοτικός και διαφανής στον τομέα της αξιολόγησης Σένγκεν. Το Κοινοβούλιο απέρριψε τις προτάσεις που του υποβλήθηκαν τον περασμένο Οκτώβριο. Θα ήθελα να ζητήσω από την Επιτροπή να ασκήσει το δικαίωμα πρωτοβουλίας της το συντομότερο δυνατό.
<SPEAKER ID="649" NAME="Cecilia Malmström">
μέλος της Επιτροπής. - (ΕΝ) Κύριε Πρόεδρε, είμαι πεπεισμένη ότι η Βουλγαρία και η Ρουμανία θα καταβάλουν κάθε δυνατή προσπάθεια για να επιτύχουν την ημερομηνία στόχο για την κατάργηση των ελέγχων στα εσωτερικά σύνορα τον Μάρτιο του 2011. " Επιτροπή, στο πλαίσιο των αρμοδιοτήτων της, θα υποστηρίξει πλήρως και τις δύο χώρες προκειμένου αυτές να περάσουν επιτυχώς την αξιολόγηση Σένγκεν.
<P>
Το Συμβούλιο είναι αρμόδιο να διενεργήσει τις αξιολογήσεις Σένγκεν και, με βάση τις συγκεκριμένες αξιολογήσεις, θα αποφασίσει σχετικά με την κατάργηση των ελέγχων στα εσωτερικά σύνορα. Δεδομένου ότι αυτές οι αξιολογήσεις είναι σε εξέλιξη, τυχόν εκτίμηση για την κατάσταση των προετοιμασιών θα ήταν πολύ πρώιμη. Ωστόσο, τα πρώτα βήματα ήταν επιτυχή, όπως επιβεβαιώθηκε από τη θετική αξιολόγηση για την προστασία των δεδομένων, η οποία επιτρέπει πλέον στη Βουλγαρία και στη Ρουμανία να αποκτήσουν πρόσβαση στο Σύστημα Πληροφοριών Σένγκεν.
<P>
Το Ευρωπαϊκό Κοινοβούλιο και ο κ. Coelho θεωρούν ότι η Βουλγαρία και η Ρουμανία θα πρέπει να ενημερώνουν το Συμβούλιο για τις συστάσεις της μεταπαρακολούθησης. Πράγματι, στο πλαίσιο της τρέχουσας αξιολόγησης Σένγκεν, αποτελεί πάγια πρακτική τα ενδιαφερόμενα κράτη μέλη να υποβάλλουν εκθέσεις στο Συμβούλιο για τα μέτρα συμμόρφωσης προς τις συστάσεις, καθώς ο μηχανισμός αξιολόγησης τελεί πλέον υπό την πλήρη ευθύνη του Συμβουλίου. Με βάση αυτό, και σύμφωνα με την τρέχουσα νομοθεσία, εναπόκειται στο Συμβούλιο να ενημερώνει αντιστοίχως το Κοινοβούλιο.
<P>
Στο πλαίσιο αυτό, θα ήθελα να αποδεχθώ την πρότασή σας και να επιβεβαιώσω ότι σύντομα, το φθινόπωρο, θα εισηγηθώ έναν νέο μηχανισμό αξιολόγησης κατόπιν της θέσης σε ισχύ της Συνθήκης της Λισαβόνας για τους λόγους που αναφέρατε, κύριε Coelho.
<P>
Νομίζω ότι σε αυτόν τον μηχανισμό θα πρέπει να συμμετάσχουν τόσο τα κράτη μέλη όσο και το Κοινοβούλιο. " συμμετοχή των κρατών μελών είναι βεβαίως απαραίτητη, προκειμένου να διασφαλίσουν τη μεταξύ τους εμπιστοσύνη σχετικά με την ικανότητά τους να εφαρμόσουν όλα τα συνοδευτικά μέτρα που θα επιτρέψουν την κατάργηση των ελέγχων στα εσωτερικά σύνορα, ιδίως στον τομέα των εξωτερικών συνόρων, των θεωρήσεων και της αστυνομικής συνεργασίας.
<P>
Το Ευρωπαϊκό Κοινοβούλιο θα πρέπει όντως να ενημερωθεί πλήρως για την έκβαση αυτών των αποτελεσμάτων όπως θα προκύψουν από την αξιολόγηση. Με τον νέο αυτόν μηχανισμό, η Επιτροπή έχει στόχο να καλύψει τις τρέχουσες αδυναμίες όπως περιγράφονται από τον εισηγητή. Δεν υπάρχει επί του παρόντος πραγματική συνέχεια, ύστερα από την πραγματοποίηση των αξιολογήσεων και οι συστάσεις δεν εφαρμόζονται πάντα. Εκτιμούμε όντως πάρα πολύ την υποστήριξη που παρέχει το Κοινοβούλιο στην εν λόγω διαδικασία.
<SPEAKER ID="650" NAME="Mariya Nedelcheva" LANGUAGE="BG">
Θα ήθελα να συγχαρώ τον κ. Coelho και να εκφράσω την ικανοποίησή μου σχετικά με την πρόοδο που αναφέρει η συγκεκριμένη έκθεση για τη Βουλγαρία και τη Ρουμανία. Τα θετικά αποτελέσματα και συμπεράσματα από τον έλεγχο για την προστασία των προσωπικών δεδομένων κατέστησαν δυνατό τον καθορισμό ημερομηνίας για την εφαρμογή του Συστήματος Πληροφοριών Σένγκεν και για τη Βουλγαρία.
<P>
Τόσο η ένταξη της Βουλγαρίας στην Ευρωπαϊκή Ένωση όσο και η ένταξή της στον χώρο Σένγκεν έχουν ενθουσιάσει όλους τους πολίτες της Βουλγαρίας. Στην πραγματικότητα, οι εξελίξεις αυτές δεν μπορεί να προκαλούν μόνο ενθουσιασμό, καθώς αφορούν την ευκαιρία της κατάργησης των ελέγχων στα εσωτερικά σύνορα και της άσκησης του δικαιώματος στην ελεύθερη κυκλοφορία σε ολόκληρη την Ευρωπαϊκή Ένωση. " επιτυχία αυτή οφείλεται στις τεράστιες προσπάθειες και στις αποφασιστικές ενέργειες της εν ενεργεία βουλγαρικής κυβέρνησης, η οποία κατέβαλε κάθε δυνατή προσπάθεια για να καλύψει το χαμένο έδαφος των προηγούμενων ετών, προκειμένου να εκπληρώσει τους όρους και να κάνει τις απαραίτητες προετοιμασίες για την εφαρμογή του κεκτημένου του Σένγκεν.
<P>
Ο χώρος Σένγκεν δεν αφορά μόνο την ελεύθερη κυκλοφορία. Σημαίνει ακόμα ενισχυμένη αστυνομική και τελωνειακή συνεργασία, στο πλαίσιο κυρίως της καταπολέμησης της παράνομης εμπορίας προσώπων και εμπορευμάτων, και του οργανωμένου εγκλήματος, σε ένα γενικότερο πλαίσιο. " ένταξη της Βουλγαρίας και της Ρουμανίας στον χώρο Σένγκεν είναι μέρος ενός ταξιδιού με προορισμό την πραγματοποίηση του ονείρου μας για μια Ευρώπη των πολιτών. Για να το πετύχουμε αυτό, απαιτούνται συνεχείς προσπάθειες και, ταυτόχρονα, συμμόρφωση προς τις απαιτήσεις του κεκτημένου του Σένγκεν από τις κυβερνήσεις των χωρών, καθώς και αταλάντευτη στήριξη από την πλευρά των ευρωπαϊκών θεσμικών οργάνων.
<P>
" πρόσβαση του Ευρωπαϊκού Κοινοβουλίου στις συστάσεις των εκθέσεων αξιολόγησης και των εγγράφων σχετικά με τις μετέπειτα ενέργειες που πρέπει να πραγματοποιηθούν αποτελεί εγγύηση για τη συνέχιση του μεταξύ μας εποικοδομητικού διαλόγου. Ο διαφανής αυτός διάλογος διασφαλίζει επίσης για τους πολίτες της Βουλγαρίας και της Ρουμανίας ότι τα θεμελιώδη δικαιώματα που κατοχυρώνονται στις Συνθήκες αποτελούν πραγματικότητα.
<SPEAKER ID="651" NAME="Ioan Enciu" LANGUAGE="RO">
Χθες γιορτάσαμε την 25η επέτειο από τότε που οι πολίτες της Ευρώπης απόλαυσαν για πρώτη φορά της ελευθερίας να ταξιδεύουν χωρίς περιορισμούς στο εσωτερικό της Ευρωπαϊκής Ένωσης. Με την ευκαιρία της συγκεκριμένης επετείου, η Επίτροπος Malmström δήλωσε: "Το Σένγκεν έχει αναδειχθεί σε ένα από τα πιο ισχυρά σύμβολα της ικανότητας της ΕΕ να βελτιώσει τις ζωές των πολιτών της." Όσον αφορά τον Martin Schulz, πρόεδρο της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, δήλωσε: "Το Σένγκεν είναι ενδεχομένως το πιο επιτυχημένο και απτό αποτέλεσμα που έχει πετύχει η Ευρωπαϊκή Ένωση τα τελευταία 30 χρόνια." Με την ευκαιρία αυτή, θέλω και εγώ να πω: Χρόνια Πολλά στο Σένγκεν και στην ελευθερία! " Ρουμανία και η Βουλγαρία θα μπορούσαν να είναι ένα δώρο γενεθλίων για τον χώρο Σένγκεν.
<P>
Αφού ολοκλήρωσε τις αξιολογήσεις του, το Συμβούλιο διαπίστωσε ότι και τα δύο κράτη μέλη παρέχουν επαρκείς εγγυήσεις για να κάνουν το πρώτο βήμα προς την ένταξή τους στον χώρο Σένγκεν. Θα επικυρώσουμε αυτό το βήμα εκφράζοντας αύριο τη θετική μας άποψη. Το γεγονός ότι η Ρουμανία και η Βουλγαρία κατάφεραν τελικά να προσχωρήσουν στο Σένγκεν δεν θα ωφελήσει μόνο τους πολίτες των χωρών αυτών αλλά και ολόκληρη την Ευρωπαϊκή Ένωση. " αύξηση της συνεργασίας στον οικονομικό, κοινωνικό και διοικητικό τομέα θα ενισχύσει την ΕΕ. Οι κυβερνήσεις αμφότερων των κρατών μελών οφείλουν να εκπληρώσουν τις απαιτήσεις του χάρτη πορείας του Σένγκεν στο πλαίσιο της διαδικασίας ένταξης.
<P>
Είμαι ικανοποιημένος που το Ευρωπαϊκό Κοινοβούλιο εκπλήρωσε επιτυχώς τον ρόλο του ως εγγυητή της ευρωπαϊκής δημοκρατίας. " τροπολογία που κατέθεσε ο εισηγητής έχει ως μοναδικό στόχο τη δρομολόγηση μιας διαφανούς συνεργασίας μεταξύ των ευρωπαϊκών θεσμικών οργάνων. Είναι το μόνο που μπορεί να αποδώσει άμεσα, απτά αποτελέσματα στη διαδικασία της συζήτησης και της έγκρισης της ευρωπαϊκής νομοθεσίας. Οι διαφωνίες μεταξύ των θεσμικών οργάνων της Ευρωπαϊκής Ένωσης δεν πρέπει να καθυστερούν ή να θέτουν σε κίνδυνο τα δικαιώματα, τις ελευθερίες και την ευημερία των ευρωπαίων πολιτών, καθώς όλα τα ευρωπαϊκά θεσμικά όργανα δημιουργήθηκαν για να εξυπηρετούν αυτόν ακριβώς τον στόχο.
<P>
" θέσπιση ενός νέου συστήματος αξιολόγησης θα καταστήσει δυνατή, όπως ανέφερε και ο κ. Coelho, την εγγύηση της ασφάλειας και την ενίσχυση της αρχής της αμοιβαίας εμπιστοσύνης, που είναι καίριας σημασίας για τη διατήρηση του χώρου Σένγκεν. Υποστηρίζω τις προτάσεις του κ. Coelho.
<SPEAKER ID="652" NAME="Nathalie Griesbeck" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, πριν από λίγες ημέρες, γιορτάσαμε την επέτειο των συμφωνιών Σένγκεν με τον Πρόεδρο Buzek και τον Πρόεδρο Barroso. Απόψε, αργά τη νύχτα, προσθέτουμε ένα ακόμα λιθαράκι στα θεμέλια για το σχέδιο απόφασης του Συμβουλίου.
<P>
Περνάμε από τη σκέψη στη δράση και στη συνεργασία, στους προκαταρκτικούς και απαραίτητους όρους για την κατάργηση των ελέγχων στα σύνορα της Βουλγαρίας και της Ρουμανίας, που σύμφωνα με τις προκαταρκτικές εκτιμήσεις βρίσκονται στο στάδιο της εκπλήρωσης. Πράγματι, και οι δύο χώρες αναμένεται σύντομα να είναι σε θέση να διασφαλίζουν την προστασία και την επεξεργασία των προσωπικών δεδομένων.
<P>
Πρόκειται για μια πολύ θετική εξέλιξη η οποία θα έχει ως αποτέλεσμα την πλήρη ενσωμάτωση των δύο αυτών χωρών στο πλαίσιο Σένγκεν, συμβάλλοντας με τον τρόπο αυτόν στην ενίσχυση της ασφάλειας και της ευημερίας, όχι μόνο για τις χώρες αυτές αλλά και για το σύνολο της ευρωπαϊκής ηπείρου. Είμαι βέβαιη ότι αυτό θα επιτρέψει την αντιμετώπιση διάφορων προβλημάτων όπως η λαθρομετανάστευση, η διεθνής εγκληματικότητα και κάθε άλλη μάστιγα. Με τον τρόπο αυτόν θα περιοριστούν οι κίνδυνοι.
<P>
Δύο σύντομες παρατηρήσεις...
<P>
(Ο Πρόεδρος διακόπτει την ομιλήτρια)
<SPEAKER ID="653" NAME="Tatjana Ždanoka">
εξ ονόματος της Ομάδας Verts/ALE. - (ΕΝ) Κύριε Πρόεδρε, δεδομένου ότι το SIS αποτελεί αναπόσπαστο τμήμα του χώρου Σένγκεν, το ζήτημα που εξετάζεται είναι εξαιρετικά σημαντικό. Και εγώ η ίδια προέρχομαι από ένα νέο κράτος μέλος. Θυμάμαι πόσο πολύ επιθυμούσε η Λετονία να προσχωρήσει σε αυτόν τον χώρο. Για τον λόγο αυτόν, επικροτώ θερμά την ένταξη της Βουλγαρίας και της Ρουμανίας.
<P>
Ωστόσο, οφείλω να επισημάνω ότι έχουμε εντοπίσει ορισμένες αδυναμίες. " Ομάδα μου συμμερίζεται πλήρως τη θέση του εισηγητή ότι θα πρέπει να υπάρξει παρακολούθηση. Με άλλα λόγια, το Κοινοβούλιο πρέπει να ενημερώνεται για το πώς επιλύονται τα προβλήματα, λαμβάνοντας υπόψη τις ανησυχίες μας σχετικά με την προστασία των δεδομένων. Ελπίζω επίσης η απουσία ελεύθερων θέσεων να μην αποτελέσει εμπόδιο για τη συμμετοχή στο SISOne4ALL.
<P>
Τέλος συμμεριζόμαστε πλήρως τις ανησυχίες του εισηγητή σχετικά με τον νέο μηχανισμό αξιολόγησης Σένγκεν. Πιστεύουμε ότι το Κοινοβούλιο θα πρέπει να έχει τη δυνατότητα να ασκεί δημοκρατικό έλεγχο, και επικροτώ θερμά τη δήλωση της κ. Malmström που επιβεβαιώνει ότι αυτό θα συμβαίνει.
<SPEAKER ID="654" NAME="Zbigniew Ziobro" LANGUAGE="PL">
" Ρουμανία και η Βουλγαρία υιοθέτησαν το κεκτημένο του Σένγκεν όταν εντάχθηκαν στην Ευρωπαϊκή Ένωση το 2007. Τώρα, όμως, έχουμε τη χαρά να συζητούμε το σχέδιο απόφασης του Συμβουλίου σχετικά με την εφαρμογή του κεκτημένου του Σένγκεν στα δύο νεότερα κράτη μέλη της Ευρωπαϊκής Ένωσης, κάτι που είναι ένα από τα τελευταία βήματα προς την κατεύθυνση της κατάργησης των ελέγχων στα εσωτερικά σύνορα με τη Βουλγαρία και τη Ρουμανία.. Και οι δύο χώρες έχουν αξιολογηθεί θετικά από την επιτροπή εμπειρογνωμόνων σχετικά με την ετοιμότητά τους για την κατάργηση των ελέγχων στα εσωτερικά σύνορα της ΕΕ, και οι αδυναμίες που εντοπίστηκαν πρέπει να αντιμετωπιστούν, και σίγουρα θα αντιμετωπιστούν, άμεσα. Εφόσον αυτό συμβεί, αναμένουμε από τη Βουλγαρία και τη Ρουμανία να είναι πρακτικά έτοιμες να συνδεθούν με το SIS ΙΙ τον Οκτώβριο του 2010, κάτι που θα ήταν συμβατό και με τον τρέχοντα χάρτη πορείας. Αυτό σημαίνει ότι θα είναι δυνατόν να ανοίξει ο χώρος Σένγκεν και για τις δύο νέες χώρες, διασφαλίζοντας ταυτόχρονα και το κατάλληλο επίπεδο μέριμνας για την ασφάλεια των πολιτών και των συμφερόντων τους.
<SPEAKER ID="655" NAME="John Bufton" LANGUAGE="EN">
Κύριε Πρόεδρε, το σύστημα Σένγκεν αποτέλεσε έναν συμβιβασμό μεταξύ της ελεύθερης κυκλοφορίας προσώπων και εμπορευμάτων, αφενός, και της εμπιστοσύνης προς τα ενδιαφερόμενα μέλη ότι θα λάβουν τα κατάλληλα μέτρα ώστε να εγγυηθούν την προστασία και την ασφάλεια στην επικράτειά τους, αφετέρου. Αν και το "νωμένο Βασίλειο δεν αποτελεί μέρος του επίσημου κεκτημένου του Σένγκεν, χρησιμοποιούμε πτυχές του Συστήματος Πληροφοριών Σένγκεν για την καταπολέμηση του εγκλήματος. Ωστόσο, ταυτόχρονα, το σύστημα και το κεκτημένο του Σένγκεν γενικότερα, προσφέρουν και στον πιο επιτήδειο εγκληματία ένα ευρύτερο πεδίο για την τέλεση διεθνών εγκλημάτων και πράξεων διαφθοράς.
<P>
Ύστερα από την ένταξη της Βουλγαρίας και της Ρουμανίας στο SIS, το πρώτο ζήτημα που θα πρέπει να μας απασχολήσει είναι το αν τα συγκεκριμένα κράτη μέλη έχουν την ικανότητα να διασφαλίσουν ένα επίπεδο εσωτερικού ελέγχου που δικαιολογεί την ελεύθερη κυκλοφορία σε όλη την ήπειρο. " πρόταση να προχωρήσουμε σε μια δεύτερη εξέλιξη του Συστήματος Πληροφοριών Σένγκεν έχει προκαλέσει σοβαρές αντιδράσεις, σε ό,τι αφορά κυρίως την εξισορρόπηση μεταξύ του κόστους και της αποδοτικότητας. Το "νωμένο Βασίλειο διενεργεί ανεξάρτητους αυστηρούς ελέγχους και δεν συμμετέχει στο ταξιδιωτικό καθεστώς που δεν προϋποθέτει τη χρήση διαβατηρίων. Θα χρειαστεί να παράσχουμε οικονομική ενίσχυση για την ανάπτυξη συστημάτων συλλογής πληροφοριών σε αυτές τις χώρες που προσβλέπουν να συμμετάσχουν στο σύστημα Σένγκεν, προκειμένου να μετριαστεί η ενδεχόμενη αύξηση της εγκληματικότητας η οποία σχετίζεται με την πολιτική των ανοιχτών συνόρων;
<P>
Το Σένγκεν είχε ως αποτέλεσμα να αυξηθούν οι πιθανότητες της διασυνοριακής εμπορίας παράνομων εμπορευμάτων και προσώπων. " ασφάλεια των ταξιδιών χωρίς ελέγχους στα σύνορα εξαρτάται πρωτίστως από την εμπιστοσύνη που δείχνουμε στην ικανότητα των επιμέρους κρατών μελών να διενεργούν κατάλληλους ελέγχους.
<P>
" επέκταση του Συστήματος Πληροφοριών Σένγκεν αυξάνει τα περιθώρια διαφθοράς και δημιουργεί μια πολύ μεγαλύτερη συλλογή πληροφοριών για εγκληματίες που επιθυμούν να παρεισφρήσουν στο δίκτυο. Ομοίως, η βαθύτερη ολοκλήρωση με ταυτόχρονη διεύρυνση της συμμετοχής των κρατών μελών ενδέχεται να απαιτήσει επέκταση των μέτρων που χρησιμοποιούνται στο Σύστημα Πληροφοριών Σένγκεν, ιδίως όσο πλησιάζουμε στην έλευση του SIS ΙΙ. Για παράδειγμα, πότε η αποθήκευση των βιομετρικών δεδομένων θα είναι θετική;
<P>
Οι επικριτές του συστήματος ανησυχούν επίσης για το ενδεχόμενο χρησιμοποίησής του για την παρακολούθηση πολιτών με συγκεκριμένες πολιτικές απόψεις, αφού οι πληροφορίες που συγκεντρώνονται μπορούν να χρησιμοποιούνται εσφαλμένα για πολιτικές σκοπιμότητες. Καθώς ο αριθμός των κρατών που υιοθετούν το κεκτημένο αυξάνεται, ο κίνδυνος εντείνεται. Περίπου 500.000 υπολογιστές έχουν επί τους παρόντος τη δυνατότητα πρόσβασης στο Σύστημα Πληροφοριών Σένγκεν. Δεν μπορούμε να ξέρουμε πόσα από αυτά τα συστήματα δεν έχουν προσβληθεί από κακόβουλο λογισμικό. Γενικά, ένας στους δύο υπολογιστές έχει πέσει θύμα κακόβουλης επίθεσης. Το λογισμικό υποκλοπής επιτρέπει σε τρίτους να έχουν πρόσβαση στα ίδια στοιχεία με τον χρήστη. Όσο ευρύτερο είναι το σύστημα τόσο περισσότερα είναι τα δεδομένα στα οποία μπορεί κάποιος να έχει πρόσβαση, και άλλο τόσο μεγάλος ο αριθμός των εγκληματιών που προσβλέπουν στην παραβίαση του συστήματος.
<P>
Τα κράτη μέλη πρέπει να αποκτήσουν ιδιαίτερα προηγμένα συστήματα ασφαλείας και, παρά την ύπαρξη πολύ σημαντικών προσπαθειών και σχεδίων, δεν μπορεί να αποκλειστεί το ενδεχόμενο παραβίασης η οποία, με τη σειρά της, θα έθετε σε κίνδυνο όλους τους συμμετέχοντες.
<SPEAKER ID="656" NAME="Elena Oana Antonescu" AFFILIATION="PPE">
(RO) Θα ήθελα να εκφράσω τις θερμότατες ευχαριστίες μου προς τον εισηγητή κ. Coelho για τον τρόπο με τον οποίο χειρίστηκε αυτήν την υπόθεση και να τον συγχαρώ για το έργο που επιτέλεσε. Υποστηρίζω πλήρως την άποψη που εξέφρασε προηγουμένως, όχι μόνο για την τρέχουσα αξιολόγηση που βασίζεται στην προστασία των δεδομένων, αλλά και για τις άλλες επίσης εκθέσεις οι οποίες αναμένεται να καταρτιστούν στους τομείς που δεν έχουν ακόμα αξιολογηθεί.
<P>
Το Συμβούλιο πρέπει να είναι σε θέση να διασφαλίσει ότι μπορεί να διαβιβάζει στους βουλευτές του ΕΚ όλες τις απαραίτητες πληροφορίες, ώστε το Κοινοβούλιο να έχει τη δυνατότητα να λαμβάνει την αρμόζουσα, σωστή απόφαση. Εύχομαι ειλικρινά να βρούμε μια λύση, προκειμένου να μπορέσουμε να επιτελέσουμε το έργο μας υπό κανονικές συνθήκες και να λάβουμε τεκμηριωμένες αποφάσεις.
<SPEAKER ID="657" NAME="Elena Băsescu" AFFILIATION="PPE">
(RO) Καταρχάς, θα ήθελα να συγχαρώ τον κ. Coelho για το εξαιρετικό έργο που επιτέλεσε επί αυτής της έκθεσης, η οποία είναι πολύ σημαντική για τη Ρουμανία και τη Βουλγαρία, και να διευκρινίσω επίσης τα εξής. " θέσπιση του νόμου που αποβλέπει στη ρύθμιση της επεξεργασίας των προσωπικών δεδομένων από την πλευρά της Ρουμανίας αποτελεί ένα σημαντικό βήμα προς την εκπλήρωση όλων των όρων ένταξης στον χώρο Σένγκεν.
<P>
Το Υπουργείο Διοίκησης και Εσωτερικών σημείωσε πρόσφατα σημαντική πρόοδο ούτως ώστε η Ρουμανία να έχει τεθεί σε τροχιά ένταξης στον χώρο Σένγκεν μέχρι τη διορία που έχει καθορισθεί για τον Μάρτιο του 2011. " Ρουμανία έχει αναφερθεί ως παράδειγμα, ιδίως για το σύστημα επιτήρησης των θαλάσσιων συνόρων της, το SCOMAR, σε διάφορες εκθέσεις που έχουν εκπονήσει ευρωπαίοι εμπειρογνώμονες. Ταυτόχρονα, άλλα μέτρα θα περιλαμβάνουν τη σύσταση των νέων εδαφικών υπηρεσιών της συνοριακής αστυνομίας, τη βελτίωση της συνεργασίας με τον FRONTEX, και τη συνέχιση των επενδύσεων για να καταστούν ασφαλή τα χερσαία σύνορα.
<P>
Θα ήθελα να ολοκληρώσω τονίζοντας το ζήτημα της ασφάλειας των συνόρων...
<P>
(Ο Πρόεδρος διακόπτει την ομιλήτρια)
<SPEAKER ID="658" NAME="Petru Constantin Luhan" AFFILIATION="PPE">
(RO) Και εγώ με τη σειρά μου θα ήθελα να ξεκινήσω όπως και οι συνάδελφοί μου και να συγχαρώ τον εισηγητή κ. Coelho. Ο τελευταίος επιτέλεσε όντως εξαιρετικό έργο για τη Ρουμανία και τη Βουλγαρία.
<P>
Καταρχάς, θα ήθελα να επιστήσω την προσοχή σας στο γεγονός ότι η Ρουμανία παρουσιάζεται πράγματι ως παράδειγμα ορθής πρακτικής σε ό,τι αφορά την ασφάλεια των θαλάσσιων μεταφορών. Εκτός αυτού, πιστεύω ότι η Ρουμανία, όπως ακριβώς και η Βουλγαρία, πληροί τους όρους για να ενταχθεί στο σύστημα SIS. Γι' αυτόν ακριβώς τον λόγο θεωρώ ότι και η Επιτροπή θα πρέπει να συμμετάσχει σε αυτήν την προσπάθεια υποστηρίζοντας και τις δύο χώρες, προκειμένου να ολοκληρωθούν και οι άλλες αξιολογήσεις, και έτσι να μπορέσουμε να προσχωρήσουμε επιτυχώς στον κοινό χώρο της Ευρωπαϊκής Ένωσης.
<P>
Στην προκειμένη περίπτωση, το ζήτημα είναι η επέκταση της Ευρωπαϊκής Ένωσης συνολικά, περιλαμβανομένων των αξιών της. Μία από αυτές τις αξίες είναι η ελευθερία και το δικαίωμα στην ελεύθερη κυκλοφορία.
<SPEAKER ID="659" NAME="Czesław Adam Siekierski" AFFILIATION="PPE">
(PL) Κύριε Πρόεδρε, οι Ευρωπαίοι δρέπουν τα οφέλη της Συμφωνίας Σένγκεν. " τελευταία διευκολύνει την αποτελεσματική και ελεύθερη ροή των προσώπων, την ανάπτυξη του τουρισμού και την αύξηση των εμπορικών συναλλαγών. Αυτό μας τιμά και αποτελεί μεγάλο επίτευγμα της Ευρωπαϊκής Ένωσης. Ωστόσο, για να ισχύσουν όλα αυτά, είναι εξαιρετικά σημαντικό να διαθέτουμε τη σωστή τεχνική υποδομή που θα επιτρέψει την παρακολούθηση των εν λόγω διαδικασιών. Ξέρουμε από την εμπειρία μας ότι οι χώρες που υπογράφουν τη Συμφωνία Σένγκεν έχουν καθήκον και ευθύνη να συμμορφωθούν με τους όρους που σχετίζονται με το Σύστημα Πληροφοριών Σένγκεν. Είναι για το κοινό μας καλό και για την κοινή μας ασφάλεια. Τα πρότυπα σε αυτόν τον τομέα πρέπει να διατηρηθούν.
<SPEAKER ID="660" NAME="Piotr Borys" AFFILIATION="PPE">
(PL) Θα ήθελα να ευχαριστήσω τον κ. Coelho ο οποίος είναι ο ειδικός του Κοινοβουλίου μας σε θέματα Σένγκεν και ο οποίος επιτέλεσε πραγματικά ένα πολύ σημαντικό έργο στον συγκεκριμένο τομέα.
<P>
Καταρχάς, θα ήθελα να εκφράσω την ικανοποίησή μου για τη θετική αξιολόγηση των αιτήσεων της Βουλγαρίας και της Ρουμανίας από την ομάδα εργασίας Σένγκεν για την αξιολόγηση στο πλαίσιο του Συμβουλίου, καθώς επίσης και για το ότι οι εν λόγω χώρες εξάλειψαν όλα τα προβλήματα που δυσχέραιναν το σημαντικό αυτό επίτευγμα. Νομίζω ότι το πιο σημαντικό ζήτημα είναι, φυσικά, η προστασία των εσωτερικών συνόρων και νομίζω ότι θα συνεχίσουμε να εργαζόμαστε επί του SIS II και των βιομετρικών δεδομένων που χρησιμοποιούνται. Με αυτό, φυσικά, θα ασχοληθούμε στο μέλλον, αλλά ας θυμόμαστε ότι η συγκεκριμένη διαδικασία είναι μπροστά μας.
<P>
Εύχομαι οι φίλοι μας από τη Βουλγαρία και τη Ρουμανία να βιώσουν εκείνο που βιώσαμε εμείς μαζί με τους Τσέχους και τις άλλες χώρες πριν από δύο χρόνια, όπως άλλωστε και η χώρα μου -η Πολωνία- όπου ανεγέρθηκαν συμβολικά μπάρες και το Σένγκεν έγινε πραγματικότητα. Αυτό μεταβάλλει τη συνοχή της Ένωσης και την ιστορική προσέγγιση για την ένωση της παλαιάς με τη νέα Ευρώπη. Ελπίζω επίσης η Βουλγαρία και η Ρουμανία να εκπληρώσουν όλες τις σημαντικές απαιτήσεις στο επόμενο στάδιο, και εύχομαι η κ. Malmström να επισπεύσει τις διαδικασίες...
<P>
(Ο Πρόεδρος διακόπτει τον ομιλητή)
<SPEAKER ID="661" NAME="Cecilia Malmström">
μέλος της Επιτροπής. - (EN) Κύριε Πρόεδρε, δεν είναι πολλά αυτά που θέλω να προσθέσω, καθώς είναι προφανές ότι για το ζήτημα αυτό υπάρχει ισχυρή συναίνεση. Συμφωνώ απολύτως με όσους από εσάς εκφράσατε την άποψη ότι υπάρχει όντως ένας σημαντικός λόγος για να γιορτάσουμε αυτήν την εβδομάδα. Ο χώρος Σένγκεν συνιστά επίτευγμα της Ευρωπαϊκής Ένωσης· μπορούμε να είμαστε πολύ υπερήφανοι γι' αυτό. Αντιπροσωπεύει την ελεύθερη κυκλοφορία των ατόμων σε μια Ευρώπη χωρίς σύνορα, και εύχομαι στον χώρο Σένγκεν να προστεθούν σύντομα και άλλα δύο μέλη. Εν τω μεταξύ, η πρόσβαση στο Σύστημα Πληροφοριών Σένγκεν συνιστά, βεβαίως, ένα πολύ σημαντικό πρώτο βήμα.
<P>
Πρέπει να καταβληθούν κάποιες ακόμη προσπάθειες σε αυτές τις χώρες στους τομείς των θεωρήσεων, της αστυνομικής συνεργασίας, της δικαστικής διαδικασίας, του οργανωμένου εγκλήματος και ούτω καθεξής, τις οποίες φυσικά εμείς θα παρακολουθούμε επισταμένως. Εγώ προσωπικά σκοπεύω να επισκεφθώ τις δύο χώρες στα τέλη του έτους για να τους εκφράσω τη συμπαράστασή μου και να εξετάσω την πρόοδο επί τόπου. Θέλω πραγματικά να ευχαριστήσω τις χώρες αυτές για την πρόοδο που σημειώνουν επί του παρόντος.
<P>
Όπως ανέφεραν μερικοί από εσάς, η εμπιστοσύνη είναι πολύ σημαντική για να διασφαλίσουμε ότι τα απτά αποτελέσματα τα βλέπουν και τα άλλα κράτη μέλη, ούτως ώστε η συγκεκριμένη προσπάθεια να μπορεί να έχει αίσιο τέλος. Από την άποψη αυτή, η αύξηση της διαφάνειας του συστήματος και η περαιτέρω συμμετοχή του Ευρωπαϊκού Κοινοβουλίου για να βοηθήσει στην αξιολόγηση και την εφαρμογή αποτελεί πολύ σημαντικό βήμα.
<P>
Γι' αυτό, λοιπόν, ελπίζω να μπορέσουμε να συνεργαστούμε σε αυτόν τον νέο μηχανισμό αξιολόγησης. Θα ήθελα και εγώ με τη σειρά μου να ευχαριστήσω τον κ. Coelho για το έργο που έχει επιτελέσει σχετικά με τις δύο αυτές χώρες, και προσβλέπω στην περαιτέρω συνεργασία μαζί σας.
<SPEAKER ID="662" NAME="Carlos Coelho" LANGUAGE="PT">
Κύριε Πρόεδρε, τέσσερα τελευταία σημεία. Πρώτον, θα ήθελα να εκφράσω τις ευχαριστίες μου για τα ευγενικά λόγια των συναδέλφων μου και την εξαιρετική συνεργασία από την πλευρά των σκιωδών εισηγητών μου και, δεύτερον, να τονίσω ότι υπάρχει ευρεία συναίνεση που λέει "ναι" σε αυτές τις πρωτοβουλίες, και να ζητήσω ακόμα να ενημερωθεί το Κοινοβούλιο εντός περιόδου έξι μηνών ως προς τη συνέχεια που θα δοθεί στις συστάσεις που δεν έχουν ακόμα υλοποιηθεί πλήρως.
<P>
Τρίτον, θα ήθελα να σας υπενθυμίσω ότι αυτό είναι μόνο το πρώτο βήμα. Πρέπει να ληφθούν και άλλα μέτρα, όπως πολύ σωστά μας υπενθύμισε η Επίτροπος Malmström. Τέταρτο και τελευταίο, θα ήθελα να συγχαρώ την Επίτροπο Malmström για τις διαβεβαιώσεις της ότι το προσεχές φθινόπωρο θα υποβληθεί νομοθετική πρωτοβουλία σχετικά με το σύστημα αξιολόγησης.
<P>
Οι δύο αυτές χώρες αξιολογούνται αποκλειστικά και μόνο από το Συμβούλιο. Όπως υποστήριξε και η Επίτροπος Malmström, χρειαζόμαστε ένα ευρωπαϊκό σύστημα αξιολόγησης στο οποίο θα συμμετέχουν όλα τα ευρωπαϊκά θεσμικά όργανα, η Ευρωπαϊκή Επιτροπή και το Συμβούλιο, καθώς επίσης και το Κοινοβούλιο. Πρωτίστως, όμως, ένα ευρωπαϊκό σύστημα αξιολόγησης το οποίο δεν θα λειτουργεί με δύο μέτρα και δύο σταθμά. Δεν μπορούμε δηλαδή να υποβάλουμε τα εξωτερικά κράτη που επιθυμούν να συμμετάσχουν στο σύστημα Σένγκεν σε πιο απαιτητικά κριτήρια αξιολόγησης από αυτά που εφαρμόζουμε στα κράτη μέλη που είναι ήδη εντός του Σένγκεν. Όλες οι χώρες, είτε εκείνες που επιθυμούν να ενταχθούν στον χώρο Σένγκεν είτε εκείνες που ανήκουν ήδη σε αυτόν, πρέπει να παρέχουν τεκμήρια για την αυστηρή συμμόρφωσή τους προς το κεκτημένο του Σένγκεν και να αποδεικνύουν ότι ο έλεγχος των εξωτερικών τους συνόρων είναι τόσο καλός όσο θα έπρεπε να είναι. Μόνο έτσι μπορούμε να διασφαλίσουμε την ασφάλεια του χώρου της ελεύθερης κυκλοφορίας μας, παρέχοντας εγγυήσεις στους πολίτες μας ότι μπορούν να ταξιδεύουν ελεύθερα.
<SPEAKER ID="663" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="664" NAME="Kinga Gál  " LANGUAGE="HU">
" περαιτέρω επέκταση του χώρου Σένγκεν συνιστά θετική εξέλιξη και θα πρέπει να υποστηριχθεί με όλα τα μέσα, καθώς θα καταστήσει την ελεύθερη κυκλοφορία των πολιτών -κομβικό στοιχείο του κεκτημένου της Ένωσης- προσβάσιμη σε όλους τους πολίτες. Πρόκειται για ένα απτό όφελος που προσφέρει στους πολίτες της και στην καθημερινότητά τους η Ένωση. Το κεκτημένο του Σένγκεν είναι ιδιαίτερα σημαντικό για εμάς, τους πολίτες των νέων κρατών μελών, που ήμασταν για δεκαετίες αποκλεισμένοι από την Ευρώπη. Το ότι ένα ακόμα σύνορο, αυτήν τη φορά το ρουμανικό τμήμα των εξωτερικών συνόρων Σένγκεν της Ουγγαρίας, αναμένεται να εξαφανιστεί στο εγγύς μέλλον έχει μεγάλη σημασία για μένα. Αυτό θα δώσει την ευκαιρία στους πολίτες εκατέρωθεν των συνόρων, περιλαμβανομένης της ουγγρικής μειονότητας που ζει στην Τρανσυλβανία, να χαρούν μια Ευρώπη χωρίς σύνορα. Σύμφωνα με το χρονοδιάγραμμα προετοιμασίας τους, η Ρουμανία και η Βουλγαρία θα είναι σε θέση να προσχωρήσουν στον χώρο Σένγκεν το πρώτο εξάμηνο του 2011, δηλαδή κατά τη διάρκεια της ουγγρικής Προεδρίας.
<P>
Είναι σημαντικό να τηρηθεί το χρονοδιάγραμμα, να διασφαλιστεί ότι και τα ενδιάμεσα στάδια αξιολόγησης θα στεφθούν με επιτυχία. Σύμφωνα με την τρέχουσα (ενδιάμεση) αξιολόγηση, δεν θα υπάρξουν νομικά εμπόδια για τη Ρουμανία και τη Βουλγαρία προκειμένου να ξεκινήσουν και τις πρακτικές προετοιμασίες για την ένταξή τους σε αυτόν τον χώρο, κατά το δεύτερο εξάμηνο του έτους. Υποστηρίζω την αξιολόγηση και τα συμπεράσματα του εισηγητή, εστιάζοντας την προσοχή κυρίως στο ότι το Ευρωπαϊκό Κοινοβούλιο και, συγκεκριμένα τα μέλη της Επιτροπής LIBE, πρέπει να έχουν πρόσβαση στις εκθέσεις αξιολόγησης και στις σχετικές πληροφορίες προτού δώσουν την τεκμηριωμένη άποψή τους.
<SPEAKER ID="665" NAME="Kinga Göncz  " LANGUAGE="HU">
" προσχώρηση της Βουλγαρίας και της Ρουμανίας στον χώρο Σένγκεν το επόμενο έτος θα μπορούσε να συνιστά μια επιτυχία καίριας σημασίας της ουγγρικής Προεδρίας της ΕΕ, η οποία θα ξεκινήσει τον προσεχή Ιανουάριο. " απόφαση θα αυξήσει την ασφάλεια στην περιοχή παρέχοντας σε πολλά εκατομμύρια πολιτών, περιλαμβανομένων των Ούγγρων, την ελευθερία να ταξιδεύουν ελεύθερα στην Ευρώπη χωρίς ελέγχους στα σύνορα. Επικροτώ τη θετική αξιολόγηση που περιλαμβάνεται στην τελευταία έκθεση της ομάδας εργασίας Σένγκεν για την αξιολόγηση σχετικά με την ετοιμότητα των δύο κρατών μελών, καθώς και την έγκριση της τελευταίας από το Συμβούλιο το οποίο συγκεντρώνει εκπροσώπους των κρατών μελών. Ως αποτέλεσμα, η Βουλγαρία και η Ρουμανία αναμένεται να είναι πρακτικά έτοιμες να συμμετάσχουν στο Σύστημα Πληροφοριών Σένγκεν τον Οκτώβριο του 2010. Ύστερα από την τελευταία αξιολόγηση που έχει προγραμματιστεί για τον Δεκέμβριο, οι δύο χώρες θα γίνουν πιθανότατα πλήρη μέλη της Ευρώπης χωρίς σύνορα την προσεχή άνοιξη. " καθυστέρηση που προκλήθηκε από την ανάπτυξη του Συστήματος Πληροφοριών Σένγκεν δεν μπορεί να έχει δυσμενή αντίκτυπο στη διαδικασία ένταξης των χωρών που περιμένουν να ενταχθούν. Για την Ουγγαρία, είναι ιδιαίτερα σημαντικό να διασφαλιστεί ότι οι πολίτες των γειτονικών της χωρών, περιλαμβανομένων των μελών των ουγγρικών κοινοτήτων που ζουν εκτός Ουγγαρίας, θα έχουν τη δυνατότητα να απολαύσουν της ελευθερίας να ταξιδεύουν χωρίς σύνορα σε ολόκληρη την Ευρωπαϊκή Ένωση.
<SPEAKER ID="666" NAME="Csaba Sógor  " AFFILIATION="PPE">
γραπτώς. - (HU) Χαίρομαι που το Ευρωπαϊκό Συμβούλιο κατέληξε στο συμπέρασμα ότι η Ρουμανία και η Βουλγαρία, τα δύο νεότερα μέλη της Ευρωπαϊκής Ένωσης, έχουν εκπληρώσει τα σχετικά κριτήρια και που το κεκτημένο του Σένγκεν μπορεί επομένως να εφαρμοστεί και σε αυτές τις χώρες. Για τους πολίτες της Ευρώπης, ένα από τα πιο απτά αποτελέσματα της ευρωπαϊκής ολοκλήρωσης είναι η δημιουργία του χώρου Σένγκεν, που έχει ως αποτέλεσμα την ανεμπόδιστη διέλευση των συνόρων. " ευκαιρία αυτή έχει πολύ μεγαλύτερη σημασία για τους πολίτες των πρώην κομμουνιστικών χωρών, καθώς το σιδηρούν παραπέτασμα έφραζε τον δρόμο τους τόσο κυριολεκτικά όσο και μεταφορικά, καθιστώντας ουσιαστικά αδύνατο γι' αυτούς να ταξιδέψουν στις χώρες της Δυτικής Ευρώπης. Σήμερα, είκοσι χρόνια μετά την πτώση του κομμουνισμού όλα μοιάζουν σαν ένα κακό όνειρο. Προσχωρώντας στον χώρο Σένγκεν, η Ρουμανία και η Βουλγαρία θα κάνουν ένα ακόμα βήμα προς την ένταξή τους σε μια ενοποιημένη Ευρώπη. Καθώς οι εσωτερικοί έλεγχοι εξαφανίζονται, η έννοια του "συνόρου" θα αποκτήσει καινούρια σημασία και τα σύνορα μεταξύ των κρατών μελών θα αποκτήσουν νέο ρόλο. Τα σύνορα δεν θα είναι πλέον διοικητικοί φραγμοί, αλλά αντιθέτως θα γίνουν γέφυρες και θα συνδέουν τους λαούς και τις χώρες της Ευρώπης. Αποτελεί θετική εξέλιξη το ότι η Ρουμανία και η Βουλγαρία θα γίνουν πλήρη μέλη του χώρου Σένγκεν, ενός χώρου συνυφασμένου με πάρα πολλές γέφυρες και με ανοιχτά σύνορα.

<CHAPTER ID="010-02">
2. Μπαγκλαντές
<SPEAKER ID="133" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος για το Μπαγκλαντές.
<SPEAKER ID="134" NAME="Robert Evans  " AFFILIATION="PSE">
συντάκτης. - (EN) Κύριε Πρόεδρε, το Μπαγκλαντές είναι μια χώρα που έχω επισκεφθεί πολλές φορές και η οποία μου αρέσει ιδιαιτέρως. Μάλιστα έχω πολλούς φίλους με καταγωγή από το Μπαγκλαντές στο Λονδίνο και παρακολουθώ την πολιτική κατάσταση εκεί πολύ προσεκτικά.
<P>
Αυτό το ψήφισμα αναγνωρίζει ότι η κατάσταση έχει επιδεινωθεί σημαντικά τους τελευταίους μήνες, τόσο ώστε να υπάρχουν τώρα σοβαρές ανησυχίες για την έννομη τάξη, τα ανθρώπινα δικαιώματα, αλλά και την ίδια την επιβίωση της δημοκρατίας σε αυτή τη χώρα, ανησυχίες που διαπνέουν το ψήφισμα.
<P>
Όταν αναβλήθηκε η εκλογική διαδικασία τον Ιανουάριο, πιστεύω ότι οι περισσότεροι από εμάς ήλπιζαν ότι ήταν απλώς θέμα εβδομάδων μέχρι να πραγματοποιηθούν οι εκλογές, αλλά οι εβδομάδες έγιναν μήνες και οι μήνες έχουν γίνει πλέον χρόνια, και νέα δημοκρατικά εκλεγμένη κυβέρνηση δεν έχει εκλεγεί ακόμα.
<P>
Στο μεταξύ, έχουμε την αντισυνταγματική και μη ικανοποιητική κατάσταση μιας προσωρινής πολιτικής κυβέρνησης με την υποστήριξη του στρατού, η οποία προσπαθεί να διατηρήσει την έννομη τάξη σε ένα εντεινόμενο κλίμα βίας και απελπισίας. Δύο πρώην πρωθυπουργοί βρίσκονται στη φυλακή. Σημειώθηκαν ταραχές στο πανεπιστήμιο, εκατοντάδες συλλήψεις (συμπεριλαμβανομένων και ακαδημαϊκών) και ισχυρισμοί για επιθέσεις και βασανιστήρια.
<P>
Αυτό δεν μπορεί να συνεχιστεί και, όπως καθιστά σαφές η παράγραφος 11, είμαι βέβαιος ότι εμείς στο Ευρωπαϊκό Κοινοβούλιο είμαστε έτοιμοι να βοηθήσουμε και να συνδράμουμε να επιστρέψει η δημοκρατία στο Μπαγκλαντές το συντομότερο δυνατόν.
<SPEAKER ID="135" NAME="Μάριος Ματσάκης" AFFILIATION="ALDE">
συντάκτης. - (EN) Κύριε Πρόεδρε, το Μπαγκλαντές είναι σε έκταση περίπου όσο η Ελλάδα αλλά έχει πληθυσμό σχεδόν διπλάσιο από αυτόν της Γερμανίας. Έγινε έθνος μόλις το 1971 μετά από πολλά χρόνια εμφυλίου πολέμου, στον οποίο συμμετείχαν και οι γειτονικές πρώην βρετανικές αποικίες, το Πακιστάν και η Ινδία. Το Μπαγκλαντές πέρασε 15 χρόνια στρατιωτικής δικτατορίας και, παρόλο που η πολιτική κυβέρνηση αποκαταστάθηκε το 1990, η χώρα απέχει πολύ ακόμα από το να γίνει πραγματική δημοκρατία.
<P>
Σήμερα, είναι ένα πολύ φτωχό έθνος που μαστίζεται από μεγάλης κλίμακας διαφθορά, πολιτική παρέμβαση από τον στρατό, σοβαρές παραβιάσεις των ανθρωπίνων δικαιωμάτων, απαγορεύσεις πολιτικών δράσεων, διακρίσεις κατά γυναικών, θρησκευτικό εξτρεμισμό και έναν μακρύ κατάλογο άλλων δεινών, ορισμένα εκ των οποίων αναφέρονται στο ψήφισμα. Ωστόσο, όπως αναφέρεται ρητά στην αιτιολογική σκέψη ΙΔ: "η Ευρωπαϊκή Ένωση και το Μπαγκλαντές έχουν καλές μακροχρόνιες σχέσεις και είναι σημαντικοί οικονομικοί εταίροι". Αυτό είναι αλήθεια, αλλά ωραία επιλέγουμε τους φίλους και εταίρους μας και ωραία τα καταφέρνουμε να βοηθήσουμε αυτά τα φιλικά έθνη να βελτιώσουν την κατάσταση ευημερίας τους, τα επίπεδα δημοκρατίας τους και το κράτος δικαίου τους.
<P>
Ειλικρινά, η ΕΕ προσπάθησε να βελτιώσει τα πράγματα στο Μπαγκλαντές, αλλά προσπάθησε αρκετά; " βοήθεια που έδωσε στο Μπαγκλαντές κατευθύνθηκε σωστά για τη βελτίωση της παραγωγικής υποδομής του έθνους ή κατέληξε στις τσέπες διεφθαρμένων αξιωματούχων; " πίεση προς τον στρατό να σταματήσει να παρεμβαίνει στην πολιτική ζωή του έθνους ήταν αρκετά αυστηρή και αποφασιστική ή ήταν αδύναμη και αναποτελεσματική;
<P>
Καθένας μπορεί να δώσει τις δικές του απαντήσεις σε αυτά τα ερωτήματα. Ωστόσο, η γνώμη μου είναι ότι δεν έχουμε κάνει αυτό που είναι απαραίτητο. Είναι επιτακτική η ανάγκη να επανεξετάσουμε την πολιτική μας για το Μπαγκλαντές, χωρίς να αποκλείουμε την εφαρμογή κυρώσεων και ασφαλώς δίνοντας αυστηρές προειδοποιήσεις στο γειτονικό Πακιστάν και στην Ινδία να αντισταθούν στον πειρασμό να παρέμβουν στις εσωτερικές υποθέσεις του Μπαγκλαντές.
<SPEAKER ID="136" NAME="Charles Tannock  " AFFILIATION="PPE-DE">
συντάκτης. - (EN) Κύριε Πρόεδρε, όπως ο συνάδελφός μου Robert Evans, εκπροσωπώ κι εγώ, στο Λονδίνο, στην περιφέρειά μας, πάνω από 150 000 πολίτες με καταγωγή από το Μπαγκλαντές.
<P>
Το Μπαγκλαντές είναι μια μεγάλη και στρατηγική χώρα της Νότιας Ασίας και για άλλη μια φορά δυστυχώς βρίσκεται στην επικαιρότητα με τις φοιτητικές διαδηλώσεις του Αυγούστου και τη σύλληψη τριών πρώην πρωθυπουργών σε μια διαδικασία που στόχο έχει να καταπολεμήσει τη διαφθορά, αλλά δυστυχώς και κατά παράλογο τρόπο φαίνεται ως επιχείρηση κατάπνιξης των δημοκρατικών, αν και βαθιά διχασμένων, πολιτικών τάξεων.
<P>
" προσωρινή κυβέρνηση διαβεβαίωσε την ΕΕ και τις "ΠΑ ότι θα προχωρήσει σε διεξαγωγή δημοκρατικών εκλογών στα τέλη του 2008, μόλις ολοκληρωθεί η εκλογική διαδικασία και είναι αρκετά δυνατή ώστε να αποτραπεί η εκλογική νοθεία. Ωστόσο, το χρονικό διάστημα που παρήλθε φαίνεται πολύ μεγάλο και υπάρχουν υποψίες ότι ο στρατός, το κύρος του οποίου έχει αυξηθεί πολιτικά, θέλει να αλλάξει ριζικά την πολιτική εικόνα της χώρας βγάζοντας από το προσκήνιο τις δύο αντιμαχόμενες πρωταγωνίστριες, τις πρώην πρωθυπουργούς Sheikh Hasina και Khaleda Zia. Είναι δύσκολο να κατανοήσουμε γιατί δεν αφέθηκαν ελεύθερες με εγγύηση πριν από τη δίκη και επιπλέον γιατί οι αρχικές συλλήψεις ήταν τόσο μελοδραματικές και γιατί δεν τηρήθηκαν σε μεγάλο βαθμό οι προβλεπόμενες διαδικασίες στο πλαίσιο της κατάστασης έκτακτης ανάγκης - της οποίας αυτό το ψήφισμα ορθώς ζητεί την άρση, αλλά και απευθύνει έκκληση για την παρουσία διπλωματών παρατηρητών στις δίκες των δύο κυριών.
<P>
Ασφαλώς, οι δυτικοί χορηγοί βοήθειας παρακολουθούν το Μπαγκλαντές πολύ προσεκτικά, λόγω των ανησυχιών για την επιδείνωση της κατάστασης των ανθρωπίνων δικαιωμάτων τα τελευταία χρόνια καθώς και για την αυξανόμενη ισλαμική ριζοσπαστικοποίηση της κοινωνίας του και μια απόκλιση, δυστυχώς, από την αρχική πορεία της λαϊκής πολυκομματικής δημοκρατίας - ένα μοντέλο που εμείς στην ΕΕ πρέπει να συνεχίσουμε να υποστηρίζουμε γι' αυτή τη χώρα.
<SPEAKER ID="137" NAME="Marcin Libicki  " AFFILIATION="UEN">
συντάκτης. - (PL) Κύριε Πρόεδρε, η επόμενη χώρα για την οποία θα συζητήσουμε σήμερα το απόγευμα είναι το Μπαγκλαντές, όπου επίσης παραβιάζονται τα θεμελιώδη δικαιώματα. Ακούγοντας όλες αυτές τις μεμονωμένες περιπτώσεις, είναι λογικό να αναρωτηθούμε πώς μπορεί να υπάρχει αυτή η κατάσταση σε έναν κόσμο που όλο και περισσότερο γίνεται αντικείμενο της λεγόμενης παγκοσμιοποίησης, που δικτυώνεται από οικονομικές και ακόμα περισσότερο από πολιτικές οργανώσεις, έναν κόσμο που βίωσε τη δημιουργία των "νωμένων Εθνών και της Ευρωπαϊκής Ένωσης στην ήπειρό μας και έναν κόσμο όπου υπάρχουν τόσες πολλές οργανώσεις που ισχυρίζονται ότι σέβονται τα ανθρώπινα δικαιώματα. Θα μπορούσαμε να αναρωτηθούμε γιατί δεν συνέβη η παγκοσμιοποίηση των θεμελιωδών ανθρωπιστικών αρχών.
<P>
Φαίνεται ότι είναι ένα πρόβλημα που χαρακτηρίζει την εποχή μας και τις οργανώσεις μας. Όλοι ενδιαφέρονται για την πολιτική και την οικονομία, αλλά όταν έρχεται η στιγμή να δώσουμε στην πολιτική και στην οικονομία μια ανθρώπινη διάσταση, ώστε να μην υφίσταται πλέον άλλο κακό ο απλός και ταπεινός άνθρωπος, δίνουμε την εντύπωση ότι είμαστε αβοήθητοι.
<P>
" Επίτροπος Reding είπε πριν από λίγο ενώ συζητούσαμε για τη Βιρμανία ότι υπάρχει κίνδυνος να ξαναγίνουμε αβοήθητοι και να μην καταφέρουμε να αντιδράσουμε σε αυτές τις αδικίες. Πρέπει να κατανοήσουμε, ωστόσο, ότι πρέπει να ληφθούν ορισμένα μέτρα και ότι υπάρχει μια ανισορροπία ανάμεσα στην κλίμακα των πολιτικών μας δραστηριοτήτων, των οικονομικών μας δραστηριοτήτων και στον βαθμό συμμόρφωσης με τα βασικά θεμελιώδη δικαιώματα.
<P>
Θα ήθελα επίσης να επιστήσω την προσοχή σας σε ένα άλλο θέμα. Στη δήλωση γίνεται αναφορά στις διώξεις για θρησκευτικούς λόγους, μεταξύ άλλων. Θα ήθελα να επισημάνω ότι οι θρησκευτικές διώξεις εξαπολύονται εν γένει, αν και όχι πάντα, εις βάρος των Χριστιανών, και ιδιαίτερα των Καθολικών. Σε παγκόσμιο επίπεδο, οι Καθολικοί είναι σήμερα εκείνοι που διώκονται συχνότερα και εκτελούνται για την πίστη τους. Πρέπει να είμαστε πιστοί στα γεγονότα και όταν αναφερόμαστε σε διώξεις πρέπει να θυμόμαστε ποιος διώκει ποιον.
<SPEAKER ID="138" NAME="Carl Schlyter  " AFFILIATION="Verts/ALE">
συντάκτης. - (SV) Κύριε Πρόεδρε, πιστεύω ότι το Μπαγκλαντές υπήρξε μια χώρα μεγάλης ελπίδας. Έχει θρησκευτική ελευθερία, οι γυναίκες στις αγροτικές περιοχές έχουν πρόσβαση σε μικροπιστώσεις και θα μπορούσαμε να δούμε την αρχή της ανάπτυξης μιας τοπικής οικονομίας.
<P>
Ωστόσο, αυτές οι θετικές τάσεις γρήγορα αντιστράφηκαν σε μια χώρα όπου εξαπλώνεται ο τρόμος. Προκειμένου να παταχθεί η διαφθορά, σύμφωνα με την κυβέρνηση, φυλακίζονται δημοσιογράφοι, δικηγόροι, πολιτικοί παράγοντες και ακτιβιστές φοιτητές. Επιτρέψτε μου να πω ότι η φυλάκιση των πάντων στη φυλακή είναι, τουλάχιστον, κακός τρόπος αντιμετώπισης της διαφθοράς. Δεσμευόμαστε ότι θα βοηθήσουμε το Μπαγκλαντές στην πορεία του προς τη δημοκρατία και πρέπει να υπάρξει βούληση από την πλευρά της κυβέρνησης.
<P>
Πριν τελειώσω, θέλω να εγείρω ένα θέμα που αναφέρεται στο ψήφισμα, αλλά για το οποίο δεν θα μιλήσουν ίσως πολλοί και το οποίο θεωρώ σημαντικό, διότι πέρασα πολύ χρόνο με ανθρώπους στις φτωχογειτονιές. Υπήρχαν άνθρωποι στο παλιό καθεστώς, στην άρχουσα τάξη, οι οποίοι πήραν γη, αλλά όταν η κυβέρνηση επιχείρησε να πάρει πίσω αυτή τη γη, εκατομμύρια φτωχοί άνθρωποι, φτωχοί χωρικοί και άνθρωποι σε φτωχογειτονιές εκδιώχθηκαν από τα σπίτια τους, από το τελευταίο μικρό ίχνος ελπίδας για επιβίωση που είχαν μέσα από ένα μικρό κομμάτι γης. Πρέπει να σκεφτούμε και αυτούς τους ανθρώπους στον αγώνα μας για τη δημοκρατία στο Μπαγκλαντές, διότι ακούγονται λιγότερο από όλους. Έχουν τη λιγότερη δύναμη από όλους.
<SPEAKER ID="139" NAME="Bogusław Sonik">
εξ ονόματος της Ομάδας PPE-DE. - (PL) Κύριε Πρόεδρε, η κατάσταση στο Μπαγκλαντές είναι ασφαλώς ανησυχητική. Έχει αναληφθεί δράση, ωστόσο, που αποσκοπεί στη διεξαγωγή εκλογών τον καθορισμένο χρόνο. Εντούτοις, υπάρχει ανησυχία ότι το πρόγραμμα εργασίας της Εκλογικής Επιτροπής που παρουσιάστηκε τον Ιούλιο του 2007 δεν θα ολοκληρωθεί εγκαίρως. Δεν πρέπει να ξεχνάμε ότι η αποστολή παρατήρησης της Ευρωπαϊκής Ένωσης διακόπηκε στις 22 Ιανουαρίου, όταν απέσυραν την υποστήριξή τους και τα "νωμένα Έθνη.
<P>
Δεν μπορούμε να εγκαταλείψουμε το Μπαγκλαντές σε αυτό το στάδιο. Πρέπει να στείλουμε παρατηρητές με διευρυμένη αρμοδιότητα. Οι παρατηρητές πρέπει επίσης να παρακολουθούν τις υπό εξέλιξη ποινικές διαδικασίες και τις συλλήψεις απλών πολιτών. Είναι ιδιαίτερα σημαντικό να ασκήσουμε πίεση στις αρχές για να διασφαλίσουμε την ελευθέρωση των φοιτητών που συνελήφθησαν κατά τη διάρκεια των διαδηλώσεων στις 28 Αυγούστου 2007. Πρέπει να δράσουμε άμεσα, παρέχοντας ευρεία βοήθεια. Αν δεν το κάνουμε αυτό, δεν μπορούμε να περιμένουμε να πραγματοποιηθούν οι εκλογές τον καθορισμένο χρόνο.
<SPEAKER ID="140" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Κύριε Πρόεδρε, έχει περάσει σχεδόν ένας χρόνος από το τελευταίο ψήφισμα του Ευρωπαϊκού Κοινοβουλίου για το Μπαγκλαντές. Παρά τις μεγάλες ελπίδες μας, η κατάσταση στη χώρα επιδεινώθηκε. Οι εκλογές που ήταν προγραμματισμένες για τον Ιανουάριο του τρέχοντος έτους δεν πραγματοποιήθηκαν και αναβλήθηκαν μέχρι τα τέλη του 2008. Με την υποστήριξη του στρατού, η προσωρινή κυβέρνηση κήρυξε το κράτος σε κατάσταση έκτακτης ανάγκης.
<P>
" σημερινή ηγεσία περιορίζει ανοιχτά κάθε πολιτική δραστηριότητα και την ελευθερία του Τύπου και άλλων μέσων ενημέρωσης. Μεταξύ των ατόμων που συνελήφθησαν υπάρχουν δύο πρώην πρωθυπουργοί, 160 κορυφαίοι πολιτικοί και πάνω από 100 000 πολίτες. " βίαιη καταστολή των φοιτητικών διαμαρτυριών κατά του στρατού στο Πανεπιστήμιο της Ντάκα τον Αύγουστο του τρέχοντος έτους προκάλεσε σοβαρή ανησυχία σε διεθνές επίπεδο.
<P>
Δεδομένων των προαναφερθέντων γεγονότων, το Συμβούλιο και η Ευρωπαϊκή Επιτροπή πρέπει να παρακολουθούν την κατάσταση προσεκτικά. Πρέπει να ασκήσουν πίεση καταρχάς ώστε τα ανεξάρτητα θεσμικά όργανα και πολιτικά κόμμα στο Μπαγκλαντές να συνεχίσουν τις δραστηριότητές τους. Είναι σημαντικό να σταλεί μια νέα αποστολή παρατηρητών και να παρασχεθεί τεχνική βοήθεια, η οποία θα μπορούσε να συμβάλει θετικά στις προετοιμασίες για ελεύθερες δημοκρατικές εκλογές. Μόνο αν εργαστούν από κοινού όλες οι ενδιαφερόμενες πλευρές θα καταστεί δυνατή η αποτελεσματική σταθεροποίηση της κατάστασης στο Μπαγκλαντές.
<SPEAKER ID="141" NAME="Koenraad Dillen" LANGUAGE="NL">
Κύριε Πρόεδρε, είναι προφανώς θετικό το ότι η κατάσταση των ανθρωπίνων δικαιωμάτων στη Βιρμανία εκτίθεται εδώ στο βόρειο ημισφαίριο. Εξάλλου, έχουμε δει το σημερινό καθεστώς να επιχειρεί να φιμώσει τη νόμιμη πολιτική διαμαρτυρία φοιτητών και δημοσιογράφων μέσω αυθαίρετων συλλήψεων και κρατήσεων. Από τότε που η νέα κυβέρνηση ανέλαβε την εξουσία τον Ιανουάριο του 2007, πάνω από 250 000 άτομα έχουν ήδη φυλακιστεί. Από τη στιγμή που η χώρα κηρύχθηκε σε κατάσταση έκτακτης ανάγκης, ο στρατός είναι υπεύθυνος για άπειρα περιστατικά βασανιστηρίων και δολοφονιών.
<P>
Ωστόσο, θα ήθελα πραγματικά να εκθέσω ένα άλλο θέμα, ένα θέμα που είναι ενδημικό σε αυτό το κράτος και που συνεχίζεται παρά τις αλλαγές κυβερνήσεων. Είναι κάτι που συχνά παραβλέπουν οι διάφορες οργανώσεις ανθρωπίνων δικαιωμάτων, διότι απ' ό,τι φαίνεται είναι κάτι που δεν μπορεί να συζητηθεί. Αναφέρομαι στους γενικούς και συστηματικούς ομαδικούς βιασμούς που διαπράττονται στο Μπαγκλαντές. " βία κατά των γυναικών και των νεαρών κοριτσιών είναι μία από τις πιο ειδεχθείς παραβιάσεις ανθρωπίνων δικαιωμάτων σε αυτό το ισλαμικό κράτος. Αυτού του είδους η βία περιλαμβάνει σεξουαλική και ενδοοικογενειακή βία, ομαδικούς βιασμούς, επιθέσεις εναντίον γυναικών με βιτριόλι και εγκλήματα τιμής. Είτε θέλουμε να ακούσουμε τα γεγονότα αυτά είτε όχι, είναι αναμφισβήτητο ότι με αυτές τις θηριωδίες οι εξτρεμιστές μουσουλμάνοι θέλουν να εκκαθαρίσουν το Μπαγκλαντές από τις θρησκευτικές του μειονότητες προκειμένου να μετατρέψουν τη χώρα σε ένα μονολιθικό, ισλαμικό κράτος. Καμία κυβέρνηση του Μπαγκλαντές δεν κατάφερε να αντιδράσει και αυτό είναι πραγματικά επονείδιστο. Το Μπαγκλαντές επικύρωσε τη Σύμβαση των "νωμένων Εθνών για την εξάλειψη κάθε μορφής διακρίσεων έναντι των γυναικών το 1984. Είναι καιρός να στείλει το Κοινοβούλιο ένα πολύ σαφές μήνυμα στην κυβέρνηση του Μπαγκλαντές για να την ενημερώσει για τις ευθύνες της.
<SPEAKER ID="142" NAME="Marianne Mikko" AFFILIATION="PSE">
(ET) Κυρίες και κύριοι, ούτε η Ευρωπαϊκή Ένωση ούτε ο Ο"Ε αναστέλλουν τις αποστολές εκλογικών παρατηρητών τους με ευκολία. Δυστυχώς, στο Μπαγκλαντές έπρεπε να το κάνουμε. Τον Ιανουάριο η δραστηριότητα της δημοκρατίας διακόπηκε με την υποστήριξη του στρατού σε μια χώρα της οποίας οι ηγέτες των δύο μεγάλων κόμματων, στο μοναδικό παράδειγμα αυτού του είδους στον κόσμο, είναι γυναίκες.
<P>
Ομολογώ ότι η καταπολέμηση του εξαναγκασμού και της διαφθοράς είναι σημαντική για μια αποτελεσματική οικονομία και πολιτική, αν και για τον σκοπό αυτό δεν θα πρέπει να επιστρατεύονται βρώμικες μέθοδοι όπως η καταστολή διαδηλώσεων, η φίμωση του Τύπου και η υπονόμευση των δίκαιων δικαστικών διαδικασιών. Για σχεδόν εικοσιπέντε χρόνια το Μπαγκλαντές κινούνταν προς το ευρωπαϊκό μοντέλο. Το κοσμικό κράτος σε συνδυασμό με τη θρησκευτική ανοχή, τα ανθρώπινα δικαιώματα και την ελευθερία της έκφρασης είναι αξίες που το Κοινοβούλιο υποστηρίζει με κάθε δυνατό μέσο.
<P>
Πρέπει λοιπόν να κάνουμε ό,τι μπορούμε για να επαναφέρουμε το Μπαγκλαντές στον δρόμο της δημοκρατίας. " τεχνική βοήθεια για την οργάνωση εκλογών και οι διμερείς ομάδες εργασίας είναι το λιγότερο που μπορεί να κάνει η Ευρωπαϊκή Ένωση. Απαιτούμε να τεθεί άμεσα τέλος στην κατάσταση έκτακτης ανάγκης και στη στρατιωτική παρέμβαση.
<SPEAKER ID="143" NAME="Viviane Reding">
μέλος της Επιτροπής. - (EN) Κύριε Πρόεδρε, η Ευρωπαϊκή Επιτροπή συμμερίζεται την ανησυχία για την κατάσταση των ανθρωπίνων δικαιωμάτων στο Μπαγκλαντές που εκφράστηκε στα σχέδια ψηφίσματος του Κοινοβουλίου. " Ευρωπαϊκή Ένωση, παρεμπιπτόντως, έχει μια αξιέπαινη ιστορία εποικοδομητικής ενασχόλησης με το θέμα των ανθρωπίνων δικαιωμάτων και της δημοκρατίας στο Μπαγκλαντές και η απόφαση να σταλεί μια αποστολή εκλογικών παρατηρητών της ΕΕ για να ελέγξει τις ανεπιτυχείς εκλογές του 2007 και να ανασταλεί η αποστολή ενόψει του μποϊκοτάζ του Συνδέσμου Awami και των στοιχείων για προσπάθειες νοθείας, αποτελεί παράδειγμα αυτής της συμμετοχής.
<P>
Αμέσως μετά τον σχηματισμό προσωρινής υποστηριζόμενης από τον στρατό κυβέρνησης και την κήρυξη κατάστασης έκτακτης ανάγκης τον Ιανουάριο του 2007, η ΕΕ προσπάθησε να ισορροπήσει την έντονη υποστήριξη για την επιστροφή στη δημοκρατία το 2008 με την αυστηρή παρακολούθηση της κατάστασης των ανθρωπίνων δικαιωμάτων. Αυτό αντικατοπτρίζεται στην πρόθεση της Ευρωπαϊκής Επιτροπής να παράσχει σημαντική υποστήριξη, μαζί με οκτώ άλλους διεθνείς αναπτυξιακούς εταίρους, για τη δημιουργία ενός καταλόγου ψηφοφόρων με φωτογραφίες. Το Κοινοβούλιο θα θυμάται ότι οι σοβαρές αμφιβολίες για τον κατάλογο που εκπονήθηκε για τις εκλογές του 2007 αποτέλεσαν βασικό παράγοντα για την αναβολή των εκλογών.
<P>
" αντιπροσωπεία της Επιτροπής στη Ντάκα παρακολουθεί στενά το πιλοτικό σχέδιο για τον κατάλογο ψηφοφόρων και παρείχε άκρως θετική ανατροφοδότηση για τη διαδικασία. " ΕΕ, ωστόσο, έχει καταστήσει επανειλημμένως σαφές ότι η πρόοδος για την τεχνική προετοιμασία των εκλογών πρέπει να συνοδευθεί από πρόοδο στον τομέα των πολιτικών μεταρρυθμίσεων και, όπως τόνισε η τρόικα της ΕΕ κατά τη διάρκεια της επίσκεψής της στη Ντάκα τον Ιούνιο, τα πολιτικά κόμματα πρέπει να εμπλακούν στη μεταρρυθμιστική διαδικασία το συντομότερο δυνατόν.
<P>
Σε μια ενθαρρυντική κίνηση, η Εκλογική Επιτροπή του Μπαγκλαντές ανακοίνωσε τώρα ένα πρόγραμμα διαβουλεύσεων με τα 15 κύρια κόμματα της χώρας.
<P>
" ΕΕ προέβη σε έντονα διαβήματα προς την κυβέρνηση του Μπαγκλαντές και τον στρατό σχετικά με την ανάγκη να διασφαλιστεί ο σεβασμός των ανθρωπίνων δικαιωμάτων και της δέουσας διαδικασίας, πιο πρόσφατα κατά τη διάρκεια ενός τοπικού διπλωματικού διαβήματος της τρόικα της ΕΕ προς τους συμβούλους Εξωτερικών Υποθέσεων στις 8 Αυγούστου. Αυτό το διπλωματικό διάβημα παρείχε επίσης την ευκαιρία να αναφερθούν επτά μεμονωμένες περιπτώσεις παραβιάσεων ανθρωπίνων δικαιωμάτων.
<P>
" κυβέρνηση παρείχε λεπτομερείς απαντήσεις για ορισμένες από αυτές τις περιπτώσεις. Οι επικεφαλής της αποστολής της ΕΕ θα συνεχίσουν να εξετάζουν τις ανησυχίες για τα ανθρώπινα δικαιώματα με τις αρχές, με σκοπό να διασφαλίσουν ότι όσοι διέπραξαν παραβιάσεις θα τιμωρηθούν και οι υπόλοιποι θα απελευθερωθούν. Όσον αφορά τη συγκεκριμένη περίπτωση της ειδικής εισηγήτριας των "νωμένων Εθνών, Sigma Huda, ο επικεφαλής της αντιπροσωπείας της Επιτροπής στη Ντάκα εξέφρασε ανησυχίες σχετικά με τα προβλήματα υγείας και τη θεραπεία της στο Υπουργείο Εξωτερικών. Γνωρίζω ότι η κ. Suda έχει εφεσιβάλει την απόφαση του δικαστηρίου και η Ευρωπαϊκή Επιτροπή θα παρακολουθεί την υπόθεση στενά.
<P>
" υποστήριξη για τα ανθρώπινα δικαιώματα και τη χρηστή διακυβέρνηση συνιστά επίσης μία από τις τρεις προτεραιότητες για την κοινοτική χρηματοδοτική βοήθεια προς το Μπαγκλαντές στο πλαίσιο του εγγράφου στρατηγικής για τη χώρα για την περίοδο 2007-2013, μαζί με την ανθρώπινη και κοινωνική ανάπτυξη και την εμπορική και οικονομική ανάπτυξη. Έχουν προβλεφθεί 55 εκατομμύρια ευρώ για δράση στο πλαίσιο αυτής της προτεραιότητας για την περίοδο 2007 έως 2010.
<P>
Εν κατακλείδι, η Ευρωπαϊκή Επιτροπή παραμένει αισιόδοξη ότι το Μπαγκλαντές είναι σε θέση να διεξαγάγει αξιόπιστες κοινοβουλευτικές εκλογές το 2008. Παρέχουμε σημαντική πολιτική και χρηματοοικονομική υποστήριξη για τον σκοπό αυτό, παραμένοντας ταυτόχρονα -και θα ήθελα να το τονίσω αυτό - σε επαγρύπνηση όσον αφορά τα ανθρώπινα δικαιώματα και άλλες ανησυχίες.
<SPEAKER ID="144" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το τέλος των απογευματινών συζητήσεων.

<CHAPTER ID="013">
Εφαρμογή των διατάξεων του κεκτημένου του Σένγκεν - Εφαρμογή του κεκτημένου του Σένγκεν στη Δημοκρατία της Τσεχίας, στη Δημοκρατία της Εσθονίας, στη Δημοκρατία της Λετονίας, στη Δημοκρατία της Λιθουανίας, στη Δημοκρατία της Ουγγαρίας, στη Δημοκρατία της Μάλτας, στη Δημοκρατία της Πολωνίας, στη Δημοκρατία της Σλοβενίας και στη Σλοβακική Δημοκρατία (συζήτηση)
<SPEAKER ID="201" NAME="Πρόεδρος">
" ημερήσια διάταξη προβλέπει τη συζήτηση:
<P>
της δήλωσης του Συμβουλίου σχετικά με την εφαρμογή των διατάξεων του κεκτημένου του Σένγκεν, και
<P>
της έκθεσης του Carlos Coelho, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με το σχέδιο απόφασης του Συμβουλίου σχετικά με την πλήρη εφαρμογή των διατάξεων του κεκτημένου του Σένγκεν στη Δημοκρατία της Τσεχίας, τη Δημοκρατία της Εσθονίας, τη Δημοκρατία της Λετονίας, τη Δημοκρατία της Λιθουανίας, τη Δημοκρατία της Ουγγαρίας, τη Δημοκρατία της Μάλτας, τη Δημοκρατία της Πολωνίας, τη Δημοκρατία της Σλοβενίας και τη Σλοβακική Δημοκρατία (11722/2007 - C6-0244/2007 -.
<SPEAKER ID="202" NAME="José Magalhães">
Προεδρεύων του Συμβουλίου. - (PT) Κύριε Πρόεδρε, κυρίες και κύριοι, είμαι εξαιρετικά ευτυχής που βρίσκομαι εδώ σήμερα, ενώπιον του Κοινοβουλίου, εξ ονόματος της Προεδρίας και της Πορτογαλικής Δημοκρατίας, για να συζητήσουμε την επικείμενη διεύρυνση του χώρου Σένγκεν.
<P>
Μόλις πριν από ένα έτος, πυκνά σύννεφα συγκεντρώνονταν πάνω από την Ευρώπη, η οποία απειλούνταν από μια εξαιρετικά σοβαρή πολιτική κρίση λόγω της τεχνικής αδυναμίας να τεθεί σε εφαρμογή το Σύστημα Πληροφοριών Σένγκεν (SIS) δεύτερης γενιάς το 2007. " επ' αόριστον αναβολή της εκπλήρωσης των εύλογων προσδοκιών της ελεύθερης κυκλοφορίας πολιτών από τα κράτη μέλη που εντάχθηκαν στην Ευρωπαϊκή Ένωση το 2004 δεν θα αποτελούσε μόνο μια απαράδεκτη ένδειξη τεχνολογικής ανικανότητας, αλλά και μια βαριά ήττα του ευρωπαϊκού ιδεώδους και ταυτόχρονη απόδειξη της ανεπάρκειας και ανικανότητας των θεσμικών μας οργάνων και των κρατών μελών. Θα μπορούσαμε να έχουμε δώσει σε αυτούς τους πολίτες χιλιάδες εξηγήσεις, άλλα τα πάντα θα ακούγονταν σαν φτηνή δικαιολογία και θα κινούσαν έρευνες για τους ενόχους, αποτρέποντας με αυτό τον τρόπο την πρακτική επίλυση του προβλήματος.
<P>
Ευτυχώς, ακολουθήσαμε διαφορετική πορεία, με μια ταχύτητα και συνοχή που πραγματικά δεν έχουν προηγούμενο. Πρώτον, βρήκαμε στη Λισαβόνα την κατάλληλη τεχνολογική απάντηση στην τεχνολογική κρίση.
<P>
Το SISone4all ήταν ένα έργο που σχεδιάστηκε σε 30 ημέρες περίπου και η μελέτη σκοπιμότητας του ελέγχθηκε από κορυφαίους ευρωπαίους εμπειρογνώμονες σε ανάλογο χρονικό διάστημα. Τον Δεκέμβριο του 2006, το Συμβούλιο Δικαιοσύνης και Εσωτερικών Υποθέσεων (ΔΕΥ) μπόρεσε να δώσει το πράσινο φως για την έναρξη της διαδικασίας, με ένα χρονοδιάγραμμα εργασιών που θα μπορούσε να είναι η ευρωπαϊκή έκδοση της ταινίας "Επικίνδυνες αποστολές" και με ελάχιστο προϋπολογισμό, κάτι περισσότερο από μισό εκατομμύριο ευρώ. Τον Μάρτιο, όπως είχαμε υποσχεθεί, η εφαρμογή λογισμικού -ένα αντίγραφο του πορτογαλικού N.SIS (εθνικό SIS)- ήταν έτοιμη και παραδόθηκε στους νέους εταίρους στο έργο. Στο C.SIS (κεντρικό SIS) έγινε επίσης σημαντική αναβάθμιση χάρη στις συνολικές αναλήψεις υποχρεώσεων της Γαλλικής Δημοκρατίας, την οποία πρέπει να ευχαριστήσουμε.
<P>
" γερμανική Προεδρία προώθησε τα κατάλληλα νομικά μέτρα επιλέγοντας με ιδανικό τρόπο τον κατάλληλο χρόνο. Στις 31 Αυγούστου καταφέραμε να ολοκληρώσουμε την εγκατάσταση των εφαρμογών και τη μεταφορά των δεδομένων, μια δύσκολη και πολύπλοκη διαδικασία. Την επόμενη ημέρα, οι δυνάμεις ασφαλείας των νέων κρατών μελών απέκτησαν πρόσβαση στα νέα εργαλεία, τα οποία στη συνέχεια άρχισαν να χρησιμοποιούν με μεγάλη επιτυχία. Το μόνο που απέμενε ήταν να ελεγχθεί εάν τα πολλά άλλα μέτρα που απαιτούνταν για την ένταξη στον χώρο Σένγκεν είχαν εγκριθεί με την ίδια επιτυχία, όπως αυτά που σχετίζονταν με τα χερσαία και θαλάσσια σύνορα, την αστυνομική συνεργασία, την προστασία των δεδομένων και την έκδοση θεωρήσεων. Ευτυχώς, αυτά τα μέτρα είχαν εγκριθεί. Την περασμένη εβδομάδα, στις 8 Νοεμβρίου, το Συμβούλιο ΔΕΥ ενημερώθηκε ότι τα εν λόγω κράτη μέλη είχαν προβεί σε επαρκείς προετοιμασίες για την ικανοποιητική εφαρμογή τόσο των διατάξεων που δεν σχετίζονται με το SIS όσο και των διατάξεων που σχετίζονται με το Σύστημα Πληροφοριών Σένγκεν του κεκτημένου του Σένγκεν.
<P>
Θα ήθελα να ευχαριστήσω εδώ, στο Κοινοβούλιο, όλους όσοι εφάρμοσαν τις αλλαγές και συμμετείχαν στο πρόγραμμα αξιολόγησης τους τελευταίους μήνες. Ιδιαίτερη μνεία πρέπει να γίνει στη σημαντική εργασία πολλών εμπειρογνωμόνων που συμμετείχαν στις επισκέψεις, οι οποίες επέτρεψαν την επιβεβαίωση των μετατροπών που έγιναν μόνο σε λίγους μήνες χωρίς ίχνος αμφιβολίας.
<P>
Διαθέτουμε πλέον, εκεί που θα βρίσκονται τα νέα εξωτερικά σύνορα της Ευρωπαϊκής μας Ένωσης, τον πλέον εξειδικευμένο και σύγχρονο εξοπλισμό, οργανωτικές λύσεις που αξίζουν βραβεία καινοτομίας, και κατάλληλες διαδικασίες για τη διασφάλιση πολύ υψηλού επιπέδου στον αγώνα κατά της εγκληματικότητας. Τα παραπάνω θα συμπληρώνονται από ειδικά μέτρα αστυνόμευσης, που έχουν ήδη συμφωνηθεί σε διμερές ή πολυμερές επίπεδο, ώστε, την "επαύριον" της κατάργησης των ελέγχων, να υπάρχει περισσότερη ελευθερία, αλλά όχι λιγότερη ασφάλεια.
<P>
Πρέπει επίσης να τονίσω ότι το ζήτημα της μέγιστης διαφάνειας οδήγησε την πορτογαλική Προεδρία στη λήψη πολύ επιτυχημένων μέτρων, ώστε το Ευρωπαϊκό Κοινοβούλιο να μπορεί να έχει πρόσβαση στις πληροφορίες που προκύπτουν από την τεράστια προσπάθεια που καταβλήθηκε. Το Κοινοβούλιο μπόρεσε, ως εκ τούτου, να επιβεβαιώσει την απόλυτη αυστηρότητα της σύνοψης εκτίμησης επιπτώσεων, την οποία επίσης θελήσαμε να παράσχουμε ως ξεχωριστό έγγραφο. Πρέπει να συγχαρώ τον εισηγητή, κ. Coelho για όλη την αφοσίωσή του στην τήρηση των προθεσμιών που είχαν οριστεί και για την εξαιρετική ποιότητα της έκθεσής του.
<P>
Κυρίες και κύριοι, αυτή τη μέθοδο πρέπει να ακολουθήσουμε για να ξεπεράσουμε τη μελλοντική πρόκληση της δημιουργίας και διαχείρισης, με ολοκληρωμένο τρόπο, του SIS II, του VIS (Σύστηµα Πληροφοριών για τις Θεωρήσεις) και των νέων συστημάτων πληροφοριών για τους ταξιδιώτες, τα οποία ανακοίνωσε πρόσφατα ο Αντιπρόεδρος Frattini. Κανείς δεν πρέπει να έχει ψευδαισθήσεις, καθώς έργα τόσο μεγάλης κλίμακας είτε στέφονται με απόλυτη επιτυχία είτε καταλήγουν σε παταγώδη αποτυχία. " επιτυχία είναι εφικτή μόνο με ισχυρές διοικητικές δομές, αποφασιστική ηγεσία και πολύ αυστηρά χρονοδιαγράμματα.
<P>
Δεν χρειαζόμαστε έναν τσάρο της τεχνολογίας αλλά πολλή εργασία σε ένα δημοκρατικό δίκτυο που περιλαμβάνει την Επιτροπή, τα κράτη μέλη και το Ευρωπαϊκό Κοινοβούλιο, όπως καταδείχθηκε με υποδειγματικό τρόπο στη συγκεκριμένη περίπτωση. Θα ήθελα επίσης να ευχαριστήσω επισήμως όλους όσοι συνέβαλαν σε αυτή την επιτυχία. Αυτό είναι το μυστικό της επιτυχίας του SISone4all και μόνο με αυτό τον τρόπο μπορούμε να εξοικονομήσουμε πόρους, να δημιουργήσουμε συνεργίες μεταξύ έργων και ιδιαίτερα, κυρίες και κύριοι, να τηρούμε τις προθεσμίες.
<P>
Υπάρχει μόνο μια απαίτηση που απομένει να ικανοποιηθεί προτού μπορέσει το Συμβούλιο να λάβει μια απόφαση, κάτι που προγραμματίζεται για τον Δεκέμβριο του 2007, σχετικά με την πλήρη εφαρμογή των διατάξεων του κεκτημένου του Σένγκεν στα νέα κράτη μέλη. Αυτή η απαίτηση είναι η ψήφος σας, η ψηφοφορία του Ευρωπαϊκού Κοινοβουλίου. Ευελπιστώ ότι μπορώ να βασίζομαι στο αποτέλεσμά της και να είμαι βέβαιος εν προκειμένω, δεδομένου του ιδιαίτερα θετικού περιεχομένου της πρότασης ψηφίσματος που περιλαμβάνεται ήδη στην ημερήσια διάταξη.
<P>
Τέλος, επιτρέψτε μου να εκφράσω τις θερμές ευχαριστίες μου για τα πολύ κολακευτικά σχόλια τα οποία εξέφρασε, διαμέσου αυτής της πρότασης ψηφίσματος, το Ευρωπαϊκό Κοινοβούλιο στην Προεδρία και την πορτογαλική Δημοκρατία. Εξ ονόματος των ανδρών και των γυναικών που τους τελευταίους μήνες αφιερώθηκαν στις προετοιμασίες για αυτή την ιστορική απόφαση, που επιτέλους θα αφήσει οριστικά πίσω το σιδηρούν παραπέτασμα, οφείλω να αναφέρω ότι δεν εμπνευστήκαμε μόνο από την επιθυμία για νίκη και την αποφυγή μιας σοβαρής κρίσης. Κινητοποιήσαμε τη βέλτιστη τεχνογνωσία στην Ευρώπη, αξιοποιήσαμε τα μέσα της νέας ψηφιακής Ευρώπης για να συζητήσουμε γρήγορα τα σχέδιά μας και τις δυσκολίες και δημιουργήσαμε ένα θαυμάσιο δίκτυο εμπειρογνωμόνων και ένα γραφείο υποστήριξης που λειτουργούσε 24 ώρες 7 ημέρες την εβδομάδα για την εξεύρεση λύσεων. Όλα αυτά συνοδεύτηκαν από τη στενή και άνευ προηγουμένου συνεργασία των εμπειρογνωμόνων και των πολιτικών, των αρμόδιων υπουργών που συναντιόνταν τακτικά σε ειδικές συνεδριάσεις για να κατευθύνουν τη διαδικασία, με την απόλυτη αλληλεγγύη της Επιτροπής. Πρέπει συγκεκριμένα να επισημάνω τον ρόλο του Αντιπροέδρου Frattini.
<P>
Επίσης, ποτέ δεν λησμονούμε, κυρίες και κύριοι, ότι η Ευρώπη διαθέτει κοινοβουλευτικούς εκπροσώπους, η γνώμη των οποίων πρέπει να έχει αντίκτυπο σε ό,τι κάνουμε. Λάβαμε δεόντως υπόψη τις συστάσεις σας και υπολογίζουμε στην παρουσία σας στις εορταστικές εκδηλώσεις για την ιστορική διεύρυνση του ευρωπαϊκού χώρου ελεύθερης κυκλοφορίας, που θα πραγματοποιηθούν στις 21 και 22 Νοεμβρίου. Ευχαριστώ και εσάς, κυρίες και κύριοι, για τη συνεισφορά σας σε αυτό το ιστορικής σημασίας αποτέλεσμα.
<SPEAKER ID="203" NAME="Franco Frattini">
Αντιπρόεδρος της Επιτροπής. - (EN) Κύριε Πρόεδρε, καταρχάς θα ήθελα να συγχαρώ όλα τα κράτη μέλη για τα επιτεύγματά τους, καθώς έδωσαν επιτέλους τη δυνατότητα στους πολίτες της Πολωνίας, της Εσθονίας, της Λιθουανίας, της Λετονίας, της Τσεχικής Δημοκρατίας, της Σλοβενίας, της Ουγγαρίας, της Σλοβακίας, της Μάλτας και των σημερινών χωρών του Σένγκεν να ωφεληθούν πλήρως από την ελεύθερη κυκλοφορία των προσώπων, κάτι που αποτελεί έναν από τους πυλώνες της Ευρωπαϊκής Ένωσης.
<P>
Πρόκειται για πραγματικό όφελος για τους πολίτες των κρατών μελών που προσχώρησαν στην ΕΕ το 2004. Θα καταστήσει τα ταξίδια γρηγορότερα και ευκολότερα. Για όλα τα κράτη μέλη της Ευρωπαϊκής Ένωσης, αυτό καταδεικνύει τα οφέλη της κοινής δράσης στο πλαίσιο της Ευρώπης. Μια περιοχή χωρίς έλεγχους στα εσωτερικά σύνορα αποτελεί ένα θαυμαστό επίτευγμα, χωρίς ιστορικό προηγούμενο. Από τις 21 Δεκεμβρίου και μετά, θα είναι δυνατές οι μετακινήσεις, για παράδειγμα, από την Ιβηρική Χερσόνησο στα κράτη της Βαλτικής και από την Ελλάδα στη Φινλανδία χωρίς συνοριακούς ελέγχους. Αυτό συμβολίζει πραγματικά μια ενωμένη Ευρώπη και αποτελεί βασικό δικαίωμα όλων των ευρωπαίων πολιτών.
<P>
Όπως γνωρίζετε όλοι, αυτό το ιστορικό επίτευγμα είναι αποτέλεσμα πολλής προετοιμασίας. " ένταξη στον χώρο Σένγκεν δεν είναι εύκολο εγχείρημα. Είναι μια πρόκληση, και πρέπει να επιτύχουμε τη σωστή ισορροπία ελευθερίας και ασφάλειας. " άρση των ελέγχων στα εσωτερικά σύνορα είναι επίσης ζήτημα εμπιστοσύνης μεταξύ των κρατών μελών. Μέσω ακριβώς της διαδικασίας αξιολόγησης από ομοτίμους, της "Αξιολόγησης Σένγκεν", τα κράτη μέλη αποκτούν εμπιστοσύνη στην ικανότητά τους να φυλάσσουν τα εξωτερικά σύνορα εξ ονόματος όλων των υπόλοιπων κρατών και να εκδίδουν θεωρήσεις που να ισχύουν για ολόκληρο τον χώρο Σένγκεν.
<P>
Ακόμη, τα κράτη μέλη θα βελτιώσουν την αστυνομική συνεργασία και τους ελέγχους ασφαλείας εντός του ευρύτερου χώρου Σένγκεν, προκειμένου να αποτρέπονται οι εγκληματίες από το να επωφελούνται από την ελεύθερη κυκλοφορία και τις περισσότερες ευκαιρίες για παράνομες ενέργειες. Όλα αυτά δεν θα ήταν εφικτά χωρίς οικονομική αλληλεγγύη. " διευκόλυνση Σένγκεν, παρέχοντας σχεδόν 1 δισεκατομμύριο ευρώ, επέτρεψε στα νέα κράτη μέλη να μπορέσουν να ανταποκριθούν στην πρόκληση της δημιουργίας ενός αποτελεσματικού συστήματος συνοριακών ελέγχων και να γίνουν πλήρη μέλη του χώρου Σένγκεν.
<P>
Θα ήθελα επίσης να ευχαριστήσω τον εισηγητή, κ. Coelho, και το Ευρωπαϊκό Κοινοβούλιο για τη θετική τους συμβολή στην επίτευξη αυτού του θεμελιώδους εγχειρήματος, και τέλος συγχαίρω την πορτογαλική Προεδρία. Σας συγχαίρω προσωπικά, καθώς και τους Υπουργούς Εσωτερικών, τον υπουργό Costa και τον υπουργό Pereira, για τη στρατηγική συνεργασία σας και τη σαφήνεια των στόχων για την επιτυχή εφαρμογή του έργου του Συστήματος Πληροφοριών Σένγκεν, που είναι γνωστό ως "SIS One For All". Έχουμε εργαστεί σκληρά, μαζί με την προηγούμενη γερμανική Προεδρία και τη μελλοντική σλοβενική Προεδρία, για να υποστηρίξουμε τους πορτογάλους συναδέλφους μας, και οι προσπάθειές μας στέφθηκαν με επιτυχία. Αυτό αποδεικνύει τι μπορεί να επιτευχθεί εάν όλοι εργάζονται με απόλυτη αφοσίωση σε ένα σύνθετο έργο. Σήμερα, κυρίες και κύριοι, η εργασία δεν έχει ολοκληρωθεί. Τελικός μας στόχος είναι να καταστεί πλήρως λειτουργικό το Σύστημα Πληροφοριών Σένγκεν έως τον Δεκέμβριο του 2008. Και πάλι θα πρέπει να εργαστούμε πολύ σκληρά από κοινού.
<SPEAKER ID="204" NAME="Carlos Coelho">
εισηγητής. - (PT) Κύριε Πρόεδρε, κύριε Αντιπρόεδρε της Επιτροπής, κύριε Προεδρεύων του Συμβουλίου, κυρίες και κύριοι, ο χώρος Σένγκεν αποτελεί μια από τις μεγαλύτερες επιτυχίες στην ιστορία της ευρωπαϊκής ολοκλήρωσης. " κατάργηση των εσωτερικών συνόρων και η εφαρμογή αρκετών αντισταθμιστικών μέτρων, όπως η ενίσχυση των ελέγχων στα εξωτερικά σύνορα, η αστυνομική και δικαστική συνεργασία και η δημιουργία του συστήματος πληροφοριών Σένγκεν, αποτελούν τον βέλτιστο τρόπο για να γίνει πραγματικότητα η ελεύθερη κυκλοφορία.
<P>
Όπως η Ευρωπαϊκή Ένωση, έτσι και ο χώρος Σένγκεν διευρύνθηκε. Από τα πέντε αρχικά κράτη μέλη, είμαστε πλέον 15, περιλαμβανομένων δύο χωρών που δεν ανήκουν στην Κοινότητα, της Ισλανδίας και της Νορβηγίας, και με τη μερική συμμετοχή της Ιρλανδίας και του "νωμένου Βασιλείου. Βρισκόμαστε πλέον μπροστά σε ένα ιστορικό γεγονός, τη μεγαλύτερη διεύρυνση στην ιστορία του χώρου Σένγκεν, με την ταυτόχρονη κατάργηση των εσωτερικών συνόρων με εννέα κράτη μέλη: την Τσεχική Δημοκρατία, την Εσθονία, την Ουγγαρία, τη Λετονία, την Πολωνία, τη Λιθουανία, τη Σλοβενία, τη Σλοβακία και τη Μάλτα. Πρόκειται για ένα εξαιρετικά σημαντικό γεγονός για την Ευρώπη, για την έννοια της ελεύθερης κυκλοφορίας και για αυτά τα νέα κράτη μέλη και τους πολίτες τους.
<P>
Οφείλω να ξεκινήσω καλωσορίζοντας και συγχαίροντας αυτά τα κράτη μέλη. Θέλω να τα συγχαρώ όχι μόνο για την ένταξή τους σε αυτό τον χώρο αλλά και, συγκεκριμένα, για τη συστηματική και αποφασιστική προσπάθεια που κατέβαλαν για να ικανοποιήσουν όλες τις απαιτήσεις που ορίζουν οι αυστηροί κανόνες Σένγκεν. Τον Δεκέμβριο του 2006, εκθέσεις, τις οποίες προανέφερε ο υπουργός Magalhães, επεσήμαναν διάφορα προβλήματα τα οποία εν τω μεταξύ ξεπεράσαμε. Οι ομάδες αξιολόγησης απαρτίζονταν από εμπειρογνώμονες από όλα τα κράτη μέλη. Επισκέφτηκαν τα σύνορα και τα προξενεία και συνέταξαν λεπτομερείς εκθέσεις στις οποίες περιλαμβάνονταν περιγραφή της κατάστασης, αξιολογήσεις και συστάσεις, πολλές από τις οποίες απαιτούσαν πρόσθετα μέτρα και επισκέψεις παρακολούθησης, εξαιτίας των προβλημάτων που παρέμεναν στη συντριπτική πλειονότητα των κρατών μελών.
<P>
Θέλω να συγχαρώ την ομάδα αξιολόγησης, με επικεφαλής τον Δρα Carlos Moreira, όχι μόνο για την απαιτητική εργασία που διενήργησε σε σύντομο χρονικό διάστημα, αλλά και γιατί δεν εκπλήρωσε μόνο τον ελεγκτικό της ρόλο, αλλά ταυτόχρονα πρότεινε συχνά μέτρα και λύσεις επιτρέποντας την επίλυση των εντοπισθέντων προβλημάτων.
<P>
Κύριε Πρόεδρε, η απουσία εσωτερικών συνόρων δεν απαιτεί μόνο καλύτερους ελέγχους στα εξωτερικά σύνορα και καλή ανταλλαγή πληροφοριών και στοιχείων μέσω του Συστήματος Πληροφοριών Σένγκεν (SIS), αλλά αποτελεί κυρίως μια άσκηση αμοιβαίας εμπιστοσύνης στο πλαίσιο της οποίας όλοι πρέπει να συμμορφώνονται αυστηρά με τους κανόνες που έχουν θεσπιστεί. " διασφάλιση αποτελεσματικών ελέγχων στα σύνορά μας καθιστά δυνατή την εγγυημένη ασφάλεια όλων των ευρωπαίων πολιτών. Πράγματι, η ασφάλεια του χώρου Σένγκεν εξαρτάται από την αυστηρότητα και την αποτελεσματικότητα με την οποία κάθε κράτος μέλος διενεργεί τους ελέγχους στα εξωτερικά του σύνορα, καθώς και από την ποιότητα και την ταχύτητα της ανταλλαγής πληροφοριών μέσω του SIS. Τυχόν αδυναμίες ή εσφαλμένη λειτουργία αυτών των στοιχείων μπορεί να θέσει σε κίνδυνο την ασφάλεια της Ένωσης.
<P>
Γι' αυτό τον λόγο, τα εναπομείναντα μικρά προβλήματα πρέπει να διευθετηθούν. Παρ' όλο που δεν συνιστούν εμπόδιο στην κατάργηση των εσωτερικών συνόρων, πρέπει να επιλυθούν. Γι' αυτό τον λόγο το Ευρωπαϊκό Κοινοβούλιο, στο πολιτικό ψήφισμα που πρόκειται να εγκρίνει, το οποίο έχουν συνυπογράψει πέντε πολιτικές ομάδες, καθώς και στο νομοθετικό ψήφισμα, ζητεί να ενημερωθεί λεπτομερώς εντός έξι μηνών για όλα τα εκκρεμή ζητήματα. Γι' αυτό τον λόγο ζητούμε επίσης και τη διενέργεια συνολικής αξιολόγησης της λειτουργίας του χώρου Σένγκεν εντός δύο ετών, η οποία να περιλαμβάνει όλα τα κράτη μέλη, και τα νέα και τα παλαιά.
<P>
Τέλος, θέλω να ευχαριστήσω την πορτογαλική Προεδρία για την αφοσίωσή της και το πνεύμα συνεργασίας της, ιδίως την πορτογαλική κυβέρνηση και τον πορτογάλο Υπουργό Εσωτερικών José Magalhães, ο οποίος βρίσκεται εδώ σήμερα, καθώς και για τη λύση που βρέθηκε με το SISone4all, όπως υπογράμμισε ήδη ο Αντιπρόεδρος Frattini. Αυτή η λύση επέτρεψε στα νέα κράτη μέλη να συνδεθούν με το SIS. Εάν δεν είχε συμβεί αυτό, δεδομένης της καθυστέρησης με το SIS II, δεν θα ήταν εφικτή η διεύρυνση του χώρου Σένγκεν φέτος. Υπουργέ Magalhães, γνωρίζω πολύ καλά την εκτενή προσωπική σας αφοσίωση, και θα ήθελα ακόμη να συγχαρώ τη Δρα Eduarda Peixeiro, στην οποία χρωστάμε πολλά για τη λύση που εφαρμόστηκε.
<P>
Θα ήθελα να κάνω δύο τελικά σχόλια. Το πρώτο αφορά την Ευρωπαϊκή Επιτροπή. Θα ήθελα να υπενθυμίσω για άλλη μία φορά ότι η δημιουργία του SIS II παραμένει προτεραιότητα για το Ευρωπαϊκό Κοινοβούλιο, όχι απαραίτητα για να επιτραπεί στα νέα κράτη μέλη να αποκτήσουν πρόσβαση στο σύστημα, καθώς αυτό έχει επιλυθεί με το SISone4all, αλλά κυρίως γιατί, εντός του κοινοτικού πλαισίου, θα επιτραπεί η αποτελεσματικότερη χρήση των δεδομένων, βελτιώνοντας με αυτό τον τρόπο την ασφάλεια μέσω της συμπερίληψης των βιομετρικών δεδομένων και της διασύνδεσης των καταχωρίσεων. Το δεύτερο σχόλιό μου αφορά το Συμβούλιο. Πρέπει να εκφράσω τη λύπη μου για το γεγονός ότι κατά την έναρξη αυτής της διαδικασίας διαβουλεύσεων δεν σεβάστηκε την αρχή της λογικής συνεργασίας με το Κοινοβούλιο, καθώς αρνήθηκε να αποστείλει τις εκθέσεις αξιολόγησης που συνέταξαν οι εμπειρογνώμονες, προβάλλοντας λόγους ασφαλείας. Παρότι βρέθηκε ένας συμβιβασμός για την επίλυση της κατάστασης προσωρινά, πρέπει να αναζητηθεί μια μακροχρόνια λύση. Είναι παράλογο να αρνείται στο Κοινοβούλιο υλικό με το οποίο ασκεί τις νομοθετικές του αρμοδιότητες.
<P>
Κύριε Πρόεδρε, πραγματοποιήσαμε ένα ακόμη βήμα προς την ευρωπαϊκή ολοκλήρωση. Εξαρτάται από όλους μας να διασφαλίσουμε ότι αυτό το βήμα θα οδηγήσει σε περισσότερη ελευθερία και μεγαλύτερη ασφάλεια.
<SPEAKER ID="205" NAME="József Szájer">
εξ ονόματος της Ομάδας PPE-DE. - (HU) Κύριε Πρόεδρε, κυρίες και κύριοι, εξ ονόματος της Ομάδας του Ευρωπαϊκού Λαϊκού Κόμματος και των Ευρωπαίων Δημοκρατών, θα ήθελα να επικροτήσω την εισαγωγή του συστήματος Σένγκεν, και να χρησιμοποιήσω αυτή την ευκαιρία για να ευχαριστήσω, εξ ονόματος των εννέα νέων κρατών μελών, τη γερμανική και την πορτογαλική Προεδρία, το Συμβούλιο, την Επιτροπή και ιδίως τον κ. Coelho για την τεράστια προσπάθεια που κατέβαλαν για να το επιτύχουν αυτό. Πρέπει επίσης να αναφέρω τις προσπάθειες των νέων κρατών μελών, καθώς η εργασία τους μας έδωσε τη δυνατότητα να βρισκόμαστε σε αυτό το σημείο σήμερα.
<P>
" ελεύθερη κυκλοφορία των προσώπων είναι μία από τις τέσσερις ελευθερίες της Ένωσης. Τώρα επεκτείνουμε αυτό το επίτευγμα, αυτό τον νέο χώρο ελευθερίας σε πολλά εκατομμύρια νέους πολίτες της Ένωσης. Πρόκειται για μια κοινή δράση όλων μας: εμείς οι Ευρωπαίοι δημιουργήσαμε αυτό τον χώρο από κοινού, και πρέπει να είμαστε υπερήφανοι.
<P>
Κυρίες και κύριοι που βρίσκεστε σήμερα στο Κοινοβούλιο, κατάγομαι από μια πόλη στα σύνορα της Αυστρίας με την Ουγγαρία. Για πολλές δεκαετίες η πόλη μου, η Sopron, έμενε αποκομμένη από το άμεσο περιβάλλον της και από την Αυστρία λόγω του σιδηρού παραπετάσματος. Έφερα ένα κομμάτι αυτού του σιδηρού παραπετάσματος στο Κοινοβούλιο - όπως έχω κάνει πολλές φορές. Αυτό το σιδηρούν παραπέτασμα έκανε αδύνατη την άσκηση ελευθερίας στην Ευρώπη. Με τη θέσπιση του συστήματος Σένγκεν, εξαλείφουμε τα τελευταία υπολείμματα του. Αυτό το κομμάτι πρέπει να μας υπενθυμίζει ότι στο πρόσφατο παρελθόν μας δεν ήμασταν ελεύθεροι, και ότι δεν πρέπει ποτέ να επιτρέψουμε να μας αφαιρεθεί η ελευθερία μας.
<P>
Μαζί με την ελευθερία έρχεται η ευθύνη. Τα νέα κράτη μέλη αναλαμβάνουν την ευθύνη να φυλάσσουν αυστηρά τα κοινά εξωτερικά σύνορα της Ευρώπης, καθώς η ασφάλεια όλων μας εξαρτάται απ' αυτό. Επιπλέον, δεν πρέπει να επιτρέψουμε να υποτιμήσουμε εμείς οι ίδιοι την ευρεία κοινωνική στήριξη προς το δικαίωμα της ελεύθερης κυκλοφορίας. Για αυτό τον λόγο, κάθε πολίτης της Ένωσης πρέπει να συμμορφώνεται με την κοινοτική νομοθεσία· όπως ανέφερε πριν από λίγο ο Επίτροπος Frattini, η ελεύθερη κυκλοφορία δεν συνεπάγεται ελεύθερη εγκληματικότητα, χωρίς σύνορα.
<P>
" κατάχρηση της ελευθερίας δεν πρέπει και δεν μπορεί να επιτρέπεται, γιατί αυτό θέτει σε κίνδυνο την ελευθερία καθαυτή και το δικαίωμα στην ελεύθερη κυκλοφορία. Ούτε μπορούμε να επιτρέπουμε σε ορισμένες δυνάμεις να επαναφέρουν την αρχή της συλλογικής ενοχής, που μας ξυπνά κακές αναμνήσεις, με σκοπό να υπονομευτεί το δικαίωμα στην ελεύθερη κυκλοφορία. Δεν μπορούμε να επιτρέψουμε στους εγκληματίες να μένουν ατιμώρητοι. Γι' αυτόν ακριβώς τον λόγο, θα ήθελα να εκφράσω τις ευχαριστίες μου για άλλη μία φορά για το γεγονός ότι το σύστημα Σένγκεν μπορεί να επεκταθεί σε αυτά τα εννέα νέα κράτη μέλη. Πρόκειται για ένα ιστορικό γεγονός.
<SPEAKER ID="206" NAME="Jan Marinus Wiersma">
εξ ονόματος της Ομάδας PSE. - (NL) Κύριε Πρόεδρε, εξ ονόματος της Ομάδας μου, θα ήθελα και εγώ να συγχαρώ τους πολίτες των εννέα νέων κρατών μελών για το δώρο που θα τους κάνει η πορτογαλική Προεδρία στις 21 και 22 Δεκεμβρίου. Συμφωνώ απολύτως με τον υπουργό και την Προεδρία, που πράγματι ξηλώνουν και τα τελευταία απομεινάρια του σιδηρού παραπετάσματος. " ελεύθερη κυκλοφορία των πολιτών χωρίς εσωτερικά σύνορα είναι κάτι πολύ θετικό και μία από τις σημαντικότερες ελευθερίες της Ευρωπαϊκής Ένωσης, και επικροτώ το γεγονός ότι οι κάτοικοι των εννέα νέων κρατών μελών θα μπορούν στο εξής να την απολαμβάνουν.
<P>
" Συμφωνία του Σένγκεν, ωστόσο, αφορά πολλά περισσότερα από απλώς την κατάργηση των εσωτερικών συνόρων. Σημαίνει επίσης ότι τα εξωτερικά σύνορα της Ένωσης πρέπει να παρακολουθούνται από αυτές τις νέες χώρες, προς όφελος όλων των υπόλοιπων κρατών μελών. Είναι πολύ σημαντικό η διεύρυνση του χώρου Σένγκεν να μην θέσει σε κίνδυνο την ασφάλειά μας. Ο κ. Frattini και ο υπουργός είπαν ακριβώς το ίδιο. Συνεπώς, οι αποτελεσματικοί και αποδοτικοί συνοριακοί έλεγχοι είναι καίριας σημασίας.
<P>
" αξιολόγηση του Συμβουλίου και της Επιτροπής καταδεικνύει ότι οι εννέα χώρες είναι κατ' αρχήν έτοιμες να αναλάβουν αυτό το καθήκον, αλλά ότι θα μπορούσαν να γίνουν βελτιώσεις σε πολλούς τομείς, όπως για παράδειγμα όσον αφορά το προσωπικό και τις υποδομές των αερολιμένων, και έχουμε έντονη περιέργεια για τις αξιολογήσεις και την παρακολούθηση που θα προκύψουν. Ευελπιστούμε, επίσης, ότι το Κοινοβούλιο θα ενημερωθεί άμεσα επ' αυτού.
<P>
Φυσικά, η Συμφωνία του Σένγκεν αφορά πολλά περισσότερα από τους συνοριακούς ελέγχους. Συνεπάγεται μεγαλύτερη αστυνομική και δικαστική συνεργασία μεταξύ των χωρών του χώρου Σένγκεν. Χαιρόμαστε που στην περίπτωση αυτών των εννέα κρατών μελών, η πορτογαλική Προεδρία βρήκε μια λύση με ένα είδος συστήματος SIS 1+, αν και υποστηρίζουμε ότι πρέπει να σημειωθεί πρόοδος όσο το δυνατόν συντομότερα σχετικά με το SIS II. Χαίρομαι για την υπόσχεση του κ. Frattini να γίνει αυτό έως τον Δεκέμβριο του 2008, και φυσικά πιστεύουμε ότι θα κρατήσει την υπόσχεσή του.
<P>
Κατανοούμε ότι η Βουλγαρία και η Ρουμανία πρέπει να περιμένουν αρκετά έτη ακόμη, αλλά ταυτόχρονα ευελπιστούμε ότι αυτές οι χώρες θα συνεχίσουν να εργάζονται σκληρά, με τη βοήθειά μας, ώστε σε λίγα έτη να μπορούν και αυτές να ενταχθούν στον χώρο Σένγκεν.
<P>
Το ίδιο ισχύει και για την Κύπρο. Είναι κρίμα που το πρόβλημα που κρατά πίσω τη χώρα για τόσο μεγάλο διάστημα την εμποδίζει τώρα και να ενταχθεί στον χώρο Σένγκεν. Αυτό είναι άλλο ένα επιχείρημα για να συνεργαστούμε για την εξεύρεση λύσης στο πρόβλημα που έχει πλήξει αυτή τη χώρα ήδη για πάρα πολύ μεγάλο διάστημα. Και σε άλλους τομείς, όπως για παράδειγμα στις σχέσεις με την Τουρκία, αυτό το ζήτημα προκαλεί προβλήματα. Φυσικά, μια λύση είναι απαραίτητη και για τον ίδιο τον λαό της Κύπρου.
<P>
Τέλος, θα ήθελα να αναφερθώ ξανά στη χθεσινή συζήτηση. Ορθά υποδείχθηκε ότι η διεύρυνση του χώρου Σένγκεν και ολόκληρου του συστήματος Σένγκεν απαιτεί αμοιβαία αλληλεγγύη μεταξύ των κρατών μελών. Όπως έχω ήδη πει, ο έλεγχος των εξωτερικών συνόρων είναι ένα έργο που επηρεάζει την ασφάλεια όλων μας και στο οποίο συμμετέχουν πλέον οι εν λόγω εννέα χώρες. Θα τους μιλήσουμε τώρα σχετικά.
<P>
" ασφάλεια και η ανάγκη συνεργασίας είναι από μόνες τους ενδεχόμενα μελλοντικά προβλήματα, όσον αφορά την εσωτερική μετανάστευση για παράδειγμα. Πρέπει επίσης να συμφωνήσουμε ότι δεν θα προσπαθούμε να επιλύουμε τα προβλήματα μονομερώς, αλλά ότι θα προσπαθούμε να συνεργαστούμε, με όλες τις χώρες που ανήκουν στον χώρο Σένγκεν να συνεργάζονται για την επίλυση των προβλημάτων που θα προκύψουν στο μέλλον. Όπως προείπα, οφείλουμε να διασφαλίσουμε ότι δεν θα συμβαίνει αυτό που συμβαίνει σήμερα στην Ιταλία, δηλαδή να προσπαθεί μία χώρα να λύσει μόνη της κάτι που είναι στην πραγματικότητα ένα κοινό πρόβλημα.
<SPEAKER ID="207" NAME="Henrik Lax" LANGUAGE="SV">
Κύριε Πρόεδρε, θα ήθελα και εγώ να εκφράσω τα συγχαρητήριά μου. Συγχαίρω τα νέα μέλη του χώρου Σένγκεν που κατόρθωσαν να εκπληρώσουν τις απαιτήσεις των κανόνων Σένγκεν σε τόσο σύντομο χρονικό διάστημα.
<P>
Θα ήθελα επίσης να συγχαρώ την Πορτογαλία, που αξίζει διπλά συγχαρητήρια. " Πορτογαλία ήταν η πρώτη που υπέβαλε την πρόταση του "SIS I for All". Τώρα, υπό την Προεδρία της, η Πορτογαλία έχει τη δυνατότητα και την ενέργεια να καθοδηγήσει μέσω της διαδικασίας αξιολόγησης.
<P>
Ακούσαμε εδώ τι ιστορικό βήμα προόδου είναι αυτό. " επανένωση της Ευρώπης με αυτό τον τρόπο, με την ελεύθερη κυκλοφορία, συνιστά ένα επίτευγμα που δεν μπορεί να υπερεκτιμάται.
<P>
Ο δρόμος ήταν δύσκολος. Συγκεκριμένα, αναφέρομαι στο πρόβλημα με το SIS II, το οποίο έχει καθυστερήσει για λόγους που είναι απαράδεκτοι και έχουν επικριθεί σε μεγάλο βαθμό από το Κοινοβούλιο. Όπως ειπώθηκε, χρειαζόμαστε το SIS II για να ενισχύσουμε την ασφάλεια εντός του νέου διευρυμένου χώρου.
<P>
Το Κοινοβούλιο επέκρινε επίσης το γεγονός ότι δεν υπήρχε αμέσως πλήρης διαφάνεια και δεν είχε πρόσβαση στα έγγραφα αξιολόγησης. Θα ήθελα να ευχαριστήσω ιδιαιτέρως τον φίλο μου και συνάδελφο κ. Coelho. Χωρίς τις προσπάθειές του δεν θα μπορούσαμε να ολοκληρώσουμε τον κοινοβουλευτικό μας έλεγχο.
<P>
Τέλος, θα ήθελα να υπενθυμίσω ότι πολλά από τα νέα κράτη μέλη έχουν αναπτύξει μακρούς ιστορικούς δεσμούς με τους ευρωπαίους γείτονές τους. Πρέπει τώρα να διασφαλίσουμε ότι η διεύρυνση του χώρου Σένγκεν δεν οδηγεί σε ένα νέο σιδηρούν παραπέτασμα του Σένγκεν κατά αυτών των χωρών. Κι αυτοί, οι γείτονές μας, πρέπει να έχουν πρόσβαση στη γνώση που διαθέτουμε εδώ προκειμένου να ακολουθήσουν τα βήματά μας και να οικοδομήσουν μια κοινωνία που διέπεται από το κράτος δικαίου, τη δημοκρατία και μια οικονομία της αγοράς. Για μία ακόμη φορά, συγχαρητήρια και στα τρία αυτά μέρη για την επιτυχία τους εδώ.
<SPEAKER ID="208" NAME="Brian Crowley">
εξ ονόματος της Ομάδας UEN. - (EN) Κύριε Πρόεδρε, θα ήθελα όπως και οι συνάδελφοί μου να συγχαρώ την πορτογαλική Προεδρία για το ότι μπόρεσε να επιτύχει συμφωνία και κατανόηση όσον αφορά τη διεύρυνση του χώρου Σένγκεν, και πράγματι πρόκειται για ιστορικό γεγονός. Συγκαταλέγεται στην ίδια κατηγορία με τη διεύρυνση της Ευρωπαϊκής Ένωσης και είναι κάτι που πρέπει να επικροτήσουμε.
<P>
Ωστόσο, εκφράζονται ανησυχίες, όπως ορθά ανέφεραν άλλοι συνάδελφοι, αναφορικά με τα εξωτερικά σύνορά μας και τι μπορούμε να κάνουμε και πώς μπορούμε να τα διαχειριστούμε, σχετικά με το ζήτημα της αλληλεγγύης και την επίδειξη αλληλεγγύης με άλλα κράτη μέλη. Ειδικότερα, από τη δική μου πλευρά, ενός ανθρώπου που κατάγεται από την Ιρλανδία, λόγω της κοινής ταξιδιωτικής περιοχής μεταξύ της Ιρλανδίας και της Βρετανίας, υπάρχουν ορισμένες δυσκολίες όσον αφορά τη συμμετοχή της Ιρλανδίας στη Συμφωνία Σένγκεν που δεν οφείλονται σε κανέναν άλλο λόγο, παρά μόνο ίσως στον πιο σημαντικό: ότι θα επανέφερε μια συνοριακή γραμμή μεταξύ του βόρειου και του νότιου τμήματος της Ιρλανδίας. Επομένως, υπάρχει κάποια δυσκολία εδώ, αλλά δεν θα θέλαμε να παρεμποδιστεί η πρόοδος που σημειώνεται. Τώρα, με την άδειά σας, θα ήθελα να συνεχίσω στα ιρλανδικά.
<P>
(GA) " ΕΕ θα συνεχίσει να παλεύει με τα προβλήματα της εισαγωγής ναρκωτικών στην ΕΕ και της παράνομης εμπορίας παιδιών, και να ασχολείται με την κοινή μεταναστευτική πολιτική, την κοινή πολιτική ασύλου, την αστυνομική συνεργασία σε επίπεδο ΕΕ και την καταπολέμηση του οργανωμένου εγκλήματος. " Ευρωπόλ κάνει θαυμάσια δουλειά όσον αφορά την αντιμετώπιση του διεθνούς εγκλήματος στην Ευρώπη.
<P>
(EN) Και μαζί μπορούμε πραγματικά να επιτύχουμε το απαιτούμενο διττό αποτέλεσμα της ελεύθερης κυκλοφορίας των προσώπων και της ασφάλειας και βεβαιότητας για όλες τις χώρες.
<SPEAKER ID="211" NAME="Tatjana Ždanoka">
εξ ονόματος της Ομάδας Verts/ALE. - (EN) Κύριε Πρόεδρε, καταρχάς, εξ ονόματος της Ομάδας μου, θα ήθελα να συγχαρώ τα νέα κράτη μέλη, περιλαμβανομένης της χώρας μου, της Λετονίας, για την ένταξή τους στον χώρο Σένγκεν. Ευχαριστώ ακόμη την Πορτογαλία για την πρωτοβουλία του SIS I, το οποίο άνοιξε τον δρόμο για την ελεύθερη κυκλοφορία πολλών Ευρωπαίων.
<P>
Πολλά ευχαριστώ σε όλους όσοι συμμετείχαν σε αυτό το έργο και έβαλαν τα δυνατά τους προκειμένου να καταστεί εφικτό αυτό το χριστουγεννιάτικο δώρο.
<P>
Εν τω μεταξύ, πολλά προβλήματα εξακολουθούν να υπάρχουν σε αυτό τον τομέα. Τι συμβαίνει με το SIS II; Πότε μπορεί να ξεκινήσει να λειτουργεί; Ακόμη, ανησυχούμε για τη χρήση ευαίσθητων δεδομένων από το SIS II. Το καθεστώς προστασίας των δεδομένων που ισχύει για αυτούς τους κανόνες SIS II είναι υπερβολικά πολύπλοκο. Θα καταλήξουμε σε πολιτική συμφωνία σχετικά με την απόφαση πλαίσιο για την προστασία των δεδομένων του τρίτου πυλώνα έως το τέλος αυτού του έτους; " απόφαση πλαίσιο θα επιλύσει όλα τα προβλήματα; Οι αρχές προστασίας δεδομένων διαθέτουν αρκετούς πόρους για την επιβολή των κανόνων προστασίας των δεδομένων σε σχέση με το SIS II; Θα ενεργούν όλα τα κράτη μέλη καλόπιστα κατά την επεξεργασία των δεδομένων Σένγκεν;
<P>
Γιατί θέτω τόσο πολλά ερωτήματα τώρα; Επιθυμώ απλώς να σας υπενθυμίσω ότι το σύστημα Σένγκεν είναι κάθε άλλο παρά ολοκληρωμένο. Έχει γίνει καλή δουλειά για τη διεύρυνση του χώρου Σένγκεν, αλλά τώρα έχουμε ένα νέο καθήκον -ίσως πιο δύσκολο- να καταστήσουμε τον χώρο ελευθερίας έναν εγγυημένο χώρο για όλους.
<SPEAKER ID="212" NAME="Giusto Catania">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, και εγώ, εξ ονόματος της Ομάδας μου, πιστεύω ότι σήμερα είναι μια πολύ σημαντική ημέρα, καθώς διευρύνουμε τη δυνατότητα της ελεύθερης κυκλοφορίας για πολλούς πολίτες της Κοινότητας. Αυτό σηματοδοτεί ένα πρωτοποριακό βήμα προόδου, για το οποίο είμαστε πολύ χαρούμενοι καθώς διασφαλίζει επιπρόσθετη ελεύθερη κυκλοφορία. Πρόκειται για μεγάλο επίτευγμα, το οποίο μας προσανατολίζει στην κατεύθυνση ενός ενιαίου ευρωπαϊκού χώρου.
<P>
Ωστόσο, η Ομάδα μου έχει κάποιες επιφυλάξεις σχετικά με ορισμένες άλλες πτυχές, ιδιαίτερα αυτές που αφορούν την εξωτερική διάσταση του χώρου Σένγκεν. Στην πραγματικότητα ενισχύουμε την εξωτερική διάσταση του χώρου Σένγκεν, ενδυναμώνοντας και κατά κάποιον τρόπο στρατιωτικοποιώντας ουσιαστικά τα εξωτερικά μας σύνορα. Έχουμε σοβαρές αμφιβολίες γι' αυτό: ενώ διασφαλίζουμε ακόμη περισσότερη ελεύθερη κυκλοφορία στους πολίτες χωρών της Κοινότητας που ανήκουν στον χώρο Σένγκεν, ταυτόχρονα παρεμποδίζουμε την πρόσβαση στους πολίτες χωρών που δεν ανήκουν στην Κοινότητα.
<P>
Γι' αυτό τον λόγο, δεν είμαστε ευχαριστημένοι με την όλη διαδικασία. Επιπλέον, έχουμε αμφιβολίες σχετικά με την εφαρμογή του SIS II: είμαστε πολύ προβληματισμένοι, και πιστεύουμε ότι σε ορισμένες περιπτώσεις αυτές οι ανταλλαγές πληροφοριών δεν εξασφαλίζουν κατάλληλη προστασία των ευαίσθητων δεδομένων. Συνεπώς, πιστεύουμε ότι σήμερα κάναμε ένα πολύ απτό βήμα προόδου σε αυτό το κτήριο της Ευρωπαϊκής Ένωσης, αλλά ότι την ίδια στιγμή στείλαμε ένα πολύ αρνητικό μήνυμα για τη μορφή και την ουσία αυτής της Ευρωπαϊκής Ένωσης.
<SPEAKER ID="213" NAME="Bastiaan Belder">
εξ ονόματος της Ομάδας IND/DEM. - (NL) Κύριε Πρόεδρε, θα ήθελα να μιλήσω εξ ονόματος του συναδέλφου μου κ. Blokland.
<P>
Τις προηγούμενες εβδομάδες, αναφέρθηκε σαφώς στα μέσα ενημέρωσης ότι από την προσχώρηση της Ρουμανίας στην Ευρωπαϊκή Ένωση μέχρι σήμερα, 500 000 Ρουμάνοι έχουν ήδη μεταβεί στην Ιταλία. Συνεπώς, η ελεύθερη κυκλοφορία των προσώπων εντός της Ευρωπαϊκής Ένωσης λαμβάνει χώρα σε μεγάλο βαθμό ακόμη και χωρίς την εφαρμογή του κεκτημένου του Σένγκεν.
<P>
Συνεπώς, ανησυχώ ιδιαιτέρως για τους ελέγχους για ανεπιθύμητα πρόσωπα που διέρχονται τα εσωτερικά μας σύνορα. " απόφαση της Ιταλίας να αρνείται την είσοδο σε ευρωπαίους πολίτες αποτελεί ακραίο μέτρο που καταδεικνύει σαφώς ότι τα ανοικτά σύνορα μπορεί να έχουν και αρνητικές συνέπειες. Ως εκ τούτου, θα είναι απαραίτητοι ειδικοί έλεγχοι.
<P>
Αυτό είναι δυνατό στα σύνορα, αλλά έλεγχοι μπορούν να διενεργούνται και σε αεροδρόμια και σιδηροδρομικούς σταθμούς. Γι' αυτόν το λόγο, είναι απαραίτητο να λειτουργήσει βραχυπρόθεσμα ένα SIS. Μπορεί η Επιτροπή, στο πλαίσιο της αξιολόγησης Σένγκεν, να επικεντρωθεί και στην ελεύθερη κυκλοφορία των προσώπων από χώρες που ανήκουν στην Ένωση, αλλά όχι στον χώρο Σένγκεν;
<SPEAKER ID="214" NAME="Andreas Mölzer">
εξ ονόματος της Ομάδας ITS. - (DE) Κύριε Πρόεδρε, και εμείς είμαστε περιχαρείς που το σιδηρούν παραπέτασμα που κρέμασαν οι κομουνιστές κατά μήκος της Ευρώπης για πάνω από μισό αιώνα, δείχνοντας τόση περιφρόνηση για την ανθρώπινη αξιοπρέπεια, τελικά έπεσε. Το λέω αυτό ως Αυστριακός, για τον οποίο η πρόσβαση στους γείτονές μας, τους Τσέχους, τους Σλοβάκους, τους Ούγγρους και τους Σλοβένους, είναι και πάλι δυνατή, ακριβώς όπως ήταν πριν από μια εκατονταετία.
<P>
Θα ήθελα, ωστόσο, να ασκήσω κριτική σε ένα σημείο: σε μια απόφαση τέτοιας βαρύτητας, το γεγονός ότι το Σύστημα Πληροφοριών Σένγκεν λειτουργεί εύρυθμα δεν είναι σε καμία περίπτωση αρκετό. Κατά την άποψή μου, οι νέοι φύλακες των εξωτερικών συνόρων οφείλουν πραγματικά να έχουν τις δυνατότητες για να εκπληρώσουν τον ρόλο τους.
<P>
Εάν σκεφτούμε ότι ορισμένες χώρες της ΕΕ στην κεντροανατολική Ευρώπη παρέμειναν σημαντικές χώρες διέλευσης το 2006 και ότι τα ποσοστά των συλλήψεων παράνομων μεταναστών ήταν πολύ υψηλότερα στα προηγούμενα σύνορα του χώρου Σένγκεν της ΕΕ στην Αυστρία και τη Γερμανία απ' ό,τι στα εξωτερικά σύνορα της ΕΕ, δεν μπορούμε να αγνοήσουμε αυτό τον προβληματισμό. Ωστόσο, είναι πολύ θετικό το γεγονός ότι το σιδηρούν παραπέτασμα αποτελεί επιτέλους ιστορία.
<SPEAKER ID="215" NAME="Irena Belohorská" AFFILIATION="NI">
(SK) Πιστεύω ότι τα νέα κράτη μέλη, περιλαμβανομένης της Σλοβακικής Δημοκρατίας, έχουν όλα προετοιμαστεί καλά για την ένταξή τους στον χώρο Σένγκεν.
<P>
" Σλοβακική Δημοκρατία έχει ικανοποιήσει τα μεμονωμένα κριτήρια στον τομέα της συνεργασίας Σένγκεν και, ως εκ τούτου, πληροί όλες τις βασικές προϋποθέσεις, ώστε οι πολίτες της να μπορούν να επωφεληθούν από την κατάργηση των ελέγχων στα επίγεια εσωτερικά σύνορα από τον Δεκέμβριο του 2007 και στα εναέρια εσωτερικά σύνορα από τον Μάρτιο του 2008. " Σλοβακική Δημοκρατία εφαρμόζει το κεκτημένο του Σένγκεν όσον αφορά το Σύστημα Πληροφοριών Σένγκεν από την 1η Σεπτεμβρίου 2007 και οι πληροφορίες της αστυνομίας κινούνται πλέον μέσω του συστήματος προς και τις δύο κατευθύνσεις.
<P>
Δημιουργήσαμε ένα δίκτυο σημείων επαφής για τη διευκόλυνση της ανταλλαγής δεδομένων από τα συστήματα πληροφοριών της αστυνομίας. " προστασία και ο έλεγχος των συνόρων μας συμμορφώνονται πλέον με τις απαιτήσεις του κώδικα συνόρων του Σένγκεν. Οι ελλείψεις που εντοπίστηκαν στον τομέα της προστασίας των προσωπικών δεδομένων και στο αεροδρόμιο της Μπρατισλάβας έχουν αποκατασταθεί.
<P>
Μετά από τρεισήμισι έτη συμμετοχής στην ΕΕ, οι πολίτες της Σλοβακίας δεν αντιμετωπίζουν πλέον εμπόδια στην άσκηση του δικαιώματος που απορρέει από τη Συνθήκη ΕΚ, του δικαιώματος της ελεύθερης κυκλοφορίας των προσώπων. Πιστεύω ότι η Ευρωπαϊκή Ένωση θα χορηγήσει σύντομα στους πολίτες μας και άλλο ένα δικαίωμα που έχουν, το δικαίωμα να εργάζονται χωρίς περιορισμούς σε άλλες χώρες της ΕΕ και ότι η Ευρωπαϊκή Ένωση δεν θα δίνει πλέον προτεραιότητα σε εργαζόμενους από τρίτες χώρες αλλά αντιθέτως θα δίνει προτεραιότητα στους πολίτες της ΕΕ από την Ανατολική Ευρώπη.
<SPEAKER ID="216" NAME="Manfred Weber" AFFILIATION="PPE-DE">
(DE) Κύριε Πρόεδρε, κυρίες και κύριοι, εδώ, στο Ευρωπαϊκό Κοινοβούλιο, εκπροσωπώ την Κάτω Βαυαρία, που συνορεύει με την Τσεχική Δημοκρατία. Όταν ήμουν νεότερος απ' ό,τι είμαι σήμερα, αυτή η περιοχή ήταν πράγματι το τέλος του κόσμου. Κοιτώντας το θεωρείο, βλέπω τόσους πολλούς νέους ανθρώπους στο κοινό, και πιστεύω ότι μπορούμε να υπενθυμίσουμε στους εαυτούς μας ότι πρόκειται για μια ιστορική ημέρα, όπου εντέλει αυτά τα σύνορα έπεσαν και είμαστε ενωμένοι στην Ευρώπη. Και αυτός, ναι, είναι ένας λόγος να γιορτάζουμε!
<P>
Ως πολιτικός εκπρόσωπος, θα ήθελα να αναφέρω με πάσα ειλικρίνεια ότι πολλοί άνθρωποι δεν πίστευαν ότι αυτό θα λειτουργούσε τόσο καλά όσο λειτουργεί, ή ότι οι φίλοι μας της Ανατολικής Ευρώπης, αλληλέγγυοι, θα εφάρμοζαν το SIS με αυτό τον τρόπο. Θα ήθελα να εκφράσω τα συγχαρητήριά μου και τον σεβασμό μου για αυτό το επίτευγμα. Θα ήθελα επίσης να ευχαριστήσω τον Carlos Coelho. Το γεγονός ότι το Ευρωπαϊκό Κοινοβούλιο διαδραματίζει τόσο σημαντικό ρόλο στα θέματα του Σένγκεν οφείλεται στον εισηγητή μας. Θα ήθελα να το τονίσω και αυτό.
<P>
Ωστόσο, οι πολιτικοί πρέπει πάντα να σκέφτονται το αύριο και τι θα αντιμετωπίζουμε τότε. Εδώ, θα ήθελα να υπενθυμίσω σε όλους τι δήλωσε ο εκτελεστικός διευθυντής του Frontex Ilkka Laitinen στην τελευταία συνεδρίαση του Συμβουλίου Δικαιοσύνης και Εσωτερικών Υποθέσεων (ΔΕΥ): δήλωσε ότι οι μεταναστευτικές ροές αλλάζουν ήδη καταφανώς, μετακινούνται από τα νότια σύνορα κατά μήκος της Μεσογείου προς τα ανατολικά σύνορα. Αυτό είναι κάτι για το οποίο πρέπει να προετοιμαστούμε σήμερα. Πρέπει επίσης να επιλύσουμε τα προβλήματα που εντοπίζονται στις εκθέσεις αξιολόγησης. Γι' αυτό τον λόγο η ρήτρα αξιολόγησης που προτείνει το Κοινοβούλιο είναι τόσο σημαντική.
<P>
Χρειαζόμαστε το SIS II και θα ήθελα να απευθύνω έκκληση προς τον Αντιπρόεδρο της Επιτροπής να μην σταματήσει να ασκεί πίεση εν προκειμένω, καθώς είναι σημαντικό να αντισταθούν τα κράτη μέλη σε τυχόν πειρασμούς να επαναπαυτούν και να πουν "αυτό ήταν, τα καταφέραμε". Χρειαζόμαστε το ίδιο επίπεδο αφοσίωσης από αυτούς και κατά την εφαρμογή του SIS II.
<P>
Ανοίγοντας τα σύνορα στους πολίτες, τα ανοίγουμε και στους εγκληματίες και, όταν τα ανοίγουμε στους εγκληματίες, πρέπει να τα ανοίξουμε και στην αστυνομία. Για τον λόγο αυτόν, δεν πρέπει να μειωθεί η αφοσίωσή μας τώρα όσον αφορά τη Συνθήκη του Prüm· χρειαζόμαστε και εδώ στενότερη συνεργασία.
<P>
Ως πέμπτο σημείο, θα ήθελα να αναφέρω ότι είναι αναγκαία η ενίσχυση του Frontex. Θα ήθελα να δω τον Frontex να αναλαμβάνει την ευθύνη για την αξιολόγηση των προτύπων στα εξωτερικά σύνορα στο μέλλον.
<P>
Θα γιορτάζουμε τον Δεκέμβριο, και ευελπιστώ ότι αυτό που θα ακολουθήσει δεν θα είναι αδιαθεσία από τις καταχρήσεις της βραδιάς αλλά μια θετική ανάμνηση του ίδιου του εορτασμού και των λόγων που οδήγησαν σε αυτόν.
<SPEAKER ID="217" NAME="Irena Belohorská" AFFILIATION="NI">
(SK) Με συγχωρείτε, κύριε Πρόεδρε, με συγχωρείτε, αλλά ενημερώθηκα ότι ο άγγλος διερμηνέας είπε "Τσεχική Δημοκρατία" αντί για "Σλοβακική Δημοκρατία". Θα ήθελα να ζητήσω από τους διερμηνείς μας να συνηθίσουν το ότι η Τσεχοσλοβακία έχει χωριστεί σε δύο κυρίαρχα κράτη, κάτι που σημαίνει ότι στο πλαίσιο της ομιλίας μου εννοούσα ότι η Σλοβακική Δημοκρατία ικανοποίησε τις προϋποθέσεις.
<SPEAKER ID="218" NAME="Πρόεδρος">
Σας ευχαριστώ, κυρία Belohorská. Γνωρίζουμε τι συνέβη, και εσείς γνωρίζετε ότι ήμασταν πράγματι μάρτυρες στο περιστατικό. Σε κάθε περίπτωση, το λάβαμε δεόντως υπόψη και εάν χρειαστεί οποιαδήποτε διόρθωση θα γίνει εν ευθέτω χρόνω.
<P>
Για να σας πω την αλήθεια, δεν είμαι εντελώς σίγουρος ποιον εννοείτε, ποιος ανέφερε "Τσεχοσλοβακία". Δεν νομίζω ότι αναφέρθηκε από την Προεδρία.
<SPEAKER ID="219" NAME="Magda Kósáné Kovács" AFFILIATION="PSE">
(HU) Σας ευχαριστώ, κύριε Πρόεδρε. " σημερινή απόφαση είναι πραγματικά συμβολική, και μπορούν να την νιώσουν εντονότερα όλοι όσοι μεγάλωσαν πίσω από συρματοπλέγματα, όσοι μπορούσαν να περάσουν τα σύνορα προς τη Δύση κάθε τρία έτη και όσοι σήμερα θυμούνται το αίσθημα ναυτίας που τους κατέκλυζε τη στιγμή της διέλευσης των συνόρων.
<P>
" Ουγγαρία εφάρμοσε την απαραίτητη νομοθεσία μέχρι το 2004, το έτος της προσχώρησής της. Έκτοτε, έχει αναπτύξει το δικό της σύστημα μέσων που είναι απαραίτητα για την προστασία του χώρου Σένγκεν. Οι έλεγχοι χαρακτήρισαν τις προετοιμασίες εξαιρετικές, και στα επίγεια και στα εναέρια σύνορα. Επιπλέον, η Ουγγαρία θα αναλάβει την ευθύνη για το 15% των ανατολικών συνόρων.
<P>
Θα θέλαμε να ευχαριστήσουμε τα κράτη μέλη για την αλληλεγγύη που μας έδειξαν, και ιδιαίτερα την πορτογαλική Προεδρία για αυτή την ευκαιρία, που συνεπάγεται και πάρα πολλές ευθύνες. Θα θέλαμε επίσης να ευχαριστήσουμε το Συμβούλιο για την ευελιξία του, που μας επέτρεψε να επιλύσουμε το πρόβλημα που είχαμε με την Κροατία, και που επίσης κατέστησε δυνατή την επίλυση της κατάστασης με τους Ούγγρους που ζουν στο εξωτερικό μέσω διμερών συμφωνιών, σύμφωνα με τις επιθυμίες τους και με την έγκριση των γειτονικών χωρών. Σας ευχαριστώ όλους! Σας ευχαριστώ που μου δώσατε τον λόγο, κύριε Πρόεδρε.
<SPEAKER ID="220" NAME="Toomas Savi" AFFILIATION="ALDE">
(EN) Κύριε Πρόεδρε, με την ένταξη εννέα νέων κρατών μελών στον χώρο Σένγκεν, μια κίνηση που σηματοδοτεί το πραγματικό και οριστικό τέλος του ιστορικού σιδηρού παραπετάσματος, η ΕΕ έδωσε πραγματικά την ευκαιρία στους ευρωπαίους πολίτες να ταξιδεύουν και να αναπτύσσουν αμοιβαίους συγγενικούς δεσμούς.
<P>
Το περασμένο φθινόπωρο, επέστησα την προσοχή των πολιτών της Εσθονίας στην απειλή η ένταξη των νέων κρατών μελών να καθυστερήσει μέχρι τις αρχές του 2009. Χαίρομαι που η Ευρωπαϊκή Επιτροπή βρήκε τον τρόπο να επιταχύνει τη διαδικασία και ευελπιστώ ότι αυτό δεν επηρέασε τη συνάφεια του συστήματος. Αλλά, εκτός από τα θετικά αποτελέσματα αυτής της ένταξης, η ΕΕ πρέπει να αντιμετωπίσει την πρόκληση της διαχείρισης των ενδεχόμενων απειλών που πιθανώς να προκύψουν από αυτή την τεράστια διοικητική μονάδα.
<P>
Το SIS αποτελεί μια απαραίτητη εγγύηση για τη διασφάλιση της εύρυθμης λειτουργίας του χώρου του Σένγκεν και πρέπει αναμφίβολα να μείνει ανοικτό για μελλοντικές συμπληρώσεις. Τώρα, στην πράξη ενδέχεται να προκύψουν ορισμένα νέα θέματα. " απαλλαγή από τις απειλές και η διατήρηση ευέλικτου χαρακτήρα είναι καίριας σημασίας προκειμένου να μπορέσει το SIS να αντιμετωπίσει τις προκλήσεις αυτής της διεύρυνσης.
<SPEAKER ID="221" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, η ουσία της συνθήκης Σένγκεν είναι η διασφάλιση της ασφάλειας των ευρωπαίων πολιτών. Προς τον σκοπό αυτό, είναι αναμφίβολα καλύτερο να σχηματίζονται λίγες ουρές στα σύνορα και στα αεροδρόμια παρά να επιτρέπουμε την ελεύθερη είσοδο όχι μόνο σε έντιμους ανθρώπους αλλά και στους πιο στυγνούς εγκληματίες, τους οποίους δεν θέλουμε μέσα στις χώρες μας.
<P>
Θα θέλαμε να γίνονται συνοριακοί έλεγχοι, για παράδειγμα, στους Ρουμάνους Ρομ, με υποχρεωτική ανίχνευση των βιομετρικών δεδομένων, περιλαμβανομένων των ψηφιακών δακτυλικών αποτυπωμάτων. Πρέπει να γνωρίζουμε σε ποιους επιτρέπουμε να μπουν στη χώρα μας, καθώς και την ακριβή ημερομηνία εισόδου, ώστε να μπορούμε για παράδειγμα να εφαρμόζουμε σχολαστικά την ευρωπαϊκή οδηγία που μας επιτρέπει -όπως επισημάνθηκε πριν από λίγο- να απελαύνουμε μετά από τρεις μήνες οποιονδήποτε δεν διαθέτει τους πόρους για να καλύψει τις ανάγκες του.
<P>
" Επιτροπή του Romano Prodi ανέλαβε δεσμεύσεις έναντι των νέων κρατών μελών, χωρίς να λάβει καθόλου υπόψη όλα τα επείγοντα ζητήματα, αρκετά από τα οποία εμφανίστηκαν από τότε. Τώρα προκαλούν τρομακτικά προβλήματα ασφάλειας, και η Ευρωπαϊκή Ένωση πρέπει να σκεφτεί όχι μόνο τα δικαιώματα των ευρωπαίων πολιτών, αλλά και την ασφάλειά τους. " ασφάλεια είναι ένα αναφαίρετο δικαίωμα, ένα φυσικό δικαίωμα.
<P>
Απαιτείται τώρα δράση, και ο Επίτροπος Frattini αρκετά ορθά αποστέλλει ισορροπημένα, θετικά μηνύματα εν προκειμένω, αλλά δεν πρέπει να ξεχνάμε ότι στον χώρο Σένγκεν πρέπει να διενεργούνται έλεγχοι στα εξωτερικά σύνορα της Ευρωπαϊκής Ένωσης, και μάλιστα με μεγαλύτερη αποτελεσματικότητα από ποτέ άλλοτε. Δεν έχουμε τίποτα κατά οποιασδήποτε εθνοτικής ή πληθυσμιακής ομάδας, και δη με τα αδέλφια μας της Ανατολικής Ευρώπης· ωστόσο, δεν θέλουμε να κυκλοφορούν ελεύθερα εγκληματίες στις χώρες μας.
<P>
" Παδανία είναι ένας τόπος έντιμων, σκληρά εργαζόμενων ανθρώπων. Οι πόρτες της είναι ανοικτές σε όσους έρχονται να εργαστούν, όσους συμπεριφέρονται σωστά και -όπως αρμόζει στον χώρο ελευθερίας και δικαιοσύνης της Ευρωπαϊκής Ένωσης- όσους συμμορφώνονται με τους κανόνες, συγκεκριμένα τους κανόνες της εντιμότητας και τον νόμο και την τάξη.
<SPEAKER ID="222" NAME="Miloslav Ransdorf" AFFILIATION="GUE/NGL">
(CS) Το ιστορικό της διεύρυνσης του χώρου Σένγκεν χαρακτηρίζεται από την ύπαρξη δύο μέτρων και δύο σταθμών. Το 1995, τα τρία νέα κράτη του χώρου Σένγκεν έπρεπε να διευθετήσουν λίγα μόνο τυπικά ζητήματα. Το 2004, ωστόσο, τα νέα κράτη μέλη υπεβλήθησαν σε πολλούς ταπεινωτικούς ελέγχους και αξιολογήσεις που διήρκεσαν τρεισήμισι έτη. Εκφράστηκαν αντιρρήσεις από τη Γερμανία και την Αυστρία εν προκειμένω, οι οποίες υποστήριξαν ότι η διεύρυνση του υφιστάμενου Συστήματος Πληροφοριών Σένγκεν για την ένταξη των νέων χωρών δεν ήταν εφικτή. Εντέλει, αυτό το πρόβλημα ξεπεράστηκε χάρη στην πορτογαλική Προεδρία, την οποία πρέπει να συγχαρούμε ιδιαιτέρως για το ότι μπόρεσε να αψηφήσει αυτές τις φωνές.
<P>
Το SISone4all πληροί σήμερα όλες τις προϋποθέσεις. Τα νέα κράτη μέλη μπορούν πλέον να διασφαλίσουν επαρκώς την ασφάλεια του χώρου Σένγκεν. Υπάρχουν λίγα ζητήματα που δεν έχουν διευθετηθεί ακόμη, όπως η προστασία των δεδομένων, και η προστασία ίσως των νέων κρατών μελών έναντι της διακίνησης τοξικών ουσιών, όπως συνέβη στην περίπτωση της Γερμανίας και της Τσεχικής Δημοκρατίας. Πιστεύω, ωστόσο, ότι όλα αυτά τα ζητήματα θα αντιμετωπιστούν επιτυχώς και ότι η Ευρώπη δεν θα εξελιχθεί στην πορεία σε ένα είδος περιφραγμένου οχυρού. Ευελπιστώ ότι η Ευρώπη θα εξακολουθήσει να είναι ανοικτή στη συνεργασία με άλλα κράτη της Κεντρικής, Ανατολικής και Νοτιοανατολικής Ευρώπης. Χωρίς την Ανατολική Ευρώπη και τα Βαλκάνια, η Ευρώπη δεν είναι ολοκληρωμένη και δεν πρόκειται να ολοκληρωθεί ποτέ.
<SPEAKER ID="223" NAME="Koenraad Dillen" AFFILIATION="ITS">
(NL) Κύριε Πρόεδρε, όπως οι ευρωπαίοι Υπουργοί Εσωτερικών, έτσι και το Κοινοβούλιο δίνει τώρα το πράσινο φως για τη διεύρυνση του συστήματος Σένγκεν στα κράτη μέλη που προσχώρησαν στην Ένωση το 2004, κάτι που θα ανακουφίσει πολλούς.
<P>
Ωστόσο, βλέπω με κάπως λιγότερη ευφορία τον χώρο Σένγκεν αυτόν καθεαυτό: είναι γεγονός ότι η ευρωπαϊκή πολιτική των ανοικτών συνόρων ενισχύει σημαντικά και το πεδίο του διεθνούς οργανωμένου εγκλήματος. Ως εκ τούτου, ο χώρος Σένγκεν έχει έμμεσες δευτερογενείς επιπτώσεις. Το σύστημα των ανοικτών συνόρων ανέκαθεν απαιτούσε περαιτέρω μεταβίβαση αρμοδιοτήτων και ακόμη στενότερη αστυνομική συνεργασία, που θα οδηγήσουν τελικά σε μια πλήρως ανεπτυγμένη ευρωπαϊκή αστυνομική δύναμη, εισαγγελείς και ποινικό δίκαιο, με τις θετικές αλλά και τις αρνητικές πτυχές τους.
<P>
Ωστόσο, η πολιτική των ανοικτών συνόρων καθιστά τα μεμονωμένα κράτη μέλη ανήμπορα απέναντι στα προγράμματα νομιμοποίησης των παράνομων μεταναστών που εγκρίθηκαν σε ορισμένες χώρες -αναφέρομαι συγκεκριμένα στην Ισπανία και την Ιταλία- που πάντα προσελκύουν περισσότερους μετανάστες στα ανεπαρκώς προστατευόμενα σύνορα της Ευρώπης. " περίφημη ευρωπαϊκή αλληλεγγύη απουσιάζει εντελώς εδώ και αυτό πρέπει να αναφερθεί.
<SPEAKER ID="224" NAME="Barbara Kudrycka" AFFILIATION="PPE-DE">
(PL) Κύριε Πρόεδρε, η απόφαση σχετικά με το θέμα του Σένγκεν έμοιαζε με επικίνδυνες αποστολές, όπως δήλωσε ο κ. Magalhães. Αποδεικνύει ότι εάν υπάρχει πραγματική βούληση, μπορεί να καταστεί δυνατή και στην πράξη η διασύνδεση των χώρων ελευθερίας για τους πολίτες της Ευρώπης, περιλαμβανομένης της ελευθερίας κυκλοφορίας, ενισχύοντας ταυτόχρονα την ασφάλεια για τους ίδιους αυτούς πολίτες, δηλαδή, την εσωτερική ασφάλεια. Οι προετοιμασίες για αυτή την απόφαση διήρκεσαν τουλάχιστον 10 έτη, και ήταν πολύ εντατικές τα τελευταία δύο έτη. Στην παρούσα μορφή του, το σχέδιο Σένγκεν είναι αρκετά διαφορετικό απ' ό,τι ήταν στα μέσα της δεκαετίας του 1980. " βασική διαφορά είναι ότι τώρα κατοχυρώνεται πλήρως στην έννομη και οργανωτική τάξη της Κοινότητας. Με άλλα λόγια, όσον αφορά τα νέα κράτη, το ζήτημα δεν είναι εάν, αλλά πότε θα ξεκινήσουμε να επωφελούμαστε πλήρως από τον χώρο Σένγκεν.
<P>
Σε αυτό το κρίσιμο σημείο, μπορεί να παρασυρθούμε από ιστορικές και συμβολικές αναμνήσεις. Μετά τον Δεύτερο Παγκόσμιο Πόλεμο, το ζήτημα των συνόρων και του ελέγχου τους οδήγησε σε αιματηρές διαχωριστικές γραμμές κατά μήκος του χάρτη της Ευρώπης. " διέλευση των συνόρων συχνά σήμαινε κίνδυνο για τη ζωή του ατόμου. Όπως έχουν τα πράγματα σήμερα, μπορούμε να δηλώσουμε ότι μέρος της μεταπολεμικής μας κληρονομιάς χάθηκε για πάντα. Οι νέες χώρες πέρασαν από το προπαρασκευαστικό στάδιο με εντυπωσιακή επιτυχία. Είναι καταφανές ότι πολλές από τις λύσεις που υιοθέτησε η Πολωνία και άλλα νέα κράτη μέλη μπορούν να αποτελέσουν παραδείγματα για τα σημερινά κράτη μέλη του χώρου Σένγκεν. Ο άνεμος της αλλαγής από τις νέες χώρες θα αποτελέσει έμπνευση για την παλαιά Ένωση, όχι απειλή. Ακόμη, θα συμβάλλει στην αύξηση της αμοιβαίας εμπιστοσύνης.
<P>
" διαδικασία διεύρυνσης του χώρου Σένγκεν συνιστά ακόμη πρόκληση και απαιτεί σκληρή δουλειά για εμάς στο Κοινοβούλιο. Σε προσωπικό επίπεδο, ήταν τιμή μου που μου δόθηκε η ευκαιρία να συνεργαστώ με έναν τόσο ξεχωριστό εισηγητή, τον κ. Coelho, με τους συναδέλφους μου από την πολιτική μου ομάδα και με την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Θα ήθελα να ευχαριστήσω την πορτογαλική Προεδρία για τη φοβερή αποφασιστικότητά της. Οφείλω επίσης να ευχαριστήσω τον κ. Frattini για την ευνοϊκή του στάση και την αφοσίωσή του σε αυτό το θαυμάσιο επίτευγμα, που δεν έχει προηγούμενο σε ολόκληρη την ιστορία.
<SPEAKER ID="225" NAME="Wolfgang Kreissl-Dörfler" AFFILIATION="PSE">
(DE) Κύριε Πρόεδρε, η διεύρυνση του χώρου Σένγκεν για τη συμπερίληψη εννέα νέων κρατών μελών αποτελεί ένα ιστορικό βήμα που ολοκληρώνει τη διεύρυνση της Ευρωπαϊκής Ένωσης και καταργεί τα σύνορα εκεί που κάποτε το σιδηρούν παραπέτασμα χώριζε τους λαούς μας. Υπήρχαν ορισμένοι που πίστευαν, προτού ξεκινήσει η διαδικασία, ότι ήταν πολύ νωρίς για να προβούμε σε μια τέτοια κίνηση, αλλά μπορούμε πλέον να απαλλαγούμε από αυτούς τους φόβους.
<P>
" τελευταία αξιολόγηση κατέδειξε ότι τα νέα μέλη εφαρμόζουν το κεκτημένο του Σένγκεν με τρόπο ικανοποιητικό για όλους. Ας είμαστε ειλικρινείς: οι συνοριακοί έλεγχοι και η κυκλοφοριακή συμφόρηση που προκαλούν είχαν περιορισμένο αντίκτυπο στην ασφάλεια των χωρών μας.
<P>
Το πραγματικό διασυνοριακό οργανωμένο έγκλημα μπορεί να καταπολεμηθεί αποτελεσματικά μόνο μέσω της εντατικής συνεργασίας των αστυνομικών αρχών και των αρχών ασφαλείας μας. Αυτή η συνεργασία πρέπει να βελτιωθεί στο μέλλον, και όλοι καλούνται να διαδραματίσουν σημαντικό ρόλο σ' αυτό. Εξάλλου, μεταξύ των παλαιών κρατών μελών, η Γερμανία είναι μία από τις χώρες που τα σύνορά τους έχουν επηρεαστεί περισσότερο από την κατάργηση των ελέγχων.
<P>
Συνεπώς, θα ήθελα καλωσορίσω τους πολίτες των γειτονικών μας χωρών στον κοινό μας χώρο ελεύθερης κυκλοφορίας. Θα ήθελα να αναφέρω ότι και οι πολίτες των χωρών μας -της Γερμανίας, της Αυστρίας, της Ιταλίας, της Γαλλίας και της Ισπανίας- θα επωφελούνται από την νεοαποκτηθείσα ελευθερία, είτε στο πλαίσιο των διακοπών τους είτε στο πλαίσιο επίσκεψης σε φίλους.
<P>
Στις 21 Δεκεμβρίου, η Ευρώπη θα έρθει ακόμα πιο κοντά. Αυτό είναι καλό για τους πολίτες της, και είναι καλό και για την ίδια την Ευρώπη.
<P>
(PT) Για άλλη μια φορά, πολλά ευχαριστώ στον κ. Coelho, τον Προεδρεύοντά μας και τον Επίτροπο Frattini.
<SPEAKER ID="227" NAME="Jan Jerzy Kułakowski" AFFILIATION="ALDE">
(PL) Κύριε Πρόεδρε, η Πολωνία πρόκειται να ενταχθεί στον χώρο Σένγκεν στις 21 Δεκεμβρίου του τρέχοντος έτους μαζί με άλλα νέα κράτη μέλη. Αυτό θα αποτελέσει ένα ακόμη σημαντικό βήμα προς την πλήρη ένταξη της στην Ευρωπαϊκή Ένωση. Επομένως, θα θέλαμε να δηλώσουμε πόσο επικροτούμε αυτή την εξέλιξη. Το επόμενο στάδιο θα είναι η ένταξη στη ζώνη του ευρώ.
<P>
" ένταξη στον χώρο Σένγκεν δεν σημαίνει ότι θα εγκαταλείψουμε τους ανατολικούς μας γείτονες. Θα προσπαθήσουμε να διευκολύνουμε την είσοδο στην Πολωνία των εν λόγω πολιτών στο πλαίσιο των δεσμεύσεων Σένγκεν. Επιτρέψτε μου να τονίσω, ωστόσο, ότι πρέπει να το κάνουμε μόνο σύμφωνα με τις δεσμεύσεις μας ως μέλη του χώρου Σένγκεν.
<SPEAKER ID="228" NAME="Kinga Gál" AFFILIATION="PPE-DE">
(HU) Σας ευχαριστώ για το βήμα, κύριε Πρόεδρε. " νέα Ευρώπη έρχεται πλέον κοντά μας, καθώς οι διαχωριστικές γραμμές που χαράχτηκαν τόσο επιδέξια στο παρελθόν έπαψαν να υπάρχουν, και αυτό θα έχει τον μεγαλύτερο αντίκτυπο από οτιδήποτε άλλο στην καθημερινή ζωή όλων όσοι ζούμε στην περιοχή. Θα ήθελα να συγχαρώ και να ευχαριστήσω την πορτογαλική Προεδρία που παρέσχε την ευκαιρία και το τεχνικό πλαίσιο για τα σημερινά γεγονότα. Θα θέλαμε να ευχαριστήσουμε τον Επίτροπο Frattini για τη βοήθεια που έλαβαν αυτά τα κράτη μέλη. Τέλος, θα ήθελα να ευχαριστήσω τον συνάδελφό μου, κ. Coelho, για τον επαγγελματισμό του στην αντιμετώπιση αυτού του ζητήματος.
<P>
Μπορούμε πλέον να αντιληφθούμε τα πλεονεκτήματα της διεύρυνσης ως αντικειμενική πραγματικότητα, καθώς και τη συμβολική και πρακτική σημασία του να μπορούμε, για παράδειγμα, να διασχίζουμε τις γέφυρες του Δούναβη χωρίς ελέγχους, ή να κωπηλατούμε κατά μήκος του ποταμού, κάτι που ήταν άπιαστο όνειρο για τους γονείς μας. Οι πολύτιμες επιθυμίες γενεών γίνονται πραγματικότητα. Με αυτό τον τρόπο, η ιστορία αποδεικνύει σήμερα ότι οι νεαροί ήρωές μας του 1956 είχαν δίκιο.
<P>
Ταυτόχρονα, πρέπει να καταβάλλουμε κάθε δυνατή προσπάθεια για να διευρύνουμε τη ζώνη το συντομότερο δυνατό στη Βουλγαρία και τη Ρουμανία, οι οποίες προσχώρησαν πρόσφατα στην ΕΕ. Για την τελευταία περίπτωση -για παράδειγμα για την περίπτωση της Τρανσυλβανίας- τα ρουμανο-ουγγρικά σύνορα θα είναι τόσο σημαντικά, κάτι που μπορεί να συγκριθεί μόνο με αυτό που πρέπει να ένιωσαν όταν καταργήθηκαν τα γαλλογερμανικά σύνορα οι άνθρωποι που ζούσαν εκεί.
<P>
Την ίδια στιγμή, δεν μπορούμε να ξεχνάμε ότι οι έλεγχοι θα είναι ακόμη πιο αυστηροί στα εξωτερικά σύνορα της ζώνης Σένγκεν. Για τον λόγο αυτό, οι εθνοτικές ομάδες που ζουν εκτός των συνόρων μας, οι Ούγγροι που ζουν στη Vojvodina και την Subcarpathia, θα βρίσκονται σε μειονεκτική θέση: η στενή μας επαφή με αυτές αποτελεί προϋπόθεση για τη διαμονή τους εκεί και συνταγματική υποχρέωση για εμάς. Τα εξωτερικά σύνορα δεν μπορούν να μετατραπούν σε ένα νέο σιδηρούν παραπέτασμα για αυτές τις κοινότητες. Μόνο με αυτό τον τρόπο, δίνοντας προσοχή σε όσους παραμένουν εκτός, οι εορτασμοί για το άνοιγμα των συνόρων μπορούν να αποκτήσουν ολοκληρωμένο νόημα για εμάς. Σας ευχαριστώ για το βήμα.
<SPEAKER ID="229" NAME="Genowefa Grabowska" AFFILIATION="PSE">
(PL) Κύριε Πρόεδρε, όπως και οι προηγούμενοι ομιλητές, θα ήθελα να ευχαριστήσω την πορτογαλική Προεδρία για την πολύ αποφασιστική εργασία της για τη διεύρυνση του συστήματος Σένγκεν. Επικροτώ το γεγονός ότι μία από τις τελευταίες εναπομείνασες διαφορές στη μεταχείριση των πολιτών της παλαιάς και της νέας Ένωσης θα εξαφανιστεί στις 21 Δεκεμβρίου του τρέχοντος έτους.
<P>
Συγκεκριμένα, ως Πολωνή, είμαι υπερήφανη για το ότι η χώρα μου είναι υπεύθυνη για τον έλεγχο περισσότερων από 1 200 χιλιομέτρων εξωτερικών χερσαίων συνόρων της Ένωσης, και το ότι ο οργανισμός FRONTEX βρίσκεται στη Βαρσοβία.
<P>
Παράλληλα, θα ήθελα να τονίσω ότι το σύστημα Σένγκεν δεν σκοπεύει να απομονώσει την Ένωση από τους γείτονές της. Δεν αποσκοπεί να δημιουργήσει μια Ευρώπη-οχυρό, όπως αποκαλείται. Πιστεύω ότι πρέπει να αξιοποιήσουμε αυτή την ευκαιρία για να στείλουμε ένα μήνυμα από το Κοινοβούλιο στους γείτονές μας πέρα από τα σύνορα της Ένωσης, περιλαμβανομένων των πολιτών της Ρωσίας, της Ουκρανίας και της Λευκορωσίας, καθιστώντας σαφές ότι τα ενισχυμένα σύνορα της Ένωσης σίγουρα δεν αποτελούν τείχος για την προστασία μας από αυτούς. Πρέπει να κάνουμε γνωστό ότι πρόκειται απλώς για ένα χαρακτηριστικό της ασφάλειάς μας ως Ένωσης, και ότι δεν θα σταματήσουμε να είμαστε καλοί γείτονες.
<SPEAKER ID="230" NAME="István Szent-Iványi" AFFILIATION="ALDE">
(HU) " ένταξη εννέα κρατών μελών αποτελεί σημαντικό βήμα προόδου στον τομέα της ολοκλήρωσης, και για την Ευρωπαϊκή Ένωση και για τα εν λόγω κράτη μέλη. Επιτέλους, οι πολίτες θα ωφεληθούν με απτό τρόπο από τη συμμετοχή των χωρών τους στην Ευρωπαϊκή Ένωση. Γι' αυτό οφείλουμε ευχαριστίες στην πορτογαλική Προεδρία, η οποία έκανε τα πάντα προκειμένου να ενταχθούμε το έτος που είχε προγραμματιστεί, το 2007, παρά το γεγονός ότι έγιναν απόπειρες να αποτραπεί αυτό. Ακόμη, οφείλουμε να αναγνωρίσουμε τις μεγάλες προσπάθειες αυτών των κρατών για την ικανοποίηση των αυστηρών κριτηρίων και προϋποθέσεων.
<P>
Είναι πολύ σημαντικό να μην πέσει ένα νέο σιδηρούν παραπέτασμα μεταξύ των χωρών που μόλις εντάχτηκαν και των γειτονικών τους χωρών. Οι συμφωνίες για τη διευκόλυνση των διαδικασιών έκδοσης θεωρήσεων και την τοπική διασυνοριακή κυκλοφορία μπορεί να βοηθήσουν πολύ σ' αυτό, αλλά ο τελικός στόχος σε κάθε περίπτωση είναι να επιτευχθεί απαλλαγή από την υποχρέωση θεώρησης. Γι' αυτό απαιτείται ένα ειδικό, ρεαλιστικό χρονοδιάγραμμα, προκειμένου να καταστεί δυνατή η απαλλαγή από την υποχρέωση θεώρησης όσο το δυνατόν συντομότερα. Σας ευχαριστώ.

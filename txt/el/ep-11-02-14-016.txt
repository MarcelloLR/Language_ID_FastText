<CHAPTER ID="016">
Οι πρακτικές πτυχές της αναθεώρησης των μέσων της ΕΕ για τη χρηματοδοτική στήριξη των ΜΜΕ κατά την επόμενη περίοδο προγραμματισμού (συζήτηση) 
<SPEAKER ID="131" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τις πρακτικές πτυχές της αναθεώρησης των μέσων της ΕΕ για τη χρηματοδοτική στήριξη των ΜΜΕ κατά την επόμενη περίοδο προγραμματισμού.
<SPEAKER ID="132" NAME="Antonio Tajani" LANGUAGE="IT">
Κύριε Πρόεδρε, αξιότιμοι βουλευτές, το ερώτημα που εξετάζουμε είναι "Πώς προτίθεται η Επιτροπή να βοηθήσει τις μικρές επιχειρήσεις να βρουν τη χρηματοδότηση που χρειάζονται για την ανάπτυξη;" Στη στρατηγική "Ευρώπη 2020", η Επιτροπή υποσχέθηκε να επικεντρωθεί στην ανάπτυξη που βασίζεται στη γνώση και την καινοτομία. Οι επιχειρηματίες που ιδρύουν νέες επιχειρήσεις και εγκαινιάζουν νέες ιδέες παράγουν θέσεις εργασίας και δημιουργούν ανάπτυξη. Πρέπει να κατευθύνουμε ανάλογα τις προσπάθειές μας έτσι ώστε οι επιχειρήσεις να μπορούν να διαθέτουν τους απαραίτητους πόρους, προφανώς μεταξύ αυτών και χρηματοδότηση, και ιδίως τα μέσα για καινοτομία. Στην ουσία, ποτέ δεν θα κουραστώ να επαναλαμβάνω: δεν υπάρχει ανάπτυξη, δεν υπάρχει ανταγωνιστικότητα, εάν δεν υπάρχει καινοτομία.
<P>
Πρώτον και κύριον, η Επιτροπή σκοπεύει στις προτάσεις της να δώσει έμφαση στην έρευνα και την καινοτομία. Όπως προκύπτει από την Πράσινη Βίβλο που ενέκρινε η Ευρωπαϊκή Επιτροπή την περασμένη εβδομάδα για τη μελλοντική χρηματοδότηση της έρευνας και της καινοτομίας, η Επιτροπή θα προσπαθήσει να απλοποιήσει τη διαχείριση των προγραμμάτων αυτών με τη χρήση μέσων που έχουν συμφωνηθεί από κοινού. Αυτού του είδους τα μέσα θα απλουστεύσουν τη διαχείριση και τις σχέσεις με τους εταίρους μας και θα χρησιμεύουν επίσης ως εγγύηση μεγαλύτερης διαφάνειας στην αγορά. " απλοποίηση και η ευελιξία θα είναι επομένως οι λέξεις κλειδιά για την εργασία μας στο μέλλον, η οποία θα επικεντρωθεί στην ενθάρρυνση της ανάπτυξης και τη στήριξη των μικρομεσαίων επιχειρήσεων (ΜΜΕ).
<P>
Τα προγράμματα και η κοινή χρηματοδότηση πρέπει, στην πραγματικότητα, να είναι εύκολα προσβάσιμα σε όλες τις ευρωπαϊκές επιχειρήσεις, και κυρίως σε όσες έχουν δυνατότητες ανάπτυξης. Είμαι πεπεισμένος ότι, προκειμένου να επιτευχθεί ο στόχος αυτός, τα προγράμματα για τις ΜΜΕ πρέπει να αναδιοργανωθούν σε ένα ενιαίο κοινό πρόγραμμα για την ανάπτυξη και την ανταγωνιστικότητα, λαμβάνοντας υπόψη την εμπειρία που έχει αποκτηθεί μέχρι σήμερα, κυρίως με σκοπό να προβλεφθεί το είδος της ευελιξίας που είναι αναγκαίο ώστε να ανταποκριθούν στις μεταβολές στις αγορές και τις οικονομίες μας κατά την επόμενη περίοδο προγραμματισμού.
<P>
Δεύτερον, στις προτάσεις της, η Επιτροπή προτίθεται να δώσει έμφαση στα χρηματοδοτικά μέσα, να μεταβεί δηλαδή από τη νοοτροπία που βασίζεται στις επιχορηγήσεις σε μια νοοτροπία περισσότερο προσανατολισμένη προς τη χορήγηση δανείων στις επιχειρήσεις. " προσέγγιση αυτή θα ευνοήσει προφανώς όσους είναι σε θέση να εκπονήσουν ένα καλά θεμελιωμένο επιχειρηματικό σχέδιο. Ένα επίτευγμα που μπορούμε να πάρουμε ως σημείο εκκίνησης είναι σίγουρα εκείνο που σχετίζεται με τις εγγυήσεις και τις επενδύσεις σε κεφάλαια επιχειρηματικών συμμετοχών που προβλέπονται στο Πρόγραμμα-Πλαίσιο για την Ανταγωνιστικότητα και την Καινοτομία (CIP). Τα μέσα αυτά έχουν σημειώσει μεγάλη επιτυχία. Μέχρι σήμερα, έχουμε βοηθήσει πάνω από 100.000 ΜΜΕ και, μέχρι την περάτωση του προγράμματος, θα έχουμε βοηθήσει πάνω από 300.000.
<P>
Θα ήθελα, εξάλλου, να τονίσω ότι η πρώτη γενιά κοινοτικών επενδύσεων σε κεφάλαια επιχειρηματικών συμμετοχών αποτελείται κατά 98% από επενδύσεις κεφαλαίου, κάτι το οποίο αποκτά ακόμη μεγαλύτερη σημασία εάν ληφθεί υπόψη ότι με το 2% μόλις της χρηματοδότησης καταφέραμε να βοηθήσουμε πολλές ευρωπαϊκές ΜΜΕ να αναπτυχθούν. Εκτός αυτού, μια άλλη σημαντική πτυχή είναι το γεγονός ότι δεν πρόκειται για γραφειοκρατικά μέσα. Διατίθενται, στην πραγματικότητα, από τράπεζες και ταμεία κεφαλαίων επιχειρηματικών συμμετοχών. Εν ολίγοις, δεν υπάρχει ανάγκη να ζητούνται από τις Βρυξέλλες. Γνωρίζουμε ότι οι ΜΜΕ εκτιμούν την ευελιξία των μέσων αυτών και το γεγονός ότι είναι εύκολα προσβάσιμα.
<P>
Θα ήθελα επίσης να τονίσω ότι πριν από λίγες ημέρες το Ευρωπαϊκό Συμβούλιο κάλεσε την Επιτροπή να θέσει σε εφαρμογή πανευρωπαϊκό μηχανισμό επιχειρηματικών κεφαλαίων. " Επιτροπή προτίθεται να το πράξει. Στην ουσία, συμμεριζόμαστε τις ανησυχίες του Συμβουλίου όσον αφορά τα κενά στις αγορές επιχειρηματικών κεφαλαίων. Επίσης, γνωρίζουμε πολύ καλά τη χρησιμότητα των συστημάτων εγγύησης δανείων, τα οποία βοηθούν μεγάλο αριθμό μικρών επιχειρήσεων. Μπορώ να σας διαβεβαιώσω ότι η Επιτροπή είναι πεπεισμένη ότι οι εγγυήσεις δανείων είναι απαραίτητες, είτε σε ευρωπαϊκό είτε σε περιφερειακό επίπεδο. Για τον λόγο αυτόν η Επιτροπή θα υποβάλει συνεκτικό σύνολο μέσων που προορίζονται για τις ΜΜΕ. Καλούμε, συνεπώς, τα κράτη μέλη, τα οποία αποτελούν εταίρους της συναπόφασης όσον αφορά την εφαρμογή των διαρθρωτικών ταμείων, να συμμετάσχουν στο έργο αυτό. Αυτά έχουν γίνει όσον αφορά τον μελλοντικό δημοσιονομικό προγραμματισμό.
<P>
Θα ήθελα, ωστόσο, να διευκρινιστεί το γεγονός ότι εν τω μεταξύ η Επιτροπή δεν παρέμεινε αδρανής. Στις 28 Οκτωβρίου του περασμένου έτους, εγκαινίασα το Φόρουμ για τη Χρηματοδότηση των ΜΜΕ με στόχο την παρακολούθηση της προόδου της χρηματοδότησης των ΜΜΕ, την προώθηση βέλτιστων πρακτικών και την ενθάρρυνση νέων λύσεων. Αυτό το μόνιμο φόρουμ παρέχει μια τακτική ευκαιρία στις μικρομεσαίες επιχειρήσεις να συναντηθούν με δανειοδοτικά ιδρύματα. " κατάσταση της αγοράς και το νομικό πλαίσιο βάσει του οποίου χρηματοδοτούνται οι ΜΜΕ παραμένουν υπό επανεξέταση. Υπήρξαν επίσης συζητήσεις για τους τρόπους ανάπτυξης της ευρωπαϊκής αγοράς ενδιάμεσης χρηματοδότησης, είμαι δε στην ευχάριστη θέση να σας ενημερώσω ότι σημειώνουμε πρόοδο από την άποψη αυτή.
<P>
Τέλος, είναι εξίσου σημαντικό να εξεταστεί εκ νέου το κανονιστικό πλαίσιο. Στο σημείο αυτό θα ήθελα να απευθύνω ένα ιδιαίτερο "ευχαριστώ" στον συνάδελφό μου, Michel Barnier, η ανακοίνωση του οποίου "Προς μια πράξη για την ενιαία αγορά" προτείνει σημαντικές πρωτοβουλίες οι οποίες καθιστούν τη νομοθεσία μας αποτελεσματικότερη, συμπεριλαμβανομένης της νομοθεσίας για την ενιαία αγορά κεφαλαίων επιχειρηματικού κινδύνου. Κοινός μας στόχος είναι, στην ουσία, ακριβώς αυτός: η προώθηση της ενιαίας αγοράς και η διασφάλιση των καλύτερων συνθηκών για την ανάπτυξη, την ανταγωνιστικότητα και την επιχειρηματικότητα.
<P>
Όσον αφορά τις κεφαλαιακές απαιτήσεις για τις τράπεζες "Βασιλεία ΙΙΙ" οι οποίες εμπίπτουν επίσης στη δικαιοδοσία του Επιτρόπου Barnier, η Επιτροπή θα υποβάλει νομοθετικές προτάσεις τον Ιούνιο του 2011. " πρόταση της Επιτροπής θα περιλαμβάνει διεξοδική αξιολόγηση των μικροοικονομικών και μακροοικονομικών συνεπειών των μέτρων αυτών, γεγονός το οποίο θα διασφαλίσει ότι οι προτάσεις μας θα είναι καλά μελετημένες όσον αφορά το χρονοδιάγραμμα και τις επιπτώσεις τους, καθώς και ότι λαμβάνουν επίσης υπόψη τι συμβαίνει σε άλλα μέρη του κόσμου.
<P>
Εν κατακλείδι, εναπόκειται στην αρμόδια για τον προϋπολογισμό αρχή, το Ευρωπαϊκό Κοινοβούλιο και το Συμβούλιο να αποφασίσουν τον τρόπο χρήσης των περιορισμένων πόρων που είναι διαθέσιμοι σε ευρωπαϊκό επίπεδο. Σε αυτό το χρονικό διάστημα κατά το οποίο τα οικονομικά είναι περιορισμένα, είναι σαφές ότι καθίσταται ολοένα και πιο σημαντικό οι εν λόγω πόροι να δαπανώνται με μεγαλύτερη σύνεση. Είμαι πεπεισμένος ότι τα χρηματοπιστωτικά μέσα θα συμβάλουν στην αύξηση των πόρων της Ευρωπαϊκής Ένωσης και την κινητοποίηση ιδιωτικών επενδύσεων.
<P>
Μπορείτε να είστε σίγουροι ότι η Επιτροπή θα συνεχίσει να εργάζεται προκειμένου να διασφαλιστεί ότι οι προτάσεις μας εστιάζουν πάντοτε στη σημασία που έχει η ανάπτυξη των ΜΜΕ για το μέλλον της Ευρώπης, έχοντας την πεποίθηση ότι όλο το έργο που θα πρέπει να γίνει τους προσεχείς μήνες ώστε να εξέλθουμε τελικά από την κρίση, συμπεριλαμβανομένης της αναδιάρθρωσης των μεγάλων βιομηχανιών, θα πρέπει να λάβει υπόψη τον ρόλο που μπορούν να διαδραματίσουν οι μικρομεσαίες επιχειρήσεις. Κατά τη γνώμη μου, μόνο αυτές θα είναι σε θέση να δημιουργήσουν νέες θέσεις εργασίας και, ως εκ τούτου, να λάβουν σοβαρά υπόψη τις κοινωνικές πτυχές της χρηματοπιστωτικής κρίσης που αντιμετωπίσαμε, θα αποτελέσουν δε φυσικά μια σημαντική αφετηρία για την έναρξη της νέας φάσης μετά την οικονομική κρίση.
<SPEAKER ID="133" NAME="Bendt Bendtsen" LANGUAGE="DA">
Κύριε Πρόεδρε, καταρχάς θα ήθελα να ευχαριστήσω τον Επίτροπο Tajani για τη δήλωσή του. Επιλέξαμε να εξετάσουμε το ζήτημα αυτό σήμερα διότι είναι σημαντικότερο από ποτέ να εστιάσουμε στην παροχή χρηματοδότησης προς τις μικρομεσαίες επιχειρήσεις μας στην Ευρώπη. Δεν υπάρχει αμφιβολία ότι η περιορισμένη πρόσβαση των ΜΜΕ σε χρηματοδότηση αποτελεί σημαντικό εμπόδιο για τη δημιουργία ανάπτυξης και την ίδρυση νέων επιχειρήσεων, η κατάσταση δε αυτή έχει επιδεινωθεί κατά τη διάρκεια της τρέχουσας οικονομικής κρίσης. " εξασφάλιση επαρκούς χρηματοδότησης από τις τράπεζες της Ευρώπης έχει καταστεί πολύ δυσκολότερη. Οι ΜΜΕ της Ευρώπης εξαρτώνται κατά πολύ από την τραπεζική χρηματοδότηση - σε σύγκριση με τις αμερικανικές επιχειρήσεις, για παράδειγμα.
<P>
Επιπλέον, σύντομα θα εφαρμοστούν οι κανόνες της Βασιλείας ΙΙΙ· με άλλα λόγια, μια νέα οδηγία για τις κεφαλαιακές απαιτήσεις πρόκειται να εφαρμοστεί. Υπάρχει κίνδυνος αυτό να οδηγήσει σε ακόμα μεγαλύτερες δυσκολίες όσον αφορά την παροχή επιχειρηματικών κεφαλαίων για τις μικρομεσαίες επιχειρήσεις μας. Είναι ανησυχητικό το γεγονός ότι ο ολοένα και περισσότερο ευαίσθητος σε θέματα κεφαλαίου και κινδύνων τραπεζικός τομέας απαιτεί πλέον μεγαλύτερη σύσταση ασφαλειών και υψηλότερα ασφάλιστρα κινδύνου. Και τα δύο αυτά θα οδηγήσουν σε ανεπαρκή χρηματοδότηση και στην απώλεια επιχειρηματικών ευκαιριών, κάτι το οποίο και πάλι, σε τελική ανάλυση, συνεπάγεται την απώλεια θέσεων εργασίας.
<P>
" Ευρώπη πρέπει να γίνει πιο ανταγωνιστική. Επομένως, πρέπει να ενισχυθούν τα μέσα της ΕΕ που μπορούν να συμβάλουν στην αύξηση των επενδύσεων, της καινοτομίας και της ανάπτυξης των ΜΜΕ, θα ήθελα δε να απευθύνω έκκληση για αύξηση των δημοσιονομικών πόρων για τη χρηματοδότηση της καινοτομίας και για τα μέσα που είναι ήδη σε ισχύ. " Επιτροπή πρέπει φυσικά να διασφαλίσει ότι, στην επόμενη γενιά προγραμμάτων, θα δοθεί πολύ μεγαλύτερη σημασία στην ενδιάμεση χρηματοδότηση και ότι θα δημιουργηθεί μεγαλύτερη συνοχή στο πλαίσιο των μέτρων στήριξης των ΜΜΕ που ήδη εφαρμόζονται, με άλλα λόγια σε προγράμματα όπως το Πρόγραμμα-Πλαίσιο για την Ανταγωνιστικότητα και την Καινοτομία (CIP), τα διαρθρωτικά ταμεία, το έβδομο πρόγραμμα-πλαίσιο δραστηριοτήτων έρευνας, και ούτω καθεξής. Ως εκ τούτου, το μόνο που μπορώ να δηλώσω είναι ότι πρόκειται για θέμα στο οποίο θα δοθεί πολύ μεγάλη έμφαση στο παρόν Σώμα κατά τους επόμενους μήνες.
<SPEAKER ID="134" NAME="Edit Herczog" LANGUAGE="HU">
Κύριε Πρόεδρε, κύριε Επίτροπε, σήμερα το βράδυ θα ήθελα και εγώ να μιλήσω στη γλώσσα μου έτσι ώστε οι μικρομεσαίες επιχειρήσεις (ΜΜΕ) να μπορούν να παρακολουθήσουν τις παρατηρήσεις μου. Εκείνη την εποχή, η δέσμη νομοθετικών μέτρων για τις μικρομεσαίες επιχειρήσεις έθετε τρεις κύριους στόχους. Ο πρώτος ήταν να βοηθήσει τις ΜΜΕ με μεγαλύτερα έσοδα μέσω της εισόδου τους στις ευρωπαϊκές αγορές και της προώθησης καινοτόμων προϊόντων στην αγορά. Ο δεύτερος ήταν να μειώσει το κόστος περικόπτοντας τη γραφειοκρατία. Ένα άριστο παράδειγμα αυτού είναι η οδηγία για τις υπηρεσίες. Ο τρίτος μας στόχος ήταν να απλοποιηθεί και να διευκολυνθεί η πρόσβαση σε χρηματοδοτικά μέσα για τον τομέα των ΜΜΕ.
<P>
Εντός της Ευρωπαϊκής Ένωσης, οι μικρομεσαίες επιχειρήσεις παράγουν το ένα τρίτο του ΑΕΠ. Εάν υπολογίσουμε κατά τον τρόπο αυτόν, ο τομέας των ΜΜΕ συνεισφέρει, επίσης, ένα ποσό που ισούται με το ένα τρίτο περίπου του ευρωπαϊκού προϋπολογισμού. Αντίθετα, εάν εξετάσουμε το ποσοστό που αντιπροσωπεύουν οι ΜΜΕ στον προϋπολογισμό της Ευρωπαϊκής Ένωσης, δεν μπορούμε να είμαστε ικανοποιημένοι. Μπορούμε να διαπιστώσουμε ότι μέχρι τα τέλη του 2010, περίπου 100.000 ΜΜΕ έλαβαν κάποια μορφή τραπεζικής εγγύησης στο πλαίσιο του Προγράμματος-Πλαισίου για την Ανταγωνιστικότητα και την Καινοτομία (CIP), ο οποίος είναι μεν πολύ μεγάλος αριθμός, αλλά για 23 εκατομμύρια επιχειρήσεις πολύ μικρός. Πιθανόν να αυξηθεί κατά 200.000 ΜΜΕ, αλλά ακόμη και τότε είναι μικρός σε σύγκριση με τα 23 εκατομμύρια. Έχουμε καταφέρει να κινητοποιήσουμε κεφάλαια επιχειρηματικού κινδύνου ύψους 1,3 δισ. ευρώ, αλλά και πάλι, εάν το συγκρίνω με τα 23 εκατομμύρια επιχειρήσεων και την οικονομική τους αξία, είναι πολύ, πολύ λίγα. Πρέπει να μπορέσουμε, κύριε Επίτροπε, να εκπονήσουμε ένα διαδικαστικό σύστημα στο πλαίσιο της Ευρωπαϊκής Ένωσης το οποίο θα επιτρέπει από τη μία πλευρά τη χρήση των μέσων που διατίθενται στην ΕΤΕπ, κατά τρόπο πολύ ευκολότερο και πολύ αποτελεσματικότερο απ' ό,τι σήμερα. Από την άλλη πλευρά, πρέπει να επιτύχουμε να διασφαλίσουμε, με την ενθάρρυνση ετήσιων εκθέσεων, ότι τα ίδια τα κράτη μέλη στηρίζουν τις μικρομεσαίες επιχειρήσεις, όχι μόνο με λόγια αλλά με πράξεις.
<P>
Θα θέλαμε να σας ζητήσουμε, κύριε Επίτροπε, με το αίτημά μας που υποβλήθηκε εξ ονόματος πέντε πολιτικών Ομάδων μέσω της επιστολής την οποία απευθύναμε προς εσάς, να μην παραμελήσετε το επιχειρηματικό αυτό πεδίο, διότι αυτό είναι ακριβώς το επιχειρηματικό πεδίο που προσπαθεί να επιβιώσει έχοντας βρεθεί στην πιο δύσκολη κατάσταση μετά από τις δέσμες μέτρων λιτότητας. Σε αυτόν τον τομέα μπορεί πρώτα να αναμένεται άνοδος του ρυθμού ανάπτυξης και αύξηση της απασχόλησης. Θα παράσχουμε τη στήριξή μας ως προς αυτό στο Κοινοβούλιο.
<SPEAKER ID="135" NAME="Olle Schmidt" LANGUAGE="SV">
Κύριε Πρόεδρε, κύριε Επίτροπε, η Επιτροπή έχει κάθε λόγο να είναι φιλόδοξη ενόψει του γεγονότος ότι εσείς, και εμείς, αντιμετωπίζουμε μια πολύ μεγάλη πρόκληση. Έχουμε 20 εκατομμύρια μικρομεσαίες επιχειρήσεις, οι οποίες μαζί αποτελούν το 99% όλων των ευρωπαϊκών επιχειρήσεων. Αναφέρουμε συχνά ότι οι μικρές επιχειρήσεις της Ευρώπης αποτελούν την καρδιά της ευρωπαϊκής οικονομίας. Αυτό είναι αλήθεια, δεν πρέπει όμως να σημαίνει ότι δεν επιτρέπεται στις μικρές επιχειρήσεις να αναπτυχθούν και να καταστούν μεγάλες. Χρειαζόμαστε, λοιπόν, χρηματοδοτικές διευκολύνσεις, γεγονός το οποίο ανέφεραν οι συνάδελφοί μου και θίξατε και εσείς ο ίδιος, κύριε Tajani. Μεταξύ άλλων, πρέπει να χρησιμοποιηθούν οι χρηματοδοτικές διευκολύνσεις που είναι ήδη διαθέσιμες, θα ήθελα δε να προτείνω την αύξηση της χρησιμοποίησης των διαρθρωτικών ταμείων, για παράδειγμα.
<P>
Όπως ανέφερε ο κ. Bendtsen, τα προβλήματα που αντιμετωπίζουν οι ευρωπαϊκές μικρομεσαίες επιχειρήσεις έχουν αυξηθεί. Το Ευρωπαϊκό Κοινοβούλιο έχει θεσπίσει μεγάλο αριθμό κανόνων εντός της χρηματοπιστωτικής αγοράς, η πλειονότητα των οποίων ήταν αναγκαίοι. Ωστόσο, οι κανόνες αυτοί έχουν αυξήσει το κόστος δανεισμού για τις μικρές επιχειρήσεις. Οφείλουμε να το γνωρίζουμε αυτό και να είμαστε προσεκτικοί όταν προτείνουμε διάφορους κανόνες. Θα πρέπει, εν πάση περιπτώσει, να έχουμε επίγνωση του τι θα κοστίσει τελικά.
<P>
Ο κ. Bendtsen ανέφερε επίσης τα κριτήρια της Βασιλείας, για τα οποία όλοι γνωρίζουμε. Επίτροπε Tajani, μιλήσατε για απλούστευση και ευελιξία και πιστεύετε ότι τα χαρακτηριστικά αυτά θα πρέπει να αντικατοπτρίζονται στα κοινοτικά προγράμματα και τις χρηματοδοτικές διευκολύνσεις. Θέλετε να απαλλαγούμε από τη γραφειοκρατία και τις πολύπλοκες διαδικασίες. Ωστόσο, πιστεύετε πραγματικά ότι οι μικρές επιχειρήσεις και οι υπάλληλοί τους θεωρούν ότι αυτό πράττει η Ευρωπαϊκή Ένωση; Μήπως αντίθετα δημιουργούμε περισσότερη γραφειοκρατία και πιο πολύπλοκες διαδικασίες; Από την άποψη αυτή, πιστεύω ότι χρειαζόμαστε πλήρη αλλαγή στάσης.
<P>
Όπως ανέφερα, έχουμε 20 εκατομμύρια μικρές επιχειρήσεις στην Ευρώπη, έχουμε όμως και άνω των 20 εκατομμυρίων ανέργους στην Ευρώπη. Γνωρίζουμε ότι ο κοινωνικός αποκλεισμός και η φτώχεια αυξάνονται, και για να το αντιμετωπίσουμε εμείς, αλλά και η Επιτροπή, πρέπει να είμαστε σε θέση να ενεργήσουμε κατά τρόπο αποφασιστικό για την παροχή χρηματοδοτικών διευκολύνσεων στις μικρομεσαίες επιχειρήσεις, διότι σε αυτές θα δημιουργηθούν θέσεις απασχόλησης στην Ευρώπη.
<SPEAKER ID="136" NAME="Ryszard Czarnecki" LANGUAGE="PL">
Κύριε Πρόεδρε, συζητούμε για έναν τομέα της οικονομίας που είναι απολύτως κρίσιμης σημασίας, διότι στο σύνολό τους οι μικρομεσαίες επιχειρήσεις είναι, στην ουσία, ο μεγαλύτερος εργοδότης της Ευρωπαϊκής Ένωσης. Προσφέρουν πολύ περισσότερες θέσεις εργασίας απ' ό,τι οι μεγαλύτερες επιχειρήσεις. Επιπλέον, οι ΜΜΕ, οι οποίες είναι συχνά οικογενειακές επιχειρήσεις, πλήττονται σκληρότερα από την οικονομική κρίση. Θα τολμούσα να δηλώσω ότι το κοινωνικό κόστος από την απώλεια ισχύος σε αυτόν τον τομέα είναι απολύτως θεμελιώδους σημασίας. Φυσικά, οι μεγάλες επιχειρήσεις και οι μεγαλύτερες βιομηχανικές ομάδες συμφερόντων υπερασπίζονται πιθανότατα αποτελεσματικότερα τα συμφέροντά τους, όμως οι ΜΜΕ θα πρέπει να προστατεύονται, διότι αυτό συνιστά στην ουσία προστασία των πολιτών και των φορολογουμένων των κρατών μελών της ΕΕ. Έχω μία ακόμη παρατήρηση - θα ήθελα να υπογραμμίσω πολύ έντονα ότι τα κράτη μέλη της ΕΕ δεν πρέπει να μεταβιβάζουν την ευθύνη για τα πάντα στην Ευρωπαϊκή Ένωση ως θεσμό. Πρέπει τα ίδια να αναλάβουν τη φροντίδα των ΜΜΕ, σε μεγάλο βαθμό όμως δεν το πράττουν. Στο σημείο αυτό, συμφωνώ με όσα ανέφερε η κ. Herczog.
<SPEAKER ID="137" NAME="Claudio Morganti" LANGUAGE="IT">
Κύριε Πρόεδρε, κυρίες και κύριοι, τα τελευταία χρόνια, -και η παγκόσμια οικονομική κρίση διαδραμάτισε επίσης σημαντικό ρόλο- καθίσταται ολοένα και δυσκολότερο για τις μικρομεσαίες επιχειρήσεις να λαμβάνουν δάνεια και να έχουν εύκολη πρόσβαση σε πιστώσεις, όταν είναι απαραίτητο.
<P>
Τα μέσα που χρησιμοποιούνται μέχρι σήμερα από την Ευρωπαϊκή Ένωση εντός του δημοσιονομικού πλαισίου 2007-2013 αποδεικνύεται ότι έχουν σοβαρές ελλείψεις σε ορισμένους τομείς, όπως είναι η σπανιότητα των πόρων και της κάλυψης, η ύπαρξη βαρέων διοικητικών εμποδίων, πόσο μάλλον το γεγονός ότι είναι διασκορπισμένα σε πολλές και διαφορετικές γραμμές δράσης. Με το νέο δημοσιονομικό πλαίσιο, πρέπει να επικεντρωθούμε στην απλοποίηση των κανόνων για τις μικρομεσαίες επιχειρήσεις -ιδίως σε κανόνες που υπήρξαν σημαντικό εμπόδιο για τις μικρότερες επιχειρήσεις- και να εξετάσουμε, για παράδειγμα, τη δημιουργία ενιαίου κέντρου εξυπηρέτησης για την πρόσβαση στην ευρωπαϊκή χρηματοδότηση.
<P>
Θα είναι απαραίτητο να δοθούν κίνητρα για την προσφυγή σε νέα χρηματοδοτικά μέσα που θα διευκολύνουν την πρόσβαση στις πιστώσεις, θα παρέχουν ακριβή συστήματα εγγύησης δανείων και θα δίνουν προτεραιότητα στην πραγματική βοήθεια κατά τη δύσκολη αρχική φάση της ανάπτυξης, ιδιαίτερα όσον αφορά τις σε μεγάλο βαθμό καινοτόμες και τεχνολογικές επιχειρήσεις. Πρέπει, συνεπώς, να προσπαθήσουμε ειδικά να διευκολύνουμε κατά το δυνατόν την πορεία ενός τομέα ο οποίος απασχολεί περισσότερους από 100 εκατομμύρια ανθρώπους και είναι, χωρίς αμφιβολία, η πιο ισχυρή κινητήρια δύναμη για την ανάπτυξη και την πρόοδο.
<SPEAKER ID="138" NAME="Dimitar Stoyanov" AFFILIATION="NI">
(BG) Κύριε Πρόεδρε, θα ήθελα να συμφωνήσω με τη γενική άποψη που είναι φανερή στο Σώμα όσον αφορά τις μικρομεσαίες επιχειρήσεις και να παράσχω ολόψυχα την υποστήριξή μου σε αυτό που μόλις αναφέρθηκε, με άλλα λόγια ότι οι επιχειρήσεις που επλήγησαν περισσότερο από την οικονομική κρίση είναι οι ΜΜΕ.
<P>
Συμφωνώ, επίσης, με τον κ. Czarnecki, ο οποίος ανέφερε ότι πρόκειται συχνά για μικρές, οικογενειακές επιχειρήσεις από τις οποίες οι οικογένειες κερδίζουν το μεγαλύτερο μέρος του εισοδήματός τους. Όταν πλήττεται μια μεγάλη εταιρεία -διότι και αυτές υπέφεραν κατά τη διάρκεια της κρίσης- πλήττονται μόνο τα κέρδη της. Ωστόσο, όταν πλήττεται μια μικρή επιχείρηση, η οικογένεια που στηρίζεται στην επιχείρηση χάνει μια πολύ σημαντική πηγή εισοδήματος.
<P>
Για τους λόγους αυτούς, θα ήθελα να αναφέρω ότι θα πρέπει να βαδίζουμε προσεκτικά όταν κάνουμε αλλαγές, διότι τόσο τα μέτρα που κλίνουν προς τα δεξιά όσο και τα μέτρα που κλίνουν προς τα αριστερά μπορεί να έχουν αρνητικές συνέπειες για τις ΜΜΕ, ανάλογα με το πού απευθύνονται.
<P>
Θα ήθελα να δηλώσω ότι το να διανέμουμε απλά λίγες χρηματοοικονομικές και τραπεζικές εγγυήσεις δεν θα είναι αρκετό και ότι χρειαζόμαστε μεγαλύτερη νομοθετική ανάπτυξη -μεγαλύτερη ρύθμιση του τραπεζικού τομέα, αν θέλετε- ώστε να εξασφαλιστεί χρηματοδότηση για τις μικρές επιχειρήσεις, και να σταματήσουμε επιτέλους να θέτουμε το ζήτημα από την άποψη κάποιων ανύπαρκτων ίσων όρων ανταγωνισμού -διότι οι μικρές επιχειρήσεις δεν μπορούν ποτέ να είναι ίσες με τις μεγάλες- αλλά να τις βοηθήσουμε να είναι πραγματικά ανταγωνιστικές απέναντι στις μεγάλες εταιρείες.
<SPEAKER ID="139" NAME="Paul Rübig" AFFILIATION="PPE">
(DE) Κύριε Πρόεδρε, κύριε Επίτροπε, θα ήθελα καταρχάς να ευχαριστήσω τον κ. Bendtsen διότι το πρόγραμμα CIP αποτελεί έναν από τους βασικούς πυλώνες για τις επιχειρήσεις και τη χρηματοδότηση στον τομέα αυτόν. Τα προγράμματα JEREMIE και JASMINE, καθώς και το πρόγραμμα Erasmus για νέους επιχειρηματίες, είναι εξαιρετικά σημαντικά στον τομέα της παροχής βοήθειας σε ανθρώπους ώστε να γνωρίσουν τις αγορές. Θα ήθελα να ευχαριστήσω την κ. Herczog για την υποστήριξή της προς την ΕΤΕπ και το ΕΤΕ, το Ευρωπαϊκό Ταμείο Επενδύσεων, καθώς και για την έκκλησή της για αύξηση της διαθέσιμης χρηματοδότησης. Ωστόσο, καλώ τον Επίτροπο Tajani να διασφαλίσει ότι οι στόχοι για το 2020 περιλαμβάνουν επίσης την υποχρεωτική απαίτηση κεφαλαιακής βάσης 20% για τις ΜΜΕ. Πρόκειται για κάτι που έχουμε ήδη ζητήσει από τις τράπεζες, το ίδιο συνεπώς πρέπει να ισχύει και για τις ΜΜΕ. Είναι σημαντικό και για τους δύο τομείς.
<P>
Θα πρότεινα επίσης να επιβάλλεται φόρος επί των κερδών μόνον όταν αποσύρονται έσοδα από μια εταιρεία. Με άλλα λόγια, θα πρέπει να είναι δυνατόν να επανεπενδύονται τα κέρδη ως ίδια κεφάλαια. Ωστόσο, εάν ο επιχειρηματίας ή εργαζόμενος αποσύρει χρήματα από μια επιχείρηση, τότε αυτά πρέπει να φορολογούνται με τον συνήθη τρόπο.
<P>
Ένα τελευταίο σημείο που μου φαίνεται ιδιαίτερα σημαντικό είναι το ενδεχόμενο διαγραφής χρέους που δεν είναι μικρότερο των 5.000 ευρώ. Πιστεύουμε ότι το δικαίωμα απόσβεσης πρέπει να επιτρέπεται για κέρδη ύψους έως 5.000 ευρώ. Αυτό θα παρείχε την καλύτερη βάση για την επίτευξη ισορροπίας μεταξύ επιχειρηματικών κεφαλαίων και ιδίων κεφαλαίων για την ομαλή χρηματοδότηση των δανείων.
<SPEAKER ID="140" NAME="George Sabin Cutaş" AFFILIATION="S&amp;D">
(RO) Κύριε Πρόεδρε, η αρχή "Προτεραιότητα στις μικρές επιχειρήσεις", που αποτελεί τη βάση των πολιτικών της Ευρωπαϊκής Επιτροπής για την επιχειρηματικότητα, είναι σημαντική. Δεν πρέπει να λησμονούμε ότι τα δύο τρίτα των θέσεων απασχόλησης στην Ευρωπαϊκή Ένωση δημιουργούνται από ΜΜΕ. Ωστόσο, κατά την παρούσα κρίση οι ΜΜΕ αντιμετωπίζουν δυσκολίες στην πρόσβαση σε δάνεια, καθώς οι τράπεζες τις θεωρούν επικίνδυνα εγχειρήματα. Μάλιστα, πρέπει να παρακολουθείται η προώθηση των δημόσιων συστημάτων εγγύησης στα κράτη μέλη και η παροχή πρόσβασης στις εγγυήσεις που παρασχέθηκαν από τον όμιλο της Ευρωπαϊκής Τράπεζας Επενδύσεων για την ελάφρυνση των περιορισμών στη χρηματοδότηση.
<P>
Παρατηρούμε επίσης δυσκολίες στην παροχή πληροφοριών σχετικά με τους όρους διάθεσης των κονδυλίων και, σε ορισμένες περιπτώσεις, ακόμη και έλλειψη των διοικητικών ικανοτήτων που απαιτούνται σε τοπικό επίπεδο για τη διαμεσολάβηση στη δανειοδότηση.
<P>
Κατά την περίοδο 2014-2020, η Ευρωπαϊκή Επιτροπή πρέπει να επικεντρωθεί στην ενίσχυση της διαφάνειας στις σχέσεις μεταξύ χρηματοδοτών και επιχειρήσεων και στην πρόσβαση σε συμβουλευτικές υπηρεσίες για την παροχή πληροφοριών σχετικά με τις πλατφόρμες και τους όρους δανεισμού που είναι στη διάθεση των ΜΜΕ. Ταυτόχρονα, είναι καθήκον της Ευρωπαϊκής Τράπεζας Επενδύσεων, ως συνηγόρου των κοινοτικών πολιτικών, να προσφέρει τεχνική βοήθεια στις εθνικές και τοπικές διοικήσεις ώστε να καταστεί απλούστερη η πρόσβαση σε χρηματοδότηση για τους επιχειρηματίες.
<SPEAKER ID="141" NAME="Elisabetta Gardini" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, είναι θεμελιώδους σημασίας να ενισχυθεί η πανευρωπαϊκή δέσμευση για τη στήριξη των μικρομεσαίων επιχειρήσεων διότι, όπως έχει αναφερθεί, έχουν αποφασιστική βαρύτητα και ρόλο στον κοινωνικό ιστό της Ένωσης και αποτελούν τους πραγματικούς φορείς της οικονομικής ανάκαμψης. Σε αυτό το πλαίσιο, θα ήθελα να υπενθυμίσω ότι μεταξύ 2002 και 2008, με την ισχυρή ανάπτυξη που επέδειξαν σε 27 χώρες, δημιούργησαν 9.400.000 νέες θέσεις εργασίας και αντιπροσώπευαν ήδη την κινητήρια δύναμη της απασχόλησης. Σήμερα, ως αποτέλεσμα της κρίσης, έχουν απωλέσει το ένα τρίτο των θέσεων εργασίας που δημιουργήθηκαν.
<P>
Είναι επομένως αναγκαίο να εκπονήσουμε ειδικά μέσα που θα δώσουν εκ νέου στις μικρομεσαίες επιχειρήσεις την ικανότητά τους να παράγουν και να δημιουργούν νέες θέσεις εργασίας, διότι από αυτό θα επωφεληθεί το σύνολο της κοινωνίας. " πρόσβαση σε πιστώσεις αποτελεί σίγουρα ένα από τα βασικά θέματα, αυτό που περισσότερο από όλα απασχολεί τους επιχειρηματίες. Κατά το πρώτο ήμισυ του 2010, απορρίφθηκαν τραπεζικά δάνεια για το 18% των μικρομεσαίων επιχειρήσεων. Κατά το προηγούμενο έτος, το σχετικό ποσοστό ήταν 12%· τα στοιχεία προέρχονται από έρευνα που διεξήχθη από την Ευρωπαϊκή Κεντρική Τράπεζα.
<P>
Αυτή ακριβώς η πρόσβαση σε πιστώσεις, καθώς και η απλούστευση των διοικητικών διαδικασιών και η πρόσβαση στις αγορές, θα είναι μεταξύ των βασικών προτεραιοτήτων που θέτει η πρωτοβουλία Small Business Act, η οποία θα παρουσιαστεί στη Ρώμη την ερχόμενη εβδομάδα από τον Επίτροπο Tajani και την οποία επικροτούμε θερμά. Θα ήθελα τέλος να αναφέρω ότι κατάγομαι από ένα τμήμα της Ιταλίας -τη βορειοανατολική- το οποίο έχει σημειώσει τεράστια πρόοδο και σημαντική ανάπτυξη που οφείλεται ακριβώς σε ένα έξυπνο καθεστώς δανεισμού το οποίο είχε τη δυνατότητα να συμβαδίσει με την ανάπτυξη των μικρομεσαίων επιχειρήσεων. Ας ακολουθήσουμε το παράδειγμα αυτό.
<SPEAKER ID="142" NAME="Zoran Thaler" AFFILIATION="S&amp;D">
(SL) Κύριε Πρόεδρε, θα ήθελα να συνταχθώ με τους συναδέλφους μου βουλευτές οι οποίοι προτείνουν οι πολιτικοί, τα κράτη μέλη και η Ευρωπαϊκή Ένωση να θέσουν τις μικρομεσαίες επιχειρήσεις στο επίκεντρο των προσπαθειών τους για οικονομική ανάκαμψη.
<P>
Το ενενήντα εννέα τοις εκατό του συνόλου των επιχειρήσεων στην Ευρωπαϊκή Ένωση εμπίπτουν στην κατηγορία αυτή, παράγουν δε περισσότερα από 100 εκατομμύρια θέσεις εργασίας. Για ποια θέματα ανησυχεί, λοιπόν, μια μικρή ή μεσαία επιχείρηση στην Ευρωπαϊκή Ένωση; Ας μην λησμονούμε το ζήτημα αυτό στη σημερινή συζήτηση.
<P>
Καταρχάς, οι εν λόγω επιχειρήσεις ανησυχούν για τη μη εξόφληση των τιμολογίων, την έλλειψη πειθαρχίας πληρωμών. Οι επιχειρήσεις δεν λαμβάνουν πληρωμή για τα τιμολόγια τους επί 90 ή 120 ημέρες, ή ακόμη και ποτέ. " χρηματοπιστωτική και οικονομική κρίση έχει επιδεινώσει σε μεγάλο βαθμό το πρόβλημα αυτό, οι δε ΜΜΕ είναι οι πλέον ανίσχυρες μπροστά στις εν λόγω δυσκολίες.
<P>
Στην Ευρωπαϊκή Ένωση υιοθετήσαμε νέα νομοθεσία. Συνεπώς, είναι πλέον καιρός τα κράτη μέλη να βελτιώσουν την πειθαρχία τους, την πειθαρχία πληρωμών τους. Αυτό είναι το άλφα και το ωμέγα.
<P>
Δεύτερον, οι εν λόγω εταιρείες, οι ΜΜΕ, ανησυχούν για τη χρηματοδότηση. Πολλές δεν θα είχαν οικονομικά προβλήματα εάν εξοφλούντο τα τιμολόγιά τους. Οι τράπεζες αναδιπλώθηκαν και δεν εκπληρώνουν την αποστολή τους. Για τον λόγο αυτόν η οικονομική ανάπτυξη στην Ευρωπαϊκή Ένωση είναι πολύ μικρότερη απ' ό,τι θα μπορούσε. Στηρίζω τα μέτρα της Επιτροπής που συνέστησε ο Επίτροπος Tajani και καλώ την Επιτροπή να θέσει τις μικρομεσαίες επιχειρήσεις στο επίκεντρο των προσπαθειών της. Ήλθε πλέον ο καιρός να εφαρμόσουμε από κοινού τις συστάσεις της πρωτοβουλίας "Small Business Act".
<SPEAKER ID="143" NAME="Seán Kelly" AFFILIATION="PPE">
(EN) Κύριε Πρόεδρε, σήμερα είναι ένα ωραίο απόγευμα για το Ευρωπαϊκό Κοινοβούλιο και την Ευρωπαϊκή Ένωση όσον αφορά τα θέματα που συζητούμε, γεγονός που έχει πραγματικό αντίκτυπο στην πραγματική οικονομία. Συζητήσαμε την οδηγία για τις υπηρεσίες, το ενιαίο δίπλωμα ευρεσιτεχνίας και τώρα τα νέα μέσα για τη στήριξη των ΜΜΕ. Έχει αναφερθεί ότι οι ΜΜΕ είναι απολύτως ζωτικής σημασίας και ότι, εάν κάθε ΜΜΕ δημιουργούσε μία επιπλέον θέση εργασίας, τότε η ανεργία θα εξαλειφόταν στην Ευρώπη. Για πολλές από αυτές η δημιουργία μίας επιπλέον θέσης εργασίας δεν θα ήταν πολύ δύσκολη, ιδιαίτερα εάν εξασφάλιζε πιστώσεις, είναι όμως φανερό ότι δεν είναι σε θέση να εξασφαλίσουν πιστώσεις.
<P>
Κάθε Σαββατοκύριακο συναντώ επιχειρηματίες που δεν μπορούν να πάρουν πιστώσεις, ιδιαίτερα στην πατρίδα μου. Συνάντησα κάποιον το περασμένο Σαββατοκύριακο ο οποίος χρειαζόταν 4.000 ευρώ για μια ΜΜΕ ως ταμειακές ροές και δεν μπορούσε να τα εξασφαλίσει. Άρα, η κατάσταση στην πατρίδα μου είναι χρόνια. Παρά το γεγονός ότι η ΕΚΤ προέβη σε ενίσχυση της κεφαλαιοποίησης των τραπεζών, τα κεφάλαια αυτά δεν μεταβιβάζονται. Το θέμα πρέπει βεβαίως να εξεταστεί. " κατάσταση δεν είναι αρκετά καλή.
<P>
Έχουμε ακούσει τη μαγική φράση ότι οι τράπεζες είναι "πολύ μεγάλες για να πτωχεύσουν". Πρέπει να την παραλλάξουμε με τη φράση ότι οι ΜΜΕ είναι πολύ σημαντικές για να πτωχεύσουν. Εάν τους προσφέρουμε πιστώσεις και υποστήριξη, σίγουρα η καθεμία από αυτές θα μπορούσε να δημιουργήσει μία επιπλέον θέση εργασίας, και μία επιπλέον θέση εργασίας θα μας βοηθούσε να εξέλθουμε από την οικονομική ύφεση που βιώνουμε. Δεν είναι υπερβολικό αυτό που ζητούμε, σήμερα δε το βράδυ, συζητώντας τα νέα μέσα για τη στήριξη των ΜΜΕ, σίγουρα μπορούμε να προχωρήσουμε σε μεγάλο βαθμό προς την επίτευξή του.
<SPEAKER ID="144" NAME="Elena Băsescu" AFFILIATION="PPE">
(RO) Κύριε Πρόεδρε, η παροχή στήριξης προς τις ΜΜΕ και τους επιχειρηματίες προσφέρει διέξοδο από τη χρηματοπιστωτική κρίση. " διασφάλιση της πρόσβασης στην ενιαία αγορά και η βελτίωση της εφαρμογής της πρωτοβουλίας "Small Business Act" πρέπει να αποτελούν προτεραιότητες τόσο σε εθνικό όσο και σε κοινοτικό επίπεδο. Θα ήθελα να αναφέρω ότι τα ισχύοντα μέτρα δεν έχουν ακόμη υπερνικήσει τις δυσκολίες που παρεμποδίζουν την ανάπτυξη των ΜΜΕ. Μάλιστα, 23 εκατομμύρια ευρωπαϊκές ΜΜΕ αναμένουν θετική δράση από την Επιτροπή.
<P>
Μια άλλη σημαντική πτυχή είναι, επίσης, η ανάπτυξη εναλλακτικών πηγών χρηματοδότησης. Πρέπει να υιοθετηθούν πρωτοβουλίες με στόχο την αύξηση της πρόσβασης στην αγορά κεφαλαίων και τη δημιουργία καλύτερων φορολογικών κινήτρων για τους επενδυτές. Ιδιαίτερη προσοχή πρέπει να εστιαστεί στη μεγάλης κλίμακας χρηματοδοτική στήριξη για τις καινοτόμες επιχειρήσεις. " ρουμανική κυβέρνηση αναμένεται να εγκρίνει ένα πρόγραμμα που θα ενθαρρύνει νέους επιχειρηματίες να ιδρύσουν και να αναπτύξουν πολύ μικρές επιχειρήσεις. Πρόκειται για ένα ειδικό νέο μέτρο στο πλαίσιο της δέσμης πρωτοβουλιών της κυβέρνησης με σκοπό την τόνωση του επιχειρηματικού τομέα.
<SPEAKER ID="145" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, η χρηματοδότηση των μικρομεσαίων επιχειρήσεων παραμένει σημαντικό πρόβλημα. Παρά τα μέτρα που έχουν ληφθεί, η κατάσταση σήμερα στον σημαντικό αυτόν τομέα εξακολουθεί να είναι κρίσιμη.
<P>
Πιστεύω ότι γνωρίζετε την αναλυτική έκθεση της διεθνούς οργάνωσης Bankwatch, η οποία αναλύει την κατανομή της δανειοδότησης της Ευρωπαϊκής Τράπεζας Επενδύσεων σε τέσσερα κράτη μέλη. " έκθεση καταδεικνύει ότι, μέχρι σήμερα, τα δάνεια που χορηγεί η Ευρωπαϊκή Τράπεζα Επενδύσεων ήταν ουσιαστικά προς όφελος μόνο των ίδιων των τραπεζών, στις οποίες διατέθηκαν 15 δισεκατομμύρια ευρώ και τους δόθηκε προθεσμία ώστε να βρουν επιχειρήσεις που χρειάζονται την εν λόγω στήριξη.
<P>
Υπάρχει ανησυχία ότι, μολονότι έλαβαν χρήματα από την Ευρωπαϊκή Τράπεζα Επενδύσεων, οι εμπορικές τράπεζες κατέστησαν αυστηρότερες τις τραπεζικές πιστώσεις προς τις μικρές επιχειρήσεις και τα χρήματα χρησιμοποιήθηκαν ως επί το πλείστον για τη χρηματοδότηση μεγάλων επιχειρήσεων που ευημερούσαν.
<P>
Πιστεύω ότι η εν λόγω κατάσταση αποδεικνύει ότι στον τομέα αυτόν υπάρχει ανάγκη πολύ αυστηρότερης παρακολούθησης και ελέγχου των εμπορικών τραπεζών, η δε Ευρωπαϊκή Επιτροπή πρέπει επίσης να διαδραματίσει μεγαλύτερο ρόλο έτσι ώστε να μην γίνεται κατάχρηση της εν λόγω ενίσχυσης.
<SPEAKER ID="146" NAME="Pat the Cope Gallagher" AFFILIATION="ALDE">
(EN) Κύριε Πρόεδρε, θα ήθελα να εκφράσω την ικανοποίησή μου για τη δήλωση της Επιτροπής σχετικά με την αναθεώρηση των μέσων της ΕΕ για τη χρηματοδοτική στήριξη των ΜΜΕ. Είναι σαφέστατο ότι το κόστος, αλλά και η διαθεσιμότητα πιστώσεων, παραμένει η μεγαλύτερη πρόκληση που αντιμετωπίζει ο τομέας των ΜΜΕ στην Ευρώπη αλλά και στην πατρίδα μου, την Ιρλανδία.
<P>
Πολλές βιώσιμες επιχειρήσεις εξακολουθούν να αντιμετωπίζουν δυσκολίες στην πρόσβαση σε οικονομικά προσιτές πιστώσεις από τις τράπεζες. Αυτό είναι απαράδεκτο. Μπορώ να μιλήσω μόνο για την πατρίδα μου, λαμβάνοντας όμως υπόψη τη στήριξη που ο τομέας των ΜΜΕ έχει λάβει από τον φορολογούμενο στην Ιρλανδία, ο εν λόγω τομέας αποτελεί την κινητήρια δύναμη για την ανάπτυξη της οικονομίας. Ο ιδιωτικός τομέας δημιουργεί θέσεις εργασίας. Το μόνο που πράττουμε εμείς στην Επιτροπή, το Κοινοβούλιο και το Συμβούλιο είναι να δημιουργούμε ένα οικονομικό περιβάλλον ευνοϊκό για τις επενδύσεις, πρέπει δε να συνεχίσουμε να το πράττουμε αυτό.
<P>
Χαίρομαι που ο Επίτροπος αναφέρθηκε στην ευελιξία και δήλωσε ότι η πρόσβαση σε κεφάλαια δεν πρέπει να είναι γραφειοκρατική, απλώς και μόνο όμως ακολουθεί τη δήλωση του Προέδρου της Επιτροπής στον λόγο του για την κατάσταση της Ένωσης. Πρέπει να παρακολουθούμε εκ του σύνεγγυς τι συμβαίνει, διότι ο Πρόεδρος ανέφερε ότι θα είχαμε μια ετήσια εξοικονόμηση ύψους 38 δισεκατομμυρίων ευρώ από τις ευρωπαϊκές εταιρείες. Πρέπει να διασφαλιστεί βοήθεια προς τις μικρές επιχειρήσεις διότι θα βοηθήσουν στη δημιουργία θέσεων εργασίας και τη μείωση της ανεργίας.
<SPEAKER ID="147" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, η κατάσταση των πολυάριθμων πολύ μικρών και μικρών επιχειρήσεων είναι κρίσιμη σε πολλές χώρες της Ευρωπαϊκής Ένωσης δεδομένου ότι αυτές έχουν πληγεί περισσότερο από την οικονομική κρίση και τις νεοφιλελεύθερες πολιτικές. Στην Πορτογαλία, δεκάδες χιλιάδες μικρές οικογενειακές επιχειρήσεις, δηλαδή μικρομεσαίες επιχειρήσεις (ΜΜΕ) κλείνουν σε ένα ευρύ φάσμα τομέων -βιομηχανία, εμπόριο, υπηρεσίες και γεωργία- με αποτέλεσμα να αυξάνεται η ανεργία και η φτώχεια.
<P>
Τα προβλήματα των τραπεζικών πιστώσεων, της γραφειοκρατίας και της δυσκολίας πρόσβασης σε κοινοτική βοήθεια, ιδιαίτερα για αυτές τις πολύ μικρές και μικρές επιχειρήσεις, στραγγαλίζουν την οικονομική ανάπτυξη μεγάλων περιοχών και παρεμποδίζουν την ανάπτυξη της απασχόλησης. Απαιτείται συνεπώς πλήρης αλλαγή της πολιτικής στους τομείς αυτούς προκειμένου να στηριχθούν οι εν λόγω ΜΜΕ αποτελεσματικά, το δε χρηματοπιστωτικό σύστημα θα πρέπει να κληθεί να παράσχει εύκολη πρόσβαση σε πιστώσεις για τις ΜΜΕ, παράλληλα με επαρκή κοινοτική βοήθεια.
<SPEAKER ID="148" NAME="Andreas Mölzer" AFFILIATION="NI">
(DE) Κύριε Πρόεδρε, η Ευρωπαϊκή Ένωση είναι πάντα υπερβολική στους επαίνους της για τις μικρομεσαίες επιχειρήσεις ως την κινητήρια δύναμη της οικονομίας και ως κύρια πηγή απασχόλησης, ιδίως όταν οι εργοδότες δεν απολύουν αμέσως τους εργαζομένους τους, ακόμα και σε περιόδους ύφεσης. Ταυτόχρονα, οι ίδιες αυτές επιχειρήσεις έχουν υπερφορτωθεί με γραφειοκρατία επί δεκαετίες, ενώ βρίσκονται και σε μειονεκτική θέση όσον αφορά τις επιδοτήσεις σε επίπεδο ΕΕ. Στα χαρτιά, συναντούμε τη μία πρωτοβουλία υπέρ των ΜΜΕ μετά την άλλη. Στην πράξη, ωστόσο, οι μικρομεσαίες επιχειρήσεις αδυνατούν να έχουν πρόσβαση σε κεφάλαια ως αποτέλεσμα των διατάξεων της Βασιλείας ΙΙ, και τώρα της Βασιλείας III.
<P>
" καινοτομία είναι ζωτικής σημασίας για την επιβίωση των ΜΜΕ στο μέλλον. Ωστόσο, η καινοτομία απαιτεί επίσης χρήματα και έρευνα. Φυσικά, είναι αξιέπαινο οι ΜΜΕ να τύχουν μεγαλύτερης προσοχής στο μέλλον βάσει των νέων κανόνων της ΕΕ για τις δημόσιες συμβάσεις και να καταστεί ευκολότερο να έχουν πρόσβαση σε κοινοτική χρηματοδότηση για έρευνα. Ωστόσο, γεγονός είναι ότι πολλές ΜΜΕ ενδέχεται να μην επιζήσουν αρκετό καιρό έως ότου τα πολυσυζητημένα αυτά μέτρα αποδώσουν καρπούς, διότι ασφυκτιούν από την έλλειψη χρηματοδότησης.
<SPEAKER ID="149" NAME="Petru Constantin Luhan" AFFILIATION="PPE">
(RO) Κύριε Πρόεδρε, όπως γνωρίζετε, στη Ρουμανία οι ΜΜΕ αντιμετωπίζουν λίγο-πολύ παρόμοια προβλήματα με τα άλλα κράτη μέλη λόγω της ειδικής και δύσκολης φύσης της τρέχουσας περιόδου. Ωστόσο, υπάρχουν πτυχές για τη βελτίωση των ευκαιριών των ΜΜΕ να λαμβάνουν χρηματοδοτική στήριξη, οι οποίες κατά κύριο λόγο συνδέονται με την κατοχύρωση τεχνικής βοήθειας με σκοπό την πρόσβαση σε χρηματοδοτικά μέσα, ιδίως εκείνα που διατίθενται για την αύξηση της ικανότητας για έρευνα και ανάπτυξη.
<P>
Θεωρώ ότι είναι απαραίτητο να βελτιωθεί η πρόσβαση σε ποιοτική ενημέρωση και σε αξιόλογες υπηρεσίες. Σας υπενθυμίζω ότι, κατά τη διάρκεια της Ολομέλειας τον περασμένο Σεπτέμβριο, ο εκπρόσωπος της Ευρωπαϊκής Επιτροπής δήλωσε ότι το 2011 είχε προγραμματιστεί να εμφανιστεί στο διαδίκτυο επιγραμμική πλατφόρμα μάθησης ειδικά για τις ΜΜΕ. Στόχος της είναι η διευκόλυνση της πρόσβασης των ΜΜΕ σε προγράμματα έρευνας και ανάπτυξης και η αξιοποίηση των αποτελεσμάτων τους με την παροχή δωρεάν επιγραμμικής εκπαίδευσης και εξατομικευμένης ενημέρωσης, καθώς και η καθιέρωση ενός φόρουμ επικοινωνίας. " κατάρτιση των διευθυντικών στελεχών των ΜΜΕ στον τρόπο χρήσης χρηματοοικονομικών μέσων μπορεί, εκτός από την υποστήριξη των σχετικών διαδικασιών και τη μείωση της γραφειοκρατίας, να οδηγήσει στην επίτευξη πολύ ουσιαστικότερων αποτελεσμάτων.
<SPEAKER ID="150" NAME="Giovanni Collino" AFFILIATION="PPE">
(IT) Κύριε Πρόεδρε, κυρίες και κύριοι, η ομιλία του Επιτρόπου Tajani ήταν ιδιαίτερα ευπρόσδεκτη. Τόνισε και πάλι έναν παράγοντα πρωταρχικής σημασίας: τις μικρομεσαίες επιχειρήσεις οι οποίες θεωρούνται και βιώνονται ως μοντέλο παραγωγής και, κατά συνέπεια, ως κοινωνικό μοντέλο, διότι αποτελούν τη βασική δομική μονάδα όσον αφορά την απασχόληση.
<P>
" οικονομική κρίση που βιώνουμε δεν είναι παροδική αλλά δομική και συνδέεται με μεταβολές στις αγορές ως μια ακόμη συνέπεια της παγκοσμιοποίησης. Οι μικρομεσαίες επιχειρήσεις αντιπροσωπεύουν το 99% ολόκληρης της δομής της ευρωπαϊκής βιομηχανίας. Το σχέδιο ψηφίσματος προβάλλει ορισμένες αναπόφευκτες απαιτήσεις, και συγκεκριμένα: καλύτερη ενημέρωση, διευκόλυνση πρόσβασης σε πιστώσεις και λιγότερη γραφειοκρατία, ευκολότερη πλοήγηση στα μέσα πρόσβασης σε πόρους της Ευρωπαϊκής Ένωσης.
<P>
Όπως επιβεβαίωσε μόλις ο ίδιος ο Επίτροπος, υπάρχει ανάγκη περαιτέρω απλοποίησης και ευελιξίας, καθώς και περισσότερων πόρων για την καινοτομία και την έρευνα· υπάρχει ανάγκη η Ευρωπαϊκή Επιτροπή να αναπτύξει νέες κατευθυντήριες γραμμές, σαφέστερες και πιο κατανοητές, ώστε οι μικρομεσαίες επιχειρήσεις να έχουν ευκολότερη πρόσβαση σε χρήσιμες πληροφορίες· και τέλος, ανάγκη για μια νέα προοπτική όσον αφορά τον δανεισμό. Σε μια περίοδο κρίσης, δεν είναι δίκαιο να πληρώνουν μόνον οι μικρομεσαίες επιχειρήσεις ενώ το τραπεζικό σύστημα συνεχίζει να καταγράφει, ή ακόμη και να αυξάνει τα κέρδη του.
<P>
Είναι σημαντικό να διασφαλιστεί ότι το νέο πλαίσιο της Ευρωπαϊκής Επιτροπής λαμβάνει υπόψη τις απαιτήσεις αυτές, έτσι ώστε η στρατηγική "Ευρώπη 2020" να είναι κάτι περισσότερο από ένα απλώς άδειο κέλυφος και να περιέχει στην ουσία μέσα κατάλληλα για την επίτευξη των στόχων που η ίδια έχει καθορίσει.
<SPEAKER ID="151" NAME="Vasilica Viorica Dăncilă" AFFILIATION="S&amp;D">
(RO) Κύριε Πρόεδρε, θα ήθελα να τονίσω ότι τα εμπόδια στην ανάπτυξη των ΜΜΕ και τη δημιουργία θέσεων απασχόλησης και καινοτομίας στην Ευρώπη δεν έχουν ακόμη αρθεί. Αυτός είναι ο λόγος για τον οποίο πιστεύω ότι οι συγκεκριμένες στρατηγικές, τα μέτρα και τα σχέδια δράσης της Ευρωπαϊκής Επιτροπής πρέπει να βελτιωθούν. Είκοσι τρία εκατομμύρια ΜΜΕ περιμένουν θετικά βήματα σε τομείς όπως οι δημόσιες συμβάσεις, η καταπολέμηση των καθυστερήσεων πληρωμών, η πρόσβαση στην επαγγελματική κατάρτιση, η στήριξη της επιχειρηματικότητας και η βελτίωση της φορολογίας και της χρηματοδότησης.
<P>
" παροχή στήριξης προς τις ΜΜΕ και τους επιχειρηματίες προσφέρει διέξοδο από τη χρηματοπιστωτική κρίση. " βελτίωση των κανονισμών και της πρόσβασης των ΜΜΕ στην ενιαία αγορά και τη χρηματοδότηση, καθώς και η διασφάλιση καλύτερης εφαρμογής της πρωτοβουλίας "Small Business Act", πρέπει να καταστούν προτεραιότητες σε εθνικό και κοινοτικό επίπεδο.
<SPEAKER ID="152" NAME="Czesław Adam Siekierski" AFFILIATION="PPE">
(PL) Κύριε Πρόεδρε, η βασική προϋπόθεση που είναι αναγκαία για την επιτυχία της πολιτικής για τις επιχειρήσεις, συμπεριλαμβανομένων των μικρομεσαίων, είναι η διασφάλιση της ορθής λειτουργίας της εσωτερικής αγοράς. " ελεύθερη κυκλοφορία προϊόντων συνεπάγεται ότι όλες οι επιχειρήσεις έχουν πρόσβαση σε μεγαλύτερο αριθμό δυνητικών καταναλωτών, αν και πρέπει επίσης να είναι προετοιμασμένες και για μεγαλύτερο ανταγωνισμό. " νομοθεσία για την ενιαία αγορά πρέπει να προσαρμόζεται συνεχώς ώστε να διασφαλίζεται η ισότιμη μεταχείριση όλων των επιχειρήσεων στην Ένωση. Είναι απαραίτητο να παρακολουθείται η τάση των κρατών μελών να προστατεύουν την εθνική τους βιομηχανία.
<P>
Όλοι αναφέρουμε ότι οι μικρομεσαίες επιχειρήσεις συνιστούν το θεμέλιο των σύγχρονων ευρωπαϊκών οικονομιών, ότι αποτελούν σημαντικό παράγοντα στην οικονομική ανάπτυξη, ότι ο τομέας απασχολεί τα δύο τρίτα όλων των εργαζομένων στην Ευρωπαϊκή Ένωση και ότι δημιουργεί το ένα τρίτο του ΑΕΠ της ΕΕ. Ας έχουμε κατά νου ότι οι δυσκολίες των ΜΜΕ επηρεάζουν, πρώτα απ' όλα, τις τύχες των ανθρώπων που εργάζονται σε αυτές εφόσον πρόκειται, σε μεγάλο βαθμό, για οικογενειακές επιχειρήσεις. Οι επιχειρήσεις αυτές χρεοκοπούν μόνο σε μεταγενέστερο στάδιο, οπότε οι περισσότερες από αυτές φαίνεται ότι έχουν αντιδράσει αργά στην κρίση, όμως αυτό δεν σημαίνει ότι η κρίση δεν έχει επηρεάσει την οικονομική τους κατάσταση.
<P>
Τέλος, θα ήθελα να αναφέρω ότι ο εν λόγω τομέας απαιτεί ειδική στήριξη προκειμένου να ενθαρρυνθεί η εισαγωγή καινοτόμων μεθόδων - και η στήριξη αυτή πρέπει να αναμένεται από την Ευρωπαϊκή Ένωση.
<SPEAKER ID="153" NAME="Antonio Tajani" LANGUAGE="IT">
Κύριε Πρόεδρε, η αποψινή συζήτηση, όπως θα μπορούσε επίσης να έχει ήδη συναχθεί από το κείμενο του σχεδίου ψηφίσματος, τονίζει την απόλυτη συμφωνία που υφίσταται μεταξύ των επιθυμιών του Κοινοβουλίου και της Επιτροπής να τεθεί η πραγματική οικονομία στο επίκεντρο της οικονομικής πολιτικής προκειμένου να εξέλθει από την κρίση, και να δοθεί ιδιαίτερη προσοχή στις μικρομεσαίες επιχειρήσεις, οι οποίες αποτελούν τον αιμοδότη της οικονομίας μας.
<P>
" Ευρωπαϊκή Επιτροπή είναι απόλυτα αποφασισμένη να προσπαθήσει να μετατρέψει μια επιλογή πολιτικής σε συγκεκριμένη δράση, δεν είναι τυχαίο δε το γεγονός ότι, χάρη στην υποστήριξη του Κοινοβουλίου και του Συμβουλίου, εγκρίναμε το κείμενο της οδηγίας για τις καθυστερήσεις πληρωμών, η οποία είναι θεμελιώδους σημασία για τις μικρομεσαίες επιχειρήσεις. Προς το παρόν, εναπόκειται σε εμάς να παροτρύνουμε τα κράτη μέλη να επιταχύνουν τον ρυθμό με τον οποίο μεταφέρουν την οδηγία στο εσωτερικό τους δίκαιο (έχουν 24 μήνες από τον προσεχή Οκτώβριο), έστω και αν εγώ προσωπικά επιθυμώ τα κράτη μέλη να επισπεύσουν τη μεταφορά μιας οδηγίας που έχει επίσης άμεση επίπτωση στις δυνατότητες είσπραξης οφειλομένων χρημάτων ώστε να χρησιμοποιηθούν για την καινοτομία. Όταν η οδηγία τεθεί σε ισχύ, περίπου 180 δισ. ευρώ θα τεθούν σε κυκλοφορία.
<P>
Αυτό, ωστόσο, δεν επαρκεί. Όσον αφορά τις ενισχύσεις προς τις μικρομεσαίες επιχειρήσεις, στις 23 Φεβρουαρίου η Επιτροπή θα εγκρίνει την αναθεωρημένη πρωτοβουλία "Small Business Act", η οποία περιέχει σειρά σημαντικών μέτρων, μεταξύ άλλων το σημείο ενιαίας εξυπηρέτησης για την πρόσβαση σε χρηματοδότηση, το οποίο θα αποτελεί μία από τις προτάσεις που θα υποβάλουμε στα κράτη μέλη. Επιπλέον, θα καλέσουμε όλα τα κράτη μέλη και όλες τις τοπικές αρχές να ορίσουν έναν "Κύριο" ή μια "Κυρία ΜΜΕ".
<P>
Στις 16 Φεβρουαρίου, θα διορίσω τον Daniel Calleja αναπληρωτή γενικό διευθυντή σε νέα θέση της Ευρωπαϊκής Επιτροπής. Θα είναι υπεύθυνος για την παρακολούθηση και τον έλεγχο της εφαρμογής της πρωτοβουλίας "Small Business Act" και θα ενεργεί ως σημείο επαφής για τις ευρωπαϊκές ΜΜΕ σε σχέση με την πολιτική της Επιτροπής. Στο κείμενο της πρωτοβουλίας "Small Business Act" το οποίο, παρακαλώ να σημειωθεί, θα εγκριθεί στις 23 του μήνα, όλα τα κράτη μέλη καλούνται να πράξουν το ίδιο, κατά τον ίδιο δε τρόπο θα καλέσουμε τις τοπικές κοινότητες με νομοθετικές εξουσίες να το πράξουν.
<P>
Σε ό,τι αφορά τη χρηματοδότηση, το πρόβλημα της πρόσβασης στα εκκρεμή υπόλοιπα του οφειλέτη, στο οποίο έχουμε ήδη αναφερθεί στο πλαίσιο της οδηγίας για τις καθυστερήσεις πληρωμών, καθώς και της πρόσβασης σε δάνεια που ζητούν ή επιθυμούν οι μικρομεσαίες επιχειρήσεις, μπορεί να επιλυθεί μόνο με την προσπάθεια ενεργοποίησης δεσμών μεταξύ των ιδρυμάτων δανεισμού και των επιχειρήσεων, αλλά και της Ευρωπαϊκής Τράπεζας Επενδύσεων. Συμμερίζομαι, ως εκ τούτου, τις δηλώσεις όσων συμφωνούν ότι είναι αναγκαίο να αναπτυχθούν οι σχέσεις αυτές, καθώς και να επιλυθούν τα προβλήματα στα σημεία συμφόρησης τα οποία κατά το παρελθόν, ειδικά κατά τη διάρκεια της κρίσης, καθυστέρησαν την εκταμίευση των περίφημων 30 δισ. ευρώ που προορίζονταν για τις μικρομεσαίες επιχειρήσεις και τα οποία, λόγω της δυσκολίας στις μεταβιβάσεις προς τα εγχώρια πιστωτικά ιδρύματα, καθυστέρησαν την παραλαβή τους από τις ΜΜΕ.
<P>
Πρέπει να αναφέρω ότι κατά την πρώτη συνεδρίαση του Φόρουμ Χρηματοδότησης των ΜΜΕ, η προσοχή εστιάσθηκε ακριβώς στη συμφόρηση που υπάρχει μεταξύ της Ευρωπαϊκής Τράπεζας Επενδύσεων και των εθνικών πιστωτικών ιδρυμάτων. " ομάδα "sherpas" εργάζεται επ' αυτού και, κατά την επόμενη συνεδρίαση, θα υποβληθεί σειρά προτάσεων ώστε να γίνει προσπάθεια να διευκολυνθεί η πρόσβαση σε πιστώσεις για τις μικρές επιχειρήσεις.
<P>
Εργαζόμαστε, φυσικά, ήδη για την απλούστευση συγκεκριμένων ζητημάτων, αυτό δε που θα αναφέρω τώρα αποτελεί ένα τέτοιο παράδειγμα. Όσον αφορά τον κανονισμό REACH, φρόντισα να μεταφραστούν σε κάθε γλώσσα της Ευρωπαϊκής Ένωσης οι κανόνες εφαρμογής ενός κανονισμού που είναι μάλλον τεχνικός. Αυτό αποτελεί σαφέστατο μήνυμα προς τις μικρομεσαίες επιχειρήσεις ότι δεν χρειάζεται να απασχολούν ειδικό στα τεχνικά αγγλικά ή τη χημική τεχνολογία. Στην πραγματικότητα, καταργήσαμε ουσιαστικά το τέλος καταχώρισης: επιτύχαμε μείωση κόστους κατά 90% για την καταχώριση REACH για τις πολύ μικρές επιχειρήσεις και μείωση κατά 60% για τις μικρές επιχειρήσεις. Αυτά είναι μερικά από τα συγκεκριμένα ζητήματα τα οποία επίσης αφορούν την απλούστευση.
<P>
Φυσικά, η δοκιμή για τις μικρομεσαίες επιχειρήσεις, η οποία τέθηκε σε λειτουργία με την πρωτοβουλία "Small Business Act", εξακολουθεί να υφίσταται. Θα τη συνεχίσουμε και θα την εφαρμόσουμε αυστηρά. Το τεστ ανταγωνιστικότητας, γνωστό ως "έλεγχος φυσικής κατάστασης", το οποίο εισήχθη με το έγγραφο για τη βιομηχανική πολιτική και επηρεάζει την ανταγωνιστικότητα και την ισχύουσα νομοθεσία, θα βοηθήσει επίσης σαφώς και ασφαλώς τις μικρομεσαίες επιχειρήσεις. Οφείλω να συγχαρώ τον κ. Rübig, χαίρομαι δε με την πρόσκληση και τη στήριξη του Κοινοβουλίου που δεσμεύεται για αύξηση της χρηματοδότησης κατά το επόμενο CIP II.
<P>
Τέλος, θα ήθελα απλά και μόνο να σας διαβεβαιώσω για τη δέσμευσή μου, δεδομένου ότι συμφωνώ με όλα όσα ελέχθησαν. Όπως διατείνομαι κάθε φορά που έχω την ευκαιρία να εκθέτω τις απόψεις μου σχετικά με την πολιτική για τις ΜΜΕ, μπορώ να επιβεβαιώσω ότι θα θέσω ως απόλυτη προτεραιότητά μου την προσπάθεια τα γραφειοκρατικά εμπόδια, η πρόσβαση σε πιστώσεις και η πολιτική στήριξης των μικρομεσαίων επιχειρήσεις να αποτελούν την κύρια ατζέντα του Επιτρόπου για τη Βιομηχανία και την Επιχειρηματικότητα κατά τα επόμενα έτη, δηλαδή μέχρι τη λήξη της θητείας του παρόντος Κοινοβουλίου. Για εμένα, η στήριξη του Ευρωπαϊκού Κοινοβουλίου είναι επίσης θεμελιώδους σημασίας διότι, όπως ανέφερα και στην αρχή της απάντησής μου, υπάρχει τέλεια ταύτιση απόψεων μεταξύ εσάς και εμένα.
<SPEAKER ID="154" NAME="Πρόεδρος">
Έχω λάβει μία πρόταση ψηφίσματος που κατατέθηκε σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί το μεσημέρι της Τετάρτης 16 Φεβρουαρίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="156" NAME="Ioan Enciu" LANGUAGE="EN">
Είναι ευρέως αποδεκτό στην Ευρωπαϊκή Ένωση ότι οι ΜΜΕ χρειάζονται καλύτερη και αμεσότερη πρόσβαση στη χρηματοδότηση. Όπως τονίζεται στην ανακοίνωση για το 2020, η χρηματοπιστωτική κρίση μείωσε στο ήμισυ το δυναμικό ανάπτυξης της Ευρώπης. Ο αντίκτυπος στην πραγματική οικονομική δραστηριότητα θα μπορούσε να αναφερθεί ότι ήταν εντονότερος στην Ευρώπη λόγω της υψηλής εξάρτησης των ΜΜΕ από τα τραπεζικά δάνεια. Ο τρόπος εξόδου από την κρίση για τις ΜΜΕ θα ήταν η περαιτέρω στήριξη και ανάπτυξη των αγορών μετοχών και των μικρών καινοτόμων επιχειρήσεων. " δημιουργία Φόρουμ Χρηματοδότησης των ΜΜΕ τον περασμένο Μάιο σηματοδότησε μια θετική κίνηση προς την κατεύθυνση της βελτίωσης της οικονομικής προοπτικής των ΜΜΕ και της μελλοντικής βιωσιμότητάς τους στην Ευρώπη. Πιστεύω ότι πάνω από 1,8 εκατομμύρια ΜΜΕ επωφελήθηκαν από εγγυήσεις δανείων το 2009. Ας μην λησμονούμε ότι οι ΜΜΕ είναι το άλφα και το ωμέγα της ευρωπαϊκής οικονομίας. Είναι ζωτικής σημασίας ο κατάλληλος τραπεζικός δανεισμός να επανέλθει σε κανονικά επίπεδα το συντομότερο δυνατόν. " Ευρώπη πρέπει να εργαστεί κατά προτεραιότητα προς την κατεύθυνση της δημιουργίας βιώσιμης αγοράς επιχειρηματικών κεφαλαίων.
<SPEAKER ID="155" NAME="Małgorzata Handzlik" LANGUAGE="PL">
Ως αποτέλεσμα της κρίσης στις χρηματοπιστωτικές αγορές, οι μικρομεσαίες επιχειρήσεις αντιμετωπίζουν πρόβλημα μειωμένης πρόσβασης στη χρηματοδότηση. Ιδιαίτερη δυσκολία στην εξασφάλιση οικονομικής στήριξης αντιμετωπίζουν οι νέες επιχειρήσεις σε φάση εκκίνησης και οι καινοτόμες επιχειρήσεις, οι δραστηριότητες των οποίων θεωρείται ότι ενέχουν επιχειρηματικούς κινδύνους. " οικονομική ανάκαμψη θα εξαρτηθεί σε μεγάλο βαθμό από τις δυνατότητες ανάπτυξης που παρέχονται στις ΜΜΕ οι οποίες, σε τελική ανάλυση, αντιπροσωπεύουν σχεδόν το 99% του συνόλου των επιχειρήσεων. Ως εκ τούτου, επικροτώ τη σημερινή πρωτοβουλία σχετικά με την αναθεώρηση των μέσων της ΕΕ για τη χρηματοδοτική στήριξη των ΜΜΕ κατά την επόμενη περίοδο προγραμματισμού. Ειδικότερα στις επιχειρήσεις που ασχολούνται με καινοτόμες μεθόδους πρέπει να δοθεί πρόσβαση σε νέες μορφές χρηματοδότησης. Πιστεύω, επίσης, ότι η απλούστευση των διοικητικών διαδικασιών και των υφιστάμενων κανονισμών θα συμβάλει στην αύξηση της αποτελεσματικότητας στη διαχείριση των ευρωπαϊκών προγραμμάτων που έχουν εκπονηθεί ειδικά για τις ΜΜΕ, αλλά και σε σημαντική εξοικονόμηση πόρων για τις ίδιες τις ΜΜΕ οι οποίες θα δαπανούν λιγότερο χρόνο για τη διοίκηση και περισσότερο για τα προγράμματα επί των οποίων εργάζονται.
<SPEAKER ID="157" NAME="Filip Kaczmarek" LANGUAGE="PL">
Χαίρομαι πολύ με την πρόταση ψηφίσματος και τη συζήτηση σχετικά με την αναθεώρηση των μέσων της ΕΕ για τη χρηματοδοτική στήριξη των ΜΜΕ. " στήριξη των ΜΜΕ είναι σημαντική, διότι οι επιχειρήσεις αυτές είναι σημαντικές για το παρόν και το μέλλον της Ευρώπης. Οι ΜΜΕ είναι θεμελιώδους σημασίας για τη διατήρηση της ανταγωνιστικότητάς μας, για την ανάκαμψη από την κρίση, για τη δημιουργία νέων θέσεων εργασίας και για την αύξηση της καινοτομίας στην ευρωπαϊκή οικονομία. Χρειαζόμαστε τη στήριξη της χρηματοδότησης των ΜΜΕ, όμως η Ευρωπαϊκή Ένωση μπορεί και πρέπει να λάβει και άλλα μέτρα για τη στήριξη του τομέα αυτού. Αναφέρομαι στην ανάγκη μείωσης των διοικητικών και γραφειοκρατικών επιβαρύνσεων. Οι ΜΜΕ πρέπει να είναι σε θέση να λειτουργούν ανεμπόδιστα και να ενεργούν γρήγορα. Στις "νωμένες Πολιτείες, υπάρχουν μέρη όπου για την ίδρυση μιας επιχείρησης απαιτούνται 10 λεπτά. Εάν θέλουμε να χρησιμοποιήσουμε το επιχειρηματικό δυναμικό των Ευρωπαίων, πρέπει να καταστήσουμε ευκολότερη την επιχειρηματική τους δραστηριότητα και να απελευθερώσουμε την ευρωπαϊκή αγορά από τους περιορισμούς, γεγονός το οποίο σημαίνει, σήμερα, ότι δεν αξιοποιούμε όλες τις ευκαιρίες ανάπτυξης. Οι ΜΜΕ αντιπροσωπεύουν ένα οικονομικό μοντέλο πολύ αποτελεσματικό και επωφελές για την κοινωνική ανάπτυξη. Οι φτωχότερες και οι αναπτυσσόμενες χώρες δεν διαθέτουν τον τομέα αυτόν, ή είναι πολύ αδύναμος. Πρόκειται για έμμεση απόδειξη της μεγάλης σημασίας του εν λόγω τομέα για το σύνολο της οικονομίας και την ποιότητα ζωής στις συγκεκριμένες χώρες. Σας ευχαριστώ.
<SPEAKER ID="157" NAME="Vilja Savisaar-Toomast" LANGUAGE="ET">
Είναι θετικό να διαπιστώνουμε ότι η Ευρωπαϊκή Επιτροπή ασχολείται με την αναθεώρηση των πόρων της ΕΕ για τη στήριξη των μικρομεσαίων επιχειρήσεων (ΜΜΕ), ιδίως ενόψει της επόμενης περιόδου προγραμματισμού. Ωστόσο, πρέπει να αναφερθεί ότι οι ΜΜΕ χρειάζονται επιπλέον βοήθεια εδώ και δυόμισι χρόνια ιδιαίτερα, διότι πολλές από αυτές είχαν προβλήματα ρευστότητας λόγω της ύφεσης. Για να το θέσουμε απλά, οι τράπεζες αρνούντο να χορηγήσουν δάνεια στις ΜΜΕ, ή το έπρατταν με εξαιρετικά υψηλά επιτόκια, γεγονός το οποίο επιδείνωνε ακόμη περισσότερο την κατάσταση των εν λόγω επιχειρήσεων. Τόσο στην Εσθονία όσο και στην Ευρωπαϊκή Ένωση συνολικά, οι ΜΜΕ αντιπροσωπεύουν το 99% του συνόλου των επιχειρήσεων, οι δε πολύ μικρές επιχειρήσεις αντιπροσωπεύουν το 83% του συνόλου των επιχειρήσεων στην Εσθονία και το 92% περίπου του συνόλου των επιχειρήσεων στην ΕΕ συνολικά. Για τον λόγο αυτόν, είναι σημαντικό να υπάρχουν διαθέσιμα χρηματοδοτικά μέσα για τη συγκεκριμένη αυτή πλειοψηφία, ειδικά κατά τη διάρκεια των δύσκολων ετών της κρίσης. Ελπίζω ειλικρινά ότι τόσο η Ευρωπαϊκή Ένωση όσο και οι ΜΜΕ θα θέσουν σύντομα την οικονομία σε ανοδική τροχιά και ότι θα είμαστε καλύτερα προετοιμασμένοι για οποιαδήποτε μελλοντική κρίση. " τρέχουσα οικονομική κρίση, της οποίας προηγήθηκε χρηματοπιστωτική κρίση, διευρύνθηκε σε μεγάλο βαθμό από τη μειωμένη ρευστότητα των ΜΜΕ ως αποτέλεσμα της θέσης των τραπεζών στην οικονομική κρίση. Περισσότερα από τα δύο τρίτα των επιχειρηματιών εργάζονται σε ΜΜΕ, τα δε δύο τρίτα των πρόσθετων εσόδων δημιουργούνται από αυτές τις επιχειρήσεις. Αυτό δεν πρέπει να λησμονείται και οφείλουμε, κατά συνέπεια, να μεριμνούμε για την ευημερία των επιχειρήσεων αυτών.
<SPEAKER ID="157" NAME="Olga Sehnalová" LANGUAGE="CS">
Τα μέσα στήριξης της ΕΕ για τις μικρομεσαίες επιχειρήσεις (ΜΜΕ) πρέπει να είναι, πάνω απ' όλα, ευέλικτα και όσο το δυνατόν λιγότερο γραφειοκρατικά. Οι τράπεζες εξακολουθούν να είναι απρόθυμες να χρηματοδοτήσουν τα περισσότερο ριψοκίνδυνα επιχειρηματικά σχέδια, μεταξύ αυτών νεοσύστατες επιχειρήσεις και καινοτόμα προϊόντα. " πρόσβαση στη χρηματοδότηση αποτελεί, επομένως, ένα από τα μεγαλύτερα εμπόδια που αντιμετωπίζουν οι ΜΜΕ σήμερα. Συνεπώς, είναι αναγκαίο να ενισχυθούν οι διάφορες μέθοδοι στήριξης της μικροχρηματοδότησης για τις επιχειρήσεις και να διασφαλιστεί καλύτερος συντονισμός και διασύνδεση των επιμέρους προγραμμάτων που ήδη υφίστανται. Ωστόσο, η πολυπλοκότητα, ο χρόνος και τα χρήματα που δαπανώνται, καθώς και οι υπερβολικές διοικητικές απαιτήσεις σε σχέση με μικρά σχετικά ποσά, συνιστούν επίσης εμπόδιο ως προς τη διαθεσιμότητα. Πιστεύω επίσης ότι είναι σημαντικό να βελτιωθεί το γενικό επίπεδο ευαισθητοποίησης όσον αφορά τις υφιστάμενες δυνατότητες και τα μέσα στήριξης των ΜΜΕ στην ΕΕ.

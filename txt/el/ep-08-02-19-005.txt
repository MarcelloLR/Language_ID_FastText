<CHAPTER ID="005">
Διαπίστευση και εποπτεία της αγοράς όσον αφορά την εμπορία των προϊόντων - Κοινό πλαίσιο εμπορίας των προϊόντων - Εφαρμογή εθνικών τεχνικών κανόνων στα προϊόντα που κυκλοφορούν νόμιμα στην αγορά άλλου κράτους μέλους - Σήμανση ασφαλείας στα προϊόντα που προορίζονται για κατανάλωση (συζήτηση) 
<SPEAKER ID="009" NAME="Πρόεδρος">
" ημερήσια διάταξη προβλέπει τη συζήτηση των ακόλουθων εκθέσεων:
<P>
του κ. André Brie, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τον καθορισμό των απαιτήσεων διαπίστευσης και εποπτείας της αγοράς όσον αφορά την εμπορία των προϊόντων - C6-0068/2007 -,
<P>
της κ. Christel Schaldemose, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου για ένα κοινό πλαίσιο εμπορίας των προϊόντων - C6-0067/2007 -
<P>
και του κ. Alexander Stubb, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τη θέσπιση διαδικασιών σχετικά με την εφαρμογή ορισμένων εθνικών τεχνικών κανόνων στα προϊόντα που κυκλοφορούν νόμιμα στην αγορά άλλου κράτους μέλους και για την κατάργηση της απόφασης 3052/95/ΕΚ - C6-0065/2007 -,
<P>
καθώς και της ακόλουθης προφορικής ερώτησης:
<P>
προφορική ερώτηση της βουλευτού Arlene McCarthy, εξ ονόματος της Επιτροπής Εσωτερικής Αγοράς και Προστασίας των Καταναλωτών, προς την Επιτροπή, σχετικά με τη σήμανση ασφάλειας στα προϊόντα που προορίζονται για κατανάλωση - B6-0009/2008).
<SPEAKER ID="010" NAME="André Brie">
εισηγητής. - (DE) Κυρία Πρόεδρε, κύριε Επίτροπε, αντιπρόσωποι της Προεδρίας, κυρίες και κύριοι, το αντικείμενο και οι δαιδαλώδεις νομικές λεπτομέρειες του κανονισμού για τη διαπίστευση και την εποπτεία της αγοράς είναι σύνθετες, και τον κάνουν να μοιάζει με ένα ολωσδιόλου στεγνό και εξαιρετικά τεχνικό μέσο. Αναμφίβολα, ωστόσο, θα έχει πολύ σημαντικές πολιτικές συνέπειες τόσο για τους καταναλωτές, όσο και για την ευρωπαϊκή οικονομία στο σύνολό της. Τα προβλήματα που ώθησαν την Ευρωπαϊκή Επιτροπή να εκπονήσει την πρότασή της και τα οποία βρίσκονται στη βάση των πολυάριθμων τροπολογιών και αποφάσεων που εγκρίθηκαν από την Επιτροπή Εσωτερικής Αγοράς και Προστασίας των Καταναλωτών κατά την πορεία των συζητήσεών της είναι ολοφάνερα. Θα περιορίσω τα σχόλιά μου σε τρία συγκεκριμένα ζητήματα.
<P>
Καταρχάς, η διαπίστευση δεν έχει έως τώρα ρυθμιστεί σε ευρωπαϊκό επίπεδο, μολονότι εφαρμόζεται στα περισσότερα κράτη μέλη και επηρεάζει σημαντικά την απόδοση των αρχών εποπτείας της αγοράς. Δεδομένης της εσωτερικής αγοράς και της ελεύθερης κυκλοφορίας των προϊόντων εντός της ΕΕ, έχει εξαιρετική σημασία για τους καταναλωτές η προς τα πάνω εναρμόνιση των εμφανών διαφορών ως προς την ποιότητα και την αποτελεσματικότητα των αρχών εποπτείας της αγοράς, μέσω ευρωπαϊκών κανόνων που θα διέπουν τη λειτουργία των οργανισμών διαπίστευσης. Για τον σκοπό αυτό, το Ευρωπαϊκό Κοινοβούλιο προχώρησε ακόμα πιο πέρα από την πρόταση της Επιτροπής με σκοπό να επιβάλει πολύ πιο αυστηρές υποχρεώσεις στους εν λόγω οργανισμούς και στα κράτη μέλη. Ο κανονισμός απαγορεύει σαφώς την εμπορευματοποίηση των οργανισμών διαπίστευσης, ορίζει ότι θα πρέπει να λειτουργούν σε μη κερδοσκοπική βάση και να μην ανταγωνίζονται με άλλους οργανισμούς και διακηρύσσει την ανεξαρτησία και το καθεστώς τους ως δημοσίων αρχών.
<P>
Δεύτερον, παρά το γεγονός ότι η ασφάλεια και η προστασία των καταναλωτών και του περιβάλλοντος ρυθμίζονται από πολυάριθμες ευρωπαϊκές κατευθυντήριες γραμμές και άλλα δεσμευτικά πρότυπα, η περσινή υπόθεση που αφορούσε την αμερικανική εταιρεία κατασκευής παιχνιδιών Marttel, αλλά και άλλες παρόμοιες υποθέσεις, έδειξαν ότι οι υφιστάμενες πρακτικές είναι σε πολλές περιπτώσεις μη ικανοποιητικές και, επιπλέον, ότι υπάρχουν σημαντικές αποκλίσεις όσον αφορά την εφαρμογή των κανόνων στα ευρωπαϊκά σύνορα και στο εσωτερικό της ευρωπαϊκής αγοράς, όπου η εποπτεία είναι σε ορισμένες περιπτώσεις ανεπαρκής. Υπάρχει, ασφαλώς, ανάγκη για αλλαγές και βελτιώσεις μεμονωμένων οδηγιών, όπως η οδηγία για την ασφάλεια των παιχνιδιών. Κύριος στόχος της πρότασης κανονισμού της Επιτροπής, ωστόσο, είναι η βελτίωση, η ενίσχυση και η εναρμόνιση του συστήματος εποπτείας της αγοράς. Το Ευρωπαϊκό Κοινοβούλιο όχι μόνο συμμερίζεται αυτή τη θέση, αλλά και προχωρεί στην ανάπτυξη πολλών πτυχών της, διευρύνοντας σημαντικά και κάνοντας πιο αυστηρές τις υποχρεώσεις των κρατών μελών και των αρχών εποπτείας της αγοράς, συμπεριλαμβανομένων των προϋποθέσεων που αφορούν τη συνεργασία με τις τελωνειακές αρχές. Κατά τη γνώμη μας, αυτό σημαίνει επίσης την αυστηρή υποχρέωση των αρχών για κοινοποίηση και τη θέσπιση διατάξεων που αφορούν το δικαίωμα του κοινού στην πληροφόρηση. Θα ήθελα να εκφράσω την ικανοποίησή μου που το Συμβούλιο και η Επιτροπή ανταποκρίθηκαν στον προβληματισμό αυτόν του Κοινοβουλίου.
<P>
Τρίτον, προσωπικά θεωρώ ότι η μεγαλύτερη επιτυχία του Κοινοβουλίου και η πλέον σημαντική βελτίωση που επιτύχαμε ήταν η συμπερίληψη των προϊόντων που προορίζονται για κατανάλωση. Τα πλεονεκτήματα του παρόντος κανονισμού, τα οποία εντοπίζονται στον αυστηρά δεσμευτικό του χαρακτήρα, μπορούν να συνδυασθούν με τα πλεονεκτήματα της οδηγίας για τη γενική ασφάλεια των προϊόντων, η οποία περιλαμβάνει πολύ λεπτομερή μέτρα προστασίας των καταναλωτών, αν και με ελάχιστα δεσμευτική ισχύ. Αυτός ήταν ο τομέας που παρουσίασε τις μεγαλύτερες δυσκολίες στη διάρκεια των συζητήσεων και των διαπραγματεύσεών μας με την Επιτροπή και το Συμβούλιο τόσο από νομική όσο και από τεχνική άποψη. Το εποικοδομητικό αποτέλεσμα οφείλεται αδιαμφισβήτητα στο γεγονός ότι, παρότι καθένα από τα τρία θεσμικά όργανα ακολουθεί διαφορετική προσέγγιση, συμφώνησαν όλα ως προς τους στόχους της μεγαλύτερης προστασίας των καταναλωτών και της αποτελεσματικότερης εποπτείας της αγοράς. Για τον λόγο αυτό, θα ήθελα επίσης να ευχαριστήσω τους Επιτρόπους Kuneva και Verheugen, το προσωπικό της Επιτροπής και τους εταίρους μας στις διαπραγματεύσεις από τη γερμανική και την πορτογαλική Προεδρία του Συμβουλίου και ιδίως από τη σλοβενική Προεδρία, για την εντατική, εποικοδομητική και ευγενική τους συνεργασία. Δράττομαι επίσης της ευκαιρίας να εκφράσω την ευγνωμοσύνη μου προς τον εκλιπόντα Michel Ayral, ο οποίος συμμετείχε στο μεγαλύτερο μέρος της οργάνωσης της συνεργασίας αυτής, κάτι που καθιστά τον πρόσφατο θάνατό του ακόμα μεγαλύτερη απώλεια για όλους μας. Συμφωνώ με την άποψη της Προεδρίας ότι αυτό το αποτέλεσμα δεν θα είχε επιτευχθεί σήμερα χωρίς τη συνεργασία των τριών τελευταίων Προεδριών του Συμβουλίου, η οποία επιστέγασε το σύνολο των δραστηριοτήτων μας.
<P>
" νομική βάση της υγείας και ασφάλειας των καταναλωτών, της προστασίας του περιβάλλοντος και της κατάλληλης ποιότητας των προϊόντων ενισχύεται σε σημαντικό βαθμό από τον παρόντα κανονισμό. Τώρα, εναπόκειται στα κράτη μέλη και την Επιτροπή να αξιοποιήσουν τις δυνατότητες που αυτός προσφέρει για την επίτευξη απτών βελτιώσεων για τους καταναλωτές. Θα ήθελα επίσης να εκφράσω τις ιδιαίτερες ευχαριστίες μου στους σκιώδεις εισηγητές, την Christel Schaldemose και τον Alexander Stubb, για την παραδειγματική τους συνεργασία κατά την προετοιμασία της παρούσας δέσμης μέτρων.
<SPEAKER ID="011" NAME="Christel Schaldemose">
εισηγήτρια. - (DA) Κυρία Πρόεδρε, κύριε Επίτροπε, κύριε Προεδρεύων του Συμβουλίου, κυρίες και κύριοι, θα ήθελα ξεκινώντας να σας ευχαριστήσω όλους για την καταπληκτική συνεργασία που είχαμε στο πλαίσιο των εργασιών για την παρούσα δέσμη μέτρων. Ήταν συναρπαστική από πολλές απόψεις. Όπως γνωρίζουν οι σκιώδεις εισηγητές, αυτή είναι η πρώτη μου έκθεση όσον καιρό συμμετέχω στις εργασίες του Κοινοβουλίου και αποτέλεσε για μένα σημαντική εμπειρία μάθησης. Ήταν επίσης μεγάλη πρόκληση για μένα να εργάζομαι πάνω σε τρεις εκθέσεις και επομένως να συνεργάζομαι και με άλλους εισηγητές. Ήταν συναρπαστικό!
<P>
Το γεγονός ότι εργαζόμασταν σε τρεις εκθέσεις που συνέπιπταν σε ορισμένους τομείς ωφέλησε τελικά το έργο μας, μιας και πλέον διαθέτουμε μία συνεκτική νομοθεσία για την εσωτερική αγορά, η οποία θα την ενισχύσει. Πολλές συζητήσεις γίνονται σχετικά με τη βελτίωση της νομοθεσίας, και παρά το γεγονός ότι η Επιτροπή πολλές φορές κατά τη διάρκεια των διαπραγματεύσεών μας βρέθηκε σε αμηχανία, τολμώ να πω ότι το έργο μας εδώ αποτελεί υπόδειγμα διαδικασίας. Εργαστήκαμε όλοι μαζί με πολύ αποτελεσματικό τρόπο και επιτύχαμε, ως εκ τούτου, ένα καλό αποτέλεσμα. Από την άλλη, είχαμε και πάρα πολλές συναντήσεις μέχρις ότου φτάσουμε σε αυτό το σημείο.
<P>
Θα ήθελα να επισημάνω τρία πράγματα, τα οποία διεκδικήσαμε από την πλευρά του Κοινοβουλίου σε σχέση με το παρόν πλαίσιο εμπορίας των προϊόντων· τρία πράγματα τα οποία επεξεργαστήκαμε σε βάθος και τα οποία είναι σημαντικά διότι θα μας επιτρέψουν τώρα να υποστηρίξουμε τον συμβιβασμό στον οποίο καταλήξαμε και να εκφράσουμε την ικανοποίησή μας γι' αυτόν. Καταρχάς, θεωρώ ότι αποτέλεσε μεγάλη νίκη για τους καταναλωτές το γεγονός ότι κάναμε περισσότερο αυστηρές τις προϋποθέσεις που πρέπει να πληρούν οι επιχειρήσεις σε ολόκληρη την αλυσίδα εφοδιασμού. Όποιος έρχεται σε επαφή με κάποιο προϊόν θα είναι υπεύθυνος για τη διασφάλιση ότι το εν λόγω προϊόν είναι ασφαλές και πληροί τις προϋποθέσεις της ΕΕ. Αυτό ισχύει εξίσου για τον κατασκευαστή στην Κίνα, τον εισαγωγέα στην Κολωνία ή τον διανομέα στην Κοπεγχάγη. Αυτό σημαίνει επίσης πολύ συγκεκριμένα ότι ένας εισαγωγέας δεν θα μπορεί πλέον να ισχυρίζεται ότι δεν φέρει ευθύνη εάν κάποιο προϊόν που εισήγαγε αποδειχθεί επικίνδυνο ή δεν πληροί γενικώς τους κανονισμούς της ΕΕ.
<P>
Δεύτερον, λίγο πριν το τέλος των εργασιών μας, συμφωνήσαμε σχετικά με το πώς θα ενισχύσουμε τη σήμανση CE. Ήδη από την πρώτη μας συζήτηση στο πλαίσιο της επιτροπής έγινε αμέσως σαφές ότι ήταν δύσκολο να καθοριστούν τρόποι επίλυσης αυτού του προβλήματος. Τι ακριβώς είναι η σήμανση; Πώς θα μπορέσουμε να ενισχύσουμε τους ελέγχους; Αποτελεί πράγματι αξιόπιστη εγγύηση της ασφάλειας; " λύση στην οποία καταλήξαμε μας επιτρέπει να διατηρήσουμε και να ενισχύσουμε τη σήμανση CE. Στο μέλλον, τα κράτη μέλη θα ασκούν δίωξη στις εταιρείες και τους παραγωγούς που θα καταχρώνται τη σήμανση CE. Ταυτόχρονα, θα ενισχύσουμε επίσης τον έλεγχο της αγοράς, και όχι μόνο μέσω της έκθεσης του κ. Brie. Γενικότερα, αυτό σημαίνει ότι, ως καταναλωτές, θα είμαστε στο μέλλον σε θέση να έχουμε πολύ μεγαλύτερη εμπιστοσύνη στα προϊόντα που φέρουν τη σήμανση.
<P>
Ωστόσο -κι αυτό είναι το τρίτο σημείο- στην πρόταση δεσμεύσαμε επίσης την Επιτροπή να συνεχίσει τη μετέπειτα παρακολούθηση της λειτουργίας της σήμανσης. " σήμανση CE δεν αποτελεί απαραίτητα τη λύση για όλα τα προβλήματα ασφάλειας που αντιμετωπίζουμε στο πλαίσιο της εσωτερικής αγοράς. " σήμανση στοχεύει κυρίως σε οργανισμούς και αρχές που ασχολούνται με την εποπτεία της αγοράς. Επομένως, μέσω της παρούσας απόφασης ζητήσαμε από την Επιτροπή να διεξαγάγει έρευνα σχετικά με τον τρόπο λειτουργίας της αγοράς και να πραγματοποιήσει λεπτομερή αξιολόγηση των σημάνσεων ασφάλειας των καταναλωτών εν γένει. " Επιτροπή βρίσκεται στη φάση εκτέλεσης των εργασιών αυτών και αναμένουμε με ανυπομονησία τα αποτελέσματα.
<P>
" παρούσα απόφαση δεν έχει νομοθετικό χαρακτήρα με την έννοια που του αποδίδει το δίκαιο, αλλά περιλαμβάνει μία σαφή πολιτική δέσμευση, πράγμα που σημαίνει ότι η μελλοντική νομοθεσία για τα προϊόντα θα βασίζεται στο πλαίσιο που δημιουργήσαμε εμείς μέσω της παρούσας απόφασης. Πιο συγκεκριμένα, αυτό σημαίνει πως όταν ξεκινήσουμε να εργαζόμαστε πάνω στην οδηγία για τα παιχνίδια, θα πάρουμε αυτούς τους ορισμούς και αυτές τις διατάξεις που αφορούν τις επιχειρήσεις και θα τα ενσωματώσουμε στην εν λόγω οδηγία. Αυτό σημαίνει ότι τελικά θα αποκτήσουμε μια πολύ ασφαλέστερη εσωτερική αγορά. Είμαι απολύτως βέβαιη ότι μέσω της παρούσας δέσμης, θα βελτιώσουμε τα επίπεδα ασφάλειας στο πλαίσιο της εσωτερικής αγοράς προς όφελος των καταναλωτών, αλλά και των επιχειρήσεων. Σας ευχαριστώ όλους για τη συνεργασία σας και ιδιαίτερα τους κ. Stubb και Brie.
<SPEAKER ID="012" NAME="Alexander Stubb">
εισηγητής. - (EN) Κυρία Πρόεδρε, έχω τέσσερα λεπτά στη διάθεσή μου, οπότε θα ήθελα να θίξω τέσσερα ζητήματα. Το πρώτο από αυτά δεν είναι ότι σήμερα είναι τα γενέθλια του Malcolm Harbour, αλλά, μιας και είναι, ας του ευχηθούμε χρόνια πολλά.
<P>
Πρώτον, θα ήθελα να εκφράσω τις ευχαριστίες μου, διότι μια δέσμη νομοθετικών μέτρων, όπως η παρούσα, δεν μπορεί να εγκριθεί βασιζόμενη στη συμβολή ενός μόνο ατόμου. Επομένως, οι πρώτες ευχαριστίες μου απευθύνονται στον κ. Brie και την κ. Schaldemose, τους οποίους θα αποκαλούσα συνεισηγητές μου. Ήταν πολύ ευχάριστη η συνεργασία μαζί σας. Αυτή ήταν και για μένα η πρώτη δέσμη νομοθετικών μέτρων με την οποία ασχολήθηκα ποτέ και μου απέδειξε ότι τα πράγματα μπορούν να λειτουργήσουν θαυμάσια. Θα ήθελα επίσης να ευχαριστήσω τους σκιώδεις εισηγητές μου, ιδίως τις κυρίες De Vits και Rühle και τον κ. Manders. " συνεργασία μαζί σας ήταν επίσης πολύ ευχάριστη. Στη συνέχεια, θα ήθελα να ευχαριστήσω τις τρεις Προεδρίες του Συμβουλίου που συμμετείχαν. " πρώτη ήταν η γερμανική Προεδρία και ο Frank Wetzel, που έκαναν εξαιρετική δουλειά. " δεύτερη ήταν η πορτογαλική Προεδρία και η Fernanda, που επίσης έκαναν φανταστική δουλειά, και η τρίτη ήταν η σλοβενική Προεδρία που απέδειξε για ποιο λόγο οι νέες Προεδρίες και οι Προεδρίες μικρών χωρών είναι τόσο καταπληκτικές. Vinka, κάνατε κι εσείς σπουδαία δουλειά, και σας ευχαριστώ πολύ. Θα ήθελα να ευχαριστήσω ιδιαίτερα την Επιτροπή, τον Επίτροπο Verheugen και τον Simon Mordue, από την πλευρά των πολιτικών, και μετά, από την πλευρά των, ας πούμε, αφανών ηρώων, θα ήθελα να ευχαριστήσω τον Hans, τη Liliana και ιδίως τον κ. Ayral, στον οποίο αναφέρθηκε ήδη και ο André. Δυστυχώς, ο θάνατος του κ. Ayral ήρθε εντελώς αναπάντεχα. Εάν ήταν στο χέρι μου, θα επέλεγα να ονομαστεί η παρούσα δέσμη μέτρων "δέσμη Ayral" ως φόρος τιμής στο έργο του, διότι αποτέλεσε καταπληκτικό δημόσιο υπάλληλο της Ευρωπαϊκής Ένωσης, και ανήκε στο είδος ακριβώς των υπαλλήλων που έχουμε ανάγκη. Τέλος, ευχαριστώ τον Luca από τη Νομική Υπηρεσία, την Patricia από τη Γραμματεία και ιδίως τον βοηθό μου, τον Tuomas, που εργάσθηκε τόσο σκληρά, ώστε τραυματίσθηκε στο γόνατο. Με άλλα λόγια, το δεξί του γόνατο δεν απολαμβάνει πλέον την αμοιβαία αναγνώριση του αριστερού και έτσι δεν είναι σε θέση να βρίσκεται εδώ σήμερα. Υπήρξε η ψυχή της όλης δέσμης μέτρων.
<P>
Δεύτερον, θα ήθελα να ρωτήσω ποιο είναι το υπόβαθρο της αμοιβαίας αναγνώρισης. Για να το θέσω με απλά λόγια, το 1979 είχαμε την υπόθεση Cassis de Dijon. Από τότε, υπήρξαν 300 δικαστικές υποθέσεις που απέδειξαν ότι η αμοιβαία αναγνώριση δεν λειτουργεί. Ποσοστό εβδομήντα πέντε τοις εκατό των προϊόντων έχουν εναρμονισθεί, και είκοσι πέντε τοις εκατό δεν έχουν. Το ποσοστό των εναρμονισμένων προϊόντων αντιστοιχεί σε 1 500 δισ. ευρώ, ή, με άλλα λόγια, σε 1,5 τρισ. ευρώ, και το μη εναρμονισμένο ποσοστό σε 500 δισ. ευρώ. Από αυτά τα 500 δισ. ευρώ, προβλήματα παρουσιάζονται σε σχέση με τα 150 δισ. ευρώ. " Επιτροπή μας πληροφορεί ότι εάν επιτύχει η αμοιβαία αναγνώριση, το ΑΕΠ μας θα αυξηθεί κατά 1,8%. " Επιτροπή υπέβαλε μια καλή πρόταση. Δυστυχώς, τα κράτη μέλη επιχείρησαν να την αποδυναμώσουν, αλλά ευτυχώς εμείς, εδώ στο Κοινοβούλιο, προστατεύσαμε τα συμφέροντα της εσωτερικής αγοράς και προωθήσαμε μια φιλόδοξη δέσμη μέτρων.
<P>
Τρίτον, θα ήθελα να ρωτήσω τι επιτύχαμε. Ποια είναι τα διαδικαστικά ζητήματα στα οποία επιφέραμε αλλαγές; Για να το θέσω με απλά λόγια, μέχρι τώρα, μια μικρή, μεσαία ή μεγάλη εταιρεία χρειαζόταν να διαθέσει δύο έως τρία χρόνια για τη δικαστική υπεράσπιση μιας υπόθεσης αμοιβαίας αναγνώρισης. Αυτό δεν είναι πλέον αναγκαίο, διότι μεταφέραμε το βάρος της απόδειξης στα κράτη μέλη. Βασικά, στο πλαίσιο μιας διαδικασίας διάρκειας 20 έως 60 ημερών, το εκάστοτε κράτος μέλος πρέπει να παράσχει -και τονίζω τη λέξη- αποδεικτικά στοιχεία ότι κάποιος συγκεκριμένος κανόνας δεν ισχύει σε άλλο κράτος μέλος. Επομένως, μετακυλύσαμε το βάρος της απόδειξης. Θα ήθελα να πω σε όλες τις ΜΜΕ στην Ευρώπη ότι δεν θα χρειασθεί ποτέ ξανά να συμπληρώσουν αίτηση για είσοδο στην αγορά κάποιας άλλης χώρας. Όχι, τα προϊόντα κυκλοφορούν ελεύθερα. Πάρτε μας τηλέφωνο, καλέστε εμένα προσωπικά στο τηλέφωνο, εάν αντιμετωπίσετε κάποιο πρόβλημα. Δεν πρέπει να αναγκασθείτε ξανά να κάνετε αίτηση.
<P>
Τέταρτον και τελευταίο, θα ήθελα να αναφερθώ σε πρακτικά ζητήματα και στους τομείς που αυτή η δέσμη μπορεί να εφαρμοσθεί. " απάντηση είναι στα ποδήλατα, στις σκαλωσιές, στους συναγερμούς πυρασφάλειας, στο ψωμί, στα προϊόντα φυτικής προέλευσης, και ούτω καθεξής. " αρχή της αμοιβαίας αναγνώρισης ισχύει για μία τεράστια αγορά. Επομένως, το τελευταίο πράγμα που θα ήθελα να πω, έχοντας εκφράσει τις ευχαριστίες μου και έχοντας αναφέρει το υπόβαθρο των αλλαγών στις διαδικασίες και των πρακτικών εφαρμογών, είναι ότι οι ευρωπαϊκές εταιρείες δεν θα χρειαστεί ποτέ ξανά να δουν να αποτρέπεται η είσοδος κάποιου προϊόντος τους στην αγορά μιας άλλης χώρας.
<P>
(Χειροκροτήματα)
<SPEAKER ID="013" NAME="Πρόεδρος">
Διασκεδαστικός όπως πάντα, κύριε Stubb!
<SPEAKER ID="014" NAME="Arlene McCarthy">
συντάκτρια. - (EN) Κυρία Πρόεδρε, θα ήθελα κι εγώ με τη σειρά μου να συγχαρώ ενώπιον του Κοινοβουλίου για την εξαιρετική εργασία τους τους εισηγητές μας στο πλαίσιο της δέσμης μέτρων που αφορά τα προϊόντα, τον κ. Brie, την κ. Schaldemose και τον κ. Stubb, για τους οποίους αυτή ήταν, νομίζω, η παρθενική τους επαφή με τη νομοθετική διαδικασία. Νομίζω ότι πρόκειται για την πρώτη έκθεση που εκπόνησαν στο παρόν Κοινοβούλιο και πρέπει να πω ότι έκαναν πολύ καλή δουλειά, σε συνεργασία με τα μέλη του προσωπικού. Θα πρέπει να ευχαριστήσουμε τον ίδιο τον Επίτροπο που επέδειξε πίστη και αφοσίωση στο συγκεκριμένο ζήτημα, καθώς και το Συμβούλιο και την Προεδρία, χωρίς την οποία τίποτα από αυτά δεν θα είχε επιτευχθεί.
<P>
Θεωρώ ότι καταφέραμε να φτάσουμε σε μία συμφωνία, η οποία θα ελευθερώσει την κυκλοφορία των ασφαλών προϊόντων στην εσωτερική αγορά, ενώ παράλληλα θα εισαγάγει ένα αυστηρότερο καθεστώς όσον αφορά τον εντοπισμό των επικίνδυνων προϊόντων και την παρεμπόδιση της εισόδου τους στην αγορά και θα διατηρήσει προφανώς τους αυστηρούς κανόνες που διαθέτουμε ήδη όσον αφορά την ασφάλεια των τροφίμων, τον ιατρικό εξοπλισμό και τα προϊόντα αίματος. Με την έγκριση της παρούσας δέσμης μέτρων, οι επιχειρήσεις και οι ΜΜΕ θα διευκολυνθούν, όπως είπε και ο κ. Stubb, κατά την πώληση των προϊόντων τους -κοινών οικιακών προϊόντων, ποδηλάτων, σκαλωσιών, τανκ, δεξαμενόπλοιων, κτλ.- ενώ οι καταναλωτές θα επωφεληθούν από μία ευρύτερη ποικιλία επιλογών σε ασφαλή προϊόντα υψηλής ποιότητας.
<P>
Ωστόσο, δηλώσαμε με μεγάλη σαφήνεια ότι η ελεύθερη κυκλοφορία των προϊόντων δεν θα πρέπει να θέτει σε κίνδυνο την ασφάλεια. Αντιθέτως, οι εισηγητές μας επιδίωξαν να ενισχύσουν το καθεστώς ασφάλειας και επιβολής των κανόνων με την ένταξη ουσιαστικών προϋποθέσεων στην παρούσα δέσμη μέτρων, καθιστώντας σαφές ότι όλα τα προϊόντα που διοχετεύονται στην αγορά, συμπεριλαμβανομένων των εισαγωγών από τρίτες χώρες, πρέπει να συμμορφώνονται με τη νομοθεσία, είτε πρόκειται για οδηγία για την ασφάλεια των παιχνιδιών είτε για οδηγία για τον ηλεκτρικό εξοπλισμό. Κατέστησαν σαφές ότι όλοι οι οικονομικοί φορείς έχουν κατά τον νόμο την ευθύνη -και την υποχρέωση- για τη διοχέτευση προϊόντων στην αγορά και για την ακρίβεια των πληροφοριών που παρέχουν στους καταναλωτές, ενίσχυσαν το υπάρχον σύστημα σήμανσης CE ώστε να βοηθήσουν τους καταναλωτές να γνωρίσουν και να εμπιστευθούν τα προϊόντα και αύξησαν τον συντονισμό και τη συνεργασία μεταξύ των αρχών εποπτείας της αγοράς, ιδίως όσον αφορά την ταχύτερη αντίδρασή τους σε περιπτώσεις έκτακτης ανάγκης για τον εντοπισμό και την απομάκρυνση των επισφαλών προϊόντων.
<P>
Επιστρέφω στο παράδειγμα των παιχνιδιών. Αν και θα ήθελα να τονίσω ότι η νομοθεσία των "ΠΑ περί ασφάλειας των παιχνιδιών είναι λιγότερο αυστηρή από εκείνη της Ευρωπαϊκής Ένωσης όσον αφορά τις προδιαγραφές και τα πρότυπα ελέγχου, και ότι εκεί αντιμετωπίζουν μεγαλύτερα προβλήματα με ελαττωματικά παιχνίδια, εντούτοις στις "ΠΑ η ανάκληση ελαττωματικών παιχνιδιών έγινε τον Ιούλιο ενώ τα κράτη μέλη της ΕΕ μόλις τον Σεπτέμβριο ανέλαβαν δράση για την απόσυρση του ίδιου προϊόντος από την αγορά της ΕΕ. Αυτός είναι ο λόγος για τον οποίο οι αλλαγές που επιτεύχθηκαν από τους εισηγητές μας με στόχο την ταχύτερη ανάληψη δράσης είναι, πράγματι, ουσιώδους σημασίας.
<P>
Εάν θέλουμε να αυξήσουμε την εμπιστοσύνη των καταναλωτών, θα πρέπει να εξασφαλίσουμε ότι δεν θα υπάρχουν νομοθετικά κενά που θα επιτρέπουν την εισαγωγή ελαττωματικών ή επικίνδυνων προϊόντων. Θεωρώ ότι το μήνυμα που θα δώσει σήμερα το Κοινοβούλιο μέσω της ψήφισης αυτών των νέων μέτρων θα είναι ότι επιθυμούμε την ελεύθερη κυκλοφορία των αγαθών, επιθυμούμε την αύξηση του ανταγωνισμού και των επιλογών των καταναλωτών, αλλά δεν επιθυμούμε να θέσουμε σε κίνδυνο την ασφάλεια και, ως εκ τούτου, ενισχύσαμε την εποπτεία της επιβολής των νόμων και προσδώσαμε στη σήμανση CE τη νομική προστασία που δικαιούται, ούτως ώστε να διασφαλίσουμε ότι οι εισαγωγείς και οι κατασκευαστές θα μπορούν να διώκονται με ένδικα μέσα, εάν αποτύχουν στα καθήκοντά τους για την προστασία των καταναλωτών.
<P>
Επομένως, κύριε Επίτροπε, θα ήθελα να σας ευχαριστήσω για την εποικοδομητική και εντατική εργασία σας. Χαιρετίζουμε το γεγονός ότι φέρατε ενώπιόν μας τη νέα οδηγία για την ασφάλεια των παιχνιδιών. Πρόκειται για μία μόλις από τις πολλές οδηγίες που καλύπτονται από την παρούσα νομοθετική δέσμη που υποβάλλουμε σήμερα σε ψηφοφορία και, ως πρόεδρος της Επιτροπής Εσωτερικής Αγοράς και Προστασίας των Καταναλωτών, σας ζητώ ως εκ τούτου να εξετάσετε ορισμένα από τα βασικά μελλοντικά ζητήματα που αφορούν την ενίσχυση της εμπιστοσύνης των καταναλωτών και την εγγύηση της ασφάλειας και της ενημέρωσής τους.
<P>
Σήμερα έχω φέρει μαζί μου δύο προϊόντα: μία φώκια-παιχνίδι και έναν ηλεκτρικό βραστήρα. Το ένα δεν διαθέτει σήμανση CE ενώ το άλλο διαθέτει, επομένως το πρώτο πιθανότατα δεν καλύπτεται από την οδηγία για την ασφάλεια των παιχνιδιών και το δεύτερο καλύπτεται, υποθέτουμε, από την οδηγία για τον ηλεκτρικό εξοπλισμό. Ωστόσο, οι καταναλωτές μπερδεύονται. Πιστεύουν ότι αυτό σημαίνει επίσης ότι αυτός εδώ ο βραστήρας είναι ασφαλής, όμως αυτό δεν εξυπακούεται. Συμμορφώνεται απλώς προς την οδηγία για τον ηλεκτρικό εξοπλισμό και αυτός είναι ο λόγος για τον οποίο, σήμερα, ζητούμε από εσάς τρία πράγματα: να διερευνήσετε το ενδεχόμενο συμπληρωματικής σήμανσης ούτως ώστε να αυξηθεί η πληροφόρηση των καταναλωτών σχετικά με την ασφάλεια των προϊόντων, να διενεργήσετε μία ενδελεχή μελέτη σκοπιμότητας για να διευκρινισθούν τα ενδεχόμενα πλεονεκτήματα και μειονεκτήματα μίας τέτοιας σήμανσης για όλα τα ενδιαφερόμενα μέρη, συμπεριλαμβανομένων των επιχειρήσεων και των καταναλωτών, και να εξετάσετε τις δυνατότητες ενίσχυσης της αξιοπιστίας της σήμανσης CE μέσω μέτρων για ισχυρότερους τελωνειακούς ελέγχους εντός και εκτός της Ευρωπαϊκής Ένωσης, ούτως ώστε να δοθεί τέλος στη σύγχυση των καταναλωτών όσον αφορά τη σήμανση CE.
<SPEAKER ID="015" NAME="Andrej Vizjak">
Προεδρεύων του Συμβουλίου. - (SL) Κυρία Πρόεδρε, κύριε Επίτροπε, κυρίες και κύριοι, είναι μεγάλη τιμή για μένα να βρίσκομαι σήμερα εδώ μαζί σας στη σύνοδο της ολομέλειας του Ευρωπαϊκού Κοινοβουλίου και να συμμετέχω στη συζήτηση για τη δέσμη μέτρων που αφορούν τα προϊόντα. " ελεύθερη κυκλοφορία των προϊόντων αποτελεί αδιαμφισβήτητα έναν από τους ακρογωνιαίους λίθους της ευρωπαϊκής ολοκλήρωσης.
<P>
Είμαι ιδιαίτερα ικανοποιημένος, διότι φέτος που εορτάζουμε την 40ή επέτειο της τελωνειακής ένωσης και που η προσοχή μας εστιάζεται στην επανεξέταση της λειτουργίας της εσωτερικής αγοράς, μπορούμε να προσθέσουμε ένα ακόμα λιθαράκι στο μωσαϊκό της βελτιωμένης λειτουργίας της ευρωπαϊκής αγοράς. " ελεύθερη κυκλοφορία των προϊόντων αποτελεί έναν από τους τομείς, όπου η Σλοβενία ήρθε για πρώτη φορά σε επαφή με την ευρωπαϊκή νομοθεσία και, ως εκ τούτου, είμαι ακόμα πιο χαρούμενος που, κατά τη διάρκεια της σλοβενικής Προεδρίας του Συμβουλίου, θα έχουμε τη δυνατότητα να εδραιώσουμε τη συμφωνία μας μέσω της παρούσας δέσμης μέτρων για τα προϊόντα, η οποία αποτελεί ένα νέο ορόσημο στη δημιουργία της εσωτερικής αγοράς της Ευρωπαϊκής Ένωσης.
<P>
Θα ήθελα να αναφέρω ότι φέτος, κατά τη διάρκεια της σλοβενικής Προεδρίας, έχουν ήδη πραγματοποιηθεί περίπου 30 ή 35 συναντήσεις σε όλα τα επίπεδα, και δεν είναι παρά μέσα Φεβρουαρίου. Προς τα τέλη Νοεμβρίου υπήρχαν περίπου 300 τροπολογίες στο κείμενο, κάτι για το οποίο εκφράζουμε ην ευγνωμοσύνη μας προς όλους, ιδίως προς εκείνους που κατέβαλαν σημαντική προσπάθεια για την επίτευξη αυτών των αποτελεσμάτων.
<P>
Συμφωνώ ότι, εκ πρώτης όψεως, η δέσμη μέτρων για τα προϊόντα μοιάζει πολύ τεχνική, αλλά είμαι πεπεισμένος ότι οι ευρωπαϊκές εταιρείες θα απαντήσουν απερίφραστα ότι η εν λόγω νομοθεσία θα επηρεάσει άμεσα τις επιχειρηματικές τους μεθόδους.
<P>
" παρούσα δέσμη νομοθετικών μέτρων πληροφορεί με σαφήνεια τα κράτη μέλη τι επιτρέπεται και τι όχι όσον αφορά τα προϊόντα που οι εταιρείες επιθυμούν να διοχετεύσουν στην αγορά. Από την άλλη πλευρά, οι εταιρείες θα γνωρίζουν πλέον τι να αναμένουν από τις εθνικές αρχές. Θα γνωρίζουν σχετικά με τις διαδικασίες, πόσο χρόνο θα χρειάζεται η διοίκηση για να εξετάσει την υπόθεσή τους σε περίπτωση που τα προϊόντα τους υπάγονται σε κάποια κατηγορία για την οποία δεν υπάρχει εναρμονισμένη κοινοτική νομοθεσία, και ποιες είναι οι διαδικασίες για την ενδεχόμενη απόσυρση τέτοιου είδους προϊόντων από την αγορά.
<P>
Αυτό έχει ιδιαίτερη σημασία για τις ΜΜΕ που επιβαρύνονται με δυσανάλογο τρόπο από διοικητικού χαρακτήρα διαδικασίες σε σχέση με άλλες εταιρείες. Θα διαπιστώσουν ότι η νέα νομοθεσία θα καταστήσει τις διαδικασίες αυτές απλούστερες και ότι η δέσμη μέτρων για τα προϊόντα θα ωφελήσει τις ευρωπαϊκές εταιρείες - και περί αυτού δεν χωρεί αμφιβολία.
<P>
Ωστόσο, -και για εμένα αυτό έχει ιδιαίτερη σημασία- θα ωφεληθούν και οι ευρωπαίοι καταναλωτές. Ο παρών κανονισμός για τη διαπίστευση και εποπτεία της αγοράς μας επέτρεψε να ενισχύσουμε την εποπτεία αυτή. Μέσω αυτού εξασφαλίζουμε ότι οι καταναλωτές απολαμβάνουν την καλύτερη δυνατή πρόσβαση σε ασφαλή προϊόντα, τα οποία πληρούν όλες τις προϋποθέσεις.
<P>
Με τον ίδιο τρόπο, διασφαλίζουμε ότι η εποπτεία των προϊόντων που εισέρχονται στην Ευρωπαϊκή Ένωση από τρίτες χώρες είναι η δέουσα και ότι, στο μέλλον, θα αποφύγουμε την παρουσία στην ευρωπαϊκή αγορά προϊόντων που είναι επιβλαβή για την υγεία των πολιτών της και, ακόμα χειρότερα, των παιδιών της.
<P>
Οι διαδικασίες που εφαρμόζουν τα κράτη μέλη όσον αφορά τον χειρισμό των επισφαλών προϊόντων είναι πλέον πολύ πιο σαφείς. " σχέση με τη νομοθεσία που αφορά τη γενική ασφάλεια των προϊόντων είναι επίσης σαφής. Κατά τη γνώμη μου, αυτό θα μας επιτρέψει με τον πλέον άμεσο τρόπο να αυξήσουμε την εμπιστοσύνη των πολιτών μας στην εσωτερική αγορά της Ευρωπαϊκής Ένωσης.
<P>
Θα ήθελα να αναφέρω ότι η δέσμη μέτρων για τα προϊόντα αποτελεί επίσης μέρος των προσπαθειών για τη δημιουργία καλύτερου νομοθετικού περιβάλλοντος.
<P>
Με την απόφαση για το κοινό πλαίσιο εμπορίας των προϊόντων, η Ευρωπαϊκή Επιτροπή και τα δύο νομοθετικά σώματα έχουν ένα σαφές σχέδιο ή οδηγό χρήσης, τα βασικά στοιχεία του οποίου θα πρέπει να συμπεριλαμβάνονται στη μελλοντική τεχνική νομοθεσία της Ευρωπαϊκής Ένωσης. Αυτό θα καταστήσει τη νομοθεσία της Ευρωπαϊκής Ένωσης περισσότερο κατανοητή και θα κάνει ευκολότερη την εφαρμογή της από τα κράτη μέλη.
<P>
Είμαι πεπεισμένος ότι η νέα νομοθεσία θα συμβάλει στην αποδοτικότερη οργάνωση της εθνικής διοίκησης και θα επιτρέψει στις επιχειρήσεις και τους πολίτες να λειτουργούν με μεγαλύτερη διαφάνεια. Θα ενισχύσει και θα απλοποιήσει τη συνεργασία μεταξύ των κρατών μελών και έτσι θα συνεισφέρει στην επίτευξη καλύτερων σχέσεων μεταξύ των θεσμικών οργάνων που είναι αρμόδια για τη διαπίστευση και την εποπτεία της αγοράς της Ευρωπαϊκής Ένωσης.
<P>
Τέλος, θα ήθελα να ευχαριστήσω τους εισηγητές, την κ. Schaldemose, τον κ. Stubb και τον κ. Brie, για την εξαιρετικά χρήσιμη και εποικοδομητική συνεργασία τους. Θα ήθελα επίσης να ευχαριστήσω την Επιτροπή και τον Επίτροπο Verheugen για την ακούραστη υποστήριξη και τις συμβουλές που παρείχαν κατά τη διαμόρφωση της τελικής συμφωνίας μεταξύ του Ευρωπαϊκού Κοινοβουλίου και του Συμβουλίου. Όλα αυτά οδήγησαν σε εξαιρετικά σύντομο χρονικό διάστημα στη διαμόρφωση του εναρμονισμένου και, κατά τη γνώμη μου, εξαιρετικού τελικού κειμένου των τριών εγγράφων που συζητούμε σήμερα.
<P>
Θεωρώ ότι μαζί αποδείξαμε ότι, όσον αφορά την ευημερία των ευρωπαίων πολιτών και της ευρωπαϊκής οικονομίας, τα ευρωπαϊκά θεσμικά όργανα είναι ενωμένα και αποτελεσματικά.
<P>
Σας ευχαριστώ για τις προσπάθειες και την προσοχή σας.
<SPEAKER ID="016" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κύριε Προεδρεύων του Συμβουλίου, κυρίες και κύριοι, ο σπουδαίος στόχος της παρούσας πρωτοβουλίας, την οποία παρουσιάσαμε πριν από έναν χρόνο σχεδόν, ήταν η βελτιστοποίηση της ελεύθερης κυκλοφορίας των προϊόντων στο πλαίσιο της ευρωπαϊκής εσωτερικής αγοράς με παράλληλη αύξηση της εμπιστοσύνης των καταναλωτών και των επιχειρήσεων στους κανόνες που διέπουν την εσωτερική αγορά.
<P>
Θα ήθελα να σας ευχαριστήσω όλους όσοι βρίσκεστε εδώ σήμερα που αγκαλιάσατε τόσο ένθερμα τον στόχο αυτό. Το γεγονός ότι αυτή η σύνθετη και μερικές φορές πολύ τεχνική φαινομενικά δέσμη μέτρων ολοκληρώθηκε επιτυχώς σε τόσο σύντομο χρονικό διάστημα είναι πραγματικά αξιοθαύμαστο. " επιτυχία αυτή οφείλεται στην εξαιρετική αφοσίωση όλων των συμβαλλόμενων μερών, και θα ήθελα να εκφράσω τις θερμές μου ευχαριστίες προς τους εισηγητές, την κ. Schaldemose, τον κ. Brie και τον κ. Stubb.
<P>
Είμαι ευγνώμων στους τρεις εισηγητές που απέτισαν φόρο τιμής στις ομιλίες τους στον κορυφαίο ρόλο που διαδραμάτισε ο εκλιπών συνάδελφός μας, Michel Ayral. Για την ακρίβεια, αυτός αποτέλεσε τον αρχιτέκτονα της παρούσας δέσμης μέτρων, και οφείλω να ομολογήσω ότι ορισμένες φορές είχα την αίσθηση ότι ήταν ο μόνος που την κατανοούσε στο έπακρο.
<P>
Ευχαριστώ επίσης τη σλοβενική Προεδρία διότι κατέστησε το εν λόγω θέμα μία από τις προτεραιότητες του προγράμματός της. Το γεγονός ότι σήμερα είμαστε σε θέση να εγκρίνουμε την παρούσα δέσμη μέτρων αποτελεί έργο της σλοβενικής Προεδρίας.
<P>
Είμαι επίσης ο πρώτος που θα σπεύσει να παραδεχτεί ότι η ποιότητα της παρούσας ολοκληρωμένης νομοθετικής δέσμης ενισχύθηκε μέσω της έγκρισής της από το Κοινοβούλιο και χαίρομαι ιδιαίτερα για αυτό. Αποτελεί τυπικό παράδειγμα του τρόπου με τον οποίο πρέπει να αλληλεπιδρούν τα ευρωπαϊκά θεσμικά όργανα.
<P>
Κατόπιν αυτών, είμαστε πλέον σε θέση να παρουσιάσουμε μια δέσμη μέτρων που θα ωφελήσει όλους τους συμμετέχοντες στην εσωτερική αγορά - τις επιχειρήσεις, ιδίως τις ΜΜΕ, και, πάνω από όλα, τους καταναλωτές.
<P>
Ο κανονισμός για την αμοιβαία διαπίστευση θα διευκολύνει στο μέλλον τις εταιρείες να διοχετεύουν τα προϊόντα τους στις αγορές ολόκληρης της Ευρώπης χωρίς να σκοντάφτουν σε εμπόδια υπό τη μορφή των διαφορετικών εθνικών κανόνων. Όλοι εδώ γνωρίζουμε ότι αυτοί οι ποικιλόμορφοι εθνικοί κανόνες έχουν πολύ συχνά τις ρίζες τους σε ιστορικά γεγονότα και δεν αποτελούν τίποτα περισσότερο από απλό προστατευτισμό. Επομένως, οι μεγάλοι κερδισμένοι θα είναι οι μικρές επιχειρήσεις, διότι αυτές είναι που έρχονται αντιμέτωπες με τις μεγαλύτερες δυσκολίες κατά την υπέρβαση των διοικητικών αυτών των διοικητικών εμποδίων.
<P>
Αυτό το τελευταίο σημείο είναι, κατά τη γνώμη μου, ιδιαίτερα σημαντικό στο πλαίσιο της γενικότερης πολιτικής κατάστασης. Σήμερα υπάρχουν στην Ευρώπη περισσότερα από 23 εκατομμύρια μικρομεσαίες επιχειρήσεις ή ΜΜΕ. Αποτελούν ποσοστό 99% του συνόλου των ευρωπαϊκών επιχειρήσεων. Για την ακρίβεια, υπάρχουν μόλις 44 000 εταιρείες σε ολόκληρη την Ευρώπη που δεν εμπίπτουν στην κατηγορία των ΜΜΕ.
<P>
Εκείνο που προκαλεί έκπληξη είναι το γεγονός ότι μόλις 8% των επιχειρήσεών μας προβαίνουν σε εξαγωγές πέραν των εθνικών τους συνόρων, είτε αυτό σημαίνει την ευρωπαϊκή εσωτερική αγορά είτε την ευρύτερη αγορά. Με άλλα λόγια, περισσότερο από 90% του συνόλου των ευρωπαϊκών εταιρειών μας περιορίζονται στις εγχώριες αγορές και δεν αξιοποιούν καθόλου τα οφέλη της εσωτερικής αγοράς. Πιστεύω ότι μία από τις αιτίες αυτού είναι ότι η καθημερινή εφαρμογή των κανόνων που διέπουν την εσωτερική αγορά δημιουργεί υπερβολικά πολλά πρακτικά προβλήματα. Αυτό ακριβώς είναι το σημείο από το οποίο πηγάζουν οι προτάσεις μας.
<P>
Ο κανονισμός για τη διαπίστευση και την εποπτεία της αγοράς θα αυξήσει σημαντικά την αποτελεσματικότητα των κανόνων μας που αφορούν την εσωτερική αγορά, και ένας από τους κύριους στόχους των κανόνων αυτών είναι, ασφαλώς, να εγγυηθούν την ασφάλεια των προϊόντων. Οι νέοι κανόνες θα διασφαλίσουν επίσης ότι η συμμόρφωση προς τα πρότυπα προϊόντων που θα έχουμε, προς τις απαιτήσεις ασφάλειας και ποιότητας, θα μπορεί στο εξής να εξακριβωθεί καταλλήλως.
<P>
Κατ' αυτό τον τρόπο, συμπληρώνουμε για πρώτη φορά τους τεχνικούς κανόνες της εσωτερικής αγοράς με μία κοινή πολιτική εποπτείας της αγοράς, κάνοντας έτσι ένα γιγάντιο βήμα προς την κατεύθυνση της βελτιωμένης ασφάλειας των προϊόντων.
<P>
Κατά τις προηγούμενες συζητήσεις αλλά και κατά τη σημερινή, μεγάλη προσοχή εστιάστηκε στο ζήτημα της σήμανσης CE. Θα ήθελα καταρχάς να πω ότι χαίρομαι που βλέπω ότι το Κοινοβούλιο ενισχύει τη σήμανση CE με στόχο να εξασφαλίσει ότι αυτή θα διαδραματίσει αποτελεσματικότερα τον ρόλο της όσον αφορά την εγγύηση της ασφάλειας των προϊόντων.
<P>
Εντούτοις, συμφωνώ απόλυτα με την κ. McCarthy ότι αυτή η σήμανση CE μας φέρνει αντιμέτωπους με μια σειρά από ζητήματα που έχουν προκύψει εδώ και πολλά χρόνια, από τότε που άρχισε να χρησιμοποιείται η σήμανση αυτή. Ένα παράδειγμα αποτελεί το ζήτημα της δημιουργίας ενός ομοιόμορφου ευρωπαϊκού σήματος ασφαλείας, στο οποίο αναφέρθηκε επίσης η κ. McCarthy. Βρίσκομαι στην ευτυχή θέση να μπορώ να σας πω όχι μόνο ότι η Επιτροπή προτίθεται να παρουσιάσει τη μελέτη που της ζητήθηκε από το Κοινοβούλιο, αλλά και ότι έχουμε ήδη ξεκινήσει τις προκαταρκτικές μας εργασίες πάνω σε αυτήν, διότι θεωρώ ότι το εν λόγω έργο έχει επείγοντα χαρακτήρα, και πρέπει να παρουσιάσουμε τη μελέτη αυτή όσο το δυνατόν συντομότερα.
<P>
Όπως γνωρίζετε, το σήμα CE δεν δημιουργήθηκε ως πηγή πληροφόρησης των καταναλωτών. Πρόκειται για συνήθη παρεξήγηση. Το σήμα CE δεν εξυπηρετεί άλλο σκοπό παρά να πιστοποιεί ότι ένα προϊόν συμμορφώνεται με κάθε σχετική ισχύουσα νομοθεσία. Το σήμα CE, ασφαλώς, δεν σημαίνει τίποτα για τους καταναλωτές, εκτός κι αν έχουν γνώση των διατάξεων που ισχύουν για το εν λόγω προϊόν. Δεν χρειάζεται καν να αναφέρω ότι αυτή είναι πολύ μεγάλη απαίτηση από τους καταναλωτές.
<P>
Είναι αλήθεια ότι το σήμα CE αποτελεί στις περισσότερες περιπτώσεις και σήμα ασφαλείας, αλλά όχι πάντα και όχι αποκλειστικά. Ωστόσο, η σημαντικότερη πληροφορία που θέλουν να γνωρίζουν οι καταναλωτές είναι εάν το εν λόγω προϊόν είναι όντως ασφαλές. Για τον λόγο αυτό συμφωνώ απόλυτα με το Κοινοβούλιο, και η Επιτροπή θεωρεί επίσης ότι ολόκληρο το σύστημα της σήμανσης CE πρέπει να μπει κάτω από το μικροσκόπιο.
<P>
Με προσοχή εξετάζεται επίσης το ερώτημα εάν είναι πιθανό και σκόπιμο να υπάρξει πρόσθετη σήμανση. Πρέπει να εξετασθεί πολύ προσεκτικά εάν κάτι τέτοιο είναι εφικτό και ποιες θα είναι οι συνέπειές του για όλους τους καταναλωτές. Σε κάθε περίπτωση, η Επιτροπή είναι εξαιρετικά διαλλακτική σε σχέση με αυτό το ζήτημα και προτίθεται να συνεργασθεί με κάθε τρόπο με το Κοινοβούλιο και το Συμβούλιο.
<P>
Στο πλαίσιο των συνεχιζόμενων εργασιών μας, εξυπακούεται ότι εξετάζουμε επίσης το κόστος της εισαγωγής νέου συστήματος και της προσαρμογής των υπαρχόντων συστημάτων και -κυρίως- πώς η κάθε προοπτική θα βοηθήσει τους καταναλωτές, τους κατασκευαστές, τους εμπόρους και τις δημόσιες αρχές παρέχοντας τους μεγαλύτερη οικονομική ωφέλεια.
<P>
Ένα άλλο πολύ σημαντικό ζήτημα που εξετάζουμε επί του παρόντος αφορά τη σχέση μεταξύ οποιουδήποτε συγκεκριμένου σήματος που θα απευθύνεται στους καταναλωτές και όλων των άλλων σημάνσεων, στις οποίες θα περιλαμβάνεται και το σήμα CE.
<P>
Όσον αφορά την ενίσχυση της αξιοπιστίας του σήματος CE μέσω αυστηρότερων ελέγχων για τα προϊόντα που προέρχονται εκτός της ΕΕ, ο κανονισμός για τη διαπίστευση και την εποπτεία της αγοράς θα συμβάλει σημαντικά στην επίλυση του προβλήματος, μόλις τα κράτη μέλη τον μεταφέρουν στο εθνικό τους δίκαιο. Θεωρώ ότι έχει μεγάλη σημασία να θυμόμαστε ότι οι άνθρωποι θεωρούν την ασφάλεια των προϊόντων ως δείκτη της αξιοπιστίας της εσωτερικής αγοράς στο σύνολό της.
<P>
" απόφαση για ένα κοινό νομικό πλαίσιο για την εμπορία των προϊόντων αποκτά πρακτική σημασία όταν συνδέεται με τη μελλοντική νομοθεσία. " παρούσα απόφαση ορίζει τα κριτήρια που θα ισχύσουν για τις μελλοντικές νομοθετικές μας πράξεις. Αφενός, έχει σχεδιασθεί με σκοπό να εγγυηθεί υψηλό επίπεδο ασφάλειας, στόχος που αντικατοπτρίζεται σε διατάξεις όπως εκείνες που αναφέρονται στην ευθύνη των εισαγωγέων. Αφετέρου, θα βοηθήσει ώστε το σύνολο των διατάξεων να γίνει περισσότερο συνεκτικό, και επομένως να καταστεί ευκολότερο για τις επιχειρήσεις να τηρούν στην πράξη τους κανόνες.
<P>
Ο πρώτος συγκεκριμένος καρπός της παρούσας απόφασης παρουσιάστηκε ήδη στο Κοινοβούλιο με τη μορφή της οδηγίας για την ασφάλεια των παιχνιδιών, την οποία η Επιτροπή έχει ήδη εγκρίνει. Σύντομα θα ακολουθήσουν κι άλλα παραδείγματα.
<P>
" Επιτροπή εκφράζει την ιδιαίτερη ικανοποίησή της για το πολιτικό αποτέλεσμα που έχουμε σήμερα ενώπιόν μας. Σας ευχαριστώ για το ενεργό ενδιαφέρον και τη συμμετοχή σας, η οποία εξασφάλισε ότι η παρούσα δέσμη μέτρων που σχετίζεται με ένα από τα βασικά έργα της ευρωπαϊκής ολοκλήρωσης, δηλαδή τη δημιουργία μίας πραγματικά αποτελεσματικής εσωτερικής αγοράς, αποτελεί ένα πραγματικό βήμα προόδου, φέρνοντας την εσωτερική αγορά σε ένα νέο επίπεδο ποιότητας.
<P>
Κατ' αυτό τον τρόπο, πλησιάζουμε όσο το δυνατόν περισσότερο στην πλήρη υλοποίηση της εσωτερικής αγοράς. Λέω "όσο το δυνατόν περισσότερο", διότι θέλω να επισημάνω ότι ποτέ δεν θα υπάρξει απόλυτη εναρμόνιση της ευρωπαϊκής εσωτερικής αγοράς, και δεν θεωρώ καν ότι χρειαζόμαστε κάτι τέτοιο. Με δεδομένο τον μεγάλο αριθμό διαφορετικών παραδόσεων και αναγκών των χωρών μελών της Ευρωπαϊκής Ένωσης, θα πρέπει να διατηρηθεί και κάποιος βαθμός ελευθερίας κινήσεων για την ικανοποίηση των αναγκών και τη διατήρηση των παραδόσεων αυτών.
<P>
Θα πρέπει να επιτύχουμε μια λεπτή ισορροπία εδώ, αλλά, όπως είπα, οι διατάξεις μας μάς φέρνουν όσο το ανθρωπίνως δυνατό εγγύτερα στην πλήρη υλοποίηση της εσωτερικής αγοράς. Θεωρώ πως αυτή αποτελεί μία ακόμα σπουδαία συμβολή στην αύξηση της ανάπτυξης και της απασχόλησης στην Ευρώπη και ότι, ως εκ τούτου, παρέχει μία ακόμα απάντηση σε όσους διερωτώνται με ποιον τρόπο ανταποκρίνεται η Ευρώπη στις οικονομικές προκλήσεις του 21ου αιώνα.
<P>
(Χειροκροτήματα)
<SPEAKER ID="017" NAME="Helmuth Markov">
συντάκτης γνωμοδότησης της Επιτροπής Διεθνούς Εμπορίου. - (DE) Κυρία Πρόεδρε, κύριε Προεδρεύων του Συμβουλίου, κύριε Επίτροπε, η Επιτροπή Διεθνούς Εμπορίου εκφράζει την απόλυτη ικανοποίησή της για το περιεχόμενο της έκθεσης του κ. Brie. Ο ίδιος και οι συνάδελφοί του από την Επιτροπή Εσωτερικής Αγοράς και Προστασίας των Καταναλωτών έκαναν πολύ καλή δουλειά και κατάφεραν να λάβουν μια ισορροπημένη θέση στο σύνθετο αλλά σημαντικό αυτό ζήτημα.
<P>
Εκ πρώτης όψεως, οι συνέπειες του παρόντος κανονισμού στο εξωτερικό εμπόριο είναι ελάχιστες. Πιστεύω, ωστόσο, ότι δημιουργείται μία ολοένα στενότερη σχέση μεταξύ της εσωτερικής αγοράς και του εξωτερικού εμπορίου. Οι δυνατότητες και οι κίνδυνοι που προκύπτουν από το αυξανόμενο άνοιγμα της αγοράς μας πρέπει να αξιολογηθούν και να αντιμετωπισθούν με προσοχή. " Ευρωπαϊκή Ένωση έχει να διαδραματίσει σημαντικό ρόλο όσον αφορά τη διασφάλιση της σωστής λειτουργίας της εσωτερικής αγοράς, και δεν πρέπει να επιτρέψει σε παράγοντες εντός ή εκτός της Κοινότητας να τη θέσουν σε κίνδυνο.
<P>
Χαίρομαι ιδιαίτερα που η αρμόδια επιτροπή ενέκρινε τις προτάσεις της Επιτροπής Διεθνούς Εμπορίου σχετικά με τον περιορισμό της πρόσβασης στην αγορά προϊόντων που φέρουν λανθασμένα ή παραπλανητικά σήματα CE, διότι αυτό θα καταστήσει ευκολότερη τη διασφάλιση ότι οι πληροφορίες που δίδονται στους καταναλωτές θα είναι αξιόπιστες και διαφανείς και θα δημιουργήσουν ένα ευρύτερο πεδίο δράσης έναντι καταχρηστικών πρακτικών που παραβιάζουν την εθνική και την κοινοτική νομοθεσία.
<P>
Στο σημείο αυτό, θα ήθελα να επισημάνω ότι πρέπει να δοθεί μεγαλύτερη προσοχή στην εποπτεία των προϊόντων που προέρχονται από χώρες που δεν ανήκουν στην ΕΕ. Εδώ δεν τίθεται θέμα προστατευτισμού. Γεγονός είναι ότι, παρότι υπάρχουν κανόνες, παραβιάζονται πολύ συχνότερα σε χώρες όπου οι έλεγχοι είναι λιγότερο αυστηροί από ό,τι στην Ευρωπαϊκή Ένωση. Το παρόν αποτελεί ένα ακόμα μέσο με τη βοήθεια του οποίου πρέπει να διασφαλίσουμε ότι δεν θα απολαμβάνουν πλεονεκτήματα οι κατασκευαστές που έχουν ενδεχομένως την έδρα τους σε χώρες εκτός της ΕΕ για να επωφελούνται από το εκεί χαμηλό κόστος παραγωγής αλλά επιδιώκουν επίσης να εξοικονομούν χρήματα παρακάμπτοντας τις τεχνικές και νομικές προϋποθέσεις που επιβάλλονται από την ΕΕ για τη διασφάλιση των πολιτών της.
<P>
Παρεμπιπτόντως, ορισμένα από τα οφέλη που θεωρείται ότι έχει η εγκατάσταση της παραγωγής σε χώρες χαμηλού κόστους ενδέχεται να είναι ελκυστικά από επιχειρηματικής άποψης, αλλά αυτή η πρακτική ενδέχεται να έχει εξαιρετικά ζημιογόνες επιπτώσεις στο περιβάλλον και είναι απαράδεκτη από κοινωνικής σκοπιάς. Επιστρέφοντας στην έκθεση, ένα άλλο ζήτημα που με χαροποιεί είναι το γεγονός ότι η Επιτροπή Εσωτερικής Αγοράς και Προστασίας των Καταναλωτών ενέκρινε την πρόταση που υποβλήθηκε από την Επιτροπή Διεθνούς Εμπορίου σχετικά με την επιβολή αυστηρότερων κυρώσεων σε περίπτωση επανειλημμένων παραβιάσεων.
<P>
Είμαστε επίσης πολύ ικανοποιημένοι με την έκθεση της κ. Schaldemose. Σίγουρα εκφράζει το πνεύμα, αν και όχι πάντα το γράμμα, των τροπολογιών που υποβλήθηκαν από την Επιτροπή Διεθνούς Εμπορίου. Αξίζει να επισημανθεί ότι η νέα αυτή πρόταση προβλέπει την ισότιμη κατανομή της επιβάρυνσης για όλους τους συμμετέχοντες στην αγορά που δραστηριοποιούνται στον χώρο του εμπορίου, είτε αυτοί είναι παραγωγοί, είτε εισαγωγείς είτε έμποροι. Ένα άλλο σημαντικό στοιχείο είναι ότι οι εισαγωγείς προϊόντων από χώρες εκτός της ΕΕ οφείλουν να διασφαλίζουν ότι τα εν λόγω προϊόντα ικανοποιούν τις ισχύουσες κοινοτικές προδιαγραφές.
<P>
Στη βάση των τροπολογιών μας υπήρχε η επιθυμία να διασφαλίσουμε ότι οι εισαγωγείς, μαζί με τους ξένους παραγωγούς, θα φέρουν την ευθύνη για κάθε απώλεια ή ζημία που προκύπτει από προϊόντα που είτε είναι επικίνδυνα είτε παραβιάζουν τους κανόνες. Σκοπός αυτής της πρότασης είναι να αναγκάσει τους εισαγωγείς να ελέγχουν πιο προσεκτικά εάν οι κατασκευαστές τηρούν τις νομικές τους υποχρεώσεις. Σκοπεύουμε να το επιτύχουμε προειδοποιώντας ότι η διάθεση προϊόντων στην εσωτερική αγορά χωρίς ενδελεχείς ελέγχους μπορεί να αποδειχθεί σφάλμα με πολύ δαπανηρές συνέπειες. Αυτό, όχι μόνο θα συμβάλει στον δίκαιο ανταγωνισμό στην Ευρωπαϊκή Ένωση, αλλά θα μειώσει επίσης τα κίνητρα για μετεγκατάσταση των μονάδων παραγωγής σε χώρες εκτός της ΕΕ, όπου οι νόμοι και οι κανονισμοί είναι λιγότερο αυστηροί σε σχέση με ό,τι ισχύει εδώ.
<P>
Στηρίζω επίσης τη σύσταση που έγινε στην έκθεση και ζητά να καταστούν τα κράτη μέλη υπεύθυνα για τη δημιουργία ενός ισχυρού, αποδοτικού και προσαρμοσμένου στις εκάστοτε ανάγκες συστήματος εποπτείας της αγοράς στις επικράτειές τους και να τους ζητηθεί να διαθέσουν εξειδικευμένο ανθρώπινο δυναμικό και πόρους για τον σκοπό αυτό. " κατάλληλη εφαρμογή των προτεινόμενων διατάξεων έχει τεράστια σημασία εάν επιθυμούμε τη σωστή εφαρμογή των κανόνων της αγοράς και την προστασία των ευρωπαίων καταναλωτών από προϊόντα που είναι επικίνδυνα ή παραβιάζουν την κοινοτική νομοθεσία.
<SPEAKER ID="018" NAME="Peter Liese">
συντάκτης γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (DE) Κυρία Πρόεδρε, κύριε Επίτροπε, κυρίες και κύριοι, σας ομιλώ ως εισηγητής της Επιτροπής Περιβάλλοντος για την έκθεση Brie και σκοπεύω να επικεντρωθώ κυρίως στο θέμα της εποπτείας της αγοράς, το οποίο απασχολεί ιδιαίτερα την επιτροπή μας.
<P>
Τους τελευταίους μήνες, πολύς κόσμος ρωτάει τι ακριβώς σημαίνει τελικά "CE", τι αντιπροσωπεύουν τα δύο αυτά γράμματα. Όπως γνωρίζουμε, αντιπροσωπεύουν ουσιαστικά τη συμμόρφωση προς τους ευρωπαϊκούς κανόνες, αλλά στην πορεία της συζήτησης σχετικά με αυτό, κυκλοφόρησε το αστείο ότι CE σημαίνει στην πραγματικότητα "Chinese export", δηλαδή κινέζικη εξαγωγή. Δυστυχώς, είναι γεγονός ότι το σήμα CE χρησιμοποιείται και από κατασκευαστές που δεν συμμορφώνονται με τους κανόνες. Αυτό δεν συμβαίνει πάντα, αλλά φοβούμαι ότι οι καταχρήσεις αυτού του είδους είναι συχνές στην Άπω Ανατολή. Αυτή η πρακτική είναι απαράδεκτη καθώς ενέχει κινδύνους για τους καταναλωτές, τη δημόσια υγεία και το περιβάλλον, αλλά ζημιώνει επίσης και τις εταιρείες που παίζουν σύμφωνα με τους κανόνες.
<P>
Θα ήθελα να ξεκαθαρίσω ότι η συμμόρφωση προς τους ευρωπαϊκούς κανόνες δεν θα πρέπει να μειώνει την ανταγωνιστικότητα καμίας εταιρείας, ούτε η παραβίασή τους να ωφελεί κάποια άλλη. Ως εκ τούτου, η Επιτροπή Περιβάλλοντος έχει ζητήσει στο παρελθόν αυστηρότερη εποπτεία της αγοράς, για παράδειγμα σε σχέση με την οδηγία για τον οικολογικό σχεδιασμό των προϊόντων που καταναλώνουν ενέργεια. Ως εκ τούτου, μας χαροποιεί το γεγονός ότι η Επιτροπή υπέβαλε την πρόταση αυτή. Θεωρούμε ότι άργησε υπερβολικά να το κάνει, αλλά κάλλιο αργά παρά ποτέ. Αντίστοιχα, επικροτούμε την ταχεία σύναψη της συμφωνίας. Όπως και η Επιτροπή Εσωτερικής Αγοράς και Προστασίας των Καταναλωτών, έτσι και η Επιτροπή Περιβάλλοντος θεωρεί ότι οι μεταβατικές περίοδοι που προτείνονταν από την Επιτροπή ήταν πολύ μεγάλες. Πρέπει να διασφαλίσουμε ότι οι κανόνες αυτοί θα τεθούν όσο το δυνατόν συντομότερα σε ισχύ. " συμβιβαστική ημερομηνία της 1ης Ιανουαρίου 2010 δεν είναι εκείνο που επιθυμούσαμε, αλλά τουλάχιστον αποτελεί βελτίωση της πρότασης της Επιτροπής, όπως ισχύει και για πολλούς άλλους τομείς.
<P>
Καλώ τα κράτη μέλη να διαθέσουν το απαραίτητο ανθρώπινο δυναμικό και να θεσπίσουν τα αναγκαία μέτρα, ούτως ώστε η εποπτεία της αγοράς να βελτιωθεί όντως σύντομα και να μην χρειαστεί να εξαντλήσουμε τη μεταβατική περίοδο. Πρέπει να δράσουμε πολύ γρήγορα για το καλό των καταναλωτών και των έντιμων εταιρειών.
<SPEAKER ID="019" NAME="Karin Scheele">
συντάκτρια γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (DE) Κυρία Πρόεδρε, θα ήθελα να προσθέσω κι εγώ τα συγχαρητήριά μου στα πολλά που έχουν ήδη δεχθεί οι εισηγητές. Σπάνια έχω υπάρξει μάρτυρας στο Κοινοβούλιο μιας συζήτησης τόσο απαλλαγμένης από συγκρούσεις για μια πρόταση που στοχεύει στη μεγαλύτερη προστασία των καταναλωτών καθώς και στην ωφέλεια των επιχειρήσεων.
<P>
Συνέταξα τη γνωμοδότηση της Επιτροπής Περιβάλλοντος, Δημόσιας Υγείας και Ασφάλειας των Τροφίμων για την έκθεση Schaldemose. " επιτροπή απέρριψε την πρόταση απόφασης της Ευρωπαϊκής Επιτροπής διότι μέχρι σήμερα δεν έχουμε καταλάβει για ποιον λόγο επέλεξε αυτό ειδικά το μέσο αντί να προτείνει νομικά δεσμευτικούς κανόνες για ένα τόσο σημαντικό θέμα. Θα ήθελα, εντούτοις, να εκφράσω τις ευχαριστίες μου και τις καλύτερες ευχές μου προς την εισηγήτρια της Επιτροπής Εσωτερικής Αγοράς και Προστασίας των Καταναλωτών. Πολύς σκεπτικισμός εκφράστηκε επίσης σχετικά με την ευρεία εφαρμογή της μεθόδου που είναι γνωστή ως "νέα προσέγγιση", διότι σημαίνει ότι η συμμόρφωση των προϊόντων προς τους κανόνες πιστοποιείται από τους ίδιους τους κατασκευαστές, και η νέα προσέγγιση αποδυναμώνει επίσης την εποπτεία της αγοράς αντιστρέφοντας το βάρος της απόδειξης. Ως εκ τούτου, υποστηρίζουμε σθεναρά τον συμβιβασμό, αλλά επιθυμούμε η νέα προσέγγιση να εφαρμόζεται με βάση την αξιολόγηση της κάθε υπόθεσης χωριστά.
<SPEAKER ID="020" NAME="Jan Březina">
συντάκτης γνωμοδότησης της Επιτροπής Βιομηχανίας, Έρευνας και Ενέργειας. - (CS) Κυρία Πρόεδρε, κυρίες και κύριοι, κατά πρώτον και κυριότερο θα ήθελα να εκφράσω την εκτίμησή μου για την εξαιρετική εργασία όλων των εισηγητών στην παρούσα δέσμη μέτρων. Ως συντάκτης της γνωμοδότησης της Επιτροπής Βιομηχανίας, Έρευνας και Ενέργειας για την έκθεση που υποβλήθηκε από τον κ. Stubb, από πλευράς μου θα ασχοληθώ με μία ομάδα που περιλαμβάνει περίπου 25% των προϊόντων, τα οποία υπόκεινται στη λεγόμενη αρχή της αμοιβαίας αναγνώρισης των τεχνικών κανόνων μεταξύ των κρατών μελών. " εν λόγω αγορά προϊόντων ανέρχεται σε αξία περίπου 500 δισ. ευρώ. Στην κατηγορία αυτή περιλαμβάνονται τα υλικά οικοδομής, τα προϊόντα πολύτιμων μετάλλων, τα προϊόντα βρεφικής και παιδικής φροντίδας και πολλά άλλα.
<P>
Παρά το γεγονός ότι το Δικαστήριο των Ευρωπαϊκών Κοινοτήτων θέσπισε την αρχή της αμοιβαίας αναγνώρισης στην απόφαση για την υπόθεση Cassis de Dijon πριν από σχεδόν 30 χρόνια, αυτή συχνά δεν ανταποκρίνεται στην πραγματικότητα, εξ ου και η σημασία της παρούσας νομοθεσίας και η ανάγκη ύπαρξης αυτής. Τα κράτη μέλη καταχρώνται συχνά τη θέση τους και εμποδίζουν συστηματικά τη νόμιμη είσοδο στην αγορά τους προϊόντων που κυκλοφορούν κανονικά στις αγορές άλλων κρατών μελών. Πέραν των οικονομικών απωλειών που υφίστανται οι ΜΜΕ, οι οποίες επηρεάζονται ιδιαίτερα από την εν λόγω νομοθεσία, αυτές οι πρακτικές των κρατών μελών συνεπάγονται πρόσθετη διοικητική επιβάρυνση για τους εν λόγω επιχειρηματίες. Εάν επιθυμούν να προχωρήσουν σε εισαγωγές στα εν λόγω κράτη μέλη, οι επιχειρηματίες πρέπει να τηρούν όσα ορίζουν οι εθνικοί οργανισμοί και οι αρμόδιες αρχές και να υποβάλλονται σε πρόσθετες απαιτητικές διοικητικές διαδικασίες. Εάν τα προϊόντα τους δεν προσαρμοσθούν στον μη εναρμονισμένο τομέα, θα τους απαγορευτεί να τα εξάγουν.
<P>
" αποτελεσματικότερη επιβολή της εφαρμογής της αρχής της αμοιβαίας αναγνώρισης θα επιτευχθεί με τη θέσπιση μιας σαφούς διαδικασίας, εκείνης του βάρους της απόδειξης, καθώς και της επιβολής προθεσμιών και ευθυνών που θα αφορούν τόσο τον επιχειρηματία όσο και τις αρχές που επιλέγουν να επιτύχουν εξαίρεση από την αρχή αυτή. Αυτό θα συμβάλει στην επίτευξη της ελεύθερης κυκλοφορίας των αγαθών, η οποία αποτελεί τη μία εκ των τεσσάρων θεμελιωδών ελευθεριών. Θα αντισταθμίσει επίσης την έλλειψη ισορροπίας μεταξύ των επιχειρηματιών και των αρχών που είναι αρμόδιες για την πρόσβαση στην αγορά. Είμαι βέβαιος ότι ο κύριος στόχος της εν λόγω πρότασης θα επιτευχθεί και ότι οι ευρωπαίοι καταναλωτές θα αποτελέσουν τους βασικούς δικαιούχους της αποτελεσματικής επιβολής και εφαρμογής της εν λόγω αρχής.
<SPEAKER ID="021" NAME="John Purvis">
συντάκτης γνωμοδότησης της Επιτροπής Βιομηχανίας, Έρευνας και Ενέργειας. - (EN) Κυρία Πρόεδρε, ήμουν ο συντάκτης των γνωμοδοτήσεων της Επιτροπής Βιομηχανίας, Έρευνας και Ενέργειας για δύο εκ των τριών εκθέσεων που περιλαμβάνονται στην παρούσα δέσμη μέτρων. Πριν από την ψηφοφορία στο πλαίσιο της επιτροπής μας, γίναμε αποδέκτες έντονων διαβημάτων από εξωτερικούς φορείς. Με μια πρώτη ματιά, τα διαβήματα αυτά έμοιαζαν λογικά υπό το πρίσμα της εγγύησης της ασφάλειας και της ποιότητας, αλλά στην πραγματικότητα δεν ήταν τίπβοτα άλλο παρά ελάχιστα συγκαλυμμένος προστατευτισμός κατά του ανταγωνισμού από εισαγωγές στην ΕΕ.
<P>
Ως πιστοί στην ύπαρξη μιας ελεύθερης αγοράς στην Ευρωπαϊκή Ένωση σε έναν κόσμο όπου κυριαρχούν, όπως ελπίζουμε, οι ελεύθερες αγορές και ως πιστοί στη σημασία του ελεύθερου εμπορίου για την ανάπτυξη και τον εμπλουτισμό τόσο της Ευρωπαϊκής Ένωσης όσο και των εμπορικών μας εταίρων, πρέπει να δείξουμε ιδιαίτερη προσοχή ώστε να μην παρασυρθούμε θέλοντας και μη από αυτή την οδό του προστατευτισμού.
<P>
" γνωμοδότηση της επιτροπής έγινε εν προκειμένω λιγότερο αυστηρή και χάρηκα διαπιστώνοντας ότι, χάρις και στις προσπάθειες της Επιτροπής Εσωτερικής Αγοράς και Προστασίας των Καταναλωτών, οι περισσότερες από τις απόψεις που εξέφραζαν άκρατο προστατευτισμό μετριάσθηκαν.
<P>
Οι εισαγωγείς και οι διανομείς θα εξακολουθούν να έχουν το δικαίωμα να τροποποιούν τα προϊόντα ώστε αυτά να ανταποκρίνονται στην αγορά της ΕΕ, στην οποία περίπτωση λογικό είναι να θεωρούνται κι εκείνοι υπεύθυνοι για τη συμμόρφωση προς τους κανονισμούς. Από την άλλη πλευρά, παρατηρώ ότι παραμένουν υποχρεωμένοι να διασφαλίζουν -και επαναλαμβάνω, "να διασφαλίζουν" ότι τα προϊόντα που διοχετεύουν στην αγορά χωρίς τροποποίηση συμμορφώνονται με τη νομοθεσία της ΕΕ. Θεωρώ ότι η λέξη "πιστοποιούν" θα ήταν καταλληλότερη από τη λέξη "διασφαλίζουν" και θα ήθελα να πληροφορηθώ τη γνώμη του Επιτρόπου σχετικά με το αν η λέξη "διασφαλίζουν" είναι εν προκειμένω συνεπής προς τις διατάξεις του ΠΟΕ και, εν γένει, προς τη δέσμευση της ΕΕ για ελεύθερο εμπόριο.
<P>
Χαίρομαι επίσης που βλέπω ότι δεν γίνεται πλέον αναφορά στην οδηγία για τη γενική ασφάλεια των προϊόντων. Κατά την άποψή μου, οι καταναλωτές θα συνεχίσουν να προστατεύονται έναντι των επικίνδυνων προϊόντων μέσω της εν λόγω οδηγίας, είτε αυτή ενταχθεί στη συγκεκριμένη νομοθεσία, είτε όχι.
<P>
" εισαγωγή της θα αυξήσει απλώς την άσκοπη γραφειοκρατική επιβάρυνση όσον αφορά την παραγωγή και την αξιολόγηση των προϊόντων που δεν προορίζονται καν για την καταναλωτική αγορά. Επίσης, σημαντικό για την ευρωπαϊκή βιομηχανία είναι ότι το πραγματικό νόημα και η εισαγωγή της σήμανσης CE γίνονται κατανοητά και θεωρώ ότι αυτό αποτελεί πράγματι βήμα προόδου. Ωστόσο, χαίρομαι που ο Επίτροπος δήλωσε ότι εξετάζει τι είναι περισσότερο επιθυμητό, εφόσον ό,τι προταθεί θα ισχύει πάντα για τη βιομηχανία της ΕΕ και για τους εξαγωγείς προς την ΕΕ.
<P>
Συνολικά, θεωρώ ότι η γενική γραμμή της παρούσας έκθεσης είναι πλέον αποδεκτή. Για την ακρίβεια, περιμένω ότι ακόμα και οι συνάδελφοί μου στην Επιτροπή Βιομηχανίας, οι οποίοι προέρχονται από τις ομάδας των Σοσιαλιστών και των Φιλελευθέρων, θα εκτιμήσουν ότι το παρόν αποτελεί ένα αρκετά θετικό και αποδεκτό αποτέλεσμα.
<P>
Αφότου εφαρμοσθεί, εμείς στην Επιτροπή Βιομηχανίας αναμένουμε με ανυπομονησία την αποτελεσματική ολοκλήρωση της ενιαίας αγοράς προϊόντων, που θα περιλαμβάνει υψηλά και αποτελεσματικά πρότυπα προστασίας των καταναλωτών. Πρόκειται για σπουδαίο επίτευγμα για την Ευρωπαϊκή Ένωση, με αφάνταστα σχεδόν οικονομικά οφέλη για τα μέλη των εκλογικών μας περιφερειών.
<SPEAKER ID="022" NAME="Jacques Toubon">
συντάκτης γνωμοδότησης της Επιτροπής Νομικών Θεμάτων. - (FR) Κυρία Πρόεδρε, αγαπητοί συνάδελφοι, ως συντάκτης της γνωμοδότησης της Επιτροπής Νομικών Θεμάτων, θα ήθελα καταρχάς να συγχαρώ για την ποιότητα της εργασίας του τον συνάδελφο, Alexander Stubb, με τον οποίο θα ήθελα να προσθέσω ότι συνεργασθήκαμε στενά. Χαίρομαι που βλέπω ότι, σύμφωνα και με τις προτάσεις μας, έχουν συμπεριληφθεί σαφείς ορισμοί σχετικά με το τι συνιστά τεχνικό κανόνα και ποιες είναι οι εξαιρέσεις του, και χαίρομαι ιδιαίτερα που το ακανθώδες αυτό ζήτημα ορολογίας επιλύθηκε.
<P>
Όλοι γνωρίζουμε επίσης ότι σε μία από τις αιτιολογικές σκέψεις αναγνωρίζεται η κυρίαρχη θέση της οδηγίας για τη γενική ασφάλεια των προϊόντων, και θα αναφερθώ σε αυτήν σε ένα λεπτό. Επιπλέον, στην έκθεση Brie, έχουμε τη διαβεβαίωση ότι τα βιομηχανικά προϊόντα μπορούν να γίνουν όσο το δυνατόν ασφαλέστερα.
<P>
Όσον αφορά την αντιστροφή του βάρους της απόδειξης, η οποία αποτελεί τη βασική αρχή του κειμένου περί αμοιβαίας αναγνώρισης, καταφέραμε να αναθέσουμε ευθύνες και σε ορισμένους οικονομικούς φορείς και όχι μόνο σε διοικητικές αρχές. Τέλος, σε σχέση με την προθεσμία για τη θέση σε ισχύ του κανονισμού, θεωρώ ότι εννέα μήνες είναι επαρκές χρονικό διάστημα. Αυτά είναι τα βασικά ζητήματα που συμπεριλήφθηκαν στη γνωμοδότησή μου.
<P>
Εάν θεωρηθεί ότι τα τρία κείμενα συγκροτούν δέσμη μέτρων, θα έλεγα ότι -χάρη στους τρεις εισηγητές και τις πολύ διεξοδικές συζητήσεις που διεξήχθησαν σε όλες τις επιτροπές- συμφιλιώνουν με επιτυχία το άνοιγμα της εσωτερικής αγοράς, με άλλα λόγια την απομάκρυνση των φραγμών, με το αίτημα για ασφάλεια, το οποίο έχει καταστεί ιδιαίτερα εμφανές, ιδίως από το περασμένο καλοκαίρι. Όσον αφορά την αμοιβαία αναγνώριση, έξυπνες λύσεις βρέθηκαν όσον αφορά τα πολύτιμα μέταλλα και τα όπλα, που αμφότερα αποτελούσαν προβληματικές κατηγορίες.
<P>
Όσον αφορά την εποπτεία και τη σήμανση των προϊόντων, η δυνατότητα αναθεώρησης της οδηγίας για τη γενική ασφάλεια των προϊόντων εντός των επόμενων πέντε ετών είναι, κατά τη γνώμη μου, ουσιαστικής σημασίας, όπως και η επιμονή για την εφαρμογή κανόνων που θα αφορούν την εθνική σήμανση και η έκκληση για διεξαγωγή μελέτης που θα αφορά την ευρωπαϊκή σήμανση. Θεωρώ ότι αυτό που έχουμε ενώπιόν μας, κυρία Πρόεδρε, είναι μία πρώτης τάξεως δέσμη νομοθετικών μέτρων.
<SPEAKER ID="023" NAME="Othmar Karas">
συντάκτης γνωμοδότησης της Επιτροπής Νομικών Θεμάτων. - (DE) Κυρία Πρόεδρε, κυρίες και κύριοι, είμαι ο συντάκτης της γνωμοδότησης της Επιτροπής Νομικών Θεμάτων για την πρόταση για κοινό πλαίσιο εμπορίας των προϊόντων. Όλοι συμφωνούμε -και ο Επίτροπος αναφέρθηκε επίσης στο σημείο αυτό- ότι η ασφάλεια των προϊόντων αποτελεί ζήτημα αξιοπιστίας. " αξιοπιστία δημιουργεί εμπιστοσύνη, και η αξιοπιστία σε συνδυασμό με την εμπιστοσύνη θα συμβάλουν στη δημιουργία μίας καλύτερης εσωτερικής αγοράς.
<P>
Όσον αφορά τον παρόντα κανονισμό, η προσοχή της Επιτροπής Νομικών Θεμάτων εστιάσθηκε σε τρία βασικά ζητήματα. Το πρώτο είναι ότι ο σχεδιασμός και η κατασκευή των προϊόντων πρέπει να πληρούν τις υφιστάμενες προδιαγραφές. Αυτό δεν αποτελεί απλώς ζήτημα ευθύνης των εμπόρων, αλλά κυρίως ευθύνης των παραγωγών. Οι έμποροι και οι καταναλωτές πρέπει να είναι σε θέση να βασίζονται στους οικονομικούς φορείς που διοχετεύουν προϊόντα στην κοινοτική αγορά. Οι υποχρεώσεις των εμπόρων πρέπει να περιορίζονται σε ειδικούς ελέγχους.
<P>
Το δεύτερο σημείο στο οποίο επικεντρωθήκαμε, και που παρουσιάζει ιδιαίτερο ενδιαφέρον για μένα, ήταν ο ρόλος των εισαγωγέων, οι οποίοι φέρουν ιδιαίτερα μεγάλη ευθύνη. Οι εισαγωγείς δεν ελέγχουν καθόλου τον σχεδιασμό των προϊόντων ή τον τρόπο με τον οποίο αυτά κατασκευάζονται, αλλά εντούτοις εξακολουθούν να δεσμεύονται ως προς την εγγύηση ότι τα προϊόντα που εκείνοι διοχετεύουν στην κοινοτική αγορά συμμορφώνονται με όλες τις ισχύουσες νομικές διατάξεις.
<P>
Το τρίτο σημείο ήταν ο σαφής καθορισμός και η αποσαφήνιση του σήματος CE, το οποίο δεν αποτελεί σήμανση ποιότητας αλλά απλώς ένα σήμα που αποδεικνύει ότι κάποια προϊόντα συμμορφώνονται προς όλες τις σχετικές διατάξεις της κοινοτικής νομοθεσίας. Θα θέλαμε να ευχαριστήσουμε όλους όσοι συμμετείχαν στη διαδικασία αυτή για τη συμμετοχή τους και χαιρετίζουμε τις εκθέσεις που υποβλήθηκαν ενώπιόν μας και ζητούν την έγκρισή μας.
<SPEAKER ID="024" NAME="Malcolm Harbour">
εξ ονόματος της Ομάδας PPE-DE. - (EN) Κυρία Πρόεδρε, ο συνάδελφός μου, κ. Stubb, ανέφερε ότι σήμερα είναι τα γενέθλιά μου και για τον λόγο αυτό θα ήθελα να ευχαριστήσω όλους τους εισηγητές και όλα τα μέλη του Κοινοβουλίου, διότι, ως περήφανος θιασώτης της ενιαίας αγοράς και του μέλλοντός της, τι θα μπορούσε να αποτελέσει καλύτερο δώρο γενεθλίων για μένα σήμερα από την έγκριση της παρούσας δέσμης μέτρων; Έτσι, σήμερα ξετυλίγουμε το δώρο μου, και σας ευχαριστώ για τη δυνατότητα αυτή - το ξετυλίγουμε από την πλευρά των καταναλωτών και των πολιτών.
<P>
Οι συνάδελφοί μου ευχαρίστησαν όλους όσοι συμμετείχαν και εγώ δεν θα ήθελα να ξοδέψω πολύ χρόνο επαναλαμβάνοντας τα ίδια. Ωστόσο, θα ήθελα να ευχαριστήσω κυρίως τον Προεδρεύοντα του Συμβουλίου, που βρίσκεται εδώ σήμερα. Αυτή είναι μια σαφής ένδειξη της σημασίας που αποδίδει η Προεδρία στην παρούσα δέσμη μέτρων. Θα ήθελα επίσης να τον ευχαριστήσω για την πολύ μεγάλη αφοσίωσή του στο έργο της επιτροπής μας στο Κοινοβούλιο - την εκτιμούμε πάρα πολύ. Παρομοίως, η παρούσα δέσμη μέτρων προέκυψε μέσα από τις τεράστιες προσπάθειες που κατέβαλε η Επιτροπή. Θα ήθελα επίσης να αποτίσω προσωπικά φόρο τιμής στον Michel Ayral, με τον οποίο έχω συνεργασθεί όχι μόνο για αυτόν, αλλά και για πολλούς άλλους φακέλους. Υπήρξε και εκείνος ένθερμος οπαδός του συνολικού σχεδίου για τη βελτίωση της νομοθεσίας, που αποτελεί επίσης τμήμα της παρούσας δέσμης μέτρων.
<P>
" τωρινή συζήτηση προετοιμάζει σε μεγάλο βαθμό το έδαφος για τη συζήτησή μας που θα πραγματοποιηθεί το απόγευμα σχετικά με τη στρατηγική της Λισαβόνας, αφού τίποτα δεν θα είχε μεγαλύτερη σημασία για μια στρατηγική που στοχεύει στη δημιουργία θέσεων εργασίας και ανάπτυξης, όσο η ύπαρξη μιας πραγματικά λειτουργικής και ανταγωνιστικής εσωτερικής ενιαίας αγοράς. Θέλουμε ανταγωνιστικές εταιρείες και καταναλωτές που νιώθουν εμπιστοσύνη, ούτως ώστε να διατηρήσουμε το υπάρχον επίπεδο απασχόλησης και οικονομικής ανάπτυξης στην Ευρώπη, και αυτό θα επιτευχθεί εάν έχουμε μία πραγματικά αποτελεσματική ενιαία αγορά. Όσον αφορά τα προϊόντα, θέλουμε σαφείς κανονισμούς για τις επιχειρήσεις, που θα επιτρέπουν στις ομάδες τους που εργάζονται πάνω στα προϊόντα να συνεχίσουν το έργο της παραγωγής θαυμάσιων σχεδίων και ασφαλών προϊόντων υψηλής ποιότητας.
<P>
Ας μην ξεχνούμε ότι η μεγάλη πλειονότητα των εταιρειών απασχολούν άτομα που έχουν αυτό ακριβώς κατά νου και που εξοργίζονται από το γεγονός ότι, σε πολλές περιπτώσεις, αναγκάζονται να σχεδιάζουν εκ νέου τα προϊόντα και να κάνουν εκ νέου αιτήσεις για αμοιβαία αναγνώριση, με τη μορφή που αυτή έχει σήμερα - πρόκειται για ένα σημαντικό βήμα προόδου.
<P>
Ωστόσο, οι καταναλωτές δικαιούνται να αναμένουν τέτοιου είδους ποιοτικά προϊόντα και να περιμένουν από εμάς να διαθέτουμε διαδικασίες ελέγχου που θα διασφαλίζουν ότι τα προϊόντα που διατίθενται στην αγορά έχουν υποβληθεί σε τέτοιου είδους διαδικασίες έγκρισης.
<P>
Θα ήθελα να σχολιάσω κάτι στο ίδιο μήκος κύματος με όσα είπε ο συνάδελφος, κ. Purvis, ιδίως σε απάντηση στον κ. Liese, ο οποίος δεν βρίσκεται εδώ: υπάρχουν σήμερα πάρα πολλές εταιρείες που έχουν καταφέρει να έχουν θαυμάσια πρότυπα σχεδιασμού και ποιότητας, αλλά συνεργάζονται με κινέζους ή άλλους προμηθευτές. Θα σας αναφέρω απλά, στο πλαίσιο των γενεθλίων μου -μιας και κανείς τέτοια μέρα κάνει μόνο καλές σκέψεις- ότι πρόσφατα επισκέφθηκα μία εταιρεία που κατασκευάζει γνωστές μάρκες μοντέλων τρένων, όπως την Fleischmann και τη Rivarossi, τις οποίες οι συνάδελφοί μου από τη Γερμανία και την Ιταλία θα γνωρίζουν. Πρόκειται για θαυμάσια, υψηλής ποιότητας μοντέλα τρένων. Τα προϊόντα με τις εμπορικές αυτές ονομασίες σχεδιάζονται στην Αγγλία αλλά κατασκευάζονται στην πραγματικότητα στην Κίνα, και όποιος αμφιβάλλει ότι η Κίνα μπορεί να παράγει προϊόντα υψηλής ποιότητας, ας επισκεφθεί το σαββατοκύριακο το τοπικό τους κατάστημα που πουλάει μοντέλα τρένων και, ας αγοράσει ενδεχομένως, όπως εγώ, ένα δώρο στον εγγονό του.
<SPEAKER ID="025" NAME="Evelyne Gebhardt">
εξ ονόματος της Ομάδας PSE. - (DE) Κυρία Πρόεδρε, Επίτροπε Verheugen, κύριε Vizjak, επιστρέψτε μου να ξεκινήσω με ευχές για χρόνια πολλά στον Malcolm Harbour. Χαίρομαι ιδιαίτερα που είμαστε σε θέση να του προσφέρουμε αυτό το ωραίο δώρο γενεθλίων. Θα μπορούσαμε να ονομάσουμε την εβδομάδα που διανύουμε "εβδομάδα εσωτερικής αγοράς", και είναι ασφαλώς πολύ σημαντικό που επιστήσαμε την προσοχή μας στην εσωτερική αγορά. Χτες, ο κ. Newton Dunn και η κ. Fourtou μας παρουσίασαν δύο καλές και σημαντικές εκθέσεις για τον τελωνειακό κώδικα και την τελωνειακή συνεργασία, που διαδραματίζουν σημαντικό ρόλο και στο πλαίσιο της σημερινής ημερήσιας διάταξης. Μπορούμε επίσης να πούμε με σιγουριά ότι δημιουργήσαμε έναν-δυο διακόπτες ρύθμισης για την αγορά και τους καταναλωτές, τα οποία θα ενταχθούν πλέον σε έναν συνεκτικό πίνακα ελέγχου. Αυτό είναι καλό.
<P>
Οι τρεις εκθέσεις που έχουμε ενώπιόν μας και η προφορική ερώτηση που κατέθεσε η Arlene McCarthy εξ ονόματος της Επιτροπής Εσωτερικής Αγοράς και Προστασίας των Καταναλωτών αποτελούν έργο που έχει καλό αντίκτυπο στο Ευρωπαϊκό Κοινοβούλιο. Γι' αυτό θα πρέπει να ευχαριστήσουμε τους εισηγητές και όλα τα μέλη του παρόντος Κοινοβουλίου. Θα ήθελα επίσης να ευχαριστήσω ιδιαίτερα την Mia De Vits και την Barbara Weiler από την Ομάδα μου, που δεν έχουν ακόμα αναφερθεί, και ασφαλώς, την εισηγήτριά μας, την Christel Schaldemose. Και ασφαλώς κι εσάς, κύριε Stubb -πώς θα μπορούσα να μην σας αναφέρω- και το ίδιο ισχύει και για τον κ. Brie.
<P>
Θεωρώ ότι μέσα από την παρούσα δέσμη μέτρων συμβάλλουμε με πολύτιμο και ουσιαστικό τρόπο στην ολοκλήρωση της νομοθεσίας που διέπει την εσωτερική αγορά. Παράλληλα, ενισχύουμε την προστασία των καταναλωτών στο πλαίσιο της αγοράς. " Σοσιαλιστική Ομάδα δίνει μεγάλη σημασία στην επίτευξη αυτού του στόχου.
<P>
Απέχουμε, ωστόσο, πολύ από την ολοκλήρωση αυτή. Πρέπει να συνεχίσουμε να ελέγχουμε αυστηρά την ασφάλεια των προϊόντων που διακινούνται στην εσωτερική αγορά. Από την άποψη αυτή, θα ήθελα να μεταφέρω τις θερμές μου ευχαριστίες στον Επίτροπο Verheugen για τη σαφέστατη και ξεκάθαρη προσέγγισή του στο μέλλον του σήματος CE, με άλλα λόγια στο πώς θα επιτύχουμε καλύτερη σήμανση των προϊόντων στο πλαίσιο της εσωτερικής αγοράς και της Ευρωπαϊκής Ένωσης. Πρόκειται για πολύ σημαντικό στόχο, εάν κάνει τους καταναλωτές και τους πολίτες της Ευρωπαϊκής Ένωσης να τη θεωρούν Ένωσή τους με την πραγματική σημασία του όρου και να την εκτιμούν. Αυτό είναι ένα πολύ σημαντικό σημείο, εν προκειμένω.
<P>
Αναμένουμε με ανυπομονησία τα ευρήματα της μελέτης και τον αντίκτυπό τους και χαίρομαι ιδιαίτερα που δηλώσατε με τόση σαφήνεια, κύριε Verheugen, ότι η εν λόγω μελέτη βρίσκεται ψηλά στον κατάλογο των προτεραιοτήτων της Ευρωπαϊκής Επιτροπής. Αυτό είναι ευχάριστη είδηση, διότι το σήμα CE προκαλεί σύγχυση και συχνά παραπλανεί και παραπληροφορεί τους καταναλωτές, και αυτό είναι λάθος και πρέπει να σταματήσει.
<P>
Χαίρομαι επίσης διότι στις εκθέσεις που βρίσκονται ενώπιόν μας και στη συμφωνία που συνάψαμε με το Συμβούλιο κατορθώσαμε να εξασφαλίσουμε τη συνέχιση της παρουσίας των εθνικών σημάτων ποιότητας - με την προϋπόθεση, ασφαλώς, ότι αυτά τα εθνικά σήματα θα αυξήσουν την προστασία των καταναλωτών και ότι δεν θα υπάρξει κατάχρηση ή παρερμηνεία τους για σκοπούς προστατευτισμού.
<P>
" δεύτερη προϋπόθεση -και βρισκόμαστε καθοδόν προς την εκπλήρωσή της- είναι να αποκτήσουμε τελικά ένα ευρωπαϊκό σήμα ασφαλείας, το οποίο θα είναι τουλάχιστον ισότιμο, αν όχι ανώτερο από τα εθνικά αυτά σύμβολα. Μόνο τότε θα μπορέσουμε να μιλήσουμε για κατάργηση των εθνικών σημάτων.
<P>
Σημασία έχει επίσης το γεγονός ότι η ψηφοφορία θα διεξαχθεί σήμερα και επαναλαμβάνω τις ειλικρινείς μου ευχαριστίες προς τον Υπουργό, κ. Vizjak. Γνωρίζω πόσες δυσκολίες αντιμετώπισε και το Συμβούλιο, διότι του ασκήσαμε μεγάλη πίεση. Γνωρίζω καλά ότι θα προτιμούσε να υπήρχε περισσότερος χρόνος για διαπραγματεύσεις με το Κοινοβούλιο. Εκτιμώ το ότι κατεβάλλατε κάθε δυνατή προσπάθεια να διασφαλίσετε τη δυνατότητα διεξαγωγής αυτής της ψηφοφορίας κατά την εβδομάδα που διανύουμε, και αυτό είναι θετικό, διότι ξεκαθαρίζει την κατάσταση. Γι' αυτό τον λόγο θα ήθελα να εκφράσω τις ειλικρινείς μου ευχαριστίες.
<SPEAKER ID="026" NAME="Janelly Fourtou">
εξ ονόματος της Ομάδας ALDE. - (FR) Κυρία Πρόεδρε, πρέπει ασφαλώς να ξεκινήσω ευχαριστώντας τους εισηγητές, τον κ. Stubb και τον κ. Brie, και ιδιαίτερα την κ. Schaldemose για την αποτελεσματικότητά της - την καλοδιάθετη αυτή αποτελεσματικότητα που όλοι, πιστεύω, εκτιμήσαμε.
<P>
Εξ ονόματος της επιτροπής, θα ήθελα επίσης να ευχαριστήσω τον κ. McMillan, που αφιέρωσε τόσο μεγάλο μέρος του χρόνου του και τη σλοβενική Προεδρία που προσέφερε την ώθηση που χρειαζόταν για να περάσει η παρούσα δέσμη μέτρων από τη διαδικασία πρώτης ανάγνωσης.
<P>
" Ομάδα ALDE είναι ικανοποιημένη με τον συμβιβασμό που επιτεύχθηκε, διότι καλύφθηκαν όλα τα ζητήματα που μας γεννούσαν ανησυχία - με κυριότερα την ευθύνη των εισαγωγέων και το σύστημα σήμανσης CE.
<P>
Όλοι επιθυμούμε να έχουμε μια υγιή αγορά, με σύννομους οικονομικούς φορείς που θα πωλούν ασφαλή προϊόντα. Επομένως, η Ομάδα ALDE στηρίζει τις διατάξεις που ζητούν από τους εισαγωγείς να εφιστούν μεγαλύτερη προσοχή στην εμπορία των προϊόντων, παρέχοντάς τους μερίδιο της ευθύνης επ' αυτής, με όλα όσα αυτό συνεπάγεται.
<P>
Όσον αφορά το σύστημα σήμανσης CE, είμαστε ικανοποιημένοι με τον διαχωρισμό μεταξύ των διατάξεων του κανονισμού και εκείνων της απόφασης.
<P>
Σε πιο προσωπικό επίπεδο, λυπούμαι που δεν έχουμε ακόμα επιλύσει το πρόβλημα της επίθεσης εθνικών σημάτων. Πρόκειται για ζήτημα που ανακύπτει διαρκώς. Θα θυμάστε ότι όταν ψηφίζαμε για την έγκριση της οδηγίας για τις μηχανές τον Φεβρουάριο του 2006, ζητήσαμε από την Ευρωπαϊκή Επιτροπή δήλωση που θα "αποσαφηνίσει τις προϋποθέσεις επίθεσης άλλων σημάνσεων σε σχέση με τη σήμανση CE, είτε εθνικών είτε ευρωπαϊκών ή ιδιωτικών".
<P>
" Επιτροπή έφερε σε πέρας όσα είχε αναλάβει να κάνει, αλλά εμείς -τα μέλη του Ευρωπαϊκού Κοινοβουλίου- και τα κράτη μέλη δεν διαθέτουμε, θεωρώ, την πολιτική βούληση να λάβουμε μία σαφή θέση όσον αφορά αυτό το ζήτημα. Θα μετανιώσουμε για την αδυναμία μας να το επιτύχουμε, αλλά επικροτώ την ανακοίνωση του κ. Verheugen ότι το ζήτημα θα αποτελέσει αντικείμενο ενδελεχούς μελέτης, διότι αυτό ακριβώς πρέπει να γίνει.
<P>
" Ομάδα ALDE θα στηρίξει τον παρόντα συμβιβασμό στη σημερινή μορφή του και χαιρετίζουμε το έργο που έχει επιτευχθεί πάνω στο κείμενο.
<SPEAKER ID="027" NAME="Leopold Józef Rutowicz">
εξ ονόματος της Ομάδας UEN. - (PL) Κυρία Πρόεδρε, η συζήτηση σχετικά με τα σήματα ασφαλείας γίνεται εδώ και χρόνια. Εφόσον τα κράτη δεσμεύονται να προστατεύουν τους πολίτες τους από προϊόντα που μπορεί να συνιστούν απειλή για τη ζωή ή την υγεία τους, ορισμένα από αυτά έχουν θεσπίσει κανονισμούς που υπάγουν συγκεκριμένες κατηγορίες προϊόντων σε διάφορες απαιτήσεις, όπως σημάνσεις και πιστοποιήσεις, και οι αρμόδιες εθνικές αρχές έχουν καταστεί υπεύθυνες για τον έλεγχο και την εποπτεία αυτών.
<P>
Στην Ευρωπαϊκή Ένωση, το σήμα CE είναι υποχρεωτικό για μια μεγάλη ομάδα προϊόντων. Πιστοποιεί ότι το προϊόν είναι ασφαλές, και πρέπει να τοποθετείται τόσο σε ένα σίδερο σιδερώματος που κοστίζει μόλις 5 ευρώ όσο και σε ένα που κοστίζει 50. Επομένως, δεν έχει ιδιαίτερο νόημα η προσθήκη ενός συμβόλου συν ή μείον.
<P>
Οι διαδικασίες για την επίθεση του σήματος CE δεν συναντούν ιδιαίτερες αντιρρήσεις. Το πρόβλημα είναι οι παράνομες αλλαγές στα προϊόντα που έχουν ήδη σημανθεί από τους κατασκευαστές, η παράνομη επίθεση του σήματος CE και η προσθήκη -χωρίς κατάλληλη διαδικασία πιστοποίησης- παρόμοιων προϊόντων σε πιστοποιητικά που έχουν ήδη ληφθεί.
<P>
Εκείνο που χρειάζεται επομένως η ΕΕ είναι ο καλύτερος συγχρονισμός των μέτρων που λαμβάνονται από όλους τους οργανισμούς προστασίας των καταναλωτών. Τα σύνορά της πρέπει να σφραγισθούν, ούτως ώστε να διασφαλισθεί ότι στην αγορά της δεν θα εισέρχονται μη πιστοποιημένα προϊόντα, πρέπει να θεσπισθεί αποτελεσματικό σύστημα εποπτείας και ενημέρωσης και να εισαχθεί ένα αυστηρότερο και ομοιόμορφο σύστημα επιβολής κυρώσεων που θα διασφαλίζει ότι η παράκαμψη του συστήματος CE δεν θα ωφελεί όσους την επιχειρούν. Δεδομένου του υψηλού κόστους της πιστοποίησης, οι ΜΜΕ στην Ευρωπαϊκή Ένωση θα πρέπει να λάβουν στήριξη κατά την απόκτηση των αντίστοιχων σημάνσεων. " Ομάδα ΕΕΕ στηρίζει όλα τα μέτρα που έχουν σχεδιασθεί με στόχο την προστασία των καταναλωτών και την αποτελεσματική λειτουργία της ευρωπαϊκής αγοράς.
<SPEAKER ID="028" NAME="Heide Rühle">
εξ ονόματος της Ομάδας Verts/ALE. - (DE) Κυρία Πρόεδρε, εύχομαι στον κ. Harbour χρόνια πολλά για τα γενέθλιά του. Εύχομαι επίσης να συνεχιστεί η εποικοδομητική συνεργασία μας! Και, ασφαλώς, θα ήθελα να ευχαριστήσω τους τρεις εισηγητές μας. Όπως θα γνωρίζετε, υπήρξα σκιώδης εισηγήτρια για την Ομάδα μου και στις τρεις εκθέσεις, και αυτός είναι ο λόγος που γνωρίζω πόσο ακούραστες υπήρξαν οι προσπάθειες σας για τη βελτίωση βασικών πτυχών της παρούσας πρότασης της Επιτροπής. Παράλληλα, θα ήθελα να ευχαριστήσω τον Επίτροπο Verheugen, ο οποίος επεσήμανε ότι η πρόταση αυτή βελτιώθηκε μετά από το πέρασμά της από το Κοινοβούλιο. Πιστεύω ότι πρόκειται για σημαντικό σχόλιο, καθώς όλοι εργασθήκαμε σκληρά για την παρούσα νομοθεσία. Βάλαμε πραγματικά τα δυνατά μας για να βελτιώσουμε τις προϋποθέσεις όχι μόνο για τις επιχειρήσεις, αλλά και για τους καταναλωτές.
<P>
" παρούσα δέσμη μέτρων περιλαμβάνει τρία στοιχεία. Ο βασικός σκοπός του κανονισμού για την αμοιβαία αναγνώριση των νομίμως κυκλοφορούντων προϊόντων είναι η εξάλειψη των μη δασμολογικών φραγμών, που θα μπορούσαν επίσης να χαρακτηρισθούν φραγμοί προστατευτισμού. Στο πλαίσιο, ωστόσο, της επιτροπής, κατορθώσαμε να διατηρήσουμε μια ισορροπία, στην οποία αναφέρθηκε και ο κ. Verheugen και την οποία θεωρώ ιδιαίτερα σημαντική, αν και ορισμένες φορές δεν αντιμετωπίσθηκε με τη δέουσα προσοχή στο πλαίσιο της παρούσας συζήτησης. Από τη μία πλευρά, οι μη δασμολογικοί φραγμοί πρέπει να εξαλειφθούν, ενώ, από την άλλη, πρέπει φυσιολογικά να παραμείνει στη δικαιοδοσία των κρατών μελών ο καθορισμός των συγκεκριμένων προϋποθέσεων που θα ισχύουν. Στη Γερμανία, για παράδειγμα, έχουμε ένα ζήτημα με τα ναζιστικά σύμβολα. Επομένως, εάν υπάρχουν ειδικά προβλήματα με ορισμένα προϊόντα που δεν μπορούν να αναγνωριστούν σε κάποιο συγκεκριμένο κράτος μέλος για ηθικούς λόγους, αυτό το κράτος μέλος θα πρέπει να διατηρήσει το δικαίωμα απαγόρευσης των προϊόντων αυτών. " ισορροπία έχει διατηρηθεί. Αυτό το θεωρώ πολύ σημαντικό, διότι είναι ο μόνος τρόπος με τον οποίο μπορεί να γίνει ευρέως αποδεκτή η εσωτερική αγορά και η αρχή της ενιαίας αγοράς από τους καταναλωτές αλλά και τους αντίστοιχους επιχειρηματίες. Από αυτή την άποψη, κάναμε ένα τεράστιο βήμα προόδου.
<P>
Θεωρώ επίσης σημαντικό το γεγονός ότι δημιουργήσαμε σημεία επαφής αλλά και καταδείξαμε ότι αυτά δεν θα δημιουργήσουν πρόσθετη γραφειοκρατία, δεδομένου ότι σημεία επαφής είχαν ήδη δημιουργηθεί και στο πλαίσιο της οδηγίας για τις υπηρεσίες και σε σχέση με την αμοιβαία αναγνώριση των επαγγελματικών προσόντων. Όσο περισσότερα σημεία επαφής δημιουργήσουμε, τόσο μεγαλύτερη μπορεί να είναι η επιβάρυνση για κάθε έκαστο κράτος μέλος. Και από αυτή την άποψη, επιλέξαμε μια πολύ υπεύθυνη προσέγγιση.
<P>
Κάτι άλλο που είναι σημαντικό, κατά τη γνώμη μας, ήταν η ανάγκη να πούμε -όπως και κάναμε- ότι η αμοιβαία αναγνώριση θα μπορούσε να λειτουργήσει μόνο εάν οι προϋποθέσεις που διέπουν την πρόσβαση στην αγορά ήταν ίδιες σε όλα τα κράτη μέλη. Αναμφίβολα, υπήρχαν ποικίλες προϋποθέσεις στα κράτη μέλη. Κάποια έτειναν στην ιδιωτικοποίηση ή τη μερική ιδιωτικοποίηση της εποπτείας της αγοράς, ενώ κάποια άλλα επέλεγαν την πιστοποίηση από οργανισμό πιστοποίησης λίγο ή πολύ ιδιωτικό. Καταστήσαμε απολύτως σαφές ότι η διαπίστευση της αγοράς δεν μπορεί να είναι τίποτα άλλο πέρα από δημόσια αρμοδιότητα, και αναθέσαμε πρόσθετες αρμοδιότητες στα κράτη μέλη. Θεωρώ ότι αυτό αποτελεί πολύ σημαντικό βήμα.
<P>
" εποπτεία της αγοράς, ασφαλώς, αποτελεί επίσης κλειδί για την εδραίωση και διατήρηση της ασφάλειας των προϊόντων στην Ευρωπαϊκή Ένωση. Όταν αναφερόμαστε σε πιο αυστηρές οδηγίες και κανονισμούς, θα πρέπει πάντα να έχουμε υπόψη ότι μία οδηγία ή ένας κανονισμός είναι τόσο αποτελεσματικός όσο τα μέσα που πιστοποιούν τελικά την τήρησή του, στη συγκεκριμένη δε περίπτωση οι μηχανισμοί εποπτείας της αγοράς στα κράτη μέλη. Από την άποψη αυτή, τα κράτη μέλη θα έχουν τώρα μεγαλύτερες υποχρεώσεις όσον αφορά την ανάπτυξη, τη χρηματοδότηση και την επάνδρωση των συστημάτων τους για την εποπτεία της αγοράς. Θεωρώ ότι αυτό αποτελεί πολύ σημαντική προϋπόθεση. Κατά τα χρόνια που θα ακολουθήσουν, το Κοινοβούλιο πρέπει να συνεχίσει να ασκεί αυστηρό έλεγχο, ούτως ώστε να εξασφαλίσει ότι θα υπάρξει πράγματι αυστηρότερη εποπτεία της αγοράς.
<P>
Μία άλλη σημαντική παράμετρος είναι η έννοια της εργαλειοθήκης, για την οποία υπεύθυνη ήταν η κ. Schaldemose. Αυτή η απόφαση πλαίσιο μας παρέχει μια εργαλειοθήκη για τις μελλοντικές οδηγίες, η οποία θα εξασφαλίσει μεγαλύτερη νομική συνέπεια σε βασικά ζητήματα, εδραιώνοντας μια σαφή και συνεκτική θέση όσον αφορά ιδίως το σήμα CE αλλά και το καθεστώς των εισαγωγέων στην αλυσίδα του εμπορίου. Αυξήσαμε τις ευθύνες των εισαγωγέων σε ολόκληρη την Ευρωπαϊκή Ένωση και αυτό αποτέλεσε επίσης πολύ σημαντικό βήμα προόδου.
<P>
Συνολικά, είμαστε πολύ ικανοποιημένοι με τη δέσμη μέτρων που έχουμε σήμερα ενώπιόν μας, η οποία απολαμβάνει επίσης ευρεία υποστήριξη από όλες τις πολιτικές ομάδες.
<P>
Ολοκληρώνω εκφράζοντας τις ευχαριστίες μου προς τη σλοβενική Προεδρία του Συμβουλίου. Χωρίς την ισχυρή υποστήριξή της δεν θα είχαμε κατορθώσει ποτέ να φέρουμε εις πέρας το έργο αυτό στο σύντομο χρονικό διάστημα που είχαμε στη διάθεσή μας πριν από την πρώτη ανάγνωση. Θα ήθελα να ευχαριστήσω ιδίως την Ευρωπαϊκή Επιτροπή και τη γραμματεία της Επιτροπής Εσωτερικής Αγοράς και Προστασίας των Καταναλωτών, χωρίς την οποία δεν θα είχαμε καταφέρει να τηρήσουμε το χρονοδιάγραμμα και να καταλήξουμε εγκαίρως σε έναν αυθεντικό συμβιβασμό πριν από την πρώτη ανάγνωση.
<SPEAKER ID="029" NAME="Jaromír Kohlíček">
εξ ονόματος της Ομάδας GUE/NGL. - (CS) Κυρίες και κύριοι, σε αντίθεση με πολλούς άλλους οικονομικούς κλάδους, το μάρκετινγκ αποτελεί πραγματική επιστήμη και, ως τέτοια, έχει τους δικούς της σαφείς νόμους και κανόνες, οι οποίοι παραμένουν ίδιοι ασχέτως του ποιους αφορούν. Μεταξύ των κανόνων αυτών περιλαμβάνεται η ακριβής τεχνική περιγραφή του προϊόντος, η έμφαση στην εύρεση σαφών διαφορών μεταξύ παρόμοιων προϊόντων και η προσπάθεια προστασίας της γεωγραφικής ένδειξης σε σαφώς καθορισμένες περιπτώσεις. Αυτό το τελευταίο, ωστόσο, συνήθως δεν έχει καμία σχέση με τις τεχνικές παραμέτρους του προϊόντος. Μία από τις πτυχές της ενιαίας αγοράς είναι η προσπάθεια να αποφευχθεί ο περιορισμός της πώλησης προϊόντων στην επικράτεια ενός άλλου κράτους, επιβάλλοντας μη δασμολογικούς φραγμούς, όπως ποσοτικούς περιορισμούς, την υποχρέωση εκ νέου πιστοποίησης σε κάθε χώρα, τη μη αναγνώριση των ευρεσιτεχνιών, τις συγκεκριμένες προϋποθέσεις που αφορούν τη συσκευασία και τη σήμανση των προϊόντων εκτός των τελωνείων της ενιαίας αγοράς, κτλ.
<P>
Ένα πρώτο βήμα, το οποίο θα μπορούσε να συμβάλει στην εξάλειψη της σύγχυσης ή ίσως ακόμα και των τεχνητών φραγμών στην ελεύθερη κυκλοφορία των προϊόντων, είναι η ενημέρωση. Ως εκ τούτου, επικροτώ την προσπάθεια δημιουργίας ενός ή περισσοτέρων σημείων επαφής των προϊόντων στα επιμέρους κράτη. Κύριος στόχος τους θα είναι να παράσχουν πληροφορίες σχετικές με τους τεχνικούς κανόνες που ισχύουν σε άλλα κράτη μέλη.
<P>
" πρόταση επικεντρώνεται περαιτέρω στο βάρος της απόδειξης. Στο πλαίσιο αυτό ασχολείται επίσης με μία τεχνική διαδικασία, η οποία μπορεί να οδηγήσει σε άρνηση πρόσβασης ενός προϊόντος στην αγορά άλλου κράτους μέλους, παρά το γεγονός ότι η εμπορία του γίνεται νόμιμα σε άλλες χώρες ή στο κράτος μέλος προέλευσης. " διαδικασία στο σύνολό της βασίζεται στη βελτίωση του διαλόγου μεταξύ των αρμόδιων αρχών των κρατών μελών. " αποτελεσματικότερη επικοινωνία αποτελεί το βασικό στοιχείο για την πρόληψη των κινδύνων που συνδέονται με την απαγόρευση πώλησης ενός προϊόντος στην αγορά προορισμού.
<P>
" δυσκολία που παρουσιάζει αυτή η κατά τα άλλα αξιέπαινη πρωτοβουλία είναι η προσπάθεια κάλυψης από την οδηγία ολόκληρου του φάσματος των προϊόντων. Θα ήταν αφελές να υποτεθεί ότι μία παρόμοια ή ακόμα και η ίδια προσέγγιση θα μπορούσε να ισχύσει για τα βιομηχανικά προϊόντα, για παράδειγμα για τα αυτοκίνητα, αλλά και για τα προϊόντα ένδυσης και υπόδησης και τα τρόφιμα. Αν και επικροτώ απόλυτα την ιδέα μιας ενοποιημένης προσέγγισης, είμαι πεπεισμένος ότι πρέπει να τηρηθούν ειδικές προσεγγίσεις για μεμονωμένα προϊόντα. Δεν προβλέπω να προκύπτουν δυσκολίες στον εναρμονισμένο τομέα, αλλά στην περίπτωση των προϊόντων για τα οποία οι προδιαγραφές δεν έχουν εναρμονισθεί, με άλλα λόγια εκτός του εναρμονισμένου τομέα προϊόντων.
<P>
Ο κανονισμός παρέχει στους οικονομικούς φορείς προθεσμία 20 ημερών για να απαντήσουν στις αποφάσεις των αρμόδιων εθνικών αρχών, βάσει του αποκαλούμενου δημόσιου συμφέροντος, το οποίο απαιτεί την απαγόρευση ή την απόσυρση κάποιου προϊόντος από την αγορά ή σε ορισμένες περιπτώσεις την πραγματοποίηση αλλαγών προτού επιτραπεί η είσοδος του προϊόντος στην αγορά. Μία θετική πτυχή της πρότασης αυτής είναι η έμφαση που δίνεται στην πιθανότητα επανεξέτασης των αποφάσεων από τις εθνικές δικαστικές αρχές. Κατά τη γνώμη μου, η μοναδική ασαφής πλευρά της πρότασης, την οποία στηρίζω στο σύνολό της, είναι η αναφορά στη Συνθήκη. Για παράδειγμα, το άρθρο 5, παράγραφος 2 του δημοσιονομικού δελτίου φέρει τον τίτλο "Προστιθέμενη αξία της κοινοτικής συμμετοχής, συνέπεια της πρότασης με άλλα δημοσιονομικά μέσα και δυνατότητα συνέργειας". Εάν η πρόταση αναφέρεται στη Συνθήκη της Λισαβόνας, τότε θεωρώ ότι αυτό είναι ακατάλληλο, εφόσον η επικύρωση της Συνθήκης της Λισαβόνας μόλις τώρα ξεκίνησε.
<P>
Ολοκληρώνοντας, θα ήθελα να δηλώσω ότι, κατά τη γνώμη μου, ο κανονισμός θα συμβάλει στην αντιμετώπιση του ζητήματος της συνεχούς επανάληψης ελέγχων και πιστοποιήσεων, η οποία προκύπτει από το γεγονός ότι η μία χώρα θεωρεί ανεπαρκή τα πιστοποιητικά που εκδόθηκαν από κάποια άλλη. Στο παρελθόν, ως αντιπρόσωπος μίας εξαγωγικής εταιρείας, ήρθα κι εγώ αντιμέτωπος με τις δυσκολίες αυτού του είδους και θεωρώ ότι η εν λόγω πρόταση θα βοηθήσει στην αντιμετώπισή τους.
<SPEAKER ID="030" NAME="Godfrey Bloom">
εξ ονόματος της Ομάδας IND/DEM. - (EN) Κυρία Πρόεδρε, να με συγχωρείτε, αλλά νωρίτερα νόμισα ότι βρέθηκα κατά λάθος σε τελετή απονομής των βραβείων Όσκαρ στο Χόλυγουντ: όλοι να συγχαίρουν όλους, να χτυπούν φιλικά ο ένας τον άλλο στην πλάτη, θεσπέσιο θέαμα! Ο κ. Stubb κατόρθωσε να ευχαριστήσει σχεδόν τους πάντες, αν και νομίζω ότι ξέχασε να ευχαριστήσει τη γιαγιά του. Ναι, κύριε Stubb, ξεχάσατε τη γιαγιά σας!
<P>
Ενδιαφέρον δεν είναι; Εναρμονίζουμε, ομογενοποιούμε, ρυθμίζουμε, νομοθετούμε. Είναι λες και το παρόν θεσμικό όργανο έχει τη μανιώδη επιθυμία να αποδείξει την αξία του μέσα από οργιώδη δραστηριότητα, είτε αυτή είναι καλή, είτε κακή, είτε και αδιάφορη. Πρέπει να φαινόμαστε απασχολημένοι. Υποθέτουμε ότι οι ευρωπαίοι πολίτες είναι καθυστερημένα παιδάκια και εμείς οι καλοπροαίρετοι αλλά αυστηροί γονείς που γνωρίζουμε και ελέγχουμε τα πάντα. Όμως αυτό δεν ισχύει, έτσι δεν είναι; Το επίπεδο πρακτικής εμπειρίας των μελών του Κοινοβουλίου σε εμπορικά θέματα είναι αξιοθρήνητο. Καρεκλοκένταυροι της πολιτικής, ειδικευμένοι μόνο στο να νομοθετούν, χωρίς καμία απολύτως κατανόηση του έξω κόσμου, οι οποίοι παράγουν μανιωδώς λανθασμένους και επικίνδυνους νόμους, ενώ απομυζούν τους δημόσιους πόρους με τη γελοία τους συμπεριφορά.
<P>
Οι αναδυόμενες χώρες, όπως η Ινδία και η Κίνα, οι οποίες καταλαμβάνουν ολοένα μεγαλύτερο μέρος της παραγωγής μας, πρέπει να μας ατενίζουν με έκπληξη. Ο παγκόσμιος ανταγωνισμός στο εμπόριο μοιάζει με ποδοσφαιρικό αγώνα. Μας βλέπουν να παίρνουμε τις θέσεις μας στο γήπεδο, ακούν το σφύριγμα του διαιτητή και μετά μας βλέπουν να κλωτσάμε με επιμονή τη μπάλα στο δικό μας τέρμα. Πώς πρέπει να γελούν πίσω από την πλάτη μας! Όχι ότι έχει απομείνει κανένα ίχνος νομιμοποίησης στο Κοινοβούλιο, τη στιγμή που το νέο Σύνταγμα εγκρίνεται με το ζόρι, ενάντια στη θέληση του λαού. Όμως θα έρθει η ώρα τους και τότε θα ακούσουμε τις ριπές των όπλων τους να αντηχούν στη γειτονιά μας και θα μας αξίζει!
<SPEAKER ID="031" NAME="Jean-Claude Martinez" AFFILIATION="NI">
(FR) Κυρία Πρόεδρε, εύχομαι χρόνια πολλά στον κ. Harbour και έχω να πω ότι σήμερα μοιάζουμε να έχουμε ταξιδέψει πίσω στη δεκαετία του 1990. Τότε παρήγαμε βιαστικά μεγάλο όγκο νομοθεσίας καθώς προετοιμαζόμασταν για την ενιαία αγορά, και απ' ό,τι φαίνεται, ακόμα με αυτήν ασχολούμαστε, διότι σήμερα έχουμε ενώπιόν μας δύο ακόμα κανονισμούς και μία απόφαση που στοχεύουν στη διασφάλιση της ελεύθερης κυκλοφορίας των προϊόντων. Δεν μπορούμε να αρνηθούμε τα γεγονότα και γεγονός είναι ότι οι κυβερνήσεις αρέσκονται να παρέχουν προστασία - για να μην πω προστατευτισμό. Τα τεχνικά πρότυπα, η συμπλήρωση εντύπων και οι προδιαγραφές ασφαλείας συνιστούν όλα μη δασμολογικούς φραγμούς. Για παράδειγμα, στην αυτοκινητοπαραγωγό Γαλλία επιμέναμε επί χρόνια στη χρήση κίτρινων προβολέων αντί λευκών με σκοπό να περιορίσουμε τον αριθμό των ξένων οχημάτων στους δρόμους μας.
<P>
Τώρα, η Επιτροπή προτείνει ένα κοινό πλαίσιο για την ελεύθερη εμπορία ποδηλάτων και σκαλωσιών, από όπου θα πέφτουν οι μπαμπάδες, παιχνιδιών που θα απειλούν τη ζωή των παιδιών, βραστήρων που θα τσουρουφλίζουν τις μαμάδες και διαφόρων άλλων συσκευών που θα προκαλούν ηλεκτροπληξία σε παππούδες και γιαγιάδες.
<P>
Είχαμε την εντύπωση -23 χρόνια μετά την υπογραφή της Ενιαίας Ευρωπαϊκής Πράξης- ότι όλα αυτά τα είχαμε πλέον αφήσει πίσω μας: ότι η απόφαση Cassis de Dijon του 1979, την οποία ακολούθησαν καμιά διακοσαριά άλλες αποφάσεις του ΔΕΚ, είχε εξασφαλίσει την αμοιβαία αναγνώριση των προϊόντων του ενός από όλους τους άλλους. Απ' ό,τι φαίνεται, κάναμε λάθος! " ενιαία αγορά εξακολουθεί να αποτελεί μία πολυσύνθετη αγορά και έτσι, για να ξεπεράσει όλα τα ρυθμιστικά και τεχνικά εμπόδια που έχουν ως αποτέλεσμα την σιωπηρή εκ νέου ανέγερση συνόρων, η Επιτροπή προτείνει να εγκρίνουμε την αρχή που ορίζει ότι οι εισαγωγείς θα αναλάβουν το κόστος: οι εισαγωγείς θα είναι υπεύθυνοι για την ασφάλεια των προϊόντων που θα εισάγουν και το βάρος της απόδειξης θα αντιστραφεί.
<P>
Με δεδομένα τα παραπάνω, τα κείμενα που έχουμε ενώπιόν μας λένε το αυτονόητο: επιβεβαιώνουν την έννοια της αμοιβαίας αναγνώρισης, ασπάζονται τη μανία για τοποθέτηση ετικετών -που την ονομάζουν σήμανση- με το λογότυπο CE, τις εγκεκριμένες του διαστάσεις και τις κυρώσεις που προκύπτουν από την ακατάλληλη χρήση του. Ιδού, 15 χρόνια μετά την κατάργηση των συνόρων και των τελωνειακών ελέγχων, ο εισηγητής μας André Brie απαιτεί περισσότερους πόρους για τους τελωνειακούς υπαλλήλους. " επανατοποθέτηση τελωνειακών υπαλλήλων σε μια ζώνη ελεύθερου εμπορίου είναι πράγματι κάτι εντυπωσιακό, αν και λέγεται ότι και ο Adam Smith, αυτός ο πρεσβευτής του ελεύθερου εμπορίου, πέρασε τις τελευταίες του ημέρες κάνοντας βόλτες στην πόλη όπου γεννήθηκε και φορώντας τη στολή του τελωνειακού πατέρα του!
<P>
Προτείνω λοιπόν να το κάνουμε: να επαναφέρουμε τους τελωνειακούς υπαλλήλους μαζί με τα παραδοσιακά κασκέτα τους. Θα χρειαστεί πιθανότατα να εισαγάγουμε τα κασκέτα από την Κίνα αλλά τουλάχιστον θα είμαστε σίγουροι ότι είναι ασφαλή. Εξάλλου, δεν θα θέλαμε να είμαστε υπεύθυνοι για τυχόν ηλίαση των μελών της Επιτροπής!
<SPEAKER ID="032" NAME="Andreas Schwab" AFFILIATION="PPE-DE">
(DE) Κυρία Πρόεδρε, κυρίες και κύριοι, θα ήθελα κι εγώ με τη σειρά μου να ξεκινήσω ευχαριστώντας τους εισηγητές και τα υπόλοιπα μέλη του Κοινοβουλίου που ασχολήθηκαν με τον περίπλοκο αυτό φάκελο, αλλά σήμερα θα ήθελα να μιλήσω με διαφορετικό ύφος. Εκείνος που σίγουρα δεν επιθυμώ να ευχαριστήσω είναι ο κ. Bloom, ο οποίος μέσω της παρέμβασής του δεν προσέφερε τίποτα στην ουσία της παρούσας συζήτησης. Αντίθετα, απέτυχε κιόλας στην προσπάθειά του να μειώσει την επιβάρυνση των ευρωπαίων πολιτών. Ελπίζω ότι θα μου επιτρέψετε εντούτοις να επαναλάβω τις ευχές που εξέφρασα χτες στον φίλο μου Malcolm Harbour για τα γενέθλιά του.
<P>
Το αν η παρούσα δέσμη μέτρων θα είναι καλό δώρο γενεθλίων, θα το δούμε στη συνέχεια. Θα πρέπει να περιμένουμε και να δούμε με ποιον τρόπο τα κράτη μέλη θα υλοποιήσουν τις αποφάσεις που πήραμε από κοινού με το Συμβούλιο. Θα ήθελα να εκφράσω τις ειλικρινείς μου ευχαριστίες προς εσάς, κύριε Vizjak, για τις προσπάθειες που κατεβάλατε στο συγκεκριμένο θέμα, σχετικά με το οποίο συζητήσαμε στη Σλοβενία, και θα ήθελα επίσης να ευχαριστήσω και τον Επίτροπο Verheugen. Πολλά θα εξαρτηθούν από μία ρήτρα που υπέβαλε ο κ. Stubb, στον οποίο αξίζουν συγχαρητήρια για την ομαλή επεξεργασία της δέσμης από το Κοινοβούλιο. Αναφέρομαι στην αναστροφή του βάρους της απόδειξης στον μη εναρμονισμένο χώρο της εσωτερικής αγοράς. Πρόκειται για μία αρχή που θα διευκολύνει πολύ τη ζωή στην εσωτερική αγορά, ιδίως για τις ΜΜΕ, επιβάλλοντας τη μικρότερη δυνατή γραφειοκρατία.
<P>
Ελπίζω όλα τα κράτη μέλη να κατανοούν πού οδηγούνται. Πλέον δεν θα είναι οι ιδιοκτήτες μικρών επιχειρήσεων ή οι κατασκευαστές εκείνοι που θα πρέπει να ζητούν άδεια από τις κυβερνήσεις για εισαγωγή ορισμένων προϊόντων, αλλά τα κράτη μέλη που θα πρέπει στο εξής να αποδεικνύουν ότι όλες οι διατάξεις που έχουν θεσπίσει είναι αναγκαίες και αναλογικές. Μπορώ να εγγυηθώ ότι ορισμένα κράτη μέλη τα περιμένει εν προκειμένω μια δυσάρεστη έκπληξη. Εντούτοις, παραμένει ενθαρρυντικό σημάδι γα την εσωτερική αγορά αλλά και για τις ΜΜΕ που δραστηριοποιούνται στο πλαίσιο αυτής.
<P>
Είμαι επίσης ευγνώμων στις κυρίες McCarthy και Fourtou, οι οποίες μας ενημέρωσαν ότι το παρόν Κοινοβούλιο δεν ξεκίνησε να ασχολείται με το σήμα CE και τη σημασία του όταν εγκρίθηκε η νομοθεσία πλαίσιο για τη νέα προσέγγιση αλλά ότι, όποτε, τα τελευταία χρόνια, έχει συζητηθεί οδηγία που συνδέεται με το σήμα CE, έχουμε επανειλημμένα αναρωτηθεί εάν το σήμα CE -το οποίο, όπως γνωρίζουμε, προοριζόταν αρχικά να αποτελέσει μέσο σήμανσης για τους οργανισμούς εποπτείας της αγοράς- ενημερώνει πραγματικά τους καταναλωτές για όλα όσα επιθυμούν να γνωρίζουν όταν αγοράζουν ένα προϊόν. Εξυπακούεται ότι είναι πολύ δύσκολο να γίνει σαφής διαχωρισμός μεταξύ των καταναλωτικών και των βιομηχανικών προϊόντων. Γνωρίζουμε ασφαλώς ότι χρειαζόμαστε μία λύση με χαμηλό κόστος, η οποία θα είναι ουσιαστικά απαλλαγμένη από γραφειοκρατία. Ταυτόχρονα, είμαστε ευγνώμονες, κύριε Verheugen, που σκοπεύετε να διεξαγάγετε μελέτη, την οποία στηρίζει ομόφωνα το σύνολο της επιτροπής μας. Ελπίζουμε ότι η εν λόγω μελέτη θα οδηγήσει σε βάσιμα στοιχεία, τα οποία θα αποδείξουν ότι το σήμα CE στη σημερινή του μορφή δεν παρέχει στους καταναλωτές όλες τις πληροφορίες που χρειάζονται.
<SPEAKER ID="033" NAME="Barbara Weiler" AFFILIATION="PSE">
(DE) Κυρία Πρόεδρε, κύριε Επίτροπε, κύριε Προεδρεύων του Συμβουλίου, κυρίες και κύριοι, πριν από ένα χρόνο, στις 14 Φεβρουαρίου, η Ευρωπαϊκή Επιτροπή πρότεινε τη νέα αυτή δέσμη μέτρων για τα προϊόντα, με στόχο την παροχή νέας ώθησης στο εμπόριο στο πλαίσιο της εσωτερικής αγοράς. Το γεγονός ότι κατορθώσαμε να φτάσουμε σήμερα στην ολοκλήρωση της δέσμης, σε διάστημα λίγο μεγαλύτερο του ενός έτους, είναι ενδεικτικό, θεωρώ, της ταχύτατης και ιδιαίτερα αποτελεσματικής εργασίας της ομάδας του Κοινοβουλίου στην οποία ανατέθηκε η επεξεργασία της. Οι βουλευτές που κάθονται στα τελευταία έδρανα -στην άκρα δεξιά πλευρά, εάν μου επιτρέπετε να το θέσω έτσι- δεν συμμετείχαν καθόλου και οι παρεμβάσεις τους μου δημιούργησαν την εντύπωση ότι ακόμα και σήμερα δεν έχουν την παραμικρή ιδέα σχετικά με το περιεχόμενο της δέσμης μέτρων.
<P>
Κατά τη διάρκεια της παρούσας συζήτησης, εντύπωση μου έκανε ο τεράστιος αριθμός εμποδίων που εξακολουθούν να υπάρχουν στην εσωτερική αγορά, δεδομένου ότι ο Jacques Delors εισήγαγε την ενιαία αγορά ήδη το 1992. Είναι εντυπωσιακή η διαπίστωση των πραγματικών δυσκολιών με τις οποίες έρχονται αντιμέτωπες οι ΜΜΕ όποτε προσπαθούν να εισέλθουν στην αγορά κάποιου άλλου κράτους μέλους της ΕΕ. Σύμφωνα με την Επιτροπή, η παρούσα δέσμη περιέχει μέτρα που θα επηρεάσουν 22 βιομηχανίες με συνολικό ετήσιο κύκλο εργασιών γύρω στα 1 500 δισ. ευρώ.
<P>
Κατορθώσαμε να διασφαλίσουμε ότι οι μελλοντικές βελτιώσεις στο σύστημα εποπτείας της αγοράς θα βασίζονται σε ομοιόμορφα κριτήρια και αυτό είναι ουσιαστικό. Όταν η αγορά είναι ανοιχτή, πρέπει να υπάρχουν και μηχανισμοί εποπτείας της. Τα επικίνδυνα προϊόντα μπορούν να ανιχνευτούν και να καταστούν ασφαλή με μεγαλύτερη ευκολία, ενώ μπορεί επίσης να γίνει καλύτερα εστιασμένη έρευνα των παράνομων επιχειρήσεων και δίωξη των απατεώνων. Όπως ανέφεραν και άλλοι ομιλητές, στο μέλλον υπεύθυνοι δεν θα θεωρούνται μόνο οι παραγωγοί αλλά και οι εισαγωγείς. Το παρόν δε θα παραμείνει νεκρό γράμμα, αφού θα υπάρχει και διάταξη περί ευθύνης που θα περιλαμβάνει και κυρώσεις για τη μη συμμόρφωση.
<P>
Αυτό το σύστημα εποπτείας της αγοράς θα ωφελήσει πολύ και τους φορείς που συμμορφώνονται ήδη με τους κανόνες, διότι βελτιώνει σημαντικά τα μέσα εντοπισμού των κατασκευαστών και των εισαγωγέων που δεν υπακούουν στους κανόνες. Εξεπλάγην όταν έμαθα ότι οι τελωνειακές αρχές και οι οργανισμοί εποπτείας της αγοράς δεν γνώριζαν μέχρι τώρα τίποτα ο ένας για τις δραστηριότητες του άλλου. Αυτή η μυστικότητα και η υποτιθέμενη προστασία των εταιρικών συμφερόντων θα σταματήσει εδώ και τώρα.
<P>
Όσον αφορά το σήμα CE, χαίρομαι που το Κοινοβούλιο έμεινε πιστό στις αρχές του. Δεν υπακούσαμε στις βιαστικές εκκλήσεις των οργανώσεων των καταναλωτών για κατάργηση του σήματος CE ή στην επιθυμία της Επιτροπής για αναιτιολόγητη αναβάθμισή του. Αυτές δεν ήταν σωστές οδοί δράσης. Θεωρώ ότι ο δρόμος που τελικά επιλέξαμε είναι ο καλύτερος.
<P>
Αναμένοντας την αντίδραση ορισμένων πλευρών, το Κοινοβούλιο εξασφάλισε επίσης τη διατήρηση των εθνικών σημάτων ασφαλείας -όχι μόνο του γερμανικού, αλλά και άλλων- μέχρις ότου βρεθεί η ιδανική εναλλακτική λύση.
<P>
Ως Σοσιαλδημοκράτισσα, είμαι επίσης υπερήφανη που μία συγκεκριμένη αρχή περιλαμβάνεται όχι μόνο στο ψήφισμά μας αλλά και στον ίδιο τον κανονισμό. " εν λόγω διάταξη παρέμενε αμφιλεγόμενη μέχρι την τελευταία στιγμή, αλλά κατορθώσαμε να ορίσουμε ότι οι οργανισμοί διαπίστευσης δεν θα πρέπει να ανταγωνίζονται μεταξύ τους και πρέπει να θεωρούν το δημόσιο καθήκον τους ιερό. Πιστεύω ότι αυτή ήταν και η άποψη που επικράτησε. Εκείνο που είχε σημασία για όλους μας ήταν η ανάγκη για μεγαλύτερη διαφάνεια.
<P>
Έκπληξη προκαλεί το πόσο μικρή συνεργασία εξακολουθεί να υπάρχει και θεωρώ ότι η παρούσα δέσμη θα προετοιμάσει το έδαφος για καλύτερη συνεργασία και μεταξύ των δημοσίων αρχών.
<P>
Θα ολοκληρώσω με μία αναφορά στο σύνολο της δέσμης μέτρων. Αποτελεί όφελος τόσο για τις ευρωπαϊκές επιχειρήσεις όσο και για τους πολίτες της Ευρώπης. Πολλά πράγματα θα διευκολυνθούν, πολλές διαδικασίες θα γίνουν λιγότερο γραφειοκρατικές -και επομένως λιγότερο δαπανηρές- και εξακολουθούμε να δημιουργούμε ένα υψηλότερο επίπεδο ασφάλειας για τους καταναλωτές. Για να δανειστώ μια έκφραση από τον επιχειρηματικό κόσμο, η κατάσταση αυτή μπορεί δικαίως να χαρακτηρισθεί επωφελής για όλους.
<SPEAKER ID="034" NAME="Toine Manders" AFFILIATION="ALDE">
(NL) Κυρία Πρόεδρε, θα ήθελα να εκφράσω τις θερμότερες ευχαριστίες μου στους εισηγητές, κύριο Stubb, κυρία Schaldemose και κύριο Brie για τον γρήγορο και εποικοδομητικό τρόπο με τον οποίο έφεραν σε πέρας τα καθήκοντά τους. Έτσι θα έπρεπε να είναι η θέσπιση νομοθεσίας - ταχεία και ολοκληρωμένη. Θα ήθελα επίσης να εκφράσω τις ευχαριστίες μου στην Επιτροπή και την Προεδρία του Συμβουλίου.
<P>
" Ευρωπαϊκή Ένωση δημιουργήθηκε γι' αυτού του είδους τη νομοθεσία και είναι καλό που θα δοθεί μία τεράστια ώθηση στην οικονομία, και ιδίως στις ΜΜΕ. Δεχόμαστε σωρεία παραπόνων από μικρές επιχειρήσεις σχετικά με παρεμπόδιση των εξαγωγών και των επιχειρηματικών τους λειτουργιών λόγω του ότι τα σύνορα παραμένουν κλειστά παρ' όλες τις συζητήσεις για την ενιαία αγορά. Το παρόν θα σημάνει μία σταθερότερη βάση για την Ευρωπαϊκή Ένωση. Οι μικρές επιχειρήσεις αποτελούν άλλωστε τους στυλοβάτες της οικονομίας μας και αυτός είναι επίσης ο κλάδος που παρέχει τις θέσεις εργασίας που τόσο πολύ χρειαζόμαστε στην Ευρωπαϊκή Ένωση.
<P>
Και για τα κράτη μέλη, το παρόν θα δημιουργήσει μια σωστότερη βάση, καθώς θα εξοικονομήσει μεγάλα ποσά που δαπανώνται για διοικητικούς σκοπούς, 150 δισ. ετησίως. Ο προϋπολογισμός για το τρέχον έτος είναι 120 δισ. Επομένως, ας μην υπάρξουν κράτη μέλη που θα ισχυριστούν ότι η Ευρωπαϊκή Ένωση είναι πολύ δαπανηρή, διότι στην πραγματικότητα θα εξοικονομήσουν χρήματα. Παρότι δεν έχουμε απ' έξω ορδές δημοσιογράφων που να περιμένουν για να αναφέρουν στον κόσμο τα χαρμόσυνα αυτά νέα, εγώ θεωρώ ότι αξίζει να αναφερθούν.
<P>
Όντας φιλελεύθεροι, χαιρόμαστε ασφαλώς ιδιαίτερα που βλέπουμε την ενιαία αγορά να ενισχύεται. Μια πιο δυναμική οικονομία σημαίνει μια Ευρώπη με μεγαλύτερη ευημερία, και αυτό είναι καλό για τις επιχειρήσεις και τους καταναλωτές, επομένως καλό και για την Ευρωπαϊκή Ένωση.
<P>
Δεν θα χρησιμοποιήσω όλο τον χρόνο που μου αναλογεί, γιατί και πολλοί άλλοι ομιλητές αναφέρθηκαν επίσης με κολακευτικά σχόλια στην ουσία της παρούσας δέσμης μέτρων. Επομένως, δεν θα υπεισέλθω σε τεχνικές λεπτομέρειες. Πρόκειται για ένα πολύ καλό έργο. Εύχομαι να εγκριθεί ομόφωνα και να τεθεί πολύ σύντομα σε ισχύ.
<P>
Τώρα που διαθέτουμε και την αντιστροφή του βάρους της απόδειξης, τα μέτρα που λαμβάνει η Ευρωπαϊκή Επιτροπή για την περίπτωση που κράτη μέλη παραβιάζουν τις διαδικασίες για την προστασία των αγορών μας είναι αρκετά καλά. Σε τέτοιες περιπτώσεις αναλαμβάνει γρήγορα και κατάλληλα δράση, επομένως θεωρώ ότι το παρόν θα λειτουργήσει καλά.
<SPEAKER ID="035" NAME="Zdzisław Zbigniew Podkański" AFFILIATION="UEN">
(PL) Κυρία Πρόεδρε, η Ευρωπαϊκή Ένωση διαθέτει μεγάλη ποικιλία αξιών, εμπειριών και ιστορικής -αλλά και κοινωνικής- πολυμορφίας. Συχνά διαφέρουμε μεταξύ μας όχι μόνο ως προς τις εμπειρίες του παρελθόντος μας αλλά και ως προς τους σημερινούς νόμους και τις υποχρεώσεις μας, που μεταφέρονται στα ευρωπαϊκά θεσμικά όργανα, τους χώρους εργασίας και τους πολίτες.
<P>
Βιώνουμε μια περίοδο μεγάλων κοινωνικών, οικονομικών και πολιτιστικών αλλαγών, κάτι που έχει δυστυχώς και ορισμένες αρνητικές συνέπειες. Όμως πρέπει επίσης να αναφερθούν και πολλές καλές και θετικές εξελίξεις, μεταξύ των οποίων περιλαμβάνεται ασφαλώς η ελευθέρωση του κεφαλαίου, των αγαθών και των υπηρεσιών, και η ελεύθερη κυκλοφορία των ατόμων. Παρότι οι εξελίξεις αυτές δημιουργούν τις κατάλληλες συνθήκες για οικονομική δραστηριότητα, βλέπουμε επίσης ότι το κεφάλαιο προηγείται συχνά έναντι των ανθρώπων, θέτοντας σε κίνδυνο την υγεία, ακόμα και τη ζωή τους.
<P>
Πρέπει, επομένως, να ενισχύσουμε κάθε πιθανή διαδικασία ελέγχου. Το σύστημα CE πρέπει να ενισχυθεί τόσο στα σύνορά μας, όπως δήλωσαν κάποιοι βουλευτές, όσο και στις εσωτερικές μας αγορές, και ιδίως στα εμπορικά δίκτυα. " ποικιλία των αγαθών που παράγονται σήμερα από αλυσίδες πολυκαταστημάτων και υπεραγορών υπερβαίνει κάθε φαντασία, και το σημαντικό αυτό γεγονός πρέπει να ληφθεί υπόψη. Πρέπει να έχουμε κατά νου όχι μόνο το σύστημα σήμανσης αλλά και τα υπόλοιπα μέσα που έχουμε στη διάθεσή μας για την ενίσχυση της πληροφόρησης των καταναλωτών και της ικανότητάς τους να επιλέγουν μεταξύ των προϊόντων.
<SPEAKER ID="037" NAME="Kathy Sinnott" AFFILIATION="IND/DEM">
(EN) Κυρία Πρόεδρε, οι παρούσες εκθέσεις στοχεύουν στη βελτίωση της ρύθμισης της αγοράς προϊόντων, ιδίως κάνοντας πιο αυστηρές τις προϋποθέσεις αναγνώρισης του σήματος CE και απαγορεύοντας την κατάχρησή του. Καλά όλα αυτά, αλλά στο πλαίσιο της δικής μου παρέμβασης στη συζήτηση, θα παρεκκλίνω λιγάκι και θα αναφερθώ σε μία πτυχή που παραβλέπεται σε αυτές τις εκθέσεις, αλλά η οποία πιστεύω ότι είναι πολύ συναφής με τη συζήτηση για τα προϊόντα.
<P>
Στόχος των διαφόρων προτεινόμενων μέτρων είναι η ενθάρρυνση των ανθρώπων να αγοράζουν προϊόντα και μάλιστα ευρωπαϊκά. Πώς μπορούμε να συνδυάσουμε αυτή την ενθάρρυνση για αύξηση του καταναλωτισμού με την ανάγκη συνετής χρήσης των πόρων; Δηλαδή πώς θα κάνουμε κατανοητό ότι οι πόροι αυτοί πρέπει όχι μόνο να διανεμηθούν σε διεθνές επίπεδο αλλά και να διατηρηθούν για τις επόμενες γενιές;
<P>
Ορισμένα κράτη μέλη ασχολούνται κυρίως με την ανάπτυξη των οικονομιών τους, ενώ για άλλα το ζήτημα της υπεύθυνης περιβαλλοντικής διαχείρισης βρίσκεται σε ίδιο επίπεδο προτεραιότητας με το εμπόριο. Οι χώρες αυτές ψάχνουν τρόπους να συνδυάσουν το ανταγωνιστικό εμπόριο με τη διατήρηση ενός σωστού, βιώσιμου επιπέδου διαβίωσης και χρήσης των προϊόντων. " ενεργειακή αποδοτικότητα, η χρήση ανακυκλώσιμων υλικών και υλών χαμηλής τοξικότητας αποτελούν όλα βήματα προς τη σωστή κατεύθυνση, αλλά σημαντική προσθήκη αποτελεί η κατάργηση της προσχεδιασμένης απαρχαίωσης. " προσχεδιασμένη απαρχαίωση είναι η εσκεμμένη δημιουργία προϊόντων που δεν θα διαρκέσουν και που δεν μπορούν να επισκευασθούν.
<P>
Όταν αγόρασα τον πρώτο μου φούρνο μικροκυμάτων, αγόρασα επίτηδες έναν καλό που θα κρατούσε. Κράτησε δύο χρόνια. Όταν τον πήγα για επισκευή, μου είπαν ότι δεν άξιζε τον κόπο η επισκευή του και ότι δεν υπήρχε κανείς για να τον επισκευάσει. Έτσι, αγόρασα έναν άλλο καλό φούρνο μικροκυμάτων. Κράτησε δύο χρόνια. Τώρα πια αγοράζω νέο φούρνο μικροκυμάτων κάθε χρόνο -τον φθηνότερο που βρίσκω- και μετά τον πετάω.
<P>
Πρέπει να είμαστε προσεκτικοί όσον αφορά την εναρμόνισή μας ώστε να επιτρέψουμε στις αρμόδιες χώρες την επιλογή της απαγόρευσης εισόδου προϊόντων που περιλαμβάνουν προσχεδιασμένη απαρχαίωση, και να ενθαρρύνουμε τις χώρες να επιτρέπουν μόνο την είσοδο προϊόντων που θα κρατήσουν και που μπορούν να επισκευασθούν, διότι διαφορετικά στο τέλος του κύκλου χρήσης θα έρχονται αντιμέτωπες με βουνά απορριμμάτων.
<SPEAKER ID="038" NAME="Zita Pleštinská" AFFILIATION="PPE-DE">
(SK) Κυρίες και κύριοι, απολαμβάνω την πολύ ευχάριστη σημερινή ατμόσφαιρα κατά τη διάρκεια της συζήτησης για την εσωτερική αγορά και θα ήθελα να ευχαριστήσω όλους όσοι συνέβαλαν σε αυτή. Ασφαλώς, η δημοκρατία απαιτεί να ακούμε και αντίθετες από τη δική μας απόψεις, όπως εκείνη που εξέφρασε ο συνάδελφος κ. Bloom.
<P>
Έχω έναν γιο που ονομάζεται Andrej, και αυτός είναι ο λόγος που γνωρίζω ότι το όνομα Andrej σημαίνει αυτόν που είναι δυνατός και ισχυρός. Ο υπουργός Vizjak, που φέρει αυτό το όνομα, προσέδωσε στην παρούσα συζήτηση μια πολύ ισχυρή δυναμική. Θα ήθελα να σημειώσω ότι δεν είναι συνηθισμένη η παρουσία εκπροσώπων του Συμβουλίου σε τέτοιες συζητήσεις. Βασική προϋπόθεση για την καλή λειτουργία της ευρωπαϊκής εσωτερικής αγοράς προϊόντων είναι η κατάργηση των εμποδίων για τους οικονομικούς φορείς και η δημιουργία ευνοϊκών συνθηκών για τις εταιρείες, ιδίως για τα 23 εκατομμύρια των ΜΜΕ. Όσο για τον αριθμό των προϊόντων που προέρχονται από τις αναπτυσσόμενες χώρες, πρέπει να βρούμε λύσεις στις προκλήσεις της παγκοσμιοποίησης.
<P>
Μία τέτοια λύση είναι η παρουσία σαφών νομοθετικών κανόνων που θα διασφαλίζουν ότι όλα τα προϊόντα που θα εισάγονται στην ευρωπαϊκή αγορά, θα συμμορφώνονται προς τις ίδιες προδιαγραφές ασφάλειας, όπως και τα προϊόντα που κατασκευάζονται εντός της Κοινότητας. Οι βασικές αρχές της παρούσας δέσμης νομοθετικών μέτρων σχετικά με την εμπορία προϊόντων είναι, αφενός, η ευθύνη των κατασκευαστών για τη διασφάλιση της συμμόρφωσης των προϊόντων τους με τους υπάρχοντες ευρωπαϊκούς νόμους και, αφετέρου, η ευθύνη των κρατών μελών να διασφαλίσουν την εποπτεία της αγοράς της Ευρωπαϊκής Ένωσης. Οφείλω να παραδεχτώ ότι ανέπτυξα ιδιαίτερη συμπάθεια για το θέμα της ευρωπαϊκής τυποποίησης όταν υπήρξα εισηγήτρια του Ευρωπαϊκού Κοινοβουλίου σχετικά με τη χρηματοδότηση της ευρωπαϊκής τυποποίησης, και εξακολουθώ να νιώθω το ίδιο και τώρα.
<P>
Συνειδητοποιώ τη μεγάλη σημασία της εν λόγω σημαντικής πολιτικής της Ευρωπαϊκής Ένωσης και χαιρετίζω τη συμμετοχή του Επιτρόπου Verheugen. Ως εισηγήτρια της Ομάδας ΕΛΚ-ΕΔ, επικεντρώθηκα επίσης στις τροπολογίες στην έκθεση της κ. Christel Schaldemose σχετικά με την αύξηση των ευθυνών των εισαγωγέων, τη μείωση της διοικητικής επιβάρυνσης των ΜΜΕ και τη διατήρηση της νέας προσέγγισης ως βασικού πλαισίου για την εμπορία των προϊόντων. Επεσήμανα επίσης την ανάγκη για αποτελεσματικότερες εκστρατείες πληροφόρησης με στόχο την αύξηση της ενημέρωσης των καταναλωτών: αυτός είναι ο θεμέλιος λίθος για την ενίσχυση της εμπιστοσύνης των καταναλωτών στην εσωτερική αγορά της ΕΕ.
<P>
Στις τροπολογίες μου επικεντρώθηκα ιδίως στους καταναλωτές και τη σημασία της διασφάλισης ότι αυτοί θα προστατεύονται από προϊόντα που απειλούν την υγεία τους. Επεσήμανα επίσης την ανάγκη για αποτελεσματικότερες εκστρατείες πληροφόρησης με στόχο την ενίσχυση της ενημέρωσης των καταναλωτών: αυτός είναι ο θεμέλιος λίθος για την αύξηση της εμπιστοσύνης των καταναλωτών στην εσωτερική αγορά της ΕΕ. Από πρακτικής άποψης, βλέπουμε ότι, επί του παρόντος, η σήμανση CE δεν παρέχει επαρκείς εγγυήσεις ότι ένα προϊόν είναι πραγματικά ασφαλές. Για τον λόγο αυτό προσπαθήσαμε, μέσω της παρούσας δέσμης νομοθετικών μέτρων, να δώσουμε μεγαλύτερη πρακτική χρησιμότητα στη σήμανση CE, να εισαγάγουμε κυρώσεις σε περίπτωση κατάχρησής της, να κάνουμε πιο αυστηρούς τους κανόνες που αφορούν την ανάθεσή της και να ενισχύσουμε σημαντικά το σύστημα ελέγχων της αγοράς.
<P>
Ο συμβιβασμός που επιτεύχθηκε περιλαμβάνει τη μεταφορά και ένταξη κάποιων από τα άρθρα που σχετίζονται με τη σήμανση CE στον κανονισμό. Αυτό αποτελεί πολύ θετικό βήμα. Ολοκληρώνοντας, θα ήθελα να ευχαριστήσω την κ. Christel Schaldemose και τους άλλους εισηγητές για την εποικοδομητική συνεργασία τους, που μας βοήθησε να ενοποιήσουμε την ορολογία, τις διαδικασίες και τα πρότυπα για την αξιολόγηση της συμμόρφωσης, ούτως ώστε να μπορέσουμε να τα χρησιμοποιήσουμε στην αναθεώρηση των τομεακών οδηγιών, ιδίως της πολυαναμενόμενης οδηγίας για τα παιχνίδια, προς ικανοποίηση όλων των ευρωπαίων καταναλωτών.
<SPEAKER ID="039" NAME="Mia De Vits" AFFILIATION="PSE">
(NL) Κυρία Πρόεδρε, κύριε Επίτροπε, κύριε Vizjak, κυρίες και κύριοι, θα ήθελα να εκφράσω προς όλους τις ευχαριστίες μου για τις προσπάθειες που κατέβαλαν, αλλά ιδίως προς τον εισηγητή, Alexander Stubb, ο οποίος συνέβαλε ενεργά στο να συμπεριλάβει εμάς, τους σκιώδεις εισηγητές της παρούσας έκθεσης, σε όλες τις πτυχές των συζητήσεων. Σας ευχαριστούμε.
<P>
" έγκριση της δέσμης μέτρων για τα προϊόντα σηματοδοτεί σημαντική πρόοδο προς την επίτευξη της ενιαίας ευρωπαϊκής αγοράς προϊόντων και οι τρεις προτάσεις αποτελούν από κοινού αναγκαία μέσα, ούτως ώστε να αποκτήσουμε μία ενιαία αγορά προϊόντων που θα λειτουργεί σωστά. Υπάρχει μεν η αρχή της αμοιβαίας αναγνώρισης, αλλά μόνο σε θεωρητικό επίπεδο, ενώ πολύ συχνά, αγνοείται. " ενιαία αγορά σήμερα δεν λειτουργεί έτσι όπως την είχε φανταστεί ο Jacques Delors πριν από είκοσι πέντε χρόνια. " Ευρωπαϊκή Επιτροπή υπολογίζει ότι οι εταιρείες επιβαρύνονται κατά ποσοστό 2 έως 10% περισσότερο όταν πωλούν τα προϊόντα τους σε άλλα κράτη μέλη, διότι η αρχή της αμοιβαίας αναγνώρισης εφαρμόζεται με λανθασμένο τρόπο. Για την ακρίβεια, όπως υπολογίσατε κι εσείς, κύριε Stubb, αυτό σημαίνει πρόσθετο κόστος για την Ένωση που ανέρχεται συνολικά σε 150 δισ. ευρώ ετησίως. Αυτά τα νέα είναι άσχημα για τις επιχειρήσεις και τους υπαλλήλους τους, αλλά και για τους καταναλωτές που πρέπει κατά συνέπεια να πληρώνουν υψηλότερες τιμές. Ήταν, επομένως, καιρός να εκσυγχρονίσουμε την αρχή της αμοιβαίας αναγνώρισης και να την εφαρμόσουμε κατάλληλα. Εξ ου και η παρούσα αυστηρά σχεδιασμένη διαδικασία της αντιστροφής του βάρους της απόδειξης, η οποία απαιτεί την ενημέρωση της Επιτροπής σχετικά με την απόφαση των κρατών μελών στο τέλος της διαδικασίας. Ελπίζω η Επιτροπή να αναλάβει δράση στο τέλος της διαδικασίας, ακόμα και αν τελικά παραμείνουν κάποιοι μικροί κανόνες που δεν θα βασίζονται σε αντικειμενικά κριτήρια.
<P>
Ένα δυο πράγματα για το μέλλον: τα αυστηρά κριτήρια ποιότητας για τις εθνικές αρχές εποπτείας αποτελούν βήμα προόδου αλλά εκείνο που τελικά χρειαζόμαστε είναι να βελτιώσουμε τη διασυνοριακή συνεργασία όσον αφορά την εποπτεία. Με την Επιτροπή Εσωτερικής Αγοράς, στην οποία ανήκουμε, επισκεφτήκαμε το λιμάνι της Αμβέρσας και εκεί διαπιστώσαμε ότι οι τελωνειακές υπηρεσίες ζητούν μεγαλύτερη χρηματοδότηση -ζήτημα που εμπίπτει στην αρμοδιότητα των κρατών μελών- αλλά ζητούν επίσης και μεγαλύτερη διασυνοριακή συνεργασία, κάτι που θα πρέπει να εξετάσουμε στο μέλλον.
<P>
Δεύτερον, διαθέτουμε μεγαλύτερη σαφήνεια όσον αφορά το σήμα CE, αλλά συμφωνώ με την κ. McCarthy και την κ. Gebhardt ότι πρέπει να εργαστούμε ώστε στο μέλλον να αποκτήσουμε μια πραγματική σήμανση ασφαλείας. Επικροτώ τη θετική απάντηση του Επιτρόπου Verheugen εν προκειμένω. " αμοιβαία αναγνώριση πρέπει να λειτουργήσει καλύτερα, και όλα τα εμπλεκόμενα μέρη πρέπει να αποδεχτούν τις ευθύνες τους εδώ, όπως και τα κράτη μέλη και η Επιτροπή. Ωστόσο, παραμένει η δεύτερη καλύτερη λύση. Στο μέλλον επιθυμούμε να δούμε νομοθετικές πρωτοβουλίες εναρμόνισης που θα ολοκληρώσουν την ενιαία αγορά προϊόντων.
<SPEAKER ID="040" NAME="Frédérique Ries" AFFILIATION="ALDE">
(FR) Κυρία Πρόεδρε, με όλο τον δέοντα σεβασμό στον κ. Bloom, που εγκατέλειψε ήδη την αίθουσα, θα ήθελα κι εγώ να προσθέσω τα δικά μου συγχαρητήρια στους τρεις συνεισηγητές μας, να τους ευχαριστήσω για τον χρόνο που αφιέρωσαν και για την επιμονή τους όσον αφορά την επίτευξη ενός δίκαιου συμβιβασμού και μίας λύσης που θα ωφελήσει εξίσου τόσο τον κλάδο των ευρωπαίων κατασκευαστών όσο και την ασφάλεια των καταναλωτών.
<P>
Δεδομένου ότι έχω μόλις δύο λεπτά στη διάθεσή μου και ότι μιλώ ως εκπρόσωπος της Επιτροπής Περιβάλλοντος, συγχωρήστε την εστίασή μου σε βασικά σημεία, και ιδίως στο ζήτημα του συστήματος σήμανσης CE. Επτά μήνες μετά το συμβάν με τη Mattel και την απόσυρση από την αγορά -όπως ήδη ακούσαμε- περισσότερων από 20 εκατομμυρίων παιχνιδιών κινεζικής κατασκευής που έφεραν τη σήμανση CE, η Ένωση δέχεται περισσότερη πίεση από ποτέ για τη βελτίωση του συστήματος σήμανσης. Τα τελευταία χρόνια, υποστήριζε ένα ευέλικτο, εθελοντικό σύστημα που βασιζόταν στη νέα προσέγγιση - μία μέθοδο που αναμφίβολα έχει πλεονεκτήματα αλλά που όταν χρησιμοποιείται κατ' αποκλειστικότητα ενδέχεται να μην είναι απόλυτα αποτελεσματική, όταν ορισμένοι κατασκευαστές τοποθετούν το σήμα CE αδιαφορώντας για τους κανόνες, θέτοντας έτσι τους καταναλωτές σε πιθανό κίνδυνο όσον αφορά την ασφάλειά τους.
<P>
Αυτός είναι ο λόγος για τον οποίο η παρούσα δέσμη μέτρων είναι ουσιαστική, καθώς παρέχει στις αρχές που ασχολούνται με το εν λόγω πρόβλημα -δηλαδή τους οργανισμούς έγκρισης και πιστοποίησης και τις τελωνειακές υπηρεσίες- τα όπλα που χρειάζονται για να καταπολεμήσουν την κατάχρηση του συστήματος σήμανσης CE.
<P>
Δεν αποτελεί σύμπτωση το γεγονός ότι το Ευρωπαϊκό Κοινοβούλιο έχει ήδη εκφρασθεί σε περισσότερες από μία περιπτώσεις -με πιο πρόσφατη την περίπτωση του ψηφίσματος για την ασφάλεια των παιχνιδιών τον Σεπτέμβριο του 2007- υπέρ της αυστηρότερης εποπτείας της αγοράς. Ο εισηγητής μας, ο κ. Brie, αναφέρθηκε με ιδιαίτερη έμφαση στο συγκεκριμένο ζήτημα.
<P>
Ήδη από τον Ιανουάριο του 2004, με την υποστήριξη του Peter Liese, της Karin Scheele αλλά και του Claude Turmes, η έκθεσή μου για την οδηγία για τον οικολογικό σχεδιασμό των προϊόντων που καταναλώνουν ενέργεια εξέφραζε απογοήτευση για τις προφανείς ελλείψεις ως προς την ασφάλεια πολλών προϊόντων και την έλλειψη αξιοπιστίας ορισμένων συστημάτων σήμανσης, τόσο υποχρεωτικών όσο και εθελοντικών. Τέσσερα χρόνια μετά, δεν φαίνεται να έχουμε σημειώσει μεγάλη πρόοδο και πρέπει να πω -μιλώντας εξ ονόματος των πολλών επαγγελματιών που μας προσέγγισαν σχετικά με το παραπάνω ζήτημα- ότι είναι κρίμα.
<P>
Όλα τα μέτρα που εξασφαλίζουν μεγαλύτερη ασφάλεια δικαίου και παρέχουν επιπλέον βοήθεια προς τις βιομηχανίες και τις ΜΜΕ είναι ασφαλώς ευπρόσδεκτα. Έχω υπόψη μου εδώ το σύστημα τοπικών επαφών για τα προϊόντα που ανακοινώθηκε στην έκθεση, καθώς και την ανακοίνωση που έκανε σήμερα το πρωί ο Alexander Stubb σχετικά με τον δικό του, προσωπικό κόμβο πληροφόρησης. Δεν γνωρίζω εάν σκοπεύει να τον ονομάσει Stubb/SMEs.com, αλλά του εύχομαι καλή επιτυχία και πρέπει να πω ότι συμμερίζομαι την επιφυλακτική στάση των συναδέλφων μου, όπως αυτή εκφράσθηκε στην προφορική ερώτηση, όσον αφορά το ζήτημα της πρόσθετης σήμανσης και της συμβατότητάς της με το υπάρχον σύστημα.
<P>
Συμμερίζομαι πλήρως τις ανησυχίες που εξέφρασε σήμερα το πρωί η Arlene McCarthy, με το διδακτικό της παράδειγμα με τον βραστήρα και εκφράζω την ευγνωμοσύνη μου στον Επίτροπο που επέδειξε σημαντική κινητοποίηση σε σχέση με την ερώτηση αυτή.
<P>
Ολοκληρώνοντας, κυρία Πρόεδρε, θα ήθελα να επισημάνω ότι οι κανόνες που θεσπίζουμε εδώ θα έχουν αξία μόνο εφόσον τηρηθούν, όπως και προφανώς θα γίνει, από τους ευρωπαίους κατασκευαστές και διανομείς αλλά επίσης -κάτι πολύ σημαντικό, όπως σημείωσε μόλις η Mia De Vits- και από τους οικονομικούς φορείς από τρίτες χώρες, ιδίως τους εισαγωγείς.
<SPEAKER ID="041" NAME="Wiesław Stefan Kuc" AFFILIATION="UEN">
(PL) Κυρία Πρόεδρε, τα τελευταία χρόνια σημειώνονται ολοένα και περισσότερες περιπτώσεις, κατά τις οποίες προϊόντα που δεν ανταποκρίνονται στα πρότυπα της ΕΕ εισάγονται στην αγορά της. Δεν είναι μόνο τα κινεζικής κατασκευής παιχνίδια, αλλά και τα φυτοφάρμακα, τα προϊόντα φυτοπροστασίας, ακόμη και φάρμακα που εισάγονται παράνομα, και όχι μόνο αποτυγχάνουν να προστατεύσουν ή να θεραπεύσουν, αλλά σε πολλές περιπτώσεις είναι και βλαβερά. Οι τρεις εκθέσεις που έχουμε ενώπιόν μας -από τον κ. Brie, την κ. Schaldemose και τον κ. Stubb- αφορούν την εισαγωγή αγαθών στην αγορά της ΕΕ, την εφαρμογή τεχνικών κανόνων σε προϊόντα που κυκλοφορούν νομίμως στην αγορά και τις διευθετήσεις που αφορούν τη διαπίστευση και την εποπτεία της αγοράς. Δεν παραβιάζουν τη βασική αρχή της ελεύθερης κυκλοφορίας των προϊόντων στην αγορά της ΕΕ, αλλά επιτρέπουν την προστασία της εν λόγω αγοράς και ταυτόχρονα και των πολιτών μας.
<P>
Όπως ανέφεραν και οι εισηγητές, πρέπει να διασφαλίσουμε την κατάργηση των εξαιρέσεων και την όσο το δυνατόν ευρύτερη εφαρμογή και χρήση των προτεινόμενων κανονισμών και αποφάσεων. Εάν αυτό ήταν δυνατόν, επιθυμητή θα ήταν η παραγωγή ενός και μόνο εγγράφου στο πρότυπο άλλων κανονισμών αυτού του είδους, το οποίο θα αντιμετωπίζει τα προβλήματα με ολοκληρωμένο τρόπο. Κατ' αυτό τον τρόπο, θα αποφεύγαμε τις πολυάριθμες επαναλήψεις επιχειρημάτων και ορολογίας που ενδέχεται να οδηγήσουν σε αντιφατικές ερμηνείες. Τα σχέδια και οι εκθέσεις που μας υποβλήθηκαν αποτελούν εξαιρετική βάση για τη δημιουργία ενός ολοκληρωμένου ομοιογενούς εγγράφου.
<SPEAKER ID="042" NAME="Małgorzata Handzlik" AFFILIATION="PPE-DE">
(PL) Κυρία Πρόεδρε, συγχαίρω τους τρεις εισηγητές για τις εξαιρετικές, εποικοδομητικές εκθέσεις τους. " εισαγωγή προϊόντων στην κυκλοφορία στην επικράτεια της Ένωσης αποτελεί αναμφίβολα πολύ σοβαρό ζήτημα. Όλοι θυμούμαστε τα πρόσφατα προβλήματα που προκλήθηκαν από την εισαγωγή επισφαλών παιχνιδιών στην αγορά της ΕΕ. Τα παιχνίδια αυτά δεν ανακαλύφθηκαν από τις ελεγκτικές αρχές της ΕΕ, καθώς, όπως και σε πολλές άλλες περιπτώσεις, το σύστημα παρακολούθησης αποδείχθηκε αναποτελεσματικό.
<P>
Συμβαίνει όλο και συχνότερα, κατασκευαστές να τοποθετούν το σήμα CE στα προϊόντα τους χωρίς κανέναν έλεγχο, παρά το γεγονός ότι τα εν λόγω προϊόντα δεν πληρούν τα κριτήρια της ΕΕ. Επιπλέον, το σήμα CE έχει παραχαραχθεί σε πολλές περιπτώσεις. Αυτοί και άλλοι λόγοι βρίσκονται πίσω από την προτεινόμενη από την Επιτροπή δέσμη μέτρων που αφορούν την εισαγωγή προϊόντων στην αγορά της ΕΕ.
<P>
Θα ήθελα να αναφερθώ σε ένα σημείο που αφορά ένα από τα τρία έγγραφα της δέσμης μέτρων, και συγκεκριμένα την έκθεση του κ. Brie σχετικά με τη διαπίστευση και την εποπτεία της αγοράς. Θεωρώ ιδιαίτερα σημαντικό το ζήτημα του σήματος CE που εξετάζεται στην εν λόγω έκθεση. Χαίρομαι διότι τα μέλη του Κοινοβουλίου τοποθετήθηκαν υπέρ του σήματος CE, το οποίο θεώρησαν σημαντική εγγύηση της συμμόρφωσης προς τα πρότυπα της ΕΕ και -το σημαντικότερο- διότι υποστηρίζουν την ενίσχυση της θέση του.
<P>
Ένα σημαντικό ζήτημα που συζητήθηκε εν προκειμένω είναι το πρόβλημα των άλλων εθνικών σημάτων που υπάρχουν στην αγορά της ΕΕ. Θα ήθελα να επισημάνω εδώ ότι, κατά την ένταξή της στην ΕΕ, ζητήθηκε επανειλημμένα από την Πολωνία να μην εντάξει τα σήματα ασφαλείας άλλων χωρών στο εθνικό της σύστημα. Συμμορφωθήκαμε με την οδηγία αυτή, φτάνοντας στο σημείο να καταργήσουμε το δικό μας σήμα B, το οποίο αποτελούσε το πολωνικό σύμβολο ασφάλειας των προϊόντων. Επομένως, είχε σημασία για εμάς να ακολουθηθεί η προσέγγιση της ΕΕ και να γίνει σεβαστή η αρχή της μη διάκρισης στη νέα νομοθεσία μέσω της ενσωμάτωσης απαγόρευσης σχετικά με την εισαγωγή νέων σημάτων ασφαλείας, πέραν του CE.
<P>
Χαίρομαι ιδιαίτερα που βλέπω ότι το Συμβούλιο, η Επιτροπή και το Κοινοβούλιο έμειναν πιστά στη θέση αυτή, διαγράφοντας τις αντίστοιχες διατάξεις και διατηρώντας το υπάρχον καθεστώς. Θεωρώ εντούτοις ότι πρέπει να συνεργαστούμε στο ζήτημα του ευρωπαϊκού σήματος CE με στόχο την κατάργηση των άλλων σημάτων από την αγορά σε μακροπρόθεσμο ορίζοντα, παρότι μια πρωτοβουλία με αυτό τον σκοπό θα πρέπει να περιμένει μέχρις ότου η Επιτροπή εξετάσει το ζήτημα.
<SPEAKER ID="043" NAME="Anna Hedh" AFFILIATION="PSE">
(SV) Σας ευχαριστώ, κυρία Πρόεδρε. Θέλω κι εγώ να ευχαριστήσω θερμά τους εισηγητές για την πολύ καλή εργασία τους. Ήταν συναρπαστικό να παρακολουθεί κανείς την πρόοδό τους.
<P>
Αν και υποστηρίζω μια περισσότερο διακυβερνητική συνεργασία, αντιλαμβάνομαι ότι υπάρχουν περιπτώσεις που οι νόμοι μας στο πλαίσιο της Ένωσης πρέπει να είναι όσο το δυνατόν πιο ομοιόμορφοι. " δέσμη νομοθετικών μέτρων σχετικά με την εμπορία των προϊόντων στην εσωτερική αγορά αποτελεί μια τέτοια περίπτωση, εφόσον αυτά που παράγουμε και εισάγουμε στην ΕΕ κυκλοφορούν ελεύθερα στην εσωτερική αγορά. Για εμένα έχει τεράστια σημασία η ασφάλεια των καταναλωτών στην αγορά.
<P>
Ως εκ τούτου, χαιρετίζω τις προτάσεις των εισηγητών που περιλαμβάνονται στη δέσμη νομοθετικών μέτρων και οι οποίες σε πολλές περιπτώσεις βελτιώνουν τις προτάσεις της Επιτροπής. Για παράδειγμα, η κ. Schaldemose ζητεί οι εισαγωγείς να φέρουν την ευθύνη της διασφάλισης ότι τα προϊόντα που εισάγουν συμμορφώνονται με τους κανόνες της ΕΕ.
<P>
Θεωρώ ότι αυτό έχει ιδιαίτερα μεγάλη σημασία, τώρα που σκοπεύουμε να προβούμε στην αναθεώρηση της οδηγίας για την ασφάλεια των παιχνιδιών, εξαιτίας των προβλημάτων στην αγορά παιχνιδιών που είδαν πρόσφατα το φως της δημοσιότητας. Θεωρώ ότι είναι αυτονόητο ότι οι εισαγωγείς πρέπει να φέρουν την ευθύνη και να διακινδυνεύουν να τους επιβληθούν κυρώσεις, σε περίπτωση που εισάγουν επικίνδυνα προϊόντα. Αν όχι αυτοί, ποιος άλλος; Πρέπει επίσης να τροποποιήσουμε και να ενισχύσουμε το σύστημα σήμανσης CE. Αν και αυτό ακριβώς είναι το πιο ευαίσθητο ζήτημα που θίχτηκε, θεωρώ ότι οι εισηγητές σημείωσαν μεγάλη πρόοδο.
<P>
Όπως ανέφερε η κ. Schaldemose, το σύστημα σήμανσης CE δεν αποτελεί τη λύση σε όλα τα προβλήματα ασφαλείας που αντιμετωπίζουμε στο πλαίσιο της εσωτερικής αγοράς. Ωστόσο, πολλοί καταναλωτές θεωρούν σήμερα ότι το σήμα CE σημαίνει ότι τα προϊόντα είναι ασφαλή, ιδίως όσον αφορά παιχνίδια και συσκευές. Είδαμε την κ. McCarthy να το αποδεικνύει με έναν βραστήρα και ένα παιχνίδι. Είναι δική μας ευθύνη να διασφαλίσουμε ότι το σύστημα σήμανσης θα ενισχυθεί και ότι η εποπτεία της αγοράς θα λειτουργεί πραγματικά σε όλα τα κράτη μέλη.
<P>
Τέλος, θα ήθελα να τονίσω για μία ακόμα φορά ότι οι καταναλωτές μας πρέπει να έχουν πρώτη προτεραιότητα, διότι χωρίς ασφαλείς και σίγουρους καταναλωτές δεν θα καταφέρουμε να έχουμε μια ανθηρή αγορά.
<SPEAKER ID="044" NAME="Magor Imre Csibi" AFFILIATION="ALDE">
(RO) Θα ήθελα να κάνω κάποιες παρατηρήσεις όσον αφορά τη σήμανση CE. Σήμερα, αυτή εφαρμόζεται σε κάθε προϊόν που καλύπτεται από ευρωπαϊκή οδηγία. Εφόσον οι κατασκευαστές είναι σε θέση να τοποθετούν σήμανση στα περισσότερα προϊόντα χωρίς κανένα έλεγχο από τρίτη αρχή ή ανεξάρτητο οργανισμό, η σήμανση αυτή δεν θα είναι αποτελεσματική. Αυτό είναι το πρώτο πρόβλημα.
<P>
Επομένως, συμφωνούμε όλοι ότι το τρέχον σύστημα σήμανσης CE για τα προϊόντα δεν μπορεί να αποτελέσει εγγύηση ασφαλείας για τους ευρωπαίους καταναλωτές. Για την ακρίβεια, δεν σχεδιάσθηκε καν με την πρόθεση να αποτελέσει σήμανση ασφάλειας.
<P>
Αγαπητέ Επίτροπε Verheugen, πέρσι δηλώσατε ότι ποτέ δεν θα εξασφαλίσουμε 100% ασφάλεια των προϊόντων. Αυτός είναι ο λόγος για τον οποίο ζητώ από την Ευρωπαϊκή Επιτροπή να λάβει υπόψη, πέρα από την προσεκτικότερη εποπτεία της αγοράς και τους αυστηρότερους τελωνειακούς ελέγχους, το ενδεχόμενο επιβολής αυστηρότερων ποινών για τις εταιρείες που κατασκευάζουν ή εισάγουν προϊόντα τα οποία δεν συμμορφώνονται με τα πρότυπα και τις οδηγίες της ΕΕ.
<P>
Ας μην ξεχνούμε ότι οι περισσότεροι από τους ευρωπαίους καταναλωτές θεωρούν, χωρίς να έχουν ενημερωθεί σχετικά, ότι ένα προϊόν που φέρει το σήμα CE έχει κατασκευασθεί στην Ευρώπη ή έχει πιστοποιηθεί από ανεξάρτητο ευρωπαϊκό οργανισμό. Αυτό είναι το δεύτερο πρόβλημα. Ακόμα και ο Επίτροπος Verheugen θεωρεί ότι η σημερινή σήμανση CE μπορεί να προκαλεί σύγχυση. Αυτό δεν πρέπει να συνεχιστεί και ζητώ, ως εκ τούτου, από την Ευρωπαϊκή Επιτροπή να ξεκινήσει εκστρατείες ενημέρωσης των ευρωπαίων καταναλωτών, ούτως ώστε να μην θεωρούν λανθασμένα το σήμα CE ως σήμα ποιότητας και ασφάλειας.
<P>
Κύριε Επίτροπε, αγαπητοί συνάδελφοι, όλοι συμφωνούμε ότι θα πρέπει να υπάρξει μία σήμανση που θα πιστοποιεί την ασφάλεια των προϊόντων. Είτε θα βελτιωθεί η υπάρχουσα σήμανση CE, είτε θα υπάρξει μια νέα. " λύση πρέπει να βρεθεί όσο το δυνατόν συντομότερα. " εσωτερική αγορά περιλαμβάνει, εκτός από την ελεύθερη κυκλοφορία των προϊόντων, και την ανάληψη αποτελεσματικής δράσης για την προστασία των καταναλωτών.
<SPEAKER ID="045" NAME="Zuzana Roithová" AFFILIATION="PPE-DE">
(CS) Κύριε Επίτροπε, η δυναμική ανάπτυξη της εσωτερικής αγοράς της ΕΕ και η ακόμα πιο δυναμική εισαγωγή επικίνδυνων προϊόντων, προερχόμενων κυρίως από την Κίνα, μας αναγκάζουν να εκσυγχρονίσουμε τους κανόνες που αφορούν την εμπορία των προϊόντων, συμπεριλαμβανομένων εκείνων που δεν έχουν εναρμονισθεί. " παρούσα τριπλή δέσμη νομοθετικών μέτρων θα απλοποιήσει τις γραφειοκρατικές διαδικασίες και θα καταστήσει ευκολότερη για τα κράτη μέλη τη βελτίωση της εποπτείας της αγοράς της ΕΕ, η οποία σήμερα δεν λειτουργεί σε ένα μόνο επίπεδο. Αυτός είναι ο λόγος για τον οποίο, μετά από εκτενή συζήτηση, κάνουμε πιο αυστηρές τις προδιαγραφές που αφορούν ολόκληρη την αλυσίδα εφοδιασμού, αρχίζοντας από τους παραγωγούς σε ΕΕ ή Κίνα και φτάνοντας στους εισαγωγείς και τους διανομείς εντός της ΕΕ. Εναρμονίζουμε τους κανόνες για τη διαπίστευση των φορέων και την αμοιβαία αναγνώριση της πιστοποίησης.
<P>
Πέραν των οργανισμών εποπτείας, ο ρόλος της ενημέρωσης των καταναλωτών αποκτά ολοένα και μεγαλύτερη σημασία: οι ενημερωμένοι καταναλωτές θα είναι και περισσότερο ικανοί να διακρίνουν μεταξύ των προϊόντων βασιζόμενοι στη σήμανση αυτών, εξ ου και οι προσπάθειές μας για ενίσχυση της σημασίας της ευρωπαϊκής σήμανσης CE, η οποία υποδεικνύει στις αρχές εποπτείας και τους ενημερωμένους καταναλωτές ότι τα προϊόντα πληρούν τα ευρωπαϊκά κριτήρια ποιότητας και ασφάλειας. Πρέπει να καταπολεμήσουμε επίσης την εκμετάλλευσή της, συμπεριλαμβανομένης της σκόπιμης σύγχυσής της με άλλα σήματα, όπως το China Export.
<P>
Ανακάλυψα ότι η ευρωπαϊκή σήμανση δεν έχει ακόμα καταχωρηθεί σε μητρώο, γι' αυτό και ζήτησα από την Επιτροπή να το κάνει. Παρότι η Επιτροπή ανέφερε ότι η διαδικασία καταχώρησης είχε ξεκινήσει, στη δημοσιευμένη ανακοίνωση δεν αναφερόταν κάτι σχετικό με αίτηση καταχώρησης. Καλώ για μία ακόμα φορά την Επιτροπή να αναλάβει δράση σε σχέση με το εν λόγω ζήτημα.
<P>
Κύριε Επίτροπε, σας καλώ επίσης μετ' επιτάσεως να καταχωρήσετε σε μητρώο την ευρωπαϊκή σήμανση για τις διεθνείς αγορές. Αμφότερα τα μέτρα αυτά θα διευκολύνουν την περαιτέρω ανάληψη νομικών μέτρων κατά της κατάχρησης, συμπεριλαμβανομένων όσων οδηγούν σε αποζημίωση. Θεωρώ τις καθυστερήσεις εν προκειμένω αδικαιολόγητες. Θα ήθελα να εκφράσω την εκτίμησή μου για το εξαιρετικό έργο της Επιτροπής κατά την προετοιμασία της παρούσας "δέσμης μέτρων για τα προϊόντα", και ιδίως για το ολοκληρωμένο έργο όλων των εισηγητών, τους οποίους θα ήθελα να συγχαρώ για το εξαιρετικό αποτέλεσμα.
<SPEAKER ID="046" NAME="Manuel Medina Ortega" AFFILIATION="PSE">
(ES) Κυρία Πρόεδρε, πριν από περίπου τριάντα χρόνια, το ΔΕΚ θέσπισε την αρχή της αμοιβαίας αναγνώρισης στην απόφασή του για την υπόθεση Cassis de Dijon. Ένας από τους σημερινούς εισηγητές, ο κ. Stubb, δήλωσε ότι η παρούσα δέσμη μέτρων αποτελεί προσπάθεια να εφαρμοσθεί η απόφαση της υπόθεσης Cassis de Dijon σε νομοθετικό επίπεδο. " απόφαση, ωστόσο, δεν μπορεί να αντικατασταθεί από νομοθετικό κείμενο, διότι στην πραγματικότητα η απόφαση αποτελεί μέσο που χρησιμοποιήθηκε από το ΔΕΚ για να επιβάλει την εναρμόνιση της εσωτερικής αγοράς.
<P>
" σημερινή δέσμη μέτρων αποτελεί υποκατάστατο που ανταποκρίνεται σε μία μεγαλύτερη ανάγκη που καταδείχθηκε στη διάρκεια της σημερινής συζήτησης, δηλαδή την ανάγκη για γνήσια εναρμόνιση της παραγωγής στο εσωτερικό της Ευρωπαϊκής Ένωσης.
<P>
Το υπάρχον σύστημα αμοιβαίας αναγνώρισης σημαίνει ότι είμαστε εκτεθειμένοι σε αλυσίδες που σπάνε στον πιο αδύναμο κρίκο τους. Αυτό συνέβη, για παράδειγμα με την ασθένεια των τρελών αγελάδων, όταν η βρετανική κυβέρνηση αποφάσισε να προβεί σε απορύθμιση της διαδικασίας παρασκευής οστεοκρεατάλευρων. Το ίδιο συνέβη και πρόσφατα σε έναν άλλο τομέα, με την εταιρεία Equitable Life, εξαιτίας της ανεπαρκούς ρύθμισης του χρηματοπιστωτικού τομέα.
<P>
" δέσμη αυτή αποτελεί βήμα προόδου, μολονότι μικρό, διότι είναι φυσικό οι κυβερνήσεις να μην επιθυμούν να χάσουν τις αρμοδιότητές τους όσον αφορά την προστασία των πολιτών τους -όπως πολύ σωστά συνόψισε η κ. Hedh- εφόσον πρώτον, υπάρχουν κυβερνήσεις που δεν έχουν κατορθώσει να θεσπίσουν το υψηλότερο επίπεδο ελέγχου και, δεύτερον, δεν υπάρχει σύστημα ελέγχου υπό τη διαχείριση της Ευρωπαϊκής Ένωσης. Εν ολίγοις, πρόκειται για ελλιπές υποκατάστατο μιας γνήσιας νομοθεσίας σε επίπεδο Ευρωπαϊκής Ένωσης που θα αντικαταστήσει τις 27 εθνικές αντίστοιχες νομοθεσίες.
<P>
Το Ευρωπαϊκό Κοινοβούλιο θα εγκρίνει πιθανότατα την παρούσα δέσμη και πιστεύω ότι είναι καλή, αλλά δεν μπορούμε να επαναπαυτούμε σε αυτό, διότι χωρίς γνήσια κοινοτική νομοθεσία, χωρίς γνήσια πιστοποίηση της ποιότητας που θα εφησυχάσει τους πολίτες σε ολόκληρη την Ευρωπαϊκή Ένωση, δεν θα μπορέσουμε να επιτύχουμε σημαντική πρόοδο όσον αφορά την οικοδόμηση της αγοράς για τα ευρωπαϊκά προϊόντα.
<P>
(Χειροκροτήματα)
<SPEAKER ID="047" NAME="Anja Weisgerber" AFFILIATION="PPE-DE">
(DE) Κυρία Πρόεδρε, κυρίες και κύριοι, το γεγονός ότι είμαστε σε θέση να εγκρίνουμε τη δέσμη μέτρων για τα προϊόντα κατά την πρώτη ανάγνωση αποτελεί τεράστια ένδειξη της εξαιρετικής συνεργασίας που επετεύχθη εντός του Ευρωπαϊκού Κοινοβουλίου, αλλά και μεταξύ του Κοινοβουλίου και του Συμβουλίου.
<P>
Πρόκειται για σημαντικό νομοθετικό έργο, τόσο για όσους συμμετέχουν σε εμπορικές επιχειρήσεις όσο και, ιδίως, για τους καταναλωτές. Μέσω της εν λόγω δέσμης μέτρων εξαλείφουμε τα εμπόδια που έχουν προκύψει στο εμπόριο λόγω των διαφορετικών τεχνικών κανόνων μεταξύ των κρατών μελών. Ταυτόχρονα, εγγυόμαστε την ποιότητα των προϊόντων που κυκλοφορούν στο πλαίσιο της ευρωπαϊκής αγοράς. " νέα νομοθεσία θα διασφαλίσει ότι τα προϊόντα που δεν συμμορφώνονται με το δίκαιο της ΕΕ ή που δεν είναι ασφαλή θα αποσύρονται αμέσως από την αγορά ή δεν θα φτάνουν σε αυτήν εξαρχής. Τα επικίνδυνα προϊόντα θα αναφέρονται χωρίς καθυστέρηση στην Επιτροπή, ούτως ώστε να αποσυρθούν από την κυκλοφορία σε όλα τα κράτη μέλη. " συνεργασία με χώρες εκτός της ΕΕ -μόνο την Κίνα αν σκεφτούμε- θα βελτιωθεί από τον κανονισμό μέσω μέτρων, όπως κοινά προγράμματα και ανταλλαγές τεχνικής εμπειρίας.
<P>
Μέσω αυτών των νέων διατάξεων, εξασφαλίζουμε την αποτελεσματική εποπτεία της αγοράς και τον καλύτερο έλεγχο σε ολόκληρη την Ευρώπη. Αυτό είναι εξάλλου που έχει τη μεγαλύτερη αξία.
<P>
Σε όλες μας τις συζητήσεις και τις διαπραγματεύσεις, επικεντρωθήκαμε πρωτίστως στον καταναλωτή. Το σήμα CE, για παράδειγμα, υποδεικνύει τη συμμόρφωση του καταναλωτή με τις ευρωπαϊκές προδιαγραφές που αφορούν το εν λόγω προϊόν. Τώρα, ωστόσο, οι εισαγωγείς επωμίζονται μεγαλύτερο μερίδιο της ευθύνης παράλληλα με τους κατασκευαστές. Ειδικότερα, απαγορεύονται τα πλαστά ή παραπλανητικά σήματα CE, και όσοι τα χρησιμοποιούν θα αντιμετωπίζουν ποινικές διώξεις στα κράτη μέλη. Όλα αυτά στοχεύουν στην προστασία των καταναλωτών, αλλά διασφαλίζουν επίσης τους έντιμους επιχειρηματίες που τηρούν όλους τους κανόνες. Μία από τις βασικές επιτυχίες μας ήταν η διατήρηση των δοκιμασμένων και ελεγμένων εθνικών σημάτων ασφαλείας, όπως το γερμανικό σύμβολο "GS". Οι καταναλωτές γνωρίζουν κι εμπιστεύονται τα σήματα αυτά.
<P>
Την Πέμπτη θα εγκρίνουμε μια σειρά κανόνων που προωθούν με τον καλύτερο τρόπο το εμπόριο προϊόντων στην εσωτερική αγορά, ενώ παράλληλα -και αυτό είναι πολύ σημαντικό- προστατεύουν τους καταναλωτές μέσω καλύτερης εποπτείας.
<SPEAKER ID="048" NAME="Bernadette Vergnaud" AFFILIATION="PSE">
(FR) Κυρία Πρόεδρε, κύριε Επίτροπε, κυρίες και κύριοι, οι ευρωπαίοι καταναλωτές περιμένουν ότι τα προϊόντα που αγοράζουν απολαύουν καλύτερης προστασίας όσον αφορά την ασφάλεια. Πολύ συχνά ακούμε στις ειδήσεις στην τηλεόραση ότι το τάδε προϊόν που προέρχεται από κάποια χώρα εκτός της Ευρωπαϊκής Ένωσης ενέχει κίνδυνο για την ασφάλεια ή την υγεία. " παρούσα δέσμη μέτρων αποτελεί εντυπωσιακή απάντηση στα προβλήματα αυτά, και θα ήθελα να επισημάνω το έργο που έφεραν εις πέρας οι τρεις εισηγητές μας κατά τη διάρκεια των διαπραγματεύσεων, επιμένοντας στη σημασία της προστασίας των καταναλωτών.
<P>
Στο σημερινό κλίμα που αφορά την ασφάλεια των προϊόντων, η ύπαρξη νέων νομικών μέσων αποτελεί απόλυτη ανάγκη. Θα ήθελα, ιδίως, να επιστήσω την προσοχή σας στην προφορική ερώτηση που θα ακολουθήσει και αφορά την αναθεώρηση των κανόνων που αφορούν τη χρήση της σήμανσης CE.
<P>
" σήμανση θεωρείται μέχρι σήμερα από τους ευρωπαίους πολίτες ως ένδειξη εμπιστοσύνης και διαβεβαίωση της ασφάλειας, ενώ στην πραγματικότητα δεν είναι τίποτα παραπάνω από δήλωση του κατασκευαστή ότι το προϊόν του συμμορφώνεται με την ευρωπαϊκή νομοθεσία. Αυτό σημαίνει ότι συχνά τοποθετείται ανεξέλεγκτα και χρησιμοποιείται με ακατάλληλο τρόπο. Φτάνει να σκεφτούμε την υπόθεση των παιχνιδιών Mattel. Θα χαρώ πολύ να δω μια πρόταση από την Επιτροπή για πρόσθετο σήμα που θα προσδώσει στο σύστημα μεγαλύτερη αξιοπιστία και θα βελτιώσει την ενημέρωση των καταναλωτών, με στόχο να καταστήσει ασφαλέστερα τα εισαγόμενα προϊόντα. Δεν έχω, ωστόσο, καμία αμφιβολία ότι η Επίτροπος Kuneva θα επιδιώξει με αφοσίωση την αντιμετώπιση αυτού του ζητήματος. Πάντα καθιστά σαφή την υποστήριξή της σε θέματα βελτίωσης της εμπιστοσύνης των καταναλωτών.
<P>
Εκείνο που χρειαζόμαστε -και εκείνο που προτείνει η έκθεση της κ. Schaldemose- είναι αυστηρότερη εποπτεία της αγοράς που θα αποτρέψει την κατάχρηση του συστήματος σήμανσης και θα διευκρινίσει τις ευθύνες εισαγωγέων και κατασκευαστών, διότι τελικά μόνο αυτοί φέρουν την ευθύνη της διοχέτευσης στην αγορά προϊόντων που είναι ασφαλή, και γνωρίζουμε όλοι καλά ότι η συνεργασία μεταξύ των εθνικών αρχών εποπτείας της αγοράς και των τελωνειακών υπηρεσιών είναι πολύ ακανόνιστη.
<P>
Βασική προτεραιότητα αποτελεί να καταστήσουμε τους εισαγωγείς άμεσα υπεύθυνους για την ασφάλεια των προϊόντων που εισάγουν. Προς το παρόν, είναι πολύ δύσκολο να επιβάλλουμε κυρώσεις εναντίον τους, διότι σε κάποιες περιπτώσεις, μέχρις ότου τα προβλήματα έρθουν στο φως στην Ευρώπη, οι κατασκευαστές έκλεισαν τα εργοστάσιά τους και εξαφανίστηκαν. Πρόκειται για μια κατάσταση που δεν μπορούμε πλέον να αποδεχτούμε.
<P>
Θα ήθελα να τελειώσω ευχαριστώντας την κ. Schaldemose που έλαβε υπόψη τις συνθήκες που αντιμετωπίζουν οι ΜΜΕ όσον αφορά τις διαδικασίες αξιολόγησης της συμμόρφωσης. " πρόκληση είναι να επιτευχθεί η κατάλληλη ισορροπία μεταξύ των διαδικασιών που ενδέχεται να είναι επαχθείς και υπέρμετρα δαπανηρές για τις μικρές επιχειρήσεις, συμπεριλαμβανομένης και της βιοτεχνίας, χωρίς να τους απαλλάξουμε από τις ευθύνες τους.
<SPEAKER ID="049" NAME="Agnes Schierhuber" AFFILIATION="PPE-DE">
(DE) Κυρία Πρόεδρε, κύριε Επίτροπε, κύριε Προεδρεύων του Συμβουλίου, θα ήθελα να εκφράσω τις ευχαριστίες μου για την παρούσα έκθεση και να υπενθυμίσω στο Κοινοβούλιο ότι το σήμα CE της Ευρωπαϊκής Ένωσης σημαίνει ότι ένα προϊόν συμμορφώνεται προς τα ευρωπαϊκά πρότυπα ποιότητας και αξιοπιστίας. Δεν πρέπει να υπάρχει καμία απολύτως αμφιβολία ότι στο μέλλον τα εισαγόμενα προϊόντα θα πρέπει να πληρούν τα ίδια ακριβώς πρότυπα που ισχύουν για τα προϊόντα που παράγονται στην Ευρωπαϊκή Ένωση. Μόνο τότε θα εξασφαλίσουμε ίσους όρους ανταγωνισμού. Θα πρέπει, ωστόσο, να είναι επίσης δυνατόν να συνεχιστεί η εμφανής σήμανση των προϊόντων με τα αναγνωρισμένα σύμβολα των κρατών μελών, διότι γνωρίζουμε ότι αυτά εμπνέουν μεγάλη εμπιστοσύνη σε πολλούς καταναλωτές.
<P>
Κλείνοντας, θα ήθελα να πω ότι μεγάλη σημασία έχουν επίσης οι πρόσθετες σημάνσεις για τα τοπικά προϊόντα και τα οργανικά τρόφιμα, εφόσον γνωρίζουμε ότι και αυτές είναι ευρέως διαδεδομένες και χαίρουν εμπιστοσύνης τόσο εντός όσο και πέραν της ευρωπαϊκής αγοράς, και το κύρος αυτό πρέπει να διατηρηθεί.
<SPEAKER ID="050" NAME="Bogdan Golik" AFFILIATION="PSE">
(PL) Κυρία Πρόεδρε, χαιρετίζω τη δέσμη μέτρων που υποβλήθηκε ενώπιόν μας σήμερα θεωρώντας τη βήμα προόδου, τόσο για τους καταναλωτές, όσο και για τους ευρωπαίους επιχειρηματίες. Θα ήθελα να πω λίγα λόγια σχετικά με την αρχή της αμοιβαίας αναγνώρισης. Δεν ξέρω αν το γνωρίζετε, κυρίες και κύριοι, αλλά έχουν ήδη περάσει 30 χρόνια από τότε που το Δικαστήριο των Ευρωπαϊκών Κοινοτήτων εξέδωσε την απόφασή του που αφορούσε αυτή την αρχή.
<P>
Δυστυχώς, η κατάσταση όσον αφορά την εφαρμογή από τα κράτη μέλη της αρχής της αμοιβαίας αναγνώρισης, η οποία έχει θεμελιώδη σημασία για τη λειτουργία της κοινής αγοράς, απέχει πάρα πολύ από το να είναι ικανοποιητική. Αποτελεί κοινή πρακτική για τις εταιρείες να υπόκεινται σε επαχθείς διοικητικές διαδικασίες, προτού μπορέσουν να διοχετεύσουν προϊόντα στην αγορά. Όντας ο ίδιος επιχειρηματίας, έχω αντιμετωπίσει από πρώτο χέρι τη γραφειοκρατία επί πολλά χρόνια.
<P>
Δεν ξέρω εάν συνειδητοποιείτε ότι το κόστος με το οποίο επιβαρύνονται οι επιχειρήσεις στην Ευρωπαϊκή Ένωση ως αποτέλεσμα της μη συμμόρφωσής τους είναι τεράστιο, και ότι η ίδια η Ένωση αντιμετωπίζει ζημία που αντιστοιχεί σε περίπου 150 δισ. ευρώ. Επομένως, εάν εξακολουθούμε να επιθυμούμε να κάνουμε την ευρωπαϊκή οικονομία ισχυρή και ανταγωνιστική στο πλαίσιο της στρατηγικής της Λισαβόνας και, στο όχι και τόσο μακρινό μέλλον, έναντι της Ινδίας, της Κίνας, της Βραζιλίας και άλλων δυνάμεων, πρέπει να αποδεχτούμε ότι η αρχή αυτή θα είναι κοινή για όλους μας και να της παράσχουμε τη δέουσα αναγνώριση.
<SPEAKER ID="051" NAME="Andrej Vizjak">
Προεδρεύων του Συμβουλίου. - (SL) Κυρίες και κύριοι, θα ήθελα να μοιραστώ μαζί σας μερικές τελικές σκέψεις σχετικά με τη σημασία της παρούσας συμφωνίας για τα τρία νομοθετικά μέτρα που έχουμε σχεδόν ολοκληρώσει και τα οποία θα συμβάλουν σε σημαντικό βαθμό στη βελτίωση της λειτουργίας της εσωτερικής αγοράς. Ο κ. Ayral θα ήταν σίγουρα πολύ χαρούμενος σήμερα. Μας λείπει πολύ.
<P>
Μετά την εκτενή εργασία που έφεραν εις πέρας οι γερμανοί και οι πορτογάλοι συνάδελφοι εξ ονόματος του Συμβουλίου προτού η Σλοβενία αναλάβει την Προεδρία, ο στόχος της τελικής εναρμόνισης μεταξύ των θεσμικών οργάνων της Ευρωπαϊκής Ένωσης πέρασε στα χέρια της σλοβενικής Προεδρίας. Χαιρετίζω την ουσιαστική συνεργασία που λάβαμε από όλους για την σχετικά αποτελεσματική και ταχεία επίτευξη αυτού του -όπως θα έλεγαν κάποιοι- δύσκολου στόχου.
<P>
Ενταχθήκαμε στην Ευρωπαϊκή Ένωση πριν από λιγότερο από τέσσερα χρόνια και, αναλαμβάνοντας την Προεδρία του Συμβουλίου, αποδεχτήκαμε μια τεράστια πρόκληση που επιφέρει και τεράστια ευθύνη. Αυτός είναι ο λόγος που είμαστε ιδιαίτερα ευτυχείς που φέραμε εις πέρας αυτή τη σπουδαία αποστολή, που είναι τόσο σημαντική για όλα τα κράτη μέλη της Ευρωπαϊκής Ένωσης.
<P>
Κατά τη γνώμη μου, η εφαρμογή της δέσμης μέτρων θα μας επιτρέψει καταρχάς να διασφαλίσουμε τα ακόλουθα: πρώτον, θα απαλλαγούμε από τον προστατευτισμό που υπάρχει σε μερικές αγορές εντός της Ευρωπαϊκής Ένωσης, και αυτό θα δώσει σίγουρα ώθηση στην ανταγωνιστικότητα της οικονομίας στο πλαίσιο των αγορών αυτών. Θεωρώ ότι ο προστατευτισμός αποτελεί το μεγαλύτερο εμπόδιο στην ανάπτυξη του ανταγωνισμού και της ανταγωνιστικότητας των οικονομικών φορέων στις εν λόγω αγορές.
<P>
Δεύτερον, θα εξασφαλίσουμε την ομοιόμορφη αντιμετώπιση και την αμοιβαία συνδρομή μεταξύ των εθνικών αρχών στο θέμα της εποπτείας των εμπορευόμενων προϊόντων, αποτελεσματικούς ελέγχους ασφαλείας στα προϊόντα που κατασκευάζονται από ευρωπαϊκές εταιρείες και σε εκείνα που εισέρχονται στην ΕΕ από τρίτες χώρες και, ασφαλώς, πιο συνεκτική μελλοντική τεχνική νομοθεσία. Το τελικό αποτέλεσμα θα είναι ένα φιλικότερο περιβάλλον για τους οικονομικούς φορείς, ιδίως τις ΜΜΕ. Επιπλέον, και πολύ σημαντικό για τους πολίτες μας, θα εξασφαλίσουμε υψηλά επίπεδα ασφαλείας για τα προϊόντα στην αγορά της Ευρωπαϊκής Ένωσης.
<P>
Είμαι, επομένως, πεπεισμένος ότι η παρούσα δέσμη μέτρων θα αποτελέσει σημαντικό πρώτο βήμα για τις μελλοντικές μας προσπάθειες. Σήμερα, αναφερθήκαμε επί μακρόν σε αυτά τα μελλοντικά βήματα προόδου, τα οποία αποτελούν επίσης σημαντική πρόκληση για το έργο που έχουμε μπροστά μας.
<SPEAKER ID="052" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κυρίες και κύριοι, επιτρέψτε μου να ξεκινήσω με λίγα ακόμα σχόλια για τις άμεσες οικονομικές επιπτώσεις. Πράγματι, οι κανόνες που αφορούν την αμοιβαία αναγνώριση εφαρμόζονται σε ποσοστό 21% του συνόλου της ευρωπαϊκής βιομηχανικής παραγωγής, όγκος πραγματικά σημαντικός.
<P>
Επιπλέον, εάν αυτό το σύστημα αμοιβαίας αναγνώρισης λειτουργούσε τέλεια, με άλλα λόγια, εάν εφαρμοζόταν πλήρως παντού, θα είχε ως αποτέλεσμα αύξηση κατά 1,8% του ΑΕΠ της Ευρώπης, ποσοστό που ασφαλώς αποτελεί σημαντική μακροοικονομική επίδραση. Ισχύει επίσης και το αντίθετο, ότι δηλαδή η δυνητική αξία της εσωτερικής αγοράς θα μειωνόταν κατά περίπου 10% σύμφωνα με τους υπολογισμούς μας, σε περίπτωση που η αμοιβαία αναγνώριση δεν λειτουργούσε σωστά, δηλαδή εάν δεν εφαρμοζόταν η αναγνώριση. Αυτό θα ισοδυναμούσε, στην πραγματικότητα, με ετήσιο έλλειμμα της τάξης των 150 δισ. ευρώ.
<P>
" κ. Roithová έθεσε ένα ερώτημα σχετικά με την καταχώρηση σε μητρώο του σήματος CE. Για την ακρίβεια, αυτό δεν μπορούσε να γίνει μέχρι το προηγούμενο έτος, διότι απαιτούσε πρώτα τροποποίηση της αντίστοιχης ευρωπαϊκής νομοθεσίας. " διαδικασία βρίσκεται σε εξέλιξη, και υποθέτω ότι οι σημερινές αποφάσεις θα μας βοηθήσουν να την επιταχύνουμε. Δεν έγκειται αποκλειστικά σε εμάς, αλλά κάνουμε ό,τι μπορούμε για την ολοκλήρωση της καταχώρησης αυτής όσο το δυνατόν συντομότερα.
<P>
Ο κ. Csibi ανέφερε -με κριτική διάθεση- ότι πέρσι δήλωσα ότι δεν είναι δυνατό να επιτευχθεί 100% ασφάλεια των προϊόντων. Θα ήθελα, ως εκ τούτου, να επισημάνω και πάλι ότι δεν υπάρχει απολύτως εγγυημένη ασφάλεια των προϊόντων. Ακόμα κι αν όλα τα προϊόντα πιστοποιούνταν από ανεξάρτητο τρίτο φορέα, ένας τέτοιος οργανισμός δεν θα μπορούσε να ελέγχει κάθε αντικείμενο που παράγεται ξεχωριστά.
<P>
Ο έλεγχος περιορίζεται πάντα σε ένα πρωτότυπο και τα προβλήματα δεν παρουσιάζονται στο πρωτότυπο αλλά στην καθημερινή μαζική παραγωγή. Ακόμα και στην περίπτωση των προϊόντων για τα οποία διαθέτουμε τους πλέον αυστηρούς κανόνες ασφαλείας, όπως είναι τα συνταγογραφούμενα φάρμακα και τα αυτοκίνητα, ακούμε συνεχώς να γίνονται αναφορές σε κατασκευαστικά ελαττώματα και ανακλήσεις προϊόντων. " ιδέα ότι θα μπορέσουμε να προσφέρουμε στους καταναλωτές την προοπτική 100% ασφάλειας των προϊόντων είναι ουτοπική.
<P>
Για τον λόγο αυτό, θα πρέπει να επιμείνουμε -είναι η μοναδική μας επιλογή- να λογοδοτούν όλοι όσοι φέρουν ευθύνη στην αλυσίδα παραγωγής. Αυτό ξεκινά από τους προμηθευτές των συντελεστών παραγωγής, και φτάνει στη συνέχεια στους κατασκευαστές και, στην περίπτωση των εισαγόμενων αγαθών, και στους εισαγωγείς.
<P>
Αυτή είναι επίσης η απάντηση στην ερώτηση του κ. Purvis: εκείνο που καταφέραμε μέσω των νέων αυτών κανόνων είναι να ορίσουμε ότι οι εισαγωγείς στην Ευρώπη είναι υπεύθυνοι για τη διασφάλιση ότι τα προϊόντα που εισάγουν είναι ασφαλή και ότι ανταποκρίνονται σε κάθε ισχύον πρότυπο. Με άλλα λόγια, οι ευρωπαίοι εισαγωγείς αναλαμβάνουν την ευθύνη για την ασφάλεια των προϊόντων που προέρχονται από χώρες εκτός της ΕΕ, και όποιος έχει υποστεί ζημία ή απώλεια λόγω επικίνδυνου ή ελαττωματικού προϊόντος δεν χρειάζεται να αναζητήσει κάποιον κατασκευαστή σε κάποια χώρα πολύ μακριά από τα σύνορα της Ευρωπαϊκής Ένωσης, αλλά μπορεί να καταγγείλει τον ευρωπαίο εισαγωγέα. Σας διαβεβαιώνω ότι ο κανόνας αυτός θα έχει τεράστιες πρακτικές συνέπειες.
<P>
Αυτά όσον αφορά τα συγκεκριμένα ερωτήματα που τέθηκαν. Θα ήθελα εδώ να σας ευχαριστήσω για μία ακόμα φορά για το θετικό και εποικοδομητικό πνεύμα, στο πλαίσιο του οποίου διεξήχθη η παρούσα συζήτηση. Εάν ο Malcolm Harbour είναι ακόμα εδώ, θα ήθελα να του πω ότι, αν όλα του τα γενέθλια στέφονται από τέτοιες μεγάλες επιτυχίες, τότε μακάρι να έχει κάθε μέρα τα γενέθλιά του.
<P>
(Χειροκροτήματα)
<SPEAKER ID="053" NAME="André Brie">
εισηγητής. - (DE) Κυρία Πρόεδρε, υπήρξε τόσο ευρύ πνεύμα συναίνεσης που το μόνο που μπορώ να κάνω είναι να εκφράσω τις ευχαριστίες μου για τη συζήτηση, και δεν υπάρχει τίποτα που θα ήθελα να επαναλάβω. Οι μία-δύο παρεμβάσεις που εξέφρασαν αντίθεση δεν είχαν καμία ουσία και επομένως θα τις αγνοήσω. Θα ήθελα, ωστόσο, να θέσω τη σημερινή προφανή αρμονία στο κατάλληλο πλαίσιο. Θεωρώ ότι αυτά που ετοιμαζόμαστε να εγκρίνουμε αποτελούν καλά νομοθετικά μέσα. Τα τελευταία χρόνια, ωστόσο, δεν είναι τόσο η νομοθεσία μας που μας δημιουργεί προβλήματα όσο η εφαρμογή της από τα κράτη μέλη. Ασφαλώς, δεν πρόκειται πάντα για υποθέσεις όπως εκείνη της Mattel που αναφέρθηκε νωρίτερα, όπου εκατομμύρια παιχνίδια χρειάσθηκε να αποσυρθούν από την αγορά, αλλά τέτοιου είδους καθυστερήσεις, όταν και όπου συμβαίνουν εντός της Ευρωπαϊκής Ένωσης, φανερώνουν ότι η εποπτεία της αγοράς απλώς δεν λειτουργεί.
<P>
Πάρτε για παράδειγμα το σύστημα RAPEX, το οποίο επισημαίνει τις μεγάλες αποκλίσεις μεταξύ των συστημάτων εποπτείας της αγοράς των διαφόρων ευρωπαϊκών χωρών. Τέτοιου είδους αποκλίσεις επίσης δεν είναι πλέον δικαιολογημένες. Ως εκ τούτου, καλώ τα κράτη μέλη να εξασφαλίσουν ότι τα μέσα που εγκρίνουμε εδώ, όπως και οι μηχανισμοί εποπτείας της αγοράς που υπάρχουν ήδη για την ασφάλεια των καταναλωτών, θα τεθούν πράγματι σε εφαρμογή.
<P>
Επιτρέψτε μου να κάνω ένα τελικό προσωπικό σχόλιο. Ευχαριστήσαμε πολλούς ανθρώπους σήμερα. Κατά τη σύνταξη της έκθεσής μου, είχα τη θαυμάσια εμπειρία να συνεργασθώ με καταπληκτικούς συναδέλφους από τη γραμματεία της Επιτροπής Εσωτερικής Αγοράς και Προστασίας των Καταναλωτών. Χωρίς αυτούς, δεν θα είχαμε κατορθώσει να έχουμε την παρούσα έκθεση. Θα ήθελα λοιπόν να εκφράσω τις θερμές ευχαριστίες μου στους Peter Traung και Luca Visaggio.
<SPEAKER ID="054" NAME="Christel Schaldemose">
εισηγήτρια. - (DA) Κυρία Πρόεδρε, θα ήθελα κι εγώ να ευχαριστήσω για τα πολλά θετικά και καλά σχόλια που έγιναν κατά τη διάρκεια της σημερινής συνεδρίασης. Φανερώνουν ότι το έργο μας κατά το τελευταίο έτος ήταν πράγματι εξαιρετικό και ότι καταφέραμε να ενσωματώσουμε όσο το δυνατόν περισσότερες απόψεις, πράγμα που μου προσφέρει μεγάλη ικανοποίηση.
<P>
Ωστόσο, έχω να κάνω ένα-δυο σχόλια απαντώντας σε ορισμένα από τα ζητήματα που τέθηκαν στη διάρκεια της σημερινής συζήτησης. Αυτά αφορούν τη σήμανση CE. Είναι αλήθεια ότι προκαλεί σύγχυση στους καταναλωτές και ότι χρειαζόμαστε αυτή τη μελέτη σχετικά με μία πιθανή σήμανσης ασφάλειας για τους καταναλωτές. Ωστόσο, θα ήθελα επίσης να επισημάνω ότι με την παρούσα δέσμη μέτρων, η σήμανση CE θα βελτιωθεί σε σημαντικό βαθμό μέσω της αυξημένης εποπτείας της αγοράς και της υποχρέωσης των κρατών μελών να ασκούν διώξεις σε περίπτωση κατάχρησης της σήμανσης CE. " σήμανση CE και η χρήση του σήματος CE θα βελτιωθούν σημαντικά σε σχέση με αυτά που διαθέτουμε σήμερα. " κατάσταση θα είναι καλύτερη όσον αφορά τις αρχές εποπτείας της αγοράς που κάνουν χρήση της σήμανσης ως εργαλείου. Όταν ένας παραγωγός κάνει συνειδητά χρήση της σήμανσης CE, δηλώνει ότι συμμορφώνεται προς τους κανόνες της ΕΕ. Εάν δεν το κάνει, ενδέχεται να τιμωρηθεί. Δεν μπορεί να ισχυρισθεί ότι δεν ήξερε τι έκανε. Αυτό αποτελεί σημαντική βελτίωση. Το θέμα που δεν επιλύσαμε είναι η σχέση με τους καταναλωτές, ως προς το οποίο ο Επίτροπος αντέδρασε πολύ θετικά δηλώνοντας ότι θα καταβληθούν τεράστιες προσπάθειες σχετικά.
<P>
Έχουν γίνει συζητήσεις σχετικά με το αν είναι σωστό ή λάθος να υπάρξει συμφωνία κατά την πρώτη ανάγνωση. Θεωρώ ότι η σημερινή συζήτηση έδειξε πολύ απλά ότι πολλοί άνθρωποι συμμετείχαν, διότι αφορούσε τρεις εκθέσεις με πολλούς σκιώδεις εισηγητές, κτλ. Πολύ μεγάλος αριθμός μελών του Ευρωπαϊκού Κοινοβουλίου συμμετείχαν στις εργασίες και είχαν έτσι την ευκαιρία να εκφράσουν τη γνώμη τους. Θεωρώ επίσης ότι μπορούμε να αισθανόμαστε ικανοποιημένοι με το αποτέλεσμα.
<P>
Τέλος, θα ήθελα να αναφέρω εν συντομία τα ονόματα των σκιωδών εισηγητών και να πω ότι εκτιμώ πολύ το έργο τους: η κ. Rühle, ο κ. Brie, η κ. Fourtou και η κ. Pleštinská συνέβαλαν σε πολύ μεγάλο βαθμό, όπως βεβαίως και οι γραμματείες αμφότερων των ομάδων και της επιτροπής. Πολλά ευχαριστώ. Ήταν μεγάλη μου χαρά που συμμετείχα σε αυτό το έργο.
<SPEAKER ID="055" NAME="Alexander Stubb">
εισηγητής. - (EN) Κυρία Πρόεδρε, θα ήθελα να κλείσω τη συζήτηση με τέσσερα σημεία και, δυστυχώς, θα πρέπει να ξεκινήσω με τον κ. Bloom από το βρετανικό Κόμμα της Ανεξαρτησίας, ο οποίος άσκησε κριτική, μεταξύ άλλων, και σε εμένα για την ευγνωμοσύνη μου απέναντι στα άτομα που εργάστηκαν για την παρούσα δέσμη μέτρων. Δεν ξέρω τι του έμαθαν σπίτι του, αλλά εγώ πάντα ένιωθα ότι είναι θέμα καλών τρόπων να ευχαριστήσω τους ανθρώπους που έκαναν δυνατή την παρούσα δέσμη μέτρων.
<P>
Ίσως ο ίδιος δεν θα πρέπει να ευχαριστήσει εκείνον που του γράφει τους λόγους -διότι φυσικά διάβαζε κατευθείαν από το χαρτί- διότι το άτομο αυτό προφανώς δεν είχε ιδέα για το περιεχόμενο της παρούσας δέσμης μέτρων.
<P>
Ο δικός μου ρόλος στη δέσμη αυτή αφορούσε την αμοιβαία αναγνώριση, με ελεύθερη κυκλοφορία των αγαθών και χωρίς εναρμόνιση των πάντων. Επομένως, ίσως εκείνο που προτείνει ο κ. Bloom, ή ο συντάκτης των λόγων του, είναι να μην κυκλοφορούν ελεύθερα προϊόντα, όπως η Marmite ή τα τουρσιά Branston Pickle ή οι Rolls Royce, ή τα παπούτσια Church, ή τα ρούχα Burberry - δεν γνωρίζω πόσο θα ωφελούσε αυτό τη βρετανική οικονομία. Επομένως, σας συνιστώ, εάν θέλετε να αποτελείτε αξιόπιστο πολέμιο της ΕΕ, τουλάχιστον να διαβάζετε τα έγγραφα τα οποία σκοπεύετε να σχολιάσετε.
<P>
Το δεύτερο σημείο που θα αναφέρω είναι ότι το παρόν αποτελεί ενδεχομένως ευρωπαϊκό ρεκόρ ως προς την αποτελεσματικότητά του, διότι δεν γνωρίζω άλλη μεγάλη δέσμη νομοθετικών μέτρων να υποβλήθηκε τη μέρα του Αγίου Βαλεντίνου -στις 14 Φεβρουαρίου- του 2007 από την Επιτροπή και να εγκρίθηκε από την Επιτροπή Μονίμων Αντιπροσώπων στις 13 Φεβρουαρίου 2008 - έναν χρόνο παρά μία ημέρα μετά. Επομένως, σε όλους όσοι φοβούνταν ότι μετά τη διεύρυνση θα γινόμασταν πιο άκαμπτοι και αναποτελεσματικοί, έχω να πω ότι το παρόν αποτελεί καλό παράδειγμα μίας περίπτωσης κατά την οποία λάβαμε πολύ γρήγορες αποφάσεις. Θα έλεγα επίσης ότι πρόκειται πιθανότατα για τη μεγαλύτερη δέσμη μέτρων που συνδέεται με την ελεύθερη κυκλοφορία των αγαθών από το πακέτο Delors του 1992, εάν θυμάστε. Επομένως, κατ' αυτή την έννοια, επετεύχθη εξαιρετικά σύντομα και για μια ακόμα φορά θα ήθελα να ευχαριστήσω όλους τους ανθρώπους που συμμετείχαν σε αυτό, διότι απέδειξαν ότι ο μηχανισμός όντως λειτουργεί.
<P>
Το τρίτο σημείο σχετίζεται με όσα είπε η κ. Ries για τις εταιρείες που θα επικοινωνούν στο εξής με την ιστοσελίδα alexstubb.com για να στέλνουν τις καταγγελίες τους, εάν δεν εφαρμόζεται η αμοιβαία αναγνώριση! Εάν μου επιτρέψετε, θα βάλω εκεί απευθείας σύνδεσμο που θα οδηγεί στην κεντρική σελίδα της Επιτροπής. Επικοινωνήστε με την Επιτροπή εάν αντιμετωπίζετε προβλήματα με την αμοιβαία αναγνώριση, αυτό αρκεί και επιβάλλεται να γίνει.
<P>
Το τελευταίο σημείο που θα θίξω είναι το πρώτο μεγάλο επίτευγμα της σλοβενικής Προεδρίας. Το παρόν αποτελεί την πρώτη μεγάλη δέσμη νομοθετικών μέτρων που προώθησε η σλοβενική Προεδρία και θα ήθελα να τη συγχαρώ για το εξαιρετικό της έργο. Ξέρω πως τα πράγματα δεν ήταν εύκολα στην Επιτροπή Μόνιμων Αντιπροσώπων ούτε και στις ομάδες εργασίας, αλλά η Προεδρία έκανε εξαιρετική δουλειά και ελπίζω ότι θα σημειώσει επιτυχίες και κατά τους τελευταίους μήνες της Προεδρίας της.
<SPEAKER ID="056" NAME="Πρόεδρος">
Και με αυτή την πολύ αρμονική νότα, ολοκληρώνεται η συζήτηση. " ψηφοφορία θα διεξαχθεί την Πέμπτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="998" NAME="Iles Braghetto  " AFFILIATION="PPE-DE">
γραπτώς. - (IT) Κατά τη σημερινή συνεδρίαση της Ολομέλειας συζητήσαμε τη δέσμη μέτρων για τα προϊόντα, η οποία ορίζει ένα κοινό πλαίσιο για την εμπορία των προϊόντων εντός της Ευρωπαϊκής Ένωσης και επιβεβαιώνει εκ νέου τις αρχές της αμοιβαιότητας. Όπως έχει η κατάσταση επί του παρόντος, το Ευρωπαϊκό Κοινοβούλιο επιθυμεί να καταστήσει τη σήμανση CE (ευρωπαϊκή συμμόρφωση) περισσότερο αποτελεσματική διότι αυτή παρέχει εγγυήσεις για την ασφάλεια των προϊόντων και καθιστά δυνατό τον εντοπισμό προϊόντων από χώρες εκτός της ΕΕ. Εδώ και χρόνια, ωστόσο, υπάρχει κι ένα άλλο σήμα που είναι σχεδόν ίδιο στην όψη με τη σήμανση CE, εκτός από ένα κενό μεταξύ των δύο γραμμάτων, και σημαίνει κάτι πολύ διαφορετικό: "κινέζικη εξαγωγή". Οι πολίτες ζητούν να αναληφθούν πρωτοβουλίες και να επιβληθούν κυρώσεις, καθώς και να επιταχυνθούν οι τελωνειακοί έλεγχοι, ούτως ώστε να αποφευχθεί η εκμετάλλευση της ευρωπαϊκής σήμανσης CE.
<P>
Παραχαραγμένα εισαγόμενα προϊόντα που μοιάζουν, εκ πρώτης όψεως, να πληρούν τις προδιαγραφές για την εισαγωγή τους στην αγορά κυκλοφορούν σε όλες τις ιταλικές περιφέρειες. Αυτό οφείλεται επίσης στη σύγχυση που προκαλείται εξαιτίας της ομοιότητας μεταξύ των δύο σημάτων.
<P>
Ο παρών κανονισμός σημαίνει ότι τα προϊόντα μπορούν να κυκλοφορούν με μεγαλύτερη ελευθερία στην ΕΕ, αυξάνοντας έτσι τις επιλογές και την εμπιστοσύνη των καταναλωτών και απλοποιώντας την πώληση των προϊόντων.
<P>
(" συνεδρίαση διακόπτεται στις 11.30 και επαναλαμβάνεται στις 12.00)
<SPEAKER ID="058" NAME="Daniel Hannan" AFFILIATION="PPE-DE">
(EN) Κύριε Πρόεδρε, θα ήθελα να ζητήσω ειλικρινά συγγνώμη από τον Πρόεδρο του Ευρωπαϊκού Κοινοβουλίου, τους συναδέλφους και το Σώμα για οποιαδήποτε ενόχληση προκάλεσα με τις δηλώσεις που έκανα στις 31 Ιανουαρίου, εκφράζοντας την αντίθεσή μου στις νέες εξουσίες που παραχωρήθηκαν στον Πρόεδρο επί του Κανονισμού. Καταλαβαίνω ότι με τα λόγια μου έθιξα πολλούς εδώ στο Σώμα. Ελπίζω ότι θα δεχθείτε τη συγγνώμη μου με το πνεύμα που τη ζητώ.
<P>
(Χειροκροτήματα)
<SPEAKER ID="059" NAME="Πρόεδρος">
Ευχαριστώ πολύ, κύριε Hannan. Αποδέχομαι και σημειώνω τη συγγνώμη σας.

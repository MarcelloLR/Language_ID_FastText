<CHAPTER ID="005-10">
10. Εσωτερική αγορά φυσικού αερίου (
<P>
- Πριν από την ψηφοφορία:
<SPEAKER ID="096" NAME="Romano Maria La Russa">
εισηγητής. - (IT) Κύριε Πρόεδρε, κυρίες και κύριοι, λόγω του περιορισμένου διαθέσιμου χρόνου χθες, δεν μπόρεσα, όπως ήθελα, να ευχαριστήσω όλους όσοι εργάστηκαν μαζί μου. Επρόκειτο για μια δύσκολη οδηγία, και διεξήχθηκαν πολύ μακρές συζητήσεις, κατά την άποψή μου όμως, καταλήξαμε τελικά σε ένα επιτυχές συμπέρασμα.
<P>
Θα ήθελα να ευχαριστήσω ιδιαιτέρως όλους τους συναδέλφους μου στην Επιτροπή Βιομηχανίας, Έρευνας και Ενέργειας για τη συνεργασία τους, ειδικά τους σκιώδεις εισηγητές, κ. Reul, κ. Swoboda, κ. Manders, κ. Turmes, κ. Seppänen, και προφανώς τον Επίτροπο Piebalgs -ελπίζω ότι δεν ξέχασα κανέναν- καθώς και τον κ. Vidal-Quadras για τη συνεργασία του. Θα ήθελα επίσης να ευχαριστήσω όλη τη γραμματεία, το επιτελείο μου και τους συνεργάτες μου.
<P>
Τρία μόνο δευτερόλεπτα. Πρόκειται για μια οδηγία που παρουσιάζει ενδιαφέρον και η οποία είναι εξαιρετικά σημαντική. Είναι μια οδηγία - παρακαλώ επιτρέψτε μου να μιλήσω για τρία δευτερόλεπτα. Είναι μια οδηγία -χάνουμε τόσο χρόνο σε αυτό το Σώμα!- που παρουσιάζει ενδιαφέρον για τους διαχειριστές, συχνά, δυστυχώς, υπό τη μορφή μονοπωλίων, καθώς και για τους καταναλωτές.
<P>
Πιστεύω ότι κατά το έργο μας, επιχειρήσαμε να μην επιβαρύνουμε τους παραγωγούς ή τους καταναλωτές, επιχειρήσαμε ωστόσο -και σας ευχαριστώ για τα χειροκροτήματα, όμως θα συνεχίσω- επιχειρήσαμε να εργαστούμε για όλους τους ευρωπαίους πολίτες υπό την έννοια ... Καλώς, βιάζεστε, ας ολοκληρώσουμε πολύ σύντομα. Πρόκειται, και σας ευχαριστώ, για μια πολύ ευχάριστη έκφραση της κοινοβουλευτικής δημοκρατίας στην Ευρώπη.
<P>
(Χειροκροτήματα)

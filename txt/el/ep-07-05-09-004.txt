<CHAPTER ID="004">
Ημερήσια διάταξη
<SPEAKER ID="012" NAME="Πρόεδρος">
Έχει διανεμηθεί σε συμφωνία με όλες τις Ομάδες ένα διορθωτικό της σημερινής και της αυριανής ημερήσιας διάταξης που είχε εγκριθεί τη Δευτέρα 23 Απριλίου, και έλαβα τα ακόλουθα αιτήματα τροποποίησης:
<P>
Τετάρτη:
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ζητεί να αναβληθεί για την περίοδο συνόδου του Μαΐου στο Στρασβούργο η έκθεση του κ. Brok σχετικά με την ετήσια έκθεση 2005 όσον αφορά τις κύριες πτυχές και τις βασικές επιλογές της ΚΕΠΠΑ
<SPEAKER ID="013" NAME="Joseph Daul" LANGUAGE="FR">
Ο συνάδελφός μας, κ. Brok, υπεβλήθη σε κάποια επέμβαση. Πίστευε ότι θα μπορούσε να παραστεί εδώ αυτήν την εβδομάδα, αλλά δεν είναι δυνατόν. Εντούτοις, μπορώ να σας διαβεβαιώσω ότι είναι καλά στην υγεία του -όπως γνωρίζουμε, φροντίζει πολύ την υγεία του- και θα είναι μαζί μας στην περίοδο συνόδου του Στρασβούργου. Για τον λόγο αυτόν σας ζητώ, κυρίες και κύριοι συνάδελφοι, να αναβάλλουμε τη συζήτηση αυτής της έκθεσης.
<P>
(Το Σώμα εγκρίνει το αίτημα)
<SPEAKER ID="014" NAME="Πρόεδρος">
" Ομάδα των Σοσιαλιστών στο Ευρωπαϊκό Κοινοβούλιο ζητεί να αναβληθεί για την περίοδο συνόδου του Μαΐου στο Στρασβούργο η έκθεση της κ. Lulling όσον αφορά την προσέγγιση των συντελεστών των ειδικών φόρων κατανάλωσης για τα αλκοολούχα ποτά και την αλκοόλη.
<SPEAKER ID="015" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, αρχικά θα ήθελα να ευχηθώ εξ ονόματος της Ομάδας μου στον κ. Brok κάθε καλό και καλή ανάρρωση.
<P>
Σχετικά με την έκθεση Lulling, μίλησα σήμερα με την εισηγήτρια. Υπάρχει μια σειρά προβλημάτων -επιτρέψτε μου να είμαι ειλικρινής, ιδίως ως προς τη Βουλγαρία- σχετικά με αλλαγές που θα είχε ως αποτέλεσμα η έκθεση Lulling. Ευχαρίστως θα συζητήσουμε και πάλι με την κ. Lulling και με τους εκπροσώπους των άλλων Ομάδων προκειμένου να βρούμε έναν συμβιβασμό για το ευαίσθητο αυτό ζήτημα. Ως εκ τούτου, ζητάμε αναβολή της συζήτησης για την επόμενη συνεδρίαση στο Στρασβούργο. Αυτό δεν έχει καμία σχέση με κομματική πολιτική, διότι αφορά όλες τις πολιτικές ομάδες στη Βουλγαρία. Δεν θα ήταν καλό να δώσουμε τώρα ένα αρνητικό μήνυμα αφού μετά από μία ή δύο εβδομάδες θα μπορούσαμε να βρούμε μια συναινετική λύση.
<SPEAKER ID="016" NAME="Astrid Lulling " AFFILIATION="PPE-DE">
εισηγήτρια. - (FR) Κύριε Πρόεδρε, δεν υπάρχει κανένας αντικειμενικός λόγος για να μην συζητηθεί σήμερα η έκθεσή μου ώστε να τεθεί αύριο σε ψηφοφορία. " έκθεση αυτή εγκρίθηκε στην Επιτροπή Οικονομικών και Νομισματικών Θεμάτων μετά από συζητήσεις που διήρκεσαν αρκετούς μήνες, αφότου η πρόταση της Επιτροπής παραπέμφθηκε σε εμάς στις 28 Σεπτεμβρίου 2006, όπως έχει καταγραφεί. Συζητήσαμε την πρόταση τουλάχιστον πέντε φορές στο πλαίσιο της Επιτροπής Οικονομικών και Νομισματικών Θεμάτων. Οι πάντες μπόρεσαν να εκφράσουν τη γνώμη τους. Οι τροπολογίες κατατέθηκαν εντός των τεθεισών προθεσμιών και μεταφράστηκαν.
<P>
Με αυτά τα δεδομένα, κατανοώ προφανώς γιατί η Σοσιαλιστική Ομάδα στο Ευρωπαϊκό Κοινοβούλιο προτείνει αυτήν την αναβολή: οι Σοσιαλιστές είναι υπέρ της αύξησης των ελάχιστων συντελεστών των ειδικών φόρων κατανάλωσης, ενώ στη Βουλγαρία είναι αντίθετοι σε αυτό. Οι Σοσιαλιστές φοβούνται, λοιπόν, να υιοθετήσουν μια θέση πριν από τις ευρωπαϊκές εκλογές. Γι' αυτό, το εν λόγω αίτημα αναβολής αποτελεί ασύστολο ψεύδος: ο πραγματικός λόγος για αυτήν την αναβολή είναι πολιτικός, και όχι αντικειμενικός. Καλώ, συνεπώς, τους συναδέλφους μου βουλευτές να καταψηφίσουν το αίτημα.
<SPEAKER ID="017" NAME="Nils Lundgren" AFFILIATION="IND/DEM">
(SV) Κύριε Πρόεδρε, δεν πρέπει να επιδείξουμε την περιφρόνηση προς τη δημοκρατία που συνεπάγεται η αναστολή της συζήτησης αυτής της έκθεσης για την περίοδο μετά τις βουλγαρικές εκλογές. Αποτελεί μείζονος σημασίας δημοκρατική αρχή η παροχή στον λαό, στην προκειμένη περίπτωση στον βουλγαρικό λαό, της μεγαλύτερης δυνατής πληροφόρησης πριν από τις εκλογές. " όλη διαδικασία της προτεινόμενης αναστολής κινείται προς την αντίθετη ακριβώς κατεύθυνση, ότι δηλαδή το θέμα δεν πρέπει να συζητηθεί προτού ψηφίσουν οι Βούλγαροι στις εκλογές. Τάσσομαι αποφασιστικά κατά μιας τέτοιας επιλογής, στην οποία πρέπει να αντιταχθούν για τον ίδιο λόγο όλοι οι καλοί δημοκράτες.
<P>
(Το Σώμα εγκρίνει το αίτημα)
<P>
(" ημερήσια διάταξη καθορίζεται κατ' αυτόν τον τρόπο)

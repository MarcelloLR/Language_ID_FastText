<CHAPTER ID="003">
Προστασία των καταναλωτών ως προς ορισμένες πτυχές της χρήσης αγαθών υπό καθεστώς χρονομεριστικής μίσθωσης (συζήτηση) 
<SPEAKER ID="045" NAME="Πρόεδρος">
- " ημερήσια διάταξη προβλέπει τη συζήτηση της έκθεσης του Toine Manders, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά την προστασία των καταναλωτών ως προς ορισμένες πτυχές της χρονομεριστικής μίσθωσης, των μακροπρόθεσμων προϊόντων διακοπών, της μεταπώλησης και της ανταλλαγής - C6-0254/2007 -.
<SPEAKER ID="046" NAME="Toine Manders" LANGUAGE="NL">
Κύριε Πρόεδρε, θα ήθελα, όπως πάντα, να ξεκινήσω ευχαριστώντας όλους τους εμπλεκομένους: την Επίτροπο Kuneva, τους σκιώδεις εισηγητές, καθώς και τους τρεις Προέδρους του Συμβουλίου, αφού αρχίσαμε αυτή την έκθεση το 2007, υπό την πορτογαλική Προεδρία. Μετά ακολούθησε η σλοβενική Προεδρία, και, τέλος, έχουμε καταφέρει να καταλήξουμε σε συμβιβασμό με τη βοήθεια της γαλλικής Προεδρίας. Είναι ατυχές το γεγονός ότι ο Υφυπουργός Luc Chatel αδυνατεί να παραστεί, διότι είναι βεβαίως θαυμάσιο να μπορεί να παρατηρήσει ότι έχουμε συμβιβασμό, και μάλιστα σε πρώτη ανάγνωση.
<P>
Το 1994, ενεκρίθη μια οδηγία για τη χρονομεριστική μίσθωση, η οποία έκανε εκτενή αναθεώρηση του κλάδου. Το μεγάλο πρόβλημα ήταν ότι τα κράτη μέλη εφήρμοσαν διαφορετικά την οδηγία. Ήταν ένα συνονθύλευμα νομοθεσίας και συμμόρφωσης, που ήταν, σκόπιμα ή αθέλητα, διαφορετικό στις διάφορες τοποθεσίες και έσπειρε σπόρους αμφιβολίας στο μυαλό των καταναλωτών όταν εξέταζαν το ενδεχόμενο να αγοράσουν ιδιοκτησία χρονομεριστικής μίσθωσης στο εξωτερικό.
<P>
Τώρα καταλήγουμε σε μια νέα οδηγία. Έχουμε επεκτείνει κάπως το πεδίο εφαρμογής, διότι στην οδηγία του 1994, ένας αριθμός προϊόντων δεν οριζόταν ή οριζόταν ανεπαρκώς, όπως τα μακροπρόθεσμα προϊόντα διακοπών ή η ανταλλαγή προϊόντων, για να αναφέρουμε μόνο μερικά. Κατά τη γνώμη μου, έχουμε καταφέρει να κάνουμε μια σαφή βελτίωση σε σχέση με αυτό και τόσο ο κλάδος όσο και οι καταναλωτές είναι ενθουσιασμένοι με το αποτέλεσμα. Ελπίζω ότι και εμείς ως πολιτικοί είμαστε ενθουσιασμένοι. Συνεργαστήκαμε πολύ στενά με τους συναδέλφους βουλευτές του Ευρωπαϊκού Κοινοβουλίου στις διάφορες ομάδες και καταλήξαμε σε ένα ελκυστικό αποτέλεσμα.
<P>
Υπάρχει, για παράδειγμα, απαγόρευση προκαταβολής, διότι αυτή αποδείχθηκε ότι είναι απογοήτευση για πολλούς καταναλωτές. Αφού είχαν πληρώσει, ήταν αδύνατον να πάρουν πίσω αυτά τα 1 000 ευρώ ή 1 500 ευρώ που είχαν πληρώσει προκαταβολικά.
<P>
" περίοδος υπαναχώρησης δεκατεσσάρων ημερών είναι κατά τη γνώμη μου επίσης ένα πολύ σημαντικό ζήτημα.
<P>
Στη συνέχεια, και προσωπικά είμαι πολύ ικανοποιημένος με αυτό, θα υπάρχει μια λίστα ελέγχου, ένα τυποποιημένο δελτίο πληροφοριών το οποίο καθορίζει λεπτομερώς την αγορά και αναφέρει επίσης ότι θα έχετε την ευκαιρία να λύσετε τη σύμβαση εντός δεκατεσσάρων ημερών με εγγύηση μη υπεκφυγής.
<P>
Υπάρχουν επίσης εθελοντικοί κώδικες συμπεριφοράς για τον κλάδο, καθώς και η σφραγίδα, ένα σήμα αναγνώρισης ή ποιότητας, καθώς και το γεγονός ότι η Επιτροπή έχει υποσχεθεί να το παρακολουθεί. Αυτό με χαροποιεί πολύ, αφού πράγματι, είναι θετικό το γεγονός, κατά τη γνώμη μου, ότι η Επιτροπή έχει υποσχεθεί να παρακολουθεί αυτούς τους κώδικες συμπεριφοράς. Είμαι ιδιαίτερα ευχαριστημένος με το γεγονός ότι η Επιτροπή υποσχέθηκε να παρακολουθεί τη συμμόρφωση με τον κανονισμό στα κράτη μέλη στον τριμερή διάλογο.
<P>
Σε ορισμένες περιπτώσεις θα γίνει ευκολότερο για τους καταναλωτές να εμφανίζονται ενώπιον των εθνικών δικαστηρίων. Με λυπεί το γεγονός ότι η δικαιοδοσία, ο καθορισμός ενός αρμόδιου δικαστηρίου, δεν αναφέρεται ρητώς σε αυτή την οδηγία. Είναι λυπηρό για μένα, αλλά σε ένα συμβιβασμό, μερικές φορές πρέπει να βάλει κανείς νερό στο κρασί του. Είναι επίσης λυπηρό το γεγονός, για παράδειγμα, ότι αν δεν παρασχεθούν κρίσιμες πληροφορίες, η σύμβαση θα εξακολουθεί να υπάρχει ένα χρόνο μετά.
<P>
Αυτά είναι όλα δυνατά σε ένα συμβιβασμό. Σε γενικές γραμμές, έχει επιτευχθεί τεράστια πρόοδος σε σχέση με τον καταναλωτή και τον κλάδο, ιδίως όσον αφορά τη μέγιστη εναρμόνιση. Αυτό θα διευκολύνει οπωσδήποτε σε ορισμένες περιπτώσεις την εμφάνιση ενώπιον του δικαστηρίου στο κράτος μέλος του ενδιαφερομένου. Για τον κλάδο θα γίνουν πολύ πιο εύκολες οι διασυνοριακές συναλλαγές.
<P>
Αυτό που βρίσκεται ενώπιόν μας είναι, κατά τη γνώμη μου, ένα καλό αποτέλεσμα, για το οποίο εμείς εδώ στο Κοινοβούλιο, μαζί με την Επιτροπή και το Συμβούλιο, μπορούμε να είμαστε υπερήφανοι.
<SPEAKER ID="047" NAME="Meglena Kuneva">
Μέλος της Επιτροπής. - Κύριε Πρόεδρε, επιτρέψτε μου να ξεκινήσω ευχαριστώντας τον εισηγητή, κ. Manders, καθώς και τους σκιώδεις εισηγητές, ιδίως τον κ. Harbour και την κ. McCarthy, για την πολιτική τους δέσμευση και υποστήριξη, και τις ομάδες της Γραμματείας του ΔΝΣΟ και της Γενικής Διεύθυνσης Υγείας και Καταναλωτών για την πολύ στενή συνεργασία τους. Αυτό θα μας οδηγήσει, ελπίζουμε, να ολοκληρώσουμε σε πρώτη ανάγνωση. Πραγματικά, εκτιμώ τις τεράστιες προσπάθειές σας και είμαι ευγνώμων που φτάσαμε τελικά σε συμφωνία. Για τους ίδιους λόγους, θα ήθελα επίσης να ευχαριστήσω τη γαλλική Προεδρία.
<P>
Αυτή η πρόταση θα επιφέρει πολύ σημαντικές βελτιώσεις για τους καταναλωτές στην αγορά χρονομεριστικής μίσθωσης και παρόμοιων προϊόντων διακοπών. Υπάρχει σαφώς επείγουσα ανάγκη να αναθεωρηθούν οι υφιστάμενοι κανόνες σχετικά με τη χρονομεριστική μίσθωση. Οι καταναλωτές χάνουν αγοράζοντας προϊόντα τα οποία είναι οικονομικά παρόμοια με τη χρονομεριστική μίσθωση, αλλά δεν εμπίπτουν στον ορισμό της τρέχουσας οδηγίας. Εδώ μιλώ για προϊόντα όπως εκπτωτικά κλαμπ διακοπών, όπου συχνά οι καταναλωτές πρέπει να καταβάλουν ένα σημαντικό ποσό προκαταβολικά, που κυμαίνεται από 6 000 ευρώ έως 20 000 ευρώ, για να γίνουν μέλη ενός κλαμπ, πράγμα που δίνει μόνο δικαίωμα για έκπτωση σε μελλοντικές διακοπές. Αναφέρομαι επίσης στη μεταπώληση και την ανταλλαγή χρονομεριδίων που αυτή τη στιγμή δεν ρυθμίζονται.
<P>
Είναι βαθιά πεποίθησή μου ότι πρέπει να εργαστούμε στην τοποθεσία της βάσης δεδομένων για τις καταγγελίες και τα στοιχεία για τις καταγγελίες δείχνουν ότι οι καταναλωτές αντιμετωπίζουν σημαντικά περισσότερα προβλήματα με αυτά τα μη ρυθμιζόμενα προϊόντα, ιδίως, με τα κλαμπ διακοπών, σε σύγκριση με τη χρονομεριστική μίσθωση. Άρα υπάρχει επιτακτική ανάγκη εφαρμογής παρόμοιων κανόνων στα εν λόγω προϊόντα για να επιτευχθεί μεγαλύτερη δικαιοσύνη στην αγορά διακοπών.
<P>
" πρόταση που θα τεθεί σε ψηφοφορία σήμερα συμπληρώνει τα κενά της ισχύουσας νομοθεσίας επεκτείνοντας το πεδίο εφαρμογής της οδηγίας για να καλύπτει όχι μόνο τη χρονομεριστική μίσθωση, αλλά και τα μακροπρόθεσμα προϊόντα διακοπών, τη μεταπώληση και την ανταλλαγή χρονομεριδίων.
<P>
Με τους νέους κανόνες, οι έμποροι που διαθέτουν αυτά τα προϊόντα στην αγορά θα πρέπει να παρέχουν στον καταναλωτή ολοκληρωμένες προσυμβατικές πληροφορίες ούτως ώστε ο καταναλωτής να μπορεί να κάνει ενημερωμένη επιλογή.
<P>
Χάρη στις τροπολογίες από αυτό το Σώμα, τις οποίες υποστηρίζω ολόψυχα, αυτές οι πληροφορίες θα πρέπει να παρέχονται σε ένα τυποποιημένο δελτίο πληροφοριών, το οποίο θα διευκολύνει τους καταναλωτές να αφομοιώσουν τις πληροφορίες. Το τυποποιημένο δελτίο πληροφοριών θα διευκολύνει επίσης τη ζωή των εμπόρων, ιδίως διότι θα είναι διαθέσιμο σε όλες τις γλώσσες της ΕΕ. Οι καταναλωτές που αγοράζουν αυτά τα προϊόντα θα επωφεληθούν επίσης από το δικαίωμα υπαναχώρησης και την απαγόρευση της προκαταβολής, όπως ήδη συμβαίνει για τη χρονομεριστική μίσθωση.
<P>
Επίσης θα διευκρινιστεί ότι η υπαναχώρηση μπορεί να κοινοποιείται στον έμπορο μέσω επιστολής, ηλεκτρονικού ταχυδρομείου, φαξ ή άλλων παρόμοιων μέσων. Επιπλέον, στους καταναλωτές που αγοράζουν μακροπρόθεσμα προϊόντα διακοπών θα δοθεί πρόσθετη προστασία. " συνολική πληρωμή για την εγγραφή του μέλους δεν θα επιτρέπεται πλέον να γίνεται προκαταβολικά αλλά αντίθετα θα πρέπει να κατανέμεται σε ετήσιες δόσεις. Ο καταναλωτής θα έχει επίσης το δικαίωμα να λύσει τη σύμβαση πριν από κάθε ετήσια πληρωμή.
<P>
Οι πλήρως εναρμονισμένοι κανόνες της οδηγίας θα είναι καλοί για τους καταναλωτές. Αυτή τη στιγμή οι καταναλωτές που επιθυμούν να αγοράσουν χρονομεριστική μίσθωση ενώ βρίσκονται σε διακοπές σε άλλη χώρα θα το πράττουν με βάση τους κανόνες εκείνης της χώρας, οι οποίοι ενδέχεται να μην είναι τόσο προστατευτικοί όσο οι κανόνες της χώρας τους. Με τη νέα, πλήρως εναρμονισμένα οδηγία, οι καταναλωτές θα γνωρίζουν ότι θα ισχύουν οι ίδιοι κανόνες προστασίας των καταναλωτών, ανεξάρτητα από το αν αγόρασαν τα προϊόντα διακοπών χρονομεριστικής μίσθωσής τους στην πατρίδα τους ή όταν βρίσκονταν σε διακοπές στο εξωτερικό.
<SPEAKER ID="048" NAME="Emanuel Jardim Fernandes" LANGUAGE="PT">
Κύριε Πρόεδρε, κύριε Επίτροπε, θα ήθελα να ευχαριστήσω τον εισηγητή, κ. Manders, το σκιώδη εισηγητή, κ. Hasse Ferreira, και όλους τους άλλους συντάκτες και συναδέλφους για τη συνεργασία τους, την προθυμία για διάλογο και την προθυμία να επιτευχθεί συναίνεση.
<P>
H oδηγία για τη χρονομεριστική μίσθωση θα επεκταθεί σε νέες δραστηριότητες και θα συμβάλει θετικά στον ευρωπαϊκό τουρισμό, στους ευρωπαϊκούς οικονομικούς παράγοντες και καταναλωτές. Οι καταναλωτές είναι η λιγότερο καλά ενημερωμένη ομάδα σχετικά με τα δικαιώματα και τις υποχρεώσεις της και εκείνη που έχει τα λιγότερα προσόντα για να διεξάγει διαπραγματεύσεις. Γι' αυτό το λόγο στην Επιτροπή Μεταφορών και Τουρισμού υπερασπίστηκα ένα υψηλό επίπεδο προστασίας των καταναλωτών, ιδίως με την επέκταση και την ενημέρωση των βασικών ορισμών της οδηγίας, με την ενίσχυση των γλωσσικών απαιτήσεων και τη βελτίωση των πληροφοριών για τις συμβάσεις και τα δικαιώματα υπαναχώρησης για να εξασφαλιστεί μια σαφής και σταθερή αγορά χωρίς κρυφό κόστος για τους καταναλωτές.
<P>
Μετά την έναρξη αυτής της διαδικασίας, ξεκίνησε μια οριζόντια αναθεώρηση του κοινοτικού κεκτημένου στον τομέα του δικαίου των καταναλωτών. Υποστήριξα ότι δεν πρέπει να περιμένουμε αυτή την αναθεώρηση, δεδομένων των σοβαρών προβλημάτων που αντιμετωπίζουν οι καταναλωτές κατά την άσκηση των δικαιωμάτων τους, κυρίως σε διεθνές επίπεδο, και δεδομένων των νέων δραστηριοτήτων που καλύπτονται από τη χρονομεριστική μίσθωση. Αυτά τα προβλήματα δεν απορρέουν από την εναρμονισμένη κοινοτική νομοθεσία σε αυτό τον τομέα, αλλά από την έλλειψη σαφούς κοινοτικού νομοθετικού πλαισίου, που να συμπληρώνεται πιθανώς από αυστηρότερα εθνικά νομικά πλαίσια, τα οποία θα ανταμείβουν τις τίμιες επιχειρήσεις και τους τίμιους καταναλωτές. Αυτός είναι ένας βασικός στόχος αυτής της πρότασης οδηγίας την οποία ζητώ από όλους να υποστηρίξετε.
<SPEAKER ID="049" NAME="Antonio López-Istúriz White" LANGUAGE="ES">
Κύριε Πρόεδρε, κυρίες και κύριοι, καταρχάς πρέπει και πάλι να εκφράσω τη λύπη μου για το γεγονός ότι η Διάσκεψη των Προέδρων δεν επέτρεψε την ενίσχυση της συνεργασίας μεταξύ της Επιτροπής Νομικών Θεμάτων και της Επιτροπής Εσωτερικής Αγοράς και Προστασίας των Καταναλωτών σε σχέση με αυτή την έκθεση.
<P>
Κατά τη γνώμη μου, η Επιτροπή Νομικών Θεμάτων δεν ήθελε να αλλάξει τη νομική βάση την οποία πρότεινε η Ευρωπαϊκή Επιτροπή ή να αλλάξει το νομικό μέσο. Ο κύριος στόχος ήταν η προστασία των καταναλωτών από καταχρήσεις που διαπράττονται από ορισμένα "κλαμπ διακοπών", χωρίς να θιγεί η ανάπτυξη νόμιμων επιχειρήσεων που δημιουργούν θέσεις απασχόλησης, όπως εκείνες που είναι γνωστές ως "χρονομεριστικές μισθώσεις".
<P>
Κατά τη γνώμη μου, δεν αρκεί απλώς να εφαρμοστούν οι ειδικές διασφαλίσεις για τις χρονομεριστικές μισθώσεις στα κλαμπ διακοπών. Πρέπει να προχωρήσουμε περισσότερο, αφού η νομική φύση αυτών των δύο συστημάτων είναι εγγενώς διαφορετική.
<P>
" χρονομεριστική μίσθωση συνεπάγεται δικαίωμα ιδιοκτησίας, ενώ τα κλαμπ διακοπών είναι απλώς μια σύμβαση παροχής υπηρεσιών. Στην πραγματικότητα, με τα κλαμπ διακοπών, ο καταναλωτής πληρώνει ένα χρηματικό ποσό ως αντάλλαγμα για μια μακροπρόθεσμη υπόσχεση τουριστικών υπηρεσιών.
<P>
Δεν πρέπει να ξεχνάμε ότι τα περισσότερα παράπονα από τους καταναλωτές αφορούν τις καταχρήσεις των κλαμπ διακοπών και όχι τις χρονομεριστικές μισθώσεις με τις οποίες όλοι είναι εξοικειωμένοι. Όπως ανέφερε η Επίτροπος Kuneva, ο στόχος, τον οποίο συμμερίζεται και η Επιτροπή Νομικών Θεμάτων, είναι να ρυθμιστούν αδιαφανείς κλάδοι και να θεσπιστούν κανόνες που να επιτρέπουν στους έντιμους επιχειρηματίες να αναπτύσσουν τις δραστηριότητές τους προς όφελος των καταναλωτών.
<P>
Είμαι πεπεισμένος ότι, με αυτή την έκθεση και τα προτεινόμενα μέτρα της, κινούμαστε προς τη σωστή κατεύθυνση.
<SPEAKER ID="050" NAME="Malcolm Harbour">
εξ ονόματος της Ομάδας PPE-DE. - Κύριε Πρόεδρε, χαίρομαι πολύ που μπορώ να καλωσορίσω, εξ ονόματος της ομάδας και ως, πράγματι, δεύτερος σκιώδης εισηγητής για την ομάδα μου που έχει εργαστεί πάνω σε αυτό, τη συμφωνία που επιτύχαμε σήμερα με το Συμβούλιο. Θέλω επίσης να ευχαριστήσω το Συμβούλιο για τη συνεργασία του.
<P>
Θέλω να καταγραφεί στα πρακτικά η υποχρέωση που έχουμε στην κ. Luisa Rudi Ubeda, η οποία εξελέγη στο ισπανικό Κοινοβούλιο το καλοκαίρι, αλλά στην πραγματικότητα έκανε το μεγαλύτερο μέρος των σκιωδών εργασιών αυτής της οδηγίας. Ειδικότερα, σε σχέση με το σημείο του εισηγητή της Επιτροπής Νομικών Θεμάτων, θέλω μόνο να τονίσω ότι το ειδικό τμήμα για τα κλαμπ διακοπών, το οποίο πιστεύω ότι είναι ίσως η μεγαλύτερη μεμονωμένη πρόοδος που κάνουμε σε αυτή την οδηγία στην αντιμετώπιση αυτού του συγκεκριμένου τύπου προϊόντος, οφείλεται σε μεγάλο βαθμό στην εμμονή της κ. Rudi Ubeda να εξασφαλίσει ότι θα τον διατηρήσουμε στη συζήτηση. Το Συμβούλιο και η Επιτροπή, ιδίως, ήταν μάλλον απρόθυμοι, αλλά χαίρομαι που έχουμε φτάσει σε συμφωνία σχετικά με αυτό διότι πιστεύω ότι είναι ζωτικής σημασίας.
<P>
Ο εισηγητής μου, Toine Manders, που έχει επίσης κάνει εξαιρετική δουλειά σε αυτό και τον οποίο χαιρετίζω, καθώς και η υπόλοιπη ομάδα που εργάστηκε μαζί του και η κ. Kuneva, έχουν καλύψει ορισμένα από τα άλλα ζητήματα, αλλά ήθελα μόνο να επισημάνω αυτά που νομίζω ότι είναι δύο ακόμα πολύ σημαντικά ζητήματα για τα οποία έχουμε επιδιώξει σημαντική βελτίωση.
<P>
Το πρώτο είναι το ζήτημα της διαφήμισης. Αν δει κανείς τη ρήτρα για τη διαφήμιση, τώρα πλέον διατυπώνεται σαφώς ότι οποιαδήποτε δραστηριότητα προώθησης σε σχέση με τη χρονομεριστική μίσθωση ή τα κλαμπ διακοπών πρέπει να εμφανίζεται και να χαρακτηρίζεται στη διαφήμιση σαφώς ως τέτοια. Επίσης, οι τυποποιημένες πληροφορίες που έχουμε ζητήσει να είναι διαθέσιμες πρέπει να είναι διαθέσιμες ανά πάσα στιγμή σε κάθε είδους εκδήλωση προώθησης, για να μην υπάρχει θέμα παραπλάνησης των ανθρώπων με κάποιο ελκυστικό ταξίδι, επίσκεψη ή προσφορά. Πρέπει να είναι απολύτως σαφές για τι πράγμα μιλάνε και ότι δεν πρέπει να πωλείται ως επένδυση.
<P>
Δεύτερον - και εδώ απευθύνομαι στο Συμβούλιο, παρόλο που, δυστυχώς, ο Υπουργός δεν είναι εδώ - είναι αποφασιστικής σημασίας τα κράτη μέλη να ενθαρρύνουν τους κώδικες δεοντολογίας και την εξώδικη επίλυση των διαφορών.
<P>
Συνολικά αυτή είναι μια σημαντική εξέλιξη για την προστασία των καταναλωτών. Την επιδοκιμάζω πλήρως και είμαι βέβαιος ότι σήμερα θα πάρει τη συντριπτική υποστήριξη του Σώματος.
<SPEAKER ID="051" NAME="Joel Hasse Ferreira">
εξ ονόματος της Ομάδας PSE. - (PT) Κύριε Πρόεδρε, κυρίες και κύριοι, ύστερα από ένα χρόνο κοινοβουλευτικού έργου, η πρόταση οδηγίας που συζητείται τώρα είναι μια σημαντική βελτίωση σε σχέση με το έγγραφο που παρουσιάστηκε το 2007. Έχουν ενισχυθεί σε διάφορα επίπεδα τα δικαιώματα των Ευρωπαίων καταναλωτών, είτε πρόκειται για τρέχοντες είτε για δυνητικούς πελάτες χρονομεριστικής μίσθωσης ή καρτών μελών και κλαμπ διακοπών.
<P>
Άρα αυτή η πρόταση προβλέπει τρεις διαφορετικές περιόδους, που ισχύουν υπό διαφορετικές συνθήκες, που θα επιτρέπουν να ακυρώνονται συμβάσεις μονομερώς από τον καταναλωτή. Καθορίζει επίσης μια σειρά από βασικά στοιχεία που πρέπει να συμπεριλαμβάνονται ρητώς στις συμβάσεις. Επιπλέον αποσαφηνίζει και εξηγεί τη χρήση των γλωσσών, η οποία θα είναι πολύ καλύτερη για τους καταναλωτές, καθώς και τους κανόνες για τη διαφήμιση, στους οποίους δόθηκε ιδιαίτερη προσοχή. Είναι λοιπόν μια καλή πρόταση οδηγίας η οποία, ύστερα από αποφασιστικές και λεπτομερείς διαπραγματεύσεις ανάμεσα σε διάφορες κοινοβουλευτικές ομάδες, υποβάλλεται τώρα στο Κοινοβούλιο και έχει ήδη εγκριθεί από την Επιτροπή και το Συμβούλιο.
<P>
Κύριε Πρόεδρε, θέλω να συγχαρώ τη σλοβενική Προεδρία για τις προσπάθειές της να λύσει και να ξεπεράσει μερικές διαφορές γνώμης για το κείμενο. " γαλλική Προεδρία θα πρέπει επίσης να λάβει θερμά συγχαρητήρια, ιδίως ο πρέσβης Léglise-Costa, για τη θαυμάσια εργασία που εκτελέστηκε στο τελικό στάδιο των διαπραγματεύσεων, καθώς επίσης οι εκπρόσωποι της Επιτροπής για την προθυμία και την τεχνική ικανότητα που επέδειξαν, τόσο στον τριμερή διάλογο όσο και σε διμερείς επαφές.
<P>
Εντός του Κοινοβουλίου, ο εισηγητής της γνωμοδότησης της Επιτροπής Μεταφορών και Τουρισμού, Manuel Jardim Fernandes, αξίζει ιδιαίτερα συγχαρητήρια, καθώς και τα μέλη της Επιτροπής Εσωτερικής Αγοράς και Προστασίας των Καταναλωτών, ιδίως ο εισηγητής της, οι σκιώδεις εισηγητές και οι συντονιστές της ομάδας και, τελευταίος αλλά εξίσου σημαντικός, ο πρόεδρος Arlene McCarthy.
<P>
Πριν τελειώσω, θα ήθελα να ευχαριστήσω τις ενώσεις καταναλωτών, ιδίως τις βρετανικές ενώσεις και την πορτογαλική ένωση DECO, καθώς και την Ευρωπαϊκή Ένωση Επιχειρηματιών για τον κλάδο, για τη χρήσιμη συμβολή που μου παρείχαν σε όλη τη διάρκεια της διαδικασίας. Αυτή η οδηγία για τη χρονομεριστική μίσθωση, τις κάρτες μελών και τα κλαμπ διακοπών είναι εξαιρετική. Γι' αυτό σας καλώ να την εγκρίνετε.
<P>
Κύριε Πρόεδρε, κύριε Επίτροπε, κυρίες και κύριοι, η "εσωτερική ευρωπαϊκή αγορά" μας είναι και πρέπει να είναι όλο και περισσότερο μια Ευρώπη που προστατεύει τους καταναλωτές.
<SPEAKER ID="053" NAME="Heide Rühle" LANGUAGE="DE">
Κυρία Πρόεδρε, κυρία Επίτροπε, κι εγώ θα ήθελα να ευχαριστήσω τον εισηγητή, εξ ονόματος του σκιώδους εισηγητή για την ομάδα μου, ο οποίος δυστυχώς δεν μπορεί να παραστεί σήμερα, για την εποικοδομητική συνεργασία του. Πιστεύω ότι η συνεργασία με τον κ. Manders ήταν πραγματικά εποικοδομητική και παρήγαγε καλά αποτελέσματα για τα οποία μπορούμε να είμαστε υπερήφανοι.
<P>
Είναι ιδιαίτερα σημαντικό ότι επεκτείναμε το πεδίο εφαρμογής στα κλαμπ διακοπών - ένα μεγάλο πρόβλημα - καθώς επίσης στα κρουαζιερόπλοια, στα πλωτά σπίτια και στα τροχόσπιτα. Με αυτό τον τρόπο έχουμε κλείσει πολλά κενά που δυστυχώς υπήρχαν στην παλιά οδηγία. Επιπλέον είναι πολύ σημαντικό ότι δημιουργήσαμε μεγαλύτερη διαφάνεια, μέσω προσυμβατικών πληροφοριών καθώς και δελτίων πληροφοριών, που είναι οι τυποποιημένες πληροφορίες που έχουν ήδη αναφερθεί από πολλούς από τους προλαλήσαντες.
<P>
Θεωρώ επίσης ότι είναι σημαντικό, και θα ήθελα να το υπογραμμίσω, ότι έχουμε εισαγάγει παράταση 14 ημερών για το δικαίωμα υπαναχώρησης σε περίπτωση κατάχρησης πληροφοριών, καθώς και ότι ο καταναλωτής μπορεί να επωφεληθεί από μια παρατεταμένη περίοδο τριών μηνών και, σε περίπτωση εγκληματικής αμέλειας της υποχρέωσης παροχής πληροφοριών, μέχρι και ενός έτους. Αυτό δημιουργεί περισσότερη διαφάνεια και μεγαλύτερη νομική ασφάλεια και αυτό είναι προς το συμφέρον όχι μόνο των καταναλωτών αλλά και του κλάδου ο οποίος φυσικά έχει κάθε συμφέρον να αποστασιοποιηθεί από ανυπόληπτους παρόχους σε αυτό τον τομέα.
<P>
Μαζί με τον κλάδο, τα κράτη μέλη και τις οργανώσεις των καταναλωτών, τώρα μπορούμε να κάνουμε αυτό τον κλάδο αξιοσέβαστο μια για πάντα. Γι' αυτό το λόγο πιστεύω ότι αυτό θα απολαύσει την πλήρη υποστήριξη της ομάδας μας. Δεν έχουμε επιτύχει όλα όσα θέλαμε, αλλά αυτό αποτελεί ένα μεγάλο βήμα προς τα εμπρός.
<SPEAKER ID="054" NAME="Leopold Józef Rutowicz" LANGUAGE="PL">
Κύριε Πρόεδρε, κυρία Επίτροπε, η τουριστική βιομηχανία παίζει όλο και σημαντικότερο ρόλο στις οικονομίες των ευρωπαϊκών χωρών, και αυτή περιλαμβάνει τη χρονομεριστική μίσθωση, τα μακροπρόθεσμα προϊόντα διακοπών, καθώς και την ανταλλαγή και τη μεταπώληση χρονομεριδίων, που συχνά ζημιώνει τους καταναλωτές.
<P>
" οδηγία αντιμετωπίζει αυτό το πρόβλημα και δημιουργεί προϋποθέσεις για την εναρμόνιση αυτών των υπηρεσιών στην ευρωπαϊκή αγορά με την υιοθέτηση ενός πακέτου θεμελιωδών κανόνων για τη βελτίωση της διαφάνειας και την προστασία των καταναλωτών, μεταξύ άλλων, με τη θέσπιση ενός ενιαίου υποδείγματος σύμβασης, την υποχρέωση παροχής σύμβασης στη γλώσσα του καταναλωτή, τη βελτίωση των ευκαιριών του καταναλωτή να λαμβάνει μελετημένη απόφαση και με μια περίοδο υπαναχώρησης κατά την οποία ο καταναλωτής επιτρέπεται να υπαναχωρήσει από τη συμφωνία, χωρίς να χρειάζεται να δικαιολογηθεί. Μαζί με τις τροποποιήσεις, η οδηγία δημιουργεί τις συνθήκες για την ανάπτυξη αυτών των υπηρεσιών και αυξάνει την εμπιστοσύνη των καταναλωτών σε αυτές.
<P>
Σας ευχαριστώ, κ. Manders, για την εξαιρετική έκθεση. " Ομάδα Ένωση για την Ευρώπη των Εθνών υποστηρίζει αυτή την οδηγία.
<SPEAKER ID="055" NAME="Andreas Schwab" AFFILIATION="PPE-DE">
(DE) Κυρία Πρόεδρε, κυρίες και κύριοι, κι εμείς θα θέλαμε να ευχαριστήσουμε τον εισηγητή, καθώς και το σκιώδη εισηγητή και τον εισηγητή για την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών στην Επιτροπή Νομικών Θεμάτων. Αυτό το Σώμα έχει δείξει ότι, όταν μια αγορά γίνεται άνω κάτω - όπως συνέβη βεβαίως στον κλάδο της χρονομεριστικής μίσθωσης - είμαστε διατεθειμένοι να αναλάβουμε δράση από κοινού. Θα πρέπει να τονιστεί ότι η αγορά της χρονομεριστικής μίσθωσης στην παραδοσιακή μορφή της υπονομευόταν όλο και περισσότερο από ανυπόληπτους παρόχους - κλαμπ και τουριστικά συγκροτήματα, για παράδειγμα - οι οποίοι είναι διάσπαρτοι σε όλη την Ευρώπη και πράγματι δεν ενημέρωναν τους καταναλωτές με διαφανή τρόπο για τις δυνατότητες και τα μειονεκτήματα αυτού του είδους επένδυσης. Το νέο καθεστώς θα φέρει σημαντικά πλεονεκτήματα σε αυτό το θέμα.
<P>
" παράταση της περιόδου υπαναχώρησης από 10 σε 14 ημέρες έχει αναφερθεί. Θεωρώ επίσης σωστό ότι έχουμε απαλλάξει τις πολυετείς κρατήσεις ξενοδοχείων, αφού αυτή είναι εντελώς διαφορετική κατάσταση για τους καταναλωτές από την είσοδο σε μια επαναλαμβανόμενη ετήσια επένδυση σε ένα κλαμπ διακοπών ή τουριστικό συγκρότημα.
<P>
Πολλά έχουν ήδη ειπωθεί σχετικά με αυτό, αλλά θα ήθελα επίσης να επισημάνω ότι ο κανόνας ότι οι καταναλωτές πρέπει να ενημερώνονται είτε στη γλώσσα της χώρας διαμονής τους είτε στη μητρική τους γλώσσα τελικά θα αναγκάσει ένα σημαντικό ποσοστό ανυπόληπτων υποδειγμάτων συμβάσεων να αποσυρθούν από την αγορά και κατά συνέπεια, γενικά, να επανέλθει η αγορά της χρονομεριστικής μίσθωσης σε σοβαρή βάση, με παράλληλη εξασφάλιση ότι οι καταναλωτές που επιθυμούν να γίνουν μέτοχοι σε διακοπές σε τέτοιες εγκαταστάσεις μπορούν να το κάνουν με πλήρη εμπιστοσύνη.
<P>
" ρήτρα αναθεώρησης που δεν υπήρχε στην τελευταία οδηγία δίνει σε αυτό το Σώμα τη δυνατότητα να αξιολογήσει, ύστερα από τρία χρόνια, αν η πορεία που έχουμε προτείνει λύνει πραγματικά τα προβλήματα ή αν υπάρχουν άλλα προβλήματα για τα οποία θα πρέπει να παρέμβουμε περαιτέρω.
<P>
Σας ευχαριστώ, Επίτροπε Kuneva. Πιστεύω ότι αυτό το μέτρο είναι πολύ θετικό όσον αφορά την εσωτερική αγορά.
<SPEAKER ID="056" NAME="Evelyne Gebhardt" AFFILIATION="PSE">
(DE) Κυρία Πρόεδρε, κυρία Επίτροπε, νομίζω ότι έχουμε κάνει καλή δουλειά εδώ, όχι μόνο για την εσωτερική αγορά, όπως μόλις είπε ο κ. Schwab, αλλά και για τους πολίτες - και αυτό είναι πολύ πιο σημαντικό για μένα, αφού θέλουμε να εξασφαλίσουμε ότι βρίσκονται σε μια Ευρώπη που αναπτύσσεται μαζί, με πολύ θετική έννοια, και νομίζω ότι αυτό πράγματι συμβαίνει εδώ.
<P>
Ως συντονίστρια, είμαι ιδιαίτερα υποχρεωμένη στο σκιώδη εισηγητή μας, κ. Hasse Ferreira, για την εξαιρετική δουλειά που έκανε μαζί με τον εισηγητή και τους άλλους σκιώδεις εισηγητές.
<P>
" Σοσιαλιστική Ομάδα στο Ευρωπαϊκό Κοινοβούλιο θα επιθυμούσε επίσης να δει μια μεγαλύτερη επέκταση του πεδίου εφαρμογής - εξυπακούεται - αλλά μερικές φορές δεν μπορούν να αποφευχθούν συμβιβασμοί. Πιστεύω ότι βρήκαμε παρόλα αυτά μια πολύ καλή λύση. " διευκόλυνση της σύγκρισης των προσφορών, του δικαιώματος υπαναχώρησης και της διαφήμισης θα οδηγήσουν σε καλύτερες συνθήκες για τους πολίτες μας στο μέλλον, για να μπορούν να είναι βασιλιάδες σε μια αγορά που ήταν μια πραγματική ζούγκλα.
<P>
Αυτή η ζούγκλα είχε ως αποτέλεσμα ότι πολλοί άνθρωποι που ίσως δεν έδωσαν πολύ μεγάλη προσοχή στις διακοπές τους κατέληξαν σε πολύ δύσκολη κατάσταση. Θέλουμε να εμποδίσουμε να συμβεί αυτό στο μέλλον και πιστεύω ότι αυτός ο συμβιβασμός θα δώσει αυτή τη δυνατότητα.
<SPEAKER ID="057" NAME="Charlotte Cederschiöld" AFFILIATION="PPE-DE">
(SV) Κυρία Πρόεδρε, δυστυχώς είμαστε καλά εξοικειωμένοι με αυτό το πρόβλημα στη δική μου χώρα, τη Σουηδία. Τουρίστες που βρίσκονται σε διάθεση διακοπών εξαπατώνται να αγοράζουν μερίδια σε διαμερίσματα με τα οποία δεν είναι ιδιαίτερα ικανοποιημένοι όταν φθάσουν στο σπίτι, αν έχουν κάτι να δείξουν για την αγορά τους, όταν φθάσουν εκεί. " νέα οδηγία για την ιδιοκτησία χρονομεριστικής μίσθωσης θα σημάνει πολύ καλύτερη προστασία, αν οι ίδιοι κανόνες εφαρμοστούν οπουδήποτε στην ΕΕ για την αγορά ιδιοκτησίας χρονομεριστικής μίσθωσης. " σωστή προστασία του καταναλωτή απαιτείται για να μπορούν οι άνθρωποι να κάνουν χρήση των ελευθεριών της εσωτερικής αγοράς με ασφάλεια. Οι καταναλωτές πρέπει να μπορούν να αισθάνονται δυνατοί, σίγουροι και ασφαλείς.
<P>
Θα απαγορευτεί να ζητούν οι πωλητές προκαταβολές κατά τη διάρκεια της περιόδου περισυλλογής, η οποία εξάλλου πρόκειται να επεκταθεί από 10 σε 14 ημέρες. Με αυτό τον τρόπο οι καταναλωτές δεν θα χρειάζεται να ανησυχούν για την απώλεια των προκαταβολών αν δεν μείνουν ικανοποιημένοι ή αν επιθυμήσουν να υπαναχωρήσουν από την αγορά κατά τη διάρκεια της περιόδου περισυλλογής. " οδηγία θα αποτρέψει πιθανώς τις μη σοβαρές εταιρείες που δεν πληρούν τις απαιτήσεις για την τίμια εμπορία και τις λογικές συμφωνίες αγοράς. Πιστεύω ότι πολλοί άνθρωποι σήμερα διστάζουν να αγοράζουν αυτές τις υπηρεσίες σε άλλα κράτη μέλη, ακριβώς διότι δεν μπορούν να αισθάνονται ασφαλείς και να βασιστούν στην προστασία των καταναλωτών.
<P>
Μέσω της εναρμόνισης και των μέτρων της οδηγίας, θα δοθεί στους καταναλωτές ισχυρότερη προστασία των καταναλωτών. Αυτό μπορεί να συμβάλει ώστε περισσότεροι άνθρωποι να μπορέσουν να κάνουν χρήση εκείνων των υπηρεσιών που αφορούν ιδιοκτησίες χρονομεριστικής μίσθωσης έξω από τα δικά τους κράτη μέλη και αυτό είναι κάτι που φυσικά καλωσορίζουμε όλοι. Με άλλα λόγια, πρόκειται για μια εξαιρετική πρόταση που αποκτά ευρεία υποστήριξη. Οι βόρειοι που αγαπούν τον ήλιο ευχαριστούν τόσο την Επιτροπή όσο και τον εισηγητή και τους σκιώδεις εισηγητές.
<SPEAKER ID="058" NAME="Arlene McCarthy" AFFILIATION="PSE">
Κυρία Πρόεδρε, αυτός ο νόμος για τη χρονομεριστική μίσθωση έχει καθυστερήσει πολύ. " Επιτροπή Εσωτερικής Αγοράς και Προστασίας των Καταναλωτών πρώτα πραγματοποίησε ακρόαση σχετικά με αυτό το 2001, η οποία εκθέτει όλα τα προβλήματα στην αγορά. Φυσικά είμαστε πολύ ευχαριστημένοι που έχουμε φτάσει σήμερα στο σημείο όπου παράγουμε αποτέλεσμα για τους καταναλωτές. Επεκτείνουμε το νόμο για να καλύπτει όλα τα προϊόντα που ομοιάζουν με χρονομεριστική μίσθωση, ιδίως τα προβληματικά εκπτωτικά κλαμπ διακοπών. Καλύπτουμε τη μεταπώληση και την ανταλλαγή και παρέχουμε στους καταναλωτές καλύτερη προστασία και καλύτερα δικαιώματα. Με κριτική διάθεση, πιστεύω ότι οι καταναλωτές θα έχουν τα ίδια δικαιώματα είτε αγοράζουν στη Βάρνα στη Μαύρη Θάλασσα είτε στη Βαλένθια στην Costa Blanca.
<P>
Με αυτό το νόμο οι καταναλωτές πρέπει να λαμβάνουν τις βασικές πληροφορίες στο τυποποιημένο δελτίο πληροφοριών - περιλαμβανομένων όλων των τελών και επιβαρύνσεων - και, αν η εταιρεία δεν τις παράσχει, ο νόμος επεκτείνει το δικαίωμα υπαναχώρησης σε τρεις μήνες. " παράλειψη ενημέρωσης του καταναλωτή για το δικαίωμα υπαναχώρησης επεκτείνει το δικαίωμα υπαναχώρησης σε ένα έτος. Αυτά είναι πραγματικά καλά δικαιώματα για τους καταναλωτές. Θα μετατρέψουν τους εμπόρους μας σε υπεύθυνους εμπόρους και θα έχουμε ενημερωμένους και προστατευμένους καταναλωτές, πράγμα που σημαίνει ότι μπορούμε να διώξουμε από την αγορά τους ανέντιμους και τους απατεώνες εμπόρους.
<P>
Σήμερα έχουμε αποδείξει ότι, όταν οι καταναλωτές διαμαρτύρονται, όχι μόνο απαντά η Επιτροπή Εσωτερικής Αγοράς και Προστασίας των Καταναλωτών του κοινοβουλίου, αλλά και ενεργούμε και παράγουμε αποτέλεσμα. Κύριε Επίτροπε, θα ήθελα να σας ζητήσω να ενεργήστε περαιτέρω, όπως κάνετε πάντα, σχετικά με τα ζητήματα εφαρμογής. Τώρα πρέπει να χρησιμοποιήσουμε το νέο διασυνοριακό δίκτυο εφαρμογής για να αντιμετωπίσουμε τα συνεχιζόμενα προβλήματα που έχουν οι καταναλωτές και να εξασφαλίσουμε ότι θα μειώσουμε τον αριθμό των καταγγελιών που γίνονται σχετικά με τη χρονομεριστική μίσθωση σε ευρωπαϊκά κέντρα καταναλωτών από τη μία πλευρά στην άλλη των 27 κρατών μελών.
<SPEAKER ID="059" NAME="Marian Zlotea" AFFILIATION="PPE-DE">
(RO) Στόχος μας είναι πάντα να εξασφαλίζουμε ότι θα θεσπίζουμε νομοθεσία η οποία θα προσφέρει περισσότερα οφέλη για τους καταναλωτές. Γι' αυτό το λόγο θα ήθελα να εκφράσω την υποστήριξή μου γι' αυτή τη νέα οδηγία, η οποία δημιουργεί ένα απλοποιημένο πλαίσιο-υπόδειγμα για τα προϊόντα χρονομεριστικής μίσθωσης. Πιστεύω ότι είναι ευπρόσδεκτες οι προτάσεις να χορηγηθεί στους καταναλωτές περίοδος υπαναχώρησης 14 ημερών για να υπαναχωρήσουν από μια σύμβαση και να απαγορευθούν οι απαιτήσεις για προκαταβολές κατά τη διάρκεια αυτής της περιόδου. Ελπίζω ότι οι αλλαγές που έγιναν θα συμβάλουν σε μια λειτουργική εσωτερική αγορά μέσω της εναρμόνισης της ευρωπαϊκής νομοθεσίας σε αυτό το θέμα και, συνεπώς, θα αυξήσουν το επίπεδο προστασίας των καταναλωτών.
<P>
Πρέπει να βεβαιωθούμε ότι τη στιγμή της υπογραφής της σύμβασης οι καταναλωτές είναι πλήρως ενημερωμένοι και ότι τους έχουν δοθεί όλες οι απαραίτητες προσυμβατικές πληροφορίες σχετικά με το εμπλεκόμενο κόστος και τις υπηρεσίες που θα απολαμβάνουν. Πρέπει να ενθαρρυνθεί η ανάπτυξη της χρονομεριστικής μίσθωσης και των μακροπρόθεσμων προϊόντων διακοπών. Άρα πρέπει να αυξηθεί η εμπιστοσύνη των καταναλωτών στην αγορά πακέτων διακοπών στο εξωτερικό και να ενθαρρυνθούν οι επιχειρήσεις που πωλούν στο εξωτερικό να αξιοποιήσουν στο μέγιστο βαθμό τα οφέλη που προσφέρει η ενιαία αγορά.
<P>
Θα ήθελα επίσης να ζητήσω από την Επίτροπο Kuneva να παρέμβει στις συμβάσεις πίστωσης, διότι ύστερα από αυτό το οικονομικό χάος στο οποίο βρισκόμαστε, οι περισσότερες τράπεζες έχουν αλλάξει επίσης αυτές τις συμβάσεις πίστωσης, αφού συνεχίζουν να κοροϊδεύουν τους καταναλωτές. Θα ήθελα να συγχαρώ τον εισηγητή για τις προσπάθειές του και ελπίζω ότι θα επιτύχουμε μια αγορά που να ευνοεί τους καταναλωτές.
<SPEAKER ID="060" NAME="Bernadette Vergnaud" AFFILIATION="PSE">
(FR) Κυρία Πρόεδρε, κυρία Kuneva, κυρίες και κύριοι, θα ψηφίσουμε για την απαραίτητη ανανέωση μιας οδηγίας 14 ετών που επηρεάζει εκατομμύρια ανθρώπους στην Ευρώπη, τόσο επαγγελματίες της τουριστικής βιομηχανίας όσο και καταναλωτές διακοπών χρονομεριστικής μίσθωσης ή κλαμπ διακοπών.
<P>
Αυτός ο κλάδος, που αξίζει πάνω από 2 δισεκατομμύρια ευρώ ετησίως και απασχολεί 200 000 άτομα, είναι σημαντική κινητήριος δύναμη της εσωτερικής αγοράς στο πλαίσιο της στρατηγικής της Λισαβόνας, ιδίως αφού οι προβλέψεις δείχνουν γρήγορη ανάπτυξη γι' αυτό το είδος υπηρεσίας. " οικονομική λογική, ενώ δεν είναι ασήμαντη, δεν πρέπει να παρεμποδίζει τη μεγαλύτερη προστασία των αμέτρητων χρηστών αυτών των υπηρεσιών, οι οποίοι συχνά έχουν μέτριους προϋπολογισμούς διακοπών και χρειάζονται προστασία και μεγαλύτερη νομική σαφήνεια.
<P>
" εναρμόνιση των προϋποθέσεων για την υπαναχώρηση από μια σύμβαση, καθώς και η απαγόρευση των αθέμιτων εμπορικών πρακτικών, όπως είναι οι προκαταβολές κατά τη διάρκεια της περιόδου υπαναχώρησης, όπως επίσης η υποχρέωση να παρέχεται μια ακριβής, σαφής και ευανάγνωστη σύμβαση στην επιλεγμένη γλώσσα του αγοραστή, συνιστούν κατά συνέπεια σημαντική πρόοδο στην προστασία του καταναλωτή και στην παραχώρηση αρμοδιοτήτων σε αυτόν. Αυτό το κείμενο θα μας επιτρέψει επιτέλους να θέσουμε τέρμα στις απαράδεκτες πρακτικές που καθίστανται δυνατές από τις ανεπάρκειες της τρέχουσας οδηγίας και θα επαναφέρει την αξιοπιστία σε ένα κλάδο που αμαυρώνεται από αρνητική εικόνα. Άρα έχουμε λόγους να ελπίζουμε, από τη μία πλευρά, σε φρέσκο θετικό δυναμισμό μεταξύ των εμπόρων που αποδεσμεύονται από αδίστακτους ανταγωνιστές και, αφετέρου, σε ανανεωμένη εμπιστοσύνη των καθησυχασμένων καταναλωτών.
<P>
Κατά συνέπεια θέλω πολύ να συγχαρώ τον εισηγητή, κ. Manders, και τους σκιώδεις εισηγητές, ιδίως το φίλο μου, Joel Hasse Ferreira, για την επιτυχή εργασία τους που θα καταλήξει, σε πρώτη ανάγνωση, σε μια συμφωνία η οποία διατηρεί τα πολλά βήματα προόδου που ζητήθηκαν από το Κοινοβούλιο, αλλά απορρίφθηκαν από το Συμβούλιο.
<SPEAKER ID="061" NAME="Philip Bradbourn" AFFILIATION="PPE-DE">
Κυρία Πρόεδρε, εδώ και πολλά χρόνια ανησυχώ ότι η τρέχουσα νομοθεσία για τη χρονομεριστική μίσθωση δεν λαμβάνει υπόψη το φάσμα των νέων προϊόντων σε αυτό τον τομέα που βγαίνουν στην αγορά. Κατά συνέπεια χαιρετίζω τις αναθεωρήσεις που γίνονται στην παρούσα πρόταση.
<P>
" επέκταση του πεδίου εφαρμογής για να καλύπτει τα κλαμπ διακοπών και άλλα παρόμοια προϊόντα είναι ένα μεγάλο βήμα προς τα εμπρός στην προστασία του καταναλωτή από αυτό που προηγουμένως ήταν ένας εύκολος στόχος για τον αδίστακτο κράχτη. Αυτή η οδηγία σίγουρα δείχνει ότι η ΕΕ λαμβάνει μέτρα για να ελέγξει την κατάσταση.
<P>
Πρέπει όμως να ομολογήσω ότι είμαι απογοητευμένος που το Κοινοβούλιο χρειάστηκε να υποχωρήσει σε μια διάταξη που προβλέπει περιόδους υπαναχώρησης 21 ημερών, για να επιτευχθεί συμφωνία με το Συμβούλιο. Εντούτοις αυτό δεν σημαίνει ότι οι βελτιώσεις που έχουν γίνει δεν είχαν καμία επίδραση στην τρέχουσα οδηγία και, στην πραγματικότητα, είναι θετικό το γεγονός ότι δεν χρειάζεται να καταβάλλονται προκαταβολές μέχρι το τέλος της περιόδου υπαναχώρησης. Μεγάλη προσπάθεια έχει καταβληθεί γι' αυτή την επίτευξη συμβιβασμού με το Συμβούλιο και ελπίζω να δω σήμερα την έκθεση να εγκρίνεται με μεγάλη πλειοψηφία.
<SPEAKER ID="062" NAME="Zuzana Roithová" AFFILIATION="PPE-DE">
(CS) Χαιρετίζω την αναθεώρηση της δεκαπενταετούς oδηγίας για τη χρονομεριστική μίσθωση ηλικίας. Αυτό θα επεκτείνει τους ορισμούς των μακροπρόθεσμων προϊόντων αναψυχής, επιτρέποντας υψηλότερα επίπεδα προστασίας του καταναλωτή και εξασφαλίζοντας την ανταγωνιστικότητα των τίμιων παρόχων. " οδηγία, με άλλα λόγια, εμποδίζει την εμφάνιση νέων προϊόντων που στοχεύουν απλώς στην καταστρατήγηση των κανόνων. Τα προϊόντα χρονομεριστικής μίσθωσης είναι, από τη φύση τους, υπηρεσίες που παρέχονται διαμέσου των εθνικών συνόρων. Κατά συνέπεια, χαίρομαι που στην Ευρώπη αυτή η αγορά θα είναι πλήρως εναρμονισμένη και που ο καταναλωτής θα έχει τα ίδια δικαιώματα σε όλα τα κράτη, για παράδειγμα η περίοδος των δεκατεσσάρων ημερών, εντός της οποίας θα είναι δυνατόν να υπαναχωρεί από μια σύμβαση, χωρίς να πρέπει να καταβάλει προκαταβολή, ή η υποχρέωση που βαρύνει τον πάροχο να καταρτίσει σύμβαση στη γλώσσα που προτιμά ο καταναλωτής. Αυτό είναι καλή είδηση για τους Τσέχους καταναλωτές που θέλουν να πάνε διακοπές. Υποστηρίζω επίσης την ιδέα της θέσπισης ενός ευρωπαϊκού συστήματος καταχώρησης, όπως έχουν οι ταξιδιωτικοί πράκτορες, το οποίο θα ήταν μια πηγή πληροφοριών σε περίπτωση δικαστικών διαφορών και θα μπορούσε επίσης να περιλαμβάνει τη δημιουργία ενός ταμείου εγγυήσεων για τους καταναλωτές, σε περίπτωση που μια εταιρεία κηρύξει πτώχευση. Συγχαίρω τον Επίτροπο καθώς επίσης τους εισηγητές.
<SPEAKER ID="063" NAME="Meglena Kuneva">
Μέλος της Επιτροπής. - Κυρία Πρόεδρε, πρέπει να διασφαλίσουμε ότι οι καταναλωτές σε ολόκληρη την ΕΕ προστατεύονται επαρκώς από επιθετικές τακτικές πωλήσεων από απατεώνες εμπόρους που δραστηριοποιούνται στις αγορές χρονομεριστικής μίσθωσης και προϊόντων διακοπών.
<P>
" ανάγκη για δράση σε επίπεδο ΕΕ είναι ακόμη πιο κρίσιμη, λόγω του διασυνοριακού χαρακτήρα των περισσότερων συμβάσεων χρονομεριστικής μίσθωσης.
<P>
Επιπλέον, πρέπει να διασφαλίσουμε ότι οι καταναλωτές έχουν αρκετή εμπιστοσύνη στο κανονιστικό πλαίσιο, για να μην απέχουν από την αγορά χρονομεριδίων στο εξωτερικό από νόμιμους εμπόρους. Μια υγιής αγορά χρονομεριστικής μίσθωσης και παρόμοιων προϊόντων διακοπών θα συμβάλει στην τόνωση της ανάπτυξης και της δημιουργίας θέσεων απασχόλησης στην Ευρωπαϊκή Ένωση.
<P>
Είναι σταθερή πεποίθησή μου ότι η δέσμη συμβιβαστικών μέτρων που θα ψηφίσουμε σήμερα θα συμβάλει σημαντικά στην επίτευξη αυτών των στόχων. Οι τροπολογίες που υπέβαλαν οι ομάδες ALDE, PPE-DE και PSE - με τις οποίες το Συμβούλιο έχει συμφωνήσει - είναι, κατά τη γνώμη μου, δίκαιες και εύλογες. " δέσμη μέτρων είναι επίσης σύμφωνη με την αρχική πρόταση της Επιτροπής.
<P>
Κατά τη γνώμη μου, αυτή η δέσμη μέτρων αποτελεί την καλύτερη επιλογή προς το συμφέρον τόσο των καταναλωτών όσο και των εμπόρων. " ψηφοφορία γι' αυτή τη δέσμη μέτρων είναι μια ψηφοφορία για την εμπιστοσύνη των καταναλωτών σε προϊόντα διακοπών, για τη σαφή ενημέρωση των καταναλωτών και για μια ανταγωνιστική και υπεύθυνη βιομηχανία διακοπών.
<P>
Αναμένω λοιπόν από τα μέλη του Σώματος να ψηφίσουν για να υποστηρίξουν σήμερα μια συμφωνία σχετικά με τους κανόνες για τη χρονομεριστική μίσθωση και παρεμφερή προϊόντα διακοπών που θα προσφέρει πραγματική προστιθέμενη αξία για τους παραθεριστές σε ολόκληρη την Ευρώπη.
<SPEAKER ID="064" NAME="Toine Manders" LANGUAGE="NL">
Κυρία Πρόεδρε, αν αυτή η οδηγία εγκριθεί σήμερα το απόγευμα, παρόλο που μπορεί να θεσπίζουμε μια οδηγία για ένα μικρό μόνο τμήμα της εσωτερικής αγοράς, θα αποτελέσει τεράστιο βήμα για τον Ευρωπαίο καταναλωτή. Αυτή η οδηγία είναι στο κάτω-κάτω προάγγελος του οριζόντιου νομικού μέσου για την προστασία των καταναλωτών.
<P>
Ως εισηγητής, πρότεινα σε πρώτη φάση να διατυπώσουμε ορισμένα ζητήματα σε έναν κανονισμό. Τελικά καταλήξαμε στη μέγιστη εναρμόνιση και, κατά την άποψή μου, αυτή η μέγιστη ευρωπαϊκή εναρμόνιση θα προσφέρει σημαντική προστασία όχι μόνο για τους καταναλωτές, αλλά και για τις καλόπιστες εταιρείες που εμπλέκονται στο υπό συζήτηση εμπόριο. Ο τουρισμός θα λάβει μια τεράστια ώθηση και η εσωτερική αγορά μπορεί να λειτουργεί καλά μόνο αν υπάρχει εμπιστοσύνη των καταναλωτών.
<P>
Χαίρομαι διότι, με αυτή τη μέγιστη εναρμόνιση, σε όλους τους Ευρωπαίους καταναλωτές θα δοθούν τα ίδια δικαιώματα. Πράγματι, είμαι της άποψης ότι οι Ευρωπαίοι καταναλωτές, από όποια χώρα και αν προέρχονται, πρέπει να έχουν τα ίδια δικαιώματα όταν αγοράζουν αγαθά, υπηρεσίες ή οτιδήποτε άλλο στο πλαίσιο της εσωτερικής αγοράς. Αυτό θα εξασφαλιστεί με αυτή την οδηγία.
<P>
Ελπίζω ότι τα κράτη μέλη θα ρυθμίσουν την τήρηση και τις διαδικασίες παρακολούθησής τους με τον ίδιο τρόπο, για να μπορεί να παραμείνει σε υψηλά επίπεδα η εμπιστοσύνη των καταναλωτών. Εξάλλου, μια εσωτερική αγορά, και γι' αυτό το λόγο πιστεύω στην Ευρώπη, μπορεί να λειτουργήσει καλά μόνο σε βάση εμπιστοσύνης από την πλευρά του κλάδου, της κυβέρνησης και του καταναλωτή.
<P>
Αν αυτό πετύχει, τότε νομίζω ότι είναι ένας προάγγελος και μια σημαντική ένδειξη ότι το οριζόντιο νομικό μέσο για την προστασία των καταναλωτών πρέπει να εναρμονιστεί πλήρως για όλες τις αγορές των καταναλωτών.
<P>
Έπειτα αυτό είναι, κατά τη γνώμη μου, ένα τεράστιο βήμα προς τα εμπρός, διότι έχουμε ήδη βελτιστοποιήσει πολλούς τομείς της εσωτερικής αγοράς, αλλά όχι ακόμα την εμπιστοσύνη των καταναλωτών. Νομίζω ότι αυτή η οδηγία αποτελεί σημαντικό βήμα προς αυτή την κατεύθυνση. Θα ήθελα να ευχαριστήσω όλους όσους έχουν συμβάλει θετικά.
<SPEAKER ID="065" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα το μεσημέρι.
<P>
Γραπτές δηλώσεις (άρθρο 142 του Κανονισμού)
<SPEAKER ID="066" NAME="Małgorzata Handzlik  " AFFILIATION="PPE-DE">
γραπτώς. - (PL) " χρονομεριστική μίσθωση είναι μια μορφή προϊόντος διακοπών. Πολλοί καταναλωτές αποφασίζουν να αγοράσουν αυτές τις υπηρεσίες, ενώ είναι γοητευμένοι από τον τόπο των διακοπών τους, πράγμα που δυστυχώς εκμεταλλεύονται ασυνείδητοι έμποροι που δεν τους δίνουν τις πλήρεις πληροφορίες για τις προσφερόμενες υπηρεσίες.
<P>
Οι αλλαγές που εισάγει η οδηγία θα διευρύνουν το πεδίο εφαρμογής της προστασίας των καταναλωτών κατά αυτών των πρακτικών. Ειδικότερα, στους καταναλωτές θα δοθεί μια περίοδος υπαναχώρησης 14 ημερών κατά τη διάρκεια της οποίας μπορούν να υπαναχωρήσουν από τη συμφωνία χωρίς συνέπειες, πράγμα που θα τους βοηθήσει να ξανασκεφτούν την απόφασή τους. Επίσης θα διευρυνθούν οι πληροφορίες τις οποίες οι επιχειρήσεις θα πρέπει να παρέχουν στους δυνητικούς αγοραστές υπηρεσιών. Ο καταναλωτής θα έχει δικαίωμα για πλήρη ενημέρωση, ανεξάρτητα από το κράτος μέλος στο οποίο αγοράζει τις υπηρεσίες και, το σημαντικότερο, αυτές οι πληροφορίες θα πρέπει να είναι γραπτές και στη μητρική γλώσσα του καταναλωτή ή στη γλώσσα της χώρας καταγωγής του. Αν οι καταναλωτές δεν ενημερωθούν για το δικαίωμά τους για περίοδο υπαναχώρησης 14 ημερών, η περίοδος υπαναχώρησης θα επεκταθεί σε ένα χρόνο και 14 ημέρες.
<P>
Αυτές οι λύσεις είναι πολύ επωφελείς για τον καταναλωτή, ιδίως σε μια περίοδο όπου τα ταξίδια στο εξωτερικό έχουν γίνει τόσο διαδεδομένα και, κατά συνέπεια, οι καταναλωτές εκτίθενται όλο και περισσότερο στις αθέμιτες πρακτικές ορισμένων παραγόντων.
<SPEAKER ID="067" NAME="Zita Pleštinská  " AFFILIATION="PPE-DE">
γραπτώς. - (SK) Το Ευρωπαϊκό Κοινοβούλιο πάντα ανησυχούσε πολύ για τα δικαιώματα των καταναλωτών στον τομέα του τουρισμού και, κατά συνέπεια, στα ψηφίσματά του σχετικά με τις νέες προοπτικές και νέες εκκλήσεις για μακροπρόθεσμό αειφόρο τουρισμό στην Ευρώπη, δέχθηκε την ανάγκη αναθεώρησης της οδηγίας 94/47/ΕΚ.
<P>
Ανεύθυνα πρακτορεία θεωρούν ότι είναι εύκολο να καταστρατηγούν αυτή την οδηγία και, συνεπώς, προς το συμφέρον της επίτευξης ενός άριστου επιπέδου προστασίας του καταναλωτή σε αυτό τον τομέα, η επιτροπή IMCO πιέζει για την υιοθέτηση εναρμονισμένων κανόνων σε ορισμένους βασικούς τομείς. Αυτοί θα βοηθούν τους καταναλωτές να λαμβάνουν τις σωστές αποφάσεις, ανεξάρτητα από την χώρα από την οποία προέρχονται ή στην οποία κάνουν διακοπές.
<P>
" χρονομεριστική μίσθωση περιλαμβάνει τη χρονικά περιορισμένη χρήση ακινήτων ή άλλων περιουσιακών στοιχείων κάτω από συμβάσεις που καλύπτουν περίοδο μεγαλύτερη του ενός έτους, μέσω των οποίων ο καταναλωτής αποκτά, με καταβολή τέλους, το δικαίωμα να χρησιμοποιεί μία ή περισσότερες εγκαταστάσεις καταλυμάτων σε περισσότερες από μία περιπτώσεις. Οι συμβάσεις πρέπει να περιέχουν λίστες ελέγχου σχεδιασμένες για να προσελκύουν την προσοχή των καταναλωτών και να τους διευκολύνουν να καταλάβουν ότι έχουν δικαίωμα υπαναχώρησης από τη σύμβαση.
<P>
Καλωσορίζω τον κώδικα δεοντολογίας για τους επιχειρηματίες σε αυτό τον τομέα, το σήμα ποιότητας, τις διασυνοριακές εκστρατείες και τη χρήση τυποποιημένων εντύπων. Μια σημαντική πτυχή είναι ότι οι διαφημίσεις πρέπει να ενημερώνουν τους καταναλωτές και να μην τους παραπλανούν. " οδηγία καθορίζει ένα νομικό πλαίσιο για τα μακροπρόθεσμα προϊόντα διακοπών. Οι καταναλωτές θα έχουν χρόνο να εξετάσουν τις αποφάσεις τους σε ένα περιβάλλον όπου κανείς δεν μπορεί να τους ασκήσει πίεση. Πιστεύω ότι αυτή η οδηγία μπορεί να επιλύσει τα σοβαρά προβλήματα που αντιμετώπιζαν οι καταναλωτές με τα μακροπρόθεσμα προϊόντα διακοπών.
<SPEAKER ID="068" NAME="Salvador Domingo Sanz Palacio  " AFFILIATION="PPE-DE">
γραπτώς. - (ES) Κύριε Πρόεδρε, χαίρομαι πολύ που εκφράζω την εκτίμησή μου γι' αυτή την έκθεση και ευχαριστώ τον εισηγητή, κ. Manders και το συνάδελφό μου, κ. Harbour, για την εξαιρετική εργασία τους, καθώς επίσης, τους σκιώδεις εισηγητές. Ήταν μια εξαιρετική ομαδική εργασία. Αυτή η δέσμη μέτρων είναι το αποτέλεσμα σημαντικών προσπαθειών που έγιναν τόσο από την Επιτροπή όσο και από το Ευρωπαϊκό Κοινοβούλιο και το Συμβούλιο.
<P>
" ισπανική αντιπροσωπεία υποστηρίζει πάντα την κατανόηση, τη σαφήνεια και τη νομική ασφάλεια οι οποίες, μαζί με την πλήρη εναρμόνιση, διασφαλίζουν τη βέλτιστη προστασία του καταναλωτή.
<P>
Θέλαμε σαφείς κανόνες και καλύτερη ρύθμιση της αγοράς για δύο λόγους: αφενός, για τους επιχειρηματίες, για να μπορούν να ασκούν τις δραστηριότητές τους με υψηλό επίπεδο ποιότητας και ασφάλειας, και, αφετέρου, για τους καταναλωτές, για να μπορούν να αισθάνονται σίγουροι όταν έχουν πρόσβαση σε αυτή την αγορά, για να έχουν τις αναγκαίες πληροφορίες προτού υπογράψουν οποιεσδήποτε συμβάσεις καθώς και τις αναγκαίες εγγυήσεις που προστατεύουν τα δικαιώματά τους.
<P>
" καλή ρύθμιση τονώνει τη δραστηριότητα της αγοράς και ωφελεί τόσο τους καταναλωτές όσο και τους επιχειρηματίες. Αυτό είναι που θέλαμε και αυτό που καταφέραμε να επιτύχουμε με αυτή τη συμφωνία.
<P>
(" συνεδρίαση διακόπτεται στις 10.55 για την απονομή του Βραβείου LUX και συνεχίζεται στις 11.30).

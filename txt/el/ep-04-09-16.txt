<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει δύο προφορικές ερωτήσεις προς την Επιτροπή σχετικά με το ολλανδικό πλοίο της ένωσης “Women on Waves”:
<P>
- προφορική ερώτηση (B6-0010/2004) των βουλευτών Ilda Figueiredo, Francis Wurtz, Eva-Britt Svensson, Miguel Portas και Sérgio Ribeiro σχετικά με την απαγόρευση εισόδου στα χωρικά ύδατα της Πορτογαλίας του πλοίου “Women on Waves”.
<P>
- προφορική ερώτηση (B6-0011/2004) των βουλευτών Lissy Gröner, Edite Estrela, Jamila Madeira, Emanuel Vasconcelos Jardim Fernandes, Hiltrud Breyer, Jillian Evans, Raül Romeva Rueda, Maria Carlshamre και Claire Gibault σχετικά με την απαγόρευση της πορτογαλικής κυβέρνησης εισόδου στα χωρικά ύδατα της Πορτογαλίας του ολλανδικού πλοίου της Ένωσης “Women on Waves”.
<SPEAKER ID="3" LANGUAGE="PT" NAME="Figueiredo (GUE/NGL )." AFFILIATION="(Χειροκροτήματα)">
<P>
Σε αυτό το πλαίσιο, υπήρξαν σημαντικές δράσεις διεθνούς αλληλεγγύης προς τις γυναίκες της Πορτογαλίας, συμπεριλαμβανομένης της πρόσφατης προσπάθειας του ολλανδικού πλοίου που ανήκει στην οργάνωση “Women on Waves” να εισέλθει στα χωρικά ύδατα της Πορτογαλίας. Με επονείδιστο τρόπο η πορτογαλική κυβέρνηση αρνήθηκε την είσοδό του, παρεμποδίζοντας έτσι τη διεξαγωγή συζητήσεων και την ενημέρωση σχετικά με τα σεξουαλικά και αναπαραγωγικά δικαιώματα.
<P>
Αυτή η αδιαλλαξία έφτασε σε γελοίο σημείο, όταν η πορτογαλική κυβέρνηση έστειλε δύο κορβέτες του ναυτικού για να περικυκλώσουν το πλοίο της ολλανδικής οργάνωσης. Κατόπιν των δηλώσεων που πραγματοποιήθηκαν στις Διασκέψεις των Ηνωμένων Εθνών στο Κάιρο και το Πεκίνο, το Κοινοβούλιο, στο ψήφισμά του της 3ης Ιουλίου 2002, πρότεινε στις κυβερνήσεις να αναπτύξουν εθνική πολιτική υψηλού επιπέδου σχετικά με τη σεξουαλική και αναπαραγωγική υγεία, από κοινού με πλουραλιστικές οργανώσεις της κοινωνίας των πολιτών. Πρέπει να υπάρχει επαρκής ενημέρωση όσον αφορά αποτελεσματικές μεθόδους οικογενειακού προγραμματισμού, με πρόσβαση υψηλού επιπέδου σε όλες τις μορφές αντισύλληψης, κάτι που δεν ισχύει στην Πορτογαλία. Προτάθηκε επίσης ότι, προκειμένου να διασφαλιστεί η αναπαραγωγική υγεία και τα δικαιώματα των γυναικών, η εθελούσια διακοπή της κύησης πρέπει να είναι νόμιμη, ασφαλής και παγκοσμίως αποδεκτή. Οι κυβερνήσεις κλήθηκαν να αποφύγουν τη λήψη νομικής δράσης, υπό οποιεσδήποτε συνθήκες, κατά των γυναικών που προβαίνουν σε παράνομες αμβλώσεις. Και πάλι, δεν ισχύει κάτι τέτοιο στην Πορτογαλία.
<SPEAKER ID="4" LANGUAGE="DE" NAME="Gröner (PSE )." AFFILIATION="">
<P>
    Κύριε Πρόεδρε, κυρίες και κύριοι, το “Women on Waves”σήκωσε τρικυμία και στο Ευρωπαϊκό Κοινοβούλιο. Ποιος είναι ο λόγος;
<P>
Η πορτογαλική κυβέρνηση εμποδίζει από τα τέλη Αυγούστου την είσοδο του ολλανδικού πλοίου σε λιμένα της δυτικής ακτής της Πορτογαλίας. Το ολλανδικό αυτό πλοίο ανήκει στην οργάνωση “Womenon Waves” που σκόπευε να έρθει στην Πορτογαλία μετά από πρόσκληση των πορτογαλικών ενώσεων γυναικών για να δώσει πληροφορίες σχετικά με την άμβλωση, την αντισύλληψη, αλλά και την πιο ακίνδυνη μέθοδο διακοπής της εγκυμοσύνης, το χάπι RU 486. Επομένως, κατά την άποψη της κυβέρνησης της Πορτογαλίας, συνιστά προφανώς μεγάλο κίνδυνο για τις γυναίκες της χώρας, διαφορετικά δεν θα είχε προβεί σε αυτό το δραστικό βήμα. Η κυβέρνηση της Πορτογαλίας θεώρησε ότι αξίζει να παραβιάσει δύο θεμελιώδεις ελευθερίες της ευρωπαϊκής εσωτερικής αγοράς, το δικαίωμα ενημέρωσης και το δικαίωμα ελεύθερης κυκλοφορίας εντός της ΕΕ.
<P>
Θέλουμε να γνωρίζουν όλες οι γυναίκες στην Ευρώπη πώς να έχουν όσο το δυνατόν πιο ασφαλή πρόσβαση στα αντισυλληπτικά και τη διακοπή της κύησης, στον τρόπο διεξαγωγής τους και στις σχετικές πληροφορίες, και ύστερα να αποφασίζουν ελεύθερα τι θέλουν. Εδώ βλέπουμε, λοιπόν, ότι, σε τελευταία ανάλυση, πρόκειται για ένα περιστατικό που όχι μόνο έχει σοβαρότατες επιπτώσεις στο δικαίωμα των γυναικών να αποφασίζουν, αλλά ταυτόχρονα είναι σαφώς πολιτικό ζήτημα. Δεν μπορούμε να δεχθούμε να περιφρονούνται δύο από τις τέσσερις θεμελιώδεις ελευθερίες. Θέλουμε να τοποθετηθεί ο κ. Barroso, θα ήθελα όμως να παρακαλέσω και την Επίτροπο Wallström να ασκήσει την επιρροή της υπέρ των γυναικών. Ο κ. Barroso παρουσίασε οκτώ γυναίκες ως υποψήφιες Επιτρόπους και λέει πως θέλει να αγωνιστεί για το μέλλον των γυναικών, ίσως όμως το πρόγραμμά του να σημειώσει αποτυχία επί της ουσίας. Αυτό θέλουμε να αποτρέψουμε και αυτός είναι ο λόγος της σημερινής συζήτησης. Ελπίζω ότι θα έχουμε σαφή δήλωση της Επιτροπής, αλλά και σαφή δήλωση του Συμβουλίου. Εάν δεν γίνει αυτό, κατά τη γνώμη μου, θα έπρεπε το πλοίο και η οργάνωση γυναικών “Women on Waves” να απευθύνουν ευχαριστήρια επιστολή στην κυβέρνηση της Πορτογαλίας, γιατί έτσι μας δίνεται η ευκαιρία να συζητήσουμε κατ’ αρχήν το ότι οι γυναίκες πρέπει να μπορούν να λαμβάνουν ελεύθερα αποφάσεις για το πότε και πώς θέλουν να ενημερωθούν για τη διακοπή της κύησης και πώς θα τις χρησιμοποιήσουν και για το ότι πρέπει επίσης, σε τελευταία ανάλυση, να αποφασίζουν ελεύθερα πότε και πώς θέλουν να αποκτήσουν παιδί. Πρόκειται για ένα θεμελιώδες ζήτημα που πρέπει να συζητηθεί και εδώ στο Σώμα.
<SPEAKER ID="5" LANGUAGE="NL" NAME="Buitenweg (Verts/ALE )," AFFILIATION="αναπληρώτρια συντάκτρια της ερώτησης.">
<P>
    Κύριε Πρόεδρε, όπως είπε προ ολίγου ο προλαλήσας, μια συζήτηση σχετικά με το “Women on Waves” μετατρέπεται σύντομα σε συζήτηση σχετικά με τις αμβλώσεις, σχετικά με το δικαίωμα της γυναίκας να επιλέγει. Αυτό συμβαίνει, βεβαίως, στη συζήτηση που διεξάγεται σε αυτό το Σώμα, αλλά και στα μέσα ενημέρωσης, όπου η συζήτηση σχετικά με τα αναπαραγωγικά δικαιώματα των γυναικών, που δεν αναγνωρίζονται σε όλες τις χώρες της ΕΕ, ξεκινά και πάλι. Αυτό ακριβώς επιθυμεί η ένωση “Women on Waves”. Κατά συνέπεια, όποιος πολιτικός ομιλεί υπέρ ή κατά αυτής της ένωσης και επιθυμεί να συμμετάσχει στη θεμελιώδη συζήτηση σχετικά με τις αμβλώσεις, τιμά πλήρως τους στόχους αυτής της ένωσης γυναικών. Μπορώ να είμαι σύντομη επ’ αυτού. Στηρίζω πλήρως τη θέση του Σώματος, όπως ορίστηκε στην έκθεση της κ. Van Lancker, σύμφωνα με την οποία, μολονότι η διακοπή της κύησης δεν πρέπει να γίνεται ελαφρά τη καρδία, οι γυναίκες θα πρέπει να έχουν το δικαίωμα να αποφασίζουν υπέρ μιας ασφαλούς και νόμιμης διακοπής.
<P>
Αυτό ειπώθηκε από την πλειοψηφία αυτού του Κοινοβουλίου και αυτό υποστηρίζει η οργάνωση “Women on Waves”. Ωστόσο, η Πορτογαλία αρνήθηκε να επιτρέψει την πρόσβαση του πλοίου στο λιμάνι, γεγονός περίεργο. Η οργάνωση “Women on Waves” δεν συμμετέχει σε παράνομες δραστηριότητες στα πορτογαλικά ύδατα· αυτό που κάνει είναι να παρέχει πληροφορίες σχετικά με ένα ζήτημα που δεν αρέσει στην κυβέρνηση. Αυτό είναι ίσως το πρώτο βήμα. Πράγματι, είναι απλά ζήτημα χρόνου να μην επιτραπεί η πρόσβαση της Greenpeace σε λιμάνια, εάν υποστηρίζει κάτι που δεν αρέσει στην κυβέρνηση, και δεν μπορούμε να δεχτούμε κάτι τέτοιο. Οι Πορτογάλοι χρησιμοποίησαν το επιχείρημα ότι το πλοίο αποτελεί απειλή για τη δημόσια υγεία. Πιστεύει το ίδιο και η Ευρωπαϊκή Επιτροπή; Ο κ. Bot έχει ήδη δηλώσει ότι η άρνηση της εισόδου ενός πλοίου με αυτό το αιτιολογικό δεν είναι δικαιολογημένη. Συμμερίζεται η Ευρωπαϊκή Επιτροπή τη γνώμη του; Ωστόσο, δεν πρέπει να μην επιτρέπεται η πρόσβαση με το αιτιολογικό, επίσης, της δημόσιας τάξης. Οι ενημερωτικές δραστηριότητες δεν είναι βίαιες. Πραγματοποιούνται στον ιδιωτικό χώρο ενός πλοίου στο πνεύμα του διαλόγου και του σεβασμού, και έτσι η σκληρή απάντηση της κυβέρνησης είναι αβάσιμη. Το πλοίο διέσχισε τώρα τα σύνορα για άλλη μία φορά, όπως ακριβώς κάνουν 10 000 Πορτογαλίδες ετησίως εις αναζήτηση της φροντίδας που χρειάζονται. 
<SPEAKER ID="6" LANGUAGE="FR" NAME="Gibault (ALDE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι, θα ήθελα να μιλήσω σήμερα για το θέμα της οργάνωσης “Women on Waves” απλώς ως ευρωπαία γυναίκα.
<P>
Αν και εκτιμώ ότι η εκστρατεία της οργάνωσης “Women on Waves διεξάγεται με κάπως προκλητικό τρόπο, εξακολουθώ να πιστεύω ότι είναι απολύτως νόμιμη. Η εκστρατεία της οργάνωσης ασχολείται με δύο δικαιώματα των γυναικών τα οποία εγώ θεωρώ απαραίτητα: το δικαίωμα στην υγεία και το δικαίωμα στην αξιοπρέπεια, τα οποία αμφότερα προβλέπονται στον Χάρτη Θεμελιωδών Δικαιωμάτων. Σε πολλά κράτη μέλη τα δικαιώματα αυτά υπερασπίζονται εδώ και δεκαετίες γυναίκες οι οποίες δίνουν πραγματικές μάχες, ώστε τα νόμιμα και δίκαια αιτήματά τους να τύχουν επιτέλους της στήριξης των κυβερνήσεων. Για αυτόν τον λόγο, λοιπόν, μου προκάλεσε δυσάρεστη έκπληξη το γεγονός ότι, ακόμη και σήμερα, ακόμη και μέσα στο ίδιο το Ευρωπαϊκό Κοινοβούλιο, υπάρχει μια ομάδα γυναικών που προσπαθεί να αμφισβητήσει ό,τι έχει κατακτηθεί μετά από μακροχρόνιους αγώνες.
<SPEAKER ID="7" LANGUAGE="EN" NAME="Wallström," AFFILIATION="Επιτροπή">
<P>
   . Κύριε Πρόεδρε, η Επιτροπή παρακολουθεί από κοντά τις εξελίξεις στο συγκεκριμένο θέμα. Σύμφωνα με τις πληροφορίες που έχει στη διάθεσή της, η οργάνωση “Women on Waves”, μαζί με άλλους ιδιώτες και οργανώσεις, προσέβαλε στα δικαστήρια την απαγόρευση εισόδου στην Πορτογαλία του πλοίου της οργάνωσης. Στις 6 Σεπτεμβρίου 2004, το διοικητικό και οικονομικό δικαστήριο της Κοίμπρα εξέδωσε απόφαση για το θέμα, η οποία οδήγησε στην υποβολή νέας προσφυγής εκ μέρους της οργάνωσης “Women on Waves”.
<P>
Η Επιτροπή υπενθυμίζει τις αρχές του κοινοτικού δικαίου σχετικά με την ελεύθερη κυκλοφορία των ατόμων. Οι ευρωπαίοι πολίτες δικαιούνται να έχουν πρόσβαση στο έδαφος άλλων κρατών μελών, σύμφωνα με τα δικαιώματα περί ελευθερίας που αναγνωρίζει η Συνθήκη ΕΚ, υπό την προϋπόθεση ότι δεν παραβιάζονται οι όροι και οι περιορισμοί που προβλέπει η Συνθήκη και οι διατάξεις εφαρμογής της. Τα κράτη μέλη μπορούν να περιορίσουν αυτό το θεμελιώδες δικαίωμα που προβλέπει το άρθρο 18 της Συνθήκης ΕΚ μόνο εάν συντρέχουν σοβαροί λόγοι δημόσιας τάξεως, δημόσιας ασφάλειας ή δημόσιας υγείας. Όταν ένα κράτος μέλος αρνείται σε κάποιον την είσοδο στο έδαφός του για έναν από αυτούς τους τρεις λόγους, οφείλει να σέβεται τις γενικές αρχές του κοινοτικού δικαίου. Οφείλει να σέβεται τα θεμελιώδη δικαιώματα, συμπεριλαμβανομένου του δικαιώματος ελεύθερης έκφρασης, και ιδίως την αρχή της αναλογικότητας, καθώς και τις διατάξεις της οδηγίας αριθ. 64/221/ΕΟΚ του Συμβουλίου, της 25ης Φεβρουαρίου 1964 περί του συντονισμού των ειδικών μέτρων για τη διακίνηση και τη διαμονή αλλοδαπών, τα οποία θα δικαιολογούνται για λόγους δημόσιας τάξεως, δημόσιας ασφαλείας ή δημόσιας υγείας, όπως ερμηνεύθηκε από το Δικαστήριο των Ευρωπαϊκών Κοινοτήτων.
<P>
Όταν λαμβάνονται αποφάσεις για λόγους δημόσιας τάξεως ή δημόσιας ασφάλειας, θα πρέπει η συμπεριφορά των ατόμων τα οποία αφορούν αυτές οι αποφάσεις να αποτελεί πραγματική και επαρκώς σοβαρή απειλή για τα θεμελιώδη συμφέροντα της κοινωνίας. Μόνο οι ασθένειες ή οι αναπηρίες που αναφέρονται στο παράρτημα της οδηγίας 64/221/ΕΟΚ μπορούν να αποτελέσουν βάσιμο λόγο απαγόρευσης εισόδου στο έδαφος κρατών μελών για λόγους δημόσιας υγείας.
<P>
Σύμφωνα με την οδηγία 64/221/ΕΟΚ, οι αποφάσεις απαγόρευσης εισόδου ή οι εντολές απομάκρυνσης από την επικράτεια πρέπει να κοινοποιούνται στον ενδιαφερόμενο, πληροφορώντας τον για τους λόγους δημόσιας τάξεως, δημόσιας ασφάλειας ή δημόσιας υγείας στους οποίους βασίστηκε η λήψη της απόφασης. Ο ενδιαφερόμενος πρέπει να έχει τη δυνατότητα να προσβάλει την απόφαση αυτή. Είναι αρμοδιότητα των εθνικών δικαστηρίων της Πορτογαλίας να αποφανθούν για την εγκυρότητα της απόφασης, σεβόμενα ταυτόχρονα τις γενικές αρχές του κοινοτικού δικαίου και τις διατάξεις της οδηγίας 64/221/ΕΟΚ.
<P>
Η Επιτροπή δεν έχει λάβει ακόμη καταγγελία για το περιστατικό αυτό από τους εκπροσώπους της οργάνωσης “Women on Waves”. Ωστόσο, σκοπεύει να έρθει σε επαφή με τις πορτογαλικές αρχές, προκειμένου να ενημερωθεί λεπτομερώς για τα γεγονότα τα οποία αναφέρουν οι αξιότιμοι βουλευτές.
<SPEAKER ID="8" LANGUAGE="PT" NAME="Graça Moura (PPE-DE )." AFFILIATION="(Χειροκροτήματα από τη δεξιά πτέρυγα)">
<P>
Θα ήθελα να σας ενημερώσω, κυρία Επίτροπε, ότι δεν απαγορεύθηκε η είσοδος σε κανένα μέλος της οργάνωσης “Women on Waves”. Είχαν στο παρελθόν πλήρη ελευθερία κινήσεων και έκφρασης στην Πορτογαλία. Δεν αντιμετώπιζαν περιορισμούς – μιλούσαν όπου επιθυμούσαν, με όποιον επιθυμούσαν και έδιναν τις συνεντεύξεις που επιθυμούσαν. Και αυτό έως ότου βοήθησαν ανθρώπους να προμηθευτούν και να πάρουν φάρμακα για τα οποία είναι απαραίτητη η συνταγογράφηση, λόγω των ενδεχόμενων επιβλαβών παρενεργειών τους. Μία γυναίκα, που πληροφορούμαι ότι είναι ιατρός, επιβεβαιώνει ότι προμηθεύτηκε παράνομα αυτό το φάρμακο σε ένα πορτογαλικό φαρμακείο, εις παράβαση των βασικών κανόνων για τη δημόσια υγεία. Δεδομένου ότι αυτοί οι ισχυρισμοί προέρχονται από ιατρό, πρόκειται για πολύ σοβαρό ζήτημα. Τα επί μακρόν μέλη του Πορτογαλικού Ιατρικού Συλλόγου και του Πορτογαλικού Φαρμακευτικού Συλλόγου έχουν διαμαρτυρηθεί.
<SPEAKER ID="9" LANGUAGE="PT" NAME="Estrela (PSE )." AFFILIATION="(Χειροκροτήματα)">
<P>
Αυτό που συνέβη στην Πορτογαλία με το πλοίο “Women on Waves” δεν πρέπει να επιτρέψουμε να ξανασυμβεί και δεν πρέπει να μείνει ατιμώρητο. Εάν μείνει ατιμώρητο, θα αποτελέσει ανησυχητικό προηγούμενο, το οποίο μπορεί να οδηγήσει σε περιορισμούς των δικαιωμάτων, των ελευθεριών και των εγγυήσεων που ανήκουν σε όλους εμάς, τους πολίτες της Ευρώπης.
<SPEAKER ID="10" LANGUAGE="SV" NAME="Ek (ALDE )." AFFILIATION="(Χειροκροτήματα)">
<P>
    Η συζήτηση αυτή μπορεί να χωριστεί σε δύο μέρη. Λέγεται ότι στην Πορτογαλία γίνονται τουλάχιστον 20 000 παράνομες αμβλώσεις ετησίως και ότι έχει από τα υψηλότερα ποσοστά εφηβικής εγκυμοσύνης στην Ευρώπη. Η μαία Maria do Ceu, η οποία πραγματοποιούσε παράνομες αμβλώσεις, καταδικάστηκε σε επτάμιση χρόνια κάθειρξης. Οι γυναίκες της Πορτογαλίας δεν είναι οι μόνες που δεν είχαν το δικαίωμα ελεύθερων αμβλώσεων. Οι Ιρλανδές, οι Μαλτέζες και οι Πολωνές βρίσκονται στην ίδια θέση.
<P>
Το δεύτερο μέρος της συζήτησης αφορά τα μέτρα που έχουν πραγματικά ληφθεί σχετικά με το “Women on Waves”. Όταν έγινε μέρος της Ευρωπαϊκής Ένωσης, η Πορτογαλία υποσχέθηκε, ως κράτος, να σεβαστεί τις τέσσερις ελεύθερες κυκλοφορίες. Η εξαίρεση που επικαλέστηκε είναι αυτή της εθνικής ασφάλειας. Σε αυτήν την περίπτωση, θα ήθελα να επικαλεστώ τόσο το κοινοτικό δίκαιο όσο και τη Σύμβαση για το Δίκαιο της Θάλασσας. Δεν πιστεύω ότι η Πορτογαλία είναι τόσο ασταθής χώρα, ώστε έξι άνθρωποι που βρίσκονται σε ένα πλοίο να μπορούν να θέσουν σε κίνδυνο την εθνική ασφάλεια. Κατά συνέπεια, δεν μπορεί να γίνει επίκληση της αρχής της αναλογικότητας σε αυτήν την περίπτωση.
<SPEAKER ID="11" LANGUAGE="PT" NAME="Portas (GUE/NGL )." AFFILIATION="(Χειροκροτήματα)">
<P>
Συνεπώς, ο κ. Graça Moura μπορεί να επιθυμεί να ματαιώσει αυτήν τη συζήτηση, αλλά δεν έχει τον τρόπο να το πράξει. Η απάντηση της Επιτροπής είναι ενθαρρυντική και, ενώ δεν ανταποκρίνεται σε όσα ζητήθηκαν, διασφαλίζει ότι το περιστατικό που συνέβη πρόσφατα θα εξακολουθήσει να αντιμετωπίζεται με σθεναρή αντίσταση από πολλούς ανθρώπους στην Ευρώπη, οι οποίοι πιστεύουν ότι η ελεύθερη κυκλοφορία ανθρώπων και ιδεών αποτελεί αναπόσπαστη αρχή του ίδιου του ευρωπαϊκού σχεδίου.
<SPEAKER ID="12" LANGUAGE="PL" NAME="Krupa (IND/DEM )." AFFILIATION="(Χειροκροτήματα από τη δεξιά πτέρυγα">
<P>
    Κύριε Πρόεδρε, κυρίες και κύριοι, θα ήθελα καταρχάς να ευχαριστήσω τον Θεό που μου έδωσε την ευκαιρία να μιλήσω ενώπιον του Κοινοβουλίου σχετικά με το πιο σημαντικό θέμα των σύγχρονων καιρών, ήτοι την υπεράσπιση της ζωής. Έχει ιδιαίτερη σημασία τη στιγμή που πάνω από 50 εκατομμύρια παιδιά σκοτώνονται ετησίως στις μήτρες των μητέρων τους, γεγονός που αντιστοιχεί σε γενοκτονία πολύ μεγαλύτερης κλίμακας από ό,τι τα εκατομμύρια του Ολοκαυτώματος.
<P>
Ο θάνατος ενός παιδιού στη μήτρα της μητέρας του δεν είναι ανθρώπινο δικαίωμα. Κατά συνέπεια, τι είδους δικαιώματα θέλει να υπερασπιστεί η οργάνωση “Women on Waves”, εάν ο αρχηγός της δεν είχε καν το δικαίωμα να ασκήσει την ιατρική στις χώρες όπου έπιαναν στεριά και, παρόλα αυτά, χορηγούσε ορμονικά φάρμακα που ήταν επικίνδυνα για τη ζωή προκειμένου να προκληθεί πρόωρη άμβλωση και, επίσης, διαφήμιζε φάρμακα που μπορούν να διακόψουν την εγκυμοσύνη και πραγματοποιούσε αμβλώσεις;
<SPEAKER ID="13" LANGUAGE="PL" NAME="Kamiński (UEN )." AFFILIATION="(Χειροκροτήματα από τη δεξιά πτέρυγα)">
<P>
Δόξα τω Θεώ, μετά τις πρόσφατες ευρωπαϊκές εκλογές υπάρχει ένας όλο και μεγαλύτερος αριθμός βουλευτών σε αυτό το Σώμα που έχουν το θάρρος να ισχυρίζονται ότι τα αγέννητα παιδιά έχουν δικαίωμα στη ζωή, τόσο στην Ευρώπη όσο και σε ολόκληρο τον κόσμο. Είναι ευπρόσδεκτο το γεγονός ότι υπάρχουν τώρα όλο και περισσότεροι άνθρωποι σε αυτό το Σώμα που θυμούνται τα λόγια του Σωτήρα μας πριν από 2 000 χρόνια, όταν είπε: “Ό,τι κάνατε σε έναν από τους αδελφούς μου, το κάνατε σε εμένα”.
<P>
Αυτά τα λόγια ενίσχυσαν τον ανθρώπινο πολιτισμό για 2 000 χρόνια. Δεν πρέπει να λησμονηθούν ποτέ!
<SPEAKER ID="14" LANGUAGE="FR" NAME="Schenardi (NI )." AFFILIATION="">
<P>
    Κύριε Πρόεδρε, κυρίες και κύριοι, η απαγόρευση εισόδου στην Πορτογαλία του πλοίου που ανήκει στην οργάνωση “Women on Waves” έχει δύο πτυχές που αξίζουν της προσοχής μας. Πρώτον, την παραβίαση της αρχής της ελεύθερης κυκλοφορίας αγαθών και ατόμων, καθώς απαγορεύθηκε ρητώς στα ολλανδικά πλοία να εισέλθουν στα πορτογαλικά χωρικά ύδατα και, επομένως, να ελλιμενιστούν. Δεύτερον, την προπαγάνδα που έκανε η οργάνωση “Women on Waves”.
<P>
Το πλοίο αυτό, με το παρατσούκλι “το πλοίο των αμβλώσεων”, μετατράπηκε σε πλωτή κλινική ώστε να μπορεί να παρέχει το χάπι RU-486, γνωστό και ως “χάπι της άμβλωσης”. Πρέπει να σημειωθεί ότι το χάπι αυτό απαγορεύεται στην Πορτογαλία και, επομένως, δεν πωλείται στη χώρα.
<P>
Στο πλαίσιο αυτό, θα ήθελα να σημειώσω ότι στο ψήφισμά του της 3ης Ιουλίου 2002, το Κοινοβούλιο καλούσε τα κράτη μέλη να προβούν στη διεξαγωγή ενημερωτικών εκστρατειών για τα σεξουαλικά και αναπαραγωγικά δικαιώματα και όχι να ενθαρρύνουν τις γυναίκες να χρησιμοποιούν την άμβλωση ως μέθοδο αντισύλληψης.
<SPEAKER ID="15" LANGUAGE="NL" NAME="Martens (PPE-DE )." AFFILIATION="">
<P>
    Κύριε Πρόεδρε, είναι η τρίτη φορά που απέπλευσε το πλοίο. Όπως γνωρίζετε, έχει ήδη αποπλεύσει για την Ιρλανδία και την Πολωνία. Σύμφωνα με την ημερήσια διάταξη, το πλοίο είναι ολλανδικό. Αυτό είναι αναληθές, μολονότι πλέει υπό ολλανδική σημαία. Το πλοίο αποτελεί πρωτοβουλία ορισμένων γυναικών από τις Κάτω Χώρες και, για αυτόν τον λόγο, με εκπλήσσει το γεγονός ότι βρίσκεται εδώ στην ημερήσια διάταξη. Δεν πρόκειται να συζητήσουμε για τα πλοία της Greenpeace ή άλλων οργανώσεων. Αποδίδω μεγάλη σημασία σε μια συζήτηση σχετικά με ζητήματα ηθικής, όπως η άμβλωση και τα δικαιώματα των γυναικών, και μάλιστα την επικροτώ, αλλά η συζήτηση αφορά συγκεκριμένα αυτό το πλοίο και όσα συμβαίνουν επάνω σε αυτό. Φρονώ ότι όσα συμβαίνουν σε αυτό το πλοίο είναι ατυχή. Γίνονται προσπάθειες να αλλάξει η νομοθεσία στην Πορτογαλία, αλλά σε μια δημοκρατική νοοτροπία, δεν είναι αυτός ο τρόπος για να πεισθεί μια άλλη χώρα να πράξει κάτι τέτοιο. Οι παρεμβάσεις αυτού του είδους από το εξωτερικό όσον αφορά την ολλανδική νομοθεσία στους τομείς των ναρκωτικών ή της ευθανασίας, για παράδειγμα, θα μπορούσαν εξίσου να αντιμετωπίσουν το ίδιο κύμα διαμαρτυριών στις Κάτω Χώρες. Θα πρέπει να διεξαγάγουμε μια συζήτηση μεταξύ μας με διαφορετικό τρόπο και όχι έτσι. Επίσης, θεωρώ ότι αυτή η δράση είναι ανεύθυνη. Δεδομένου ότι το πλοίο απέπλευσε για την Ιρλανδία χωρίς άδεια, δεν τηρούσε την ολλανδική νομοθεσία, η οποία είναι ήδη πολύ επιεικής σε αυτόν τον τομέα. Μετά από το ταξίδι στην Πολωνία, προέκυψε μια έντονη συζήτηση σχετικά με τη χρήση του μη εγκεκριμένου χαπιού άμβλωσης, και γίνονται τώρα συζητήσεις σχετικά με τη μετέπειτα φροντίδα που δεν μπορεί να παρασχεθεί. Η ένωση “Women on Waves” δημοσίευσε τώρα στο Διαδίκτυο έναν τρόπο να διακόψει μια γυναίκα μόνη της την κύηση με τη χρήση μη συνταγογραφούμενων φαρμάκων, και συνοδεύεται από μια προειδοποίηση σχετικά με τους τεράστιους κινδύνους που ενέχει κάτι τέτοιο. Το πλοίο φεύγει και πάλι μετά από λίγα λεπτά. Φρονώ ότι δεν είναι ο σωστός τρόπος χειρισμού και προώθησης όσων θέλει κάποιος να προωθήσει. Οι χώρες έχουν διαφορετικό τρόπο σκέψεις σχετικά με ζητήματα όπως η άμβλωση. Πρέπει να διεξαγάγουμε μια συζήτηση μεταξύ μας επί του θέματος. Είμαι υπέρ αυτού. Είμαστε ίσως μια κοινότητα αξιών, αλλά όχι σε αυτόν τον τομέα. 
<SPEAKER ID="16" LANGUAGE="NL" NAME="Bozkurt (PSE )." AFFILIATION="(Χειροκροτήματα από την Ομάδα ΕΣΚ)">
<P>
    Κύριε Πρόεδρε, θα ήθελα να απευθυνθώ στην Επιτροπή σχετικά με το δικαίωμα των ευρωπαίων πολιτών, και ιδιαίτερα των γυναικών, στην ενημέρωση. Καθώς αυτό το δικαίωμα έχει ως στόχο την ενίσχυση της γνώσης και την κοινή γνώση προς όφελος της υγείας των γυναικών και των σεξουαλικών δικαιωμάτων τους, συνάδει πλήρως με τη στρατηγική της Λισαβόνας. Ο στόχος της οργάνωσης “Women on Waves” δεν ήταν να εξάγει τα ολλανδικά επιτεύγματα στον τομέα των αμβλώσεων στην Πορτογαλία, αλλά να δώσει στις γυναίκες και στους άνδρες της Πορτογαλίας αντικειμενική ενημέρωση σχετικά με τα σεξουαλικά δικαιώματά τους. Το τι κάνουν με αυτήν την ενημέρωση εξαρτάται από αυτούς. Πριν από δύο χρόνια, μέσω ενός ψηφίσματος κατόπιν εκθέσεως της κ. Van Lancker, το Σώμα ζήτησε από τις κυβερνήσεις να παράσχουν αντικειμενική, επιστημονική και σαφή ενημέρωση σχετικά με τη σεξουαλική και αναπαραγωγική υγεία. Αυτό περιλάμβανε επίσης την πρόληψη ανεπιθύμητων κυήσεων και των κινδύνων μιας επικίνδυνης διακοπής που γίνεται υπό ακατάλληλες συνθήκες.
<P>
Ματαιώνοντας τις δραστηριότητες της ένωσης “Women on Waves” που έχει ως στόχο την ενημέρωση, η κυβέρνηση της Πορτογαλίας δεν αποδεικνύει ότι έχει λάβει σοβαρά υπόψη το ψήφισμα αυτού του Σώματος. Μολονότι το πλοίο έχει φύγει τώρα από την Πορτογαλία, η ένωση “Women on Waves” επέδειξε την πρόθεσή της να επιστρέψει εγκαίρως για τις επόμενες εκλογές στην Πορτογαλία. Αυτό θα μπορούσε να δώσει στην πορτογαλική κυβέρνηση μια καλή δεύτερη ευκαιρία να δράσει σχετικά με αυτό το ψήφισμα του Κοινοβουλίου και να επιδείξει ότι δεν θέλει να αρνηθεί στους πολίτες της το δικαίωμα στην ενημέρωση. Επίτροπε Wallström, μπορεί η Επιτροπή να διασφαλίσει ότι η βέλτιστη πρακτική στον τομέα της ενημέρωσης σχετικά με τα αναπαραγωγικά και σεξουαλικά δικαιώματα των γυναικών θα τεθούν και πάλι στο τραπέζι πιο αποφασιστικά; Θα κάνει η Επιτροπή συγκεκριμένα βήματα σε αυτόν τον τομέα, για παράδειγμα υπό τη μορφή οργάνωσης μιας διάσκεψης σχετικά με το ζήτημα αυτό στη Λισαβόνα;
<SPEAKER ID="17" LANGUAGE="EN" NAME="Harkin (ALDE )." AFFILIATION="">
<P>
    Κύριε Πρόεδρε, η κυβέρνηση της Πορτογαλίας υποστηρίζει ότι οι δραστηριότητες που πραγματοποιούνται στο πλοίο της οργάνωσης “Women on Waves” παραβιάζουν το πορτογαλικό δίκαιο. Δεν είμαι σε θέση να κρίνω αν όντως είναι έτσι, διότι δεν γνωρίζω ακριβώς τι δραστηριότητες πραγματοποιούνταν στο πλοίο και, από την άλλη πλευρά, δεν γνωρίζω καθόλου το πορτογαλικό δίκαιο. Θέλω να πιστεύω ότι η υπόθεση θα κριθεί από αρμόδιο δικαστήριο. Όμως, πιστεύω ότι η ενέργεια της οργάνωσης “Women on Waves” ήταν προκλητική και συνιστά απόπειρα υπονόμευσης της αρχής της επικουρικότητας διότι, ανεξαρτήτως εάν οι βουλευτές του Σώματος αυτού συμφωνούν ή όχι με τη θέση της Πορτογαλίας για τις αμβλώσεις, οφείλουμε σε κάθε περίπτωση να αναγνωρίσουμε το δικαίωμά της να λαμβάνει τέτοιες αποφάσεις ως δημοκρατικά εκλεγμένη κυβέρνηση.
<P>
Σε αυτή την Αίθουσα, άκουσα προσεκτικά την Τρίτη όλους τους ομιλητές να κάνουν λόγο ο ένας μετά τον άλλο για “σεβασμό της διαφορετικότητας, για σεβασμό του δικαιώματος των βουλευτών να έχουν διαφορετικές απόψεις και για ανεκτικότητα των διαφορετικών αυτών απόψεων”. Ο ίδιος ο Πρόεδρος, ο κ. Barroso, δήλωσε ότι κανείς δεν έχει το μονοπώλιο της αλήθειας – και αυτό περιλαμβάνει την κυβέρνηση της Πορτογαλίας και την οργάνωση “Women on Waves”. Πρέπει όλοι να σεβόμαστε και να ανεχόμαστε τις διαφορετικές απόψεις, τους διαφορετικούς νόμους και το δικαίωμα κάθε κράτους της ΕΕ να νομοθετεί και να επιβάλλει τους νόμους του εντός των συνόρων του. Ασφαλώς, το Σώμα οφείλει να αναγνωρίσει και να εκτιμήσει την αρχή της επικουρικότητας.
<SPEAKER ID="18" LANGUAGE="SV" NAME="Svensson (GUE/NGL )." AFFILIATION="">
<P>
Δεν υπάρχει άλλος τρόπος εξήγησης της πράξης της πορτογαλικής κυβέρνησης όσον αφορά την ένωση “Women on Waves”. Η πράξη αυτή της πορτογαλικής κυβέρνησης δεν είναι απλώς δήλωση της ανικανότητας των γυναικών, αλλά επίσης παραβιάζει το ψήφισμα του Ευρωπαϊκού Κοινοβουλίου για την προώθηση ενημερωτικών εκστρατειών αναφορικά με τα σεξουαλικά και αναπαραγωγικά δικαιώματα.
<SPEAKER ID="19" LANGUAGE="NL" NAME="Blokland (IND/DEM )." AFFILIATION="NRC">
<P>
    Κύριε Πρόεδρε, συμφωνώ απολύτως με τον κ. Graça Moura. Δεν μπορώ επίσης να κατανοήσω γιατί συζητάμε στο Ευρωπαϊκό Κοινοβούλιο ένα θέμα μεταξύ της Πορτογαλίας και μιας ομάδας δράσης που πλέει υπό ολλανδική σημαία. Η περίπτωση πρέπει να κριθεί από το δικαστήριο και δεν εμπίπτει στην αρμοδιότητα του Κοινοβουλίου. Συνεπώς, το θέμα αυτό συνολικά φαίνεται ότι επιλύθηκε, εάν εξαιρέσουμε το γεγονός ότι αυτή η υπόθεση δεν έχει μόνο δικαστική αλλά και ηθική φύση. Από πότε η επίθεση στη νομοθεσία ενός άλλου κράτους μέλους εμπίπτει στο πλαίσιο της ελεύθερης κυκλοφορίας ανθρώπων, αγαθών και υπηρεσιών; Αυτό ακριβώς συμβαίνει εδώ με την ένωση “Women on Waves”. Στην εφημερίδα  του περασμένου Σαββάτου, αυτή η οργάνωση ζήτησε από τον κόσμο να στηρίξει τον αγώνα υπέρ των ελεύθερων αμβλώσεων στην Πορτογαλία. Αυτό διαφέρει αρκετά από την παροχή υπηρεσιών, και έτσι, αυτή η οργάνωση επιδεικνύει το πραγματικό της πρόσωπο. Είναι πράγματι κάτι τελείως διαφορετικό από την παροχή πληροφοριών επάνω στο . Σημειώνω εδώ ότι η Ολλανδική Επιθεώρηση Δημόσιας Υγείας ξεκινά έρευνα, προκειμένου να αξιολογήσει εάν επιτρέπονται οι δραστηριότητες της οργάνωσης “Women on Waves”.
<P>
Ο προοδευτικός ακτιβισμός δοκιμάζει τα όρια του νόμου. Το δεν γίνεται αυτομάτως δεκτό στις Κάτω Χώρες. Τη στιγμή εκείνη, μόνο μια ισχνή πλειοψηφία ήταν υπέρ ενός νομοθετικού ψηφίσματος ώστε να γίνει δυνατό το . Ακόμη και σήμερα, μια μεγάλη μειοψηφία δεν μπορεί να αποδεχτεί αυτήν τη νομοθεσία περί αμβλώσεων, υποστηρίζοντας ότι η ζωή αξίζει να προστατεύεται. Οι Κάτω Χώρες δεν χρειάζεται να δείξουν τον δρόμο όσον αφορά το θέμα αυτό. Θα ήθελα να αναφέρω τα ερωτήματα που έθεσαν οι συνάδελφοί μου βουλευτές στην Επιτροπή. Δηλώνουν ότι η Επιτροπή δεν πρέπει να κάνει βήματα βάσει του κοινοτικού δικαίου. Το άρθρο 28 του κοινοτικού δικαίου ορίζει ότι πρέπει να υπάρχει ελεύθερη κυκλοφορία αγαθών και υπηρεσιών. Το άρθρο 30 του ίδιου κοινοτικού δικαίου ορίζει ότι η ελεύθερη κυκλοφορία αγαθών δεν πρέπει να ισχύει όταν η κοινή αξιοπρέπεια, η δημόσια τάξη, η ασφάλεια και η δημόσια υγεία πρέπει να προστατευτούν. Συνεπώς, η Πορτογαλία έχει κάθε δικαίωμα να αρνηθεί την πρόσβαση ενός πλοίου δράσης, ακόμα και εάν μια πορτογαλική οργάνωση έχει καλέσει αυτό το πλοίο εκεί. Ως εκ τούτου, αποτελεί προνόμιο για τα κράτη μέλη της ΕΕ το γεγονός ότι έχουν ακόμα το δικαίωμα να εγκρίνουν τις δικές τους πολιτικές. Υπό το πρίσμα αυτό, είναι δείγμα μικρού σεβασμού εάν γίνονται προσπάθειες, μέσω της ευρωπαϊκής νομοθεσίας, προκειμένου να αποδειχθεί ότι η προοδευτική προσέγγιση είναι σωστή. Πρέπει να επαινέσουν την πορτογαλική κυβέρνηση για το γεγονός ότι θεωρούν πως η αγέννητη ζωή αξίζει προστασίας. 
<SPEAKER ID="20" LANGUAGE="" NAME="Libicki (UEN )." AFFILIATION="(">
<P>
    Κύριε Πρόεδρε, κυρίες και κύριοι, πρέπει να έχουμε επίγνωση ότι όταν συζητάμε για το πλοίο της οργάνωσης “Women on Waves”, η συζήτηση σχετίζεται εν πολλοίς με το πρόβλημα της έκτρωσης, το οποίο είναι ένα εντελώς νέο πρόβλημα για την ΕΕ.
<P>
Είναι σημαντικό να θυμόμαστε ότι σε πολλές ευρωπαϊκές χώρες, συμπεριλαμβανομένης της Μάλτας και της Πορτογαλίας, η έκτρωση δεν επιτρέπεται. Η έκτρωση δεν επιτρέπεται ούτε στην Πολωνία. Το πλοίο της οργάνωσης “Women on Waves” έπλευσε επίσης στην Πολωνία και η παρουσία του στην Πολωνία αποτέλεσε παρακίνηση σε εγκληματική συμπεριφορά. Τα μέλη αυτής της οργάνωσης που εισήλθαν στα πολωνικά χωρικά ύδατα πρέπει να γνωρίζουν ότι, αν εισέλθουν ποτέ ξανά σε αυτά, θα υποχρεούνται όχι μόνο να λογοδοτήσουν για τα εγκλήματα που διέπραξαν στο παρελθόν, αλλά και θα αντιμετωπίσουν –ελπίζω– απαγορεύσεις και δεν θα τους επιτραπεί η είσοδος στην Πολωνία. Πιστεύω ότι η πορτογαλική κυβέρνηση έλαβε σχετικά την καλύτερη δυνατή απόφαση.
<SPEAKER ID="21" LANGUAGE="" NAME="Ribeiro e Castro (PPE-DE )." AFFILIATION="(">
<P>
Δεν κάνω λόγο για το χάπι RU-486, το οποίο, όπως σε πολλές χώρες της ΕΕ, δεν έχει λάβει άδεια κυκλοφορίας στην Πορτογαλία και το οποίο μεταφερόταν στο πλοίο, αλλά για την ανεύθυνη απόκτηση και χρήση φαρμάκων που μπορεί κανείς να προμηθευτεί από φαρμακεία, αν και υπόκεινται σε ορισμένους περιορισμούς. Η αχαλίνωτη προπαγάνδα παρουσιάζει εξαιρετικά σοβαρούς κινδύνους όχι μόνο για το δικαίωμα στη ζωή του παιδιού που πεθαίνει, όταν γίνεται μια άμβλωση, αλλά και για τη γυναίκα, η υγεία της οποίας ενδέχεται να υποστεί σοβαρή βλάβη, όπως τεκμηριώνεται στη φαρμακολογική βιβλιογραφία επί του θέματος.
<P>
Τρέφω τον μέγιστο σεβασμό για τις Κάτω Χώρες, για τον ολλανδικό λαό στην Ευρωπαϊκή Ένωση και για την ολλανδική Προεδρία, αλλά υπάρχουν οι νόμοι μας. Συζητάμε πάντα αυτά τα θέματα ελεύθερα, χωρίς την ανάγκη τέτοιων παρεκβάσεων. Όπως όλοι γνωρίζουμε, είμαστε μια ελεύθερη και δημοκρατική χώρα. Οι νόμοι μας αποτελούν καρπό της δημοκρατίας μας. Με άλλα λόγια, η Πορτογαλία δεν είναι αποικία των Κάτω Χωρών ή καμίας άλλης χώρας και πολύ λιγότερο η αγορά μιας κάποιας καιροσκοπικής ομάδας, η οποία έρχεται να εκπαιδεύσει τον τοπικό πληθυσμό, όπως συνέβη κατά την “πολιτιστική δυναμικότητα” το 1975 και όταν η Διαρκής Επαναστατική Διαδικασία (PREC) βρισκόταν στο αποκορύφωμά της. Εφαρμόζουμε στην πράξη τον σεβασμό και τη δημοκρατία. Απαιτούμε δημοκρατία και σεβασμό.
<SPEAKER ID="22" LANGUAGE="" NAME="Madeira (PSE )." AFFILIATION="(">
<P>
Στην Πορτογαλία, τουλάχιστον μία στις τέσσερις γυναίκες έχει κάνει μια παράνομη έκτρωση, γεγονός που συνιστά, όσο οτιδήποτε άλλο, ένα εξαιρετικά σοβαρό πρόβλημα δημόσια υγείας. Αυτό το στατιστικό στοιχείο λέει πολλά. Δεν μπορούμε να συνεχίσουμε να στρουθοκαμηλίζουμε. Πώς, λοιπόν, εμείς, η Ευρωπαϊκή Ένωση, θα καταδικάσουμε αυτές τις γυναίκες; Πρέπει να τις συλλάβουμε; Τι θα γίνει με εκείνες τις γυναίκες που διακόπτουν την εγκυμοσύνη τους στο Λονδίνο ή στο Badajoz; Πρέπει να κλείσουμε τα σύνορα; Πρέπει να τις θέσουμε υπό τη διαρκή επιτήρηση του Ευρωπαϊκού Στρατού; Πρέπει να κατάσχουμε όλες τις πορτογαλικές εφημερίδες που διαφημίζουν ξένες ή, πιο συγκεκριμένα, ευρωπαϊκές κλινικές που πραγματοποιούν ασφαλείς και νόμιμες εθελούσιες διακοπές της εγκυμοσύνης;
<P>
Τι θα συνέβαινε αν το ήταν τρένο ή φορτηγό TIR; Θα εμπόδιζαν άρματα μάχης το τρένο ή το φορτηγό TIR να εισέλθει σε πορτογαλικό έδαφος, προκειμένου να εξασφαλιστεί ότι δεν υπάρχει πιθανότητα παραβίασης του νόμου και προκειμένου να μην πληροφορηθεί ο πορτογαλικός λαός;
<SPEAKER ID="23" LANGUAGE="" NAME="In 't Veld (ALDE )." AFFILIATION="(">
<SPEAKER ID="24" LANGUAGE="" NAME="Chruszcz (IND/DEM )." AFFILIATION="(">
<P>
    Κύριε Πρόεδρε, κυρίες και κύριοι, τον Ιούνιο του προηγούμενου έτους έγινα μάρτυρας της εισόδου στα πολωνικά χωρικά ύδατα του , ενός ολλανδικού σκάφους το οποίο φιλοξενεί κλινική για αμβλώσεις και ανήκει στην οργάνωση “Women on Waves”. Εμείς, τα μέλη της Ένωσης Πολωνικών Οικογενειών, μιας οργάνωσης που υπερασπίζεται τη ζωή των αγέννητων παιδιών, αποφασίσαμε ότι δεν θα επιτρέψουμε αυτήν την τερατώδη πρόκληση.
<P>
Για δύο εβδομάδες, παρακολούθησα πώς η οργάνωση περιέπαιζε επανειλημμένα το πολωνικό δίκαιο παραβιάζοντας μεγάλο αριθμό κανονιστικών διατάξεων, εισερχόμενο για παράδειγμα στο λιμάνι του Władysławowo χωρίς τη συγκατάθεση της λιμενικής αρχής. Αυτή η ενέργεια έθεσε ναυτιλιακό κίνδυνο για άλλα ποντοπόρα σκάφη στο λιμάνι. Μια πρόσθετη περίπτωση, κατά την οποία παραβιάστηκαν οι νόμοι, ήταν η εισαγωγή φαρμάκων που απαγορεύονται στην Πολωνία. Θα ήθελα ακόμη να τονίσω ότι οι υγειονομικές συνθήκες και οι συνθήκες υγιεινής που επικρατούσαν στο πλοίο ήταν αποκρουστικές. Αν η οργάνωση “Women on Waves” επιθυμεί να εισέλθει πάλι στο μέλλον στα πολωνικά λιμάνια, δεν θα το επιτρέψουμε να συμβεί. 
<SPEAKER ID="25" LANGUAGE="DE" NAME="Posselt (PPE-DE )." AFFILIATION="(Χειροκροτήματα)">
<SPEAKER ID="26" LANGUAGE="" NAME="" AFFILIATION="Αντιπροέδρου">
<SPEAKER ID="27" LANGUAGE="EN" NAME="Honeyball (PSE )." AFFILIATION="(Χειροκροτήματα)">
<P>
    Κύριε Πρόεδρε, επειδή οι αμβλώσεις στην Πορτογαλία είναι παράνομες στις περισσότερες περιπτώσεις, αυτό δεν σημαίνει ότι δεν είναι αναγκαίες στη χώρα αυτή. Οι γυναίκες στην Πορτογαλία χρειάζονται βοήθεια και καθοδήγηση σε θέματα αμβλώσεων, σεξουαλικής υγείας και δικαιωμάτων αναπαραγωγής. Υπενθυμίζω στο Σώμα ότι στα περισσότερα κράτη μέλη οι αμβλώσεις είναι νόμιμες. Εφιστώ ακόμη την προσοχή σας στην έκθεση Van Lancker, η οποία αναφέρθηκε ήδη.
<P>
Αυτήν τη στιγμή συζητούμε για την άμβλωση, πρακτική η οποία είναι αποδεκτή στα περισσότερα κράτη μέλη της Ευρωπαϊκής Ένωσης και έχει γίνει αποδεκτή από το Σώμα μας. Πρέπει να είμαστε απολύτως σαφείς σχετικά με αυτό. Πρέπει επίσης να καταστήσουμε σαφές ότι οι παράνομες, μη ασφαλείς αμβλώσεις ενέχουν κινδύνους για τις γυναίκες που τις επιχειρούν, καθώς και τον κίνδυνο του θανάτου. Ακούσαμε ήδη όσα μας είπε η κ. Madeira για τους θανάτους που σημειώνονται στην Πορτογαλία. Θα ήθελα να υπενθυμίσω σε όλους σας ότι κάθε έξι λεπτά σε ολόκληρο τον κόσμο πεθαίνει μια γυναίκα από παράνομη, μη ασφαλή άμβλωση. Σας τονίζω ότι οφείλουμε να αντιμετωπίσουμε το πρόβλημα αυτό και να δώσουμε τέλος στα βάσανα και στους θανάτους που προκαλεί.
<P>
Επιβάλλεται ακόμη να αναγνωρίσουμε ότι η οργάνωση “Women on Waves” πηγαίνει σε χώρες οι γυναικείες οργανώσεις των οποίων της το ζητούν. Δεν πρόκειται, λοιπόν, για κάτι που επιβάλλεται στους ανθρώπους, αλλά για κάτι που το ζητούν οι ίδιοι καθώς υπάρχει σαφής ανάγκη και ζήτηση για αυτό. Πρέπει επίσης να έχουμε υπόψη μας το θέμα της ελεύθερης κυκλοφορίας ατόμων στο εσωτερικό της Ευρωπαϊκής Ένωσης, το οποίο συγκαταλέγεται μεταξύ των θεμελιωδών αρχών μας.
<SPEAKER ID="28" LANGUAGE="" NAME="Záborská (PPE-DE )." AFFILIATION="(">
<SPEAKER ID="29" LANGUAGE="" NAME="Gomes (PSE )." AFFILIATION="(">
<P>
Η υποκρισία έφθασε, ωστόσο, τώρα σε νέα επίπεδα παραφροσύνης με την απαγόρευση εισόδου στην Πορτογαλία του πλοίου της οργάνωσης “Women on Waves”. Η πορτογαλική κυβέρνηση, αυτή από την οποία αποχώρησε ο κ. Barroso, επεδίωξε να καταστείλει την πληροφόρηση και τη συζήτηση για τον οικογενειακό προγραμματισμό, κατά σαφή παραβίαση των ανθρώπινων δικαιωμάτων, του διεθνούς δικαίου και του κοινοτικού δικαίου. Και το έπραξε κάνοντας χρήση εντελώς δυσανάλογων μεθόδων, αστυνομικών, ακόμα και στρατιωτικών πόρων, χωρίς να διστάσει να χρησιμοποιήσει πολεμικά πλοία. Οι πόροι αποσπάστηκαν, για άλλη μία φορά, από σημαντικές δραστηριότητες, όπως είναι ο αγώνας ενάντια στη διεθνή τρομοκρατία και το οργανωμένο έγκλημα, και από την παρακολούθηση σκαφών που χρησιμοποιούνται στη διακίνηση ναρκωτικών ουσιών, τα οποία χρησιμοποιούν τα πορτογαλικά χωρικά ύδατα ως σημείο εισόδου στην υπόλοιπη Ευρώπη.
<P>
Όπως δήλωσε η Επίτροπος Wallström –την οποία καλωσορίζω σήμερα στην Αίθουσα– η Επιτροπή πρόκειται να ζητήσει εξηγήσεις από την πορτογαλική κυβέρνηση. Θα ήθελα να ζητήσω από την κ. Επίτροπο, επιπλέον των σημείων που ανέφερε, να μην αγνοήσει την αδικαιολόγητη, υπερβολική και σχεδόν έμμονη χρήση ποινικών, νομικών, ακόμα και στρατιωτικών πόρων από την πορτογαλική κυβέρνηση στον αγώνα που διεξάγει ενάντια στην άμβλωση και ενάντια στην παροχή πληροφόρησης για τον οικογενειακό προγραμματισμό. Ενεργώντας με αυτόν τον τρόπο, αφαίρεσαν τους πόρους και τις προσπάθειες που η Πορτογαλία όφειλε να επενδύει στις κοινοτικές πολιτικές πρόληψης του εγκλήματος στον κοινό αγώνα ενάντια στη διεθνή τρομοκρατία και το οργανωμένο έγκλημα. 
<SPEAKER ID="30" LANGUAGE="" NAME="Busuttil (PPE-DE )." AFFILIATION="(ΕΝ)">
<P>
    Θέλω και εγώ, όπως έπραξαν άλλοι συνάδελφοι, να σταθώ αλληλέγγυος προς την πορτογαλική κυβέρνηση για την απόφασή της να μην επιτρέψει την είσοδο του πλοίου “Women on Waves” στην Πορτογαλία. Εκφράζω την αλληλεγγύη μου και συγχαίρω την πορτογαλική κυβέρνηση για το σθένος της και, γιατί όχι, το ηθικό της σθένος, όταν έλαβε αυτήν την απόφαση. Δεν είναι εύκολο στον σημερινό κόσμο, με πιέσεις να ασκούνται από κάθε σημείο, να πάρει κανείς μια τολμηρή θέση και να εμμείνει σταθερά στην απόφαση που ελήφθη, πολύ περισσότερο όταν γνωρίζει ότι δεν θα είναι απαραίτητα δημοφιλής λαμβάνοντας μια τέτοια απόφαση. Οφείλω να πω ότι δεν συμφωνώ πως το θέμα της άμβλωσης πρέπει να εγείρεται σε αυτό το Κοινοβούλιο για οποιονδήποτε λόγο, εκτός από την περίπτωση να ασκηθεί πίεση στην τάδε ή τη δείνα χώρα. Δεν συμφωνώ, καθώς όλοι μας γνωρίζουμε ότι αυτό το Κοινοβούλιο δεν διαθέτει εξουσία να αποφασίζει ή να νομοθετεί σχετικά με την άμβλωση. Κατά τον ίδιο τρόπο, η Επιτροπή δεν διαθέτει δικαιοδοσία αναφορικά με την άμβλωση. Είναι ένα ζήτημα το οποίο πρέπει να αποφασίζεται σε εθνικό επίπεδο σύμφωνα με την αρχή της επικουρικότητας και κάθε χώρα πρέπει να αποφασίζει σύμφωνα με τις συνθήκες που επικρατούν σε αυτήν και σύμφωνα με τον τρόπο που η κοινωνία της αντιμετωπίζει ένα τέτοιο ευαίσθητο θέμα. Αυτό σημαίνει ότι, εγείροντας αυτό το θέμα σε αυτήν την Αίθουσα, ενώ γνωρίζουμε ότι το Κοινοβούλιο δεν διαθέτει δικαιοδοσία, το μόνο που κάνουμε είναι να μπερδεύουμε τον κόσμο και να δημιουργούμε πλήρη σύγχυση, τη στιγμή που, στην πραγματικότητα, είναι ξεκάθαρο θέμα, το οποίο δεν επιδέχεται σύγχυση. Αυτή η σύγχυση οδήγησε μάλιστα έναν αριθμό χωρών, συμπεριλαμβανομένης της Μάλτας, της χώρας μου, να ζητήσουν διευκρινίσεις σχετικά με αυτό το θέμα στο πλαίσιο διαπραγματεύσεων, διαπραγματευόμενες ένα ειδικό πρωτόκολλο για το θέμα της άμβλωσης. Το ίδιο έπραξε και η Ιρλανδία και, αν δεν κάνω λάθος, ακόμα και η Πολωνία, όχι επειδή υπήρχε νομική αμφιβολία σχετικά με αυτό το θέμα, αλλά προκειμένου να υπάρχει βεβαιότητα και να έχουν όλοι την ησυχία τους. Επομένως, συγχαίροντας και πάλι την πορτογαλική κυβέρνηση, η οποία αποτελεί παράδειγμα για τους υπόλοιπους, απευθύνω έκκληση να μην δημιουργούμε σύγχυση στο μυαλό των ανθρώπων όσον αφορά το θέμα αυτό, υπεισερχόμενοι σε ζητήματα τα οποία δεν μας αφορούν. 
<SPEAKER ID="31" LANGUAGE="EN" NAME="Cashman (PSE )." AFFILIATION="(Χειροκροτήματα από την αριστερή πτέρυγα)">
<SPEAKER ID="32" LANGUAGE="EN" NAME="Wallström," AFFILIATION="Επιτροπή">
<P>
Η Μόνιμη Αντιπροσωπεία της Πορτογαλίας στις Βρυξέλλες ενημέρωσε την Επιτροπή ότι η οργάνωση “Women on Waves”, μεταξύ άλλων, προσέβαλε στα δικαστήρια την απόφαση απαγόρευσης εισόδου του πλοίου της στην Πορτογαλία. Όπως είπα νωρίτερα, στις 6 Σεπτεμβρίου 2004 το διοικητικό και οικονομικό δικαστήριο της Κοίμπρα απεφάνθη πως δεν σημειώθηκε παραβίαση του κοινοτικού δικαίου. Και αυτή η απόφαση προσβλήθηκε στα δικαστήρια. Η Επιτροπή σκοπεύει να ζητήσει πληροφορίες σχετικά με τα ακριβή κίνητρα και τις επιπτώσεις της απόφασης της κυβέρνησης της Πορτογαλίας.
<P>
Τα κράτη μέλη έχουν τη διακριτική ευχέρεια να καθορίζουν το εύρος των εννοιών της δημόσιας τάξεως, της δημόσιας ασφάλειας και της δημόσιας υγείας, βάσει της νομοθεσίας τους και της εθνικής τους νομολογίας. Ωστόσο, η εφαρμογή μέτρων περιορισμού της ελεύθερης κυκλοφορίας βάσει αυτών των λόγων πρέπει να συμβαδίζει με τις διατάξεις της οδηγίας 64/221/ΕΟΚ, που περιορίζει τη διακριτική ευχέρεια των κρατών μελών.
<SPEAKER ID="33" LANGUAGE="" NAME="Πρόεδρος." AFFILIATION="">
<SPEAKER ID="34" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την προφορική ερώτηση (B6-0012/2004) σχετικά με τους στρατηγικούς στόχους της Ένωσης για τη 13η συνεδρίαση της Σύμβασης CITES. 
<SPEAKER ID="35" LANGUAGE="EN" NAME="Doyle (PPE-DE )." AFFILIATION="">
<P>
    Κύριε Πρόεδρε, βρίσκομαι εδώ σήμερα το πρωί με διάφορες ιδιότητες, και για τούτο σας παρακαλώ να με συγχωρήσετε για το μπέρδεμα. Καταρχάς, εξ ονόματος του προέδρου της Επιτροπής Περιβάλλοντος, Δημόσιας Υγείας και Πολιτικής των Καταναλωτών, κ. Karl-Heinz Florenz, θα ήθελα επισήμως να παρουσιάσω την προφορική ερώτηση, το θέμα της οποίας είναι οι στρατηγικοί στόχοι της ΕΕ για τη 13η συνεδρίαση της Σύμβασης CITES. Συγκεκριμένα, θέλω να ρωτήσω ποιοι είναι οι βασικοί στρατηγικοί στόχοι της Ευρωπαϊκής Ένωσης για την προσεχή Διάσκεψη των Μερών της σύμβασης για το διεθνές εμπόριο των απειλούμενων με εξάλειψη αγρίων ειδών πανίδας και χλωρίδας –CITE – που θα πραγματοποιηθεί στην Μπανγκόκ της Ταϊλάνδης, από τις 2 έως τις 14 Οκτωβρίου 2004; Ακόμη αντικαθιστώ σήμερα τον κ. John Bowis, τον συντονιστή μας, ο οποίος απουσιάζει, και θα ήθελα να αναπτύξω τη θέση μου εξ ονόματος της Ομάδας ΕΛΚ-ΕΔ μια που έχω τον λόγο, αντί να μιλήσω ξανά μετά την κ. Επίτροπο.
<P>
Η Σύμβαση CITES είναι μια παγκόσμια συμφωνία διατήρησης που αφορά το εμπόριο απειλούμενων με εξαφάνιση ειδών άγριας πανίδας και χλωρίδας, η οποία εφαρμόζεται στην ΕΕ μέσω των αυστηρότερων κοινοτικών κανονισμών για το εμπόριο άγριων φυτών και ζώων. Όμως, είναι επείγουσα η ανάγκη για στενότερη συνεργασία μεταξύ των φορέων επιβολής των 25 κρατών μελών, ιδίως τώρα, μετά τη διεύρυνση, που τα χερσαία σύνορά μας αυξήθηκαν κατά περισσότερο από ένα τρίτο υπερβαίνοντας τα 3 000 χλμ. και επίσης λόγω της διαπιστωμένης σχέσης ανάμεσα στο εκτεταμένο, αν και μη προσδιορίσιμο ποσοτικά, λαθρεμπόριο άγριων φυτών και ζώων και το οργανωμένο έγκλημα.
<P>
Η ομάδα εφαρμογής της ΕΕ, που συστάθηκε βάσει του κανονισμού (ΕΚ) αριθ. 338/97 του Συμβουλίου, πρέπει να αναδιοργανωθεί επειγόντως. Πρέπει να καταστεί πιο αποτελεσματική: απαιτείται συστηματική συγκέντρωση των στοιχείων για το λαθρεμπόριο άγριων ζώων και φυτών, ώστε να προσδιοριστεί ο όγκος των κατασχέσεων και των δημεύσεων. Όλες αυτές οι πληροφορίες πρέπει να εισαχθούν σε βάση δεδομένων, ώστε να είναι διαθέσιμες σε όλους τους φορείς επιβολής της ΕΕ. Θέλω επίσης να τονίσω ότι ανησυχούμε, τόσο εγώ όσο και η Ομάδα μου, για την απουσία σωστών μέτρων επιβολής και βοήθειας προς τους φορείς επιβολής σε αυτόν τον τόσο σημαντικό τομέα.
<P>
Η Σύμβαση CITES ρυθμίζει το εμπόριο σχεδόν 30 000 ειδών φυτών και ζώων. Η ΕΕ συνιστά μείζονα νόμιμη αγορά για τα είδη αυτά. Κατά την πενταετία μέχρι το 2001, για παράδειγμα, εισήχθησαν στην ΕΕ 5,4 εκατομμύρια ζωντανά πουλιά, δηλαδή το 87% του παγκοσμίου εμπορίου, οι κύριοι εισαγωγείς των οποίων ήταν η Πορτογαλία και η Ισπανία. Εισήχθησαν επίσης πάνω από ένα εκατομμύριο ζωντανά ερπετά, δηλαδή το 16% του παγκόσμιου εμπορίου, οι κύριοι εισαγωγείς των οποίων ήταν η Ισπανία και η Γερμανία. Εισήχθησαν επτά εκατομμύρια ζωντανοί κάκτοι και 15 εκατομμύρια ζωντανές ορχιδέες, με προορισμό κυρίως τις Κάτω Χώρες. Τέλος, εισήχθησαν 383 τόνοι χαβιάρι οξύρρυγχων, δηλαδή το 40% του παγκόσμιου εμπορίου, με προορισμό κυρίως τη Γαλλία και τη Γερμανία.
<P>
Τον Ιούλιο του 2004, η Επιτροπή ενέκρινε πρόταση απόφασης του Συμβουλίου για τη θέση της Κοινότητας, η οποία θα εγκρινόταν βάσει συγκεκριμένων προτάσεων που θα υποβάλλονταν στη 13η Διάσκεψη των Μερών της Σύμβασης. Η πρόταση αυτή συζητήθηκε σε αρκετές συνεδριάσεις της ομάδας εργασίας για διεθνή θέματα περιβάλλοντος, η οποία αποτελείται από επιστήμονες και ειδικούς σε θέματα διαχείρισης οι οποίοι προέρχονται από τα κράτη μέλη. Από ό,τι γνωρίζω, η τελική συνεδρίαση θα πραγματοποιηθεί σήμερα. Θα ήταν χρήσιμο να γνωρίζαμε το αποτέλεσμά της πριν από τη συζήτηση αυτή, όμως, δυστυχώς, δεν έχω καμία ενημέρωση και μάλλον δεν είναι δυνατόν να έχω.
<P>
Όσον αφορά τη Σύμβαση CITES, το Παράρτημα I περιλαμβάνει τα είδη που διατρέχουν τον μεγαλύτερο κίνδυνο εξαφάνισης. Το Παράρτημα I απαγορεύει σε διεθνή κλίμακα το εμπόριο μερών αυτών των ειδών τα οποία ζουν ελεύθερα στη φύση.
<P>
Τα περισσότερα είδη που περιλαμβάνονται στο Παράρτημα II έχουν ρυθμιστεί νομοθετικά από την Επιτροπή. Το ρυθμισμένο νομοθετικά εμπόριο των ειδών αυτών επιτρέπεται, υπό τον όρο όμως ότι δεν τίθεται σε κίνδυνο η επιβίωση αυτών των ειδών. Ουσιαστικά μόνο τα παραρτήματα I και II απαιτούν την έγκριση της Διάσκεψη των Μερών.
<P>
Επιτρέψτε μου τώρα να αναφερθώ σε συγκεκριμένα σημεία του ψηφίσματος που έχουμε ενώπιόν μας, το οποίο έχει τύχει ευρείας αποδοχής, αν και προσωπικά θεωρώ ότι είναι μάλλον μακροσκελές και φλύαρο. Πάντως, το υποστηρίζω πλήρως, όπως και η Ομάδα ΕΛΚ-ΕΔ, με μερικούς ίσως περιορισμούς. Καταρχάς, η Ομάδα ΕΛΚ-ΕΔ θα ψηφίσει κατά βούληση την παράγραφο 3, όπως ζητήθηκε. Προσωπικά θα υποστηρίξω την παράγραφο 3 και θα συμβουλεύσω την Ομάδα μου να πράξει το ίδιο, υπάρχουν όμως και εκείνοι που διατηρούν επιφυλάξεις. Ομοίως, η Ομάδα μας θα ψηφίσει κατά βούληση το εδάφιο 1 της παραγράφου 7 για τα αφρικανικά λιοντάρια. Εγώ θα το καταψηφίσω και θα εξηγήσω αμέσως τους λόγους.
<P>
Σχετικά με την παράγραφο 5, θα ήθελα τη βοήθεια της Επιτροπής. Αποδέχεται πρόταση της Αυστραλίας για τη συμπερίληψη του μεγάλου λευκού καρχαρία στο Παράρτημα II της Σύμβασης CITES με μηδενική ποσόστωση στο πλαίσιο της αρχής της προφύλαξης. Αν κατάλαβα καλά, και θα ήθελα να μου το επιβεβαιώσετε, οι συντάκτες της πρότασης –οι Αυστραλοί– απέσυραν την πρόταση για μηδενική ποσόστωση. Έτσι όπως είναι τώρα στο ψήφισμά μας, επομένως, δεν έχει μάλλον νόημα. Θα πρέπει ίσως να δώσουμε τέλος στο θέμα, αποδεχόμενοι απλώς την πρόταση της Αυστραλίας για συμπερίληψη του μεγάλου λευκού καρχαρία στο Παράρτημα ΙΙ της Σύμβασης CITES, χωρίς τίποτε άλλο. Άλλοι συνάδελφοι μπορεί να υποστηρίξουν την εκ νέου εισαγωγή της μηδενικής ποσόστωσης εάν το επιθυμούν, αλλά έτσι όπως είναι τώρα δεν έχει νόημα.
<P>
Όσον αφορά τον μεγάλο λευκό καρχαρία, η Επιτροπή έχει υποστηρίξει γενικά τη συμπερίληψή του στο Παράρτημα II, αλλά έχει απορρίψει τη μηδενική ποσόστωση για νομικούς και επιστημονικούς λόγους. Αν και υποστηρίζω την αρχή της προφύλαξης, δεν υποστηρίζω την αρχή της “πρόληψης”. Γενικά, εκτιμώ ότι πρέπει να ανταμείβουμε τα κράτη που έχουν καταβάλει σημαντικές προσπάθειες στον τομέα της διατήρησης. Δεν πρέπει, όμως, να θίξουμε την αξιοπιστία της Σύμβασης CITES. Οι αποφάσεις που λαμβάνουμε, ακόμη και ως Κοινοβούλιο, πέρα από τις αποφάσεις της Επιτροπής και άλλων, πρέπει να στηρίζονται σε επιστημονικά δεδομένα ώστε να διαφυλάσσεται η αξιοπιστία της Σύμβασης CITES. Αυτή είναι η θέση που υποστηρίζουμε σε αυτά τα θέματα.
<P>
Όσον αφορά το δελφίνι Irrawaddy, αναγνωρίζω ότι η πρόταση έχει κάποια βάση. Τάσσομαι μάλλον υπέρ της, αλλά εξακολουθώ να έχω αμφιβολίες από επιστημονικής και πρακτικής άποψης. Και στο θέμα αυτό, ελπίζω ότι, στηριζόμενοι σε έγκυρα επιστημονικά στοιχεία και κάνοντας σωστή χρήση της αρχής της προφύλαξης, η οποία δεν είναι αρχή της “πρόληψης”, θα μπορέσουμε να μεριμνήσουμε για τα απειλούμενα είδη ως οφείλουμε. Οι υπόλοιποι θα λάβουν υπόψη τους τι θα κάνουν τα 25 κράτη μέλη της ΕΕ στη Διάσκεψη των Μερών. Δεν είναι μόνο οι 25 ψήφοι μας, αλλά και οι άλλες ψήφοι τις οποίες θα προσελκύσουμε από τα 166 μέρη που ψηφίζουν για τα θέματα αυτά. 
<SPEAKER ID="36" LANGUAGE="" NAME="Πρόεδρος." AFFILIATION="">
<P>
   Ευχαριστώ τον κ. Doyle για την παρουσίαση της ερώτησης και για τη συνεισφορά του εξ ονόματος της Ομάδας, αν και αυτό είχε ως συνέπεια μια μικρή υπέρβαση του χρόνου. 
<SPEAKER ID="37" LANGUAGE="EN" NAME="Wallström," AFFILIATION="Επιτροπή">
<P>
   . Κύριε Πρόεδρε, η ημερήσια διάταξη της επόμενης Διάσκεψης των Μερών της σύμβασης για το διεθνές εμπόριο των απειλούμενων με εξάλειψη αγρίων ειδών πανίδας και χλωρίδας –CITES– είναι πλήρης. Πάντως, με χαρά σας ενημερώνω ότι οι εργασίες στο Συμβούλιο έχουν προχωρήσει ομαλά και ότι έχουμε καταλήξει ήδη σε συμβιβασμό. Επομένως, η θέση μας όσον αφορά κάποια σημαντικά ζητήματα έχει αλλάξει. Για παράδειγμα, τασσόμαστε πλέον υπέρ της πρότασης απαγόρευσης της εμπορίας του δελφινιού Irrawaddy.
<P>
Η Σύμβαση CITES ισχύει εδώ και 30 χρόνια περίπου και έχει αποδειχθεί ιδιαίτερα αποτελεσματικό εργαλείο για τη μείωση των απειλών που υφίσταται η άγρια χλωρίδα και πανίδα από το εντατικό διεθνές εμπόριο. Από τη στιγμή που τέθηκε σε ισχύ, έχουν εγκριθεί και άλλες συμφωνίες για τη βιοποικιλότητα, όπως κυρίως η Σύμβαση για τη βιολογική ποικιλομορφία. Ένας από τους στρατηγικούς στόχους της Κοινότητας είναι να επιτύχει σημαντικότερες συνεργίες μεταξύ αυτών των συμφωνιών, συμβάλλοντας έτσι σε ακόμη μεγαλύτερη μείωση του ρυθμού απώλειας της βιοποικιλότητας μέχρι το 2010, όπως υποστηρίχθηκε στην Παγκόσμια Διάσκεψη Κορυφής για την Αειφόρο Ανάπτυξη.
<P>
Η Κοινότητα φρονεί ακόμη ότι η Σύμβαση CITES πρέπει να εξακολουθήσει να αποτελεί μέσο για την αειφόρο χρήση της άγριας χλωρίδας και πανίδας. Συχνά απαιτείται αυξημένη προστασία για την προστασία του επιπέδου διατήρησης ορισμένων εμπορεύσιμων ειδών, από την άλλη πλευρά όμως πρέπει να αναγνωρίσουμε τις προσπάθειες των χωρών που έχουν εφαρμόσει ήδη αποτελεσματικά μέτρα διατήρησης. Για τον λόγο αυτόν, θα πρέπει να εξετάσουμε σοβαρά τις προτάσεις που ζητούν να καταστούν λιγότερο αυστηροί οι περιορισμοί εμπορίας ορισμένων ειδών, όπως η ορχιδέα των Χριστουγέννων από την Κολομβία, οι μαύροι και άσπροι ρινόκεροι, η λεοπάρδαλη κλπ.
<P>
Η Σύμβαση CITES βασίζεται σε επιστημονικά στοιχεία, όπως τονίστηκε ήδη, και ορίζει συγκεκριμένα κριτήρια για τον καθορισμό του επιπέδου προστασίας που πρέπει να ισχύει για ορισμένα είδη. Η Κοινότητα υποστηρίζει αυτήν τη βασιζόμενη σε επιστημονικά δεδομένα προσέγγιση και, συνεπώς, διστάζει όσον αφορά τις προτάσεις για το αφρικανικό λιοντάρι και τα ενδημικά είδη ερπετών.
<P>
Τέλος, η Κοινότητα επιθυμεί να βελτιστοποιήσει την αποτελεσματικότητα της Σύμβασης CITES μειώνοντας στο ελάχιστο τα περιττά διοικητικά βάρη. Εκτός από την αποτροπή του παράνομου ή μη βιώσιμου εμπορίου, πρέπει επίσης να μεριμνήσουμε ώστε οι πόροι των συμβαλλομένων μερών να διατίθενται σε τομείς που έχουν πραγματική ανάγκη διατήρησης. 
<SPEAKER ID="38" LANGUAGE="" NAME="Korhola (PPE-DE )." AFFILIATION="(">
<P>
   – Κύριε Πρόεδρε, το ψήφισμα σχετικά με τη Σύμβασης Διεθνούς Εμπορίας Ειδών της Άγριας Πανίδας και Χλωρίδας που Κινδυνεύουν να Εξαφανιστούν (CΙΤΕS) συνιστά σημαντικό βήμα στην προετοιμασία για τη 13η Συνεδρίαση των Συμβαλλομένων Μερών της Σύμβασης. Συμφωνώ με τις συστάσεις που περιέχει.
<P>
Παρότι το πεδίο εφαρμογής της Σύμβασης CITES περιορίζεται μόνο στο εμπόριο, αναλύοντάς την μπορούν ίσως να βρεθούν μοντέλα για περαιτέρω διεθνείς περιβαλλοντικές συμφωνίες. Παράλληλα, πρέπει να θυμόμαστε την ανησυχία που εκφράζεται στο ψήφισμα και να επικεντρώσουμε περισσότερο την προσοχή μας στην παρακολούθηση εφαρμογής της σύμβασης. Η ΕΕ είναι, δυστυχώς, μία από τις μεγαλύτερες αγορές για το παράνομο εμπόριο άγριων ζώων και φυτών. 
<SPEAKER ID="39" LANGUAGE="DE" NAME="Scheele (PSE )." AFFILIATION="">
<P>
    Κύριε Πρόεδρε, κυρία Επίτροπε, κυρίες και κύριοι, η κ. Doyle είπε ήδη παρουσιάζοντας τη γραπτή ερώτησή μας προς την Επιτροπή ότι η τοποθέτηση αυτή δεν αφορά μόνο τα 25 κράτη μέλη της Ευρωπαϊκής Ένωσης, αλλά είναι και ένα μήνυμα προς τα υπόλοιπα 166 κράτη της Σύμβασης CITES που ονομάζεται και Συμφωνία της Ουάσιγκτον για την Προστασία των Ειδών. Ακριβώς για αυτόν τον λόγο είναι σημαντικό να δώσουμε εμείς εδώ ως Ευρωπαϊκό Κοινοβούλιο ένα σαφές μήνυμα. Αυτόν τον καιρό, η εν λόγω σύμβαση αφορά περίπου 30 000 είδη. Γνωρίζουμε ότι παράλληλα με την καταστροφή του οικοτόπου τους, η μεγαλύτερη απειλή για πολλά από τα απειλούμενα είδη είναι το διεθνές εμπόριο. Γι’ αυτό είναι αναγκαία η Σύμβαση CITES, και χάρηκα για ορισμένες από τις θέσεις της Ευρωπαϊκής Επιτροπής επειδή τάσσεται σε αυτήν τη συνεδρίαση των μερών της Σύμβασης με σαφή και δυνατή φωνή υπέρ αυστηρών περιορισμών του εμπορίου.
<P>
Η κ. Korhola είπε πως θεωρεί εξαιρετικά σημαντικό να είναι η αρχή της πρόληψης η βάση όλων των αποφάσεων. Στη συζήτηση για την προφορική αυτή ερώτηση και το σημερινό ψήφισμα κυριάρχησαν δύο θέματα, συγκεκριμένα το θέμα της προστασίας της ρυγχοφάλαινας και του εμπορίου ελεφαντόδοντου. Δεν αποτελεί μυστικό ότι η Ιαπωνία θέλει να καθιερώσει και πάλι τη φαλαινοθηρία για εμπορικούς σκοπούς. Κατά την τελευταία συνάντηση της Διεθνούς Επιτροπής για τις Φάλαινες τον Ιούλιο του 2004, η Ιαπωνία δεν κατόρθωσε να επιβάλει τη θέση της.
<P>
Στο παρόν ψήφισμα, το Ευρωπαϊκό Κοινοβούλιο δείχνει καθαρά την επιδοκιμασία του για το αίτημα της Κένυας και άλλων αφρικανικών χωρών που θέλουν να καθιερώσουν εικοσαετή απαγόρευση του εμπορίου ελεφαντόδοντου. Ο αριθμός των αφρικανικών ελεφάντων μειώθηκε δραματικά μεταξύ 1980 και 1989 από 1,2 εκατομμύρια σε 600 000 και μέχρι το 2001 υποδιπλασιάστηκε φθάνοντας τις 300 000. Ένας από τους βασικούς λόγους της γρήγορης συρρίκνωσης του πληθυσμού αυτού είναι η ζήτηση ελεφαντοστού. Το ισχύον σύστημα ποσοστώσεων για την εξαγωγή ελεφαντόδοντου από ορισμένες χώρες δεν απέδωσε, επειδή η ζήτηση είναι τόσο μεγάλη ώστε να γίνεται λαθρεμπόριο τεραστίων ποσοτήτων. Επομένως, η κατάσταση προξενεί σύγχυση στους καταναλωτές και τους ελεγκτές και είναι πολύ ευχάριστη για όσους θέλουν να κάνουν λαθρεμπόριο ελεφαντόδοντου. Στα αεροδρόμια της Ευρώπης κατάσχεται επανειλημμένα ελεφαντόδοντο, επειδή τα έγγραφα δεν συμφωνούν με τις απαιτήσεις της Σύμβασης CITES. Στο παράνομο εμπόριο αγρίων ειδών είναι διαδεδομένη η δήλωση ψευδών στοιχείων και πληροφοριών στις δηλώσεις των τελωνείων και τα έντυπα έγκρισης της CITES.
<P>
Από εχθές, ασχολούμαστε και με το θέμα του αφρικανικού λέοντα. Η Ομάδα μου θεωρεί ότι το σημείο 7 του ψηφίσματος πρέπει να μείνει ως έχει. Τα δεδομένα που έχουμε για τον κίνδυνο που διατρέχει ο αφρικανικός λέων είναι σαφή. Τα τελευταία χρόνια μειώθηκε δραστικά ο πληθυσμός και, ως εκ τούτου, χάρηκα πολύ για τη σαφή θέση της Ευρωπαϊκής Επιτροπής για το ζήτημα αυτό. 
<SPEAKER ID="40" LANGUAGE="EN" NAME="Davies (ALDE )." AFFILIATION="">
<P>
    Κύριε Πρόεδρε, καθώς αυτή είναι μάλλον η τελευταία φορά που λαμβάνω τον λόγο σε συζήτηση με θέμα το περιβάλλον, στην οποία απαντά η κ. Wallström, θα ήθελα να την ευχαριστήσω για την αφοσίωσή της και για τις προσπάθειες που κατέβαλε τα τελευταία πέντε χρόνια. Χαίρομαι που δεν θα μας αφήσει.
<P>
Μέσα σε μία γενιά εξολοθρεύσαμε ένα μεγάλο ποσοστό ζώων στην Αφρική και τώρα κάνουμε το ίδιο στις θάλασσες. Οι πληθυσμοί καρχαριών σε πολλές περιπτώσεις λέγεται ότι έχουν μειωθεί κατά 90% από τότε που βγήκε στις αίθουσες η ταινία του Σπίλμπεργκ “Στα Σαγόνια του Καρχαρία”. Ο μεγάλος λευκός καρχαρίας είναι το κυρίαρχο αρπακτικό των ωκεανών, το λιοντάρι των θαλασσών. Θα είναι τραγωδία να εξαφανιστεί ένα πλάσμα που έχει αλλάξει τόσο λίγο μέσα σε δεκάδες εκατομμύρια χρόνια. Η εξαφάνισή του θα αλλάξει την οικολογία των υδάτων, διαταράσσοντας την ήδη αποσταθεροποιημένη ισορροπία λόγω της υπεραλίευσης και, ασφαλώς, θα έχει αρκετές επιζήμιες επιπτώσεις. Το σχετικό εμπόριο πρέπει να περιοριστεί.
<SPEAKER ID="41" LANGUAGE="FR" NAME="Isler Béguin (Verts/ALE )." AFFILIATION="">
<P>
Έχοντας παρακολουθήσει το έργο του Σώματος για τη σύνταξη σχεδίου δράσης για τη βιοποικιλότητα, τη διατήρηση και τη Σύμβαση για τη Βιολογική Ποικιλομορφία, είμαι σε θέση να δηλώσω ότι η βιοποικιλότητα εξακολουθεί εμφανώς να είναι παραμελημένη σε σχέση με τις υπόλοιπες περιβαλλοντικές πολιτικές μας. Τολμώ να πω μάλιστα ότι είναι ο αδύναμος κρίκος της αειφόρου ανάπτυξης. Γνωρίζουμε ότι εμείς, τα 25 κράτη μέλη της Ευρωπαϊκής Ένωσης, είμαστε ο μεγαλύτερος καταναλωτής άγριων ειδών. Η κ. Doyle προέβη σε μια γρήγορη απαρίθμηση των ειδών που διακινούνται. Είναι πραγματικά τρομερό. Εκατομμύρια είδη απομακρύνονται από τα ενδιαιτήματά τους σε ολόκληρο τον κόσμο μόνο και μόνο για να ικανοποιήσουμε εμείς το κέφι μας, όχι για την επιβίωση μας αλλά για το κέφι μας. Η νόμιμη εμπορία των ειδών είναι τεράστια αγορά.
<P>
Είναι, επομένως, εύκολο να φανταστούμε τον όγκο του παράνομου εμπορίου. Ενδεχομένως, κάποια στιγμή να καταλάβουμε ότι η αξία του είναι ίση με την αξία της εμπορίας ναρκωτικών. Αυτό εξηγεί μάλλον τα προβλήματα που συναντούμε στην εφαρμογή πιο αυστηρών μέτρων προστασίας για ορισμένα είδη. Παρόλα αυτά όμως, απευθύνουμε ομόφωνη έκκληση να υιοθετηθεί η αρχή της προφύλαξης ως ο βασικός κανόνας για όλες τις αποφάσεις που λαμβάνονται στο πλαίσιο της Σύμβασης CITES.
<P>
Το εικοσαετές μορατόριουμ σε όλο το φάσμα του εμπορίου ελεφαντόδοντου που προτάθηκε από την Κένυα και υποστηρίχθηκε από 12 χώρες στις οποίες ζει μεγάλος αριθμός αφρικανικών ελεφάντων χρειάζεται τη στήριξή μας. Όπως ο γνωστός παγκοσμίως ειδικός σε θέματα ελεφάντων, καθηγητής Pfeffer, επαναλαμβάνει εδώ πολλά χρόνια, το νόμιμο εμπόριο απειλούμενων με εξαφάνιση ειδών έχει ως άμεση επίπτωση την αναζωπύρωση του παράνομου εμπορίου των ειδών. Ξέρουμε ότι διακυβεύεται η επιβίωση του είδους και οι 12 ενδιαφερόμενες χώρες το έχουν επίσης συνειδητοποιήσει. Ως ευρωπαϊκές χώρες, πρέπει συνεπώς να στηρίξουμε τη θέση αυτή, και πρέπει επίσης να στηρίξουμε τη μεταφορά του λιονταριού από το Παράρτημα 2 στο Παράρτημα 1. Γιατί; Διότι, κύριε Πρόεδρε, εμείς, οι Ευρωπαίοι, πηγαίνουμε διακοπές και κυνηγάμε το αρσενικό λιοντάρι, γεγονός που συμβάλλει στην καταστροφή του είδους αυτού σε παγκόσμια κλίμακα.
<SPEAKER ID="42" LANGUAGE="" NAME="Sjöstedt (GUE/NGL )." AFFILIATION="(ΕΝ)">
<SPEAKER ID="43" LANGUAGE="DE" NAME="Posselt (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, υποστηρίζω ολόψυχα το παρόν ψήφισμα. Ο ανώτατος στόχος μας είναι η διατήρηση της φύσης. Αυτό καταρχάς σημαίνει προστασία του περιβάλλοντος, δηλαδή διατήρηση της περιβαλλοντικής ισορροπίας. Δεύτερον, σημαίνει τη διατήρηση της βιολογικής ποικιλομορφίας που είναι πολύτιμη και κινδυνεύει. Τρίτον, σημαίνει προστασία των ζώων τόσο σε σχέση με το εμπόριο όσο και σε σχέση με τους φυσικούς οικοτόπους και, φυσικά, τη διαβίωση των ζώων κοντά στους ανθρώπους. Γι’ αυτό θεωρώ ότι πρέπει να αντιμετωπίσουμε πολύ διαφοροποιημένα το φαινόμενο της εμπορίας ζώων, όπως το έκανε για παράδειγμα ο κ. Davies.
<P>
Γι’ αυτό θέλω να πω ξεκάθαρα ότι είμαι υπέρ του παρόντος ψηφίσματος, είμαι όμως της γνώμης ότι δεν πρέπει να κάψουμε τα χλωρά μαζί με τα ξερά. Αντίθετα, πρέπει ασφαλώς να εξακολουθήσουμε να θεωρούμε λογικό το εμπόριο ζώων μέσα σε ορισμένα στενά και περιοριστικά πλαίσια. Ειδικά οι ζωολογικοί μας κήποι προσφέρουν πάρα πολλά. Το Geozoo στο Μόναχο, για παράδειγμα, αναπαρήγαγε πολύτιμα είδη ζώων που διαφορετικά θα είχαν από καιρό εξαφανιστεί από τον πλανήτη μας. Γι’ αυτό είναι πολύ σημαντικό να τηρήσουμε μια μετριοπαθή στάση. Όμως, αναφορικά π.χ. με τους ελέφαντες και το εμπόριο ελεφαντόδοντου, με το εμπόριο κεράτων ρινόκερων κλπ. πρέπει να επέμβουμε με μεγάλη αυστηρότητα. Εδώ συμφωνώ απόλυτα με τους συναδέλφους, γιατί φυσικά συμβαίνει αυτό που είπε η κ. Isler-Béguin, ότι δηλαδή στον τομέα αυτόν πολλές φορές σημειώνονται παράνομα και με σχετικά μικρό κόστος τεράστια κέρδη σε μαύρες αγορές. Εδώ πρέπει να παρέμβει περισσότερο και η Europol.
<SPEAKER ID="44" LANGUAGE="" NAME="Auken (Verts/ALE )." AFFILIATION="(">
<P>
    Κύριε Πρόεδρε, με εκπλήσσει κάπως το γεγονός ότι πρόκειται να συζητήσουμε το κυνήγι λιονταριών σε αυτό το Κοινοβούλιο. Είναι κάτι που δεν σκέφτηκα ποτέ πως θα μου συνέβαινε σε μια συνέλευση, με την οποία διαφορετικά θα πίστευα ότι λίγο-πολύ συμφωνώ. Το κυνήγι λιονταριών ήταν, στην πραγματικότητα, το ζητούμενο, καθώς ζητήθηκε να διεξαχθεί χωριστή ψηφοφορία και πράγματι λείπει ακόμα μια εξήγηση εκ μέρους της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών σχετικά με το τι επιθυμούν όσον αφορά ένα είδος το 90% του οποίου έχει εξαφανιστεί κατά την τελευταία δεκαετία.
<P>
Μια δεύτερη, και ενδεχομένως εξίσου σημαντική, ερώτηση απευθύνεται στην Επιτροπή σχετικά με το γιατί έχει τηρήσει ήπια στάση ως προς την απαίτηση για προστασία των χελωνών του γλυκού νερού. Η Διεθνής Ένωση για τη Διατήρηση της Φύσης και των Φυσικών Πόρων (IUCN) τις θεωρεί απειλούμενο είδος. Εκατομμύρια χελώνες, ωστόσο, σκοτώνονται κάθε χρόνο. Χρησιμοποιούνται προς βρώση και για την παρασκευή φυσικών φαρμάκων και αυτό, βέβαια, απειλεί προφανέστατα τις μακροπρόθεσμες προοπτικές επιβίωσης αυτού του είδους. Αν έχω πληροφορηθεί σωστά, υπάρχει, παρόλα αυτά, μια πρόταση εκ μέρους της Επιτροπής ότι δεν πρέπει να γίνει τίποτα ιδιαίτερο για την προστασία τους, και βασικά θα επιθυμούσαμε πάρα πολύ μια απάντηση σχετικά με αυτό το θέμα. 
<SPEAKER ID="45" LANGUAGE="EN" NAME="Parish (PPE-DE )." AFFILIATION="">
<P>
    Κύριε Πρόεδρε, θα ήθελα να δηλώσω στην Επιτροπή και το Κοινοβούλιο ότι υποστηρίζω πλήρως το έργο της Σύμβασης CITES. Όμως, αναρωτιέμαι γιατί η συνεδρίασης της Σύμβασης CITES θα γίνει στην Μπανγκόκ.
<P>
Στην Ταϊλάνδη, συνεχίζεται σε μεγάλο βαθμό η λαθροθηρία ουραγκοτάγκων, πιθήκων και λεοπαρδάλεων. Επομένως, αφού η συνεδρίαση θα πραγματοποιηθεί εκεί, θα πρέπει να ρωτήσουμε την κυβέρνηση της χώρας για το πρόβλημα αυτό. Γνωρίζω περιπτώσεις 50 παράνομα εισαχθέντων ουραγκοτάγκων οι οποίοι βρέθηκαν κρυμμένοι σε πολύ μικρά κλουβιά σε ιδιωτικούς ζωολογικούς κήπους της Ταϊλάνδης. Στην εκλογική μου περιφέρεια υπάρχει μια οργάνωση που καλείται Monkey World Ape Rescue Centre, η οποία επιθυμεί να βγάλει από την Ταϊλάνδη ένα συγκεκριμένο είδος χιμπατζή που καλείται Naree, αλλά η κυβέρνηση της Ταϊλάνδης δεν είναι διόλου συνεργάσιμη. Αφού η συνεδρίαση θα γίνει στην Ταϊλάνδη, επιβάλλεται το Κοινοβούλιο και η Επιτροπή να συζητήσουν τα θέματα αυτά με την κυβέρνηση της χώρας. Δεν μπορούμε να επιτρέψουμε να συμβαίνουν τέτοια πράγματα. Πρέπει να το τονίσουμε και αυτή είναι η κατάλληλη ευκαιρία για να το πράξουμε.
<P>
Αν και χαιρετίζω το έργο της Σύμβασης CITES και τις προσπάθειές της, το γεγονός ότι η συνεδρίαση θα γίνει στην Ταϊλάνδη θα μας δώσει την ευκαιρία να συζητήσουμε τα θέματα αυτά με την κυβέρνηση της Ταϊλάνδης, ώστε να δοθεί τέλος σε αυτήν την πρακτική. Σε αντίθετη περίπτωση, θα δοθεί η εντύπωση ότι το εμπόριο αυτό είναι αποδεκτό, καθώς η συνεδρίαση της Σύμβασης CITES πραγματοποιείται εκεί. 
<SPEAKER ID="46" LANGUAGE="EN" NAME="Wallström," AFFILIATION="Επιτροπή">
<P>
   . Κύριε Πρόεδρε, θα ήθελα να ευχαριστήσω τους αξιότιμους βουλευτές για τη συζήτηση και ιδίως τον κ. Davies για τα ευγενικά του λόγια υπέρ της διατήρησης του σπάνιου είδους των σουηδών Επιτρόπων! Θα αναφερθώ σύντομα σε ορισμένες από τις ερωτήσεις που τέθηκαν.
<P>
Πρώτον, όσον αφορά την επιβολή και την ανταλλαγή πληροφοριών, την περασμένη εβδομάδα τα κράτη μέλη συμφώνησαν να επιταχύνουν τις δραστηριότητές τους σε αυτόν τον τομέα. Θα ήθελα να πω στον κ. Sjöstedt ότι διαφωνούμε τελείως με τη μυστική ψηφοφορία και δηλώνω ξεκάθαρα ότι θα καταψηφίσουμε κάτι τέτοιο.
<P>
Η κ. Auken αναφέρθηκε στις θαλάσσιες χελώνες. Η Σύμβαση παρέχει την αυστηρότερη δυνατή προστασία στις θαλάσσιες χελώνες και εμείς υποστηρίζουμε μάλιστα την προτεινόμενη παροχή προστασίας στις χελώνες του γλυκού νερού.
<P>
Τέλος, χαιρετίζουμε την πρωτοβουλία του Κοινοβουλίου για την ταχεία υποβολή αυτού του ψηφίσματος. Εκφράζουμε την ικανοποίησή μας, διότι πάρα πολλές απόψεις που εκφράστηκαν για είδη όπως το κρέας άγριων ζώων, το ψάρι του Ναπολέοντα, η ρυγχοφάλαινα και το ramin είναι απολύτως σύμφωνες με τη συμβιβαστική λύση στην οποία κατέληξε η Κοινότητα. Ιδανικά, θα προτιμούσαμε το ψήφισμα να εξισορροπούσε την ανάγκη για μεγαλύτερη προστασία ορισμένων ειδών με τις αντικρουόμενες ορισμένες φορές εκτιμήσεις για την προώθηση της αειφόρου χρήσης και, κυρίως, τον σεβασμό της επιστημονικής ακεραιότητας της Σύμβασης. Τούτο θα ήταν προς το συμφέρον της Σύμβασης CITES και της διατήρησης της φύσης γενικότερα. Πάντως, χαίρομαι για την ταχύτητα με την οποία το Κοινοβούλιο συνέταξε το εν λόγω ψήφισμα και σας ευχαριστώ για τη συζήτηση. 
<SPEAKER ID="47" LANGUAGE="" NAME="Πρόεδρος." AFFILIATION="">
<P>
Για να ολοκληρώσουμε τη συζήτηση, έλαβα μια πρόταση ψηφίσματος σύμφωνα με το άρθρο 108, παράγραφος 5, του Κανονισμού.(1)
<P>
Η ψηφοφορία θα διεξαχθεί σήμερα, στις 12.00. 
<SPEAKER ID="48" LANGUAGE="" NAME="" AFFILIATION="Αντιπροέδρου">
<SPEAKER ID="49" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα)">
<P>
(1)
<P>
(2)
<SPEAKER ID="50" LANGUAGE="FR" NAME="Gomes (PSE )." AFFILIATION="">
<P>
    Κύριε Πρόεδρε, προτείνω την προσθήκη της ακόλουθης πρότασης στο τέλος της παραγράφου 8: 
<SPEAKER ID="51" LANGUAGE="EN" NAME="" AFFILIATION="">
<SPEAKER ID="52" LANGUAGE="" NAME="Πρόεδρος" AFFILIATION="(Το Σώμα εγκρίνει την προφορική τροπολογία)">
<P>
(3)
<SPEAKER ID="53" LANGUAGE="ES" NAME="Salafranca Sánchez-Neyra (PPE-DE )." AFFILIATION="">
<P>
Η παράγραφος 1, σύμφωνα με τους όρους της συμφωνίας μεταξύ των πολιτικών κομμάτων, θα έπρεπε να έχει ως εξής:
<P>
Επίσης, στην παράγραφο 2, όπως θα επισημάνει και ο κ. Tajani στη συνέχεια, παραλείφθηκε η αναφορά στον επαναπατρισμό της σορού του κ. Enzo Baldoni.
<P>
Τέλος, στην παράγραφο 6, που αναφέρεται στις εκλογές, θα πρέπει να προστεθεί η φράση “με την πλήρη συμμετοχή των γυναικών”.
<SPEAKER ID="54" LANGUAGE="" NAME="Πρόεδρος. –" AFFILIATION="">
<P>
   Επιβεβαιώνω τα όσα μόλις είπε ο κ. Salafranca. Το κείμενο που κατατέθηκε είναι αυτό που μόλις μας διάβασε ο κ. Salafranca. Επομένως, οι αρμόδιες υπηρεσίες έχουν κάνει κάποιο λάθος. Βλέπω ότι και άλλοι βουλευτές έχουν ζητήσει τον λόγο. Δεν βλέπω γιατί να μην λάβω υπόψη μου αυτά που λέτε. 
<SPEAKER ID="55" LANGUAGE="IT" NAME="Tajani (PPE-DE )." AFFILIATION="">
<P>
    Κύριε Πρόεδρε, αναφέρθηκα στο αίτημα σχετικά με τον επαναπατρισμό της σορού του ιταλού δημοσιογράφου Enzo Baldoni, όπως προβλέπει η πρόταση ψηφίσματος. Από όσα είπατε, συμπεραίνω ότι δεν είναι αναγκαία η παρουσίαση προφορικής τροπολογίας.
<P>
Ωστόσο, επειδή σήμερα το πρωί απήχθησαν άλλοι τρεις άνθρωποι, θεωρώ σκόπιμο να ενημερωθεί το κείμενο με τα νεότερα γεγονότα. Συνεπώς, πριν προχωρήσουμε στην ψηφοφορία επί της παραγράφου 2, θα ζητήσω τον λόγο για να παρουσιάσω σχετική προφορική τροπολογία. 
<SPEAKER ID="56" LANGUAGE="" NAME="Πρόεδρος. –" AFFILIATION="">
<P>
   Θα σας δώσω τον λόγο όταν έρθει η ώρα, κύριε Tajani. Το έχω σημειώσει. 
<SPEAKER ID="57" LANGUAGE="IT" NAME="Napoletano (PSE )." AFFILIATION="">
<P>
    Κύριε Πρόεδρε, όλα τα ζητήματα που έθεσε ο συνάδελφος Salafranca είναι ακριβή. Προστίθεται, ωστόσο, ακόμη ένα: η παράγραφος 3 κατατέθηκε με την προηγούμενη διατύπωση, ενώ θα έπρεπε να αντικατασταθεί από την ακόλουθη: “ζητεί από την Προεδρία του Συμβουλίου, τον Ανώτατο Εκπρόσωπο της ΚΕΠΠΑ και την Επιτροπή, να υποστηρίξουν πρωτοβουλίες των ενδιαφερομένων κρατών μελών με τον ανωτέρω στόχο”. Θα πρέπει, κατά συνέπεια, να αναθεωρηθεί και η παράγραφος 3.
<P>
Κυρίες και κύριοι, κατανοώ ότι είναι δυσάρεστο, αλλά σας διαβεβαιώνω ότι είχαμε καταθέσει την ορθή διατύπωση του κειμένου. Γνωρίζω ότι ο κ. Tajani θα ζητήσει να παρουσιάσει μια προφορική τροπολογία και μπορώ να δηλώσω εκ των προτέρων ότι συμφωνούμε. 
<SPEAKER ID="58" LANGUAGE="" NAME="Πρόεδρος" AFFILIATION="– Πριν από την ψηφοφορία επί της παραγράφου 1">
<SPEAKER ID="59" LANGUAGE="FR" NAME="Désir (PSE )." AFFILIATION="">
<P>
    Κύριε Πρόεδρε, θα ήθελα να ρωτήσω εάν η παράγραφος 1, για την οποία πρόκειται να ψηφίσουμε, είχε αρχικά υποβληθεί στα αγγλικά. Η γαλλική και η αγγλική έκδοση έχουν κάποιες διαφορές, και εκτιμώ ότι το κείμενο πρέπει να βασιστεί στο αγγλικό πρωτότυπο που αναφέρεται στη “βούληση της ιρακινής κυβέρνησης” και όχι στη γαλλική έκδοση που κάνει λόγο για “βούληση της νόμιμης ιρακινής κυβέρνησης”.
<SPEAKER ID="60" LANGUAGE="" NAME="Πρόεδρος" AFFILIATION="– Πριν από την ψηφοφορία επί της παραγράφου 2">
<SPEAKER ID="61" LANGUAGE="IT" NAME="Tajani (PPE-DE )." AFFILIATION="(Χειροκροτήματα)">
<P>
Προτείνω στο Σώμα μια προφορική τροπολογία στην παράγραφο 2 για να προστεθούν, μετά την αναφορά στις ιταλίδες εργαζόμενες στην ανθρωπιστική βοήθεια Simona Torretta και Simona Pari, οι λέξεις “και του βρετανού πολίτη” –με το ονοματεπώνυμο του– ώστε το Ευρωπαϊκό Κοινοβούλιο να απευθύνει εγκαίρως έκκληση για την απελευθέρωση και αυτού του ευρωπαίου πολίτη παρέχοντας την υποστήριξη όλων των πολιτικών δυνάμεων που εκπροσωπούνται σε αυτό.
<SPEAKER ID="62" LANGUAGE="" NAME="Πρόεδρος" AFFILIATION="(Το Σώμα εγκρίνει την προφορική τροπολογία)">
<SPEAKER ID="63" LANGUAGE="" NAME="" AFFILIATION="(Το Σώμα εγκρίνει το ψήφισμα)">
<SPEAKER ID="64" LANGUAGE="EN" NAME="Doyle (PPE-DE )." AFFILIATION="">
<P>
    Κύριε Πρόεδρε, προέκυψε ξαφνικά ένα θέμα σχετικά με την παράγραφο 5 του ψηφίσματός μας. Η αρχική παράγραφος 5 αναφέρεται σε “πρόταση της Αυστραλίας να συμπεριληφθεί ο Μεγάλος Λευκός Καρχαρίας στο Παράρτημα ΙΙ της CΙΤΕS με μηδενικές ποσοστώσεις”. Αυτό ίσχυε καθοδόν προς την εκτύπωση, καθώς όλες οι Ομάδες του Σώματος είχαν συμφωνήσει με το ψήφισμα. Όμως, οι Αυστραλοί απέσυραν την αναφορά στη μηδενική ποσόστωση για νομικούς και επιστημονικούς λόγους, όπως ανέφερα κατά την παρουσίαση της ερώτησης και όπως επιβεβαίωσε και η κ. Επίτροπος.
<P>
Δεν θα ήταν σωστό εκ μέρους του Κοινοβουλίου να ψηφίσει ένα αντικρουόμενο κείμενο ενώ γνωρίζει αυτήν την πλέον πρόσφατη πληροφορία. Δεν υπάρχει λόγος να υποστηρίξουμε αναφορά στη μηδενική ποσόστωση, δεδομένου ότι δεν συμπεριλαμβάνεται πλέον στην πρόταση των Αυστραλών. Επιτρέψτε μου να θυμίσω στους συναδέλφους που υποστηρίζουν τη μηδενική ποσόστωση –και ξέρω πως είναι πολλοί– ότι η απόσυρση αυτού του τμήματος της παραγράφου 5 σήμερα, δηλαδή όλων των λέξεων μετά το “Παράρτημα II”, δεν εμποδίζει κάποιο άλλο μέρος της διάσκεψης να υποβάλει εκ νέου το αίτημα περί μηδενικής ποσόστωσης, εάν το επιθυμεί.
<P>
Δεν νομίζω ότι είναι σωστό να δεχτούμε μια πρόταση την οποία είχαν υποβάλει αρχικά οι Αυστραλοί, αλλά αργότερα έπαψαν να στηρίζουν όσον αφορά αυτό το συγκεκριμένο θέμα. Ωστόσο, μπορούμε να δεχτούμε κάλλιστα την πρώτη πρόταση “να συμπεριληφθεί ο Μεγάλος Λευκός Καρχαρίας στο Παράρτημα IΙ της CITES”. Χρειάζομαι τη συμβουλή σας, καθώς γνωρίζω ότι είναι αργά από διαδικαστικής άποψης, κύριε Πρόεδρε, όμως πρέπει να είμαστε βέβαιοι ότι το κείμενο που ψηφίζουμε σήμερα έχει νόημα και είναι τεκμηριωμένο. 
<SPEAKER ID="65" LANGUAGE="" NAME="Πρόεδρος. –" AFFILIATION="">
<P>
   Κυρία Doyle, θα πρέπει να θεωρήσω την παρέμβασή σας ως προφορική τροπολογία. Προκειμένου να καταστεί σαφές στους υπόλοιπους βουλευτές, μπορείτε σας παρακαλώ να διαβάσετε με μεγάλη σαφήνεια το κείμενο που θέλετε να ψηφιστεί; 
<SPEAKER ID="66" LANGUAGE="EN" NAME="Doyle (PPE-DE )." AFFILIATION="">
<P>
    Κύριε Πρόεδρε, πρόκειται για καθαρά διαδικαστικό ζήτημα. Δεν κάνω καμία δήλωση σχετικά με τη μηδενική ποσόστωση ή κάτι άλλο. Επιθυμώ απλώς την τροποποίηση της παραγράφου 5 του κειμένου μας: “χαιρετίζει την πρόταση της Αυστραλίας να συμπεριληφθεί ο Μεγάλος Λευκός Καρχαρίας στο Παράρτημα ΙΙ της CΙΤΕS”. Το υπόλοιπο κείμενο θα πρέπει να διαγραφεί, διότι οι Αυστραλοί το αφαίρεσαν από την πρότασή τους. Αυτό δεν εμποδίζει ασφαλώς άλλους να υποβάλουν εκ νέου το ίδιο αίτημα στη Διάσκεψη των Μερών, εάν χρειαστεί. 
<SPEAKER ID="67" LANGUAGE="" NAME="Πρόεδρος" AFFILIATION="(Περισσότεροι από 37 βουλευτές απορρίπτουν την προφορική τροποποίηση. Ο Πρόεδρος την κηρύσσει μη εγκριθείσα )">
<SPEAKER ID="68" LANGUAGE="" NAME="Goudin, Lundgren και Wohlin (IND/DEM )," AFFILIATION="γραπτώς.">
<SPEAKER ID="69" LANGUAGE="" NAME="Παφίλης (GUE/NGL )," AFFILIATION="γραπτώς">
<SPEAKER ID="70" LANGUAGE="EN" NAME="Queiró (PPE-DE )," AFFILIATION="γραπτώς">
<SPEAKER ID="71" LANGUAGE="" NAME="" AFFILIATION="">
<SPEAKER ID="72" LANGUAGE="EN" NAME="Bradbourn (PPE-DE )," AFFILIATION="γραπτώς">
<P>
   . Οι βρετανοί Συντηρητικοί αναγνωρίζουν ότι η κλιματική αλλαγή είναι μία από τις μεγαλύτερες προκλήσεις που καλείται να αντιμετωπίσει η γενιά μας καθώς και οι επόμενες γενιές. Αν και δεν μπορούμε να προβλέψουμε με βεβαιότητα πόσο θα αυξηθούν οι θερμοκρασίες, μπορούμε να είμαστε σίγουροι ότι είναι υπαρκτός ο κίνδυνος απότομης κλιματικής αλλαγής. Εάν είμαστε αποφασισμένοι να αντιμετωπίσουμε την οφειλόμενη στον άνθρωπο κλιματική αλλαγή, τότε θα πρέπει να είμαστε αποφασισμένοι να μειώσουμε παγκοσμίως τις εκλύσεις καυσαερίων της αεροπορίας, οι οποίες αναμένεται να διπλασιαστούν μέχρι το 2020. Για αυτόν τον λόγο, υποστηρίζουμε τη συμμετοχή της αεροπορίας σε ένα παγκόσμιο εμπορικό σύστημα εκλύσεων καυσαερίων. Εάν οι αρχές σε παγκόσμιο επίπεδο δεν αναλάβουν δράση, τότε η ΕΕ θα είναι ελεύθερη να εφαρμόσει το δικό της σύστημα. Διατηρούμε σοβαρές επιφυλάξεις για την αποτελεσματικότητα της είσπραξης φόρων επί των καυσίμων και των εκλύσεων καυσαερίων. Οι φόροι αυτοί θα έχουν αμελητέα επίπτωση στη ζήτηση για τις περισσότερες αεροπορικές μεταφορές, αλλά θα έχουν δυσανάλογη επίπτωση στον προϋπολογισμό των αεροπορικών εταιρειών. Δεν είναι διόλου βέβαιο ότι τα έσοδα από τους φόρους αυτούς θα χρησιμοποιηθούν για τη μείωση των επιπτώσεων των εκλύσεων, με αποτέλεσμα αυτά τα συστήματα να μην αποτελούν τελικά τίποτε άλλο από απλούς τρόπους αύξησης των εσόδων. Δεν πιστεύουμε ακόμη ότι η Επιτροπή πρέπει να διαθέτει έδρα στη Συνέλευση του ΔΟΠΑ. 
<SPEAKER ID="73" LANGUAGE="DE" NAME="Jarzembowski (PPE-DE )," AFFILIATION="γραπτώς">
<P>
   . Ο συντονιστής της Ομάδας ΕΛΚ-ΕΔ στην Επιτροπή Μεταφορών και Τουρισμού Georg Jarzembowski δηλώνει εξ ονόματος της Ομάδας ΕΛΚ-ΕΔ τα εξής σχετικά με την ψηφοφορία που αφορά τη συνέλευση του ΔΟΠΑ:
<P>
Η Ομάδα ΕΛΚ-ΕΔ είναι σαφώς της γνώμης ότι πρέπει να γίνουν σε παγκόσμιο και ευρωπαϊκό επίπεδο περαιτέρω βήματα για τη μείωση της επιβάρυνσης του περιβάλλοντος, συμπεριλαμβανομένης αυτής που προκαλείται από τις εναέριες μεταφορών. Ταυτόχρονα, η Ομάδα ΕΛΚ-ΕΔ πρεσβεύει ότι οι ενδεχόμενες επιπτώσεις τέτοιων βημάτων πρέπει να αναλυθούν προσεκτικά μαζί με τους ενδιαφερόμενους οικονομικούς και καταναλωτικούς κύκλους. Πρέπει επίσης να ληφθεί υπόψη ότι οι ευρωπαϊκές αεροπορικές εταιρείες έχουν ήδη επιβαρυνθεί πολύ οικονομικά συνεπεία της 11ης Σεπτεμβρίου και των δραματικών αυξήσεων της τιμής του πετρελαίου. Οι βιαστικές κοινοβουλευτικές αποφάσεις δεν ανταποκρίνονται στη σοβαρότητα αυτών των θεμάτων. 
<SPEAKER ID="74" LANGUAGE="" NAME="Meijer (GUE/NGL )," AFFILIATION="γραπτώς">
<P>
   . Η αεροπορία υπήρξε πάντα μια προνομιούχα βιομηχανία. Παλιές διεθνείς συμφωνίες αποτρέπουν την επιβολή στην αεροπορία των φόρων που επιβάλλονται στις μεταφορές εδάφους. Εκείνη την εποχή, αυτός ήταν ένας τρόπος να δοθεί μια πιθανότητα επιβίωσης σε μια νέα, ανερχόμενη, αλλά ακόμα οικονομικά αδύναμη μορφή διεθνών μεταφορών. Από τότε η κατάσταση αυτή έχει μεταβληθεί άρδην. Η εναέρια κυκλοφορία αυξάνεται με εκρηκτικούς ρυθμούς, οι παλιές αεροπορικές γραμμές διαγκωνίζονται από φορείς εκμετάλλευσης που προσφέρουν μειωμένες τιμές, η ηχορύπανση αρρωσταίνει όσους ζουν πλησίον των συνεχώς αυξανομένων αεροδρομίων, το φαινόμενο του θερμοκηπίου συνεχίζεται και η διεθνής σιδηροδρομική κυκλοφορία τίθεται εκτός του ανταγωνισμού της αγοράς. Η κοινωνία πρέπει τώρα να προστατευθεί από αυτήν την αυξανόμενη ανάπτυξη της αεροπορίας και αυτό σίγουρα δεν θα συμβεί όσο η αεροπορία διατηρεί ένα τεχνητό ανταγωνιστικό περιθώριο. Προκειμένου να περιοριστεί η περιβαλλοντική ζημία, να καλυφθεί το κόστος της ρύπανσης που προκαλεί η αεροπορία και να προστατευθούν οι άλλοι τρόποι μεταφοράς, πρέπει να επιβληθούν κανονικοί φόροι στην εναέρια κυκλοφορία. Αυτός είναι ο λόγος που οποιαδήποτε απόφαση, η οποία λαμβάνεται σε διεθνές επίπεδο και οδηγεί στη διατήρηση της απαγόρευσης επιβολής φόρων ή επηρεάζει αρνητικά τη μείωση της ρύπανσης είναι απαράδεκτη. Είναι εκπληκτικό το γεγονός ότι, την 1η Σεπτεμβρίου στην Επιτροπή Μεταφορών και Τουρισμού, η μεγαλύτερη πολιτική ομάδα αντιτάχθηκε, όπως πράττει και τώρα, σε ένα ψήφισμα, το οποίο αποσκοπούσε να θέσει τέλος στις απόπειρες των Ηνωμένων Πολιτειών να προσδώσουν μόνιμα στην αεροπορία προνομιακή μεταχείριση.
<SPEAKER ID="75" LANGUAGE="" NAME="Queiró (PPE-DE )," AFFILIATION="γραπτώς">
<P>
   . Απείχα από την ψηφοφορία επί της πρότασης ψηφίσματος σχετικά με την επικείμενη 35η σύνοδο της Συνέλευσης του Διεθνούς Οργανισμού Πολιτικής Αεροπορίας (ICAO) από 28 Σεπτεμβρίου έως 8 Οκτωβρίου 2004. Ψηφίζοντας κατ’ αυτόν τον τρόπο, θέλησα να εκφράσω την άποψή μου ότι το Κοινοβούλιο δεν πρέπει να αναμιγνύεται στις υποθέσεις της Συνέλευσης του ICAO, προτού αρχίσει η σύνοδος και, επιπλέον, δεν πρέπει να εγκρίνει θέσεις σχετικά με θέματα, τα οποία, όσο μπορώ να γνωρίζω, συνιστούν απλώς προτάσεις για τροποποίηση ενός ψηφίσματος, το οποίο πρόκειται να συζητηθεί σε αυτήν τη Συνέλευση. Παρά το γεγονός ότι αυτό το θέμα είναι άξιο της προσοχής μας, καθαυτό το κείμενο που εγκρίθηκε από την πλειοψηφία του Κοινοβουλίου παρέχει τη βάση για τη θέση μας, δεδομένου ότι αναγνωρίζει (αριθ. 3) ότι η Επιτροπή πρέπει να διαθέτει έδρα στη Συνέλευση του ICAO. Σε κάθε περίπτωση, αν δεν διαθέτει αυτήν την έδρα, το Κοινοβούλιο δεν έχει λόγο να αναμιγνύεται στο θέμα αυτό. 
<SPEAKER ID="76" LANGUAGE="" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="77" LANGUAGE="" NAME="" AFFILIATION="">
<SPEAKER ID="78" LANGUAGE="" NAME="Παφίλης (GUE/NGL )," AFFILIATION="γραπτώς">
<SPEAKER ID="79" LANGUAGE="" NAME="Queiró (PPE-DE )," AFFILIATION="γραπτώς">
<P>
   . Υπερψήφισα το ψήφισμα του Κοινοβουλίου σχετικά με την κατάσταση στη Λευκορωσία, αν και νομίζω ότι σε ψηφίσματα σαν αυτά τίθεται πάντα μια λεπτή διαχωριστική γραμμή ανάμεσα στην αναγκαιότητα –τη νόμιμη αναγκαιότητα– να ασκηθεί πίεση στα κράτη και τις κυβερνήσεις, οι οποίες παραβιάζουν τις δημοκρατικές αρχές και το κράτος δικαίου και, από την άλλη πλευρά, την ανάμιξη στις εσωτερικές υποθέσεις μιας χώρας, κάτι που αποτελεί πολύ πιο ευαίσθητο θέμα. Ενόψει του γεγονότος ότι η Λευκορωσία καλύπτεται από την Ευρωπαϊκή Πολιτική Γειτονίας, η οποία στοχεύει στην αυξημένη συνεργασία με την ΕΕ και ότι υπήρξαν σοβαρές παραβιάσεις των δικαιωμάτων, των ελευθεριών και των δικλείδων ασφαλείας, οι οποίες συνιστούν αναπόσπαστο τμήμα του δημοκρατικού κράτους δικαίου, η ΕΕ, και ειδικότερα το Κοινοβούλιο –από κοινού με την Επιτροπή Ανθρωπίνων Δικαιωμάτων των Ηνωμένων Εθνών– οφείλουν να αναλάβουν πρωτοβουλίες σαν αυτήν, οι οποίες αποβλέπουν στην ενθάρρυνση της δημοκρατικής προόδου στη Λευκορωσία και της διεξαγωγής ελεύθερων και ακριβοδίκαιων εκλογών στις 17 Οκτωβρίου. 
<SPEAKER ID="80" LANGUAGE="" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="81" LANGUAGE="" NAME="" AFFILIATION="">
<SPEAKER ID="82" LANGUAGE="" NAME="Queiró (PPE-DE )," AFFILIATION="γραπτώς.">
<P>
     Υπερψήφισα την πρόταση ψηφίσματος σε συνέχεια των δηλώσεων του Συμβουλίου και της Επιτροπής βάσει του άρθρου 103, παράγραφος 2 του Κανονισμού, εξ ονόματος της Επιτροπής Ανάπτυξης σχετικά με την περιοχή του Νταρφούρ στο Σουδάν και τις εκθέσεις που μας παρουσίασαν οι βουλευτές του Σώματος, οι οποίοι συμμετείχαν στην αντιπροσωπεία του Κοινοβουλίου που μετέβη στην περιοχή από τις 2 έως τις 7 Σεπτεμβρίου. Ομοίως, όποιοι και αν είναι οι λόγοι που υποκρύπτει η πραγματική εθνοκάθαρση, η οποία πραγματοποιείται στο Νταρφούρ, έχουμε υποχρέωση να καταδικάσουμε πράξεις σε βάρος αμάχων, οι οποίες έχουν οδηγήσει ήδη σε 30 000 και πλέον νεκρούς, 1 εκατομμύριο εκτοπισμένους στο Σουδάν και περισσότερους από 20 000 πρόσφυγες στο Τσαντ. Οφείλουμε ακόμα να καταδικάσουμε πολιτικά τη σουδανική κυβέρνηση, όχι μόνο γιατί υποστηρίζει τις επιθέσεις σε βάρος αμάχων και παραβιάζει τησυμφωνία κατάπαυσης του πυρός, αλλά και γιατί ακολουθεί μια πολιτική υπανάπτυξης και οικονομικής περιθωριοποίησης στις περιοχές που επηρεάζονται από τη διαμάχη. Αυτά ήθελα να εκφράσω μέσω της ψήφου μου. 
<SPEAKER ID="83" LANGUAGE="" NAME="Ribeiro e Castro (PPE-DE )," AFFILIATION="γραπτώς.">
<P>
Εκτός από την τροπολογία αριθ. 12, υπερψήφισα τις τροπολογίες οι οποίες επέφεραν βελτιώσεις στην αρχική πρόταση της Επιτροπής Ανάπτυξης. 
<SPEAKER ID="84" LANGUAGE="" NAME="" AFFILIATION="">
<SPEAKER ID="85" LANGUAGE="IT" NAME="Fatuzzo (PPE-DE )." AFFILIATION="">
<SPEAKER ID="86" LANGUAGE="IT" NAME="Borghezio (IND/DEM )." AFFILIATION="">
<SPEAKER ID="87" LANGUAGE="" NAME="Andersson, Hedh, Hedkvist Petersen, Segelström και Westlund (PSE )," AFFILIATION="γραπτώς.">
<SPEAKER ID="88" LANGUAGE="EN" NAME="De Rossa (PSE )," AFFILIATION="γραπτώς">
<SPEAKER ID="89" LANGUAGE="EN" NAME="Evans, Jillian (Verts/ALE )," AFFILIATION="γραπτώς">
<P>
   . Υποστηρίζω πλήρως τη βούληση του Ευρωπαϊκού Κοινοβουλίου να καταδικάσει απερίφραστα τις απαγωγές ομήρων στο Ιράκ και να ζητήσει την άμεση απελευθέρωσή τους. Υποστηρίζω, επομένως, τις παραγράφους 2 και 3 του ψηφίσματος. Όμως, δεν μπορώ να ψηφίσω αυτό το κοινό ψήφισμα στο σύνολό του, καθώς επιχειρεί να δικαιολογήσει τον παράνομο και άδικο αυτόν πόλεμο και την κατοχή του Ιράκ. 
<SPEAKER ID="90" LANGUAGE="" NAME="Gollnisch (NI )," AFFILIATION="γραπτώς">
<P>
Από τότε που απήχθηκαν οι Georges Malbrunot και Christian Chesnot, μπλέχτηκε και η Γαλλία στον φαύλο κύκλο που έχει δημιουργηθεί στο Ιράκ. Οι απαγωγείς των γάλλων ομήρων δεν ζητούν την απόσυρση των στρατευμάτων, διότι η γαλλική κυβέρνηση αρνήθηκε να λάβει μέρος στον πόλεμο. Οι τρομοκράτες, που ανήκουν στον Ισλαμικό Στρατό του Ιράκ, θέλουν περισσότερα. Απαιτώντας από τη Γαλλία να επανεξετάσει έναν από τους νόμους της, ζητούν ουσιαστικά από τη χώρα μας να απαρνηθεί την ελεύθερη άσκηση της εθνικής της κυριαρχίας.
<P>
Υπέβαλαν το αίτημα αυτό, διότι εκτιμούν ότι η χώρα μας, η οποία φιλοξενεί έξι εκατομμύρια μουσουλμάνους, πρέπει να υποτάξει τους νόμους της στις βουλές της σαρία. Αυτό είναι το αποτέλεσμα 40 ετών μαζικής και ανεξέλεγκτης μετανάστευσης. Οι διαπραγματεύσεις που διεξήγαγαν μέλη του γαλλικού συμβουλίου για τη μουσουλμανική πίστη με ιρακινούς ισλαμιστές ηγέτες, στις οποίες δόθηκε εκτεταμένη δημοσιότητα από τα μέσα μαζικής ενημέρωσης, συνιστούν μία ακόμη απόδειξη αυτής της διαδικασίας προστασίας. Οι κύριοι Σιράκ και Ραφαρέν, που αρνήθηκαν να αναγνωρίσουν τις χριστιανικές ρίζες της Γαλλίας με το πρόσχημα της κοσμικής εξουσίας, απέστειλαν μέλη ισλαμικών οργανώσεων να ενεργήσουν ως πρέσβεις.
<P>
Οι Christian Chesnot και Georges Malbrunot είναι θύματα μιας άλλης απαγωγής: της απαγωγής της Γαλλίας από τη μεταναστευτική της πολιτική. 
<SPEAKER ID="91" LANGUAGE="EN" NAME="Howitt (PSE )," AFFILIATION="γραπτώς">
<P>
   . Το Ευρωπαϊκό Εργατικό Κόμμα του Κοινοβουλίου χαιρετίζει το υπό συζήτηση ψήφισμα, και ιδίως την έμφαση που δίνει στην ενίσχυση της παρέμβασης της Ευρωπαϊκής Ένωσης και στην άνευ όρων, ασφαλή επιστροφή των γάλλων, ιταλών και άλλων ομήρων. Αναγνωρίζουμε ότι η κατάσταση στο Ιράκ είναι κρίσιμη από άποψη ασφαλείας αλλά θεωρούμε ανώφελο να χρησιμοποιείται η διατύπωση “πλειονότητα του ιρακινού λαού” στην τροπολογία 1. Η μεταφορά των συμμαχικών στρατευμάτων ή, ακόμα καλύτερα, η πλήρης απόσυρση δεν είναι ρεαλιστική και κινδυνεύει να επιδεινώσει την ήδη άσχημη κατάσταση. Αν και αναγνωρίζουμε ότι το Σώμα διαφωνεί ως προς τα νομικά ζητήματα, απευθύνουμε έκκληση για ενότητα ώστε να κοιτάξουμε μπροστά, και όχι πίσω, να συνεργαστούμε όλοι μαζί για την ειρήνη, τη συμφιλίωση και την ανοικοδόμηση ενός δημοκρατικού Ιράκ. 
<SPEAKER ID="92" LANGUAGE="" NAME="Meijer (GUE/NGL )," AFFILIATION="γραπτώς">
<P>
   . Στις αρχές του 2003, η πλειοψηφία αυτού του Κοινοβουλίου αντιτάχθηκε στο σχέδιο για έναν προληπτικό πόλεμο στο Ιράκ. Εν τω μεταξύ, αποδείχτηκε ότι το επιχείρημα για αυτόν τον πόλεμο, η κατοχή όπλων μαζικής καταστροφής από το καθεστώς του Σαντάμ Χουσεΐν, ήταν αβάσιμο. Χάρη στην επέμβαση των Ηνωμένων Πολιτειών και των συμμάχων τους στην Ευρώπη, το Ιράκ μετεβλήθη σε πεδίο ανάπτυξης της φονταμενταλιστικής ισλαμικής αντίστασης. Σήμερα, ένας σημαντικός φόβος διακατέχει τους πολιτικούς στην Ευρώπη για τις συνέπειες που θα έχει η απόσυρση των στρατευμάτων από τις δυνάμεις κατοχής. Είτε γίνει άμεση απόσυρση είτε όχι, καθίσταται επείγουσα ανάγκη για την Ευρώπη να πάρει αποστάσεις από τις αμερικανικές θέσεις στο Ιράκ. Οι Ηνωμένες Πολιτείες αναζητούν πετρέλαιο, παραγγελίες για τις αμερικανικές εταιρείες και επιδιώκουν την αντικατάσταση του ευρώ από δολάρια στις διεθνείς εμπορικές συμφωνίες. Δεν καταφέρνουν να αποκαταστήσουν τους σταθμούς παραγωγής ηλεκτρικής ενέργειας, τις μονάδες καθαρισμού του νερού, τα σχολεία και τα νοσοκομεία.
<SPEAKER ID="93" LANGUAGE="" NAME="Παφίλης (GUE/NGL )," AFFILIATION="γραπτώς">
<SPEAKER ID="94" LANGUAGE="" NAME="Queiró (PPE-DE )," AFFILIATION="γραπτώς">
<P>
   . Υπερψήφισα το ψήφισμα του Κοινοβουλίου σχετικά με το Ιράκ, διότι πιστεύω ότι η Ευρώπη πρέπει να αποτελέσει ένα στέρεο παράδειγμα όσον αφορά την καταδίκη τρομοκρατικών επιθέσεων σε βάρος αμάχων, της αστυνομίας, στρατιωτών από την πολυεθνική δύναμη και άμαχων ομήρων. Το Κοινοβούλιο πρέπει να χρησιμοποιήσει όλη του την πολιτική επιρροή και το πολιτικό του βάρος, ώστε να πετύχει την άμεση απελευθέρωση των ομήρων. Οφείλουμε επίσης να στηρίξουμε τα σχέδια της προσωρινής κυβέρνησης να συνεχιστούν με αμείωτο ρυθμό οι προετοιμασίες για τη διεξαγωγή ελεύθερων και δημοκρατικών εκλογών τον Ιανουάριο του 2005, οι οποίες θα δώσουν τη δυνατότητα στους Ιρακινούς να βαδίσουν προς την κατεύθυνση της δημοκρατίας και της διάλυσης των τρομοκρατικών δικτύων που λειτουργούν στη χώρα τους. Το Κοινοβούλιο οφείλει, επομένως, να μην ταλαντευτεί ενώπιον της περίπλοκης φύσης αυτής της συγκυρίας. Οφείλουμε να παραμείνουμε σταθεροί μέσα στις κοινωνίες μας, οι συμμαχίες μας πρέπει να παραμείνουν ενωμένες και πιστές και, το πιο σημαντικό, οι πράξεις μας πρέπει να συνιστούν τμήμα ενός συντονισμένου αγώνα για την ειρήνη, τη σταθερότητα και την ευημερία, στην οποία έχουν αναμφισβήτητο δικαίωμα το Ιράκ και ο ιρακινός λαός. 
<SPEAKER ID="95" LANGUAGE="" NAME="Ribeiro (GUE/NGL )," AFFILIATION="γραπτώς">
<SPEAKER ID="96" LANGUAGE="" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="97" LANGUAGE="" NAME="" AFFILIATION="">
<SPEAKER ID="98" LANGUAGE="EN" NAME="De Rossa (PSE )," AFFILIATION="γραπτώς">
<P>
   . Υποστηρίζω πλήρως αυτό το ψήφισμα, που ζητά να γίνεται χρήση της αρχής της προφύλαξης ως βασικής αρχής για τη λήψη αποφάσεων σχετικά με έγγραφα εργασίας και με προτάσεις για τη σύνταξη καταλόγων στο πλαίσιο της Σύμβασης CITES.
<SPEAKER ID="99" LANGUAGE="" NAME="Ribeiro e Castro (PPE-DE )," AFFILIATION="γραπτώς">
<P>
Η σύμβαση για το διεθνές εμπόριο των απειλούμενων με εξάλειψη αγρίων ειδών πανίδας και χλωρίδας (CITES) είναι το κύριο νομικό μέσο στον κόσμο για την υπεράσπιση και την προστασία της άγριας πανίδας και χλωρίδας. Σήμερα, είναι μεγαλύτερη η ανάγκη συνεργασίας και ανταλλαγής πληροφοριών μεταξύ των κρατών μελών, προκειμένου, μεταξύ άλλων, να αντιμετωπιστεί το διεθνές έγκλημα, το οποίο τροφοδοτεί αυτό το εμπόριο.
<SPEAKER ID="100" LANGUAGE="" NAME="Παφίλης (GUE/NGL )," AFFILIATION="γραπτώς">
<SPEAKER ID="101" LANGUAGE="" NAME="Πρόεδρος" AFFILIATION="(Η συνεδρίαση διακόπτεται στις 12.30 και συνεχίζεται στις 15.00)">
<SPEAKER ID="102" LANGUAGE="" NAME="" AFFILIATION="Αντιπροέδρου">
<P>
(4)
<SPEAKER ID="103" LANGUAGE="" NAME="" AFFILIATION="Των βουλευτών"/>
<SPEAKER ID="104" LANGUAGE="" NAME="Πρόεδρος." AFFILIATION="">
<SPEAKER ID="105" LANGUAGE="" NAME="Πρόεδρος." AFFILIATION="">
<P>
– B6-0046/2004 των βουλευτών Kinnock, Zani και van den Berg, εξ ονόματος της Ομάδας του Κόμματος των Ευρωπαίων Σοσιαλιστών, σχετικά με την κατάσταση στη Βιρμανία και την Ευρωασιατική Συνάντηση (ASEM).
<P>
– B6-0048/2004 του βουλευτή Agnoletto, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, σχετικά με τη Βιρμανία και την επόμενη Διάσκεψη Κορυφής του ASEM.
<P>
– B6-0056/2004 των βουλευτών Deva, Posselt, Tannock και Van Orden, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με τη Διάσκεψη Κορυφής του ASEM (Ευρωασιατική Συνάντηση).
<P>
– B6-0059/2004 του βουλευτή Van Hecke, εξ ονόματος της Ομάδας Συμμαχία των Δημοκρατών και των Φιλελευθέρων για την Ευρώπη, σχετικά με τη Βιρμανία (Διάσκεψη Κορυφής του ASEM).
<P>
– B6-0061/2004 του βουλευτή Schmidt, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, σχετικά με τη Βιρμανία και τη Διάσκεψη Κορυφής του ASEM. 
<SPEAKER ID="106" LANGUAGE="ES" NAME="Martínez Martínez (PSE )." AFFILIATION="(Χειροκροτήματα)">
<P>
Η στρατιωτική δικτατορία που εγκαθίδρυσε ο Στρατηγός Ne Win συνεχίστηκε από τους διαδόχους του, καταπνίγοντας στην οδύνη και στον τρόμο τις απελευθερωτικές προσπάθειες των βιρμανών δημοκρατών.
<P>
Η Ευρωπαϊκή Ένωση πρέπει να συνεχίσει να συμβάλλει στην περιθωριοποίηση αυτού του καθεστώτος, απαιτώντας την απελευθέρωση της Aung San Suu Kyi και των λοιπών κρατουμένων συνειδήσεως και τη συμμετοχή των πολιτικών κομμάτων σε κάθε προσπάθεια για μια δημοκρατική διαδικασία.
<SPEAKER ID="107" LANGUAGE="EN" NAME="Van Orden (PPE-DE )." AFFILIATION="(Χειροκροτήματα)">
<SPEAKER ID="108" LANGUAGE="" NAME="Πρόεδρος." AFFILIATION="">
<P>
   Κύριε Van Orden, η αντιπροσωπεία του Συμβουλίου αποφασίζεται από το Συμβούλιο και την έχετε ενώπιόν σας. Πιθανόν να μην είναι ιδιαίτερα πολυάριθμη, αλλά αυτή έχει αποφασίσει το Συμβούλιο και, ως εκ τούτου, το Κοινοβούλιο δεν μπορεί να υπαγορεύσει στο Συμβούλιο τη σύνθεση της αντιπροσωπείας του στις συνεδριάσεις του Σώματος, αλλά, αναμφίβολα, η παρατήρησή σας είναι πολύ εύστοχη. 
<SPEAKER ID="109" LANGUAGE="EN" NAME="Van Orden (PPE-DE )." AFFILIATION="">
<P>
    Κύριε Πρόεδρε, αυτό είναι το τέταρτο ψήφισμα που υποβάλλω για τη Βιρμανία τους τελευταίους 18 μήνες, όμως η κατάσταση εξακολουθεί να επιδεινώνεται και η αντίδραση του Συμβουλίου είναι πολύ διστακτική.
<P>
Η στρατιωτική δικτατορία της Βιρμανίας διανύει πλέον τον 43ο χρόνο παράνομης διακυβέρνησης. Έχουν περάσει 15 χρόνια από τότε που η Aung San Suu Kyi τέθηκε για πρώτη φορά σε κατ’ οίκον περιορισμό και 14 χρόνια από τότε που το Κρατικό Συμβούλιο Ειρήνης και Ανάπτυξης (SPDC) αποφάσισε να αγνοήσει τη βούληση του λαού της Βιρμανίας όπως αυτή εκφράστηκε στις εκλογές του 1990. Και σαν να μην έφταναν όλα αυτά, το Συμβούλιο στέλνει το μήνυμα στο δικτατορικό καθεστώς της Βιρμανίας ότι είναι αποδεκτό και καλοδεχούμενο μέλος της διεθνούς κοινότητας, παρά την καταπίεση που ασκεί. Η είσοδος της Βιρμανίας το 1997 στον Σύνδεσμο των Κρατών της Νοτιοανατολικής Ασίας (ASEAN) ήταν ένας τρόπος άσκησης πίεσης στο καθεστώς. Όμως, μέχρι σήμερα από τον ASEAN έχουν ακουστεί μόνο ήπιες επιπλήξεις. Η δικτατορία της Βιρμανίας τις έχει αγνοήσει και δεν έχει σημειωθεί καμία πρόοδος. Έξι χρόνια μετά την προσχώρηση της Βιρμανίας στον ASEAN, η καταπίεση στη χώρα έχει αυξηθεί σημαντικά και η πιθανότητα επιστροφής στη δημοκρατική διακυβέρνηση έχει απομακρυνθεί πολύ.
<P>
Ο ASEAN αυτού του Οκτωβρίου σκοπεύει να συμπεριλάβει τη Βιρμανία στη Διάσκεψη Κορυφής της Ευρωασιατικής Συνάντησης V (ASEM V) που θα πραγματοποιηθεί στο Ανόι. Είμαι ο πρώτος που καταλαβαίνει πολύ καλά ότι η σχέση της Ευρώπης με τον ASEAN έχει ευρεία βάση και είναι πολύ σημαντική. Δεν πρέπει να είναι όμηρος της Βιρμανίας, όμως αυτό ακριβώς επιτρέπουν να γίνεται τα κράτη του ASEAN. Οι κυβερνήσεις των ασιατικών κρατών πρέπει να συνειδητοποιήσουν ότι κινδυνεύουν να θυσιάσουν μια συμφέρουσα εταιρική σχέση με την Ευρωπαϊκή Ένωση υποστηρίζοντας το ανήθικο καθεστώς της Βιρμανίας. Πρέπει να ζητήσουμε τον αποκλεισμό της Βιρμανίας από την ευρωασιατική συνάντηση έως ότου συμμορφωθεί με τις επιταγές της διεθνούς κοινότητας.
<P>
Πρέπει τα κράτη του ASEAN να ασκήσουν πιέσεις για την άμεση απελευθέρωση της Aung San Suu Kyi και για την ελεύθερη δραστηριότητα της Εθνικής Λίγκας για τη Δημοκρατία (NLD), του κόμματος της αντιπολίτευσης. Οι υπουργοί Εξωτερικών της ΕΕ πρέπει να ζητήσουν από τα κράτη του ASEAN να το πράξουν αυτό προτού επιτρέψουν στη Βιρμανία να συμμετάσχει μαζί τους στη συνάντηση στο Ανόι. 
<SPEAKER ID="110" LANGUAGE="IT" NAME="Toia (ALDE )." AFFILIATION="">
<P>
    Κύριε Πρόεδρε, κυρίες και κύριοι, η κατάσταση της Βιρμανίας, μιας χώρας που ζει κάτω από ένα καταπιεστικό, βίαιο και αιμοσταγές καθεστώς, είναι γνωστή σε όλους. Ωστόσο, ενώ είναι γνωστά τα επεισόδια που αφορούν τον κατ’ οίκον περιορισμό της Aung San Suu Kyi και η αδυναμία του LND, του κόμματος που είχε κερδίσει τις εκλογές, να δράσει πολιτικά, είναι λιγότερο γνωστά άλλα σοβαρότατα γεγονότα που αφορούν τη στρατολόγηση παιδιών, την καταναγκαστική εργασία στην οποία υποβάλλεται μεγάλο μέρος του πληθυσμού και, κάτι που αγγίζει ιδιαίτερα την ευαισθησία των γυναικών αυτού του Σώματος αλλά και, όπως πιστεύω, όλων των πολιτισμένων ανθρώπων, τα βασανιστήρια εις βάρος των γυναικών που ανήκουν σε εθνοτικές μειονότητες.
<P>
Στα Ηνωμένα Έθνη υπάρχουν πλούσια αποδεικτικά στοιχεία που πιστεύω ότι θα έπρεπε να αποτελέσουν αντικείμενο μελέτης από το Κοινοβούλιο. Υπό αυτές τις συνθήκες, θεωρούμε ότι δεν πρέπει να γίνει δεκτό το αίτημα των χωρών του ASEAN που συμπεριέλαβαν ήδη στο Φόρουμ τους τη Βιρμανία, ώστε να συμμετάσχει στην προσεχή Διάσκεψη Κορυφής του ASEM, στην οποία η Ευρωπαϊκή Ένωση θα μετάσχει σε έναν διάλογο συνεργασίας και ανταλλαγής πολιτικών απόψεων με τις ασιατικές χώρες.
<P>
Πιστεύω πως αιφνιδιαστικά –εάν μου επιτρέπετε αυτήν την έκφραση– οι υπουργοί Εξωτερικών εξέφρασαν σε μια άτυπη συνεδρίαση τη συγκατάθεσή τους σε αυτήν τη συμμετοχή. Φρονώ πως το Ευρωπαϊκό Συμβούλιο πρέπει να ενεργήσει με διαφορετικό τρόπο, ώστε να επανορθώσει την κατάσταση, καθώς οι ευρωπαίοι πολίτες δεν μπορούν να βλέπουν καθισμένους δίπλα-δίπλα τους αρχηγούς των κρατών και των κυβερνήσεών τους με τους εκπροσώπους μιας τόσο αιμοσταγούς χώρας, με ένα τόσο βίαιο και καταπιεστικό καθεστώς. Ζητούμε, λοιπόν, από το Ευρωπαϊκό Συμβούλιο να λάβει διαφορετική θέση ώστε, μέσω των ίδιων των χωρών του ASEAN, να εξαναγκάσει τη Βιρμανία να προβεί σε μεταρρυθμίσεις. 
<SPEAKER ID="111" LANGUAGE="DE" NAME="Schmidt, Frithjof (Verts/ALE )." AFFILIATION="">
<P>
    Κύριε Πρόεδρε, ο λαός της Βιρμανίας διεξάγει μακροχρόνιο αγώνα για τη δημοκρατία. Το 1990 φάνηκε μια ακτίνα φωτός όταν η Εθνική Λίγκα για τη Δημοκρατία κέρδισε τις εκλογές με ποσοστό 82% υπό την ηγεσία της Aung San Suu Kyi, που τιμήθηκε με το βραβείο Νόμπελ ειρήνης για τις προσπάθειές της για μια αλλαγή χωρίς βία. Από τότε, τη χώρα κυβερνά μια βάναυση στρατιωτική δικτατορία, η Aung San Suu Kyi βρίσκεται σε κατ’ οίκον περιορισμό και παρενοχλείται, και υπάρχουν περισσότεροι από 1 000 πολιτικοί κρατούμενοι. Έχουμε αναφορές οργανώσεων ότι π.χ. ο στρατός χρησιμοποιεί συστηματικά τον βιασμό κατά των εθνοτικών μειονοτήτων. Υπάρχει ευρείας κλίμακας παραβίαση των ανθρωπίνων δικαιωμάτων.
<P>
Έκτοτε, διεθνείς οργανώσεις, το Ευρωπαϊκό Κοινοβούλιο και το Συμβούλιο, καταδίκασαν επανειλημμένα αυτήν τη στρατιωτική δικτατορία και πάντα διατυπώνονταν τρία συγκεκριμένα αιτήματα: ελεύθερη πολιτική δράση του NLD, απελευθέρωση της Aung San Suu Kyi και εγκαινίαση πολιτικού διαλόγου για την προαγωγή του εκδημοκρατισμού της χώρας. Αποτέλεσε μεγάλη πρόοδο το γεγονός ότι στην τελευταία σύνοδο του ASEM το 2004 στο Kildare συναίνεσαν και τα ασιατικά κράτη σε αυτά ακριβώς τα αιτήματα ως ελάχιστη προϋπόθεση για την μελλοντική συμμετοχή της Βιρμανίας στις συνόδους του ASEM.
<P>
Επομένως, υπάρχει εδώ ευρεία ομοφωνία στη διεθνή κοινότητα για το ότι πρέπει να εκπληρωθούν αυτοί οι όροι και το Κοινοβούλιο ανέκαθεν υπογράμμιζε αυτήν την ομοφωνία. Γι’ αυτό είναι εντελώς ακατανόητο και απόλυτα λυπηρό ότι οι υπουργοί Εξωτερικών της Ευρωπαϊκής Ένωσης αποφάσισαν τώρα να εγκαταλείψουν απλά τα κριτήρια και τους πολιτικούς όρους που οι ίδιοι είχαν θεσπίσει και να πουν ότι συμφωνούν με τη συμμετοχή της Βιρμανίας στον ASEM χωρίς την εκπλήρωση των εν λόγω όρων. Δεν υπάρχει κανένας λόγος να υποθέσουμε ότι οι συνθήκες στη χώρα αυτή βελτιώθηκαν τους τελευταίους μήνες, το αντίθετο.
<SPEAKER ID="112" LANGUAGE="EN" NAME="Stihler (PSE )." AFFILIATION="">
<P>
    Κύριε Πρόεδρε, θεωρώ ότι η εκπροσώπηση της Βιρμανίας στην Ευρωασιατική Συνάντηση που θα πραγματοποιηθεί στο Ανόι τον Οκτώβριο συνιστά προσβολή για τη δημοκρατία και την ανθρωπότητα. Όπως είπε ο προηγούμενος ομιλητής, ο κ. Schmidt, δεν πληρούνται οι τρεις αναγκαίες προϋποθέσεις για τη συμμετοχή της Βιρμανίας στη συνάντηση: η απελευθέρωση της Aung San Suu Kyi και άλλων ηγετών του NLD, η ελεύθερη συμμετοχή τους στην Εθνοσυνέλευση και η τροποποίηση της διαδικασίας που ακολουθείται στην Εθνοσυνέλευση. Εντωμεταξύ, σύμφωνα με τη Διεθνή Αμνηστία, έχουν αναφερθεί χιλιάδες περιπτώσεις βιασμών, οι οποίοι χρησιμοποιούνται ως πολιτικό όπλο για την υποταγή των εθνοτικών μειονοτήτων. Μόλις την περασμένη εβδομάδα, αναφέρθηκε ότι η Ένωση Γυναικών της Βιρμανίας υποστηρίζει ότι οι βιασμοί αυτοί έχουν γενικευτεί σε πολλές περιοχές και ότι τα θύματα είναι συχνά κάτω των 18 και ακόμη κάτω των 12 ετών, σε μία τουλάχιστον περίπτωση. Είναι γνωστή ακόμη η πεποίθηση ότι ο στρατός της Βιρμανίας έχει το μεγαλύτερο ποσοστό παιδιών-στρατιωτών από οποιονδήποτε άλλο στρατό στον κόσμο.
<P>
Διαφωνώ κάθετα με τη συμμετοχή της Βιρμανίας στην προσεχή συνάντηση και θέλω να ελπίζω ότι η πρόσκληση προς τη Βιρμανία θα αποσυρθεί μέχρι να αποκατασταθεί η δημοκρατία και να απελευθερωθεί η Aung San Suu Kyi. 
<SPEAKER ID="113" LANGUAGE="NL" NAME="Maaten (ALDE )." AFFILIATION="">
<P>
    Κύριε Πρόεδρε, η Διάσκεψη Κορυφής στο Ανόι θα πραγματοποιηθεί στις 8 και 9 Οκτωβρίου και είναι φυσικά θετικό ότι πραγματοποιείται, καθώς ο διάλογος μεταξύ της Ασίας και της Ευρώπης είναι ύψιστης σημασίας. Υπάρχουν, ωστόσο, κάποιες παρατηρήσεις που πρέπει να γίνουν αναφορικά με τη διάσκεψη. Το θέμα της Μπούρμα έχει ήδη αναφερθεί και θα επιστρέψω σε αυτό εντός ολίγου.
<P>
Καταρχάς, πρέπει να αναφέρω ότι, παρόλο που η διεξαγωγή της διάσκεψης στο Βιετνάμ αποτελεί απόδειξη των μεταρρυθμίσεων που επιτεύχθηκαν στη χώρα, πρέπει να σημειωθεί ότι υπάρχει ακόμη ένα αγεφύρωτο χάσμα μεταξύ του ονείρου για ένα αποτελεσματικό και δίκαιο εμπορικό περιβάλλον και της πραγματικότητας. Έχω εκφράσει την άποψή μου σε αυτό το Κοινοβούλιο ξανά στο παρελθόν –τον Οκτώβριο του 2001, καθώς και ένα χρόνο πριν– για τον κ. Bin Vinh Trinh στο Βιετνάμ, για παράδειγμα. Μετά από μια μακρά περίοδο στο εξωτερικό, πραγματοποίησε επενδύσεις στη χώρα του, οι οποίες του αφαιρέθηκαν με διάφορα προσχήματα. Όλα τα περιουσιακά του στοιχεία κατασχέθηκαν και ο ίδιος φυλακίστηκε. Πέρα από την τραγικότητα του γεγονότος για τον ίδιο και την οικογένεια του, πάνω από όλα εστάλη ένα αρνητικό μήνυμα στους εν δυνάμει επενδυτές στο Βιετνάμ. Κατά την άποψή μου, ήρθε η ώρα η κυβέρνηση του Βιετνάμ να κάνει κάποια κίνηση αναφορικά με αυτό το θέμα.
<P>
Δεύτερον, τα ανθρώπινα δικαιώματα αποτελούν θέμα συζήτησης και σε άλλες χώρες της περιοχής και παραμένουν ως έχουν. Η Ταϊλάνδη αποτελεί ένα τέτοιο παράδειγμα. Είναι αλήθεια ότι οι κυβερνήσεις των Κάτων Χωρών και της Ταϊλάνδης μόλις υπέγραψαν μια συμφωνία έκδοσης για την ανταλλαγή των ολλανδών κρατουμένων που βρίσκονται φυλακισμένοι εδώ και πολύ καιρό. Το εν λόγω βήμα είναι ευπρόσδεκτο, αλλά όσον αφορά την περίπτωση του κρατούμενου Machiel Kuijt, για τον οποίο ενδιαφέρομαι ιδιαιτέρως, συμφωνήθηκε ότι θα παρουσιαστεί ενώπιον του Ανώτατου Δικαστηρίου πριν από την 1η Ιουλίου. Αυτό δεν έχει γίνει ακόμη, και ελπίζω ότι η κυβέρνηση της Ταϊλάνδης θα κρατήσει την υπόσχεσή της. Παρεμπιπτόντως, η Επιτροπή έχει συμβάλει θετικά σε αυτό το θέμα. Θα ήταν καλό εάν μπορούσε να κάνει το ίδιο και το Συμβούλιο.
<P>
Τέλος, αναφέρθηκε η Μπούρμα. Κανένα άλλο κράτος της Ασίας δεν αγωνίζεται για τα ανθρώπινα δικαιώματα και τη δημοκρατία όσο η Μπούρμα. Επιπρόσθετα, τα προβλήματα της είναι ιστορικά. Φυσικά, οι Φιλελεύθεροι προτείνουν έναν καταρχήν διάλογο υπό την προϋπόθεση ότι είναι ένας διάλογος στον οποίο θα συμμετέχουν σοβαρά και τα δύο μέρη. Εάν δεν συμβεί αυτό, δεν υπάρχει κανένας απολύτως λόγος να καθίσουμε στο τραπέζι των διαπραγματεύσεων. Κατά την άποψή μου, τα άλλα κράτη της Ασίας, ιδίως τα κράτη του ASEAN, που επιμένουν τόσο ότι η Μπούρμα πρέπει να συμμετέχει σε αυτές τις συνομιλίες, έχουν επίσης ευθύνη να διαβεβαιώσουν τελικά ότι η Μπούρμα αντιμετωπίζει αυτό τον διάλογο σοβαρά.
<SPEAKER ID="114" LANGUAGE="EN" NAME="Gomes (PSE )." AFFILIATION="">
<P>
    Κύριε Πρόεδρε, στο τέλος του 2002 ταξίδεψα στη Βιρμανία και διαπίστωσα ότι πρόκειται για αστυνομοκρατούμενο κράτος. Οι αρχές της Βιρμανίας δεν συνεργάστηκαν με τους ειδικούς απεσταλμένους του ΟΗΕ, και η πλέον πρόσφατη επίθεση εις βάρος της Aung San Suu Kyi και του NDL συνιστά ακόμη μεγαλύτερη οπισθοδρόμηση. Ο κόσμος δεν πρέπει να λησμονεί και την υπόλοιπη χώρα, η οποία υφίσταται τρομερή καταπίεση. Έχουν τεκμηριωθεί διακρίσεις εις βάρος διαφόρων εθνοτικών ομάδων, δημεύσεις περιουσιών και ύπαρξη πολιτικών κρατουμένων, καταναγκαστικής εργασίας, πολιτικών βιασμών και παιδιών-στρατιωτών, όπως και το κάψιμο χωριών. Το πενήντα τοις εκατό του εθνικού προϋπολογισμού διατίθεται στον στρατό. Τα χρήματα προέρχονται από ξένες εταιρείες και επενδύσεις. Η σκληρή στρατιωτική δικτατορία είναι η κύρια αιτία των προβλημάτων που καταστρέφουν τη Βιρμανία.
<P>
Κυρώσεις που θα είχαν αποτέλεσμα δεν επιβλήθηκαν ποτέ αυστηρά. Η Βιρμανία δεν ικανοποίησε κανένα από τα τρία κριτήρια που έθεσε η ΕΕ τον Απρίλιο. Όλα τα μέλη της Επιτροπής Ανάπτυξης που έλαβαν τον λόγο στη συζήτηση υποστηρίζουν ότι η ΕΕ δεν πρέπει να συμμετάσχει από κοινού με τη Βιρμανία στη Διάσκεψη Κορυφής της Ευρωασιατικής Συνάντησης που θα πραγματοποιηθεί στο Ανόι. Αντίθετα, η ΕΕ θα πρέπει να αυξήσει και να σκληρύνει τις κυρώσεις εις βάρος των ηγετών του καθεστώτος και να επιβάλει κυρώσεις στις ευρωπαϊκές επιχειρήσεις που συνεργάζονται με το καθεστώς της Βιρμανίας, και ιδίως στη γαλλική πετρελαϊκή εταιρεία Total. Η ΕΕ πρέπει να παρακινήσει χώρες όπως οι ΗΠΑ, η Αυστραλία και η Ιαπωνία να πράξουν το ίδιο. Τα μέλη της ΕΕ πρέπει να ζητήσουν από το Συμβούλιο Ασφαλείας του ΟΗΕ να επιβάλει σαφείς στοχοθετημένες κυρώσεις στο στρατιωτικό καθεστώς της Βιρμανίας, επειδή παραβιάζει μαζικά τα ανθρώπινα δικαιώματα, στέλνει πρόσφυγες σε γειτονικές χώρες και ευνοεί την εμπορία ναρκωτικών και την εγκληματικότητα. Θα είναι κρίμα εάν η ΕΕ επιτρέψει τη συμμετοχή της Βιρμανίας στη Διάσκεψη Κορυφής της Ευρωασιατικής Συνάντησης περνώντας το μήνυμα ότι την θεωρεί ασήμαντο ζήτημα στο πλαίσιο των γενικότερων σχέσεών της με την Ασία. 
<SPEAKER ID="115" LANGUAGE="EN" NAME="Verheugen," AFFILIATION="Επιτροπή">
<P>
   . Κύριε Πρόεδρε, η Επιτροπή ανησυχεί σοβαρά για την κατάσταση στη Βιρμανία και, μετά το 2001, αξιοποιεί τις ευρωασιατικές συναντήσεις στο πλαίσιο της διαδικασίας ASEM για να επαναλάβει τις ανησυχίες της στους αρχηγούς κρατών και κυβερνήσεων, στους υπουργούς και στους ανώτατους αξιωματούχους των δέκα νοτιοανατολικών και βορειοανατολικών ασιατικών χωρών που συμμετέχουν στις συνεδριάσεις της Ευρωασιατικής Συνάντησης. Δεν χρειάζεται να τονίσω στους αξιότιμους βουλευτές του Ευρωπαϊκού Κοινοβουλίου τη σημασία των διασκέψεων κορυφής της Ευρωασιατικής Συνάντησης στο πλαίσιο του πολιτικού διαλόγου της ΕΕ με την Ασία, καθώς είναι η μόνη ευκαιρία που υπάρχει διάλογος σε ομάδες μεταξύ των αρχηγών κρατών της ΕΕ και των αρχηγών κρατών της Νοτιοανατολικής και Βορειοανατολικής Ασίας.
<P>
Είναι απολύτως σαφές ότι όλα τα μέλη της Ευρωπαϊκής Ένωσης ασκούν δριμύτατη κριτική στο στρατιωτικό καθεστώς της Ρανγκούν και ότι η Ευρωπαϊκή Ένωση θα συνεχίσει να επαναλαμβάνει το αίτημά μας για άμεση και άνευ όρων απελευθέρωση της Daw Aung San Suu Kyi και άλλων σημαντικών εκπροσώπων του NLD της Βιρμανίας. Δυστυχώς, μέχρι στιγμής η κυβέρνηση της Βιρμανίας δεν έχει επιδείξει διάθεση να ικανοποιήσει τον όρο αυτόν ή τις άλλες δύο προϋποθέσεις του Tullamore Gymnich.
<P>
Πρόσφατα καταβλήθηκαν σημαντικές προσπάθειες, προκειμένου να βρεθεί λύση που θα επιτρέψει την πραγματοποίηση των διασκέψεων κορυφής ASEM. Η Επιτροπή εκτιμά ότι βρέθηκε συμβιβαστική λύση αποδεκτή από όλους. Μπορέσαμε να φτάσουμε σε αυτήn τη συμφωνία, διότι εκτιμούμε ιδιαίτερα τις σχέσεις της ΕΕ με την Ασία για να επιτρέψουμε στον διάλογο ASEM να καταστεί όμηρος της συμπεριφοράς του καθεστώτος του Ρανγκούν. Η ΕΕ κατέληξε σε συμφωνία για τη συμμετοχή της Βιρμανίας στη Διάσκεψη Κορυφής ASEM, από κοινού με τα 10 νέα μέλη της ΕΕ, την Καμπότζη και το Λάος, υπό τον όρο ότι η χώρα αυτή θα συμμετάσχει σε επίπεδο χαμηλότερο από το επίπεδο αρχηγών κρατών και κυβερνήσεων.
<P>
Ταυτόχρονα, για να στείλουμε ισχυρό μήνυμα στο καθεστώς της Βιρμανίας ότι δεν συμφωνούμε με την πολιτική του, η Ευρωπαϊκή Ένωση αποφάσισε να ενισχύσει τα στοχοθετημένα μέτρα εις βάρος του καθεστώτος της Βιρμανίας, εάν η χώρα δεν ικανοποιήσει τις προϋποθέσεις του Tullamore μέχρι τη Διάσκεψη Κορυφής του ASEM. Οι υπουργοί συμφώνησαν να συμπεριλάβουν στον κατάλογο απαγόρευσης χορήγησης θεώρησης τους εν ενεργεία αξιωματικούς τους στρατού από τον βαθμό του γενικού ταξίαρχου και πάνω, και μέλη των οικογενειών τους, και να απαγορεύσει σε καταχωρισμένες στην ΕΕ εταιρείες ή οργανισμούς να βοηθούν οικονομικά, με δάνεια ή ίδια κεφάλαια, συγκεκριμένες κρατικές επιχειρήσεις της Βιρμανίας. Επιπλέον, τα κράτη μέλη της ΕΕ θα ψηφίσουν κατά της παράτασης δανείων προς τη Βιρμανία από διεθνή χρηματοπιστωτικά ιδρύματα.
<P>
Καθώς η λύση στην πολιτική κατάσταση της Βιρμανίας πρέπει να δοθεί από την ίδια τη χώρα και από την ευρύτερη περιφέρεια, είμαι πεπεισμένος ότι ο διάλογος στο πλαίσιο της Ευρωασιατικής Συνάντησης συμβάλλει θετικά προς τη μελλοντική μεταρρύθμιση της Βιρμανίας. Η Επιτροπή αναμένει, λοιπόν, τη Διάσκεψη Κορυφής του ASEM V στο Ανόι στις 8 και 9 Οκτωβρίου, η οποία στο πλαίσιο ευρύτερων συζητήσεων θα επιτρέψει τη διεξαγωγή συζήτησης με τους ασιάτες ηγέτες για τα ανθρώπινα δικαιώματα και τις δυνατότητες που υπάρχουν για μεταρρυθμίσεις στη Βιρμανία και θα μας επιτρέψει να διατυπώσουμε τις ανησυχίες μας στους συμμετέχοντες εκπροσώπους της Βιρμανίας.
<SPEAKER ID="116" LANGUAGE="" NAME="Πρόεδρος." AFFILIATION="">
<SPEAKER ID="117" LANGUAGE="" NAME="Πρόεδρος." AFFILIATION="">
<P>
– B6-0045/2004 των βουλευτών De Keyser, Swoboda, Tabajdi και Wiersma, εξ ονόματος της Ομάδας του Κόμματος των Ευρωπαίων Σοσιαλιστών, σχετικά με την παρενόχληση των μειονοτήτων στη Βοϊβοδίνα.
<P>
– B6-0049/2004 του βουλευτή Musacchio, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, σχετικά με την κατάσταση στη Βοϊβοδίνα (Σερβία και Μαυροβούνιο).
<P>
– B6-0055/2004 των βουλευτών Gál, Pack και Posselt, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με τη Βοϊβοδίνα στη Σερβία και το Μαυροβούνιο.
<P>
– B6-0057/2004 της βουλευτή Bortone, εξ ονόματος της Ομάδας Ένωση για την Ευρώπη των Εθνών, σχετικά με την παρενόχληση των μειονοτήτων στη Βοϊβοδίνα (Σερβία και Μαυροβούνιο).
<P>
– B6-0060/2004 των βουλευτών Kacin και Szent-Iványi, εξ ονόματος της Ομάδας Συμμαχία των Δημοκρατών και των Φιλελευθέρων για την Ευρώπη, σχετικά με τη συνέχιση των βιαιοπραγιών εις βάρος των μειονοτήτων στην επαρχία της Βοϊβοδίνας (Σερβία και Μαυροβούνιο).
<P>
– B6-0062/2004 των βουλευτών Beer, Kallenbach, Joost Lagendijk, Rueda και Ždanoka, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, σχετικά με τη βία εις βάρος των μειονοτήτων στη Σερβία.
<P>
– B6-0064/2004 του βουλευτή Belder, εξ ονόματος της Ομάδας της Ανεξαρτησίας και της Δημοκρατίας, σχετικά με τη Βοϊβοδίνα στη Σερβία και το Μαυροβούνιο. 
<SPEAKER ID="118" LANGUAGE="HU" NAME="Tabajdi (PSE ). –" AFFILIATION="(Χειροκροτήματα)">
<P>
    Eξ ονόματος του κόμματος των Ευρωπαίων Σοσιαλιστών και της ουγγρικής σοσιαλιστικής αντιπροσωπείας, χαιρετίζω τη σημερινή πρόταση ψηφίσματος του Ευρωκοινοβουλίου. Είναι προς τιμή του Ευρωπαϊκοί Κοινοβουλίου να υποστηρίζει αποφασιστικά τα δικαιώματα των μειονοτήτων. Καλούμε τη σερβική κυβέρνηση να λάβει άμεσα μέτρα για την καταστολή των πράξεων βίας κατά της Ουγγαρίας.
<P>
Πριν από δύο ημέρες, όταν ο Πρόεδρος της Δημοκρατίας της Ουγγαρίας συνομιλούσε με τον Πρόεδρο Τάντιτς σε καλό κλίμα, 15 χιλιόμετρα από τα σύνορα της Ευρωπαϊκής Ένωσης, στην πόλη Szabadka-Subotica, κάποιος έγραψε με μπογιά τη λέξη “θάνατος” στην εξώπορτα του σπιτιού του πρώτου ανθρώπου που τόλμησε να παραπονεθεί δημοσίως για τα σωματικά τραύματα που είχε υποστεί. Το σημερινό ψήφισμα του Ευρωπαϊκοί Κοινοβουλίου ενισχύει την άποψη ότι το κράτος δικαίου και η διαφύλαξη των δικαιωμάτων των μειονοτήτων αποτελούν προϋποθέσεις για τη συνεργασία ανάμεσα στην Ευρωπαϊκή Ένωση και τη Σερβία.
<P>
Είναι σημαντικό, και μας έχουν σταλεί κάποια θετικά πρώτα δείγματα από το Βελιγράδι, κυρίως από τον Πρόεδρο Τάντιτς και τον Πρωθυπουργό Κοστούνιτσα, να αντιμετωπιστεί η σοβαρότητα της κατάστασης και να ερευνηθούν οι αντι-ουγγρικές πράξεις. Με χαροποίησε το γεγονός ότι η Επιτροπή Εξωτερικών Υποθέσεων αποδέχθηκε την πρότασή μου για τροποποίηση του προϋπολογισμού, με σκοπό να αυξηθεί η υποστήριξη της Ένωσης κατά 5 εκατομμύρια ευρώ στη διαδικασία εκδημοκρατισμού της Σερβίας. Το σημερινό ψήφισμα του Ευρωπαϊκοί Κοινοβουλίου θα δώσει κουράγιο στις μειονότητες της Boϊβοδίνα, μεταξύ των οποίων κατοικούν 300 000 Ούγγροι, οι οποίοι δεν θα αισθάνονται εγκαταλελειμμένοι από την Ευρώπη.
<SPEAKER ID="119" LANGUAGE="NL" NAME="Meijer (GUE/NGL )." AFFILIATION="(Χειροκροτήματα)">
<P>
    Κύριε Πρόεδρε, μετά από μια σειρά βίαιων συγκρούσεων στα κράτη της πρώην Γιουγκοσλαβίας μεταξύ του 1992 και του 2001, όλοι ήλπιζαν ότι οι επιζώντες θα συνυπήρχαν ειρηνικά. Δυστυχώς, στη Boϊβοδίνα, όπου οι πολίτες υποβάλλονταν σε βομβαρδισμούς, οι οποίοι παραλίγο να πάρουν διαστάσεις εθνοτικού πολέμου, οι μη Σέρβοι υπόκεινται και πάλι σε βασανιστήρια Σήμερα, θα εκφράσουμε και πάλι τη λύπη μας για την κατάσταση και θα απευθύνουμε έκκληση για ειρήνη και συμφιλίωση. Ωστόσο, δεν θα επιλύσουμε αυτό το πρόβλημα μόνο με την καταγραφή των αποδοκιμασιών και της ηθικής απογοήτευσης στο χαρτί. Εάν αυτό είναι το μόνο που κάνουμε, τότε φοβάμαι ότι θα πρέπει να επαναλάβουμε τα σχετικά ψηφίσματα ξανά και ξανά, γιατί δεν λαμβάνονται υπόψη από τους αρμόδιους ανθρώπους. Η βία και ο εκφοβισμός από απλούς ανθρώπους εμφανίζονται οπουδήποτε επικρατεί το συναίσθημα ότι πολλοί από τους δικούς τους ανθρώπους έχουν μείνει έξω από τα σύνορα, ενώ πολλοί άλλοι που συνηθίζονταν να θεωρούνται εισβολείς παραμένουν στη χώρα τους. Σύμφωνα με τη σερβική κοινή γνώμη, επικρατεί η άποψη, αναφορικά με την κυβέρνηση, ότι οι σέρβοι κάτοικοι της Βορείου και Ανατολικής Βοσνίας και του Βορείου Κοσσυφοπεδίου έχουν αδίκως αποκοπεί από την πατρίδα τους και, για αυτόν τον λόγο, οι περιοχές που αναγνωρίζονται ως σερβικό έδαφος πρέπει να θεωρούνται εξολοκλήρου σερβικές. Οποιοσδήποτε αντιτίθεται στην εν λόγω άποψη θεωρείται εχθρός και αντιμετωπίζεται όπως οι Τούρκοι και οι Γερμανοί κατακτητές παλαιότερα. Τα πολιτικά κόμματα που ταυτίζονται με αυτήν την άποψη, την οποία συμμερίζεται μεγάλο μέρος της κοινής γνώμης, μπορεί να ελπίζουν σε πολλές ψήφους γιατί έχουν το θάρρος να κάνουν αυτά που θέλει η κοινή γνώμη. Στον χάρτη του 1856, που εκτίθεται στον δεύτερο όροφο του κτηρίου, μπορεί να δει κανείς πόσο εθνοτικά ήταν μοιρασμένη η Boϊβοδίνα μεταξύ των Ούγγρων, των Κροατών, των Γερμανών, των Σλοβάκων, των Ρουμάνων και των Σέρβων εκείνης της περιόδου. Μετά τη διάσπαση του 1918, όταν έγινε μέρος της Σερβίας, μετατρέπεται συνεχώς σε όλο και πιο σερβική περιοχή και κάποιες ομάδες έχουν μετακομίσει ή έχουν διωχθεί. Από το 1989, η αυτονομία της μεγάλης μειονότητας που ομιλεί την ουγγρική γλώσσα έχει κάνει κάποια βήματα προς τα πίσω. Οι πρόσφατες συγκρούσεις αποτελούν αναπόσπαστο μέρος αυτής της μακροπρόθεσμης εξέλιξης. Χωρίς σαφείς και ευρείες συμφωνίες σχετικά με γλωσσολογικά δικαιώματα, αυτονομία και διοικητικά σύνορα, είναι δύσκολο να αποφευχθούν μελλοντικά ξεσπάσματα εθνοτικού μίσους εντός και γύρω από τη Σερβία. Πρέπει, συνεπώς, να κάνουμε περισσότερα από το να υιοθετήσουμε απλώς αυτό το ψήφισμα, αν και αποτελεί ένα βήμα προς τη σωστή κατεύθυνση.
<SPEAKER ID="120" LANGUAGE="HU" NAME="Gál (PPE-DE )." AFFILIATION="(Χειροκροτήματα)">
<SPEAKER ID="121" LANGUAGE="HU" NAME="Szent-Iványi (ALDE )." AFFILIATION="(Χειροκρoτήματα)">
<SPEAKER ID="122" LANGUAGE="NL" NAME="Belder (IND/DEM )." AFFILIATION="(Χειροκροτήματα)">
<P>
    Κύριε Πρόεδρε, απλώς φανταστείτε, ως βουλευτής αυτού του Κοινοβουλίου, να βρίσκατε κάποια ημέρα ένα μεγάλο κουζινομάχαιρο κάτω από την εξώπορτά σας συνοδευόμενο από το μήνυμα: “Θα σε σφάξουμε”. Υπάρχει τίποτα πιο τρομερό και τρομακτικό από αυτό; Μια τέτοια απειλή θανάτου, στη σερβική γλώσσα, έλαβε ο Béla Csorba, ο αντιπρόεδρος του Ουγγρικού Δημοκρατικού Κόμματος της Βοϊβοδίναςστις 9 Απριλίου του 2004.
<P>
Αυτή η προσβολή απέναντι σε ένα μέλος της ουγγρικής μειονότητας στην επαρχία της Σερβίας δεν είναι σίγουρα ένα μεμονωμένο περιστατικό. Αλλά ούτε αυτό το σχέδιοψηφίσματοςσυνοψίζει τα συγκεκριμένα είδη έκφρασης σωματικής και πνευματικής βίας που έχουν υποστεί ορισμένοι σέρβοι πολίτες ουγγρικής καταγωγής εδώ και αρκετό καιρό. Πόσα περιστατικά εχθρότητας δεν γίνονται γνωστά στον έξω κόσμο; Εξάλλου, τυπικό του κλίματος του τρόμου και του εκφοβισμού στη Βοϊβοδίνα είναι η επιθυμία πολλών ανθρώπων που έπεσαν θύματα εθνoτικής βίας να παραμείνουν ανώνυμοι.
<P>
Εξίσου τρομακτικό είναι το περιεχόμενο των αντι-ουγγρικών συνθημάτων σε τείχους. Τα ξημερώματα της 15ης Ιουλίου 2004, ένας τοίχος στην πόλη Novi Sad καλύφθηκε με μεγάλα γράμματα που έλεγαν: “Εντάξει, εντάξει Ούγγροι, ένας βαθύς μαζικός τάφος σας περιμένει”. Λίγο πριν από αυτό, στις αρχές Μαΐου, πολλά κτήρια στην πρωτεύουσα της Βοϊβοδίνας καλύφθηκαν με συνθήματα σε τείχους που βεβαίωναν ότι “Η Σερβία ανήκει στους Σέρβους. Ούγγροι: χαθείτε!”.
<P>
Απέναντι σε αυτό τον πρόδηλο ριζοσπαστισμό του πολιτικού κλίματος στη Βοϊβοδίνα, θα επισημάνω την παράγραφο 5 του σχεδίου ψηφίσματος. Η εν λόγω παράγραφος ζητά τη διεξαγωγή μιας εις βάθος έρευνας στην περιοχή από αντιπροσωπεία της ΕΕ για τη Νοτιοανατολική Ευρώπη. Θα ήθελα ήδη να δώσω σε αυτήν την αποστολή, που είναι αρμόδια για την εξεύρεση στοιχείων, μια σειρά από επείγοντα ερωτήματα, ερωτήματα που θα ήθελα επίσης να απευθύνω στο Συμβούλιο και την Επιτροπή.
<SPEAKER ID="123" LANGUAGE="DE" NAME="Posselt (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, μετά από τους πολέμους με την Τουρκία είχε δημιουργηθεί στη Βοϊβοδίνα μια ανθηρή μικρογραφία της Ευρώπης. Εδώ και αιώνες ζουν εκεί περίπου 12 εθνότητες από σχετικά ειρηνικά έως πολύ ειρηνικά. Δεν είναι μόνο Πολωνοί, Ρουθηνοί, Γερμανοί, Ούγγροι και Τσέχοι, αλλά και Κροάτες και Σλοβένοι, που ζούσαν πολύ καιρό εκεί και συμβίωναν καλά. Θα ήθελα να προσθέσω ότι ειδικά οι Σέρβοι στη Βοϊβοδίνα συνέβαλαν σημαντικά στην ανεκτικότητα στην περιοχή.
<SPEAKER ID="124" LANGUAGE="EN" NAME="Hegyi (PSE )." AFFILIATION="(Χειροκροτήματα)">
<SPEAKER ID="125" LANGUAGE="HU" NAME="Demszky (ALDE )" AFFILIATION="(Χειροκροτήματα)">
<P>
Δεν γνωρίζουμε ούτε ένα περιστατικό ανθρώπου που παρανόμησε να έχει κληθεί σε απολογία. Θεωρώ εξαιρετικά σοβαρό το γεγονός ότι οι τοπικές αστυνομικές δυνάμεις όχι μόνο κάνουν τα στραβά μάτια με κυνικό τρόπο σε ξυλοδαρμούς Ούγγρων, αλλά συμμετέχουν ενεργά σε αυτές τις φρικτές πράξεις. Ως Δήμαρχος, θα ήθελα να εκφράσω την αλληλεγγύη μου στον Δήμαρχο του Padej, Laszlo Komárom, τον οποίο χαστούκισε δύο φορές επιθεωρητής της αστυνομίας. Σε μια κατάσταση σαν αυτή, είναι καθήκον μας να καταδικάσουμε την απάθεια και τη συνενοχή των σερβικών αρχών. Ταυτόχρονα, πρέπει να προειδοποιήσουμε την κυβέρνηση της Σερβίας και του Μαυροβουνίου ότι με την ανοχή και ακόμη περισσότερο με την ενθάρρυνση των φρικτών πράξεων καθιστούν αδύνατη την προσέγγιση του κράτους στην Ευρωπαϊκή Ένωση.
<SPEAKER ID="126" LANGUAGE="CS" NAME="Kohlíček (GUE/NGL )." AFFILIATION="">
<P>
    Κύριε Πρόεδρε, όπως και οι υπόλοιποι ομιλητές που άκουσα στο Κοινοβούλιο, πιστεύω ότι η μοναδική κατάσταση που επικρατεί στο υπόλοιπο κομμάτι της Γιουγκοσλαβίας, όπου έχει καταστεί δυνατή η διατήρηση της ειρηνικής συνύπαρξης διαφορετικών εθνών, 20 σχεδόν εθνών, θα πρέπει να διατηρηθεί. Βέβαια, το ερώτημα είναι σε ποιο βαθμό αυτό το ψήφισμα, το οποίο έχω προσεκτικά μελετήσει, συμβάλλει σε αυτό.
<P>
Οι συμπολίτες μου από την πρώην Τσεχοσλοβακία, οι οποίοι είναι μεγαλύτεροι σε ηλικία από εμένα, άκουσαν κάτι παρόμοιο τη δεκαετία του ’30 που οδήγησε στη διάλυση του κράτους μας. Συνεπώς, αντιτίθεμαι σθεναρά σε αυτό το ψήφισμα 
<SPEAKER ID="127" LANGUAGE="NL" NAME="Dillen (NI )." AFFILIATION="">
<P>
    Κύριε Πρόεδρε, στην επαρχία της Βοϊβοδίνας, η παρενόχληση και η σωματική βία εναντίον μη Σέρβων, συμπεριλαμβανομένων παιδιών, είναι για άλλη μία φορά στην ημερησία διάταξη. Μέλη της ουγγρικής μειονότητας παρενοχλούνται σε καθημερινή βάση, τάφοι καταστρέφονται και βεβηλώνονται, ο βανδαλισμός και η αντισημιτική προπαγάνδα είναι πλέον καθημερινή συνήθεια. Τα πάντα οδηγούν στο συμπέρασμα ότι σε αυτήν την επαρχία με τις διαφορετικές μειονότητες, οι Σέρβοι γίνονται για άλλη μία φορά περισσότερο θρασείς και ανεξέλεγκτοι. Από την άνοιξη του περασμένου έτους, έχουμε κατακλυστεί από ανησυχητικές αναφορές για ολοένα και χειρότερες πράξεις βίας. Πρόσφατη αναφορά από το Ουγγρικό Ίδρυμα Ανθρωπίνων Δικαιωμάτων καταγράφει σε 19 σελίδες ένα επαίσχυντο χρονολογία εθνοτικής βίας στην επαρχία της Βοϊβοδίνας. Εν μέσω αυτού του ανανεωμένου κλίματος βίας, τα πάντα συνηγορούν στο ότι οι Σέρβοι θέλουν να μεταφέρουν την απογοήτευση που τους προκάλεσε η απώλεια του Κοσσυφοπεδίου. Συνάδελφοι βουλευτές, δεν θέλω απλώς να κατονομάσω τους Σέρβους εδώ. Οι δυσάρεστες εμπειρίες του πρόσφατου παρελθόντος θα έπρεπε να μας έχουν διδάξει ότι οι προστριβές σε αποκαλούμενες πολυπολιτισμικές ή πολυεθνοτικές κοινωνίες ανάγονται στην πρόσφατη ιστορία και, συνεπώς, θα έπρεπε να αναζητήσουμε μια ισορροπημένη πολιτική λύση, με την οποία θα λαμβάνονται υπόψη τα παράπονα όλων των ενδιαφερομένων, καθώς και το ιστορικό της διαμάχης. Θα πρέπει, λοιπόν, να καταδικάσουμε αυστηρά κάθε μορφή βίας, αλλά θα πρέπει να είμαστε προσεκτικοί ώστε να μην αποδώσουμε την ευθύνη σε ένα μόνο μέρος. 
<SPEAKER ID="128" LANGUAGE="HU" NAME="Olajos (PPE-DE )." AFFILIATION="(Χειροκροτήματα)">
<SPEAKER ID="129" LANGUAGE="HU" NAME="Duka-Zólyomi (PPE-DE )." AFFILIATION="(Χειροκροτήματα)">
<P>
Οι πολιτικοί ηγέτες της Σερβίας μειώνουν τη σημασία και υποβαθμίζουν την τεταμένη κατάσταση που έχει δημιουργηθεί. Μια τέτοια εξέλιξη θα μπορούσε εύκολα να εξελιχθεί σε αλυσιδωτή αντίδραση. Υποστηρίζω την πρόταση ψηφίσματος. Πρέπει να εκφράσουμε τις προειδοποιήσεις μας και τις προτάσεις μας σε αυστηρό τόνο. Πρέπει να απευθυνθούμε με αποφασιστικό τρόπο στους αξιωματούχους της Σερβίας και τα κρατικά όργανα πρέπει να σταματήσουν τις επιθέσεις ενάντια στην ουγγρική και άλλες εθνικές μειονότητες. Η Σερβία και το Μαυροβούνιο μπορεί να ενταχθεί στην ΕΕ μόνο εάν μια ισορροπημένη κατάσταση στην περιοχή της μπορέσει να διαφυλάξει τα δικαιώματα των μειονοτήτων που κατοικούν εκεί. Τέλος, δεν μπορεί κανείς να συμφωνήσει με τις απόψεις του αντιπροσώπου Kohliček. Ο παραλληλισμός που έκανε είναι ψευδής και παραπλανητικός.
<SPEAKER ID="130" LANGUAGE="EN" NAME="Verheugen," AFFILIATION="Επιτροπή">
<P>
Στο διάστημα που απομένει μέχρι τις επαρχιακές εκλογές στη Βοϊβοδίνα στις 19 Σεπτεμβρίου, είναι σημαντικό οι πολιτικοί ηγέτες να επιδείξουν υπευθυνότητα και να προωθήσουν τη συνέχιση καλών διεθνικών σχέσεων.
<P>
Η επίσκεψη του ούγγρου Προέδρου κ. Madl στο Βελιγράδι στις 14 Σεπτεμβρίου πρόσφερε μια πρώτης τάξεως ευκαιρία για την εποικοδομητική συζήτηση του θέματος αυτού και για την επιβεβαίωση των καλών σχέσεων μεταξύ Βουδαπέστης και Βελιγραδίου.
<SPEAKER ID="131" LANGUAGE="" NAME="Πρόεδρος." AFFILIATION="">
<SPEAKER ID="132" LANGUAGE="" NAME="Πρόεδρος." AFFILIATION="">
<P>
– B6-0044/2004 της βουλευτού Napoletano, εξ ονόματος της Ομάδαςτου Κόμματος των Ευρωπαίων Σοσιαλιστών, σχετικά με την κατάσταση των ανθρωπίνων δικαιωμάτων στις Μαλδίβες.
<P>
– B6-0047/2004 των βουλευτών Catania και Sjöstedt, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, σχετικά με τα ανθρώπινα δικαιώματα στις Μαλδίβες.
<P>
– B6-0054/2004 των βουλευτών Deva, Thomas Mann, Tannock και Van Orden, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με τις Μαλδίβες.
<P>
– B6-0058/2004 του βουλευτή Graham R. Watson, εξ ονόματος της Ομάδας Συμμαχία των Δημοκρατών και των Φιλελευθέρων για την Ευρώπη, σχετικά με την πολιτική κατάσταση στις Μαλδίβες,
<P>
– B6-0063/2004 της βουλευτού Muscardini, εξ ονόματος της Ομάδας Ένωση για την Ευρώπη των Εθνών, σχετικά με τις Μαλδίβες. 
<SPEAKER ID="133" LANGUAGE="PT" NAME="Gomes (PSE )." AFFILIATION="">
<P>
    Στα παραδεισένια νησιά Μαλδίβες, όπου περισσότεροι από 300 000 ευρωπαίοι τουρίστες περνούν αξέχαστες διακοπές, χιλιάδες κάτοικοι υφίστανται τρομακτική καταπίεση από ένα καθεστώς που βρίσκεται στην εξουσία επί 26 χρόνια.
<SPEAKER ID="134" LANGUAGE="IT" NAME="Catania (GUE/NGL )." AFFILIATION="">
<SPEAKER ID="135" LANGUAGE="EN" NAME="Deva (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, γιατί μιλούμε για τις Μαλδίβες σήμερα; Μιλούμε για τις Μαλδίβες σήμερα διότι τις έχουμε αγνοήσει εδώ και 23 χρόνια. Τις έχουμε αφήσει να πορεύονται μόνες τους. Δεν εξετάσαμε τις συνθήκες διαβίωσης ή την ποιότητα ζωής του λαού στη χώρα αυτή. Εδώ και καιρό ζουν υπό δικτατορικό καθεστώς. Εδώ και καιρό δεν έχουν διεξαχθεί εκλογές. Ο πρόεδρος διοικεί τη χώρα ως προσωπική του ιδιοκτησία. Αν και η χώρα είναι ταξινομημένη βάσει των κριτηρίων ΑΕΠ ως έχουσα μέσο επίπεδο διαβίωσης άνω των 3 000 δολαρίων κατά κεφαλή, το 50% των πολιτών ζουν με λιγότερο από ένα δολάριο την ημέρα. Αν όμως πηγαίνατε εκεί, κύριε Πρόεδρε, θα έπρεπε να πληρώσετε 300 δολάρια για να μείνετε ένα βράδυ σε κάποιο από αυτά τα δωμάτια!
<P>
Που πηγαίνουν τα χρήματα; Ποιος τα εισπράττει και που αποταμιεύονται; Ασφαλώς δεν διατίθενται για το καλό του λαού της χώρας. Επιπλέον, πρόσφατα, στις 16 Αυγούστου, φυλακίστηκαν 200 άνθρωποι χωρίς κατηγορία ή σύλληψη. Φυλακίστηκαν οκτώ βουλευτές, βουλευτές στους οποίους είχε ανατεθεί η σύνταξη σχεδίου συνταγματικών τροποποιήσεων για αύξηση της εκπροσώπησης στο κοινοβούλιο, συμπεριλαμβανομένου ενός πρώην υποψηφίου για τη θέση του Προέδρου της Βουλής, πρώην γενικού γραμματέα της Ένωσης Περιφερειακής Συνεργασίας της Νοτίου Ασίας, κ. Ibrahim Zaki, ο οποίος προτάθηκε από ορισμένους από εμάς για το βραβείο Ζαχάρωφ. Άλλοι κρατήθηκαν στις φυλακές χωρίς να τους έχει απαγγελθεί κατηγορία. Οι ατομικές ελευθερίες έχουν ανασταλεί και τα ανθρώπινα δικαιώματα παραβιάζονται.
<P>
Εάν η κυβέρνηση της χώρας θέλει να έχει σχέσεις με την Ευρωπαϊκή Ένωση, θα πρέπει πρώτα να αποκαταστήσει τα θεμελιώδη δικαιώματα των ανθρώπων που φυλάκισε. Μετά μπορούμε να μιλήσουμε. Δεν θέλουμε να πειράξουμε ένα μικρό αρχιπέλαγος 1 200 νήσων. Να το βοηθήσουμε θέλουμε. Ο μόνος τρόπος να το βοηθήσουμε, όμως, είναι να διασφαλίσουμε ότι οι ευρωπαίοι ταξιδιώτες που επισκέπτονται τις Μαλδίβες γνωρίζουν τι συμβαίνει, ώστε να μην επιλέγουν μια χώρα που παραβιάζει τα δικαιώματα των πολιτών της.
<SPEAKER ID="136" LANGUAGE="EN" NAME="Lynne (ALDE )." AFFILIATION="(Χειροκροτήματα)">
<P>
    Κύριε Πρόεδρε, όπως και άλλοι ομιλητές, είμαι της άποψης ότι οι Μαλδίβες δεν είναι ο παράδεισος που φαίνεται και οι τουρίστες πρέπει να το γνωρίζουν. Όπως και άλλοι συνάδελφοι, εκφράζω τη βαθιά ανησυχία μου για τις μαζικές φυλακίσεις που σημειώθηκαν τον Αύγουστο, συμπεριλαμβανομένης της Fathimath Nisreen, μιας 23χρονης γυναίκας που είχε αρχικά συλληφθεί χωρίς εγγύηση τον Φεβρουάριο του 2002. Αργότερα, ενώ ήταν σε κατ’ οίκον περιορισμό, συμμετείχε σε διαδήλωση και συνελήφθη ξανά. Καλώ τον Πρόεδρο της χώρας να μεριμνήσει ώστε η γυναίκα αυτή, καθώς και οι υπόλοιποι κρατούμενοι, να έχουν ανθρώπινη μεταχείριση και να μην υποβληθούν σε βασανιστήρια. Εικάζω ότι ορισμένοι από τους κρατούμενους έχουν ήδη υποστεί βασανιστήρια, δεν έχουμε όμως λεπτομερείς πληροφορίες.
<SPEAKER ID="137" LANGUAGE="DE" NAME="Mann, Thomas (PPE-DE )." AFFILIATION="">
<P>
 Για περισσότερο από 26 χρόνια, ο πρόεδρος καταδυναστεύει αυτήν τη νησιωτική ομάδα. Μόνο το δικό του κόμμα μπορεί να συμμετάσχει στις εκλογές, εκείνος είναι ο ανώτατος δικαστής, ορίζει το ένα έκτο των βουλευτών, ελέγχει τα μέσα ενημέρωσης και η οικογένειά του ελέγχει στο σύνολό της την οικονομία της χώρας, όπως επεσήμανε ο κ. Deva.
<P>
Οι συνάδελφοι υπογράμμισαν ότι 300 000 τουρίστες από την Ευρωπαϊκή Ένωση επισκέπτονται κάθε χρόνο τις Μαλδίβες. Είμαστε υποχρεωμένοι να τους ανοίξουμε τα μάτια για τις συνθήκες που δεν είναι καθόλου παραδεισένιες. Ο δρόμος που πρέπει να ακολουθήσει ο πρόεδρος για να αποφύγει την έκδοση ταξιδιωτικών οδηγιών για τις Μαλδίβες και την απαγόρευση της εισόδου στην ΕΕ των μελών της κυβέρνησης και των αξιωματούχων των Μαλβίδων είναι να δημιουργήσει επιτέλους τις προϋποθέσεις για τη δημοκρατία. 
<SPEAKER ID="138" LANGUAGE="EN" NAME="Ludford (ALDE )." AFFILIATION="(Χειροκροτήματα)">
<P>
    Κύριε Πρόεδρε, θα πρέπει να πασχίσετε πολύ για να ανακαλύψετε στην ιστοθέση της Επιτροπής ότι υπάρχει πρόβλημα στις Μαλδίβες. Αναφέρει ότι η πολιτική κατάσταση στη χώρα έχει παραμείνει εξαιρετικά σταθερή τις τελευταίες δύο δεκαετίες, παρέχοντας έτσι ευνοϊκό περιβάλλον για ανάπτυξη. Υποθέτω ότι μπορούμε να ονομάζουμε σε κάποιο βαθμό σταθερότητα 26 χρόνια συνεχούς δικτατορίας, δύσκολα όμως αυτή συνιστά περιβάλλον ευνοϊκό για ανάπτυξη. Το Έγγραφο Στρατηγικής κατά Χώρα αναφέρει ότι τις δύο τελευταίες δεκαετίες έχει σημειωθεί πρόοδος στις πολιτικές εξελίξεις, με ενίσχυση των δημοκρατικών πρακτικών και αύξηση του σεβασμού των ανθρωπίνων δικαιωμάτων. Αυτό το συμπέρασμα, όμως, δεν στέκει αφού στη συνέχεια το έγγραφο σημειώνει διάφορα προβλήματα όπως αυθαίρετες συλλήψεις, κράτηση σε απομόνωση, έλλειψη ανεξάρτητης δικαστικής αρχής και περιορισμούς της ελευθερίας του λόγου, της διαμαρτυρίας και της ανεξιθρησκίας. Δεν μπορώ να πιστέψω ότι η Επιτροπή κάνει λόγο, υπό αυτές τις συνθήκες, για αφοσίωση του Προέδρου Gayoom στη διαδικασία εκδημοκρατισμού.
<SPEAKER ID="139" LANGUAGE="NL" NAME="Dillen (NI )." AFFILIATION="">
<P>
    Κύριε Πρόεδρε, ο κ. Deva μας ενημέρωσε πριν από λίγες εβδομάδες σχετικά με την τυραννία –γιατί δεν υπάρχουν άλλες λέξεις να περιγράψουν την κατάσταση– η οποία κυβερνά τις παραδεισένιες Μαλδίβες, όπου τον Αύγουστο ένας διεφθαρμένος ηγέτης, υποκινούμενος από τον νόμο της Σαρία, για άλλη μία φορά φυλάκισε χωρίς τη διεξαγωγή δίκης έναν αριθμό μελών της αντιπολίτευσης. Οι Μαλδίβες είναι επίσης εκείνα τα νησιά που βρίσκονται στον Ινδικό Ωκεανό όπου τα πολλά δολάρια που αφήνουν πίσω τους οι πλούσιοι τουρίστες στα πολυτελή τεμένη του τουρισμού των πέντε αστέρων καταλήγουν στις τσέπες μιας μικρής κομματικής κλίκας, ενώ η πλειοψηφία των κατοίκων, μέρος των οποίων εργάζονται σαν σκλάβοι προκειμένου να εξυπηρετούν τους δυτικούς τουρίστες, πρέπει να επιζήσουν με λιγότερο από 1 δολάριο ΗΠΑ τον μήνα. Αυτό το διεφθαρμένο καθεστώς του Προέδρου Gayoom έχει επιζήσει για πολλά χρόνια και εξακολουθεί να τρέφεται χάρις στους δικούς μας ταξιδιωτικούς πράκτορες και χάρις σε γυαλιστερά περιοδικά που εγκωμιάζουν σε νιόπαντρους τις αρετές των φοινικόδεντρων και των ακτών με την άσπρη άμμο του αρχιπελάγους. Σοφά πράττοντας, αυτά τα φυλλάδια αποσιωπούν τα υπόλοιπα. Δεν αναφέρουν τη φτώχεια, τα βασανιστήρια στους πολιτικούς κρατουμένους. Αυτό είναι απροκάλυπτη ντροπή. Αυτός είναι ο λόγος που πρέπει το Κοινοβούλιο να ασκήσει πιέσεις στην τουριστική βιομηχανία και η ΕΕ πρέπει να εξετάσει την πιθανότητα, εάν χρειαστεί, επιβολής τουριστικού εμπάργκο στις Μαλδίβες, εάν αποκαλυφθεί ότι ο άντρας που, ως αφώτιστος ηγεμών, συμπεριφέρεται στους υπηκόους του σαν σκλάβους δεν μπορεί να λογικευτεί με άλλο τρόπο. 
<SPEAKER ID="140" LANGUAGE="EN" NAME="Verheugen," AFFILIATION="Επιτροπή">
<P>
   . Κύριε Πρόεδρε, αξιότιμοι βουλευτές, η Επιτροπή ανησυχεί εξίσου με εσάς για την κατάσταση εκτάκτου ανάγκης στις Μαλδίβες και τη συνεχιζόμενη φυλάκιση μελών της συνταγματικής συνέλευσης, ηγετών της αντιπολίτευσης και δημοσιογράφων. Τα μέτρα που επιβλήθηκαν στο πλαίσιο της “κατάστασης εκτάκτου ανάγκης” είναι δρακόντεια. Είναι βέβαιο ότι ο Πρόεδρος Gayoom αντέδρασε υπερβολικά σε μια καθ’ όλα ειρηνική διαμαρτυρία.
<P>
Η ΕΕ έχει ήδη αντιδράσει έντονα. Στις 17 Αυγούστου, το Υπουργείο Εξωτερικών του Ηνωμένου Βασιλείου εξέδωσε αυστηρή δήλωση με την οποία ζητούσε την άρση της κατάστασης εκτάκτου ανάγκης. Στις 22-24 Αυγούστου, η Προεδρία της ΕΕ πραγματοποίησε αποστολή για τη συγκέντρωση στοιχείων. Οι απεσταλμένοι συναντήθηκαν με υπουργούς, με ορισμένους εκ των κρατουμένων και με αρκετούς αυτόπτες μάρτυρες. Τα συμπεράσματα της αποστολής οδήγησαν σε επίσημο διάβημα της ΕΕ στις 6 Σεπτεμβρίου, το οποίο δεν καλοδέχτηκε η κυβέρνηση των Μαλδίβων, και σε αυστηρή δημόσια δήλωση που καλεί τον πρόεδρο να απελευθερώσει τους φυλακισμένους, να άρει την κατάσταση εκτάκτου ανάγκης και να συνεχίσει τις συνταγματικές μεταρρυθμίσεις.
<P>
Ευχαριστώ την αξιότιμη βουλευτή, βαρόνη Ludford, για τις παρατηρήσεις της σχετικά με την ιστοθέση της Επιτροπής. Δεν γνώριζα τα όσα ανέφερε, όμως έχω ήδη δώσει οδηγίες για άμεσο έλεγχο των όσων αναφέρονται. Είναι προφανής η ανάγκη ενημέρωσης της ιστοθέσης και αυτό θα γίνει άμεσα. 
<SPEAKER ID="141" LANGUAGE="" NAME="Πρόεδρος." AFFILIATION="">
<SPEAKER ID="142" LANGUAGE="" NAME="Πρόεδρος." AFFILIATION="(Το Σώμα εγκρίνει το κοινό ψήφισμα)">
<P>
(1)
<P>
(2)
<SPEAKER ID="143" LANGUAGE="" NAME="" AFFILIATION="Των βουλευτών"/>
<SPEAKER ID="144" LANGUAGE="" NAME="Πρόεδρος." AFFILIATION="(Η συνεδρίαση λήγει στις 16.15)">
<P>
   Το Κοινοβούλιο εξάντλησε την ημερήσια διάταξή του.(1)
<SPEAKER ID="145" LANGUAGE="" NAME="" AFFILIATION="Προθεσμία κατάθεσης τροπολογιών για τον διορθωτικό και συμπληρωματικό προϋπολογισμό"/>

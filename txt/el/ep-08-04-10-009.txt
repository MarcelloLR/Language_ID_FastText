<CHAPTER ID="009">
Ώρα των ψηφοφοριών
<SPEAKER ID="063" NAME="Πρόεδρος">
" ημερήσια διάταξη προβλέπει την ώρα των ψηφοφοριών.
<P>
(Για τα αποτελέσματα και άλλες λεπτομέρειες της ψηφοφορίας: βλ. συνοπτικά πρακτικά)
<SPEAKER ID="064" NAME="Hannes Swoboda" AFFILIATION="PSE">
(DE) Κύριε Πρόεδρε, δήλωσα εχθές και γνωστοποίησα δεόντως στις υπηρεσίες του Κοινοβουλίου ότι επιθυμώ να καταθέσω πρόταση αιτώντας την αναβολή της ψηφοφορίας σχετικά με την ΠΓΔΜ, με άλλα λόγια, σχετικά με την έκθεση για τη Μακεδονία. Δεν είναι επειδή διαφωνούμε με τη γραμμή που ακολουθεί ο εισηγητής, αλλά σε ένα τόσο ευαίσθητο θέμα δεν επιθυμούμε να προσθέσουμε λάδι στη φωτιά. Θα προτιμούσαμε να βρούμε μια φόρμουλα η οποία θα είναι ικανή να εξασφαλίσει την ευρύτερη δυνατή στήριξη στο Κοινοβούλιο. Ζητώ λοιπόν να ψηφίσουμε την αναβολή αυτής της ψηφοφορίας μέχρι το Στρασβούργο: όχι πέρα από αυτό, μόνο μέχρι το Στρασβούργο.
<SPEAKER ID="065" NAME="Πρόεδρος">
Κύριε Swoboda, θα το συζητούσαμε αυτό, όταν θα φτάναμε στο αντίστοιχο σημείο της ημερήσιας διάταξης. " διαδικασία έχει ως εξής: όταν φτάσουμε στην έκθεση Meijer στη διάταξη των εργασιών, θα το συζητήσουμε τότε. Σας ευχαριστώ πάντως. Θα έχετε τότε την ευκαιρία να λάβετε ξανά τον λόγο. Το έχουμε υπόψη μας.

<CHAPTER ID="009">
Αιτιολογήσεις ψήφου
<P>
- Προφορικές αιτιολογήσεις ψήφου:
<SPEAKER ID="095" NAME="Νικόλαος Χουντής" AFFILIATION="GUE/NGL">
. - Κύριε Πρόεδρε, θέλω να αιτιολογήσω την ψήφο μου σχετικά με το δικαίωμα θεώρησης των πολιτών των Δυτικών Βαλκανίων. " πάγια θέση της αριστεράς είναι ότι αποτελεί δικαίωμα όλων των ανθρώπων να μετακινούνται και να ταξιδεύουν ελεύθερα, επομένως κάθε πολίτης πρέπει να έχει το δικαίωμα να μετακινηθεί και να εισέλθει στην Ευρωπαϊκή Ένωση.
<P>
Ενώ, λοιπόν, συμφωνώ με την άρση των περιορισμών και του καθεστώτος θεώρησης για τους κατοίκους των Δυτικών Βαλκανίων, ψήφισα αρνητικά στη σχετική ψηφοφορία για το λόγο ότι ο τρόπος που θέτει το θέμα και αναφέρεται στο Κοσσυφοπέδιο, αποτελεί ουσιαστικά de facto επιβεβαίωση της μονομερούς αναγνώρισής του ως ανεξάρτητου κράτους.
<P>
Αυτό, κατά την άποψή μου, παραβιάζει τον καταστατικό χάρτη του Ο"Ε και την απόφαση 1244 του 99, του Συμβουλίου Ασφαλείας. Αποτελεί μια πρακτική με διολίσθηση προς μια κατεύθυνση που δεν προωθεί την ειρηνική επίλυση των διαφορών, την ασφάλεια και τη σταθερότητα στην περιοχή.
<SPEAKER ID="096" NAME="Francisco José Millán Mon" AFFILIATION="PPE">
(ES) Κύριε Πρόεδρε, όσον αφορά την έκθεση Fajon, εκ μέρους της ισπανικής αντιπροσωπείας της Ομάδας του Ευρωπαϊκού Λαϊκού Κόμματος (Χριστιανοδημοκράτες), θα ήθελα να επισημάνω ότι, αν και υπερψηφίσαμε την έκθεση, δεν συμφωνούμε με την αιτιολογική σκέψη 2α, η οποία προστέθηκε με την τροπολογία υπ' αριθμόν 4, και σύμφωνα με την οποία: "θα πρέπει να ξεκινήσει με το Κοσσυφοπέδιο έναν διάλογο για τις θεωρήσεις, ώστε να καταρτίσει έναν οδικό χάρτη για τη διευκόλυνση και ελευθέρωση του καθεστώτος θεωρήσεων, όμοιο με τους οδικούς χάρτες που καταρτίσθηκαν με τις χώρες των Δυτικών Βαλκανίων".
<P>
Κατά την άποψη της αντιπροσωπείας μου, το Κοσσυφοπέδιο δεν μπορεί να αντιμετωπιστεί με τον ίδιο τρόπο που αντιμετωπίζονται οι χώρες των Δυτικών Βαλκανίων. Υπενθυμίζω ότι το Κοσσυφοπέδιο δεν έχει αναγνωριστεί από τις ισπανικές αρχές ούτε από άλλο κράτος μέλος.
<P>
Εφόσον η τροπολογία που ανέφερε ψηφίστηκε σε ομαδική (en bloc) ψηφοφορία μαζί με πολλές ακόμη ψηφοφορίες, δεν ήταν δυνατόν να την καταψηφίσουμε, αλλά θα θέλαμε να καταγραφεί στα πρακτικά ότι διαφωνούμε με το περιεχόμενό της.
<SPEAKER ID="097" NAME="Anna Maria Corazza Bildt" AFFILIATION="PPE">
(ΕΝ) Κύριε Πρόεδρε, θα ήθελα απλώς να πω ότι πρέπει να τονίσουμε ότι η κοινή δήλωση αποτελεί πραγματικά μεγάλη επιτυχία. Με αυτήν την κοινή δήλωση στέλνουμε ένα ισχυρό πολιτικό μήνυμα υπέρ της ταχύτερης ελευθέρωσης του καθεστώτος των θεωρήσεων για όλους τους πολίτες των Δυτικών Βαλκανίων. Χωρίς την υπεύθυνη στάση της Ομάδας PPE που επανέφερε τη διαδικασία στη σωστή κατεύθυνση, σε στερεή νομική βάση που συνάδει με τις Συνθήκες, δεν θα είχαμε καταφέρει να σημειώσουμε αυτήν τη μεγάλη πολιτική επιτυχία. " συμπερίληψη μίας πολιτικής διακήρυξης σε ένα νομικό παράρτημα ήταν εντελώς παραπλανητική και έδινε εσφαλμένο μήνυμα, δημιουργώντας φρούδες ελπίδες στους κατοίκους αυτής της περιοχής.
<P>
Θα ήθελα απλώς να συμπληρώσω ότι έζησα την πολιορκία και τον βομβαρδισμό του Σεράγεβου επί ενάμιση χρόνο. Θα κάνω ό,τι περνάει από το χέρι μου για την επιτάχυνση της διαδικασίας ελευθέρωσης του καθεστώτος θεωρήσεων για τους φίλους μου και τους ανθρώπους αυτής της περιοχής μέχρι να γίνει πράξη το επόμενο καλοκαίρι.
<SPEAKER ID="098" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, θα ήθελα να αναφερθώ στην έκθεση της κ. Παλιαδέλη, διότι πιστεύω ότι ο Ευρωπαίος Διαμεσολαβητής πρέπει να εκπροσωπεί ουσιαστικά τους πολίτες της Ευρωπαϊκής Ένωσης. Κατά το τελευταίο έτος, ο Διαμεσολαβητής ανέλαβε μία πρωτοβουλία που αντιβαίνει παντελώς στην εντολή του, διότι υποτάχθηκε σε οικονομικά συμφέροντα και τους επέτρεψε να τον εκμεταλλευθούν. Υπέβαλε ερώτηση στην Επιτροπή, με την οποία καταγγέλλει ότι πολλά κράτη μέλη έχουν εκδώσει απαγορεύσεις για τη χρήση άγριων ζώων στο τσίρκο. Κατ' εμέ, αυτό το θέμα δεν εμπίπτει στην αρμοδιότητα του Διαμεσολαβητή. Δεν είναι καθήκον του Διαμεσολαβητή να προστατεύσει τον μικρό αριθμό των ιδιοκτητών τσίρκο που εξακολουθούν να χρησιμοποιούν άγρια ζώα αντί να συμπαραταχθεί με την πλειονότητα των πολιτών που κατά πάσα πιθανότητα είναι υπέρ της απαγόρευσης των άγριων ζώων και προτιμούν να πηγαίνουν σε τσίρκο χωρίς άγρια ζώα.
<P>
Κατά συνέπεια, δεν θεωρώ ότι η δραστηριότητά του σε αυτήν την περίπτωση είναι θετική και για τον λόγο αυτόν καταψήφισα την έκθεση.

<CHAPTER ID="015">
Ατζέντα για νέες δεξιότητες και θέσεις εργασίας (συζήτηση) 
<SPEAKER ID="502" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την ατζέντα για νέες δεξιότητες και θέσεις εργασίας.
<SPEAKER ID="503" NAME="László Andor" LANGUAGE="EN">
Κύριε Πρόεδρε, σήμερα υπάρχουν 23 εκατομμύρια άνεργοι σε όλη την Ευρωπαϊκή Ένωση, αριθμός που αντιστοιχεί σε ποσοστό ανεργίας γύρω στο 10%.
<P>
" κατάσταση αυτή ανέκυψε ως επακόλουθο της χρηματοπιστωτικής και οικονομικής κρίσης, και οι συνέπειες που έχουμε να αντιμετωπίσουμε είναι δραματικές, αλλά η κατάσταση αυτή δεν απέτρεψε την Ευρωπαϊκή Επιτροπή από το να προτείνει φιλόδοξους στόχους στη στρατηγική "Ευρώπη 2020", και η Ευρωπαϊκή Ένωση έχει καθορίσει φιλόδοξους στόχους που θα πρέπει να εκπληρωθούν στο εγγύς μέλλον.
<P>
Έχουμε έναν πρωταρχικό στόχο για ποσοστό απασχόλησης της τάξης του 75% για άνδρες και γυναίκες έως το 2020 και σήμερα η Επιτροπή ενέκρινε ακόμη μία εμβληματική πρωτοβουλία στο πλαίσιο της στρατηγικής "Ευρώπη 2020": μια "ατζέντα για νέες δεξιότητες και θέσεις εργασίας" που περιγράφει τους τρόπους με τους οποίους σκοπεύουμε να σημειώσουμε πρόοδο όσον αφορά τον στόχο της πλήρους απασχόλησης.
<P>
Συμπληρώνει την πρωτοβουλία "Νεολαία σε κίνηση" που εγκρίθηκε τον Σεπτέμβριο. Αμφότερες οι πρωτοβουλίες αυτές θα συμβάλουν στην επίτευξη των στόχων μας για την απασχόληση και την εκπαίδευση για το 2020. Ναι, η κρίση αφάνισε εκατομμύρια θέσεις εργασίας. Ναι, αντιμετωπίζουμε αυξανόμενο διεθνή ανταγωνισμό, αλλά αυτό δεν αποτελεί δικαιολογία για να αποφεύγουμε την ανάληψη δράσης.
<P>
Αντιθέτως, αποτελεί έκκληση για να δράσουμε και να διαμορφώσουμε το μέλλον μας. " δημιουργία περισσότερων και καλύτερων θέσεων εργασίας είναι στα χέρια μας. " πολιτική απασχόλησης αποτελεί σε μεγάλο βαθμό ευθύνη των κρατών μελών αλλά εμείς στην Ευρωπαϊκή Επιτροπή, μαζί με το Ευρωπαϊκό Κοινοβούλιο και τους κοινωνικούς εταίρους, ως οι υπεύθυνοι για τη χάραξη της πολιτικής της ΕΕ, πρέπει να κάνουμε το χρέος μας. Πρέπει να δώσουμε τη δυνατότητα σε όποιον μπορεί να εργαστεί να το κάνει. Πρέπει να επιτρέψουμε στον οικονομικά ενεργό πληθυσμό να αναπτύξει νέες ιδέες και να δημιουργήσει νέες επιχειρήσεις. Πρέπει να διασφαλίσουμε ότι η νεότερη γενιά θα μπορέσει να ωφεληθεί από το κοινωνικό μοντέλο που έχουμε αναπτύξει. Χρειαζόμαστε πιο ποιοτικές θέσεις εργασίας και καλύτερες συνθήκες εργασίας για όλους τους εργαζόμενους. Μια ατζέντα για νέες δεξιότητες και θέσεις εργασίας καθορίζει δράσεις σε τέσσερις τομείς: λειτουργία των αγορών εργασίας, δεξιότητες, ποιότητα των θέσεων εργασίας και καλύτερες συνθήκες εργασίας, και δημιουργία θέσεων εργασίας.
<P>
" ατζέντα προτείνει 13 συγκεκριμένες δράσεις σε επίπεδο ΕΕ οι οποίες πρόκειται να υλοποιηθούν σε συνεργασία με τις κυβερνήσεις, τους κοινωνικούς εταίρους και την κοινωνία των πολιτών.
<P>
Πρώτον, πρέπει να εξασφαλίσουμε ότι οι αγορές εργασίας μας λειτουργούν καλύτερα προβαίνοντας σε εργασιακές μεταρρυθμίσεις που διασφαλίζουν την αναγκαία ευελιξία και ασφάλεια. Ένα από τα διδάγματα που αντλήθηκαν τα δύο τελευταία χρόνια είναι ότι οι πολιτικές της ευελιξίας με ασφάλεια συνέβαλαν στο ξεπέρασμα της κρίσης.
<P>
Προτείνουμε τώρα να συζητήσουμε με τα κράτη μέλη και τους κοινωνικούς εταίρους όλα τα συστατικά στοιχεία της ευελιξίας με ασφάλεια και τρόπους για τη βελτίωσή τους, βάσει των κοινών αρχών της ΕΕ για την ευελιξία με ασφάλεια.
<P>
" ατζέντα θέτει ως προτεραιότητες τις ευέλικτες και αξιόπιστες συμβατικές ρυθμίσεις, την ολοκληρωμένη διά βίου μάθηση, τις ενεργητικές πολιτικές στην αγορά εργασίας, και τα σύγχρονα συστήματα κοινωνικής ασφάλισης.
<P>
Υπάρχουν ιδιαίτερα κατατμημένες αγορές εργασίας στην ΕΕ όπου εργαζόμενοι με μόνιμες και ασφαλείς συμβάσεις συνυπάρχουν και ενίοτε εργάζονται πλάι-πλάι, στον ίδιο χώρο εργασίας και κάνουν την ίδια δουλειά με εργαζόμενους με προσωρινές συμβάσεις με ελάχιστες κοινωνικές διασφαλίσεις και μηδαμινές προοπτικές για μια μόνιμη θέση εργασίας.
<P>
Για να βελτιωθεί η κατάσταση και να μειωθούν οι υφιστάμενες ανισότητες, μια πιθανή λύση προς διερεύνηση που προτείνει η ατζέντα που εγκρίθηκε σήμερα θα μπορούσε να είναι η επέκταση της χρήσης συμβατικών ρυθμίσεων αορίστου χρόνου. Αυτές θα είχαν επαρκή δοκιμαστική περίοδο και σταδιακή αύξηση των δικαιωμάτων προστασίας, δυνατότητα πρόσβασης σε προγράμματα κατάρτισης, διά βίου μάθησης και επαγγελματικού προσανατολισμού για όλους τους μισθωτούς.
<P>
Αυτό θα επέτρεπε στους εργαζόμενους να αποκτήσουν με την πάροδο του χρόνου πλήρη δικαιώματα, ενώ οι επιχειρήσεις θα είχαν επαρκή, αλλά μειούμενη, ευελιξία κατά τη διάρκεια της δοκιμαστικής περιόδου, καθώς θα εξάλειφε τους αποτρεπτικούς παράγοντες που εμποδίζουν συχνά τους εργοδότες να προσλαμβάνουν νέους υπαλλήλους για μεγάλο χρονικό διάστημα.
<P>
Δεύτερον, πρέπει να εφοδιάσουμε τα άτομα με τις κατάλληλες δεξιότητες για τις θέσεις εργασίας που υπάρχουν στην αγορά σήμερα αλλά και στο μέλλον. Γνωρίζουμε ότι ακόμη και σήμερα, ορισμένοι εργοδότες πασχίζουν να καλύψουν κενές θέσεις, διότι δεν μπορούν να βρουν ανθρώπους με τις κατάλληλες δεξιότητες.
<P>
Αυτό φανερώνει όχι μόνο ότι χρειαζόμαστε περισσότερες δεξιότητες και τις κατάλληλες δεξιότητες, αλλά επίσης ότι υπάρχουν αναντιστοιχίες δεξιοτήτων που παρατηρούνται σταθερά στην αγορά εργασίας της ΕΕ ανάμεσα στις διαθέσιμες δεξιότητες και στις ανάγκες.
<P>
Στο εγγύς μέλλον, θα μπορούσαν να υπάρξουν ακόμη σοβαρότερες ελλείψεις εργαζομένων απ' ό,τι σήμερα - επαγγελματίες ΤΠΕ, γιατροί, νοσοκόμες, ερευνητές καθώς και άτομα με τις "πράσινες" δεξιότητες που θα μας βοηθήσουν να μετακινηθούμε προς μία πιο "πράσινη" οικονομία.
<P>
" ατζέντα "νέες δεξιότητες και θέσεις εργασίας" προτείνει πρακτικά εργαλεία εν προκειμένω. Θα φέρουμε περισσότερη διαφάνεια στις ανάγκες για δεξιότητες και θα προωθήσουμε την καλύτερη αντιστοίχιση, ήτοι μέσω του "πανοράματος" δεξιοτήτων στην ΕΕ, που θα βοηθήσει τους ανθρώπους να δουν πιο εύκολα ποιες δεξιότητες έχουν τη μεγαλύτερη ζήτηση τώρα και στο μέλλον. " Επίτροπος Βασιλείου θα μπορέσει να πει περισσότερα γι' αυτό. Αυτό που είναι σαφές είναι ότι πρέπει να συνεργαστούμε στενά με όλους τους ενδιαφερόμενους για να γεφυρώσουμε το χάσμα μεταξύ της εκπαίδευσης και της κατάρτισης, αφενός, και του κόσμου της εργασίας, αφετέρου.
<P>
Τρίτον, προτείνουμε τη βελτίωση της ποιότητας των θέσεων εργασίας και τη διασφάλιση καλύτερων συνθηκών εργασίας. " ΕΕ έχει πολύ φιλόδοξη νομοθεσία σε αυτόν τον τομέα, η οποία πρέπει τώρα να επανεξεταστεί. " εμπειρία από την εφαρμογή της νομοθεσίας μάς αποκαλύπτει πότε και πού υπάρχουν περιθώρια βελτιώσεων. Πρέπει να εξασφαλίσουμε ότι η νομοθεσία λειτουργεί καλύτερα, ότι εναρμονίζεται με τα νέα πρότυπα εργασίας και τις νέες τεχνολογίες, και ότι διευκολύνει την κατανόηση και την εφαρμογή της από τους πολίτες και τις επιχειρήσεις.
<P>
Στην πράξη, προτείνουμε την αναθεώρηση της οδηγίας για τον χρόνο εργασίας και την υποβολή νομοθετικής πρότασης με στόχο τη βελτίωση της εφαρμογής της οδηγίας για την απόσπαση εργαζομένων. Επίσης, θα υποβάλουμε προτάσεις στον τομέα της υγιεινής και της ασφάλειας κατά την εργασία.
<P>
Πέρα από την αναθεώρηση της κοινοτικής νομοθεσίας, η ατζέντα για νέες δεξιότητες και θέσεις εργασίας προτείνει μια ολοκληρωμένη προσέγγιση που περιλαμβάνει τα λεγόμενα μη δεσμευτικά μέσα, από κώδικες δεοντολογίας και συστάσεις μέχρι κατευθυντήριες γραμμές εφαρμογής, συγκριτικές αξιολογήσεις και ανταλλαγή ορθών πρακτικών.
<P>
Προσβλέπω στη συζήτηση αυτών των θεμάτων μαζί σας και είμαι βέβαιος ότι μαζί με το Ευρωπαϊκό Κοινοβούλιο, τα κράτη μέλη και τους κοινωνικούς εταίρους, μπορούμε να συμβάλουμε στη βελτίωσή τους.
<P>
Τελευταίο αλλά εξίσου σημαντικό σημείο είναι η ανάγκη να δημιουργήσουμε περισσότερες θέσεις εργασίας. " δημιουργία θέσεων εργασίας είναι απαραίτητη για την ανάπτυξη, αλλά συναντά πάρα πολλά εμπόδια. Προτείνουμε τη βελτίωση των βασικών όρων για τη δημιουργία θέσεων εργασίας, ιδίως σε ταχέως εξελισσόμενους τομείς και τομείς έντασης Ε&Α, μειώνοντας τον διοικητικό φόρτο και τους φόρους επί της εργασίας, και βοηθώντας τους επιχειρηματίες.
<P>
Προτείνουμε επίσης δράσεις για την ενίσχυση της επιχειρηματικότητας και την υποστήριξη των ατόμων που βρίσκονται στη διαδικασία σύστασης μιας επιχείρησης ή το έκαναν πρόσφατα.
<P>
Από αυτήν την άποψη, δεν παύουμε να επαναλαμβάνουμε τη σημασία του νέου μηχανισμού μικροχρηματοδοτήσεων ως εργαλείο που βοηθάει τους ανθρώπους να ιδρύσουν μια επιχείρηση. " Ευρωπαϊκή Ένωση έχει πληθώρα ταλέντων. Ας εξασφαλίσουμε λοιπόν ότι οι ιδέες και οι καινοτομίες που κυκλοφορούν θα οδηγήσουν στη δημιουργία ποιοτικών θέσεων εργασίας.
<P>
Σήμερα, η Επιτροπή παρουσίασε τις προτεραιότητές της για το πώς μπορούμε να σημειώσουμε πρόοδο προς την κατεύθυνση της πλήρους απασχόλησης. Μια ατζέντα για νέες δεξιότητες και θέσεις εργασίας μπορεί να κάνει πραγματικά τη διαφορά, αν εργαστούμε όλοι μαζί. Σας καλώ όλους να συμβάλετε στην επίτευξη προόδου στην προσπάθειά μας για πλήρη απασχόληση στην Ευρώπη.
<SPEAKER ID="504" NAME="Ανδρούλα Βασιλείου" LANGUAGE="EN">
Κύριε Πρόεδρε, είμαι ιδιαίτερα χαρούμενη που παρουσιάζω, από κοινού με τον Επίτροπο Andor, αυτήν τη νέα εμβληματική πρωτοβουλία "Ατζέντα για νέες δεξιότητες και θέσεις εργασίας". " καλύτερη εκπαίδευση και κατάρτιση είναι θεμελιώδεις για τον εφοδιασμό των ανθρώπων με τις δεξιότητες που χρειάζονται για να βρουν εργασία, να παραμείνουν στην εργασία και να προετοιμαστούν για τις θέσεις εργασίας του μέλλοντος.
<P>
Αυτός είναι ο λόγος για τον οποίο πρέπει να επενδύσουμε στους ανθρώπους και στην ικανότητά τους να καινοτομούν, να δημιουργούν νέες επιχειρήσεις και νέες θέσεις εργασίας. Χωρίς σημαντικές και συνεχείς επενδύσεις σε υψηλά επίπεδα δεξιοτήτων και στην εκπαίδευση, οι οικονομίες μας θα δυσκολευτούν να ξεπεράσουν γρήγορα την κρίση. Οι δεξιότητες είναι στον πυρήνα της στρατηγικής "Ευρώπη 2020" για έξυπνη, βιώσιμη και χωρίς αποκλεισμούς ανάπτυξη. Αυτός είναι ο λόγος για τον οποίο δύο εμβληματικές πρωτοβουλίες, η "Νεολαία σε κίνηση" και η "Ατζέντα για νέες δεξιότητες και θέσεις εργασίας" έχουν σημαντικές διαστάσεις αναφορικά με την εκπαίδευση και κατάρτιση και την απασχόληση.
<P>
Σήμερα, με αυτήν την πρωτοβουλία, θέλουμε να προβληματιστούμε σχετικά με το πώς η εκπαίδευση και η κατάρτιση μπορούν να συμβάλουν στην επίτευξη ποσοστού απασχόλησης 75% έως το 2020. Οι θέσεις εργασίας για άτομα υψηλής ειδίκευσης αναμένεται να αυξηθούν κατά 16 εκατομμύρια από σήμερα έως το 2020, ενώ οι θέσεις εργασίας για εργαζομένους χαμηλής ειδίκευσης θα μειωθούν κατά περίπου 12 εκατομμύρια την ίδια περίοδο. Υπάρχουν περισσότεροι από 80 εκατομμύρια ενήλικες στην Ευρώπη που αντιμετωπίζουν σοβαρές ελλείψεις σε βασικές δεξιότητες. Απαιτείται επείγουσα δράση, ως εκ τούτου, ιδίως στον τομέα της εκπαίδευσης.
<P>
Πρώτον, πρέπει να αναγνωρίσουμε τη διά βίου μάθηση ως έναν από τους κύριους πυλώνες των στρατηγικών ευέλικτης ασφάλειας, προκειμένου να διασφαλίσουμε ότι οι αγορές εργασίας μας θα λειτουργούν καλύτερα, όπως είπε ο Επίτροπος Andor. Συμφωνούμε όλοι ως προς τη διάγνωση. Οι δεξιότητες μπορούν να διασφαλίσουν και να βελτιώσουν τις μεταβάσεις στην αγορά εργασίας, αλλά η διά βίου μάθηση δεν αποτελεί ακόμη πραγματικότητα στην Ευρώπη. " αναβάθμιση των δεξιοτήτων δεν θα πρέπει να αποτελεί πολυτέλεια για τα άτομα με υψηλή ειδίκευση. Είναι αναγκαία για όλους. Οι εργαζόμενοι με χαμηλή ειδίκευση έχουν ελάχιστες ευκαιρίες να συμμετάσχουν σε συνεχιζόμενη κατάρτιση σε όλα τα κράτη μέλη. Αυτό θα πρέπει να αλλάξει με την κοινή προσπάθεια όλων των εταίρων, των κυβερνήσεων, των εργοδοτών και των πολιτών.
<P>
Δεύτερον, πρέπει να παράσχουμε στους ανθρώπους τις κατάλληλες δεξιότητες για απασχόληση. " Ευρώπη δεν χρειάζεται μόνο να αναβαθμίσει τις δεξιότητες των ατόμων που βρίσκονται ήδη στην αγορά εργασίας αλλά να εξασφαλίσει ότι οι άνθρωποι θα αποκτούν, ευθύς εξαρχής, το σωστό μείγμα δεξιοτήτων για να προσαρμοστούν και να εξελιχθούν σε μια ταχέως μεταβαλλόμενη κοινωνία. Χρειαζόμαστε, καταρχάς, καλύτερη πρόβλεψη των δεξιοτήτων που απαιτούνται στην αγορά εργασίας. Με αυτόν τον στόχο κατά νου, θα παρουσιάσουμε ένα "πανόραμα" δεξιοτήτων στην ΕΕ, το οποίο όχι μόνο θα μας παρέχει πληροφορίες για τις δεξιότητες που αναζητούν οι εργοδότες σήμερα, αλλά θα προβλέπει επίσης ποιες δεξιότητες θα απαιτούνται στο μέλλον. Προκειμένου να προετοιμάσουμε τους νέους μας για να εισέλθουν στην αγορά εργασίας, και να προσαρμοστούν για να εργαστούν σε θέσεις εργασίας που μπορεί να μην υπάρχουν καν ακόμη, πρέπει να εστιαστούμε στην παροχή του σωστού μείγματος δεξιοτήτων από τα εκπαιδευτικά συστήματα. Ιδιαίτερη έμφαση θα πρέπει να δοθεί στις βασικές δεξιότητες στην ανάγνωση, τα μαθηματικά και τις θετικές επιστήμες.
<P>
" καταπολέμηση του χαμηλού μορφωτικού επιπέδου και της πρόωρης εγκατάλειψης του σχολείου είναι εξαιρετικά σημαντική. Αυτός είναι ο λόγος για τον οποίο αποφάσισα να συστήσω τον Ιανουάριο μια ομάδα υψηλού επιπέδου για τον γραμματισμό. Επίσης, προκειμένου να αναπτυχθεί μια κοινωνία βασισμένη στη γνώση, πρέπει τα παιδιά μας να είναι καλύτερα στις θετικές επιστήμες, τα μαθηματικά και την τεχνολογία. Όμως θέλουμε επίσης να εστιάσουμε την προσπάθειά μας στην απόκτηση οριζόντιων δεξιοτήτων που είναι καίριας σημασίας για την απασχολησιμότητα: για παράδειγμα γλωσσικές δεξιότητες, ψηφιακός γραμματισμός ή επιχειρηματικότητα, και δεξιότητες ανάληψης πρωτοβουλιών. Εξίσου σημαντικό είναι πιστεύω να αναλάβουμε δράση προκειμένου να διασφαλίσουμε ότι θα αναπτύξουμε τις ικανότητες που θα απαιτούν τα επαγγέλματα του μέλλοντος, για παράδειγμα ικανότητες στην ανανεώσιμη ενέργεια, στα πράσινα κτήρια, στις έξυπνες μεταφορές και στην ηλεκτρονική υγεία, για να αναφέρω μερικούς μόνο από αυτούς τους τομείς.
<P>
Τέλος, ακόμη και σε περιόδους κρίσης και υψηλών ποσοστών ανεργίας, ορισμένοι εργοδότες αναφέρουν ότι δυσκολεύονται να προσλάβουν νέα άτομα. " ατζέντα απαιτεί, ως εκ τούτου, την καλύτερη αντιστοίχιση των δεξιοτήτων των πολιτών με τις ευκαιρίες εργασίας και αξιοποίηση των δυνητικών θέσεων εργασίας της Ευρώπης. Για τον σκοπό αυτόν, θα προτείνω ένα ευρωπαϊκό διαβατήριο δεξιοτήτων που θα βοηθά τους πολίτες να καταγράφουν τις δεξιότητές τους με σαφή και συγκρίσιμο τρόπο. Αυτό θα στηριχθεί στο βιογραφικό σημείωμα Europass. Το τελευταίο σημείο που θα ήθελα να επισημάνω είναι ότι ούτε η εκπαίδευση ούτε η απασχόληση μπορούν από μόνες τους να προσφέρουν το κατάλληλο μείγμα δεξιοτήτων.
<P>
Πρέπει να αναζητήσουμε νέες μορφές συνεργασίας και εταιρικής σχέσης με τους παρόχους εκπαίδευσης και κατάρτισης, με τις επιχειρήσεις και τους άλλους ενδιαφερόμενους, συμπεριλαμβανομένων των συνδικαλιστικών ενώσεων και των δημόσιων υπηρεσιών απασχόλησης.
<P>
Κύριε Πρόεδρε, αξιότιμοι βουλευτές, με τη στρατηγική "Ευρώπη 2020" καθορίσαμε τους στόχους και τις φιλοδοξίες μας. Τώρα ήρθε η ώρα να σημειώσουμε πρόοδο προς τις φιλοδοξίες μας και να προσδιορίσουμε τη στρατηγική μεταρρυθμίσεων μας. " ατζέντα για νέες δεξιότητες και θέσεις εργασίας εξηγεί πώς μπορεί να συμβάλει η Ευρώπη στην επίτευξη των στόχων μας. Ο δρόμος για να βγούμε από την κρίση είναι η ανάπτυξη μιας ανταγωνιστικής και βασισμένης στη γνώση οικονομίας στην Ευρώπη που θα παράσχει περισσότερες και καλύτερες θέσεις εργασίας στην Ευρώπη.
<SPEAKER ID="505" NAME="Csaba Őry" LANGUAGE="HU">
Κύριε Πρόεδρε, κύριε Επίτροπε, κυρία Επίτροπε, αν και σύμφωνα με την παράδοση του Κοινοβουλίου έχουμε την τάση να προσεγγίζουμε τις προτάσεις με αγαθές, αλλά και επικριτικές, προθέσεις, πρέπει να πω ότι αυτήν τη φορά επικροτώ και υποστηρίζω ολόψυχα την ιδέα που μόλις μας παρουσιάστηκε. Είμαι ιδιαίτερα ικανοποιημένος με τον ορισμό που χρησιμοποίησε ο Επίτροπος Andor αναφορικά με την πλήρη απασχόληση ως στόχο, δηλαδή ότι σε όποιον είναι σε θέση και επιθυμεί να εργαστεί θα πρέπει να παρέχονται τα μέσα και η ευκαιρία να το κάνει.
<P>
Υποστηρίζω επίσης τις τέσσερις κύριες προτεραιότητες: καλύτερη λειτουργία των αγορών εργασίας, καλύτερη ποιότητα των θέσεων εργασίας, αποτελεσματικότερες πολιτικές δημιουργίας θέσεων εργασίας και καλύτερες συνθήκες εργασίας, ακόμη και αν διαπιστώνουμε ότι δεν θα είναι εύκολο να επιτευχθούν. Συμφωνούμε με όσα ειπώθηκαν για την ευελιξία με ασφάλεια, αν και πρέπει να πω ότι έχει έρθει πλέον η ώρα να συζητήσουμε για τις λεπτομέρειες. Χρησιμοποιούμε συχνά τον όρο και ερμηνεύουμε το πραγματικό του περιεχόμενο με πολλούς διαφορετικούς τρόπους.
<P>
Σύμφωνα με τις βασικές αρχές της βελτίωσης της νομοθεσίας, πιστεύουμε ότι είναι απαραίτητο να αντιδράσουμε στις μεταβαλλόμενες συνθήκες εργασίας. Συνεπώς, η αναθεώρηση της οδηγίας για τον χρόνο εργασίας είναι δικαιολογημένη, μολονότι θέλω να επισημάνω ότι δεν συμμεριζόμαστε την ανάγκη για μια νέα οδηγία όσον αφορά την οδηγία για την απόσπαση εργαζομένων, αλλά είμαστε διατεθειμένοι να συζητήσουμε την εφαρμογή και την εμπειρία που αποκτήθηκε στη διάρκεια της εφαρμογής και, αν κριθεί αναγκαίο, να προβούμε σε τροποποιήσεις. Ωστόσο, θέλω να επιστήσω την προσοχή στη ρύθμιση των άτυπων μορφών απασχόλησης. Αυτό σημαίνει εντελώς νέες σχέσεις εργοδοτών και εργαζομένων από την άποψη της κοινωνικής ασφάλισης και άλλων συνθηκών, και προφανώς εξακολουθούν να υπάρχουν πολλά κενά σε αυτό το πεδίο.
<P>
" κινητικότητα πρέπει να αυξηθεί και να δοθεί μεγαλύτερη προσοχή στη συνεργασία των κρατικών υπηρεσιών απασχόλησης. Τέλος, κύριε Πρόεδρε, -βλέπω ότι ο χρόνος μου τελειώνει- συμφωνώ απόλυτα ότι κατά μία έννοια, η χαμηλή ειδίκευση κοστίζει περισσότερο από την κρίση. Ως εκ τούτου, πρέπει να εξασφαλίσουμε, προς το συμφέρον όλων, ότι θα συνεχίσουμε να επιδιώκουμε την κατάλληλη και ευέλικτη κατάρτιση, αναγνωρίζοντας τη δυνατότητα τυπικής και άτυπης κατάρτισης.
<SPEAKER ID="506" NAME="Συλβάνα Ράπτη">
εξ ονόματος της Ομάδας S&D. - Κύριε Πρόεδρε, άκουσα με πάρα πολλή χαρά τις εισηγήσεις των δύο Επιτρόπων. Σε καιρό κρίσης, και μάλιστα έντονης, έχουμε ανάγκη από το όραμα. Οι δύο εισηγήσεις μας προσέφεραν ένα όραμα. Είναι φιλόδοξες. Έδωσαν τέσσερις στόχους τους οποίους νομίζω ότι κάθε Ευρωπαίος πολίτης θέλει να υποστηρίξει.
<P>
Αλλά - πάντα σε όλα τα ωραία υπάρχει και ένα "αλλά" - θέλω να επισημάνω πρώτον το θέμα της ασφάλειας. " ευελιξία με την ασφάλεια πρέπει να πηγαίνουν χέρι-χέρι και η γνώμη μας είναι ότι προτεραιότητα πρέπει να έχει η ασφάλεια. Το θέμα της εκπαίδευσης και της κατάρτισης είναι πάρα πολύ βασικό διότι, όπως πολύ σωστά επεσήμανε ο Επίτροπος Andor, όχι μόνο έχουμε ανάγκη από νέες δεξιότητες, αλλά και τις παλαιές δεξιότητες χρειάζεται να τις καθοδηγήσουμε εκεί που πρέπει. Υπάρχουν τα ζητήματα της επιχειρηματικότητας. Πρέπει να διευκολυνθούν οι νέοι να μπορούν να ανοίξουν τη δική τους δουλειά. Πρέπει να διευκολυνθούν οι επιχειρηματίες να μπορούν να προσλαμβάνουν περισσότερο.
<P>
Και κλείνοντας αναφέρομαι σε αυτό το πολύ ωραίο που είπε η Επίτροπος Βασιλείου: ένα ευρωπαϊκό διαβατήριο για τις δεξιότητες. Εκεί όμως αμέσως έρχεται το μυαλό μου στους αποσπασμένους εργαζόμενους και σκέφτομαι και ρωτώ: εάν εγώ έχω ένα διαβατήριο με εξαιρετικές δεξιότητες και προέρχομαι από μια χώρα Α και πάω να εργαστώ σε μια χώρα Β, θα έχω λυμένο το θέμα των εργασιακών μου σχέσεων; Θα είμαστε στο πλευρό σας, θα παρακολουθούμε και θα αγωνιζόμαστε μαζί σας.
<SPEAKER ID="507" NAME="Marian Harkin" LANGUAGE="EN">
Κύριε Πρόεδρε, κύριε Επίτροπε, κυρία Επίτροπε, θα ασχοληθώ με μία μόνο από τις τέσσερις βασικές προτεραιότητές σας: τις ισχυρότερες πολιτικές για την προώθηση της δημιουργίας θέσεων εργασίας και της ζήτησης για εργατικό δυναμικό.
<P>
Σύμφωνα με αυτό το έγγραφο, η ανάκαμψη πρέπει να βασιστεί στη δημιουργία θέσεων εργασίας, όμως από τη στιγμή που ξέσπασε η οικονομική κρίση, η οικονομική ανάπτυξη στην Ευρώπη ήταν άνιση και ασθενής. Ως ιρλανδή ευρωβουλευτής, γνωρίζω καλά το πώς καλούμαστε να εφαρμόσουμε μέτρα λιτότητας και ο πραγματικός φόβος είναι ότι αυτό θα καταπνίξει κάθε ευκαιρία για ανάπτυξη.
<P>
Επομένως, το ερώτημά μου είναι το εξής: αυτή η ατζέντα για νέες θέσεις εργασίας και ανάπτυξη δεν θα εφαρμοστεί στην Ιρλανδία ή την Ελλάδα ή και σε οποιαδήποτε άλλη χώρα εφαρμόζει αυτά τα αυστηρά μέτρα λιτότητας; Από πού θα προέλθει η ανάπτυξη και, κατά συνέπεια, από πού θα προκύψουν οι θέσεις εργασίας;
<P>
Αυτό το έγγραφο περιλαμβάνει εξαιρετικές ιδέες, και δεν προσπαθώ να τις υποτιμήσω. Ένα κρίσιμο σημείο είναι το πώς θα συνδέσουμε τις επενδύσεις μας, την έρευνα και ανάπτυξη και την καινοτομία με το σύστημα παραγωγής αυτό καθαυτό. Είναι απολύτως αναγκαίο αυτά τα δύο να συνδεθούν.
<P>
Οι προτάσεις για τη συμμετοχή της κοινωνικής οικονομίας, των συνεταιρισμών, των αλληλασφαλιστικών εταιρειών καθώς και των μικροεπιχειρήσεων σε μια διαρκή προσπάθεια για την παροχή ευκαιριών απασχόλησης σε τοπικό επίπεδο είναι πολύ επίκαιρες και, πράγματι, πιστεύω ότι η κινητοποίηση σε τοπικό επίπεδο και σε μη κερδοσκοπική βάση, μέσω των αλληλασφαλιστικών εταιρειών, μπορεί να είναι κινητήριος δύναμη για την αειφόρο ανάπτυξη.
<P>
" προώθηση της επιχειρηματικότητας θα επιτρέψει στους πολίτες να διαδραματίσουν πραγματικό ρόλο στην οικονομική μας ανάκαμψη. " αντιστοίχιση των δεξιοτήτων με τις θέσεις εργασίας είναι καίριας σημασίας, αλλά εξακολουθώ να ανησυχώ για πολλά θέματα, κύριε Επίτροπε.
<P>
Την περασμένη εβδομάδα διοργάνωσα στο Κοινοβούλιο μια συνάντηση για την κοινωνική ένταξη και τις ψυχικές ασθένειες και μια ευγενική κυρία από την Αυστρία είπε ότι οι πολιτικοί πρέπει να σταματήσουν να μιλούν για θέσεις εργασίας και ανάπτυξη - κανείς δεν τους πιστεύει! Δεν ξέρω για εσάς, κύριε Επίτροπε, αλλά εγώ συγκλονίστηκα. Δεν λέω ότι αυτή η αίσθηση κυριαρχεί, αλλά αρχίζει να εξαπλώνεται, και νομίζω ότι αυτός είναι ο λόγος για τον οποίο τα λόγια μας στο θέμα αυτό πρέπει να μετουσιωθούν σε πράξεις.
<P>
Είναι πραγματικά επείγον να γίνει αυτό και πρέπει να αλλάξουμε τρόπο σκέψης. Ναι στις πράσινες θέσεις απασχόλησης, στις ψηφιακές θέσεις απασχόλησης, αλλά ας μην λησμονούμε τις τοπικές θέσεις απασχόλησης και, όπως είπα, την προώθηση ενός μη κερδοσκοπικού ήθους, όχι ως υποκατάστατο αλλά ως αντίβαρο στο βασιζόμενο στο κέρδος μοντέλο, που αυτήν τη στιγμή απειλεί το ευρώ και τη σταθερότητα της Ένωσης.
<SPEAKER ID="508" NAME="Elisabeth Schroedter" LANGUAGE="DE">
Κύριε Πρόεδρε, κυρία Βασιλείου, κύριε Andor, είχαμε μεγάλες προσδοκίες όσον αφορά την ατζέντα για νέες δεξιότητες και θέσεις εργασίας. Σκοπός της ήταν να δώσει μια ώθηση που θα βοηθούσε τους εργαζόμενους στην Ευρώπη να προετοιμαστούν για την περιβαλλοντική αλλαγή. Το σημαντικότερο είναι ότι, μετά από την παρουσίαση από το Κοινοβούλιο μιας σειράς ιδεών στο ψήφισμά του για τις πράσινες θέσεις απασχόλησης, περιμέναμε ότι η Επιτροπή θα υιοθετούσε αυτές τις ιδέες, θα τις επεξεργαζόταν και στη συνέχεια θα πρότεινε συγκεκριμένα μέτρα τα οποία θα ορίζουν πώς μπορούν να δημιουργηθούν νέες θέσεις εργασίας μέσω της περιβαλλοντικής αλλαγής ή των υφιστάμενων θέσεων εργασίας προσαρμοσμένων κατά τρόπο ώστε να μπορούν να διατηρηθούν, προκειμένου να καταστεί η ευρωπαϊκή βιομηχανική κοινωνία πιο "πράσινη" προς όφελος των εργαζομένων. Αντ' αυτού τι κάνατε; Αναβιώσατε το παλιό θέμα της ευελιξίας με ασφάλεια. Πιστεύετε πραγματικά ότι μπορούν να δημιουργηθούν νέες θέσεις εργασίας μέσω της απορρύθμισης; Μόλις τώρα διαπιστώσαμε ότι οι επισφαλείς θέσεις εργασίας είναι εκείνες που χάνονται κατά τη διάρκεια μιας κρίσης και είναι οι πρώτες που καταργούνται.
<P>
Το μόνο που μπορώ να πω είναι ότι πλανάστε αν πιστεύετε ότι μια βιώσιμη οικονομία βασισμένη στη γνώση μπορεί να δημιουργηθεί με βάση την αβεβαιότητα και τις κακές συνθήκες εργασίας. " εστίασή σας είναι στη φτώχεια μέσω της εργασίας, ενώ θα έπρεπε να είναι στην αύξηση της ευημερίας. Ωστόσο, η φτώχεια δεν αποτελεί καλό συμπλήρωμα της προόδου. Για να σημειώσουμε πρόοδο στα περιβαλλοντικά ζητήματα, χρειαζόμαστε ένα ευρείας κλίμακας πρόγραμμα εκπαίδευσης και κατάρτισης για όλους τους εργαζόμενους και, ειδικότερα, για εκείνους με χαμηλότερο επίπεδο ειδίκευσης. Σας παρακαλούμε συνεχίστε να επεξεργάζεστε αυτήν την ατζέντα και εισάγετε τις αναγκαίες μεταρρυθμίσεις.
<SPEAKER ID="509" NAME="Mara Bizzotto" LANGUAGE="IT">
Κύριε Πρόεδρε, κυρίες και κύριοι, δεν έχω την πρόθεση η ομιλία μου να είναι η συνήθης ευρωσκεπτικιστική άσκηση ρητορικής, αλλά μια έκκληση προς την ΕΕ να αρχίσει να δίνει μεγαλύτερη σημασία στο περιεχόμενο παρά στη συσκευασία και να εγκαταλείψει την προπαγάνδα για χάρη των αντικειμενικών δεδομένων.
<P>
Τώρα που η στρατηγική της Λισαβόνας απέτυχε, η ΕΕ επινόησε το νέο σύνθημα "ΕΕ 2020", αλλά δεν επινόησε καμία καινοτόμο απάντηση στα προβλήματα της απασχόλησης. Αυτό επιβεβαιώνεται και από τις στατιστικές: το ποσοστό ανεργίας στην Ευρώπη ανέρχεται στο 9,6%, το ποσοστό ανεργίας των νέων στο 20,2%. Στην Ιταλία, τον τρίτο καθαρό εισφορέα στον προϋπολογισμό της ΕΕ, η κατάσταση των νέων είναι ακόμη πιο δραματική, καθώς το 25,9% των νέων είναι άνεργοι.
<P>
Θα προτιμούσα μια Ευρώπη όπου οι πόροι δεν δαπανώνται σε εκστρατείες προώθησης, αλλά όπου υπάρχουν αποδοτικές επενδύσεις, έτσι ώστε η διαθέσιμη κατάρτιση να προετοιμάζει επαγγελματίες για τον τομέα της εσωτερικής αγοράς στον οποίο υπάρχουν κατάλληλες εργασιακές ευκαιρίες.
<P>
Θα ήθελα να ολοκληρώσω τονίζοντας τη σημασία της επαγγελματικής κατάρτισης, ένα σύμβολο αριστείας στα κράτη μας. Ο τομέας της βιοτεχνίας προσφέρει δυνατότητες απασχόλησης και έναν μοναδικό πλούτο γνώσης που πρέπει να χρησιμοποιηθεί, προκειμένου να διατηρηθεί η ανταγωνιστικότητα του ευρωπαϊκού συστήματος.
<SPEAKER ID="510" NAME="Licia Ronzulli" AFFILIATION="PPE">
(IT) Κύριε Πρόεδρε, κύριε Andor, κυρία Βασιλείου, κυρίες και κύριοι, θέσαμε τον στόχο του προσδιορισμού των αναγκών της αγοράς εργασίας για τα ερχόμενα χρόνια. Αυτό σημαίνει ότι μιλάμε για το μέλλον των νέων Ευρωπαίων, των επαγγελμάτων και των οικονομιών που αύριο θα υποστηρίζουν τις κοινότητές μας.
<P>
Εδώ και πολύ καιρό αναρωτιόμαστε για τα είδη των θέσεων εργασίας που θα είναι διαθέσιμα σε δέκα χρόνια, για το πώς θα αλλάξουν τα προσόντα και για τις δεξιότητες που θα απαιτούνται στην Ένωση. Αναρωτιόμαστε διαρκώς αν η εκπαίδευση και κατάρτιση που παρέχονται σήμερα στους ευρωπαίους πολίτες θα τους βοηθήσουν να βρουν εύκολα εργασία.
<P>
Αναρωτιέμαι πώς σκοπεύει να κινηθεί η Επιτροπή σχετικά με την έγκριση νέων μέτρων για την επίτευξη των στόχων που έχει θέσει. Είμαστε σίγουροι ότι γνωρίζουμε όλες τις ανάγκες των νέων; Είμαστε σίγουροι ότι η ηλεκτρονική μάθηση είναι η λύση ή μπορούμε να μελετήσουμε νέες και πιο αποτελεσματικές μορφές εκπαίδευσης και κατάρτισης; Υπολείπονται μόνο έξι μήνες για την ολοκλήρωση του πιλοτικού σχεδίου που ξεκίνησε τον Μάιο του 2010, πράγμα που σημαίνει ότι είναι ώρα να κάνουμε τον απολογισμό. Τα αποτελέσματα που θα επιτύχουμε θα είναι θετικά; Θα είναι ενθαρρυντικά; Πρέπει να έχουμε ως στόχο την εκπαίδευση των νέων με τη χρήση ευρωπαϊκών εκπαιδευτικών πολιτικών που θα είναι ικανές να προβλέπουν τις μελλοντικές ανάγκες.
<P>
Πριν από λίγο άκουσα έναν μακρύ κατάλογο με τα πράγματα που "πρέπει να κάνουμε". Για να χρησιμοποιήσω ιατρική ορολογία, άκουσα πολλά για διάγνωση αλλά όχι για θεραπεία. Δεν θα πρέπει να είμαστε ικανοποιημένοι με τη δημαγωγία, αλλά πρέπει να εργαστούμε με συγκεκριμένες ιδέες, όπως απαιτεί η στρατηγική "ΕΕ 2020". Αυτή είναι η πρόκληση που όλα τα κράτη μέλη και οι επιχειρήσεις πρέπει να αντιμετωπίσουν και αυτή είναι η καλύτερη κληρονομιά που μπορούμε να αφήσουμε στα παιδιά μας.
<SPEAKER ID="511" NAME="Evelyn Regner" AFFILIATION="S&amp;D">
(DE) Κύριε Πρόεδρε, κύριε Andor, κυρία Βασιλείου, οι νέες δεξιότητες για νέες θέσεις εργασίας είναι ένα πολύ σημαντικό θέμα. Για ποιον λόγο; Γιατί αφορά το μέλλον. Δεν αφορά μόνο το να αντεπεξέλθουμε στοιχειωδώς στις προκλήσεις που γνωρίζουμε, όπως η δημογραφική αλλαγή και η οικονομική κρίση. Αφορά επίσης το ότι τα πρόσθετα προσόντα θα δώσουν στους ανθρώπους την ευκαιρία να σχεδιάσουν τις θέσεις εργασίας του μέλλοντος και, ως εκ τούτου, να συμβάλουν ενεργά σε μια καινοτόμο οικονομία.
<P>
Κύριε Andor, δώσατε μεγάλη έμφαση στην κοινωνική εταιρική σχέση, πράγμα που είναι θετικό. Ωστόσο, θα ήθελα να προτρέψω την Επιτροπή να εστιαστεί στις συνθήκες εργασίας και στις σωματικές και, κυρίως, ψυχικές επιβαρύνσεις μιας πολυάσχολης εργασιακής ζωής. Ποιο είναι το όφελος για την κοινωνία αν οι άνθρωποι παράγουν υψηλά επίπεδα επιδόσεων βραχυπρόθεσμα, αλλά μακροπρόθεσμα μετατρέπονται σε ανθρώπινα ράκη; Κανένα απολύτως. Ως εκ τούτου, η συστηματική αξιολόγηση του κοινοτικού κεκτημένου θα πρέπει να βασίζεται σε αυτήν την προσέγγιση και όχι στη βελτίωση της νομοθεσίας.
<P>
Όσον αφορά το θέμα της ευελιξίας με ασφάλεια, δεν επιδοκιμάζω την πρόταση της Επιτροπής για ένα είδος σύμβασης απασχόλησης εισόδου στην αγορά εργασίας, η οποία θα παρέχει πλήρη εργασιακά δικαιώματα μόνο μετά από ορισμένο χρονικό διάστημα. Μου φαίνεται λίγο άθλιο να μεταχειριζόμαστε με αυτόν τον τρόπο τους νέους, οι οποίοι είναι τόσο σημαντικοί για το μέλλον μας, από την αρχή της επαγγελματικής τους σταδιοδρομίας. Αυτό σημαίνει άραγε ότι η Επιτροπή παραδίδεται κατά κάποιον τρόπο στις επισφαλείς σχέσεις εργασίας; Θα ήθελα πάρα πολύ να δω την Επιτροπή να προβαίνει σε βελτιώσεις σε αυτόν τον τομέα.
<SPEAKER ID="512" NAME="Jutta Steinruck" AFFILIATION="S&amp;D">
(DE) Κύριε Πρόεδρε, κύριε Andor, κυρία Βασιλείου, είναι αλήθεια ότι η καταπολέμηση της ανεργίας και ο στόχος της πλήρους απασχόλησης αποτελούν μαζί ένα από τα πιο επείγοντα καθήκοντά μας. Όπως είπε η κ. Harkin, οι πολίτες της Ευρώπης δεν θέλουν αφηρημένες έννοιες· θέλουν συγκεκριμένες λύσεις. Θέλω να σας ευχαριστήσω για την πρωτοβουλία σας. Υπάρχουν πολλές θετικές προσεγγίσεις εν προκειμένω στις οποίες αναφέρθηκαν δύο συνάδελφοι από την Ομάδα μου. Ωστόσο, πιστεύω ότι απαιτούνται κάποιες βελτιώσεις, διότι η περισσότερη ευελιξία και η περισσότερη κινητικότητα δεν θα δημιουργήσουν ούτε μία νέα θέση εργασίας. Θα ήθελα να προσυπογράψω όσα είπε η κ. Schroedter εν προκειμένω. Χρειαζόμαστε καλές, ασφαλείς θέσεις εργασίας στην Ευρώπη και τα κράτη μέλη και οι επιχειρήσεις πρέπει να διασφαλίσουν ότι θα είναι μόνιμες θέσεις εργασίας που θα επιτρέπουν στους ανθρώπους να κερδίζουν ένα καλό εισόδημα. Αυτό πρέπει να γίνει και πάλι ο γενικός κανόνας και πρέπει να εργαστούμε προς αυτήν την κατεύθυνση σε ευρωπαϊκό επίπεδο και να επιλέξουμε τον σωστό τρόπο δράσης.
<P>
Αναφέρεστε στην ατζέντα σε νέες μορφές συμβάσεων εργασίας με λιγότερα δικαιώματα για τους εργαζόμενους που μόλις ξεκινούν τη σταδιοδρομία τους. Αναφέρεστε σε αυτές ως συμβατικές ρυθμίσεις αορίστου χρόνου. Κατά την άποψή μου, αυτό δεν θα δημιουργήσει νέες θέσεις εργασίας. " εμπειρία δείχνει -και η σοσιαλδημοκρατική κυβέρνηση στη Γερμανία το διαπίστωσε πριν από λίγα χρόνια- ότι η αποδυνάμωση των δικαιωμάτων των εργαζομένων δεν έχει ως αποτέλεσμα τη δημιουργία θέσεων εργασίας. Τα μέτρα αυτού του είδους μετατρέπουν απλώς ασφαλείς θέσεις εργασίας σε επισφαλείς. Δεν πρέπει να επιτρέψουμε να συμβεί αυτό στο μέλλον.
<SPEAKER ID="513" NAME="Elena Băsescu" AFFILIATION="PPE">
(RO) Κύριε Πρόεδρε, η χρονική συγκυρία αυτής της συζήτησης είναι ιδιαίτερα εύστοχη, με την ανάκαμψη της οικονομίας της ΕΕ να παραμένει εύθραυστη και τα κράτη μέλη να εξακολουθούν να αντιμετωπίζουν μια κατάσταση ύφεσης στην αγορά εργασίας.
<P>
Γι' αυτό η ευρωπαϊκή κοινωνία πρέπει να γίνει μια κοινωνία βασισμένη στη γνώση. " ΕΕ πρέπει να διασφαλίσει ότι θα υπάρχει καλύτερη αντιστοιχία μεταξύ της ζήτησης και της προσφοράς για θέσεις εργασίας και ότι το εργατικό δυναμικό θα έχει τις απαραίτητες δεξιότητες για να αναλάβει τις νεοδημιουργηθείσες θέσεις εργασίας.
<P>
Όσον αφορά τη Ρουμανία, η τελευταία έκθεση παρακολούθησης της Επιτροπής αναφέρει ότι η αγορά εργασίας είναι σταθερή από τις αρχές του 2010. Ωστόσο, η ανάκαμψη δεν μπορεί να συνοδευτεί άμεσα από μείωση της ανεργίας. Δυστυχώς, οι νέοι στη Ρουμανία εξακολουθούν να είναι μία από τις ομάδες που έχουν πληγεί σοβαρότερα. Ποσοστό μεγαλύτερο από το 20% των νέων είναι άνεργοι.
<P>
Από αυτήν την άποψη, θεωρώ ότι το μέσο της Ευρωπαϊκής Επιτροπής είναι χρήσιμο, δεδομένου ότι πρωταρχικός του στόχος είναι η ενίσχυση της συμμετοχής των νέων στην αγορά εργασίας.
<SPEAKER ID="514" NAME="Katarína Neveďalová" AFFILIATION="S&amp;D">
(SK) Κύριε Πρόεδρε, όταν συζητούμε για την ανεργία, είναι σίγουρα απαραίτητο να διαμαρτυρηθούμε με τον πλέον επιτακτικό τρόπο για την ανεργία των νέων, το ποσοστό της οποίας είναι διπλάσιο και σε ορισμένες χώρες τετραπλάσιο από τον ευρωπαϊκό μέσο όρο. Επικροτώ την ατζέντα που παρουσιάστηκε πολύ περισσότερο από τη στρατηγική.
<P>
Πρέπει να εγκρίνουμε ειδικά μέτρα για την υποστήριξη της απασχόλησης και την αποτελεσματική παρακολούθηση. Πρέπει οπωσδήποτε να ενισχύσουμε τη συνεργασία μεταξύ των Υπουργείων Απασχόλησης και Παιδείας των κρατών μελών και να δημιουργήσουμε μια μακροπρόθεσμη στρατηγική που θα αφορά τις μελλοντικές απαιτήσεις της αγοράς εργασίας από τα άτομα που αναζητούν εργασία, και όχι μόνο τις σημερινές απαιτήσεις.
<P>
" εκπαίδευση και η κατάρτιση για ένα επάγγελμα είναι μια μακροχρόνια διαδικασία και, ως εκ τούτου, πρέπει να γνωρίζουμε ποιες θα είναι οι απαιτήσεις σε δέκα χρόνια, και όχι μόνο σήμερα, έτσι ώστε να μπορέσουμε να υποστηρίξουμε τη μελλοντική γενιά. " Επίτροπος αναφέρθηκε στην καλύτερη εκπαίδευση και στις επενδύσεις σε ανθρώπινο δυναμικό. Συμφωνώ απολύτως μαζί της στο σημείο αυτό. Μόνο με μεγαλύτερες επενδύσεις στην εκπαίδευση των νέων θα κατορθώσουμε να δημιουργήσουμε μια ανταγωνιστική γενιά και μια καλύτερη Ευρωπαϊκή Ένωση.
<P>
Θα ήθελα, ως εκ τούτου, να καλέσω τα κράτη μέλη της ΕΕ να μην περικόψουν τους προϋπολογισμούς για την εκπαίδευση και τη νεολαία, αλλά αντίθετα, σε αυτούς τους χαλεπούς καιρούς, να τους ενισχύσουν. Κάθε επιπλέον λεπτό του ευρώ που δαπανάται για την εκπαίδευση θα έχει εκατονταπλάσιο όφελος υπό τη μορφή μιας ικανοποιημένης και δυνατής μελλοντικής γενιάς.
<SPEAKER ID="515" NAME="Franz Obermayr" AFFILIATION="NI">
(DE) Κύριε Πρόεδρε, τα μέτρα αυτά πρέπει να εστιάζονται στην όσο το δυνατόν καλύτερη αξιοποίηση των διαθέσιμων ανθρώπινων πόρων στην Ευρωπαϊκή Ένωση, αντί της επιλογής της μαζικής μετανάστευσης. Συγκεκριμένα, αυτό σημαίνει ότι πρέπει να αναπτύξουμε νέες, μακροπρόθεσμες δεξιότητες που θα ανταποκρίνονται στις νέες απαιτήσεις της αγοράς εργασίας. Χρειαζόμαστε ένα πρόγραμμα συνεχούς κατάρτισης για τους πολίτες της ΕΕ που διέκοψαν την εκπαίδευσή τους στο σχολείο, κατά τη διάρκεια μιας μαθητείας ή στο πανεπιστήμιο.
<P>
Επίσης, χρειαζόμαστε κίνητρα για συμπληρωματική εκπαίδευση, μέτρα επανακατάρτισης και διά βίου μάθησης. Όταν ανοίξει η αγορά εργασίας για τις χώρες της Ανατολικής Ευρώπης το 2011, η ΕΕ θα αναγκαστεί να λάβει μέτρα για την προστασία των πολιτών στα κράτη μέλη που θα επηρεαστούν ιδιαίτερα από το άνοιγμα της αγοράς εργασίας. Οι λιγότερο ειδικευμένοι εργαζόμενοι καθώς και οι αυτοαπασχολούμενοι εργολάβοι στα εν λόγω κράτη μέλη θα είναι τα πρώτα θύματα αυτής της αλλαγής. Αναμένω από την Επιτροπή να παράσχει σε αυτά τα άτομα επαρκή προστασία από την ανεργία, τη χρησιμοποίησή τους ως φθηνό εργατικό δυναμικό και το κοινωνικό ντάμπινγκ.
<SPEAKER ID="517" NAME="Salvatore Iacolino" AFFILIATION="PPE">
(IT) Κύριε Πρόεδρε, κύριε Andor, κυρία Βασιλείου, κυρίες και κύριοι, δεν υπάρχει αμφιβολία ότι σε μια τόσο δύσκολη συγκυρία για την Ευρωπαϊκή Ένωση, το γεγονός ότι υπάρχει το θάρρος και η αποφασιστικότητα για την προώθηση τέτοιου είδους πρωτοβουλιών όπως αυτή που υποβλήθηκε από τους Επιτρόπους δεν μπορεί παρά να επικροτηθεί θερμά.
<P>
" περισσότερο στοχοθετημένη κατάρτιση, η αληθινή εκπαίδευση που στοχεύει στην απόκτηση γνώσεων και ικανοτήτων που ανταποκρίνονται στις ανάγκες της αγοράς εργασίας, η εξέλιξη των νέων μέσα από την κατάρτιση και την απόκτηση γνώσεων -οι οποίες πρέπει να εμπλουτίζονται καθημερινά- και μια αγορά εργασίας που χρειάζεται νέες δεξιότητες, αλλά η οποία πρέπει να αξιοποιήσει με τον καλύτερο δυνατό τρόπο τα μεταναστευτικά ρεύματα.
<P>
Οι τέσσερις στόχοι είναι ενθαρρυντικοί, αλλά δεν υπάρχει αμφιβολία ότι πρέπει να αξιοποιήσουμε καλύτερα τα πολλά μέσα που έχει στη διάθεσή της η Επιτροπή. Πρέπει να είμαστε διορατικοί και συνετοί, αλλά, ομοίως, το νέο σύνορο της τεχνολογίας πρέπει να καθοδηγεί τις επιλογές μας, προκειμένου να διασφαλιστεί ότι η στρατηγική "Ευρώπη 2020" είναι σύμφωνη με την αποτελεσματική κατάρτιση και με μια αληθινή βούληση να προετοιμάσουμε το έδαφος για μια αγορά εργασίας που θα υπηρετεί την ευρωπαϊκή κοινωνία και, πάνω απ' όλα, τους νέους.
<SPEAKER ID="518" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, η κύρια ανησυχία των ευρωπαίων πολιτών αφορά τη διατήρηση των θέσεων εργασίας τους.
<P>
Ως αποτέλεσμα της οικονομικής και χρηματοπιστωτικής κρίσης, το ποσοστό ανεργίας έχει φτάσει το 10%, με το ποσοστό ανεργίας των νέων να ανέρχεται σε 20%. Οι νέοι και τα άτομα ηλικίας άνω των 50 αντιμετωπίζουν δυσκολίες στην εξεύρεση εργασίας και αναγκάζονται συχνά να δεχθούν συμβάσεις προσωρινής εργασίας ή μια θέση εργασίας κατώτερη των προσόντων που έχουν αποκτήσει.
<P>
" ατζέντα για τη δημιουργία νέων θέσεων εργασίας και νέων δεξιοτήτων πρέπει να συνδέεται με τη βιομηχανική πολιτική και την πολιτική για την καινοτομία της Ένωσης. Προκειμένου να διατηρηθεί η ανταγωνιστικότητα της Ένωσης, δεν πρέπει μόνο να αναπτύξουμε ικανότητα καινοτομίας αλλά να αναδημιουργήσουμε την ικανότητα παραγωγής, δηλαδή να δημιουργήσουμε θέσεις εργασίας στην Ευρωπαϊκή Ένωση.
<P>
Μια οικολογικά αποδοτική οικονομία απαιτεί προφανώς νέες δεξιότητες.
<P>
Θέλω να επιστήσω την προσοχή στο υψηλό ποσοστό πρόωρης εγκατάλειψης του σχολείου. Ένας ολοένα μεγαλύτερος αριθμός νέων δεν είναι σε θέση να φοιτήσει στη δευτεροβάθμια εκπαίδευση ή σε πανεπιστήμιο. " εκπαίδευση εγγυάται ένα μέλλον για τους νέους ανθρώπους. Για τον λόγο αυτόν είναι καθήκον μας να διασφαλίσουμε την πρόσβαση των νέων στην εκπαίδευση.
<SPEAKER ID="519" NAME="László Andor" LANGUAGE="EN">
Χαίρομαι ιδιαιτέρως που οι θεμελιώδεις αρχές αυτής της εμβληματικής πρωτοβουλίας για την ενίσχυση και βελτίωση της απασχόλησης στην Ευρώπη και την τελική επίτευξη ενός φιλόδοξου στόχου έως το 2020 έτυχαν ευνοϊκής υποδοχής. Είμαστε, φυσικά, ανοιχτοί στη συζήτηση των διαφόρων λεπτομερειών τώρα αλλά και αργότερα.
<P>
Θα ήθελα να σχολιάσω ορισμένα από τα σημεία που συζητήθηκαν ή ακόμη και αμφισβητήθηκαν στη συζήτηση, διότι ορισμένα εξ αυτών χρήζουν περαιτέρω εξήγησης.
<P>
Καταρχάς, διατηρούμε την έννοια της ευελιξίας με ασφάλεια, αλλά αυτό δεν σημαίνει ότι θέλουμε να δώσουμε έμφαση μόνο στην ευελιξία, αφού σε αυτήν την περίπτωση θα χρησιμοποιούσαμε τη συγκεκριμένη έννοια με τον τρόπο που το κάναμε στο παρελθόν.
<P>
Θα ήθελα να σας δώσω μερικά παραδείγματα που αντικατοπτρίζουν με σαφήνεια τη σύγχρονη εποχή και τις νέες προκλήσεις.
<P>
Σε αυτήν την πρωτοβουλία δίνουμε σίγουρα μεγαλύτερη βαρύτητα στην ηλικία, και όταν μιλάμε για διά βίου μάθηση, θέλουμε να δώσουμε μεγαλύτερη έμφαση στις ευκαιρίες διά βίου μάθησης για τους μεγαλύτερους σε ηλικία εργαζόμενους, διότι αναγκαζόμαστε να υποθέσουμε ότι ο ενεργός εργασιακός βίος επιμηκύνεται και οι άνθρωποι θα χρειάζονται μεγαλύτερη βοήθεια όσον αφορά την αλλαγή σταδιοδρομίας ή την επαγγελματική εξέλιξη.
<P>
Πρέπει να εστιαστούμε καλύτερα στους νέους, οι οποίοι αποτελούν σαφώς βασικό μέλημα για τη στρατηγική "Ευρώπη 2020". Υπάρχει όμως και ξεχωριστή εμβληματική πρωτοβουλία "Νεολαία σε κίνηση" στην οποία περιγράφονται με πολύ συγκεκριμένους όρους οι περισσότερες από τις πρωτοβουλίες και τις στρατηγικές που αφορούν τη νέα γενιά.
<P>
" νεολαία είναι η ηλικιακή ομάδα στην οποία δεν θέλουμε να προωθήσουμε μεγαλύτερο επίπεδο ευελιξίας, επειδή υπάρχει ήδη αρκετή. Υπάρχει περισσότερη ευελιξία για τους νέους εργαζόμενους στην Ευρώπη απ' ό,τι στις "νωμένες Πολιτείες. Θέλουμε να διευκολύνουμε περισσότερο την κινητικότητα, επειδή πιστεύουμε ότι οι νέοι είναι εκείνοι που μπορούν να επωφεληθούν περισσότερο από την ολοκληρωμένη ευρωπαϊκή αγορά εργασίας και να αναπτύξουν τις δεξιότητές τους και να βελτιώσουν την ανταγωνιστικότητά τους εκμεταλλευόμενοι όχι μόνο την αγορά αυτή καθαυτή, αλλά και τους θεσμούς που παρέχει η Ευρωπαϊκή Ένωση.
<P>
Μίλησα για καλύτερες συνθήκες εργασίας και ποιοτικές θέσεις απασχόλησης. Λυπάμαι που η κ. Schroedter δεν το κατανόησε πλήρως. Θέλουμε να αντιμετωπίσουμε την κατάτμηση ως τη μεγαλύτερη πρόκληση της σημερινής ευρωπαϊκής αγοράς εργασίας, και προτείνουμε ένα πολύ συγκεκριμένο παράδειγμα: τη σύμβαση εργασίας αορίστου χρόνου, η οποία μπορεί να βοηθήσει. Ο σκοπός δεν είναι να καταργήσουμε τις μόνιμες συμβάσεις, αλλά να βοηθήσουμε όσους, μέχρι στιγμής, είχαν μόνο την ευκαιρία βραχυχρόνιων συμβάσεων ή συμβάσεων ορισμένου χρόνου να εξασφαλίσουν μια σύμβαση αορίστου χρόνου και να αυξήσουν τα δικαιώματά τους. Αυτό θα συμβάλει, σε κάποιο βαθμό, στην παροχή περισσότερων θέσεων εργασίας, αλλά θα συμβάλει οπωσδήποτε στην παροχή περισσότερων δικαιωμάτων. Είναι επίσης πολύ σημαντικό, αν θέλουμε να μιλάμε για ποιοτικές θέσεις εργασίας.
<P>
Όταν μιλάμε για επένδυση στο ανθρώπινο κεφάλαιο, δεν θα πρέπει να ξεχνάμε ότι το Ευρωπαϊκό Κοινωνικό Ταμείο υπάρχει για να υποστηρίζει όλες αυτές τις πρωτοβουλίες σε όλα τα κράτη μέλη, και ελπίζουμε ότι θα παραμείνει ένα ισχυρό μέσο της ΕΕ για την υποστήριξη όλων αυτών των πρωτοβουλιών για την απασχόληση και την κοινωνική ένταξη.
<P>
Αυτές είναι πρωτοβουλίες για την επόμενη δεκαετία και για όλα τα κράτη μέλη. Δεν αφορούν την αντιμετώπιση βραχυπρόθεσμων έκτακτων δημοσιονομικών καταστάσεων σε ορισμένα κράτη μέλη. Δεν μπορούμε να υποθέσουμε ότι καθ' όλη τη διάρκεια της δεκαετίας θα υπάρχουν έκτακτες δημοσιονομικές καταστάσεις. Δεν πρόκειται προφανώς για μια πολιτική που μπορεί να είναι τόσο συγκεκριμένη και να αντιμετωπίζει τέτοιες καταστάσεις, όμως μπορεί να εφαρμοστεί και στην Ελλάδα και την Ιρλανδία.
<P>
Είναι σαφές ότι η Ελλάδα είναι μία από τις χώρες όπου η αύξηση της ευελιξίας θα μπορούσε να συμβάλει στην τόνωση του επιχειρηματικού επενδυτικού κλίματος, όπως επίσης και στην Ισπανία. " Ιρλανδία είναι μία χώρα που θα μπορούσε να επανασταθμίσει τους παράγοντες της ανταγωνιστικότητας και να εστιαστεί περισσότερο στην επένδυση σε δεξιότητες και εκπαίδευση, σε αντιδιαστολή με τις άλλες πηγές ανταγωνιστικότητας που έχουν χρησιμοποιηθεί εκτενώς το τελευταίο διάστημα.
<P>
Πρέπει, φυσικά, να λάβουμε προσεκτικά υπόψη την πολύ κρίσιμη κατάσταση στην οποία βρισκόμαστε αυτήν τη στιγμή, και ίσως τον επόμενο χρόνο να υπάρχουν ελάχιστες δυνατότητες αύξησης του επιπέδου της απασχόλησης. Πρέπει όμως να δούμε επίσης τη συνολική εικόνα, η οποία θα αρχίσει να βελτιώνεται από το πρώτο εξάμηνο του επόμενου έτους, επειδή οι μεγάλες οικονομίες που οδηγούν την ανάκαμψη σημειώνουν ήδη αύξηση της απασχόλησης. Πιστεύουμε ότι, παρά τους κλυδωνισμούς στον δημοσιονομικό τομέα, η διαδικασία αυτή θα συνεχιστεί και οι ευρωπαϊκές πολιτικές που έχουμε προωθήσει, αν και δεν είναι ικανές για τη μικροδιαχείριση της δημιουργίας θέσεων απασχόλησης στα κράτη μέλη, θα δημιουργήσουν το σωστό πλαίσιο και θα παράσχουν καθοδήγηση στα κράτη μέλη για να συνεχίσουν να εργάζονται για τον στόχο της πλήρους απασχόλησης.
<SPEAKER ID="520" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="793" NAME="Elena Oana Antonescu" LANGUAGE="RO">
" τρέχουσα οικονομική κρίση και διαρθρωτικοί παράγοντες όπως η παγκοσμιοποίηση, η τεχνολογική πρόοδος, η γήρανση του πληθυσμού και η μετάβαση προς μια οικονομία χαμηλών εκπομπών άνθρακα έχουν αναδείξει την ανάγκη προσαρμογής των ευρωπαϊκών πολιτικών απασχόλησης και ανάγκασαν τα θεσμικά όργανα της ΕΕ να επινοήσουν σχετικές λύσεις για την αντιμετώπιση της αύξησης της ανεργίας και την καταπολέμηση της φτώχειας. Πράγματι, η πρωτοβουλία της Επιτροπής στο πλαίσιο της στρατηγικής "ΕΕ 2020" προσφέρει μια απάντηση από την Ευρωπαϊκή Ένωση στις προκλήσεις που προκύπτουν από το τρέχον οικονομικό κλίμα και τις οικονομικές και κοινωνικές μεταβολές που λαμβάνουν χώρα στην αγορά εργασίας. Θέλω να τονίσω πόσο σημαντικό είναι να επιτευχθούν οι δύο στόχοι που ανέφερε η Επιτροπή σε αυτήν την πρωτοβουλία. Αυτοί είναι η έξοδος από την οικονομική κρίση με τη χρήση της βελτίωσης δεξιοτήτων ως εργαλείο για τον σκοπό αυτόν και η διασφάλιση της μακροπρόθεσμης ανταγωνιστικότητας της ευρωπαϊκής οικονομίας μέσω της πρόβλεψης των μελλοντικών αναγκών και της διασφάλισης μιας αρμονικής ισορροπίας μεταξύ της προσφοράς και της ζήτησης για τις δεξιότητες στην αγορά εργασίας. " Ευρώπη πρέπει να αυξήσει την ανταγωνιστικότητά της σε ένα ολοένα και πιο ανταγωνιστικό παγκόσμιο περιβάλλον. Οι δεξιότητες παρέχουν το κλειδί για να βγούμε από την κρίση και να δώσουμε στους ευρωπαίους πολίτες τη δυνατότητα να βελτιώσουν το βιοτικό τους επίπεδο. Επικροτώ αυτήν την πρωτοβουλία η οποία ενθαρρύνει την ανταλλαγή πληροφοριών και τη συμμετοχή των κρατών μελών σε συζητήσεις με στόχο τον προσδιορισμό λύσεων ή πρακτικών που μπορούν να προαγάγουν τη δημιουργία νέων θέσεων εργασίας.
<SPEAKER ID="792" NAME="Vilija Blinkevičiūt" LANGUAGE="LT">
" Ευρωπαϊκή Ένωση ανέλαβε την πολύ φιλόδοξη δέσμευση να αυξήσει το ποσοστό της απασχόλησης σε 75% μέσα στην ερχόμενη δεκαετία. Για να γίνει αυτό πραγματικότητα πρέπει να λάβουμε συγκεκριμένα μέτρα τόσο σε επίπεδο ΕΕ όσο και σε εθνικό επίπεδο. Φρονώ ότι είναι ιδιαίτερα σημαντικό να ενισχυθεί η κοινωνική εταιρική σχέση και ο κοινωνικός διάλογος με συγκεκριμένα μέτρα σε όλα τα επίπεδα - ΕΕ, εθνικό, περιφερειακό, τομεακό και εταιρικό. Δεύτερον, οι δεξιότητες και τα προσόντα των εργαζομένων πρέπει να βελτιώνονται συνεχώς και να ανταποκρίνονται στις ανάγκες της αγοράς εργασίας. Ως εκ τούτου, είναι απαραίτητο να φέρουμε τα συστήματα της γενικής, επαγγελματικής και τριτοβάθμιας εκπαίδευσης πιο κοντά στις ανάγκες της αγοράς εργασίας. Ακούμε συνεχώς ότι απαιτούνται περισσότερες θέσεις εργασίας, αλλά πώς μπορούν να δημιουργηθούν αυτές; Πρέπει να υπάρξει ένας συγκεκριμένος μηχανισμός που θα παρέχει κίνητρα και ορισμένα φορολογικά κίνητρα για τη δημιουργία θέσεων εργασίας για τους νέους και τους ηλικιωμένους. Επίσης, είναι απαραίτητο να αναλύσουμε τον αντίκτυπο των μέσων μικροχρηματοδότησης στην αγορά εργασίας και να παραχωρήσουμε περισσότερη ευελιξία για τη χρήση πόρων από το Ευρωπαϊκό Κοινωνικό Ταμείο. Ελπίζω πραγματικά ότι μια ατζέντα για τις νέες δεξιότητες και θέσεις εργασίας θα παράσχει συγκεκριμένα αποτελέσματα για τους πολίτες των χωρών μας.
<SPEAKER ID="521" NAME="Νίκη Τζαβέλα" LANGUAGE="EN">
Σύμφωνα με την κοινή δήλωση της διάσκεψης κορυφής ΕΕ"ΠΑ του Νοεμβρίου, η δημιουργία θέσεων απασχόλησης αποτελεί προτεραιότητα στο ευρωατλαντικό πλαίσιο. " Επιτροπή θα πρέπει να επαγρυπνεί, ωστόσο, για το αυξανόμενο φαινόμενο της εξωτερικής μετανάστευσης που καταγράφεται στην Ελλάδα· νέα, ειδικευμένα και με υψηλή εξειδίκευση μέλη του εργατικού δυναμικού μεταναστεύουν στον Καναδά, την Αυστραλία και τα "νωμένα Αραβικά Εμιράτα. Φαίνεται ότι η ίδια διαδικασία έχει ξεκινήσει και στην Ιρλανδία. Από την άλλη πλευρά, η Γερμανία ανακοίνωσε ότι χρειάζεται ειδικευμένο εργατικό δυναμικό. Δεν υπάρχει λόγος η Γερμανία να εισαγάγει τέτοιο δυναμικό από τρίτες χώρες. Θα μπορούσε να συμπράξει με τα κράτη μέλη του Νότου για να προσλάβει ειδικευμένο ευρωπαϊκό εργατικό δυναμικό. Είναι πρόθυμη η Επιτροπή να εγκαινιάσει μια συνετή πολιτική απασχόλησης μεταξύ των κρατών μελών που θα υποστηρίζει την ευρωπαϊκή αγορά εργασίας με ευρωπαϊκό εργατικό δυναμικό;

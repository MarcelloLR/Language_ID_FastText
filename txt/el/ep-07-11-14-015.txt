<CHAPTER ID="015">
Τριμηνιαίες στατιστικές για τις κενές θέσεις εργασίας στην Κοινότητα (συζήτηση) 
<SPEAKER ID="420" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Alexandru Athanasiu, εξ ονόματος της Επιτροπής Απασχόλησης και Κοινωνικών Υποθέσεων σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τις τριμηνιαίες στατιστικές για τις κενές θέσεις εργασίας στην Κοινότητα - C6-0090/2007 -.
<SPEAKER ID="421" NAME="Joe Borg">
μέλος της Επιτροπής. - (EN) Κύριε Πρόεδρε, σκοπός αυτού του κανονισμού είναι να θεσπίσει ένα νομικό πλαίσιο για τη συγκέντρωση τριμηνιαίων στατιστικών στοιχείων για τις κενές θέσεις εργασίας. Τα τριμηνιαία στοιχεία για τις κενές θέσεις, διαρθρωμένα ανά οικονομική δραστηριότητα, τα χρειάζονται η Επιτροπή και η Ευρωπαϊκή Κεντρική Τράπεζα για τις οικονομικές και νομισματικές πολιτικές. Επιτρέπουν την παρακολούθηση βραχυπρόθεσμων τάσεων στην αγορά εργασίας και βοηθούν στην αξιολόγηση του επιχειρηματικού κύκλου. Εξαιτίας της σημασίας της, η στατιστική αυτή συμπεριλήφθηκε στην ομάδα των κύριων ευρωπαϊκών οικονομικών δεικτών που καθόρισε η ανακοίνωση της Επιτροπής στο Ευρωπαϊκό Κοινοβούλιο και το Συμβούλιο του έτους 2002 για τις στατιστικές της ευρωζώνης. Τα τριμηνιαία στοιχεία για τις κενές θέσεις είναι ο μόνος από αυτούς τους δείκτες για τον οποίο δεν έχει ακόμα δημιουργηθεί νομική βάση. " προτεινόμενη νομοθετική πράξη θα προβλέπει έναν μηχανισμό εξασφάλισης μιας εναρμονισμένης σειράς στοιχείων για τις κενές θέσεις εργασίας σε όλα τα κράτη μέλη.
<P>
Καταλαβαίνω ότι έγινε συζήτηση για διάφορα θέματα που αφορούν τη νομοθετική πράξη που προτείνει η Επιτροπή και έγιναν ορισμένες αλλαγές. Οι τροπολογίες που προτείνονται στην έκθεση του Κοινοβουλίου περιλαμβάνουν τις αλλαγές στις οποίες προέβη το Συμβούλιο και το κείμενο που σας προτείνεται να εγκρίνετε σήμερα αντικατοπτρίζει τον συμβιβασμό που επιτεύχθηκε μεταξύ των τριών εμπλεκομένων θεσμικών οργάνων - της Ευρωπαϊκής Επιτροπής, του Συμβουλίου και του Ευρωπαϊκού Κοινοβουλίου. Επίσης, υπάρχει συμφωνία στα τρία θεσμικά όργανα ότι η νομοθεσία πρέπει να τεθεί το συντομότερο σε ισχύ. Αυτό ανοίγει τον δρόμο για την έγκριση του κανονισμού σε πρώτη ανάγνωση. Εκφράζω τις ευχαριστίες μου στον εισηγητή κ. Athanasiu για την καλή συνεργασία και την κατανόησή του στο ζήτημα αυτό.
<SPEAKER ID="422" NAME="Alexandru Athanasiu  " AFFILIATION="PSE">
εισηγητής. - (FR) Κύριε Πρόεδρε, αξιότιμοι εκπρόσωποι του Συμβουλίου και της Επιτροπής, κυρίες και κύριοι, θα ήθελα να αρχίσω εκφράζοντας τις ευχαριστίες μου στους συναδέλφους που μου εμπιστεύθηκαν αυτήν την έκθεση και τους σκιώδεις εισηγητές για τη συμβολή τους.
<P>
Ασφαλώς στην κοινωνία που ζούμε η συγκέντρωση στοιχείων έχει γίνει ουσιαστικό εργαλείο ανάλυσης. Τα δεδομένα για τις κενές θέσεις δεν χρησιμοποιούνται μόνο για την εκτίμηση της υγείας της οικονομίας, αλλά και για τον καθορισμό και τη διαμόρφωση ορισμένων πολιτικών. Σήμερα οι στατιστικές για τις κενές θέσεις έχουν άμεσο αντίκτυπο στις χρηματοοικονομικές αγορές. Οι οργανισμοί αξιολόγησης περιμένουν τα στοιχεία αυτά και τα χρησιμοποιούν για τις συστάσεις τους.
<P>
Κύριε Πρόεδρε, οι στατιστικές είναι, μπορώ να πω, ένα απαιτητικό ζήτημα. Αξίζει να παραθέσω το διάσημο σχόλιο του G.O. Ashley: "Όπως άλλες αποκρυφιστικές τεχνικές μαντείας, η στατιστική μέθοδος έχει τη δική της αργκό, που κατασκευάζεται επίτηδες έτσι ώστε να κρύβει τις μεθόδους της από τους αμύητους." Κατά τη συνεργασία μας για το κείμενο αυτό στην Επιτροπή Απασχόλησης και Κοινωνικών Υποθέσεων, οι συνάδελφοί μου κι εγώ προσπαθήσαμε να δώσουμε έμφαση σε τρεις πτυχές.
<P>
Πρώτον, υπάρχει η πολιτική πτυχή του κανονισμού, που επιβεβαιώνει και πάλι, έστω και στο πλαίσιο ενός στατιστικού εργαλείου σαν αυτό, την ιδέα της ελεύθερης κυκλοφορίας των ευρωπαίων πολιτών και τη χωρίς όρους, απεριόριστη και απρόσκοπτη πρόσβαση στην απασχόληση. Ύστερα υπάρχει η κοινωνική πτυχή: η διευκόλυνση όλων των ανθρώπων της Ευρώπης στο να βρουν κατάλληλη απασχόληση και να έχουν πρόσβαση σε πληροφορίες για κενές θέσεις σε ολόκληρη την Ευρωπαϊκή Ένωση. Τέλος - και εδώ πρέπει να ευχαριστήσουμε την Επιτροπή και το Συμβούλιο - υπάρχει η τεχνική πτυχή της ποιότητας των δεδομένων. Μιλάμε για ένα σύστημα που εναρμόνισε τις διαδικασίες και εκσυγχρόνισε αποτελεσματικά τον τρόπο συγκέντρωσης στατιστικών πληροφοριών, με άλλα λόγια για μια βελτιωμένη προσέγγιση της λήψης ακριβών στοιχείων.
<P>
Όπως γνωρίζετε, κύριε Πρόεδρε, κυρίες και κύριοι, παλιότερα δεν είχαμε παρά μόνο μια συμφωνία κυρίων - δηλαδή μια προαιρετική βάση για συλλογή στατιστικών στοιχείων. Ωστόσο η ακριβής ανάλυση εξαρτάται από το να είναι η συλλογή αυτών των στοιχείων υποχρεωτική και ενιαία. Γι' αυτό, ένας κανονισμός είναι μια καλύτερη νομική βάση από μια οδηγία διότι οι διατάξεις ενός κανονισμού, σε αντίθεση με εκείνες μιας οδηγίας, είναι ταυτόσημες σε ολόκληρη την Ένωση: τα κράτη μέλη δεν μπορούν να τις εφαρμόσουν πλημμελώς ή επιλεκτικά και δεν έχουν επιλογή ως προς τις μεθόδους επιδίωξης των συμφωνημένων στόχων.
<P>
Ένας από τους στόχους της στρατηγικής της Λισαβόνας είναι να φέρει περισσότερους ανθρώπους στην αγορά εργασίας, ταυτόχρονα δε είναι ανάγκη να δημιουργηθούν περισσότερες θέσεις εργασίας, και γι' αυτό χρειάζεται το καλύτερο δυνατό σύστημα ενημέρωσης για την προσφορά και ζήτηση εργασίας. " ποιότητα της ενημέρωσης μπορεί να είναι το κλειδί της επιτυχίας και σήμερα γνωρίζουμε όλοι ότι η ενημέρωση είναι δύναμη. Αυτό ισχύει στην οικονομία και αλλού και γι' αυτό φάνηκε αναγκαίο να αναπτυχθεί και να δημοσιευθεί ένας διαρθρωτικός δείκτης για τις κενές θέσεις που μπορεί να μετρήσει τη στενότητα της αγοράς εργασίας και να δείξει πού υπάρχουν ελλείψεις σε δεξιότητες.
<P>
" Επιτροπή και η Ευρωπαϊκή Κεντρική Τράπεζα χρειάζονται επίσης τριμηνιαία στοιχεία για τις κενές θέσεις προκειμένου να παρακολουθούν τη διακύμανση των αριθμών των κενών θέσεων σε συγκεκριμένους τομείς της οικονομίας. Τα αριθμητικά στοιχεία για τις κενές θέσεις είναι μέρος μιας σειράς μειζόνων ευρωπαϊκών οικονομικών δεικτών και χρειάζονται για την αξιολόγηση των συνθηκών που επικρατούν στην αγορά εργασίας της ΕΕ και στη ζώνη του ευρώ στο πλαίσιο του σχεδίου δράσης για την ΟΝΕ.
<P>
Κύριε Πρόεδρε, θα τελειώσω παραθέτοντας τα λόγια του Abbé Pierre που είπε ότι πολλοί πολιτικοί γνωρίζουν τη φτώχεια μόνο μέσα από τις στατιστικές, κανείς όμως δεν έχει κλάψει μέχρι τώρα για στατιστικές. Πρέπει να είμαστε πεπεισμένοι για την ανάγκη ενός πιο αποτελεσματικού από τεχνική άποψη μηχανισμού για τη συγκέντρωση όλων των απαραίτητων στατιστικών στοιχείων. Ως πολιτικοί μπορούμε να εκπληρώσουμε το καθήκον μας διευκολύνοντας τους ανθρώπους να βρουν κατάλληλη εργασία. Αυτές οι στατιστικές θα μας δώσουν τη δυνατότητα να διευκολύνουμε τις προσπάθειές τους.
<SPEAKER ID="423" NAME="José Albino Silva Peneda">
εξ ονόματος της Ομάδας PPE-DE. - (PT) Κύριε Πρόεδρε, κύριε Επίτροπε, κυρίες και κύριοι, θα ήθελα αρχικά να ευχαριστήσω τον εισηγητή κ. Athanasiu που είχα την ευκαιρία να συναντήσω αρκετές φορές τους τελευταίους μήνες και που μας παρουσιάζει τώρα τα αποτελέσματα μιας κατά τη γνώμη μου εξαίρετης εργασίας.
<P>
Παρακολούθησα το περιεχόμενο της έκθεσης που συζητάμε σήμερα, καθώς και διαπραγματεύσεις με την Επιτροπή και το Συμβούλιο από τον Ιούνιο του τρέχοντος έτους και μπορώ τώρα να πω με βεβαιότητα εξ ονόματος της Ομάδας ΕΛΚ-ΕΔ ότι επιτεύχθηκε η εκπόνηση ενός πολύ ποιοτικού και υγιούς συμβιβαστικού κειμένου. Εάν το Κοινοβούλιο εγκρίνει σε αυτή τη σύνοδο της Ολομέλειας τις τροπολογίες στην πρόταση της Επιτροπής, πράγμα που ελπίζω, γνωρίζουμε ότι το Συμβούλιο είπε ήδη ότι θα εγκρίνει και αυτό την τροποποιημένη πρόταση κανονισμού.
<P>
Πιστεύω ότι αυτή η έκθεση θα αποδειχθεί ένα χρήσιμο μέσο για να επισημανθούν οι τομείς και οι περιφέρειες της ΕΕ όπου χρειάζονται εργαζόμενοι και για να προαγάγει ως εκ τούτου τη φερεγγυότητα και την καλύτερη διαχείριση της κατάρτισης. Θα ήθελα επίσης να επιστήσω την προσοχή σε μια κατά τη γνώμη μου σημαντική πτυχή: το περιεχόμενο αυτής της έκθεσης δεν σημαίνει μεγαλύτερη γραφειοκρατική επιβάρυνση ή περισσότερη ασυνεπή νομοθεσία, γιατί στη σημερινή μορφή της αποφεύγει την αλληλεπικάλυψη των πρωτοβουλιών και την συμπερίληψη μέσων που υπάρχουν ήδη.
<P>
Από την άλλη, η έκθεση αποτελεί έναν καλό συμβιβασμό μεταξύ της ανάγκης παροχής πληροφοριών για στατιστικούς σκοπούς και της ανάγκης να εξασφαλιστεί ότι οι επιχειρήσεις, ιδίως οι μικρές και μεσαίες, δεν θα επιβαρυνθούν με περιττές γραφειοκρατικές διαδικασίες.
<P>
Επομένως πιστεύω ότι εκπληρώθηκαν όλες οι προϋποθέσεις για να εγκριθεί η έκθεση τώρα σε πρώτη ανάγνωση και αυτήν την απόφαση συνιστώ στο Σώμα.
<SPEAKER ID="424" NAME="Proinsias De Rossa">
εξ ονόματος της Ομάδας PSE. - (EN) Κύριε Πρόεδρε, καθώς απόψε έχω τέσσερα λεπτά ομιλίας, δηλαδή 400% παραπάνω από ό,τι έχω κανονικά στη διάθεσή μου, πρέπει να αποφύγω να γίνω υπερβολικά φλύαρος. Έτσι, συνεχίζω.
<P>
Παρότι ο προτεινόμενος κανονισμός είναι εξαιρετικά τεχνικής φύσεως, η αξία του για την Ευρώπη και τα κράτη μέλη δεν θα πρέπει να υποτιμηθεί. " επαναφορά της Ατζέντας της Λισαβόνας για περισσότερες και καλύτερες θέσεις εργασίας το 2005 γέννησε την ανάγκη για ακριβείς, επίκαιρες και συγκρίσιμες στατιστικές για τις κενές θέσεις στην Ευρώπη ανά περιφέρεια και οικονομική δραστηριότητα. Αυτό είναι καθοριστικό για τον προγραμματισμό όσον αφορά τις ανάγκες της αγοράς εργασίας και των εισερχομένων σε αυτή.
<P>
Επιδοκιμάζω το γεγονός ότι στην προκειμένη περίπτωση διαπραγματευόμαστε έναν κανονισμό κι όχι μια οδηγία, γιατί αυτό εξασφαλίζει την ταχύτερη εφαρμογή μετά από την έγκριση. Επίσης, εφαρμόζεται, φυσικά, άμεσα και με τον ίδιο τρόπο σε όλα τα κράτη μέλη και έτσι δεν είναι πιθανό να δοθούν διαφορετικοί ορισμοί ή ερμηνείες από τα επιμέρους κράτη μέλη. Για παράδειγμα, δεν είναι ανάγκη να μεταφερθεί στην εθνική νομοθεσία κι έτσι αποφεύγονται οι καθυστερήσεις που μπορεί να επιφέρει αυτό.
<P>
Αυτό είναι ένα εξαίρετο παράδειγμα για το πώς η ΕΕ μπορεί να αναβαθμίσει το έργο των κρατών μελών, πράγμα που δεν μπορεί να επιτευχθεί όταν εργάζονται μόνα τους ή και όταν συνεργάζονται. Ωστόσο χρειάστηκαν δυο χρόνια για να φθάσει αυτή η νομοθεσία σε αυτό το στάδιο και γι' αυτό ελπίζω ότι θα καταστεί δυνατή η ολοκλήρωση μιας συμφωνίας με το Συμβούλιο και θα εγκριθεί σε αυτή την πρώτη ανάγνωση.
<P>
Γνωρίζω ότι στην Ιρλανδία δεν συγκεντρώνουμε στοιχεία για τις κενές θέσεις, όμως διεξάγονται εργασίες από την Κεντρική Στατιστική Υπηρεσία, που χαίρει μεγάλης εκτίμησης, και ελπίζω ότι μέσα σε περίπου ένα χρόνο η Ιρλανδία θα μπορεί να συμμετάσχει πλήρως στο σύστημα.
<P>
Επιδοκιμάζω κι εγώ την πρόταση να συμπεριληφθούν οι προσωπικές υπηρεσίες, οι θέσεις εργασίας στη γεωργία κλπ., οι εργοδότες με λιγότερους από 10 εργαζομένους και η φύση της σύμβασης εργασίας. Θεωρώ πως αυτό είναι ιδιαίτερα σημαντικό ενόψει της αυξανόμενης ανησυχίας για την αστάθεια της εργασίας και των φόβων που γεννιούνται σε ορισμένες περιοχές από την κατεύθυνση προς την ευελιξία με ασφάλεια.
<P>
Ελπίζω ότι θα καταστεί δυνατή μια συμφωνία και ότι θα μπορέσουμε να συνεχίσουμε το έργο της καθιέρωσης κοινών στατιστικών σε ολόκληρη την Ευρωπαϊκή Ένωση.
<SPEAKER ID="425" NAME="Marian Harkin">
εξ ονόματος της Ομάδας ALDE. - (EN) Κύριε Πρόεδρε, θα ήθελα αρχικά να συγχαρώ τον εισηγητή για την εξαίρετη εργασία του γι' αυτήν την πρόταση κανονισμού για τη συγκέντρωση τριμηνιαίων στατιστικών σχετικά με τις κενές θέσεις εργασίας στην Κοινότητα.
<P>
Επιτρέψτε μου να πω καταρχάς ότι οι ποιοτικές, ενημερωμένες και έγκυρες στατιστικές είναι η βάση για καλές πολιτικές αποφάσεις. Αυτό ισχύει ιδιαίτερα σε επίπεδο ΕΕ όπου έχουμε να κάνουμε με 27 διαφορετικές χώρες που προσπαθούν όλες στο συγκεκριμένο πλαίσιο να επιτύχουν τους στόχους της Λισαβόνας. Πραγματικά, κατά τη γνώμη μου, κάθε βοήθεια ή υποστήριξη που μπορεί να δοθεί στα κράτη μέλη για την επίτευξη αυτών των σκοπών - δηλαδή της δημιουργίας περισσότερων και καλύτερων θέσεων εργασίας - αξίζει ασφαλώς τον κόπο.
<P>
Υποστηρίζω πλήρως την ιδέα ότι ενώ οι απαιτούμενες πληροφορίες μπορούν να συγκεντρώνονται από τα ίδια τα κράτη μέλη βάσει του κανονισμού αυτού προκειμένου να εξασφαλιστεί η συγκρισιμότητα των δεδομένων, εξακολουθούμε να χρειαζόμαστε την Επιτροπή για τον συντονισμό της εναρμόνισης των στατιστικών στοιχείων. Σε αυτό το πλαίσιο με ικανοποιεί το γεγονός ότι χρειαζόμαστε έναν κανονισμό - κι όχι μια οδηγία - και ότι ο προτεινόμενος κανονισμός περιλαμβάνει τις ελάχιστες απαιτήσεις για την επίτευξη των επιδιωκομένων στόχων και δεν πηγαίνει πέρα από αυτά.
<P>
Σε αυτό το πλαίσιο πιστεύω ότι δεν υπάρχει λόγος να πω περισσότερα, εκτός από το ότι χαίρομαι ιδιαίτερα βλέποντας ότι ζητάμε από τα κράτη μέλη να διαβιβάζουν πληροφορίες για υπηρεσίες προσωπικής φροντίδας, υπηρεσίες που παρέχονται στην κατοικία και δραστηριότητες κοινωνικής εργασίας χωρίς διαμονή. Αυτές οι πληροφορίες έχουν τεράστια σημασία εξαιτίας της αύξησης του αριθμού των ασχολούμενων με την περίθαλψη στην ΕΕ. " γήρανση του πληθυσμού μας είναι μια μεγάλη δημογραφική πρόκληση και η φροντίδα είναι ουσιαστικό στοιχείο για την αντιμετώπισή της. Όσοι από εμάς θα έχουν την τύχη να ζήσουν αρκετά, είναι πιθανότερο να χρειαστούν κάποιου είδους περίθαλψη και αυτό αποτελεί αναμφίβολα μια αναπτυσσόμενη αγορά με ευκαιρίες απασχόλησης στην ΕΕ. Ενώ το μεγαλύτερο μέρος της απασχόλησης που αφορά την περίθαλψη γίνεται αμισθί και προφανώς θα παραμείνει έτσι σε μεγάλο μέτρο, οι ευκαιρίες για απασχόληση στον τομέα αυτόν θα αυξηθούν. Ως εκ τούτου χρειαζόμαστε αξιόπιστες και καλής ποιότητας στατιστικές για να προετοιμαστούμε για την αντιμετώπιση της πτυχής της περίθαλψης που ενέχει η δημογραφική πρόκληση.
<P>
Τελειώνοντας, όπως είπα και προηγουμένως, σε γενικό ή σφαιρικό πλαίσιο, οι ποιοτικές, έγκυρες, επίκαιρες, συγκρίσιμες και συνεκτικές πληροφορίες είναι ένα εξαιρετικά πολύτιμο εργαλείο για τον σχεδιασμό μιας καλής πολιτικής, υπό την προϋπόθεση φυσικά ότι εμείς ως πολιτικοί θα κάνουμε χρήση των πληροφοριών που μας προσφέρονται.
<SPEAKER ID="426" NAME="Ewa Tomaszewska">
εξ ονόματος της Ομάδας UEN. - (PL) Κύριε Πρόεδρε, η υλοποίηση της Ατζέντας της Λισαβόνας για την αύξηση του αριθμού ποιοτικών θέσεων εργασίας απαιτεί ορισμένα εργαλεία. Ένα από αυτά είναι οι τριμηνιαίες στατιστικές για τις κενές θέσεις στην κοινότητα. " Eurostat πρέπει να έχει μια νομική βάση για τη συγκέντρωση δεδομένων για τις κενές θέσεις. Μια άγραφη συμφωνία δεν αρκεί και δεν εξασφαλίζει τη συγκρισιμότητα και την πληρότητα των δεδομένων.
<P>
Τώρα, πιο συγκεκριμένα: η πρώτη τροπολογία σημαίνει στην πράξη αύξηση της γραφειοκρατικής επιβάρυνσης για τις μικρές επιχειρήσεις, ακριβώς όμως σε αυτές τις επιχειρήσεις υπάρχει διαρκώς αυξανόμενο ποσοστό απασχολουμένων και ως εκ τούτου οι πληροφορίες για την κατάσταση στις εν λόγω επιχειρήσεις γίνονται όλο και πιο χρήσιμες.
<P>
Υποστηρίζω τη δεύτερη τροπολογία που συμπεριλαμβάνει τους κοινωνικούς εταίρους στην εφαρμογή του κανονισμού.
<P>
" τροπολογία 3 βάζει τάξη στη μέθοδο υποβολής στοιχείων ακόμα κι όταν δίδονται προαιρετικά, και αυτό την κάνει ζωτικής σημασίας.
<P>
Επίσης, υποστηρίζω την τροπολογία 17 που εξασφαλίζει τη δημοσίευση των δεδομένων προσφέροντας έτσι τη δυνατότητα χρησιμοποίησής τους για την εξαγωγή πρακτικών συμπερασμάτων.
<P>
Θα ήθελα να συγχαρώ τον εισηγητή.
<SPEAKER ID="427" NAME="Jiří Maštálka">
εξ ονόματος της Ομάδας GUE/NGL. - (CS) Κυρίες και κύριοι, θα ήθελα κι εγώ να συνταχθώ με όσους θέλουν να συγχαρούν τον εισηγητή και να τον ευχαριστήσουν για την έκθεσή του. Υποστηρίζω όπως και εκείνος ότι η συγκέντρωση καλής ποιότητας, συγκρίσιμων στατιστικών για τις κενές θέσεις εργασίας είναι ευρωπαϊκή προτεραιότητα. Επίσης, είμαι βέβαιος ότι η συγκέντρωση αυτών των στατιστικών στοιχείων απλώς στο πλαίσιο μιας συμφωνίας κυρίων δεν αρκεί και ότι είναι απαραίτητο να εγκριθεί μια νομοθετική πράξη σε ευρωπαϊκό επίπεδο για να εξασφαλιστεί η συγκέντρωση εναρμονισμένων και ποιοτικών στατιστικών στοιχείων σε όλα τα κράτη μέλη. Μόνο η Επιτροπή μπορεί να συντονίσει την αναγκαία εναρμόνιση των στατιστικών πληροφοριών σε κοινοτικό επίπεδο.
<P>
Την ίδια άποψη υποστήριξα και πρόσφατα εκφράζοντας τη γνώμη μου για την πρόταση κανονισμού του Ευρωπαϊκού Κοινοβουλίου και του Συμβουλίου για τις κοινοτικές στατιστικές για τη δημόσια υγεία και την υγεία και την ασφάλεια στον χώρο εργασίας. Επίσης, με ευχαρίστησαν πολύ τα αποτελέσματα του τριμερούς διαλόγου μεταξύ του εισηγητή, της Επιτροπής και της Προεδρίας. Οι συμβιβαστικές προτάσεις που ακολούθησαν, βελτίωσαν σημαντικά την ποιότητα του εγγράφου. Όπως και οι σκιώδεις εισηγητές των άλλων πολιτικών Ομάδων, υπέγραψα κι εγώ με μεγάλη χαρά εξ ονόματος της Ομάδας GUE/NGL.
<P>
Από αυτές τις συμβιβαστικές προτάσεις θα ήθελα να δώσω ιδιαίτερη έμφαση στη σημαντική συνεισφορά της πρότασης να συμπεριληφθούν στα στατιστικά στοιχεία επιχειρήσεις με λιγότερους από 10 εργαζομένους, στην πρόταση για διάκριση μεταξύ κενών θέσεων ορισμένου χρόνου από τις μόνιμες θέσεις και στην πρόταση εξασφάλισης ότι πρόσβαση στα δεδομένα θα έχουν όσο γίνεται περισσότεροι ευρωπαίοι πολίτες.
<P>
Τέλος, θα ήθελα να πω ότι επιδοκιμάζω τον ορισμό των κριτηρίων ποιοτικής αξιολόγησης γιατί μόνο έγκυρα, ακριβή, επικαιροποιημένα και εκτενή δεδομένα για τις κενές θέσεις μπορούν να βοηθήσουν στην καταπολέμηση της ανεργίας στην Κοινότητα.
<SPEAKER ID="428" NAME="Derek Roland Clark">
εξ ονόματος της Ομάδας IND/DEM. - (EN) Κύριε Πρόεδρε, οι πληροφορίες για αλλαγές στις κενές θέσεις εργασίας με σκοπό τη διαπίστωση των ελλείψεων στην εργασία φαίνονται καλές. Όμως ασφαλώς δεν αρκεί η εκπόνηση στατιστικών. Πρέπει να δίνεται η δυνατότητα στους εργοδότες να καλύπτουν τις θέσεις και στους εργαζομένους να βρίσκουν εργασία όσο πιο γρήγορα γίνεται, άρα σε τριμηνιαία βάση.
<P>
Σήμερα οι εθνικές στατιστικές καταρτίζονται από τα ίδια τα κράτη μέλη και η Επιτροπή φαίνεται πως προτιμά να το χρησιμοποιήσει αυτό αντί να θεσπίσει ένα κοινό πλαίσιο διεπόμενο από έναν ενιαίο κοινοτικό κανονισμό, επιλογή Γ. Έτσι, η μανία εναρμόνισης της ΕΕ μετατρέπει ένα απλό σύστημα σε ένα γραφειοκρατικό και χρονοβόρο σύστημα.
<P>
Ο πραγματικός σκοπός είναι ο κεντρικός έλεγχος. Θα δούμε άραγε σύντομα να απαιτείται να συμβουλεύονται οι εργοδότες και όσοι αναζητούν εργασία ένα γραφείο της ΕΕ; Οδηγούν όλα αυτά στην κατεύθυνση των θέσεων εργασίας; Ασφαλώς οδηγούν σε μια προγραμματική ευρωπαϊκή οικονομία δηλώνοντας το τέλος του ονείρου μιας Ευρώπης με όλο και πιο μεγάλη ευημερία, με πλήρη απασχόληση και έντονη καινοτομία.
<P>
Σε μια παγκοσμιοποιημένη αγορά, ο μόνος τρόπος για να διατηρήσει κανείς την ανταγωνιστικότητά του είναι να παραμένει χαλαρός, έτοιμος να καλύψει το κενό, έτοιμος να εκμεταλλευτεί ένα άνοιγμα, έτοιμος για όλα. Αυτό δεν το επιτυγχάνουν οι στήλες με στατιστικές σε άπειρα φύλλα χαρτιού ή κλειδωμένες σε έναν σκληρό δίσκο - οι απλοί πολίτες είναι εκείνοι που βρίσκουν ξαφνικά την ευκαιρία και χτυπούν γρήγορα, πριν από τους άλλους. Αν θέλουν τη δεύτερη θέση, βάλτε τους εργοδότες να ξεφυλλίζουν τις στατιστικές - όσο το κάνουν αυτό, αλλού κάποιοι πονηροί μπαίνουν πρώτοι και κυριεύουν την αγορά.
<P>
Ακόμα χειρότερα, η τροπολογία αριθ. 8 - εφόσον εγκριθεί - επιτρέπει στην υπηρεσία σύγκρισης να απορρίπτει ως εσφαλμένα τα εθνικά αριθμητικά στοιχεία και να τα αντικαθιστά με δικά της. Έτσι, μπορεί να δημιουργηθεί μια εσφαλμένη εικόνα όπως τη θέλουν οι κεντρικοί ελεγκτές, που θα παραπλανά τους πολίτες. Αυτά για την ενημέρωση των πολιτών!
<P>
Τέλος, η τροπολογία αριθ. 3 ενθαρρύνει τον αποκλεισμό της γεωργίας, της αλιείας και της δασοκομίας από αυτήν την προβληματική. Γιατί όμως συμβαίνει αυτό; Δεν ξέρω πολλά για τη δασοκομία, αλλά τα αριθμητικά στοιχεία του "νωμένου Βασιλείου για τη γεωργία και την αλιεία είναι τρομακτικά. Από το 1973 που υπαχθήκαμε στην ΚΓΠ, οι βρετανοί αγρότες που εγκατέλειψαν τη γη και εκείνοι που αυτοκτόνησαν είναι περισσότεροι από κάθε άλλη συγκρίσιμη περίοδο στην ιστορία μας. Ο αλιευτικός μας στόλος, που μειώθηκε περίπου κατά το ένα τέταρτο από το 1973, αποδεικνύει την καταστροφή που προξένησε η σαθρή ΚΑΠ.
<P>
Δεν είναι περίεργο που ορισμένοι θέλουν να κρατήσουν αυτά τα στοιχεία έξω από τις πανευρωπαϊκές στατιστικές. Δεν υπάρχει λόγος να ανησυχήσουν οι πολίτες, έτσι δεν είναι;
<SPEAKER ID="429" NAME="Zdzisław Kazimierz Chmielewski" AFFILIATION="PPE-DE">
(PL) Κύριε Πρόεδρε, κάθε προσπάθεια εκσυγχρονισμού της ΕΕ είναι άξια σεβασμού, ιδίως εάν αφορά το θέμα της απασχόλησης. Κατά τη γνώμη μου, η απασχόληση είναι ο πιο καίριος κρίκος στον κοινωνικό και οικονομικό μετασχηματισμό μιας ολοκληρωμένης Ευρώπης. Ο εισηγητής αντιμετώπισε μια ατμόσφαιρα προσδοκίας να συνοδεύει αυτή τη νομοθετική πρωτοβουλία και έδωσε στην έκθεσή του μια πολύ προσβάσιμη και πραγματικά ενδιαφέρουσα μορφή.
<P>
Ο κανονισμός του Ευρωπαϊκού Κοινοβουλίου και του Συμβουλίου αντικαθιστά υφιστάμενες πρακτικές συγκέντρωσης δεδομένων για τις κενές θέσεις που βασίζονται σε μια συμφωνία κυρίων με μια απόφαση θέσπισης ενός νομοθετικού πλαισίου για τη δραστηριότητα αυτή. Αυτό προσφέρει την ευκαιρία βελτίωσης της επόμενης φάσης της διαδικασίας ολοκλήρωσης των πληροφοριών που, παρενθετικά, εντάσσονται στους βασικούς ευρωπαϊκούς οικονομικούς δείκτες. Έτσι εμφανίστηκε η ανάγκη μιας νομικής βάσης που θα βοηθούσε στη δημιουργία των απαραίτητων μεθοδολογικών πυλώνων για τη συνόψιση των αυξανόμενων δεδομένων που συγκεντρώνονται.
<P>
Ο κανονισμός αυτός υπόσχεται και να δημιουργήσει ένα άλλου είδους πλεονέκτημα. Θεσπίζει υψηλότερες προδιαγραφές για την ποιότητα και τη συγκρισιμότητα των στατιστικών. Ακόμα, θα διευκολύνει την ανάπτυξη αποτελεσματικών πολιτικών για την απασχόληση που θα βασίζονται σε αξιόπιστα δεδομένα τόσο σε εθνικό όσο και σε διεθνές επίπεδο. Ταυτόχρονα θα καταστεί δυνατός ο έλεγχος της υλοποίησης τέτοιων πολιτικών στις επιμέρους χώρες. Οι κυβερνήσεις των επονομαζομένων νέων χωρών της ΕΕ υπογράμμισαν ότι χάρη στις τριμηνιαίες στατιστικές θα έχουν στη διάθεσή τους ένα κοινό σύστημα δεικτών που είναι ουσιαστικό για τον έλεγχο της αγοράς εργασίας. Επίσης, επισήμαναν με κάποια ανακούφιση ότι η θέσπιση αυτού του κανονισμού δεν σημαίνει πως θα χρειαστούν πρόσθετοι πόροι για τη συγκέντρωση των τριμηνιαίων δεδομένων.
<P>
Αιτιολογώντας τη θέση της για την πρόταση αυτή, η πολωνική κυβέρνηση υπογράμμισε ότι η ενοποίηση των δεδομένων σε ευρωπαϊκό επίπεδο μαζί με τον έλεγχο της ποιότητάς τους θα οδηγήσει σε περισσότερες γνώσεις για τις μεταβολές στα επίπεδα της ζήτησης συγκεκριμένων προσόντων και στην αποτελεσματικότερη παρακολούθηση της κατάστασης στην αγορά εργασίας της Πολωνίας. Ακόμα, θα διευκολύνει τη διεξαγωγή πιο ακριβών προβλέψεων για την απασχόληση και τις αμοιβές. " συγκρισιμότητα των δεδομένων σε ευρωπαϊκό επίπεδο θα καταστήσει δυνατή την αξιολόγηση της έκτασης των ανισορροπιών στις εθνικές αγορές εργασίας συγκριτικά με τις υπόλοιπες χώρες της ΕΕ. Επίσης, έχει συγκεκριμένα πρακτικά αποτελέσματα αναφορικά με τη συσχέτιση της πολιτικής για την απασχόληση με τη ζήτηση, καθώς και για τον προγραμματισμό της κατεύθυνσης της επαγγελματικής κατάρτισης των μελλοντικών εργαζομένων.
<SPEAKER ID="430" NAME="Bogdan Golik" AFFILIATION="PSE">
(PL) Κύριε Πρόεδρε, θα ήθελα να εκφράσω την υποστήριξή μου για την πρόταση κανονισμού του Ευρωπαϊκού Κοινοβουλίου και του Συμβουλίου σχετικά με τις τριμηνιαίες στατιστικές για τις κενές θέσεις εργασίας στην Κοινότητα. Όλοι συμφωνούν ότι είναι πολύ σημαντικό να συγκεντρώνονται συστηματικά και με ενιαίο τρόπο τα δεδομένα αυτά βάσει θεσπισμένων προδιαγραφών σε όλα τα κράτη μέλη. " αξία των πληροφοριών που θα συγκεντρώνονται με τον τρόπο αυτόν είναι αδιαμφισβήτητη για την εκτίμηση της κατάστασης στην αγορά εργασίας στην Ευρωπαϊκή Ένωση και για τη λειτουργία της Ευρωπαϊκής Κεντρικής Τράπεζας.
<P>
" σημερινή κατάσταση όπου τα δεδομένα αυτά συγκεντρώνονται βάσει άγραφης συμφωνίας δείχνει ξεκάθαρα ότι η μέθοδος αυτή δεν είναι αποτελεσματική και πρέπει να αλλάξει. Μόνο με την έγκριση αυτού του κανονισμού που θεσπίζει τους ίδιους κανόνες για την εκπόνηση υψηλής ποιότητας στατιστικών σε ολόκληρη την Κοινότητα θα καταστεί δυνατό να έχουμε μια ακριβή εικόνα και μια ανάλυση των παραγόντων που συναποτελούν τη γενική κατάσταση και τις γενικές συνθήκες στην αγορά εργασίας.
<P>
Ο κανονισμός δεν υποχρεώνει μόνο τα κράτη μέλη να εκπονούν στατιστικές βάσει καλά ορισμένων προτύπων, αλλά και τα βοηθά να το κάνουν παρέχοντας έτοιμα εργαλεία για τον σκοπό αυτόν. " ενοποίηση αυτής της έρευνας σε ευρωπαϊκό επίπεδο θα βοηθήσει στη διεύρυνση των γνώσεών μας για τις διακυμάνσεις της ζήτησης συγκεκριμένων επαγγελμάτων στις εθνικές αγορές και θα καταστήσει δυνατές ακριβέστερες προβλέψεις για την απασχόληση και τις αμοιβές.
<P>
Γι' αυτούς τους λόγους είναι ζωτικής σημασίας να τεθεί σε ισχύ ένα νομοθετικό κείμενο που θα ορίζει με σαφήνεια και διαφάνεια όλους τους κανόνες σχετικά με τη συγκέντρωση στοιχείων για τις κενές θέσεις σε ολόκληρη την Κοινότητα.
<SPEAKER ID="431" NAME="Πρόεδρος">
" συζήτηση έληξε.
<P>
" ψηφοφορία θα γίνει την Πέμπτη στις 12:00.

<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 27 Οκτωβρίου 2005. 
<SPEAKER ID="3" LANGUAGE="" NAME="Πρόεδρος." AFFILIATION="(Το Σώμα, όρθιο, τηρεί ενός λεπτού σιγή)">
<P>
Κυρίες και κύριοι, όπως γνωρίζετε, στις 9 Νοεμβρίου, οι τρομοκράτες χτύπησαν ξανά, επιδεικνύοντας τις τρομακτικές τους ικανότητες σε όλο τους το εύρος, αυτήν τη φορά στην Ιορδανία.
<P>
Θα έχουμε την ευκαιρία να συζητήσουμε το φαινόμενο της τρομοκρατίας και τον πιο αποτελεσματικό τρόπο αντιμετώπισής του στις συζητήσεις που θα πραγματοποιηθούν επ’ ευκαιρία της 10ης επετείου της Δήλωσης της Βαρκελώνης.
<P>
Αυτό το θέμα θα είναι σίγουρα στην ημερήσια διάταξη και θα περιληφθεί στις συζητήσεις που θα διεξαγάγουμε στο Ραμπάτ στις 20 και 21 Νοεμβρίου, κατά την έκτακτη σύνοδο της Ευρωμεσογειακής Κοινοβουλευτικής Συνέλευσης, και επίσης στη Βαρκελώνη, στις 27 και 28 του μηνός, στη σύνοδο κορυφής των αρχηγών κρατών και κυβερνήσεων.
<SPEAKER ID="4" LANGUAGE="" NAME="Πρόεδρος." AFFILIATION="Τετάρτη:">
<P>
   Το τελικό σχέδιο της ημερήσιας διάταξης για την παρούσα περίοδο συνόδου και την περίοδο συνόδου του Νοεμβρίου II, που κατάρτισε η Διάσκεψη των Προέδρων κατά τη συνεδρίαση της 10ης Νοεμβρίου, σύμφωνα με τα άρθρα 130 και 131 του Κανονισμού, έχει διανεμηθεί.
<P>
Έχει προταθεί μία μικρή τροποποίηση. Το Συμβούλιο μού ζήτησε να αντιστραφεί η σειρά των δύο σημείων της ημερήσιας διάταξης που είναι προγραμματισμένα για το πρωί της Τετάρτης. Η πρόταση είναι να συζητηθεί πρώτα η κατάσταση στο Ιράκ, παρουσία του Λόρδου Bach και, εν συνεχεία, να πραγματοποιηθεί η κοινή συζήτηση σχετικά με τις κλιματικές αλλαγές. Αυτή η αλλαγή στην ημερήσια διάταξη θα επιτρέψει στην κ. Beckett, την αρμόδια υπουργό για αυτό το θέμα, να είναι παρούσα στο Κοινοβούλιο.
<SPEAKER ID="5" LANGUAGE="" NAME="Πρόεδρος." AFFILIATION="">
<SPEAKER ID="6" LANGUAGE="PL" NAME="Zbigniew Krzysztof Kuźmiuk (PPE-DE ). –" AFFILIATION="">
<P>
    Κύριε Πρόεδρε, θα ήθελα να εκφράσω την ανησυχία μου για τα σχόλια που έκανε πρόσφατα ο αρμόδιος για το εμπόριο Ευρωπαίος Επίτροπος, κ. Peter Mandelson, σχετικά με τις διαπραγματεύσεις που πραγματοποιούνται υπό την αιγίδα του Παγκόσμιου Οργανισμού Εμπορίου.
<P>
Πιστεύω ότι ένα από αυτά τα σχόλια, το οποίο έκανε κατά τη διάρκεια μιας συνάντησης των υπουργών Εξωτερικών των κρατών μελών της ΕΕ, η οποία πραγματοποιήθηκε στο Λουξεμβούργο στις 18 Οκτωβρίου 2005, είχε έναν ιδιαίτερα ανησυχητικό χαρακτήρα. Μεταξύ άλλων, ο Επίτροπος Mandelson είπε σε εκείνη τη συνεδρίαση ότι η Ευρωπαϊκή Ένωση πρέπει να κάνει παραχωρήσεις σε άλλες χώρες κατά τη διάρκεια των διαπραγματεύσεων του ΠΟΕ, εφόσον συνολικά η Ευρωπαϊκή Ένωση θα κέρδιζε περισσότερα από την εξαγωγή των βιομηχανικών προϊόντων από ό,τι θα έχανε από τη μείωση της προστασίας για τη γεωργία.
<P>
Αυτό ίσως σημαίνει ότι ο Επίτροπος επιθυμεί να θυσιάσει τα συμφέροντα της ευρωπαϊκής γεωργίας, κατά τη διάρκεια της συνόδου κορυφής του Δεκεμβρίου στο Χονγκ Κονγκ, υπέρ κάποιων συγκεχυμένων κατακτήσεων σε άλλους τομείς. Πιστεύω ότι ο Επίτροπος έχει σαφώς υπερβεί τα όρια της εξουσίας του με αυτό το σχόλιο. Αν οι ιδέες του γίνουν πράξη, περίπου 1,2 εκατ. θέσεις εργασίας θα μπορούσαν να χαθούν στην ΕΕ στον γεωργικό τομέα και σε συναφείς τομείς.
<P>
Θα ήθελα να καλέσω τον Πρόεδρο του Ευρωπαϊκού Κοινοβουλίου να θέσει τις ανησυχίες αυτές υπόψη του κ. Barroso, του Προέδρου της Ευρωπαϊκής Επιτροπής. 
<SPEAKER ID="7" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κύριε Kuźmiuk. Θα το κάνω την επόμενη φορά που θα έχω την ευκαιρία να μιλήσω μαζί του. 
<SPEAKER ID="8" LANGUAGE="" NAME="Νικόλαος Σηφουνάκης (PSE ). –" AFFILIATION="Χειροκροτήματα">
<P>
Είδαμε παιδιά 10 έως 20 ετών να στρέφονται με τυφλή βία εναντίον των συμπολιτών τους αλλά και εναντίον των υλικών συμβόλων μιας κοινωνίας που πιστεύουμε οργανωμένη και ευημερούσα.
<SPEAKER ID="9" LANGUAGE="LT" NAME="Eugenijus Gentvilas (ALDE ). –" AFFILIATION="">
<P>
   Θα ήθελα να επισημάνω ότι στις 26 Απριλίου 2006 συμπληρώνονται είκοσι δύο χρόνια από την επαίσχυντη καταστροφή στο πυρηνικό εργοστάσιο του Τσερνομπίλ. Ήταν μια ολέθρια καταστροφή για την περιοχή και μια ανυπολόγιστη απειλή για την Ευρώπη, καθώς και για τις ζωές και την υγεία των Ευρωπαίων. Δεκάδες χιλιάδες νέοι στην πρώην Σοβιετική Ένωση συμμετείχαν σε επιχειρήσεις διάσωσης που στόχευαν στην εξάλειψη των βλαβερών συνεπειών για το περιβάλλον το συντομότερο δυνατόν.
<SPEAKER ID="10" LANGUAGE="PT" NAME="Ilda Figueiredo (GUE/NGL ). –" AFFILIATION="">
<P>
   Στις 7 Νοεμβρίου, μια μεταλλική κατασκευή βάρους 100 τόνων, η οποία στήριζε μια κατασκευή από μπετόν, κατέρρευσε σκοτώνοντας έξι πορτογάλους εργάτες και έναν εργάτη από τη Γαλικία. Αυτό το εργατικό ατύχημα συνέβη στη Νότια Ισπανία, κατά τη διάρκεια της κατασκευής μιας γέφυρας ανισόπεδης διάβασης στον μεσογειακό αυτοκινητόδρομο. Στην Πορτογαλία, και συγκεκριμένα στην περιφέρειά μου, το Οπόρτο, η τραγωδία αυτή έγινε αισθητή με τον χειρότερο τρόπο, καθώς άφησε οικογένειες χωρίς πατέρα, σύζυγο ή γιο, χωρίς τον άνθρωπο που εξασφάλιζε ένα εισόδημα για την οικογένεια σε μια εποχή υψηλής ανεργίας στη Βόρεια Πορτογαλία. Θα ήθελα, συνεπώς, να σας ζητήσω, κύριε Πρόεδρε, να εξασφαλίσετε ότι οι εκφράσεις συλλυπητηρίων και αλληλεγγύης προς τις οικογένειες θα συνοδευθούν και με την ανάλογη οικονομική βοήθεια. Επιπλέον, πρέπει να ληφθούν μέτρα για τη βελτίωση της ασφάλειας στην εργασία, ένα ζήτημα που είναι σημαντικό τόσο στην Ισπανία όσο και στις άλλες χώρες της ΕΕ έτσι, ώστε να μην επαναληφθούν στο μέλλον τέτοιου είδους τραγωδίες. 
<SPEAKER ID="11" LANGUAGE="FR" NAME="Bruno Gollnisch (NI ). –" AFFILIATION="">
<P>
   Κύριε Πρόεδρε, θα μιλήσω για το ίδιο θέμα που έθιξε μόλις τώρα ο συνάδελφός μας, κ. Σηφουνάκης, αλλά με λίγο διαφορετικό τρόπο. Προφανώς, δεν έχουμε την ίδια άποψη για τα γεγονότα που συνέβησαν στη Γαλλία, αλλά το εκπληκτικό είναι ότι δεν μπορούμε να μιλήσουμε για το θέμα αυτό μέσα σε αυτό το Κοινοβούλιο. Αν τα γεγονότα αυτά συνέβαιναν στη Λατινική Αμερική, στην Αφρική ή στην Ασία, θα είχαμε συντάξει σχετικά ψηφίσματα. Και όμως, από τότε που άρχισαν αυτά τα γεγονότα, 9 000 εμπρησμοί έχουν γίνει εσκεμμένα: έχουν καεί λεωφορεία, αμαξοστάσια, σχολεία, βρεφονηπιακοί σταθμοί, παιδικοί σταθμοί, βιβλιοθήκες, αθλητικά κέντρα, λέσχες νέων, κέντρα υγείας, κοινωνικά κέντρα, ακόμη και εκκλησίες. Αστυνομικοί δέχθηκαν επιθέσεις, όπως και πυροσβέστες που θέτουν τη ζωή τους σε κίνδυνο, οδηγοί λεωφορείων, μηχανοδηγοί υπόγειου σιδηρόδρομου, για να μην αναφέρω τον θάνατο δύο αθώων Γάλλων που τους λύντσαραν μπροστά στα μάτια των οικογενειών τους. Και όμως, το Ευρωπαϊκό Κοινοβούλιο αρνείται να μας επιτρέψει να αναφερθούμε σε αυτό το θέμα.
<SPEAKER ID="12" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<SPEAKER ID="13" LANGUAGE="FR" NAME="Hélène Flautre (Verts/ALE ). –" AFFILIATION="Libération">
<P>
Την παραμονή της έναρξης της Παγκόσμιας Διάσκεψης Κορυφής για την Κοινωνία της Πληροφορίας, πολιτικοί ακτιβιστές που υποστηρίζουν ζωτικά κοινωνικά και πολιτικά στοιχεία, υπερασπίζοντας το θεμελιώδες δικαίωμα της έκφρασης, και που τώρα κάνουν απεργία πείνας, υπέστησαν βίαιο ξυλοδαρμό. Ανάμεσα τους ήταν και ο Mokhtar Trifi, ο πρόεδρος του Τυνησιακού Συνδέσμου για τα Ανθρώπινα Δικαιώματα, με τον οποίο έχετε γνωρισθεί και ο οποίος είχε παραστεί στην τελευταία μας περίοδο συνόδου. Το περασμένο Σάββατο, ένας δημοσιογράφος της εφημερίδας δέχθηκε επίθεση, γιατί δημοσίευσε λεπτομέρειες σχετικά με τις παραβιάσεις των ανθρωπίνων δικαιωμάτων στην Τυνησία.
<SPEAKER ID="14" LANGUAGE="PL" NAME="Zdzisław Zbigniew Podkański (PPE-DE ). –" AFFILIATION="(Χειροκροτήματα)">
<P>
    Κύριε Πρόεδρε, η ανακοίνωση από τη Ρωσία της απόφασής της να απαγορεύσει την εισαγωγή κρέατος και ορισμένων προϊόντων κρέατος από την Πολωνία από τις 10 Νοεμβρίου και να απαγορεύσει την εισαγωγή φυτικών προϊόντων από τις 14 Νοεμβρίου προκάλεσε έντονη ανησυχία στους πολωνούς αγρότες και παραγωγούς τροφίμων.
<SPEAKER ID="15" LANGUAGE="" NAME="Catherine Stihler (PSE ). –" AFFILIATION="ΕΝ">
<P>
Ωστόσο, υπάρχει ένα ζήτημα για το οποίο πολλοί από τους σκωτσέζους ψηφοφόρους μου ανησυχούν όλο και περισσότερο και αυτό είναι η κατάσταση των θυμάτων του σεισμού στο Πακιστάν. Ήδη 80 000 άνθρωποι είναι νεκροί και 3 εκατ. άνθρωποι είναι άστεγοι. Η ΠΟΥ ανησυχεί για την υγεία και τα κρούσματα διάρροιας και, με τον χειμώνα να πλησιάζει, υπάρχει η πρόσθετη ανησυχία πώς θα κρατηθούν ζεστοί αυτοί οι άνθρωποι.
<P>
Ο ΟΗΕ χρειάζεται 550 εκατ. δολάρια για να μπορέσει να κάνει αξιοπρεπή δουλειά και διαθέτει μόλις 135 εκατομμύρια. Παρότι η ΕΕ έχει δώσει 93,6 εκατ. ευρώ ως ανθρωπιστική βοήθεια, χρειάζεται να κάνουμε περισσότερα. Ελπίζω ότι το Ευρωπαϊκό Κοινοβούλιο θα με υποστηρίξει στην έκκληση για περισσότερη δράση, ώστε να βοηθήσουμε τους επιζώντες από τον σεισμό στο Πακιστάν να ξαναφτιάξουν τη ζωή τους. Ο χρόνος πιέζει. Πρέπει να αναλάβουμε δράση επειγόντως, προτού πεθάνουν περισσότεροι άνθρωποι εξαιτίας του επερχόμενου χειμώνα. 
<SPEAKER ID="16" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κυρία Stihler. Έχω αποστείλει δύο επιστολές στις πακιστανικές αρχές σχετικά με τα θέματα που αναφέρατε. 
<SPEAKER ID="17" LANGUAGE="" NAME="Ashley Mote (NI ). –" AFFILIATION="ΕΝ">
<P>
   () Κύριε Πρόεδρε, θα ήθελα να πληροφορήσω το Κοινοβούλιο, αλλά με την ευκαιρία και την Επιτροπή, ότι ο νέος πρέσβης των Ηνωμένων Πολιτειών της Αμερικής στην Ευρωπαϊκή Ένωση, κ. Boyden Gray, είναι δικηγόρος με ιδιαίτερο ενδιαφέρον στα δημόσια οικονομικά. Έχει κατατοπιστεί πλήρως για το επίπεδο της απάτης και της διαφθοράς εδώ και είναι πλέον πλήρως εξοικειωμένος με πολλές από τις λεπτομέρειες που δημοσιεύθηκαν τον περασμένο μήνα στο . Σε μια εποχή όπου η υποχρέωση δημόσιας λογοδοσίας –και όχι μόνο όσον αφορά τη δημοσιονομική διαχείριση– είναι μείζον ζήτημα και στις δύο πλευρές του Ατλαντικού, η άφιξή του εδώ και ο διορισμός του πρέπει να επικροτηθούν σε μεγάλο βαθμό.
<SPEAKER ID="18" LANGUAGE="SK" NAME="Edit Bauer (PPE-DE ). –" AFFILIATION="">
<P>
   Στη σύνοδό του του Οκτωβρίου, το Ευρωπαϊκό Κοινοβούλιο συζήτησε την έκθεση της Eva Klamt για την προσέγγιση της ΕΕ στη διαχείριση της οικονομικής μετανάστευσης. Το Κοινοβούλιο με την ψηφοφορία του απέρριψε μια πρόταση τροπολογίας που δέσμευε το Ευρωπαϊκό Κοινοβούλιο στην άποψη ότι δεν μπορούν να εγκριθούν μέτρα που αφορούν την οικονομική μετανάστευση, αν δεν διασφαλιστούν για όλους τους πολίτες της Ευρωπαϊκής Ένωσης ίσα δικαιώματα σε σχέση με την ελεύθερη κυκλοφορία.
<SPEAKER ID="19" LANGUAGE="FR" NAME="Véronique De Keyser (PSE ). –" AFFILIATION="">
<P>
   Κύριε Πρόεδρε, ανησυχώ πολύ για την τύχη του κ. Labouani, που συνελήφθη κατά την αποβίβασή του από το αεροπλάνο, ενώ επέστρεφε από ένα ταξίδι στην Ευρώπη και στις Ηνωμένες Πολιτείες. Ο κ. Labouani είναι μια συμβολική προσωπικότητα για τη Συρία. Φυλακίστηκε μετά την «Άνοιξη της Δαμασκού» το 2001. Εξέτισε ολόκληρη την ποινή του, δηλαδή τρία χρόνια φυλάκισης. Είχε καταγγείλει τη διαφθορά στις διαδικασίες των δημόσιων συμβάσεων για τον τομέα της κινητής τηλεφωνίας. Ίδρυσε ένα φιλελεύθερο και λαϊκό κόμμα. Χρησιμοποίησα επίτηδες τον όρο «λαϊκό», γιατί είναι γεγονός ότι σήμερα η αντιπολίτευση στη Συρία ταυτίζεται συχνά με το κόμμα των Αδελφών Μουσουλμάνων.
<P>
Τον συνάντησα πριν από τρεις εβδομάδες, όταν η πτήση του ήταν έτοιμη να απογειωθεί για την Ουάσιγκτον. Του εξέφρασα τότε την ανησυχία μου σχετικά με την ελευθερία του λόγου και της έκφρασης. Μου απάντησε ότι δεν φοβόταν, επειδή είχε το δίκιο με το μέρος του. Και όμως, αμέσως μόλις επέστρεψε στη χώρα του συνελήφθη. Για λόγους εκτίμησης προς αυτό το είδος δημοκρατικής αντιπολίτευσης στη Συρία, θα επιθυμούσα το Κοινοβούλιο να υποστηρίξει τον κ. Labouani και εσείς, κύριε Πρόεδρε, να απευθύνετε μια επιστολή, για παράδειγμα, προς τις συριακές αρχές, εκφράζοντας την ανησυχία και τη διαφωνία μας. 
<SPEAKER ID="20" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κυρία De Keyser. Θα το κάνουμε αμέσως μόλις μας δοθεί η δυνατότητα να εξετάσουμε τα γεγονότα στα οποία αναφερθήκατε. 
<SPEAKER ID="21" LANGUAGE="" NAME="Vytautas Landsbergis (PPE-DE ). –" AFFILIATION="ΕΝ">
<SPEAKER ID="22" LANGUAGE="PL" NAME="Józef Pinior (PSE ). –" AFFILIATION="">
<P>
    Κύριε Πρόεδρε, η ιστορία της Ευρώπης από τον Δεύτερο Παγκόσμιο Πόλεμο και έκτοτε σημαδεύτηκε από μοναδικά γεγονότα που ενίσχυσαν την ευρωπαϊκή ενότητα και που αποτελούν σήμερα μέρος των ηθικών και πολιτικών θεμελίων στα οποία βασίζεται η Ευρωπαϊκή Ένωση. Αυτά περιλαμβάνουν την επιστολή που απέστειλαν οι πολωνοί επίσκοποι στους γερμανούς ομολόγους τους το φθινόπωρο του 1965, στην οποία οι πρώτοι απευθύνονταν στον γερμανικό λαό, μέσω των ρωμαιοκαθολικών επισκόπων της Γερμανίας, με την περίφημη φράση «συγχωρούμε και ζητάμε συγχώρεση». Χρειαζόταν αληθινό ψυχικό θάρρος για να γράψει κανείς αυτήν τη φράση 20 χρόνια μετά τον πόλεμο, όταν τα δεινά που είχε βιώσει η Πολωνία υπό τη ναζιστική κατοχή ήταν ακόμη νωπά στο μυαλό των ανθρώπων. Η επιστολή συνέβαλε στην επίτευξη της συμφιλίωσης μεταξύ της Πολωνίας και της Γερμανίας, και ήταν ένας από τους παράγοντες που οδήγησαν στη σύναψη της ιστορικής συνθήκης για τα σύνορα μεταξύ των δύο χωρών, η οποία υπεγράφη πέντε χρόνια αργότερα από τον Βίλι Μπραντ στη Βαρσοβία.
<P>
Μιλώντας σήμερα ενώπιον του Σώματος, θα ήθελα να αποτίσω φόρο τιμής στους πολωνούς επισκόπους. Θα ήθελα επίσης να τιμήσω τη μνήμη του συντάκτη της επιστολής, του αρχιεπισκόπου Wrocław Bolesław Kominek, που ήταν από τη Σιλεσία, πολωνός πατριώτης και μεγάλος Ευρωπαίος. 
<SPEAKER ID="23" LANGUAGE="PL" NAME="Ryszard Czarnecki (NI ). –" AFFILIATION="(Χειροκροτήματα)">
<P>
    Κύριε Πρόεδρε, ο επικεφαλής της Ευρωπαϊκής Επιτροπής, κ. Barroso, πρόσφερε στη Γαλλία άμεση βοήθεια ύψους 50 εκατ. ευρώ για να βοηθήσει στην αποκατάσταση των ζημιών που προκλήθηκαν από τις ταραχές στη χώρα, οι οποίες συνεχίζονται εδώ και πολλές ημέρες. Τα χρήματα πρόκειται να διατεθούν για τη δημιουργία νέων θέσεων εργασίας.
<P>
Ενώ πιστεύω ότι ο Πρόεδρος Barroso έχει καλές προθέσεις, θεωρώ λυπηρό το γεγονός ότι ούτε η Πολωνία ούτε η Σλοβακία έλαβαν ποτέ τόσο υψηλά ποσά για τη δημιουργία θέσεων εργασίας, παρότι έχουν τα υψηλότερα επίπεδα ανεργίας στην Ευρωπαϊκή Ένωση. Ο κ. Barroso ανακοίνωσε ότι η Γαλλία θα μπορούσε τελικά να λάβει ένα επιπλέον ποσό 1 δισ. ευρώ για τον σκοπό αυτό.
<P>
Πρέπει η Πολωνία και η Σλοβακία ή τα άλλα νέα κράτη μέλη της ΕΕ να οργανώσουν ταραχές σε παρόμοια κλίμακα, προκειμένου να εξασφαλίσουν ότι θα λάβουν παρεμφερή χρηματοδότηση για τη δημιουργία θέσεων εργασίας; Η άλλη πιθανότητα, φυσικά, είναι ότι αυτό είναι ακόμη ένα παράδειγμα του τρόπου με τον οποίο η Ευρωπαϊκή Ένωση χωρίζεται σε μια Ευρώπη πρώτης κατηγορίας με καλή οικονομική κατάσταση, η οποία λαμβάνει περισσότερες επιδοτήσεις, και σε μια Ευρώπη δεύτερης κατηγορίας, που είναι σε χειρότερη κατάσταση και λαμβάνει πολύ λιγότερα. Έτσι όπως το βλέπω εγώ, ο Πρόεδρος Barroso ενθαρρύνει πραγματικά την Πολωνία, τη Σλοβακία, την Ουγγαρία και τα κράτη της Βαλτικής να υποκινήσουν τέτοιου είδους ταραχές, προκειμένου να μπορέσουν να λάβουν πρόσθετη χρηματοδότηση από τις Βρυξέλλες.
<SPEAKER ID="24" LANGUAGE="HU" NAME="Katalin Lévai (PSE ). –" AFFILIATION="">
<SPEAKER ID="25" LANGUAGE="" NAME="Proinsias De Rossa (PSE ). –" AFFILIATION="ΕΝ">
<P>
   () Κύριε Πρόεδρε, «είναι τυχεροί όσοι πεθαίνουν»: αυτά είναι τα λόγια μιας Παλαιστίνιας που συνάντησα στη Γάζα την περασμένη εβδομάδα, η οποία εργάζεται εδώ και 20 χρόνια για την ειρήνη και τα δικαιώματα των γυναικών σε αυτήν την περιοχή. Η ελπίδα της έχει κλονιστεί από τη συνεχιζόμενη αδιαλλαξία του Ισραήλ, που αρνείται να επιτρέψει την οικονομική ανάπτυξη της Γάζας με την ελεύθερη ροή ανθρώπων και αγαθών από τη Λωρίδα της Γάζας στην Αίγυπτο μέσω του περάσματος της Ράφα και αρνείται να επιτρέψει την κατασκευή αεροδρομίου ή λιμανιού.
<P>
Ο μισός πληθυσμός της Γάζας είναι κάτω των 25 ετών και υπάρχει 60% ανεργία στην περιοχή. Η Ευρώπη πρέπει να πείσει το Ισραήλ ότι η παρεμπόδιση της οικονομικής ανάπτυξης της Γάζας είναι αντιπαραγωγική για την ασφάλεια του ίδιου του Ισραήλ· προβλέπεται επίσης, κατά την άποψή μου, να είναι αντιπαραγωγική και για τις εμπορικές σχέσεις του Ισραήλ με την Ευρώπη.
<SPEAKER ID="26" LANGUAGE="SK" NAME="Milan Gaľa (PPE-DE ). –" AFFILIATION="">
<P>
   Στη συνθήκη προσχώρησης, η Σλοβακική Δημοκρατία δεσμεύτηκε για τον παροπλισμό –και τονίζω τη λέξη «παροπλισμό»– δύο αντιδραστήρων από το πυρηνικό εργοστάσιο V1 στο Jaslovske Bohunice. Αυτό θα οδηγήσει σε μείωση της παραγωγής ηλεκτρικής ενέργειας κατά 19% για τη σλοβακική οικονομία, η οποία θα επηρεάσει επίσης και άλλους τομείς της οικονομίας.
<P>
Για να συνδράμει τη Σλοβακία να αντιμετωπίσει αυτό το απαιτητικό καθήκον, η Ευρωπαϊκή Ένωση υποσχέθηκε να παράσχει επαρκή χρηματοδοτική βοήθεια. Για τη δημοσιονομική περίοδο 2007-2013 η Επιτροπή πρότεινε μια συνεισφορά 237 εκατ. ευρώ. Το κόστος του παροπλισμού υπολογίστηκε βάσει στοιχείων του 2000, σύμφωνα με τα οποία το πραγματικό κόστος αναμένεται να φθάσει τα 750 εκατ. ευρώ. Τα 237 εκατ. ευρώ που πρότεινε η Επιτροπή, πλέον των 180 εκατ. ευρώ που έχουν ήδη καταβληθεί, αντιστοιχούν σε λιγότερο από το ένα τρίτο του πραγματικού κόστους.
<P>
Θα ήθελα να προτρέψω τους αξιοσέβαστους συναδέλφους μου να εξετάσουν αυτό το θέμα προσεκτικά και να δώσουν τη στήριξή τους στην ψηφοφορία για το ποσό των 400 εκατ. ευρώ που πρότεινε η Επιτροπή Βιομηχανίας, Έρευνας και Ενέργειας. 
<SPEAKER ID="27" LANGUAGE="" NAME="Mojca Drčar Murko (ALDE ). –" AFFILIATION="ΕΝ">
<P>
   () Κύριε Πρόεδρε, υπάρχει επείγουσα ανάγκη να εγγυηθούμε συνταγματικά δικαιώματα στους 18 305 πολίτες της πρώην Γιουγκοσλαβίας, οι οποίοι διαγράφηκαν παράνομα από το μητρώο των κατοίκων της Σλοβενίας που απέκτησε πρόσφατα, το 1992, την ανεξαρτησία της.
<P>
Θέλω να αναφερθώ στην εξαιρετικά ασυνήθιστη υπόθεση ενός από αυτούς τους «διαγεγραμμένους» ανθρώπους, του κ. Ali Berisha, ενός Ρομ από το Κοσσυφοπέδιο, ο οποίος ήρθε στη Σλοβενία ως νεαρός το 1985 και, μέχρι το 1991, εργαζόταν νόμιμα και είχε μόνιμη κατοικία εκεί. Όταν έχασε το δικαίωμα της διαμονής του στη Σλοβενία, εγκαταστάθηκε στη Γερμανία, όπου έζησε και εργάστηκε επί 12 χρόνια. Παντρεύτηκε και έκανε τέσσερα παιδιά. Λόγω της εξομάλυνσης της κατάστασης, οι γερμανικές αρχές τον απέλασαν πρόσφατα στο Κοσσυφοπέδιο, μια χώρα που εγκατέλειψε προ εικοσαετίας. Η οικογένεια επέστρεψε στη Σλοβενία, από την οποία οι γονείς και τα τέσσερα παιδιά πρόκειται να απελαθούν στη Γερμανία στις 18 Νοεμβρίου.
<P>
Ζητώ από την κυβέρνηση της Σλοβενίας να αναστείλει την εκτέλεση της απόφασης για την απέλαση της οικογένειας Berisha, έως ότου το σλοβενικό δικαστήριο αποφανθεί για την καταγγελία. 
<SPEAKER ID="28" LANGUAGE="" NAME="Richard Corbett (PSE ). –" AFFILIATION="ΕΝ)">
<P>
Η έρευνα για την υγεία δεν έχει αξία μόνο αυτή καθαυτή. Έχει αξία και σε σχέση με τα οικονομικά της πλεονεκτήματα, ιδιαίτερα η έρευνα για την υγεία του αναπνευστικού συστήματος, η οποία επί του παρόντος απουσιάζει από το πρόγραμμα. Τα προβλήματα στην υγεία του αναπνευστικού αποτελούν τη δεύτερη μεγαλύτερη αιτία θανάτου στην Ευρώπη και ευθύνονται για έναν στους τέσσερεις θανάτους. Το γεγονός αυτό κοστίζει στα συστήματα υγείας μας 102 εκατ. ευρώ τον χρόνο και αποτελεί την κυριότερη αιτία συστηματικής απουσίας από την εργασία. Πρέπει να διασφαλίσουμε ότι αυτός ο τομέας της έρευνας αποτελεί μέρος του προγράμματος. 
<SPEAKER ID="29" LANGUAGE="NL" NAME="Koenraad Dillen (NI ). –" AFFILIATION="racaille">
<P>
Ορισμένα μέσα ενημέρωσης, ωστόσο, προτιμούν να περιγράφουν ως νεαρούς ταραξίες τους αλήτες που περιέλουσαν με βενζίνη μια ανάπηρη γυναίκα με σκοπό να την πυρπολήσουν. Αθώοι νεαροί ταραξίες προφανώς ήταν και εκείνα τα καθάρματα που έβγαλαν δια της βίας δύο γυναίκες έξω από τα αυτοκίνητά τους, στο Noisy-le-Grand, και τις έσερναν στους δρόμους από τα μαλλιά. Αναμφίβολα μειονεκτούντες νέοι ήταν και εκείνοι που σκότωσαν από τις κλωτσιές τον Jean-Jacques Lechenadec, αλλά ο αστυνομικός που προστάτευε πολίτες και περιουσίες από τους λαφυραγωγούς κινδυνεύει να φυλακιστεί. Εκείνοι που ο κ. Sarkozy πολύ σωστά περιγράφει ως αποβράσματα, ωστόσο, μπορούν να υπολογίζουν σε επιδοτήσεις και σε τιμητική μεταχείριση. Λυπάμαι την Ευρώπη και τη Γαλλία. 
<SPEAKER ID="30" LANGUAGE="PT" NAME="Ana Maria Gomes (PSE ). –" AFFILIATION="">
<P>
   Στις 15 Μαΐου, πραγματοποιήθηκαν γενικές εκλογές στην Αιθιοπία. Ένας από τους λόγους για τους οποίους οι άνθρωποι ψήφισαν ήταν το ότι εμπιστεύονταν τους διεθνείς παρατηρητές, μεταξύ των οποίων ήταν και παρατηρητές από την ΕΕ. Από την ημέρα των εκλογών, σημειώθηκαν σφαγές –στις 8 Ιουνίου, για παράδειγμα– και παρόλα αυτά ο πρωθυπουργός της Αιθιοπίας έγινε δεκτός από την ομάδα G8 και συμμετείχε στην Αφρικανική Επιτροπή.
<P>
Πρόσφατα, την 1η Νοεμβρίου, σημειώθηκαν τρομερές βιαιότητες και πράξεις καταστολής στην Αιθιοπία και όλοι οι ηγέτες της αντιπολίτευσης συνελήφθησαν. Αυτή τη στιγμή, υπάρχουν δεκάδες χιλιάδες άνθρωποι στη φυλακή και αρκετές δεκάδες έχουν πεθάνει. Ακόμη και τώρα, ο πρωθυπουργός της Αιθιοπίας έγινε δεκτός στη Γερμανία.
<P>
Κύριε Πρόεδρε, στις 13 Ιουλίου, το Κοινοβούλιο ενέκρινε ένα πολύ σαφές ψήφισμα σχετικά με την κατάσταση στην Αιθιοπία. Σας καλώ να απευθύνετε επιστολή στην αιθιοπική και στις ευρωπαϊκές κυβερνήσεις, εφιστώντας την προσοχή τους στο γεγονός ότι είναι αδύνατο να συνεχίζουμε τις σχέσεις μας σαν να μην συμβαίνει τίποτα με μια χώρα που είναι υπό καταστολή και στην οποία οι εκλεγμένοι ηγέτες της αντιπολίτευσης κλείνονται στη φυλακή. 
<SPEAKER ID="31" LANGUAGE="SV" NAME="Carl Schlyter (Verts/ALE ). –" AFFILIATION="">
<SPEAKER ID="32" LANGUAGE="" NAME="Mary Lou McDonald (GUE/NGL ). –" AFFILIATION="ΕΝ">
<P>
   () Κύριε Πρόεδρε, θέλω να αναφερθώ στα σχέδια της ναυτιλιακής εταιρείας να αντικαταστήσει περισσότερους από 500 εργαζομένους με χαμηλόμισθους δούλους από πρακτορεία εργασίας, πολλοί από τους οποίους προέρχονται από κράτη εκτός της Ευρωπαϊκής Ένωσης. Αυτή η πρακτική κοινωνικού ντάμπινγκ είναι εντελώς ανεπίτρεπτη και η Ευρωπαϊκή Ένωση έχει την ευθύνη να προστατεύει τα δικαιώματα όλων των εργαζομένων, συμπεριλαμβανομένων των ναυτικών που εργάζονται στα ευρωπαϊκά ύδατα.
<SPEAKER ID="33" LANGUAGE="" NAME="Mairead McGuinness (PPE-DE ). –" AFFILIATION="ΕΝ">
<P>
   () Κύριε Πρόεδρε, οι εξώσεις είναι ένα πολύ συναισθηματικό ζήτημα στην Ιρλανδία, δεδομένης της μακράς και οδυνηρής ιστορίας μας, έτσι μετά λύπης μας είδαμε το ζήτημα να επανέρχεται στις μέρες μας στο προσκήνιο, συγκεκριμένα την περασμένη εβδομάδα στους δρόμους του Δουβλίνου. Αυτή η αφίσα γράφει «Σταματήστε τις εξώσεις του Mandelsοn» και εκπροσωπεί τη φωνή 5 000 αγροτών την περασμένη εβδομάδα. Ένας συνάδελφος μίλησε για το ζήτημα αυτό νωρίτερα. Υπάρχει πραγματικός φόβος ότι αυτά που συμβαίνουν στον ΠΟΕ θα αποτελέσουν άγγελμα θανάτου για πολλούς αγρότες, όχι μόνο στην Ιρλανδία αλλά σε ολόκληρη την Ευρωπαϊκή Ένωση.
<SPEAKER ID="34" LANGUAGE="FR" NAME="Catherine Guy-Quint (PSE ). –" AFFILIATION="">
<P>
   Κύριε Πρόεδρε, σας ευχαριστώ για τον χρόνο αγόρευσης που μου δόθηκε, γνωρίζετε όμως ότι, από το 1999, πέντε βουλγάρες νοσοκόμες και ένας παλαιστίνιος γιατρός κρατούνται φυλακισμένοι στη Λιβύη; Καταδικάστηκαν σε θάνατο το 2004, επειδή 400 παιδιά και έφηβοι από τη Λιβύη είχαν μολυνθεί από τον ιό του AIDS σε ένα νοσοκομείο της Βεγγάζης. Όλοι γνωρίζουν ότι αυτή η μόλυνση δεν οφείλεται ούτε στις βουλγάρες νοσοκόμες ούτε στον παλαιστίνιο γιατρό και, όμως, αυτοί κρατούνται όμηροι και έχουν καταδικαστεί από τον Μάιο του 2004 σε θάνατο. Θα μάθουν αύριο αν οι εφέσεις τους έγιναν δεκτές ή όχι.
<SPEAKER ID="35" LANGUAGE="" NAME="Μάριος Ματσάκης (ALDE ). –" AFFILIATION="ΕΝ">
<P>
   () Κύριε Πρόεδρε, την περασμένη εβδομάδα ήταν η 16η επέτειος από τη λήξη της διαίρεσης της Γερμανίας. Φέτος είναι η 31η επέτειος της διαίρεσης της Κύπρου· σχεδόν η μισή Κύπρος τελεί υπό τουρκική κατοχή.
<P>
Μέχρι πριν από 16 χρόνια, η Γερμανία ήταν διαιρεμένη από τον ρωσικό κομμουνισμό. Σήμερα η Κύπρος είναι διαιρεμένη από τον τουρκικό φασισμό και η τουρκική κατοχή διαρκώς ενισχύεται. Πρόσφατα, αφού απείλησαν τους παρατηρητές του ΟΗΕ, οι τουρκικές δυνάμεις επέκτειναν την κατοχή τους στην ουδέτερη ζώνη του ΟΗΕ, στην περιοχή ανατολικά της Λευκωσίας.
<SPEAKER ID="36" LANGUAGE="" NAME="Πρόεδρος." AFFILIATION="">
<SPEAKER ID="37" LANGUAGE="" NAME="James Hugh Allister (NI ). –" AFFILIATION="ΕΝ">
<P>
Ύστερα από δεκαετίες με τον IRA και άλλους τρομοκράτες στη Βόρεια Ιρλανδία, έχουμε εκατοντάδες ανεξιχνίαστες δολοφονίες, οι δράστες πολλών από τις οποίες έχουν διαφύγει της δικαιοσύνης. Τώρα, με μια αρκετά τρομακτική νομοθετική κίνηση, η βρετανική κυβέρνηση, συνάπτοντας μια ποταπή συμφωνία με τον IRA, προτείνει να χορηγηθεί αμνηστία και άσυλο σε αυτούς τους φυγάδες τρομοκράτες. Τα θύματά τους πρόκειται να στερηθούν αναίσχυντα το δικαίωμά τους στη δικαιοσύνη, καθώς εφαρμόζεται μια φαιδρή διαδικασία, σύμφωνα με την οποία οι τρομοκράτες δεν χρειάζεται ούτε καν να παρευρεθούν στο δικαστήριο, δεν θα χρειαστεί να εκτίσουν ούτε μία ημέρα στη φυλακή και δεν θα επιτραπεί ποτέ να ανακριθούν ξανά για τα απαίσια εγκλήματά τους.
<SPEAKER ID="38" LANGUAGE="LT" NAME="Justas Vincas Paleckis (PSE ). –" AFFILIATION="">
<P>
Στη Λιθουανία, η εκπαίδευση ενός φοιτητή κοστίζει κατά μέσο όρο 7 000 ευρώ και ενός φοιτητή της ιατρικής φθάνει και τα 26 000 ευρώ, ενώ ενός πιλότου τα 60 000 ευρώ.
<SPEAKER ID="39" LANGUAGE="" NAME="Πρόεδρος." AFFILIATION="">
<SPEAKER ID="40" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0308/2005) του κ. Mihael Brejc, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την κοινωνική διάσταση της παγκοσμιοποίησης (2005/2061(INI)). 
<SPEAKER ID="41" LANGUAGE="CS" NAME="Vladimír Špidla," AFFILIATION="μέλος της Επιτροπής">
<P>
   .   Κύριε Πρόεδρε, κυρίες και κύριοι, θα ήθελα να ευχαριστήσω τον εισηγητή, κ. Brejc, για την έκθεσή του, που έχει εξέχουσα σημασία. Οι συζητήσεις για την παγκοσμιοποίηση και τον αντίκτυπό της κατέχουν υψηλή θέση στην ημερήσια διάταξη, τόσο στην Ευρωπαϊκή Ένωση όσο και σε παγκόσμιο επίπεδο. Η έκθεση περιέχει πολλές προτάσεις, τις οποίες η Επιτροπή σκοπεύει να εξετάσει λεπτομερώς. Θα ήθελα, ωστόσο, να κάνω μερικές εισαγωγικές παρατηρήσεις για αρκετά από τα αιτήματα και τις προτάσεις της έκθεσης. Είμαι ιδιαίτερα ευτυχής που το Κοινοβούλιο έδωσε τη στήριξή του στις πρωτοβουλίες που πρότεινε και ανέπτυξε η Επιτροπή με σκοπό την ενίσχυση της κοινωνικής διάστασης της παγκοσμιοποίησης. Η Επιτροπή υιοθέτησε μια προορατική προσέγγιση, προκειμένου να εξασφαλίσει ότι τα οφέλη της παγκοσμιοποίησης θα διανέμονται σε μεγαλύτερη έκταση και να αντιστρέψει τις αρνητικές συνέπειές της.
<P>
Η Ευρωπαϊκή Επιτροπή υποστήριξε τις συνομιλίες που διεξήγαγε η Παγκόσμια Επιτροπή για την Κοινωνική Διάσταση της Παγκοσμιοποίησης, την οποία σύστησε η Διεθνής Οργάνωση Εργασίας. Η ανακοίνωση της 18ης Μαΐου 2004 περιέχει τις αρχικές προτάσεις της Ευρωπαϊκής Επιτροπής και εκφράζει σαφή στήριξη για την υλοποίηση της τελικής έκθεσης της Παγκόσμιας Επιτροπής. Έκτοτε, οι προτάσεις αυτές έτυχαν ευρείας στήριξης, ιδίως μεταξύ των μελών του Ευρωπαϊκού Συμβουλίου, του Συμβουλίου Υπουργών, της Ευρωπαϊκής Οικονομικής και Κοινωνικής Επιτροπής και της Επιτροπής των Περιφερειών. Η έκθεσή σας και η πρόταση ψηφίσματός σας περιέχουν πολλές πληροφορίες που έχουν καθοριστική σημασία για την Επιτροπή.
<SPEAKER ID="42" LANGUAGE="DA" NAME="Poul Nyrup Rasmussen (PSE )," AFFILIATION="συντάκτης της γνωμοδότησης της Επιτροπής Εξωτερικών Υποθέσεων.">
<P>
   Κύριε Πρόεδρε, σας ευχαριστώ πολύ. Θα ήθελα να ξεκινήσω λέγοντας ότι εκτίμησα ιδιαίτερα την ομιλία του Επιτρόπου Špidla σε αυτήν την αίθουσα σήμερα. Η μεγαλύτερη πρόκληση που αντιμετωπίζουμε στο κοινό μας μέλλον είναι το πώς εμείς στην Ευρώπη μπορούμε να συμβάλουμε, ώστε να καταστεί η παγκοσμιοποίηση μια αληθινή ευκαιρία για κοινωνική πρόοδο στις αναπτυσσόμενες χώρες.
<P>
Μόλις επέστρεψα από την Κίνα, και επιτρέψτε μου να σας πω ότι οι Κινέζοι ανησυχούν πολύ σχετικά με το μέλλον της Ευρώπης. Είπα στους συνομιλητές μου στην Κίνα ότι και εγώ είμαι επίσης πολύ ανήσυχος. Με ανησυχεί το ενδεχόμενο να μην μπορούμε να σταθούμε ενωμένοι και να εργαστούμε, ώστε να κάνουμε μια συνεισφορά στον κόσμο που θα μπορεί να διατηρήσει κάποια ισορροπία. Με ανησυχεί το ενδεχόμενο να μην μπορούμε να σταθούμε ενωμένοι στον κόσμο, προκειμένου να αγωνιστούμε υπέρ της κοινωνικής δικαιοσύνης και της κοινωνικής προόδου στις αναπτυσσόμενες χώρες. Ανησυχώ, επιπλέον, για λογαριασμό της Ινδίας, της Αφρικής και της Κίνας και για λογαριασμό όλων των αναπτυσσόμενων χωρών αν δεν μπορούμε να είμαστε ενωμένοι για την εκπλήρωση αυτού του στόχου, διότι αν δεν μπορούμε να διατηρήσουμε τον στόχο της μεγαλύτερης κοινωνικής προόδου και δικαιοσύνης, ολόκληρος ο κόσμος, συμπεριλαμβανομένης της Ευρώπης, θα ζημιωθεί. Είναι, συνεπώς, σημαντικό να ενισχύσουμε τα βασικά δικαιώματα των εργαζομένων, όπως συμφωνήθηκε από την Παγκόσμια Επιτροπή για την Κοινωνική Διάσταση της Παγκοσμιοποίησης. Ως συντάκτης της γνωμοδότησης της Επιτροπής Εξωτερικών Υποθέσεων, υποστηρίζω πλήρως το συμπέρασμα αυτό, και γνωρίζω ότι ο συνάδελφός μου κ. Christensen, σκιώδης εισηγητής της Ομάδας PSE στην Επιτροπή Απασχόλησης και Κοινωνικών Υποθέσεων, υποστηρίζει επίσης αυτό το συμπέρασμα.
<P>
Εστίασα την ομιλία μου σε τρία βασικά ζητήματα. Καταρχάς, δεν μπορούμε να προαγάγουμε περαιτέρω την ευελιξία χωρίς να προσφέρουμε σε αντάλλαγμα μεγαλύτερη κοινωνική προστασία στους εργαζόμενους, τα παιδιά και τις γυναίκες μας. Δεύτερον, η Ευρώπη δεν πρέπει να ανταγωνίζεται σε όρους κοινωνικού ντάμπινγκ. Η Ευρώπη πρέπει να ανταγωνίζεται σε όρους του καλύτερου και όχι του χειρότερου. Ούτε πρέπει η Ευρώπη να εξάγει κοινωνικό ντάμπινγκ. Τρίτον, η Ευρώπη πρέπει να έχει έναν ρόλο ως η κοινωνική συνείδηση του κόσμου σε σχέση με την ανάπτυξη, το περιβάλλον και τα δικαιώματα των εργαζομένων. Αυτό είναι κάτι επί του οποίου ξέρω επίσης ότι συμφωνούμε με τον κ. Christensen. Αύριο, θα μιλήσω για τις απόψεις που έχουν διαμορφωθεί στη Σοσιαλιστική Ομάδα του Ευρωπαϊκού Κοινοβουλίου σχετικά με το πρόγραμμα κοινωνικής ανάπτυξης. 
<SPEAKER ID="43" LANGUAGE="" NAME="" AFFILIATION="Αντιπροέδρου">
<SPEAKER ID="44" LANGUAGE="FR" NAME="Anna Záborská," AFFILIATION="εξ ονόματος της Ομάδας PPE-DE">
<P>
Η δεύτερη παρατήρησή μου έχει σχέση με μία από τις μεγαλύτερες προκλήσεις της παγκοσμιοποίησης: τη φτώχεια. Τον προηγούμενο μήνα γιορτάσαμε, στις 17 Οκτωβρίου, την Παγκόσμια Ημέρα για την Εξάλειψη της Φτώχειας. Είπαμε ότι για να καταπολεμήσουμε τη φτώχεια έπρεπε να δεσμευτούμε σε μια στενή εταιρική σχέση με τους φτωχότερους. Δυστυχώς, η Ευρωπαϊκή Επιτροπή δεν έλαβε ακόμη υπόψη αυτές τις εκκλήσεις. Για τον λόγο ακριβώς αυτό, εύχομαι τα ευρωπαϊκά θεσμικά όργανα και οι εθνικοί φορείς να αντιμετωπίσουν σοβαρά τη συμβολή των φτωχότερων οικογενειών και πολιτών. Οι άνθρωποι αυτοί μπορούν να καταλάβουν καλύτερα από όλους την κοινωνική διάσταση της παγκοσμιοποίησης.
<P>
Η τρίτη παρατήρησή μου αφορά τη συνεισφορά των γυναικών σε αυτήν τη συζήτηση. Η στρατηγική της Λισαβόνας προβλέπει ότι το 2010 τουλάχιστον το 60% των γυναικών θα συμμετέχει στην αγορά εργασίας. Είμαι πεπεισμένη ότι αυτός ο στόχος έχει ήδη επιτευχθεί. Αρκεί να αναγνωρίσουμε όλη την εργασία των γυναικών που, σήμερα, δεν αναγνωρίζεται επισήμως από τις εθνικές και ευρωπαϊκές αρχές. Τι γνωρίζουμε εμείς πραγματικά για τις δεσμεύσεις που έχουν αναλάβει οι γυναίκες καθοδηγώντας τα δίκτυα διαφυλετικής στήριξης και αποτελώντας την κινητήρια δύναμη άλλων μορφών άτυπης εργασίας; Η κοινωνία επωφελείται από αυτό στο σύνολό της.
<SPEAKER ID="45" LANGUAGE="DA" NAME="Ole Christensen," AFFILIATION="εξ ονόματος της Ομάδας PSE.">
<P>
   Κυρία Πρόεδρε, σας ευχαριστώ που μου δίνετε τον λόγο. Θα ήθελα να ξεκινήσω εκφράζοντας τις ευχαριστίες μου στον εισηγητή, κ. Brejc, για το έργο που επιτέλεσε στην έκθεση για την κοινωνική διάσταση της παγκοσμιοποίησης και για το γεγονός ότι συνεργάστηκε με εμάς τόσο εποικοδομητικά. Η παγκοσμιοποίηση πρόσφερε σε πολλούς ανθρώπους στον κόσμο σημαντικά πλεονεκτήματα. Είναι ακριβές ότι τα πλεονεκτήματα δεν διανέμονται εξίσου σε όλες τις χώρες και σε όλες τις κοινωνικές ομάδες. Αυτό είναι κάτι για το οποίο σαφέστατα η ΕΕ έχει καθήκον να κάνει κάτι. Είμαι ικανοποιημένος, ως εκ τούτου, που η έκθεση εστιάζει και εγείρει μια συζήτηση σχετικά με την κοινωνική πτυχή της παγκοσμιοποίησης.
<P>
Η δεύτερη απάντηση στις προκλήσεις της παγκοσμιοποίησης είναι ότι η ΕΕ πρέπει να αυξήσει και να προωθήσει τη χρήση του κοινωνικού διαλόγου τόσο στην ΕΕ όσο και στον υπόλοιπο κόσμο. Η στενή συνεργασία μεταξύ των δύο πλευρών της βιομηχανίας μπορεί να διευκολύνει την αναδιάρθρωση, όπως και η αυξημένη πληροφόρηση μπορεί να μειώσει τον φόβο της παγκοσμιοποίησης. Στον υπόλοιπο κόσμο, ο κοινωνικός διάλογος θα σημαίνει ότι οι συνθήκες της αγοράς εργασίας βελτιώνονται, διότι η ΕΕ έχει επίσης την υποχρέωση να συμβάλει στην επίτευξη της κοινωνικής προόδου σε ολόκληρο τον κόσμο. Η παγκοσμιοποίηση δεν πρέπει να ωφελήσει μόνο τους λαούς της ΕΕ. Εν προκειμένω, θα ήθελα επίσης να ευχαριστήσω τον συνάδελφό μου, κ. Rasmussen, που επιτέλεσε εποικοδομητικό έργο στην εκπόνηση της γνωμοδότησης της Επιτροπής Εξωτερικών Υποθέσεων έτσι, ώστε η έκθεση να εστιάζεται επίσης στις εξωτερικές πολιτικές της ΕΕ. 
<SPEAKER ID="46" LANGUAGE="PL" NAME="Jan Jerzy Kułakowski," AFFILIATION="εξ ονόματος της Ομάδας ALDE">
<SPEAKER ID="47" LANGUAGE="DE" NAME="Sepp Kusstatscher," AFFILIATION="εξ ονόματος της Ομάδας Verts/ALE">
<P>
   . Κυρία Πρόεδρε, η παρούσα έκθεση θίγει πολλά θέματα κοινωνικής πολιτικής, και ελπίζω ότι ο επιχειρηματικός τομέας θα λάβει υπόψη αυτές τις καλές αρχές πολύ περισσότερο σε σύγκριση με προηγουμένως και ότι πράγματι θα τις εφαρμόσει. Διαφορετικά η χλευαστική παροιμία «Ο δρόμος προς την κόλαση είναι στρωμένος με καλές προθέσεις» πρέπει αναμφισβήτητα να επαναδιατυπωθεί για την ΕΕ ως εξής: «Ο δρόμος για τη νεοκαπιταλιστική παγκοσμιοποίηση είναι στρωμένος με τα ωραία λόγια της ΕΕ για την κοινωνική πολιτική». Η έκθεση, ωστόσο, είναι αρκετά ασαφής όσον αφορά τον συσχετισμό μεταξύ της φτώχειας, των επιχειρήσεων και της καταστροφής του περιβάλλοντος· για παράδειγμα «οι παγκόσμιες προοπτικές για την ενέργεια για την περίοδο του 2005» του Διεθνούς Οργανισμού Ενέργειας αναπαριστούν μια τρομακτική εικόνα της αύξησης των εκπομπών CO2 κατά 52% σε παγκόσμιο επίπεδο έως το 2030.
<SPEAKER ID="48" LANGUAGE="PT" NAME="Ilda Figueiredo," AFFILIATION="εξ ονόματος της Ομάδας GUE/NGL">
<P>
Οι προτάσεις τροπολογιών που καταθέσαμε υπογραμμίζουν πόσο σημαντικό είναι το να αλλάξουν επειγόντως κάποιες από αυτές τις πολιτικές κατά τέτοιον τρόπο, ώστε να δοθεί εξέχουσα θέση στην κοινωνική διάσταση. Πρακτικά μέτρα πρέπει να ληφθούν επειγόντως για την καταπολέμηση της κερδοσκοπίας στις διεθνείς κεφαλαιαγορές, για παράδειγμα, μέσω της φορολογίας της διακίνησης κεφαλαίων και των κερδών κεφαλαίου στις χρηματαγορές. Αυτό θα συμβάλει στη μείωση της αστάθειας των κεφαλαιαγορών και του κινδύνου οικονομικής κρίσης, στην ώθηση των επενδύσεων και της δημιουργίας πλούτου στην αληθινή οικονομία και, με αυτόν τον τρόπο, στην προώθηση της κοινωνικής ένταξης και στη διασφάλιση του σεβασμού των ανθρωπίνων δικαιωμάτων. Ζωτική σημασία έχει επίσης η αντικατάσταση της στρατηγικής της Λισαβόνας και του Συμφώνου Σταθερότητας και Ανάπτυξης με μια ευρωπαϊκή στρατηγική αληθινής αλληλεγγύης και βιώσιμης ανάπτυξης, η οποία θα αποσκοπεί στην προώθηση των ίσων δικαιωμάτων και της κοινωνικής προστασίας για όλους, στην εξάλειψη της φτώχειας και του κοινωνικού αποκλεισμού, στην επίλυση των προβλημάτων της επισφαλούς απασχόλησης και στην ενίσχυση των κοινωνικών δικαιωμάτων των εργαζομένων, των ανέργων, των ηλικιωμένων και των παιδιών. Η καθολική πρόσβαση σε δημόσιες υπηρεσίες υψηλής ποιότητας, σε τομείς όπως η ύδρευση, η υγεία, η εκπαίδευση και η στέγαση, έχει θεμελιώδη σημασία. Κατά συνέπεια, η ΕΕ , στο πλαίσιο του Παγκόσμιου Οργανισμού Εμπορίου και της GATT, δεν πρέπει να δώσει προβάδισμα στην ελευθέρωση των υπηρεσιών. 
<SPEAKER ID="49" LANGUAGE="" NAME="Γεώργιος Καρατζαφέρης," AFFILIATION="εξ ονόματος της Ομάδας IND/DEM">
<P>
Οι μόνοι ευτυχισμένοι είναι οι Κινέζοι με 12% ανάπτυξη. Εμείς πού κερδίζουμε; Τι πάει καλά στην Ευρώπη; Ότι οι χώρες με κραταιά οικονομία, όπως η Γερμανία, είναι πλέον ελλειμματικές στην οικονομία τους; Τι κερδίζουμε; Ότι αυξάνουμε την ανεργία και δεν μπορούμε να την τιθασεύσουμε; Πού κερδίζουμε: Ότι όλα τα προϊόντα είναι από την Κίνα; Είναι ψέμα ότι τα προϊόντα είναι από την Κίνα; Είναι ψέμα ότι προσπαθούμε να εφεύρουμε, τώρα εκ των υστέρων, τρόπο να μην έρθει όλη η Κίνα εδώ; Αυτή είναι η πραγματικότητα. Μας πήραν τα εργοστάσια οι τρίτες χώρες και εμείς πήραμε τους κατοίκους.
<P>
Έτσι λοιπόν η παγκοσμιοποίηση δεν ωφελεί εμάς τους Ευρωπαίους. Και πόσο έξυπνοι είμαστε! Πήραμε το νόμισμά μας και το ανατιμήσαμε έναντι του δολαρίου 50%. Με ακριβό λοιπόν το ευρώ, πώς εμείς θα κάνουμε έργο; Πώς θα μπορέσουμε να αντιμετωπίσουμε την παγκοσμιοποίηση; Πώς θα μπορέσουμε να εξασφαλίσουμε βιώσιμη σύνταξη; Ξέρετε πόσος είναι ο μέσος όρος σύνταξης στη χώρα μου την Ελλάδα; Όσο είναι η ημερήσια αποζημίωση ενός ευρωβουλευτή. Τα 270 ευρώ, που παίρνουμε εμείς εδώ την ημέρα, δεν τα παίρνει ο έλληνας αγρότης τον μήνα. Μπορούμε να εξασφαλίσουμε μια ευρωπαϊκή βιώσιμη σύνταξη; Μπορούμε να εξασφαλίσουμε εργασία σε όλους τους Ευρωπαίους; Μπορούμε να εξασφαλίσουμε το βαμβάκι, που είναι στις αποθήκες της Ελλάδας, και δεν το παίρνει η Ευρώπη για να πάρει βαμβάκι από τρίτες χώρες; Μπορούμε να εξασφαλίσουμε το λάδι της Ισπανίας που δεν το παίρνει η Ευρώπη αλλά παίρνει λάδι από την Τυνησία;
<P>
Οι μόνοι ευτυχισμένοι είναι τα και τα . Και μάλιστα πώς; Εκμεταλλευόμενοι τον κόσμο. Πήγα εδώ στο Στρασβούργο στο και αγόρασα κάποια προϊόντα. Τα ίδια προϊόντα αγόρασα και στη χώρα μου 3 φορές ακριβότερα. Το ίδιο προϊόν, στην ίδια ονομασία, στην ίδια ποσότητα. Πώς θα αντέξει επομένως ο μικρέμπορος; Πώς θα αντέξει ο βιοτέχνης; Έτσι λοιπόν οδηγούμεθα σε μια συρρίκνωση της οικονομίας. Σε ένα πρόβλημα το οποίο θα το βρούμε μπροστά μας. Και, προσέξτε, δεν ξέρω αν αυτή η αλόγιστη επέκταση της Ευρώπης θα είναι η καταστροφή της, αλλά το μέγιστο πρόβλημά της θα είναι η οικονομία. Η παγκοσμιοποίηση θα βλάψει σοβαρά το μέλλον της Ευρώπης.
<SPEAKER ID="50" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN">
<P>
Παρά τις ατέλειες που υπάρχουν στο ευρωπαϊκό σύστημα, υπάρχουν επίσης πολλά καλά και θετικά στοιχεία. Θα ήθελα απλώς να αναφέρω ένα σχετικό παράδειγμα. Πριν από δύο εβδομάδες βρισκόμουν στο Ναϊρόμπι. Σε μία από τις υποβαθμισμένες περιοχές εκεί, επισκέφθηκα ένα σχολείο με 1 690 μαθητές και 22 δασκάλους. Ο διευθυντής αυτού του σχολείου έχει μηνιαίο εισόδημα αντίστοιχο των 150 ευρώ. Ο μοναδικός λόγος για τον οποίο πηγαίνουν σχολείο τόσο πολλά παιδιά είναι επειδή τους παρέχεται δωρεάν φαγητό από την Ευρωπαϊκή Ένωση και το Παγκόσμιο Επισιτιστικό Πρόγραμμα. Ενθαρρύνονταν να μάθουν, αλλά ταυτόχρονα τρέφονταν. Θυμήθηκα το ρητό «δώσε σε κάποιον ένα ψάρι και θα τον θρέψεις μία μέρα, αλλά μάθε τον να ψαρεύει και θα τον τρέφεις σε όλη του τη ζωή».
<SPEAKER ID="51" LANGUAGE="FR" NAME="Carl Lang (NI ). –" AFFILIATION="(Χειροκροτήματα από τη δεξιά πτέρυγα)">
<P>
   Κυρία Πρόεδρε, στην έκθεση αναφέρεται ότι η Ευρωπαϊκή Ένωση μπορεί να συνεισφέρει σημαντικά στη διαδικασία της παγκοσμιοποίησης, αναπτύσσοντας το κοινωνικό της πρότυπο και προωθώντας το σε διεθνή κλίμακα. Αλλά για ποιο κοινωνικό πρότυπο μιλάτε, όταν υπάρχουν 20 εκατ. άνεργοι στην Ευρώπη; Για τη διαδικασία της Λισαβόνας που είναι μια αποτυχία; Για το χρέος των κρατών μελών που βρίσκονται στα πρόθυρα της χρεοκοπίας, για την κοινωνική αβεβαιότητα, για την εξοντωτική φορολογία, για το νέο είδος φτώχειας του ευρωπαϊκού Τέταρτου Κόσμου; Και όλα αυτά συνιστούν, κατά τη γνώμη σας, ένα κοινωνικό πρότυπο που αξίζει να εξάγουμε;
<P>
Αν επιθυμείτε να έχετε μια ορθή άποψη της κοινωνικής διάστασης της παγκοσμιοποίησης, σας προσκαλώ να έρθετε για τουρισμό στις 300 γαλλικές πόλεις που αποτελούν, εδώ και 18 ημέρες, το θέατρο κοινωνικών εξεγέρσεων, εθνοτικών διαδηλώσεων και αντιγαλλικού μίσους, καθώς αυτοκίνητα πυρπολούνται, σχολεία, βρεφονηπιακοί σταθμοί, γυμναστήρια και νοσοκομεία καταστρέφονται, για να μην αναφερθώ στις συστηματικές και γενικευμένες επιθέσεις ενάντια στους πυροσβέστες και στις δυνάμεις της τάξης. Θα αξιολογήσετε τότε τις απτές και ορατές συνέπειες της υπερφιλελεύθερης, υπερδιεθνιστικής και υπερμεταναστευτικής οικονομικής πολιτικής που ακολουθούν εδώ και 25 χρόνια τα ευρωπαϊκά θεσμικά όργανα και τα κράτη μέλη, με πρώτη τη Γαλλία.
<SPEAKER ID="52" LANGUAGE="SL" NAME="Mihael Brejc (PPE-DE )," AFFILIATION="εισηγητής.">
<SPEAKER ID="53" LANGUAGE="DE" NAME="Thomas Mann (PPE-DE ). –" AFFILIATION="">
<P>
Ο κ. Christensen έχει δίκιο όταν υποστηρίζει ότι τα πλεονεκτήματα της παγκοσμιοποίησης δεν διανέμονται ομοιόμορφα, εντούτοις φέρνει πρόοδο, και η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών υποστηρίζει ότι πρέπει να αξιοποιηθεί η πρόοδος και να δοθεί προσοχή στην επίλυση των διαρθρωτικών προβλημάτων. Αν θέλουμε να κοιτάμε μπροστά και να συμμετέχουμε στον ανταγωνισμό –όπως και πρέπει να κάνουμε– πρέπει να υπάρξουν μεταρρυθμίσεις, αλλά ταυτόχρονα πρέπει να βρούμε καινοτόμους τρόπους για να ανταποκριθούμε στις κοινωνικές προκλήσεις.
<P>
Τον Ιούνιο ο συνάδελφός μου, κ. Brejc, συνέταξε μια εξαιρετική έκθεση, η οποία ήταν αρκετά αμερόληπτη, επικεντρώθηκε στα ουσιώδη και πρότεινε ξεκάθαρες λύσεις, αλλά οι 17 περιεκτικές της παράγραφοι αυξήθηκαν ξαφνικά σε 39, καθώς ορισμένοι συνάδελφοι από την αριστερή πτέρυγα του Κοινοβουλίου θεώρησαν ότι έπρεπε να δοθεί μια τελείως διαφορετική διάσταση, που θεώρησαν απαραίτητη, στην έκθεση. Πρέπει να πω ότι δεν συμφωνώ μαζί τους! Ξαφνικά μετατρέπουν τα αποτελεσματικά θεσμικά όργανα σε κανονιστικά μέσα· οι γραφειοκράτες στέκονται σχεδόν πάνω από το κεφάλι μας. Καλούν την Επιτροπή να ελέγξει κατά πόσο εναρμονίζονται οι συμφωνίες αλιευτικής σύμπραξης με τους αναπτυξιακούς στόχους της Χιλιετίας και υπογραμμίζουν τη σημασία θεμάτων, όπως η απειλή της οικολογικής καταστροφής και η απώλεια της βιοποικιλότητας.
<SPEAKER ID="54" LANGUAGE="DE" NAME="Harald Ettl (PSE ). –" AFFILIATION="">
<P>
   Κυρία Πρόεδρε, είμαι ευγνώμων προς τον φίλο μου κ. Mann, που έδειξε ότι συμφωνούμε και πάλι. Τον Δεκέμβριο του τρέχοντος έτους πρόκειται να διεξαχθεί η έκτη υπουργική διάσκεψη του ΠΟΕ στο Χονγκ Κονγκ, και για άλλη μία φορά δεν θα συζητηθεί ούτε η απαγόρευση της εργασίας των παιδιών ούτε η κατάργηση της υποχρεωτικής εργασίας, για να μην αναφέρουμε την ελευθερία του συνεταιρίζεσθαι ή το δικαίωμα της ίδρυσης συνδικαλιστικών οργανώσεων.
<P>
Τα παραδείγματα που σας ανέφερα αποτελούν βασικούς κανόνες εργασίας, και χωρίς αυτούς δεν μπορεί να υπάρξει θεμιτό εμπόριο. Η ανακοίνωση της Επιτροπής, την οποία συζητούμε σήμερα, περιγράφει δράσεις τις οποίες μπορεί να αναλάβει η Κοινότητα, ώστε να καταστήσει τη διαδικασία της παγκοσμιοποίησης δικαιότερη για όλους και, έχοντας αυτό κατά νου, θέλω να επιστήσω την προσοχή του Κοινοβουλίου στη διαπραγματευτική εντολή του 1999 για την υπουργική διάσκεψη του ΠΟΕ στο Σηάτλ, όπου εκφράστηκε η επιθυμία της ΕΕ για τη διοργάνωση διάσκεψης υπουργικού επιπέδου σχετικά με τα θέματα του εμπορίου, της απασχόλησης και των βασικών κανόνων εργασίας.
<P>
Εκείνη την περίοδο, η Επιτροπή –και θέλω να το υπενθυμίσω στα μέλη της– ανέλαβε να διοργανώσει αυτήν τη διάσκεψη το 2001. Αν εσείς, τα μέλη της Επιτροπής, θέλετε να αναλάβετε δράση, σας προτείνω να ξεκινήσετε υλοποιώντας αυτό που είχατε αναλάβει πριν από χρόνια. Από εσάς δεν περιμένω τίποτε άλλο, παρά μόνο να διοργανώσετε επιτέλους αυτήν τη διάσκεψη, καθώς το θέμα του θεμιτού εμπορίου είναι σήμερα περισσότερο επίκαιρο από ποτέ, αν λάβετε σοβαρά υπόψη –όπως οφείλετε τώρα– την κοινωνική διάσταση της παγκοσμιοποίησης. 
<SPEAKER ID="55" LANGUAGE="IT" NAME="Alfonso Andria (ALDE ). –" AFFILIATION="Hampton Court">
<P>
   Κυρία Πρόεδρε, κύριε Επίτροπε, κυρίες και κύριοι, θεωρώ ιδιαίτερα αποτελεσματική την προσέγγιση του κ. Brejc σε ένα θέμα με πολύ ευαίσθητες προεκτάσεις, όπως είναι οι κοινωνικές επιπτώσεις της παγκοσμιοποίησης. Πρόκειται για ένα πολύ επίκαιρο θέμα, το οποίο αποτέλεσε αντικείμενο έντονων συζητήσεων και στην πρόσφατη άτυπη σύνοδο κορυφής των αρχηγών κρατών και κυβερνήσεων που διεξήχθη στις 28 Οκτωβρίου του τρέχοντος έτους στο .
<SPEAKER ID="56" LANGUAGE="" NAME="Γεώργιος Τούσσας (GUE/NGL ). –" AFFILIATION="">
<SPEAKER ID="57" LANGUAGE="LV" NAME="Guntars Krasts (UEN ). –" AFFILIATION="">
<P>
Κατά την άποψή μου, ωστόσο, η έκθεση απομακρύνεται ως προς αυτό από την τρέχουσα πραγματικότητα στην Ευρωπαϊκή Ένωση. Οι ατέρμονες συζητήσεις σχετικά με τη μεταρρύθμιση της κοινής γεωργικής πολιτικής καταδεικνύουν ότι επί του παρόντος η Ευρωπαϊκή Ένωση μπορεί να συμφωνήσει μόνο σε μια δομή του προϋπολογισμού που ανταποκρίνεται στις ανάγκες του 19ου αιώνα. Γινόμαστε μάρτυρες αντιπαραθέσεων εδώ στο Ευρωπαϊκό Κοινοβούλιο για την οδηγία για τις υπηρεσίες. Γνωρίζουμε τη σημασία που έχει αυτή η οδηγία για τη στρατηγική της Λισαβόνας της Ευρωπαϊκής Ένωσης: είναι ένας από τους ακρογωνιαίους λίθους της στρατηγικής. Ως εκ τούτου, κατά την άποψή μου, ακριβώς εδώ, δηλαδή στον βαθμό της προθυμίας μας, κρύβονται οι μεγαλύτερες προκλήσεις της παγκοσμιοποίησης, εφόσον η κοινή γνώμη σε έναν αυξανόμενο αριθμό κρατών μελών στην Ευρωπαϊκή Ένωση δεν είναι έτοιμη για τις προκλήσεις του ανταγωνισμού ακόμη και στο εσωτερικό της ίδιας της Ευρωπαϊκής Ένωσης. 
<SPEAKER ID="58" LANGUAGE="PL" NAME="Jan Tadeusz Masiel (NI ). –" AFFILIATION="">
<P>
Με τον ίδιο τρόπο που χρειαζόταν ο σοσιαλισμός για να μετριάσει τον καπιταλισμό του 19ου αιώνα, ωστόσο, η σημερινή παγκοσμιοποίηση χρειάζεται μια κοινωνική διάσταση, χωρίς την οποία δεν θα είναι τίποτα άλλο από μια χαμένη ευκαιρία για την ανθρωπότητα.
<SPEAKER ID="59" LANGUAGE="SV" NAME="Gunnar Hökmark (PPE-DE ). –" AFFILIATION="">
<P>
   Κυρία Πρόεδρε, θέλω καταρχάς να ευχαριστήσω τον συνάδελφό μου, κ. Brejc, για το έργο του σε αυτήν την έκθεση και για τις προσπάθειές του να την κατευθύνει προς τα πραγματικά σημαντικά ζητήματα. Πρέπει να πω ωστόσο ότι, αν δεν γίνουν κάποιες αλλαγές στην έκθεση, θα είναι δύσκολο να την υποστηρίξουμε στη μορφή που πήρε μετά την ανάγνωσή της στην κοινοβουλευτική επιτροπή. Στην παρούσα μορφή της, η έκθεση δηλώνει ότι η παγκοσμιοποίηση οδηγεί σε χάσματα και ανισορροπίες μεταξύ των χωρών και στο εσωτερικό των κοινωνιών. Αυτό σε καμία περίπτωση δεν αληθεύει. Αν η παγκοσμιοποίηση έχει προσφέρει κάτι, αυτό είναι η ευημερία και η προκοπή για τα φτωχά μέρη του κόσμου. Βλέπουμε σήμερα πώς καταπολεμάται η φτώχεια σε μεγάλα μέρη της Ασίας. Βλέπουμε πώς οι άνθρωποι στην Ταϊβάν, στην Κίνα, στην Ινδία και σε πολλές άλλες χώρες, αποκτούν αργά και προοδευτικά περισσότερη αξιοπρέπεια και μεγαλύτερη ευημερία. Η παγκοσμιοποίηση συνέβαλε στην εξάλειψη μιας φτώχειας που, για αιώνες, χαρακτήριζε μεγάλα μέρη του κόσμου στα οποία βλέπουμε τώρα τον πλούτο και την ευημερία να αυξάνονται, όπως και τον σεβασμό για το άτομο. Είναι σημαντικό να δηλώσουμε ότι, σε άμεση αντίθεση με ό,τι δηλώνεται στην έκθεση, την αποτελμάτωση και τη φτώχεια την παρατηρούμε σε εκείνα τα μέρη του κόσμου που δεν έχουν επηρεαστεί από την παγκοσμιοποίηση, για παράδειγμα στα μέρη της Αφρικής και της Ασίας στα οποία δεν υπάρχει ελεύθερο και ανοικτό εμπόριο και οι άνθρωποι δεν συμμετέχουν στην παγκοσμιοποίηση.
<SPEAKER ID="60" LANGUAGE="FR" NAME="Kader Arif (PSE ). –" AFFILIATION="">
<P>
   Κυρία Πρόεδρε, κυρίες και κύριοι, επιθυμώ να ευχαριστήσω τον συνάδελφό μας, κ. Brejc, για την έκθεσή του. Εκπονήθηκε την κατάλληλη στιγμή, λίγες εβδομάδες πριν από την έναρξη της υπουργικής διάσκεψης του ΠΟΕ στο Χονγκ Κονγκ.
<SPEAKER ID="61" LANGUAGE="DE" NAME="Helmuth Markov (GUE/NGL ). –" AFFILIATION="">
<P>
   Κυρία Πρόεδρε, κύριε Επίτροπε, συμφωνώ με πολλές από τις απόψεις που εξέφρασε ο σλοβένος βουλευτής κ. Brejc αλλά όχι με όλες.
<P>
Αναφέρετε ότι η ατζέντα της Λισαβόνας θα μας διευκολύνει να ανταποκριθούμε στις προκλήσεις της παγκοσμιοποίησης συνδέοντας τα κοινωνικά στοιχεία. Δεν πρόκειται να συμβεί κάτι τέτοιο! Βρισκόμαστε στο 2005· έχουμε διανύσει τη μισή περίοδο. Πραγματοποιήσαμε μια μεσοπρόθεσμη αξιολόγηση και διατυπώσαμε επικρίσεις σύμφωνα με τις οποίες αυτές οι μέθοδοι δεν αρκούν. Έως έναν σημαντικό βαθμό, η παγκοσμιοποίηση συνέβαλε στη δημιουργία πλούτου, αλλά –και απευθύνομαι στον κ. Hökmark– συνέβαλε εξίσου και στην αύξηση της φτώχειας, του κοινωνικού αποκλεισμού και των κοινωνικών διακρίσεων, πράγμα που δεν συνάδει, βεβαίως, με την ισότητα και τη δικαιοσύνη για όλους.
<SPEAKER ID="62" LANGUAGE="EN" NAME="Seán Ó Neachtain (UEN )." AFFILIATION="">
<P>
Επικροτώ –όπως και οι περισσότεροι– την πρόσφατη πρωτοβουλία της ομάδας G8 για την περαιτέρω εφαρμογή της διαδικασίας ελάφρυνσης του χρέους του τρίτου κόσμου. Αυτό είναι απλώς ορθό και πρέπον, καθώς το θέμα της ελάφρυνσης του χρέους παραλύει τώρα πολλές χώρες του τρίτου κόσμου. Η πρωτοβουλία για τις υπερχρεωμένες φτωχές χώρες χειρίστηκε με μέτρια επιτυχία το θέμα της ελάφρυνσης του χρέους για τις 42 φτωχότερες χώρες στον κόσμο, αλλά αυτή ήταν μόνο μια αρχική προσπάθεια του ανεπτυγμένου κόσμου να αντιμετωπίσει το ίδιο το πρόβλημα της ελάφρυνσης του χρέους. Η Ευρωπαϊκή Ένωση παρέχει τη μεγαλύτερη αναπτυξιακή βοήθεια στον κόσμο και πρέπει, επομένως, να συνεχίσει να επιδεικνύει πραγματική ηγετική ικανότητα όσον αφορά την αντιμετώπιση των ανθρωπιστικών προβλημάτων και των προβλημάτων αναπτυξιακής βοήθειας παγκοσμίως.
<P>
Επίσης, πιστεύω ότι ο ΠΟΕ αποτελεί τον καλύτερο φορέα για να αρχίσει ο ανταγωνισμός στους τομείς των βιομηχανικών υπηρεσιών και του εμπορίου. Θα είναι προς το συμφέρον όλων μας να θεσπιστεί ένα πολυμερές πλαίσιο που θα διέπει τις εμπορικές σχέσεις των 150 διαφορετικών μελών του ΠΟΕ επί του παρόντος.
<SPEAKER ID="63" LANGUAGE="" NAME="Μαρία Παναγιωτοπούλου-Κασσιώτου (PPE-DE ). –" AFFILIATION="">
<P>
Είναι αξιέπαινος ο εισηγητής της Επιτροπής Απασχόλησης κ. Brejc διότι, σχολιάζοντας αυτήν την ανακοίνωση, έκανε μια βασική έκθεση, που μεταβλήθηκε σε έναν εκτεταμένο κατάλογο ευχών και νουθεσιών, προκειμένου να αναδειχθεί ο βασικός στόχος των δύο προηγουμένων κειμένων. Στόχος, βέβαια, είναι η δικαιότερη κατανομή των οφελών της παγκοσμιοποίησης μεταξύ των λαών του πλανήτη και η καλύτερη πρόβλεψη του κόστους που συνδέεται συχνά με αιφνίδιες παγκόσμιες αλλαγές. Αυτό το ευρύ ευχολόγιο, τόσο της ανακοίνωσης όσο και της έκθεσης της Επιτροπής, πρέπει τα κράτη μέλη να το ενσωματώνουν καθημερινά τόσο στο νομοθετικό όσο και στο εκτελεστικό έργο.
<SPEAKER ID="64" LANGUAGE="NL" NAME="Emine Bozkurt (PSE ). –" AFFILIATION="">
<P>
Η έκθεση του κ. Brejc περιέχει αρκετές ενδιαφέρουσες προτάσεις για να επιτύχουμε. Υποστηρίζω την έκκλησή του να χρησιμοποιήσουμε πόρους της ΕΕ για να μετριάσουμε τις δυσμενείς συνέπειες της παγκοσμιοποίησης. Πρέπει να γίνει σαφές τι εννοούμε με αυτό. Δεν πρέπει να διοχετεύουμε άσκοπα πόρους δεξιά και αριστερά και δεν πρέπει να κρατάμε ζωντανές πάση θυσία τις βιομηχανίες που είναι καταδικασμένες να κλείσουν ούτως ή άλλως. Αντ’ αυτού, πρέπει να ελευθερώνουμε πόρους για να εξασφαλίσουμε ότι θα δοθεί η δυνατότητα στους ανθρώπους που έχασαν τις δουλειές τους λόγω της παγκοσμιοποίησης να βρουν μια θέση απασχόλησης σε άλλον τομέα.
<P>
Είμαι ευγνώμων στον κ. Brejc για την έκθεσή του, η οποία πιστεύω ότι θα μας παρακινήσει να δράσουμε. Πρέπει να δείξουμε με τις πράξεις μας ότι πιστεύουμε πραγματικά αυτά που λέμε. 
<SPEAKER ID="65" LANGUAGE="EN" NAME="Philip Bushill-Matthews (PPE-DE )." AFFILIATION="">
<P>
Συμμερίζομαι τη θλίψη του κ. Kułakowski για το γεγονός ότι η Προεδρία του Συμβουλίου δεν θεωρεί, προφανώς, αυτήν τη συζήτηση σήμερα τόσο σημαντική, ώστε να επιβάλει την παρουσία ενός υπουργού. Η κοινωνική διάσταση της παγκοσμιοποίησης είναι υψίστης σημασίας, καθώς η παγκοσμιοποίηση επιφέρει αλλαγές και όλες οι αλλαγές αποτελούν πρόκληση. Ο ρόλος μας είναι, βέβαια, να βοηθήσουμε την κοινωνία μας να εξοπλιστεί και να προσαρμοστεί, προκειμένου να αντιμετωπίσει πολύ πιο σθεναρά αυτήν την πρόκληση. Όπως είπε και ο κ. Crowley τόσο εύγλωττα απόψε, το θέμα αυτής της συζήτησης είναι οι άνθρωποι.
<P>
Η αρχική έκθεση Brejc χειρίστηκε το θέμα με ευαισθησία και λογική. Δυστυχώς, όπως συμβαίνει τόσο συχνά στην Επιτροπή Απασχόλησης και Κοινωνικών Υποθέσεων, τώρα περιλαμβάνει τροπολογίες οι οποίες αντικατοπτρίζουν λιγότερη ευαισθησία και ασφαλώς είναι λιγότερο λογικές. Για τον λόγο αυτό, πρέπει να πιέσουμε το Κοινοβούλιο να ψηφίσει αύριο, ώστε να πλησιάσουμε προς την αρχική έκθεση και να διαγράψουμε τις περισσότερες από τις εν λόγω τροπολογίες, εκτός από τη δική μου φυσικά!
<P>
Ελπίζω πως το Κοινοβούλιο θα υποστηρίξει αυτές τις αναθεωρήσεις. Εάν δεν τις υποστηρίξει, η αντιπροσωπεία των Συντηρητικών του Ηνωμένου Βασιλείου, καθώς και πολλοί άλλοι συνάδελφοι, θα συμφωνήσουν με τον κ. Hökmark και θα ψηφίσουν απρόθυμα την απόρριψη της έκθεσης αυτής ως έχει. Θέλουμε να επιστρέψουμε σε μια έκθεση για την κοινωνική διάσταση, όχι μόνο για τη σοσιαλιστική διάσταση. 
<SPEAKER ID="66" LANGUAGE="MT" NAME="Joseph Muscat (PSE ). –" AFFILIATION="">
<P>
   Λυπάμαι για τον συνάδελφό μου, ωστόσο θα ακούσει και άλλα σχετικά με τη σοσιαλιστική διάσταση, διότι αυτό θέλουμε να δούμε, τον άνθρωπο να γίνεται το επίκεντρο της προσοχής. Στη Μάλτα, οι συμπατριώτες μου εργαζόμενοι βιώνουν τρομερές αλλαγές. Καθημερινά αντιμετωπίζουν την έλλειψη εργασίας και τώρα, ξαφνικά, μαθαίνουμε την είδηση ότι ένα εργοστάσιο που απασχολεί οκτακόσια πενήντα άτομα για την παραγωγή τζιν θα μεταφέρει τις παραγωγικές του δραστηριότητες εκτός της Ευρωπαϊκής Ένωσης. Αυτό σημαίνει ότι σε μια μικρή χώρα όπως η δική μας, με μια ξαφνική μαχαιριά, βλέπουμε ξαφνικά το 0,5% του εργατικού δυναμικού μας να χάνει τη δουλειά του μέσα σε μία ημέρα. Περίπου πριν δύο χρόνια οι άνθρωποι αυτοί είχαν διαβάσει σε φυλλάδια ότι, αν προσχωρούσαμε στην Ευρωπαϊκή Ένωση, Θεού θέλοντος, θα λύναμε όλα μας τα προβλήματα που σχετίζονταν με την πρόκληση της παγκοσμιοποίησης· τους έδιναν υποσχέσεις για μια «νέα άνοιξη». Ίσως εμείς δεν ήμασταν τόσο δημοφιλείς, επειδή τους λέγαμε την αλήθεια, ότι έπρεπε να εργαζόμαστε καθημερινά για να είμαστε ανταγωνιστικοί. Τώρα που είμαστε μέλη της ΕΕ, ωστόσο, πρέπει να φροντίσουμε να βάλουμε τους ανθρώπους πάνω από τα κέρδη, να δώσουμε προτεραιότητα τους ανθρώπους και όχι στις οδηγίες. Κάποιοι ίσως πουν ότι αυτό δεν μπορεί να γίνει εξαιτίας των κανόνων μας· σε αυτήν την περίπτωση, κύριε Επίτροπε, πρέπει να αλλάξουμε τους κανόνες. 
<SPEAKER ID="67" LANGUAGE="CS" NAME="Vladimír Špidla," AFFILIATION="μέλος της Επιτροπής">
<P>
   .   Κυρίες και κύριοι, η συζήτηση αυτή διασαφήνισε το πόσο περίπλοκο και πολύπλευρο είναι το ζήτημα της παγκοσμιοποίησης και το πόσο δύσκολο είναι να βρούμε ξεκάθαρες λύσεις για το πρόβλημα αυτό. Πιστεύω ότι η συζήτηση προσέφερε επίσης μια ξεκάθαρη επιβεβαίωση για κάτι το οποίο όλοι στην πραγματικότητα υποπτευόμασταν, δηλαδή για το ότι η παγκοσμιοποίηση είναι κάτι που συμβαίνει εδώ και σχετικά πολύ καιρό, ή με άλλα λόγια τουλάχιστον 300-400 χρόνια. Είναι επίσης προφανές ότι η διαδικασία αυτή θα συνεχίσει με γοργούς ρυθμούς και ότι ένας διασυνδεδεμένος κόσμος, του οποίου οι κάτοικοι βρίσκονται σε στενή επαφή μεταξύ τους, έχει γίνει μέρος των ζωών μας. Υπάρχει, συνεπώς, μια επιτακτική ανάγκη να δώσουμε στην παγκοσμιοποίηση ένα ανθρώπινο πρόσωπο και μια κοινωνική διάσταση.
<SPEAKER ID="68" LANGUAGE="" NAME="" AFFILIATION="Αντιπροέδρου">
<P>
 – Η συζήτηση έληξε. Η ψηφοφορία θα διεξαχθεί αύριο στις 12.00. 
<SPEAKER ID="69" LANGUAGE="HU" NAME="Katalin Lévai (PSE ). –" AFFILIATION="">
<SPEAKER ID="70" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει την προφορική ερώτηση προς την Επιτροπή (O-0083/2005 - B6-0333/2005) των βουλευτών Chichester και Barsi-Pataky, εξ ονόματος της Επιτροπής Βιομηχανίας, Έρευνας και Ενέργειας, σχετικά με τη μετάβαση στο ψηφιακό σύστημα. 
<SPEAKER ID="71" LANGUAGE="HU" NAME="Etelka Barsi-Pataky (PPE-DE )," AFFILIATION="εισηγήτρια">
<P>
Στηρίζουμε, ως εκ τούτου, το γεγονός ότι η Επιτροπή έχει προτείνει το 2012 ως έτος στόχο για τον τερματισμό της αναλογικής μετάδοσης σε ολόκληρη την Ευρώπη. Το Ευρωπαϊκό Κοινοβούλιο, συνεπώς, καλεί τα κράτη μέλη να δώσουν την πλήρη στήριξή τους σε αυτό το χρονοδιάγραμμα, επιδιώκοντας ταυτόχρονα να τηρήσουν τη μεταβατική περίοδο της «ταυτόχρονης μετάδοσης» όσο το δυνατόν πιο σύντομη.
<P>
Προτείνουμε η κοινή θέση την οποία πρέπει να εγκρίνουμε στην Περιφερειακή Διάσκεψη για τις Ραδιοεπικοινωνίες το 2006 (ΠΔΡ06) να περιλαμβάνει μια διάταξη που θα καθιστά τη μεταβατική περίοδο για τις τρίτες χώρες όσο το δυνατόν συντομότερη. Το Ευρωπαϊκό Κοινοβούλιο είναι πεπεισμένο ότι το Συμβούλιο στη σύνοδο του Δεκεμβρίου θα λάβει υπόψη του τις απόψεις του Κοινοβουλίου για να καταλήξει σε απόφαση σχετικά με το έργο που πρέπει να φέρουμε εις πέρας. 
<SPEAKER ID="72" LANGUAGE="CS" NAME="Vladimír Špidla," AFFILIATION="μέλος της Επιτροπής">
<P>
   .   Κυρίες και κύριοι, η Επιτροπή ανέλαβε να επιταχύνει τη μετάβαση στην ψηφιακή μετάδοση σε επίπεδο ΕΕ και να δομήσει αυτήν τη διαδικασία κατά τέτοιον τρόπο, ώστε να μην υπάρξει καμία στρέβλωση του ανταγωνισμού. Ο στόχος είναι να διακοπεί η λειτουργία των αναλογικών σημάτων έως τις αρχές του 2012 το αργότερο και να εξασφαλιστεί ότι το φάσμα των συχνοτήτων που θα ελευθερωθεί από αυτήν τη διακοπή θα χρησιμοποιηθεί κατά τέτοιον τρόπο, ώστε η κοινωνία να αποκομίσει τα μέγιστα δυνατά οφέλη. Επιπλέον, η Επιτροπή στοχεύει να διασφαλίσει ότι η κοινωνία θα μπορέσει να αρχίσει να χρησιμοποιεί αυτό το φάσμα για υβριδική τηλεόραση και υπηρεσίες τηλεπικοινωνιών ή για υπηρεσίες που δεν σχετίζονται με τη ραδιοφωνική ή τηλεοπτική μετάδοση.
<P>
Η μετάβαση στην ψηφιακή μετάδοση αναπτύσσει ταχύτητα στην Ευρωπαϊκή Ένωση. Η Ισπανία πρόσφατα μετέθεσε την ημερομηνία για τον τερματισμό των αναλογικών επίγειων τηλεοπτικών σημάτων κατά δύο χρόνια, από το 2012 στο 2010, ενώ η Γερμανία την μετέθεσε κατά τρία χρόνια, από το 2010 στο 2007. Δέκα κράτη μέλη έχουν ορίσει ως ημερομηνία για τη διακοπή το 2010 ή νωρίτερα, ενώ άλλα 10 έχουν ορίσει ως ημερομηνία το 2012. Πέντε κράτη μέλη, όπως και η Βουλγαρία και η Ρουμανία, δεν έχουν αποφασίσει ακόμη ημερομηνία για τη διακοπή, ενώ η Πολωνία, η Ιρλανδία και η Βουλγαρία έχουν δηλώσει ότι ενδέχεται να δυσκολευτούν να πραγματοποιήσουν τη διακοπή το 2012. Βάσει αυτών των πληροφοριών, η Επιτροπή αναμένει ότι η μετάβαση στην Ευρωπαϊκή Ένωση συνολικά πρέπει να είναι ήδη σε εξέλιξη στις αρχές του 2010 και ότι η συντριπτική πλειονότητα των κρατών μελών πρέπει να έχει διακόψει τη λειτουργία των αναλογικών επίγειων τηλεοπτικών σημάτων μέχρι το 2012.
<P>
Όσον αφορά την πρόληψη των παρεμβολών από τα αναλογικά συστήματα που έχουν τη βάση τους εκτός της Ευρώπης, η Επιτροπή είναι υπέρ της επίτευξης μιας διεθνούς συμφωνίας για την κατάργηση της νομικής προστασίας για τη χρήση του φάσματος αναλογικής μετάδοσης μέχρι το 2015. Μια τέτοια έγκαιρη δράση αναμένεται ότι θα ενθαρρύνει τις χώρες που δεν ανήκουν στην Ευρωπαϊκή Ένωση είτε να διακόψουν τα αναλογικά συστήματά τους ή, τουλάχιστον, να ξεκινήσουν εκ νέου τις διαπραγματεύσεις με τις γειτονικές χώρες της ΕΕ, προκειμένου να ελαχιστοποιήσουν τις παρεμβολές με τα ψηφιακά συστήματα.
<P>
Αν μου επιτρέπετε, θα ήθελα να σχολιάσω εν συντομία την πρόταση ψηφίσματος. Η Επιτροπή χαιρετίζει το γεγονός ότι το Κοινοβούλιο είναι υπέρ της επιτάχυνσης της μετάβασης και του ορισμού της ημερομηνίας κατά την οποία οι αναλογικές μεταδόσεις θα έχουν τερματιστεί σε όλα τα κράτη μέλη στις αρχές του 2012, όπως προτείνει η Επιτροπή. Λόγω του ότι θα ψηφίσετε σήμερα για αυτό το ψήφισμα, δεν μπορώ να απαντήσω τώρα άμεσα σε όλα τα ζητήματα που αναλύονται λεπτομερώς σε αυτό το εκτεταμένο έγγραφο. Η Ευρωπαϊκή Επιτροπή θα εξετάσει προσεκτικά το πεδίο των αρμοδιοτήτων της σε σχέση με τη χάραξη πολιτικής για τις νέες και καινοτομικές υπηρεσίες που θα λειτουργήσουν στις ζώνες του φάσματος που χρησιμοποιούνταν αρχικά για τις αναλογικές υπηρεσίες. Επί του παρόντος, η πλειονότητα των εξαιρετικά καινοτόμων υπηρεσιών σε αυτό το πεδίο βρίσκονται ακόμη στο στάδιο της έρευνας και της ανάπτυξης και, συνεπώς, υποστηρίζονται από τα ερευνητικά προγράμματα της Επιτροπής. Μακροπρόθεσμα, θα υπάρξει σημαντική ανάγκη για αξιολογήσεις της τεχνικής και εμπορικής βιωσιμότητας αυτών των υπηρεσιών.
<SPEAKER ID="73" LANGUAGE="NL" NAME="Ivo Belet," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, κύριε Επίτροπε, κυρίες και κύριοι, ελπίζω ότι θα μου επιτρέψετε, στον σύντομο χρόνο που έχω στη διάθεσή μου, να επιστήσω την προσοχή σας σε δύο πτυχές της μετάβασης στο ψηφιακό σύστημα, ξεκινώντας με τα ανοικτά πρότυπα, στα οποία προφανώς αναφέρθηκε ήδη η κ. Barsi-Pataky. Θα ήθελα να υπενθυμίσω στον Επίτροπο ότι η ίδια η Επιτροπή αποφάσισε τον Μάρτιο ότι οι εθνικές κυβερνήσεις πρέπει να αναλάβουν τις δαπάνες για πιλοτικά σχέδια, για παράδειγμα, καθώς και για την αγορά αποκωδικοποιητών για τους καταναλωτές. Αναρωτιέμαι μήπως θα έπρεπε να το κάνετε πιο συγκεκριμένο, υπό την έννοια ότι πρέπει να υποδείξετε ότι αυτού του είδους η οικονομική υποστήριξη, ή επιδότηση, θα είναι δυνατή μόνο για αποκωδικοποιητές που χρησιμοποιούν τα λεγόμενα ανοικτά πρότυπα, κυρίως για να αποφευχθούν δύο πράγματα.
<P>
Δεν υπάρχει ανάγκη να γίνει σύνδεση με την οδηγία για την τηλεόραση χωρίς σύνορα, καθώς θα την συζητήσουμε είτε μέχρι το τέλος του έτους είτε στις αρχές του επόμενου. Και σε αυτόν τον τομέα, είναι σημαντικό να εξασφαλίσουμε ότι οι εθνικές αγορές δεν θα πέσουν στα χέρια ενός κυρίαρχου παράγοντα σε δυσανάλογο, και κατά συνέπεια επικίνδυνο, βαθμό. Σε εκείνη τη συζήτηση, Επίτροπε Špidla, η Επιτροπή πρέπει να συνταχθεί με τον καταναλωτή. Ελπίζω ειλικρινά ότι δεν θα καταφύγετε πολύ εύκολα στο επιχείρημα της επικουρικότητας, προκειμένου να αποφύγετε την ευθύνη σας, διότι το επιχείρημα αυτό είναι, κατά την άποψή μου, εντελώς ακατάλληλο. 
<SPEAKER ID="74" LANGUAGE="DE" NAME="Norbert Glante," AFFILIATION="εξ ονόματος της Ομάδας PSE">
<P>
Είμαι εδώ και αρκετό καιρό βουλευτής του Κοινοβουλίου και μπορώ να θυμηθώ πολλές προσπάθειες που έγιναν για αυτό. Επίσης, θυμάμαι τα προβλήματα στα οποία αναφέρθηκε ο κ. Belet. Η τεχνολογική ουδετερότητα είναι πολύ σημαντική έννοια για τον ανταγωνισμό. Πριν από μερικά χρόνια αντιμετωπίσαμε ένα τέτοιο πρόβλημα, όταν συνειδητοποιήσαμε και αναφέραμε ότι η σημασία της παρεμβολής συχνοτήτων στην αναλογική ραδιοτηλεοπτική μετάδοση, θα μπορούσε ακόμη και να παρεμποδίσει, σε κάποιον βαθμό, την εξέλιξή μας. Πιστεύω ότι πρέπει να δώσουμε ιδιαίτερη προσοχή, ώστε να μην συμβεί κάτι τέτοιο.
<P>
Αν επισκεφτείτε, όπως και εγώ κάνω κατά καιρούς, τα αντίστοιχα καταστήματα, θα μπορέσετε να δείτε ποιες είναι οι προσφορές των κατασκευαστών, επειδή οι ψηφιακές τηλεοπτικές συσκευές βρίσκονται ήδη εκεί. Οι πελάτες τούς ρίχνουν μια ματιά· βλέπουν ένα DVD ψηφιακής μορφής και ενθουσιάζονται με την ποιότητα της εικόνας και ύστερα βλέπουν στην ίδια οθόνη ένα αναλογικό τηλεοπτικό πρόγραμμα και μένουν άναυδοι διαπιστώνοντας πόσο μεγάλη είναι η διαφορά. Πιστεύω ότι, αν οι πολίτες ενημερωθούν για τα πλεονεκτήματα και μάθουν λεπτομερώς πότε θα πραγματοποιηθεί αυτή η αλλαγή και αν η βιομηχανία στοχεύσει στη διείσδυση στην αγορά χρεώνοντας λογικές τιμές για τις συσκευές αυτές, αισιοδοξώ ότι έως το 2010 θα έχουμε υπερκεράσει τους ανταγωνιστές μας σε αυτόν τον τομέα σε άλλα μέρη του κόσμου. Αλλά για εμένα σημασία έχει να διασφαλίσουμε ότι δεν θα χάσουμε την ευκαιρία, όταν θα φέρουμε τους πολίτες μας στην ψηφιακή εποχή.
<P>
Πέραν αυτών, επιτρέψτε μου να πω πόσο ευγνώμων είμαι για την όπως πάντοτε θερμή, στενή και καλή συνεργασία με την κ. Barsi-Pataky. 
<SPEAKER ID="75" LANGUAGE="" NAME="Νικόλαος Βακάλης (PPE-DE ). –" AFFILIATION="">
<P>
Και τέλος, ερωτώ: δικαιολογείται η πριμοδότηση συγκεκριμένων τεχνολογιών, όπως για παράδειγμα, η set-top boxes έναντι άλλων διαθεσίμων; Αυτό δεν έρχεται σε αντίθεση με την αρχή της τεχνολογικής ουδετερότητας; 
<SPEAKER ID="76" LANGUAGE="FI" NAME="Reino Paasilinna (PSE ). –" AFFILIATION="">
<P>
Η χώρα μου θα έχει μεταβεί στην ψηφιακή εποχή το 2007. Αυτό είναι ένα σημαντικό πλεονέκτημα. Σε κάποιες χώρες, οι μεγάλοι δημόσιοι οργανισμοί δυσκολεύονται να ανταπεξέλθουν σε αυτήν την κατάσταση. Είναι αδιανόητο ότι οι άρρωστοι ή οι ηλικιωμένοι θα πρέπει να εγκαταλείψουν τις τηλεοράσεις τους ως πηγή ψυχαγωγίας, παρόλο που μπορεί να μην χρειάζονται πάντα νέες ψηφιακές υπηρεσίες.
<SPEAKER ID="77" LANGUAGE="DE" NAME="Ruth Hieronymi (PPE-DE ). –" AFFILIATION="">
<SPEAKER ID="78" LANGUAGE="ES" NAME="Francisca Pleguezuelos Aguilar (PSE ). –" AFFILIATION="">
<P>
Είναι, επομένως, σημαντικό να διατηρηθεί η προθεσμία του 2012 για τη μετάβαση από το αναλογικό στο ψηφιακό σύστημα ούτως, ώστε να μην μείνει πίσω η Ευρώπη, διότι οι ανταγωνιστές μας έχουν θέσει πολύ προγενέστερες ημερομηνίες: οι Ηνωμένες Πολιτείες, το 2009, η Νότια Κορέα, το 2010, και η Ιαπωνία, το 2011. Αυτό απαιτεί να συντονίσουμε τις προσπάθειές μας ούτως, ώστε να δεσμευτούν πραγματικά οι χώρες. Όπως έχετε επισημάνει πολύ σωστά, η χώρα μου, η Ισπανία, επίσπευσε την ημερομηνία, όπως έκαναν και ορισμένες άλλες χώρες, αλλά πρέπει να συνεχίσουμε όλοι να εργαζόμαστε προς την ίδια κατεύθυνση, διότι, όσο περισσότερο διαρκέσει η μεταβατική περίοδος, τόσο περισσότερο θα ζημιωθούν οι τηλεοπτικοί σταθμοί, η βιομηχανία δεκτών, ο κλάδος της κατασκευής και της εμπορίας, ο κλάδος της διανομής και, πάνω απ’ όλα, οι ίδιοι οι πολίτες.
<SPEAKER ID="79" LANGUAGE="EN" NAME="John Purvis (PPE-DE )." AFFILIATION="Sky Digital">
<P>
   – Κύριε Πρόεδρε, το σπίτι μου είναι ένα πολύ τυπικό ευρωπαϊκό σπίτι: έχουμε μία συσκευή τηλεόρασης στο καθιστικό, μία στην κουζίνα, μία στην κρεβατοκάμαρά μας και μία για τα εγγόνια μας όταν μας επισκέπτονται. Καταβάλλουμε συνδρομή στο δορυφορικό , η οποία κοστίζει περίπου 40 λίρες Αγγλίας –60 ευρώ– τον μήνα και καταβάλλουμε τα τέλη χρήσης τηλεοπτικού δέκτη για τους δημόσιους τηλεοπτικούς σταθμούς του .
<P>
Παρόλο που υπάρχουν εκατοντάδες ψηφιακά κανάλια, μπορούμε να παρακολουθούμε ένα μόνο ψηφιακό κανάλι ταυτόχρονα σε όλους αυτούς τους δέκτες, καθώς διαθέτουμε μία μόνο συνδρομητική κάρτα τηλεθέασης. Επί του παρόντος, ενώ η σύζυγός μου παρακολουθεί την εκπομπή «» και τα εγγόνια μας το ψηφιακό κανάλι κινουμένων σχεδίων, εγώ μπορώ ακόμη να δω τις ειδήσεις σε ένα από τα πέντε αναλογικά κανάλια. Μετά τη μετάβαση –η οποία επί του παρόντος απέχει μόλις δύο ή τρία χρόνια στο Ηνωμένο Βασίλειο– θα περιοριστούμε σε ένα μόνο κανάλι τη φορά, εκτός εάν πληρώνουμε για επιπλέον αποκωδικοποιητές και κάρτες. Για την κάλυψη όλων των ενδιαφερόντων σε ένα τυπικό νοικοκυριό, θα απαιτούνταν τέσσερεις ή πέντε κάρτες. Το κόστος θα έφθανε τις 200 λίρες Αγγλίας –300 ευρώ– τον μήνα· 2 000 λίρες Αγγλίας –3 000 ευρώ– τον χρόνο παραπάνω από τα τηλεοπτικά τέλη.
<SPEAKER ID="80" LANGUAGE="" NAME="Νικόλαος Σηφουνάκης (PSE ). –" AFFILIATION="">
<P>
Για αυτό επείγει η μετάβαση στην ψηφιακή τηλεόραση το αργότερο μέχρι το 2012 έτσι, ώστε να μην υστερήσουμε έναντι των κύριων ανταγωνιστών μας, των ΗΠΑ και της Ιαπωνίας, χώρες οι οποίες σκοπεύουν να τερματίσουν την αναλογική μετάδοση το 2009 και το 2011 αντίστοιχα.
<SPEAKER ID="81" LANGUAGE="EN" NAME="Malcolm Harbour (PPE-DE ). –" AFFILIATION="">
<P>
Δεν έχουμε δει έως τώρα να αναδύονται πολλές τέτοιες ιδέες. Νομίζω ότι αυτό το Κοινοβούλιο έχει πολλή δουλειά να κάνει. Επομένως, επικροτώ την πρωτοβουλία της κ. Barsi-Pataky στην Επιτροπή Βιομηχανίας, αλλά ελπίζω να συμφωνήσετε ότι αυτή είναι απλώς η αρχή. Καταρχάς, πρέπει να διαδώσουμε τη σημασία της ψηφιακής μετάβασης· δεύτερον, πρέπει να ευαισθητοποιήσουμε τους συναδέλφους μας σχετικά με τη θεμελιώδη οικονομική σημασία της και, τρίτον, πρέπει να αρχίσουμε να αντιμετωπίζουμε πολιτικά το θέμα του τρόπου που χειριζόμαστε τη διάθεση του ραδιοφάσματος και το ψηφιακό μέρισμα. 
<SPEAKER ID="82" LANGUAGE="CS" NAME="Vladimír Špidla," AFFILIATION="μέλος της Επιτροπής">
<P>
Υπάρχουν δύο σημεία που θα ήθελα να υπογραμμίσω. Καταρχάς, η προσέγγιση που υιοθέτησε η Επιτροπή βασίζεται στο πεδίο των αρμοδιοτήτων της. Ο στόχος είναι, συνεπώς, να βρούμε μια τεχνική και οργανωτική λύση στο πρόβλημα σύντομα, παρά να ασχοληθούμε με το ζήτημα του περιεχομένου. Είναι γενικά παραδεκτό ότι η λύση αυτή θα αυξήσει τις ευκαιρίες και θα βελτιώσει την ποιότητα, και είναι επίσης πιθανό να μειώσει το κόστος. Περιμένω, και ουσιαστικά το θεωρώ σίγουρο, ότι τα διάφορα στάδια αυτής της συζήτησης θα συνεχιστούν μέχρι το 2012. Δίνουμε μεγάλη σημασία σε αυτήν τη διαδικασία, διότι είναι αδύνατο να υιοθετήσουμε μια θέση ή να βρούμε μια ευέλικτη λύση για μια αλλαγή αυτού του μεγέθους χωρίς μια αληθινή δημοκρατική συζήτηση. Για όλους αυτούς τους λόγους, πιστεύω ότι η κεντρική φράση που χρησιμοποίησε η Επιτροπή και που χρησιμοποίησα και εγώ στην εναρκτήρια ομιλία μου θα συνεχίσει να ισχύει, δηλαδή ότι πρέπει να εξασφαλίσουμε πως το φάσμα που θα ελευθερωθεί από τον τερματισμό των αναλογικών μεταδόσεων θα χρησιμοποιηθεί με τέτοιον τρόπο, ώστε η κοινωνία να αποκομίσει τα μέγιστα δυνατά οφέλη. 
<SPEAKER ID="83" LANGUAGE="" NAME="Πρόεδρος. –" AFFILIATION="">
<P>
   Σύμφωνα με το άρθρο 108 παράγραφος 5 του Κανονισμού, έχω λάβει μια πρόταση ψηφίσματος στο τέλος αυτής της συζήτησης (1).
<SPEAKER ID="84" LANGUAGE="" NAME="Πρόεδρος. –" AFFILIATION="">
<SPEAKER ID="85" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
   . Κύριε Πρόεδρε, μετά τις πληροφορίες που δημοσίευσαν ορισμένες έγκυρες εφημερίδες όσον αφορά την καταγγελία σχετικά με την ύπαρξη μυστικών κέντρων κράτησης της CIA σε ορισμένα κράτη μέλη της Ευρωπαϊκής Ένωσης, καθώς και σε ορισμένες υποψήφιες προς ένταξη χώρες, η Επιτροπή επισημαίνει ότι μεγάλος αριθμός κρατών μελών και υποψηφίων χωρών προέβησαν σε δηλώσεις με τις οποίες διαψεύδουν κατηγορηματικά τις καταγγελίες.
<P>
Πράγματι, η Επιτροπή υπενθυμίζει ότι, σύμφωνα με το άρθρο 6 της Συνθήκης για την Ευρωπαϊκή Ένωση, η Ένωση ιδρύθηκε και βασίζεται στις αρχές της δημοκρατίας και του σεβασμού των ανθρωπίνων δικαιωμάτων και των θεμελιωδών ελευθεριών, όπως βεβαίως και στις αρχές του κράτους δικαίου, οι οποίες είναι κοινές αρχές της νομοθεσίας των κρατών μελών και προβλέπουν ποινικές κυρώσεις για να τιμωρούν την παραβίαση των θεμελιωδών δικαιωμάτων και των δικαιωμάτων του ανθρώπου.
<P>
Είναι επίσης προφανές –όπως όλοι γνωρίζουμε– ότι, όταν η διαδικασία ένταξης μιας υποψήφιας χώρας ολοκληρώνεται, το εν λόγω κράτος, για να γίνει μέλος της Ευρωπαϊκής Ένωσης, πρέπει να έχει αποκτήσει ένα επίπεδο θεσμικής σταθερότητας που διασφαλίζει τον πλήρη σεβασμό της δημοκρατίας, του κράτους δικαίου και των ανθρωπίνων δικαιωμάτων, καθώς και την προστασία όλων των θεμελιωδών ελευθεριών. Την αρχή αυτή θέσπισε το Ευρωπαϊκό Συμβούλιο της Κοπεγχάγης το μακρινό 1993 και αποτελεί, συνεπώς, έναν πυλώνα του επονομαζόμενου κεκτημένου της Κοπεγχάγης.
<SPEAKER ID="86" LANGUAGE="PT" NAME="Carlos Coelho," AFFILIATION="εξ ονόματος της Ομάδας PPE-DE">
<P>
   . – Κυρίες και κύριοι, κύριε Frattini, εκτίμησα ιδιαίτερα την ομιλία σας και ειδικότερα τις διαβεβαιώσεις σας στο Σώμα ότι καμία χώρα της ΕΕ δεν είναι αναμεμιγμένη σε αυτό το έγκλημα. Θα αντιλαμβάνεστε, φυσικά, ότι δεν θα αισθανθούμε ασφαλείς μέχρι να είμαστε απολύτως βέβαιοι ότι καμία χώρα της ΕΕ δεν αναμιγνύεται στην επονείδιστη απόφαση να φιλοξενεί κέντρα κράτησης στα οποία οι κρατούμενοι υποβάλλονται σε απάνθρωπες πράξεις βίαιης συμπεριφοράς και βασανιστηρίων.
<P>
Ο κ. Frattini αναφέρθηκε στον διεθνή άξονα, στον οποίο όλες οι χώρες της ΕΕ είναι δεσμευμένες. Οι διεθνείς κανόνες στις διάφορες συμβάσεις είναι σαφείς σχετικά με τις συνθήκες κράτησης και σχετικά με την υποχρέωση να απολαύουν οι φυλακισμένοι μιας δίκαιης δίκης ενώπιον ενός αρμόδιου, αμερόληπτου και ανεξάρτητου δικαστηρίου. Είναι ιδιαίτερα ενοχλητικό το γεγονός ότι σχεδόν τέσσερα χρόνια μετά την πρώτη αίτηση των Ηνωμένων Εθνών για πρόσβαση στη φυλακή του Γκουαντανάμο, προκειμένου να διαπιστωθεί η κατάσταση αναφορικά με τα ανθρώπινα δικαιώματα, οι αμερικανικές αρχές εξακολουθούν να αρνούνται ή να επιβάλλουν απαράδεκτους όρους, όπως επαναλήφθηκε από τον κ. Ράμσφελντ πριν από μερικές ημέρες.
<P>
Για μία ακόμη φορά, όπως είδαμε σε σχέση με την έκθεση Echelon, υπάρχει κάποια διαφορά μεταξύ της συμπεριφοράς της κυβέρνησης των ΗΠΑ και της Γερουσίας. Ο κ. Frattini ορθά επαίνεσε το Συμβούλιο και την πρωτοβουλία της Επιτροπής Νομικών Θεμάτων. Σε αυτό το σημείο, θα ήθελα να υπογραμμίσω δύο πρωτοβουλίες της αμερικανικής Γερουσίας τις οποίες χαιρετίζω ολόψυχα. Η πρώτη είναι η πρωτοβουλία του γερουσιαστή John McCain, η οποία ενισχύει τα δικαιώματα των φυλακισμένων, και η δεύτερη προτάθηκε από τον γερουσιαστή John Kerry για την έναρξη μιας έρευνας σχετικά με τις αποκαλύψεις των μυστικών φυλακών στις οποίες τα βασανιστήρια προφανώς επιτρέπονται, κάτι το οποίο καταδικάζουμε απερίφραστα. 
<SPEAKER ID="87" LANGUAGE="FR" NAME="Martine Roure," AFFILIATION="εξ ονόματος της Ομάδας PSE">
<P>
   . Κύριε Πρόεδρε, κύριε Frattini, ορισμένες εφημερίδες εθνικής κυκλοφορίας ασχολήθηκαν πραγματικά με αυτό το ζήτημα και κυρίως η «» που δημοσίευσε πρόσφατα στις στήλες της ότι μυστικές φυλακές, που διοικούνται από τη CIA, μπορεί να βρίσκονται στο έδαφος της Ευρωπαϊκής Ένωσης και, ακριβέστερα, στην Ανατολική Ευρώπη. Η εφημερίδα δεν κατονόμασε τις χώρες για λόγους ασφαλείας, αλλά σημειώνουμε ότι μια έρευνα της οργάνωσης «Παρατηρητήριο Ανθρωπίνων Δικαιωμάτων» ανέφερε ότι, το 2002, ορισμένοι φυλακισμένοι «φαντάσματα» κρατούνταν στην πραγματικότητα από τη CIA.
<P>
Υπενθυμίζουμε ότι το αμερικανικό Κογκρέσο έχει επίσης δημοσιεύσει μια έκθεση που αναφερόταν στις αμφισβητούμενες πρακτικές που χρησιμοποιούσαν οι Ηνωμένες Πολιτείες όταν μετέφεραν κρατούμενους σε τρίτες χώρες για να μπορούν να προβαίνουν σε βασανιστήρια κατά τις ανακρίσεις. Εξάλλου, οι πρόσφατοι ισχυρισμοί ότι η κυβέρνηση Μπους ζητεί από το αμερικανικό Κογκρέσο να εξαιρέσει τη CIA από την απαγόρευση κάθε μορφής κακομεταχείρισης των κρατουμένων μάς προκαλούν ακόμη μεγαλύτερη ανησυχία.
<P>
Ζητούμε, συνεπώς, από την Επιτροπή να διεξαγάγει έρευνα σχετικά με αυτούς τους ισχυρισμούς, όπως έχετε άλλωστε δεσμευτεί πρόσφατα στον Τύπο, κύριε Frattini. Πιστεύω να συμφωνείτε ότι τα αποτελέσματα αυτής της έρευνας πρέπει να παρουσιαστούν στους βουλευτές του Ευρωπαϊκού Κοινοβουλίου. Ποια μέτρα σκοπεύει να εγκρίνει η Επιτροπή για να εξασφαλίσει ότι η Ευρωπαϊκή Σύμβαση για τα Δικαιώματα του Ανθρώπου, η Ευρωπαϊκή Σύμβαση για την Πρόληψη των Βασανιστηρίων και ο Ευρωπαϊκός Χάρτης των Θεμελιωδών Δικαιωμάτων, ειδικότερα το άρθρο 4, θα γίνουν σεβαστές στο ευρωπαϊκό έδαφος;
<SPEAKER ID="88" LANGUAGE="EN" NAME="Sarah Ludford," AFFILIATION="εξ ονόματος της Ομάδας ALDE">
<P>
Η παράνομη κράτηση χωρίς απαγγελία κατηγορίας ή δίκη στον κόλπο του Γκουαντανάμο ή στο Ιράκ είναι ήδη καταδικαστέα, αλλά η μυστική κράτηση, κατά την οποία τα άτομα κρατούνται χωρίς δικαίωμα επικοινωνίας, χωρίς πρόσβαση σε δικηγόρο και στο έλεος της κακομεταχείρισης ή των βασανιστηρίων, είναι ό,τι χειρότερο συμβαίνει. Βλέπουμε τώρα το αμερικανικό Κογκρέσο να προσπαθεί να απαγορεύσει τα αιτήματα για και τον πρόεδρο Μπους και τα πρωτοπαλίκαρά του να προσπαθούν να «θάψουν» την τροπολογία McCain, η οποία απαγορεύει την απάνθρωπη μεταχείριση των κρατουμένων στις ΗΠΑ.
<P>
Υπό αυτές τις συνθήκες, εάν μία έγκυρη εφημερίδα και μία έγκυρη ΜΚΟ ανθρωπίνων δικαιωμάτων ισχυρίζονται ότι υπάρχουν μυστικές φυλακές για την καταπολέμηση της τρομοκρατίας στην Ανατολική Ευρώπη, και συγκεκριμένα στην Πολωνία και στη Ρουμανία, τι κάνουμε; Συμφωνούμε όλοι ότι θα ήταν καταστροφικό για τη φήμη και την αξιοπιστία της ΕΕ, εάν αποδεικνύονταν αληθινοί αυτοί οι ισχυρισμοί. Τα άρθρα 6 και 7 της Συνθήκης για την ΕΕ ορίζουν την ανάγκη σεβασμού των δικαιωμάτων του ανθρώπου και του κράτους δικαίου.
<P>
Ο Επίτροπος Frattini λέει πως δεν υπάρχουν στοιχεία, αλλά τι έκανε για να προσπαθήσει να τα ανακαλύψει; Όταν δημοσιεύθηκαν οι ισχυρισμοί αυτοί πριν από δέκα ημέρες, μας είπαν ότι θα υποβάλλονταν ερωτήσεις ανεπισήμως στα κράτη μέλη, ότι οι τεχνικοί εμπειρογνώμονες από την οικεία διεύθυνση θα έρχονταν σε επαφή με τους ομόλογούς τους στα 25 κράτη μέλη, καθώς και σε 4 υποψήφιες χώρες. Αργότερα, μάθαμε ότι μια τέτοια εξέταση δεν ισοδυναμούσε με έρευνα.
<P>
Δεν αμφισβητώ την καλή πίστη της πολωνικής και της ρουμανικής κυβέρνησης, αλλά γνωρίζουμε ότι ορισμένες φορές οι μυστικές υπηρεσίες πληροφοριών έχουν τη δική τους ατζέντα. Μου έχει μείνει μια αίσθηση ανησυχίας και ψήγματα αμφιβολίας εφόσον αξιοσέβαστες οργανώσεις προέβησαν σε ισχυρισμούς, αλλά δεν μπορούμε ειλικρινά να πούμε ότι ερευνήθηκαν διεξοδικά. Όλοι οι μηχανισμοί μας στην ΕΕ για τη διασφάλιση του σεβασμού των προτύπων των ανθρωπίνων δικαιωμάτων είναι, ειλικρινά, ανεπαρκείς: ούτε αξιολόγηση, ούτε έλεγχος, ούτε επιβολή. Η αδυναμία της Επιτροπής σας, κ. Frattini, διαφάνηκε στις παρατηρήσεις σας. Τα νομικά προηγούμενα δεν είναι ενθαρρυντικά. Η ΕΕ δεν κατάφερε να υιοθετήσει μια κοινή στάση, πόσο μάλλον οποιεσδήποτε κοινές πρωτοβουλίες, για να πιέσει τις ΗΠΑ να ελευθερώσουν τους δικούς μας πολίτες από τον κόλπο του Γκουαντανάμο. Οι ΗΠΑ περιόδευσαν σε χώρες της Ανατολικής και Νότιας Ευρώπης και, σε περίπτωση που οι χώρες σε αυτές τις περιοχές αρνούνταν να υπογράψουν την απαλλαγή του προσωπικού των ΗΠΑ από τη δικαιοδοσία του Διεθνούς Ποινικού Δικαστηρίου, τους στερούσαν το δικαίωμα στρατιωτικής βοήθειας. Η ΕΕ δεν προσφέρθηκε να καλύψει τη διαφορά.
<SPEAKER ID="89" LANGUAGE="FR" NAME="Hélène Flautre," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, πιστεύω ότι ορθά ξεκινήσαμε αυτήν τη συζήτηση, επειδή όσα μας είπε ο κ. Frattini διαφέρουν κάπως από τις πρώτες ανακοινώσεις που έγιναν και επειδή πρέπει τουλάχιστον να αναγνωρίσετε ότι, αν υπάρχουν πραγματικά τέτοια μέρη με μυστήρια ονόματα –σκοτεινά μέρη, ορυχεία άλατος στα όποια βρίσκονται έγκλειστοι «φυλακισμένοι φαντάσματα» κλπ.– αυτό σημαίνει ότι υπάρχουν κενά στο άρθρο 6 της Συνθήκης και στην ίδια τη Συνθήκη.
<P>
Η παρούσα συζήτηση αποτελεί το πρώτο βήμα. Πιστεύω ότι θα κληθείτε να λάβετε και άλλα μέτρα για το ζήτημα αυτό. Γιατί; Επειδή αυτό το ζήτημα έχει εξαιρετική σημασία. Πρόκειται για ανθρώπους που κρατούνται φυλακισμένοι, χωρίς να έχουν δικαστεί, επί ένα ακαθόριστο χρονικό διάστημα και χωρίς κανένα δικαίωμα προσφυγής και που, συνεπώς, έχουν πιθανότατα υποστεί βασανιστήρια καθώς και απάνθρωπη και ατιμωτική μεταχείριση. Αντιμετωπίζουμε συνεπώς εδώ την πιθανότητα παραβιάσεων των άρθρων 3, 5 και 6 της Ευρωπαϊκής Συνθήκης για τα Ανθρώπινα Δικαιώματα, καθώς και της Ευρωπαϊκής Σύμβασης για την Πρόληψη των Βασανιστηρίων και του Διεθνούς Συμφώνου για τα Αστικά και τα Πολιτικά Δικαιώματα.
<P>
Τα τελευταία νέα είναι ότι δύο χώρες, μία που ανήκει στην Ευρωπαϊκή Ένωση και μία άλλη που βρίσκεται στη διαδικασία ένταξης στην Ευρωπαϊκή Ένωση, κατονομάζονται ότι έχουν στεγάσει τέτοια κέντρα. Λέω «έχουν» στεγάσει, επειδή αυτές οι χώρες αρνούνται σήμερα όσα τους καταλογίζονται και οι επίμαχες εκθέσεις ανάγονται στο 2002 και το 2003. Όσα αυτές οι χώρες σήμερα αρνούνται μπορούν συνεπώς να είναι συμβατά με τα γεγονότα που παρατίθενται στις εκθέσεις, κυρίως του Παρατηρητηρίου Ανθρωπίνων Δικαιωμάτων, αλλά το γεγονός της αναγνώρισης ότι η πιθανή ύπαρξη τέτοιων κέντρων μπορεί να συνιστά παραβίαση της Συνθήκης για την Ευρωπαϊκή Ένωση και του άρθρου 6 σάς επιβάλλει, κύριε Επίτροπε, να κάνετε κάτι περισσότερο από το να προβαίνετε σε δηλώσεις.
<P>
Λέτε ότι πρέπει να χειριστούν το ζήτημα τα ίδια τα κράτη μέλη. Λέτε ότι θα παρακολουθείτε προσεκτικά την έρευνα που επιμελείται το Συμβούλιο της Ευρώπης· σας ανακοινώνω εξάλλου ότι η υποεπιτροπή για τα ανθρώπινα δικαιώματα του Ευρωπαϊκού Κοινοβουλίου έχει ήδη αποφασίσει από τώρα να καλέσει τον κ. Marty αμέσως μόλις καταθέσει την έρευνά του. Λέτε ότι αναμένετε να δείτε τι θα αποφασίσουν οι ίδιες οι Ηνωμένες Πολιτείες για το θέμα και ότι εκφράσατε την επιθυμία να διεξαχθούν έρευνες σε τεχνικό επίπεδο. Από την πλευρά μου, πιστεύω ότι όλα αυτά είναι εντελώς ανεπαρκή. Πρέπει απλώς, κύριε Επίτροπε, να επιμεληθείτε μια έρευνα για να χυθεί άπλετο φως σε αυτήν την κατάσταση που ζημιώνει τα θεμέλια της Ευρωπαϊκής Ένωσης και την αξιοπιστία της στη διεθνή σκηνή. 
<SPEAKER ID="90" LANGUAGE="IT" NAME="Vittorio Agnoletto," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, κυρίες και κύριοι, χωρίς να θέλω να τον προσβάλω, ο κ. Frattini μού θυμίζει ειλικρινά τους τρεις γνωστούς πιθήκους που δεν βλέπουν, δεν ακούν και δεν ομιλούν. Αυτός ωστόσο μίλησε, αλλά δεν είχε την τόλμη να πει ότι δεν συζητάμε για μυστικά κέντρα κρατήσεων γενικώς αλλά για πραγματικά κέντρα βασανιστηρίων που έθεσαν στη διάθεση της CIA και των ΗΠΑ ορισμένα ευρωπαϊκά κράτη.
<P>
Επίτροπε Frattini, αρνείσθε το προφανές. Αρνείσθε όσα έχουν αποδεχθεί ακόμη και αξιόπιστες αμερικανικές πηγές. Σας ζητάμε να διατάξετε έρευνα, αλλά εάν δεν θέλετε να βρείτε τα αποδεικτικά στοιχεία, δεν θα τα βρείτε ποτέ.
<P>
Κύριε Επίτροπε, μήπως δεν γνωρίζετε ότι στις 17 Φεβρουαρίου 2003, στο Μιλάνο, απήχθη ο Abu Omar, πρώην ιμάμης του τεμένους της οδού Jenner, ή ότι οι δικαστές του Μιλάνου έχουν στα χέρια τους αδιάσειστα στοιχεία σχετικά με τις άμεσες ευθύνες της CIA και έχουν ζητήσει την έκδοση 22 πρακτόρων των αμερικανικών μυστικών υπηρεσιών;
<SPEAKER ID="91" LANGUAGE="" NAME="" AFFILIATION="Αντιπροέδρου">
<SPEAKER ID="92" LANGUAGE="PL" NAME="Ryszard Czarnecki (NI ). –" AFFILIATION="">
<P>
Ο πρώην υπουργός Εθνικής Άμυνας διέψευσε πληροφορίες ότι τρομοκράτες της Αλ Κάιντα κρατούνται σε ειδικές φυλακές στη χώρα μας, αλλά το έκανε κατά τη διάρκεια μιας ραδιοφωνικής συνέντευξης με έναν τρόπο στον οποίο έδειχνε κάποτε προτίμηση το σοβιετικό πρακτορείο ειδήσεων TASS. Όλα όσα είχε διαψεύσει το τελευταίο, αποδείχτηκαν στην πραγματικότητα αληθή.
<SPEAKER ID="93" LANGUAGE="IT" NAME="Stefano Zappalà (PPE-DE ). –" AFFILIATION="">
<P>
Κύριε Πρόεδρε, ας αφήσουμε τους δικαστές να επιτελέσουν το έργο τους, χωρίς να αναζητούμε στοιχεία για να κατηγορήσουμε χώρες που ασφαλώς δεν αξίζουν τέτοια μεταχείριση. Συμφωνώ με τη θέση του Επιτρόπου Frattini και ελπίζω το Κοινοβούλιο να λάβει σχετικές αποφάσεις μόνο όταν θα είμαστε βέβαιοι ότι ενεργούμε δημοκρατικά. 
<SPEAKER ID="94" LANGUAGE="" NAME="Σταύρος Λαμπρινίδης (PSE ). –" AFFILIATION="Renditions">
<P>
   Κύριε Πρόεδρε, η CIA διατηρεί ένα δίκτυο μυστικών φυλακών ανά τον κόσμο. Η Αμερική ταυτόχρονα έχει παραδεχθεί ότι χρησιμοποιεί μια πολιτική απαγωγών, τα λεγόμενα «», προκειμένου να παίρνει ανθρώπους, ακόμη και ευρωπαίους πολίτες, και να τους πηγαίνει για ανάκριση σε τοποθεσίες που δεν ξέρουμε.
<P>
Ο πρόεδρος των ΗΠΑ σήμερα απειλεί να βάλει βέτο σε νόμο που υιοθέτησε η αμερικάνικη Γερουσία προκειμένου να επιβάλει το αυτονόητο –πριν κάποια χρόνια τουλάχιστον– δηλαδή να πρέπει να εφαρμόζεται το διεθνές δίκαιο σε συλληφθέντες από την Αμερική ανά τον κόσμο. Όλα αυτά το 2005, από μία μεγάλη χώρα, από μία χώρα με τεράστια δημοκρατική παράδοση, από μία χώρα που επιμένει κάθε χρόνο να βγάζει μια έκθεση για τα ανθρώπινα δικαιώματα κατακεραυνώνοντας άλλα κράτη στη γη για την παραβίασή τους.
<SPEAKER ID="95" LANGUAGE="ES" NAME="Ignasi Guardans Cambó (ALDE ). –" AFFILIATION="">
<SPEAKER ID="96" LANGUAGE="NL" NAME="Kathalijne Maria Buitenweg (Verts/ALE ). –" AFFILIATION="">
<P>
   Κύριε Πρόεδρε, για μυστική υπηρεσία, η CIA είναι πάρα πολύ στις ειδήσεις. Η Γερμανία και η Ιταλία έχουν ξεσηκωθεί από τις πληροφορίες για την υποτιθέμενη απαγωγή από τη CIA ριζοσπαστών ιμάμηδων και στις δύο χώρες και, όπως είπε ο συνάδελφός μου μόλις πριν από λίγο, μια έρευνα ξεκίνησε στην Ισπανία για τη διαμετακόμιση υπόπτων μέσω της Μαγιόρκας. Φημολογείται στην Ευρώπη ότι υπάρχουν επίσης μυστικά στρατόπεδα, όπου κρατούνται φυλακισμένα άτομα, τα οποία στερούνται όλων των δικαιωμάτων τους.
<P>
Η Ευρωπαϊκή Ένωση, ως κοινότητα αξιών, δεν γίνεται να αποστρέψει τώρα το βλέμμα, και θέλω να αναλάβετε ενεργό ρόλο. Θέλω να ερευνήσετε όχι μόνο σε σχέση με τις κυβερνήσεις αλλά και με τις ΜΚΟ και τον Τύπο, αν ορισμένες δηλώσεις αληθεύουν. Θέλω να μιλήσετε με βουλευτές του κοινοβουλίου και θέλω να σας ακούσω να λέτε αν αυτές οι δηλώσεις είναι αληθείς, ότι σημειώθηκε παραβίαση του άρθρου 6, και στο σημείο αυτό υποτίθεται ότι πρέπει να τεθεί σε εφαρμογή η διαδικασία του άρθρου 7. Θέλω να σας ακούσω να λέτε ότι το άρθρο 7 εφαρμόζεται, αν οι δηλώσεις είναι αληθείς, αυτό μόνο!
<SPEAKER ID="97" LANGUAGE="NL" NAME="Erik Meijer (GUE/NGL ). –" AFFILIATION="">
<P>
Είναι, ως εκ τούτου, αναγκαίο η Επιτροπή και το Συμβούλιο να καταβάλουν κάθε δυνατή προσπάθεια για να θέσουν τέλος στην πιθανή ύπαρξη τέτοιων φυλακών. Ο Επίτροπος Frattini αναφέρει τώρα ότι τα εμπλεκόμενα κράτη μέλη αρνούνται κατηγορηματικά ότι έχουν μερίδιο ευθύνης. Στη συνέχεια, αναφέρεται στο Συμβούλιο της Ευρώπης που ήδη μεριμνά γι’ αυτό το θέμα. Αν υπάρχουν τέτοιες φυλακές, υπήρχε ανέκαθεν η πρόθεση να κρατηθεί η ύπαρξή τους μυστική για πάντα.
<P>
Η άρνησή τους είναι το πρώτο μέσο για να προστατευτεί η μυστικότητά τους. Η άρνηση αυτή δεν πείθει ούτε εμένα και σίγουρα ούτε εκείνους που επέστησαν την προσοχή σας σε αυτό. Η Ευρωπαϊκή Ένωση πρέπει να ερευνήσει μόνη της αν υπάρχει αμερικανικό δίκτυο μυστικών φυλακών και αν κάποιες από αυτές βρίσκονται στην Ευρώπη. Μπορώ να υποστηρίξω τα διαδικαστικά σημεία που ανέφερε η κ. Buitenweg. Αντί να αρνούμαστε απλώς την ύπαρξή τους, πρέπει να φτάσουμε στη ρίζα αυτού του ζητήματος. 
<SPEAKER ID="98" LANGUAGE="PL" NAME="Barbara Kudrycka (PPE-DE ). –" AFFILIATION="">
<P>
   Κύριε Πρόεδρε, ο κ. Czarnecki και ο Επίτροπος Frattini αναφέρθηκαν ήδη στο γεγονός ότι η πολωνική κυβέρνηση έχει αρνηθεί τους ισχυρισμούς ότι υπάρχουν στρατόπεδα στην Πολωνία. Εγώ δεν μπορώ να εγγυηθώ για την ακρίβεια αυτής της δήλωσης, φυσικά, εφόσον δεν χτένισα τα δάση όπου λέγεται ότι προσγειώθηκε το ύποπτο αεροπλάνο στην Πολωνία. Ακόμη και ένα Μπόινγκ ιδιοκτησίας της CIA είχε πράγματι προσγειωθεί εκεί το 2003, αυτό ωστόσο δεν θα αποτελούσε απόδειξη ότι υπήρχαν ή υπάρχουν ακόμη τέτοιου είδους στρατόπεδα στη χώρα μου.
<P>
Δεν γνωρίζουμε για ποιον λόγο προσγειώθηκε το αεροπλάνο. Μπορεί να ήθελε να εκτελέσει ανεφοδιασμό καυσίμων, να πραγματοποιήσει κάποια επισκευή ή, ίσως, και να παραλάβει κάποιον. Γνωρίζουμε, ωστόσο, ότι το ίδιο Μπόινγκ προσγειώθηκε επίσης στην Τσεχική Δημοκρατία και στη Σουηδία το 2003, και πιο πρόσφατα, στην Πάλμα και στο νησί της Μαγιόρκας. Παρόλα αυτά, κανείς δεν κατηγορεί αυτές τις χώρες ότι φιλοξενούν τέτοια στρατόπεδα και κανείς δεν εκφράζει υποψίες για όλα αυτά. Δεν μπορεί λοιπόν παρά να αναρωτηθεί κανείς μήπως αυτό συμβαίνει επειδή συμπεραίνεται λανθασμένα ότι δεν μπορεί να υπάρξει ελευθερία του Τύπου στην Πολωνία και ότι οι δημοσιογράφοι δεν θα ρίχνονταν αμέσως στο κυνήγι ενός θέματος που προκάλεσε τόσο μεγάλο θόρυβο.
<P>
Πιστεύω, συνεπώς, ότι πρέπει να επιδείξουμε μεγάλη επιφύλαξη και να αποφύγουμε να βγάζουμε πολλά συμπεράσματα από αυτά που διαβάζουμε, όπως έχουν κάνει κάποιοι άνθρωποι. Με αυτόν τον τρόπο, όχι μόνο καταφέρνουν να αποστρέψουν την προσοχή από τα αληθινά προβλήματα της Ευρώπης, αλλά θέτουν επίσης σε αληθινό κίνδυνο τρομοκρατικών επιθέσεων τον πολωνικό λαό. Είμαι πολύ χαρούμενη που υπάρχει η πιθανότητα το Συμβούλιο της Ευρώπης να εκπονήσει μια διεξοδική έρευνα για αυτό το πρόβλημα, και όσο συντομότερα συμβεί αυτό, τόσο το καλύτερο. Σε απάντηση της υπόδειξης της κ. Buitenweg, θα ήθελα να δηλώσω ότι θα ήμουν περισσότερο από ευτυχής να προσκαλέσω την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων στην Πολωνία να ερευνήσει μόνη της το θέμα. 
<SPEAKER ID="99" LANGUAGE="IT" NAME="Giovanni Claudio Fava (PSE ). –" AFFILIATION="Washington Post">
<P>
   Κύριε Πρόεδρε, κυρίες και κύριοι, φοβούμαι ότι οι διαψεύσεις των εμπλεκόμενων χωρών στις οποίες αναφέρθηκε ο Αντιπρόεδρος Frattini είναι μάλλον τυπικές και ελάχιστα πειστικές.
<P>
Στα μυστικά έγγραφα της CIA, για τα οποία μιλά όλος σχεδόν ο ευρωπαϊκός Τύπος, οι παράνομες φυλακές στην Πολωνία και στη Ρουμανία, στις οποίες αναφέρονται η και η , έχουν ακόμη και όνομα, αφού αποκαλούνται «», δηλαδή μαύροι τόποι. Είναι ένα είδος «», όπου είναι αδύνατη η επίκληση του νόμου και η εφαρμογή του . Τα σοβαρά αυτά γεγονότα, εάν αποδειχθούν, μας οδηγούν σε ένα κρίσιμο σημείο που είναι η αναζήτηση της δύσκολης ισορροπίας μεταξύ προστασίας των δικαιωμάτων των πολιτών και καταπολέμησης της τρομοκρατίας.
<P>
Θα ήθελα να επισημάνω ως παράδοξο το γεγονός ότι εντός ολίγων λεπτών, το Κοινοβούλιο θα αντιμετωπίσει στο πλαίσιο της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων το ζήτημα της διατήρησης των δεδομένων και θα επιδιώξει για μία ακόμη φορά, με υψηλό αίσθημα ευθύνης, την εξεύρεση ενός σημείου συμφωνίας σε πολιτικό και νομικό επίπεδο, η οποία θα σέβεται τα δικαιώματα και θα αντιμετωπίζει τις κρίσεις. Είναι ανάγκη να προστατεύσουμε τα δικαιώματα των πολιτών και να αγωνισθούμε με όλα τα μέσα που έχουμε στη διάθεσή μας κατά της τρομοκρατίας, τη στιγμή μάλιστα που ανακαλύπτουμε ότι οι χώρες της Ευρώπης έχουν μετατραπεί στην πίσω αυλή της CIA.
<P>
Κύριε Frattini, το σοβαρό είναι ότι δεν έχουμε πλέον ούτε το δικαίωμα να εκπλαγούμε. Όπως προκύπτει από δικαστικές έρευνες που διεξάγονται και τις οποίες γνωρίζετε πολύ καλά, πριν από δύο χρόνια, πολίτες της Κοινότητας και τρίτων χωρών απήχθησαν σε ευρωπαϊκές χώρες από τις αμερικανικές μυστικές υπηρεσίες. Φαίνεται, ωστόσο, πως είμαστε επιρρεπείς σε αυτού του είδους τα σφάλματα.
<P>
Σημειώνουμε όσα είπατε κλείνοντας την παρέμβασή σας, το γεγονός δηλαδή ότι εάν τα συμβάντα για τα οποία συζητάμε αποδειχθούν, θα αποτελέσουν σοβαρές παραβιάσεις των άρθρων 6 και 7 της Συνθήκης για την Ευρωπαϊκή Ένωση. Πιστεύω πως πρόκειται για μια σημαντική θέση επί της οποίας σας ζητάμε να εργασθείτε, ξεκινώντας μια σχολαστική και εμπεριστατωμένη έρευνα όσον αφορά τα γεγονότα που αποτελούν το θέμα της σημερινής μας συζήτησης. 
<SPEAKER ID="100" LANGUAGE="DE" NAME="Johannes Voggenhuber (Verts/ALE ). –" AFFILIATION="">
<P>
Τα έχετε όλα: τους αριθμούς των πτήσεων, τα αεροδρόμια, τις ώρες πτήσης, τις επιχειρήσεις και τις εταιρείες που πραγματοποίησαν τις πτήσεις, τους προορισμούς των πτήσεων· έχετε τις δηλώσεις των κρατουμένων, έχετε αποδείξεις από μια δωδεκάδα διεθνών οργανισμών, τις έρευνες από την ίδια τη CIA, αν και αναφέρονται περισσότερο στην παραβίαση εχεμύθειας παρά στα ίδια τα εγκλήματα. Οι αυστριακές στρατιωτικές υπηρεσίες διεξάγουν έρευνες για τις πτήσεις αεροσκαφών της CIA στον αυστριακό εναέριο χώρο, ενώ έχουν ξεκινήσει και οι έρευνες των δικαστικών αρχών στην Ισπανία, την Ιταλία και τη Γερμανία.
<SPEAKER ID="101" LANGUAGE="EN" NAME="Claude Moraes (PSE )." AFFILIATION="Washington Post">
<P>
Σήμερα, ο Επίτροπος, αφενός, είπε ότι ενδεχομένως η Ρουμανία παραβίασε τα κριτήρια της Κοπεγχάγης και ότι ενδεχομένως η Πολωνία παραβίασε το άρθρο 6, αλλά αυτό ήδη το γνωρίζαμε. Ο Επίτροπος ήρθε εδώ σήμερα και μας είπε ότι δεν υπάρχουν αποδείξεις αυτών των παραβιάσεων. Λοιπόν, τόσο η Πολωνία όσο και η Ρουμανία εξέδωσαν επίσημες κυβερνητικές διαψεύσεις, οπότε αυτό ήδη το γνωρίζαμε. Ζητήσαμε από την Επιτροπή να διερευνήσει τη διαρροή για την οποία ανησυχούν οι ΗΠΑ – το υψηλότερο επίπεδο διαρροής στην πιο αξιόπιστη πηγή. Η εφημερίδα και άλλοι φορείς επαναλαμβάνουν αυτούς τους ισχυρισμούς. Δεν πρόκειται για ριζοσπαστικές εφημερίδες ή μη αξιόπιστες οργανώσεις.
<P>
Ο κ. Λαμπρινίδης είπε ότι ήδη γνωρίζαμε ότι η CIA λειτουργούσε μαύρους τόπους και κέντρα βασανιστηρίων σε άλλα μέρη του κόσμου. Θέλουμε να ξέρουμε εάν αυτό συμβαίνει στην ΕΕ. Θέλουμε να ξέρουμε εάν αυτό συμβαίνει στις υποψήφιες χώρες. Όπως είπατε, κύριε Επίτροπε, πρόκειται για τη σοβαρότερη παραβίαση των υποχρεώσεων που απορρέουν από τις συνθήκες. Δεν το ερευνάτε. Χρειαζόμαστε μια έρευνα η οποία θα επιφέρει αξιοπιστία στο Ευρωπαϊκό Κοινοβούλιο, ώστε να μπορούμε να αποχωρήσουμε από αυτήν τη συζήτηση γνωρίζοντας εάν οι ισχυρισμοί αυτοί είναι αληθείς ή ψευδείς. 
<SPEAKER ID="102" LANGUAGE="EN" NAME="Bernat Joan i Marí (Verts/ALE )." AFFILIATION="">
<P>
   – Κύριε Πρόεδρε, εμείς ως Ευρωπαίοι πρέπει να ξεκαθαρίσουμε εάν υπάρχουν στην Ευρώπη κέντρα κράτησης της CIA, πόσα είναι και πού βρίσκονται, κλπ. Ως πολίτης των Βαλεαρίδων Νήσων με ενδιαφέρει ιδιαίτερα το ζήτημα. Ο σκοπός δεν αγιάζει τα μέσα. Πρέπει να υπερασπιστούμε τις αξίες μας. Μπορούμε να πολεμούμε την τρομοκρατία, αλλά δεν μπορούμε να το κάνουμε με όπλα που δεν είναι δημοκρατικά.
<P>
Κατανοούμε τον λόγο για τον οποίο οργανώσεις και φορείς των ΗΠΑ, συμπεριλαμβανομένης της CIA, προστατεύονται στενά, ιδίως στην Ανατολική Ευρώπη, όπου τόσες ελπίδες για αλλαγή έχουν εναποτεθεί στις ΗΠΑ. Ωστόσο, το να μην θέτουμε όρια στα μέσα που χρησιμοποιούμε αποτελεί τρομερή αντίφαση, εφόσον η δημοκρατία και η διαφάνεια είναι θεμελιώδους σημασίας για την τήρηση του νόμου και της τάξης αλλά και για την ίδια τη δημοκρατία. Τα ανθρώπινα δικαιώματα ισχύουν για όλους τους ανθρώπους, συμπεριλαμβανομένων των τρομοκρατών και των υπόπτων τρομοκρατίας. Ζητώ, επομένως, από τον Επίτροπο να ερευνήσει το ζήτημα. 
<SPEAKER ID="103" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<P>
Θέλω να επισημάνω ιδιαίτερα την άμεση αντίδραση της Νομικής Επιτροπής, της Κοινοβουλευτικής Συνέλευσης του Συμβουλίου της Ευρώπης. Δυστυχώς, αυτήν την άμεση αντίδραση του Συμβουλίου της Ευρώπης δεν την είδαμε από την πλευρά της Ευρωπαϊκής Επιτροπής. Και σήμερα, οι εγγυήσεις και δηλώσεις του αρμόδιου Επιτρόπου, κ. Frattini, δεν ήταν κατά την άποψή μου καθόλου καθησυχαστικές. Αυτό που πρέπει να αναλάβει η Ευρωπαϊκή Επιτροπή, ο ίδιος ο κ. Barroso, ο κ. Frattini, η κ. Ferrero-Waldner, ως αρμόδια για τις διατλαντικές σχέσεις, είναι μια έρευνα προς όλες τις πλευρές, για να διακριβωθεί το πού, ποιοι, πώς και πότε δημιούργησαν αυτές τις μαύρες εγκαταστάσεις.
<P>
Η Ευρωπαϊκή Ένωση έχει την πολιτική και ηθική υποχρέωση να συνεργαστεί με το αμερικανικό Κογκρέσο. Ήδη γνωρίζουμε τις πρωτοβουλίες των γερουσιαστών John MacKein και John Kerry προς αυτήν την κατεύθυνση. Τις ίδιες πρωτοβουλίες πρέπει να αναλάβει και το Ευρωπαϊκό Κοινοβούλιο.
<SPEAKER ID="104" LANGUAGE="PL" NAME="Józef Pinior (PSE ). –" AFFILIATION="Washington Post">
<P>
    Κύριε Πρόεδρε, στις 2 Σεπτεμβρίου ένα άρθρο της Dana Priest το οποίο επιβεβαίωνε την ύπαρξη μυστικών φυλακών της CIA στην Ανατολική Ευρώπη δημοσιεύτηκε στην εφημερίδα . Θα ήθελα να θίξω δύο σημεία σχετικά με αυτό. Τέτοιες «μυστικές φυλακές της CIA» λειτουργούν εκτός οποιουδήποτε δικαστικού συστήματος. Δεν αναφέρομαι μόνο σε αυτό που εφαρμόζουν οι διεθνείς οργανισμοί αλλά και στα δικαστήρια των ΗΠΑ, πολιτικά και στρατιωτικά. Αυτό από μόνο του αποτελεί παραβίαση των θεμελιωδών δημοκρατικών και φιλελεύθερων αξιών στις οποίες θεμελιώθηκε η ίδρυση της Αμερικής, της Ευρωπαϊκής Ένωσης και της διατλαντικής συμμαχίας.
<P>
Υπάρχει πολύ μεγάλη αντίδραση από τους πολίτες για τις μυστικές φυλακές της CIA και τις ανακριτικές μεθόδους που χρησιμοποιούνται σε κέντρα κράτησης για ύποπτους τρομοκράτες. Τη στάση αυτή συμμερίζονται πολλοί ρεπουμπλικάνοι πολιτικοί στις ΗΠΑ, όπως απέδειξε η πρόσφατη πρωτοβουλία του γερουσιαστή John McCain να καταργήσει τη χρήση βασανιστηρίων ή μεθόδων που μοιάζουν με βασανιστήρια στα κέντρα κράτησης.
<P>
Το δεύτερο σημείο μου σχετίζεται με την πιθανότητα τα μυστικά κέντρα κράτησης της CIA να βρίσκονται σε κράτη μέλη της ΕΕ ή σε χώρες που θα ενταχθούν στην ΕΕ στο εγγύς μέλλον. Αυτή η κατάσταση υπονομεύει τις θεμελιώδεις αρχές των ευρωπαϊκών συνθηκών. Η Ευρωπαϊκή Ένωση έχει κάθε δικαίωμα να ζητήσει από τα κράτη μέλη της, συμπεριλαμβανομένης της χώρας μου, της Πολωνίας, να λάβουν σοβαρά υπόψη αυτές τις κατηγορίες, να ερευνήσουν ξανά αυτό το θέμα και να εξετάσουν όλες τις συνθήκες που σχετίζονται με την προσγείωση στην Πολωνία ενός Μπόινγκ, ιδιοκτησίας της CIA που μετέφερε κρατούμενους. 
<SPEAKER ID="105" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Αυτή, εντούτοις, δεν είναι παρά η αρχή, καθώς είναι προφανές ότι, εκτός από τη σοβαρή παραβίαση –σύμφωνα με το άρθρο 7 της Συνθήκης στο οποίο αναφέρθηκα– υπάρχει και ένα δεύτερο ζήτημα: εάν τα γεγονότα αυτά είναι αληθή, αποτελούν αδικήματα. Κάποιοι το είπαν, πολλοί το υπογράμμισαν και εγώ είμαι απολύτως σύμφωνος. Είναι, συνεπώς, προφανές ότι οι εθνικές νομοθεσίες των κρατών μελών έχουν καθήκον να διεξαγάγουν έρευνες για συμβάντα αυτού του είδους.
<P>
Όπως είναι γνωστό σε όλους, στην Ιταλία διεξάγεται μια έρευνα σχετικά με ορισμένες σοβαρές καταγγελίες κατά πρακτόρων της CIA για παράνομες δραστηριότητες στο ιταλικό έδαφος, οι οποίες, εάν αποδειχθούν, θα αποτελέσουν σοβαρό αδίκημα.
<P>
Όταν χρησιμοποιούμε τον όρο «έρευνα», πρέπει να τον χρησιμοποιούμε μόνο με την πλήρη σημασία του. Έχουμε το δικαίωμα να ανακρίνουμε τους υπουργούς Εσωτερικών των υποψηφίων χωρών και των κρατών μελών της Ευρωπαϊκής Ένωσης για τα οποία υπάρχουν καταγγελίες; Όχι! Έχουμε το δικαίωμα να συγκεντρώσουμε τα μυστικά έγγραφα της CIA, εάν δεν κατατεθούν; Όχι! Έχουμε τις εξουσίες του Συμβουλίου της Ευρώπης; Όχι! Για τέτοιου είδους έρευνες πρέπει να αλλάξουν οι Συνθήκες.
<SPEAKER ID="106" LANGUAGE="" NAME="Πρόεδρος." AFFILIATION="Washington Post">
<SPEAKER ID="107" LANGUAGE="" NAME="Πρόεδρος." AFFILIATION="">
<SPEAKER ID="108" LANGUAGE="EN" NAME="Mariann Fischer Boel," AFFILIATION="έλος της Επιτροπής">
<P>
   μ. Κύριε Πρόεδρε, θα ήθελα να σας ευχαριστήσω για την ευκαιρία που είχα να μοιραστώ μαζί σας τις σημερινές απόψεις μας για το νέο καθεστώς εισαγωγής της μπανάνας. Είναι αυτονόητο ότι είμαστε πολύ απογοητευμένοι από τη δεύτερη διαιτητική απόφαση που εκδόθηκε στις 22 Οκτωβρίου 2005.
<P>
Το ισχύον καθεστώς εισαγωγής της μπανάνας συμφωνήθηκε στην Ντόχα το 2001. Στη βάση αυτή, παραιτηθήκαμε από τις υποχρεώσεις μας στον ΠΟΕ, προκειμένου να χορηγήσουμε προτίμηση στους εταίρους μας των χωρών ΑΚΕ. Επίσης, τότε συμφωνήθηκε ότι θα μεταβαίναμε σε ένα σύστημα αποκλειστικά δασμολογικό έως την 1η Ιανουαρίου 2006 το αργότερο. Για τον σκοπό αυτό, ξεκινήσαμε διαπραγματεύσεις με τους κύριους εμπορικούς εταίρους μας για τροποποίηση των παραχωρήσεων επί του χρονοδιαγράμματός μας για τις μπανάνες και καταφύγαμε σε διαιτησία, όπως προβλέπεται στο παράρτημα περί παραίτησης της Ντόχα. Το σχετικό σημείο αναφοράς το οποίο ορίστηκε στο παράρτημα περί παραίτησης της Ντόχα είναι εάν η εκ νέου επιβολή του δασμού μας στις μπανάνες διατηρεί την πρόσβαση στην αγορά για τα μάλλον ευνοούμενα κράτη-προμηθευτές.
<P>
Ύστερα από την πρώτη αρνητική απόφαση την 1η Αυγούστου 2005, ο διαιτητής όρισε σε μία δεύτερη απόφαση που εκδόθηκε στις 27 Οκτωβρίου ότι η Ευρωπαϊκή Κοινότητα δεν επανόρθωσε με την πρότασή της σχετικά με τον ορισμό του νέου δασμολογικού συντελεστή για τα μάλλον ευνοούμενα κράτη στα 187 ευρώ ανά τόνο. Αυτό ήταν ένα πολύ απογοητευτικό αποτέλεσμα. Οι υπολογισμοί μας έγιναν με αντικειμενικό και διαφανή τρόπο και υποστηρίχθηκαν από εμπεριστατωμένες οικονομικές και νομικές αναλύσεις.
<P>
Υπό το πρίσμα όλων των ανωτέρω, πρέπει να μεταβούμε σε ένα αποκλειστικά δασμολογικό σύστημα από την 1η Ιανουαρίου 2006 και πρέπει να κινηθούμε γρήγορα καθώς οι επιχειρηματίες μας χρειάζονται ασφάλεια δικαίου. Ταυτοχρόνως, έχω πλήρη συναίσθηση των ευθυνών μας έναντι όλων των ενδιαφερομένων, τις οποίες αντιμετωπίζουμε πολύ σοβαρά. Συνεπώς, η Επιτροπή θα υποβάλει πολύ σύντομα μια πρόταση σχετικά με το ύψος των δασμών με ημερομηνία έναρξης την 1η Ιανουαρίου 2006. 
<SPEAKER ID="109" LANGUAGE="ES" NAME="Fernando Fernández Martín," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, κυρία Επίτροπε, ήμουν συντάκτης της γνωμοδότησης της Επιτροπής Ανάπτυξης για τις διαδοχικές μεταρρυθμίσεις της ΚΟΑ της μπανάνας, και έχω λάβει τον λόγο σε όλες τις συζητήσεις που έχουμε πραγματοποιήσει, στις 13 Απριλίου 2000, στις 13 Δεκεμβρίου του ίδιου έτους και στις 4 Σεπτεμβρίου 2003, για να αναφέρω μόνο τις πιο πρόσφατες.
<P>
Πριν από τη λήξη της θητείας του, ο Επίτροπος Lamy μάς ενημέρωσε, στις 21 Απριλίου 2004, ότι σκόπευε να προτείνει έναν δασμό ύψους 230 ευρώ ανά τόνο εισαγόμενων μπανανών. Έκτοτε, από τότε που ανέλαβε καθήκοντα η νέα Επιτροπή, τόσο εσείς όσο και οι συνεργάτες σας, όπως ο αρμόδιος Επίτροπος για το εμπόριο, επιδιώξατε να επιτευχθεί συμφωνία.
<P>
Πρέπει να αναγνωρίσετε, κυρία Επίτροπε, ότι αυτά που είπατε απόψε δεν ρίχνουν πολύ φως στην κατεύθυνση που σκοπεύετε να ακολουθήσετε. Πρέπει σαφώς να λάβετε την απόφαση να εφαρμόσετε έναν δασμό από την 1η Ιανουαρίου και θα δούμε πόσο υψηλός θα είναι αυτός.
<P>
Κυρία Επίτροπε, πιστεύω ότι η Επιτροπή δεν έδωσε καθόλου προσοχή σε αυτές τις επιθυμίες, διότι τότε είχε την πεποίθηση ότι η διαιτησία στο πλαίσιο του Παγκόσμιου Οργανισμού Εμπορίου θα συμφωνούσε στη θέσπιση δασμού ύψους 230 ευρώ. Αυτή ήταν η πρώτη μας υποχώρηση.
<P>
Στη συνέχεια, προτάθηκε ένας νέος δασμός ύψους 187 ευρώ, με πανομοιότυπα αποτελέσματα. Εσείς επιβεβαιώσατε εδώ σήμερα ότι είστε πολύ απογοητευμένη από το αποτέλεσμα της δεύτερης διαιτησίας της 27ης Οκτωβρίου. Τότε, τα σχόλια ορισμένων αξιωματούχων, και τα δικά σας σχόλια, κυρία Επίτροπε, έδειχναν την ίδια αβεβαιότητα και απογοήτευση που εκφράσατε σήμερα.
<SPEAKER ID="110" LANGUAGE="EN" NAME="Erika Mann," AFFILIATION="εξ ονόματος της Ομάδας PSE">
<SPEAKER ID="111" LANGUAGE="DE" NAME="Friedrich-Wilhelm Graefe zu Baringdorf," AFFILIATION="εξ ονόματος της Ομάδας Verts/ALE">
<SPEAKER ID="112" LANGUAGE="NL" NAME="Erik Meijer," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, οι μπανάνες δεν παράγονται μόνο σε φυτείες που ανήκουν σε ισχυρές διεθνείς επιχειρήσεις, οι οποίες απασχολούν μεγάλους αριθμούς άθλια αμειβόμενων εργατών. Όλο και περισσότεροι μικροκαλλιεργητές τις καλλιεργούν επίσης. Από τη δεκαετία του 1980, συνεταιρισμοί μικροκαλλιεργητών στον αναπτυσσόμενο κόσμο και μη εμπορικοί οργανισμοί εισαγωγών στην Ευρώπη σύναψαν καλές εργασιακές σχέσεις.
<SPEAKER ID="113" LANGUAGE="EN" NAME="Derek Roland Clark," AFFILIATION="εξ ονόματος της Ομάδας IND/DEM">
<P>
   . Πάλι τα ίδια. Ένα ακόμη δασμολογικό καθεστώς εισαγωγών της ΕΕ ναυάγησε: πρόσφατα η ζάχαρη, τώρα η μπανάνα, και όλα αυτά χάριν της πανευρωπαϊκής αρμονίας. Το καθεστώς αυτό προσκρούει στις καταβολές των κρατών μελών, των οποίων πολλές πρώην αποικίες παράγουν μπανάνες και τις οποίες δικαίως επιθυμούν τώρα να ενισχύσουν. Παρότι περίπλοκο, το σύστημα των τριών δασμών βοήθησε, ενώ η ποσόστωση Γ διατηρήθηκε για τις χώρες ΑΚΕ με σκοπό να εξάγουν έως 750 000 τόνους ετησίως στην ΕΕ με μηδενικό συντελεστή. Εξού και το πρόβλημα: διότι οι χώρες που δεν ανήκουν στην ΕΕ, ιδίως της Λατινικής Αμερικής, θέλουν τώρα ισότητα.
<P>
Προτείνω δύο λύσεις. Μπορούμε να μεταβούμε σε αποκλειστικά δασμολογικό καθεστώς, όπως προτάθηκε για το 2006. Τον Οκτώβριο του 2004, προτάθηκαν τα 230 ευρώ ανά τόνο, αλλά ήταν πολύ χαμηλό ποσό για τις χώρες ΑΚΕ και πολύ υψηλό για τις χώρες της ζώνης του δολαρίου. Ωστόσο, εάν θεσπιστεί το αποκλειστικά δασμολογικό καθεστώς, θα δυσχεράνει τις χώρες ΑΚΕ, προκαλώντας μείωση της παραγωγής και ανεργία. Ήδη τα νησιά Windward αναφέρουν ότι ο αριθμός των μικροπαραγωγών από 24 000 μειώθηκε σε 7 000 υπό την πίεση των χωρών της ζώνης του δολαρίου.
<P>
Σε πολλές χώρες ΑΚΕ, οι μπανάνες καλλιεργούνται σε έδαφος ακατάλληλο για άλλες καλλιέργειες, οπότε η ανεργία αυξάνεται μαζικά. Προτίθενται άραγε οι άνθρωποι αυτοί να μεταναστεύσουν, ορισμένοι στην Ευρώπη και να προστεθούν στα 20 εκατ. ανέργους μας, ή θα καταφύγουν σε καλλιέργειες όπως η κοκαΐνη, τις οποίες θα καλλιεργήσουν στις πρώην μπανανοφυτείες;
<P>
Προτείνω μια εναλλακτική λύση βασισμένη στις επανειλημμένες δηλώσεις ότι υποτίθεται πως ανήκουμε σε μια ΕΕ η οποία διατηρεί το καθεστώς του μεμονωμένου κράτους μέλους. Ο κ. Barroso ισχυρίστηκε πρόσφατα πως ίσως μειωθούν οι ρυθμίσεις. Συνδυάστε αυτά τα δύο: απορρίψτε το καθεστώς εισαγωγής της μπανάνας και εξαναγκάστε τα κράτη μέλη να αποσαφηνίσουν μόνα τους τις δικές τους ρυθμίσεις. Άλλωστε, όλες οι δημοκρατίες μας έχουν πλέον ενηλικιωθεί. Οι χώρες της ΕΕ θα αγόραζαν στην ελεύθερη αγορά ή θα υποστήριζαν τις πρώην αποικίες τους όπως ακριβώς επιθυμούν, χωρίς επιπτώσεις στην παγκόσμια αγορά. Το Ηνωμένο Βασίλειο διαχειριζόταν έως το 1972 το προτιμησιακό καθεστώς της Κοινοπολιτείας χωρίς σοβαρά προβλήματα. Εάν αυτό ακούγεται λίγο νοσταλγικό, λοιπόν, γιατί όχι; Το οφείλουμε στις πρώην αποικίες. Γιατί να αποτελεί λάθος το να επιδεικνύουμε λίγη ανθρωπιά, προκειμένου να προσπαθήσουμε να διατηρήσουμε την απασχόληση στον τρίτο κόσμο; Καλύτερα αυτό, παρά τα ανούσια γρατσουνίσματα των γραφειοκρατών των Βρυξελλών. 
<SPEAKER ID="114" LANGUAGE="ES" NAME="María Esther Herranz García (PPE-DE ). –" AFFILIATION="">
<P>
   Κύριε Πρόεδρε, η συμφωνία του 2001 με τις Ηνωμένες Πολιτείες και τις χώρες της Λατινικής Αμερικής, στην οποία αναφέρθηκε νωρίτερα η Επίτροπος και η οποία πιστεύαμε ότι θα μπορούσε να θέσει τέλος στον πόλεμο της μπανάνας, επιφέρει τώρα μία ριζική αλλαγή στο εισαγωγικό καθεστώς της Κοινότητας από τον Ιανουάριο του 2006, μία αλλαγή που ο ευρωπαϊκός τομέας θα πρέπει να αντιμετωπίσει σε μία κατάσταση μεγάλης αβεβαιότητας.
<P>
Το 1993, η Ένωση αποφάσισε να θεσπίσει το δικό της εισαγωγικό καθεστώς και μία κοινή οργάνωση αγοράς για τις μπανάνες που είναι εντελώς διαφορετική από την κοινή οργάνωση αγοράς που διέπει τον υπόλοιπο τομέα φρούτων και λαχανικών. Η Ένωση παρείχε επομένως ειδική μεταχείριση στον τομέα της μπανάνας, μία σχεδόν ευνοϊκή μεταχείριση, και αυτό είναι ακόμη πιο δικαιολογημένο σήμερα, διότι αυτό το φρούτο καλλιεργείται μόνο στις πιο απομακρυσμένες περιοχές της Ευρωπαϊκής Ένωσης.
<SPEAKER ID="115" LANGUAGE="" NAME="" AFFILIATION="Αντιπροέδρου">
<SPEAKER ID="116" LANGUAGE="EN" NAME="Glenys Kinnock (PSE )." AFFILIATION="">
<P>
Η πραγματικότητα –όπως είπαν άλλοι– είναι ότι, για παράδειγμα στα νησιά Windward, οι μπανάνες προσφέρουν απασχόληση σε πάνω από το ένα τρίτο του εργατικού δυναμικού και αντιπροσωπεύουν το 50 έως 70% των εσόδων από τις εξαγωγές. Η οποιαδήποτε διακύβευση της κατάστασης αυτής θα απέβαινε εξαιρετικά σοβαρή. Όπως αναφέρατε, κυρία Επίτροπε, οι προτιμήσεις για χώρες όπως τα νησιά Windward δεν βλάπτουν κανέναν και δεν στοχεύουν στο να ζημιώσουν το εμπόριο των εξαγωγέων της Λατινικής Αμερικής ή οποιουσδήποτε άλλους εξαγωγείς.
<P>
Η καλύτερη προσέγγιση θα ήταν η εξεύρεση τρόπων αναβολής του ενιαίου δασμολογικού καθεστώτος και η διαπραγμάτευση και η επίτευξη συμφωνίας για μια δίκαιη λύση η οποία θα επιτρέπει σε όλους τους προμηθευτές να συνεχίσουν το εμπόριο. Η διαιτησία προφανώς δεν υπήρξε επιτυχής, αλλά η Επιτροπή πρέπει να προσπαθήσει να διασφαλίσει ότι το εμπόριο μπορεί να συνεχίσει να διεξάγεται έως ότου εσείς, από κοινού με τους Επιτρόπους που είναι αρμόδιοι για την ανάπτυξη και για το εμπόριο, κατορθώσετε να εξεύρετε έναν βιώσιμο τρόπο για να διασφαλίσετε τη δυνατότητα εξεύρεσης άλλων πηγών εσόδων για τους φτωχούς αγρότες των νησιών Windward, ώστε να συνεχίσουν να έχουν προοπτικές στο μέλλον.
<SPEAKER ID="117" LANGUAGE="ES" NAME="Manuel Medina Ortega (PSE ). –" AFFILIATION="">
<P>
Τρίτον, μας πιέζει ο χρόνος. Η 1η Ιανουαρίου είναι πολύ κοντά και πολύ φοβούμαι ότι, ως αποτέλεσμα της διαδικασίας «βλέποντας και κάνοντας» που εφαρμόζεται από τις ειδικές ομάδες του Παγκόσμιου Οργανισμού Εμπορίου, δεν θα έχουμε δασμό την 1η Ιανουαρίου. Δεν πρέπει να εξετάσουμε την πιθανότητα ότι, τουλάχιστον κατά τη μεταβατική περίοδο, θα μπορούσε να διατηρηθεί το ισχύον καθεστώς; Μπορεί να διαπραγματευτεί η Επιτροπή με οποιονδήποτε τρόπο με τις τρίτες χώρες, ώστε να αναβάλει ή να διακόψει τις διαπραγματεύσεις, προκειμένου να επιτευχθεί μια λογική λύση;
<SPEAKER ID="118" LANGUAGE="EN" NAME="Mariann Fischer Boel," AFFILIATION="μέλος της Επιτροπής">
<P>
   . Κύριε Πρόεδρε, οσάκις ανατρέχω στο παρελθόν ανακαλύπτω πως το ζήτημα της μπανάνας πάντοτε προκαλούσε έντονα συναισθήματα. Το 1992 άκουσα πραγματικά πρώτη φορά για τη συζήτηση αυτή, η οποία διήρκεσε τόσο πολλά χρόνια. Ουσιαστικά, δεν έχουμε ολοκληρώσει ακόμη το θέμα αυτό.
<P>
Πρέπει επίσης να λάβουμε υπόψη τα συμφέροντα των κοινοτικών παραγωγών και τη διαχείριση της κοινής οργάνωσης αγοράς για τις μπανάνες με σκοπό τη μεταρρύθμιση, την οποία ελπίζουμε να επιτύχουμε με το Συμβούλιο κατά το δεύτερο ήμισυ του 2006. Μπορώ μόνο να διαβεβαιώσω όσους από εσάς ενδιαφέρονται για αυτό το δύσκολο και μακροχρόνιο θέμα ότι θα καταβάλουμε κάθε δυνατή προσπάθεια για να καταλήξουμε σε ένα θετικό αποτέλεσμα και να τεθεί σε ισχύ το αποκλειστικά δασμολογικό σύστημα την 1η Ιανουαρίου 2006. 
<SPEAKER ID="119" LANGUAGE="" NAME="Πρόεδρος." AFFILIATION="">
<SPEAKER ID="120" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την προφορική ερώτηση προς την Επιτροπή (O-0094/2005 – B6-0338/2005) των βουλευτών Ieke van den Burg και Othmar Karas, εξ ονόματος της Επιτροπής Οικονομικών και Νομισματικών Θεμάτων, σχετικά με τους «λόγους ελλιπούς εφαρμογής της οδηγίας περί επαγγελματικών συνταξιοδοτικών παροχών εκ μέρους των κρατών μελών της ΕΕ». 
<SPEAKER ID="121" LANGUAGE="EN" NAME="Ieke van den Burg (PSE )," AFFILIATION="εισηγήτρια">
<SPEAKER ID="122" LANGUAGE="DE" NAME="Othmar Karas (PPE-DE )," AFFILIATION="εισηγητής">
<P>
   . Κύριε Πρόεδρε, κύριε Επίτροπε, κυρίες και κύριοι, όπως ανέφερε ήδη η κ. van den Burg, ανησυχούμε – ανησυχούμε για την έλλειψη σοβαρότητας με την οποία μεταφέρθηκε στο εθνικό δίκαιο αυτή η οδηγία από τότε που εγκρίθηκε πριν από δύο χρόνια.
<P>
Από τις ομιλίες σας και από τα γεγονότα γνωρίζουμε ότι, μέχρι στιγμής, μόνο έξι κράτη μέλη έχουν ανακοινώσει τα μέτρα μεταφοράς στο εθνικό δίκαιο· έξι άλλα κράτη το έπραξαν εν μέρει και 13 κράτη δεν έχουν λογοδοτήσει σχετικά. Έως τις 23 Σεπτεμβρίου 2005, 13 κράτη δεν έκαναν αυτό που έπρεπε.
<P>
Για αυτόν τον λόγο, κύριε Επίτροπε, σας ρωτάμε ποια μέτρα προτείνετε να ληφθούν αν έως το τέλος του έτους δεν έχουν μεταφέρει όλα τα κράτη μέλη αυτήν την οδηγία στο εθνικό τους δίκαιο; Τι είναι αυτό που τους εμποδίζει να το κάνουν; Αν είμαι σωστά ενημερωμένος, τον Οκτώβριο του 2004 και τον Απρίλιο του 2005 πραγματοποιήθηκαν συναντήσεις μεταξύ των κρατών μελών και της Επιτροπής, στις οποίες κατέστη προφανές ότι οι διατάξεις της οδηγίας που έχουν σχέση με την κοινωνική ασφάλιση και το εργατικό δίκαιο είναι αυτές που δημιουργούν τα περισσότερα προβλήματα. Πρέπει να αντιμετωπίσουμε την ένταση που υπάρχει ανάμεσα σε αυτά τα δύο· δεν μπορεί το ένα να αποτελεί δικαιολογία για την παρεμπόδιση του άλλου, ούτε στην εσωτερική αγορά ούτε ως προς τα απαραίτητα μέτρα ασφάλισης που συζητήσαμε στην οδηγία μας και, ως εκ τούτου, σας ρωτάμε επίσης σε ποια συμπεράσματα καταλήγετε από αυτό, αν θεωρείτε ότι θα χρειαστούν πρόσθετα μέτρα, και πώς επηρεάζουν οι διαφορές στη φορολογική νομοθεσία τη μεταφορά αυτής της οδηγίας στο εθνικό δίκαιο. 
<SPEAKER ID="123" LANGUAGE="EN" NAME="Charlie McCreevy," AFFILIATION="μέλος της Επιτροπής.">
<P>
   Κύριε Πρόεδρε, τα κράτη μέλη τα οποία δεν έχουν ή έχουν εν μέρει μόνο ανακοινώσει στην Επιτροπή τα εκτελεστικά μέτρα θα υπόκεινται στη διαδικασία παράβασης για μη κοινοποίηση σύμφωνα με το άρθρο 226 ΣΕΚ. Πρέπει να επισημανθεί ότι οι διαδικασίες παράβασης αυτού του είδους αφορούν μόνο την ανακοίνωση σχετικά με τα εθνικά μέτρα και δεν αναφέρονται στην ποιότητα της εκτέλεσης. Μόλις παραληφθούν οι πλήρεις κοινοποιήσεις, η Επιτροπή θα εξετάσει τα εθνικά εκτελεστικά μέτρα τα οποία, ενδεχομένως σε ένα μεταγενέστερο στάδιο, θα οδηγήσουν σε κίνηση της διαδικασίας επί παραβάσει λόγω λανθασμένης εφαρμογής της οδηγίας.
<P>
Η οδηγία δεν παρέχει εξουσίες επιτροπολογίας στην Επιτροπή. Δεν πρόκειται για μια οδηγία «Lamfalussy». Επομένως, δεν παρέχονται εντολές στην Επιτροπή Ευρωπαϊκών Εποπτικών Αρχών Ασφαλίσεων και Επαγγελματικών Συντάξεων –CEIOPS– ούτε θα εφαρμοστούν από την Επιτροπή εκτελεστικά μέτρα. Καθώς δεν υπάρχει ακόμη πρακτική εμπειρία σχετικά με την οδηγία, είναι πολύ νωρίς να λάβει θέση σχετικά με την ανάγκη ύπαρξης επιτροπολογίας και, επομένως, για τον ρόλο που θα μπορούσε να αναλάβει η προαναφερθείσα επιτροπή.
<P>
Ωστόσο, η CEIOPS μπορεί να διαδραματίσει σημαντικό ρόλο στο πλαίσιο του άρθρου 21 παράγραφος 2 της οδηγίας και οι επόπτες έχουν το καθήκον να «συνεργάζονται στενά, προκειμένου να διευκολύνουν την εποπτεία των πράξεων των ιδρυμάτων επαγγελματικών συνταξιοδοτικών παροχών». Στο πλαίσιο αυτό, η Επιτροπή Επαγγελματικών Συντάξεων της CEIOPS συντάσσει επί του παρόντος ένα πρωτόκολλο πολυμερούς συνεργασίας, παρόμοιο με εκείνο που ήδη υφίσταται στον τομέα των ασφαλίσεων. Ένα προσχέδιο υποβλήθηκε τώρα προς δημόσια διαβούλευση με τους ενδιαφερομένους. Αναμένεται να εγκριθεί από τα μέλη της Επιτροπής Ευρωπαϊκών Εποπτικών Αρχών Ασφαλίσεων και Επαγγελματικών Συντάξεων στη συνεδρίασή της τον Φεβρουάριο του 2006.
<P>
Τα τελευταία δύο χρόνια, η Επιτροπή έχει οργανώσει δύο συναντήσεις με τα κράτη μέλη, προκειμένου να τα βοηθήσει στην εφαρμογή της οδηγίας. Προς τούτο, οι συζητήσεις επικεντρώθηκαν σε θέματα που ορίστηκαν από τα κράτη μέλη, την Επιτροπή και άλλους ενδιαφερομένους ως δυνητική πηγή δυσκολιών για τη μεταφορά στο εσωτερικό δίκαιο και τα οποία ενδεχομένως οδηγήσουν σε αποκλίνουσες ερμηνείες από τα κράτη μέλη. Στη βάση αυτών των συναντήσεων, η Επιτροπή συμπέρανε ότι, παρόλο που ορισμένα άρθρα φαίνεται ότι προκαλούν προβλήματα, δεν συμβαίνει το ίδιο σε όλα τα κράτη μέλη. Επομένως, είναι δύσκολο να προσδιορίσουμε τυχόν ειδικά προβληματικές διατάξεις. Το γεγονός αυτό δεν προκαλεί έκπληξη, εφόσον οι συνταξιοδοτικές δομές και ρυθμίσεις των κρατών μελών διαφέρουν σημαντικά. Ωστόσο, ευλόγως πιστεύουμε ότι η εφαρμογή του άρθρου 20 –διασυνοριακές δραστηριότητες– προκαλεί προβλήματα σε πολλά κράτη μέλη. Ωστόσο, είναι πολύ νωρίς να αξιολογήσουμε εάν η προέλευση των προβλημάτων αυτών έγκειται στη διατύπωση της νομοθετικής πρότασης όπως εγκρίθηκε από το Ευρωπαϊκό Κοινοβούλιο και το Συμβούλιο ή απλώς σε διαφορετικές ερμηνείες των διαφόρων κρατών μελών.
<P>
Το 2006, θα οργανωθεί μια πρώτη συνάντηση για να συζητήσουμε περαιτέρω ορισμένα από τα θέματα τα οποία προσδιορίστηκαν ως προβληματικά και ουσιώδη κατά την εξέταση των εθνικών εκτελεστικών μέτρων. Η εις βάθος ανάλυση των εθνικών μέτρων για τη μεταφορά της οδηγίας στο εσωτερικό δίκαιο δεν έχει ξεκινήσει ακόμη. Στο παρόν στάδιο, το έργο επικεντρώνεται στην ποιότητα της μερικής ή πλήρους κοινοποίησης. Μια ένδειξη για την έκταση στην οποία τα κράτη μέλη έχουν εγκρίνει πρόσθετους ποσοτικούς επενδυτικούς κανόνες και στοιχεία τα οποία ίσως διακυβεύσουν την ορθή λειτουργία της οδηγίας είναι δυνατόν να παρασχεθούν μόλις τα περισσότερα κράτη μέλη προβούν σε κοινοποίηση. Καθώς η Επιτροπή αναμένει μεγάλο αριθμό κρατών μελών να κοινοποιήσουν τη νομοθεσία τους στην Επιτροπή πριν από το τέλος του τρέχοντος έτους, μια τέτοια ένδειξη μπορεί να παρασχεθεί μόνο εντός του 2006.
<P>
Ορισμένα συνταξιοδοτικά προγράμματα καθορισμένων παροχών αξιοποίησαν την ανοδική αγορά του 1990 για να μειώσουν το ύψος των εισφορών ή ακόμη και να εισπράξουν εισφορές αργιών αντί να ενισχύσουν τα οικονομικά αποθέματά τους. Όταν συνέβη η αναπόφευκτη πτώση της αγοράς, ορισμένα από τα αποθέματα αυτά θεωρήθηκαν ανεπαρκή. Εν συνεχεία, οι επιχειρήσεις χορηγοί και οι εποπτικές αρχές των κρατών μελών χρησιμοποίησαν διαφορετικές λύσεις: αυξημένες εισφορές, συμπληρωματικές πληρωμές, μειωμένη τιμαριθμική αναπροσαρμογή των συνταξιοδοτικών δικαιωμάτων, μεταβολές των κανόνων των συνταξιοδοτικών συστημάτων και αποκλεισμός των νεοεισερχόμενων από τα συνταξιοδοτικά προγράμματα.
<P>
Ασχέτως των επανορθωτικών μέτρων που εφαρμόστηκαν, όλοι οι ενδιαφερόμενοι συνειδητοποίησαν εκ νέου ότι ένα συνταξιοδοτικό ταμείο συνεπάγεται μακροχρόνια δέσμευση σε υπαλλήλους και συνταξιούχους. Η αναγνώριση αυτή έχει απλώς ενισχυθεί και από άλλες ρυθμίσεις, συμπεριλαμβανομένης της εφαρμογής του διεθνούς λογιστικού προτύπου 19 για τις επιχειρήσεις χορηγούς και αυστηρότερους κανόνες για την εποπτική αξιολόγηση των τεχνικών διατάξεων. Οι επιχειρήσεις χορηγοί έχουν συνειδητοποιήσει την ανάγκη να επιτύχουν βελτιωμένο έλεγχο κόστους και σταθερότερα έσοδα, με σκοπό να τηρήσουν τις συνταξιοδοτικές τους υποσχέσεις.
<P>
Έχουν πραγματοποιηθεί διαφορετικές επιλογές από τα 25 κράτη μέλη όσον αφορά την υπόσταση, το ύψος και τη χρηματοδότηση των κρατικών προγραμμάτων, των επαγγελματικών προγραμμάτων απασχόλησης και των μεμονωμένων ρυθμίσεων. Δεν υπάρχει μία απάντηση ευρωπαϊκής εμβέλειας στις προκλήσεις της κοινωνίας που γηράσκει. Οι κατάλληλες λύσεις πρέπει να προσαρμοστούν στα διαφορετικά συνταξιοδοτικά συστήματα των κρατών μελών. Συνεπώς, η τελική ευθύνη ανήκει στα κράτη μέλη.
<SPEAKER ID="124" LANGUAGE="DE" NAME="Harald Ettl," AFFILIATION="εξ ονόματος της Ομάδας PSE">
<P>
Τόσο οι δικαιούχοι παροχών όσο και οι αποδέκτες παροχών πρέπει να δικαιούνται να έχουν ενημέρωση σχετικά με τον τρόπο που επενδύονται τα κεφάλαια του συστήματος συνταξιοδότησης ή σχετικά με την κατάσταση στο χρηματιστήριο. Κατά την επιλογή αυτών των ιδρυμάτων, οι εργαζόμενοι πρέπει να έχουν το δικαίωμα να ζητείται η γνώμη τους, αν υπάρχει η δυνατότητα. Με την επίτευξη των στόχων που αναφέρονται στις αιτιολογικές σκέψεις 18 έως 23, όχι μόνο η θέση των εργαζομένων θα καταστεί ασφαλέστερη αλλά θα υλοποιηθεί αυτό ακριβώς που χρειάζεται η σύγχρονη εποπτεία του χρηματιστηρίου στην Κοινότητα. Τώρα, κύριε Επίτροπε, είναι ώρα για δράση, και σε αυτήν μας έχετε συνηθίσει. 
<SPEAKER ID="125" LANGUAGE="EN" NAME="Sharon Margaret Bowles," AFFILIATION="εξ ονόματος της Ομάδας ALDE">
<P>
Στο πλαίσιο των διασυνοριακών διατάξεων, τις οποίες θέλουμε να ενθαρρύνουμε προκειμένου να επιτύχουμε μια καλύτερη και πιο σφύζουσα συνταξιοδοτική αγορά, η εμπιστοσύνη του κόσμου σε όλες τις ρυθμιστικές αρχές και τις υποκείμενες εγγυήσεις –και όχι μόνο σε εκείνες του κράτους μέλους του ενδιαφερομένου– είναι πολύ σημαντική. Είναι επίσης σημαντικό, ιδίως για τα προγράμματα που αφορούν τους αυτοαπασχολούμενους, να γίνει κατανοητό ότι οι πληροφορίες που παρέχονται από τις διάφορες χώρες θα πρέπει να είναι συγκρίσιμες. Το άρθρο 9 της οδηγίας απαιτεί να παρέχονται στα μέλη επαρκείς πληροφορίες σχετικά με τους κινδύνους. Το άρθρο 10 απαιτεί οι ετήσιοι λογαριασμοί να παρέχουν μια αληθινή, ακριβή και κατανοητή εικόνα. Άλλα άρθρα προβλέπουν ότι τα κράτη μέλη θα πρέπει να έχουν πρόσβαση σε αυτούς τους λογαριασμούς. Ωστόσο, αυτό εγείρει το ερώτημα του τι επακριβώς συνιστά επαρκή πληροφόρηση και εάν θα ληφθούν υπόψη οι διαφορές μεταξύ των πρακτικών που επικρατούν στα κράτη μέλη, ή τουλάχιστον εάν οι εν δυνάμει επενδυτές θα προειδοποιούνται για τις διαφορές που ενδεχομένως υφίστανται σε τομείς οι οποίοι δεν τους παρέχουν συγκρίσιμα στοιχεία.
<SPEAKER ID="126" LANGUAGE="" NAME="Graham Booth," AFFILIATION="εξ ονόματος της Ομάδας IND/DEM">
<P>
Δεν είναι μόνο οι δημογραφικές στατιστικές που είναι εναντίον των γηραιών οικονομιών της Δυτικής Ευρώπης αλλά και το αποκαλούμενο κοινωνικό πρότυπο. Αυτό το πολλαπλά υμνηθέν κοινωνικό πρότυπο φαίνεται ότι συνίσταται σε 40% ποσοστό ανεργίας στους νέους, εξάρτηση από την κοινωνική πρόνοια και διάσπαση της παραδοσιακής οικογένειας. Εξαιτίας των οικονομικών παραλογισμών του χώρου αυτού, καθώς και της εθνικής κυβέρνησης, δεν μπορούμε πλέον να βασιστούμε στο σύστημα υποστήριξης μεταξύ των γενεών.
<P>
Πράγματι, στο Ηνωμένο Βασίλειο η κατάσταση είναι ακόμη χειρότερη από πολιτικής άποψης: οι συντάξεις του δημοσίου τομέα χωρίς χρηματοδότηση ανέρχονται σε πάνω από 800 δισ. λίρες Αγγλίας, ενώ οι προσλήψεις στον δημόσιο τομέα είναι ανεξέλεγκτες. Τα ταμεία συντάξεων του ιδιωτικού τομέα φορολογούνται από το 1977, εισπράττοντας πάνω από 5,5 δισ. λίρες Αγγλίας κάθε χρόνο από τις οικονομίες του κοσμάκη, ενώ οι πολιτικοί απολαμβάνουν προνομιούχες συντάξεις εις βάρος των δεινοπαθούντων φορολογουμένων. Πράγματι, εάν οι δημόσιες επιχειρήσεις αποτύχουν τώρα να επιδείξουν συνταξιοδοτικές εισφορές στους λογαριασμούς τους, ο διευθυντής θα αντιμετωπίσει την πιθανότητα φυλάκισης και, παρόλα αυτά, οι υπουργοί Οικονομικών των εθνικών κυβερνήσεων περιφρονούν καθημερινά τους κανόνες.
<SPEAKER ID="127" LANGUAGE="" NAME="Κατερίνα Μπατζελή (PSE ). –" AFFILIATION="">
<P>
Αντιθέτως, εξαιρετική σημασία φαίνεται να αποκτά και η ανάδειξη των συντελεστών που συνέβαλλαν στην ανάπτυξη του θεσμού σε συγκεκριμένες επιμέρους χώρες, όπου η εμπιστοσύνη του εργατικού δυναμικού φτάνει κατά μέσο όρο το 45%.
<SPEAKER ID="128" LANGUAGE="" NAME="Πρόεδρος." AFFILIATION="">
<SPEAKER ID="129" LANGUAGE="" NAME="" AFFILIATION="(Η συνεδρίαση λήγει στις 21.45)">

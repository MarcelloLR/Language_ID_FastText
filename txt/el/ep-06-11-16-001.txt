<CHAPTER ID="001">
Έναρξη της συνεδρίασης
<P>
" συνεδρίαση αρχίζει στις 10.00.
<SPEAKER ID="005" NAME="Edward McMillan-Scott" AFFILIATION="PPE-DE">
(EN) Κύριε Πρόεδρε, θα ήθελα απλώς να μεταφέρω στο Κοινοβούλιο τα καλά νέα ότι δηλαδή χθες το βράδυ ο Πρόεδρος του Πακιστάν, ο οποίος ήταν προσκεκλημένος μας πριν από μερικές εβδομάδες, μετέτρεψε τη θανατική ποινή του μέλους της εκλογικής μου περιφέρειας, Mirza-Tahir Hussain, ο οποίος επί 18 χρόνια βρισκόταν στην πτέρυγα των μελλοθανάτων αλλά θεωρείται ευρέως αθώος των κατηγοριών που τον βαρύνουν. Ορισμένοι βουλευτές του Ευρωπαϊκού Κοινοβουλίου, με επικεφαλής τον κ. Karim, πρόκειται να μεταβούν στο Πακιστάν τον επόμενο μήνα για να υποβάλουν μία τελευταία προσφυγή. Τώρα, φυσικά, θα στρέψουμε τις προσπάθειές μας στο να διασφαλίσουμε ότι ο κ. Hussain θα μπορέσει να επιστρέψει στο Leeds έως τα Χριστούγεννα.
<P>
Χαίρομαι για τα νέα αυτά και ελπίζω ότι ο Πρόεδρος του Κοινοβουλίου θα προβεί σε δήλωση αργότερα. Ξέρω ότι εργάστηκε πολύ σκληρά για αυτήν την υπόθεση, όπως και άλλοι βουλευτές του Κοινοβουλίου.
<P>
(Χειροκροτήματα)

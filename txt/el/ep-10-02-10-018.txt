<CHAPTER ID="018">
Οι επιπτώσεις της οικονομικής κρίσης στο παγκόσμιο εμπόριο (συζήτηση)
<SPEAKER ID="631" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης (B7-0005/2010) του Vital Moreira, εξ ονόματος της Επιτροπής Διεθνούς Εμπορίου, προς την Επιτροπή σχετικά με τις επιπτώσεις της οικονομικής κρίσης στο διεθνές εμπόριο.
<SPEAKER ID="632" NAME="Vital Moreira" LANGUAGE="EN">
Κυρία Πρόεδρε, πρόκειται να θέσω την ερώτηση εξ ονόματος της επιτροπής μου, της Επιτροπής Διεθνούς Εμπορίου, και ως πρόεδρος της εν λόγω επιτροπής.
<P>
Οι επιπτώσεις της κρίσης στο παγκόσμιο εμπόριο δείχνουν μια πιθανή πτώση 10% το 2009. Αυτό αντιπροσωπεύει τη μεγαλύτερη συρρίκνωση από τον Β' Παγκόσμιο Πόλεμο, που προήλθε από την κατάρρευση της παγκόσμιας ζήτησης. " διατήρηση της ροής του διεθνούς εμπορίου είναι ζωτικής σημασίας για την ΕΕ και άλλες εξαγωγικού χαρακτήρα χώρες. Παρά τις δεσμεύσεις που ανέλαβε η ομάδα G20, η λήψη μέτρων που περιορίζουν και στρεβλώνουν το εμπόριο για την αντιμετώπιση της κρίσης εντός της G20, αλλά και παγκοσμίως, έχει ενταθεί.
<P>
Το πρώτο υποερώτημα είναι: σε ποιες ενέργειες έχει προβεί η Επιτροπή για την αντιμετώπιση αυτών των μέτρων και, αντίστροφα, έχουν προβεί τρίτες χώρες σε ενέργειες κατά τυχόν άλλων μέτρων της ΕΕ για την τόνωση της οικονομικής ανάπτυξης;
<P>
Το δεύτερο υποερώτημα: υπάρχουν ενδείξεις ότι ορισμένες από τις αναδυόμενες χώρες που έχουν πληγεί λιγότερο από την κρίση καθίστανται ηγέτες της οικονομικής μεγέθυνσης του διεθνούς εμπορίου. Στην περίπτωση αυτή, η βιομηχανία της ΕΕ πρέπει να επαναπροσδιορίσει τις εξαγωγικές αγορές της και, ενδεχομένως, το μέλλον των προϊόντων της. Ποια στρατηγική προτίθεται να ακολουθήσει η Επιτροπή ώστε να καταστεί η βιομηχανία της ΕΕ περισσότερο ανταγωνιστική;
<P>
Τρίτο υποερώτημα: η παγκόσμια κρίση και η επακόλουθη πτώση του παγκόσμιου εμπορίου έχουν πολλαπλές συνέπειες για τις αναπτυσσόμενες χώρες, όπου συγκεντρώνεται η περισσότερη ανεργία. Ποια μέτρα αναπροσαρμογής σκοπεύει να λάβει η Επιτροπή στις εμπορικές της σχέσεις, ιδίως για τις φτωχότερες χώρες του κόσμου;
<P>
Τέταρτο σημείο: ενώ, από τη μία, τα μεγάλα εμπορικά ελλείμματα οφείλονται κυρίως σε υπερβολικές δαπάνες και υπερχρέωση σε ορισμένα κράτη μέλη, συμπεριλαμβανομένων των "νωμένων Πολιτειών, οι μεγάλες εξαγωγικές οικονομίες, από την άλλη, σε ορισμένες αναδυόμενες χώρες, παρουσιάζουν εμπορικά πλεονάσματα. Αυτά τα εμπορικά ελλείμματα έχουν συμβάλει στις παγκόσμιες ανισορροπίες που αποτελούν αιτία της παγκόσμιας οικονομικής κρίσης. Ποια στρατηγική προτίθεται να ακολουθήσει η Επιτροπή ώστε να μετριάσει αυτές τις παγκόσμιες ανισορροπίες στην εμπορική πολιτική της;
<P>
Πέμπτο και τελευταίο σημείο: ο κοινωνικός αντίκτυπος της οικονομικής κρίσης και η επακόλουθη πτώση του παγκόσμιου εμπορίου πρόκειται να διαρκέσουν και μετά την οικονομική ανάκαμψη. Για παράδειγμα, βλέπουμε σημάδια οικονομικής ανάκαμψης τώρα, αλλά τα επίπεδα ανεργίας παραμένουν πολύ υψηλά. Πότε σκοπεύει η Επιτροπή να προβεί σε αξιολόγηση των επιπτώσεων σχετικά με τον αντίκτυπο της κρίσης στις θέσεις εργασίας στην Ευρώπη και στις αναπτυσσόμενες χώρες; Ποια στρατηγική προτίθεται να ακολουθήσει ώστε να ενσωματώσει την κοινωνική και περιβαλλοντική διάσταση του εμπορίου στους διεθνείς κανόνες του ΠΟΕ;
<P>
Αυτά είναι τα πέντε σημεία που η Επιτροπή Διεθνούς Εμπορίου θα ήθελε να απευθύνει προς τον νέο Επίτροπο αρμόδιο για θέματα εμπορίου κ. De Gucht, τον οποίο καλωσορίζω στο βήμα για την πρώτη δημόσια ανταλλαγή απόψεων με το Κοινοβούλιο και τα μέλη της επιτροπή INTA, ειδικότερα. Σας ευχαριστώ εκ των προτέρων για τις απαντήσεις που είμαι βέβαιος ότι θα είστε σε θέση να δώσετε στα ερωτήματα που σας θέτουμε.
<SPEAKER ID="633" NAME="Karel De Gucht" LANGUAGE="EN">
Κυρία Πρόεδρε, τέθηκαν πολλές και ευρέος φάσματος ερωτήσεις που αξίζουν, πράγματι, πολύ περισσότερο χρόνο απ' όσο διαθέτω.
<P>
Προτείνω να επικεντρωθούμε στην αρχική μου απάντηση για τη συμβολή της εμπορικής πολιτικής στην οικονομική ανάκαμψη. Πρώτον, όσον αφορά τον αντίκτυπο της κρίσης στο εμπόριο, θα πρέπει να μας παρηγορεί το γεγονός ότι το παγκόσμιο εμπόριο μειώθηκε μόνο κατά 10%. Αυτό δεν συνέβη τυχαία, αλλά είναι αποτέλεσμα της ισχυρής πολιτικής βούλησης που εκφράσθηκε σε διάφορες συνόδους κορυφής της ομάδας G20. Είναι επίσης αποτέλεσμα της συστηματικής παρακολούθησης των περιοριστικών μέτρων στο εμπόριο από τον ΠΟΕ, τον ΟΟΣΑ και την Επιτροπή.
<P>
Σε γενικές γραμμές, λίγες μόνο χώρες κατέφυγαν στον προστατευτισμό στο εμπόριο. " διεθνής κοινότητα απέφυγε έτσι την καθοδική σπείρα του προστατευτισμού, του τύπου που βιώσαμε κατά την εποχή της μεγάλης οικονομικής ύφεσης. Προκειμένου να διατηρηθεί αυτή η κατάσταση, είναι σημαντικό να παραμείνουμε σε κατάσταση επιφυλακής. Όταν εντοπίζονται στο εμπόριο προστατευτικά ή περιοριστικά μέτρα, θα αναλαμβάνουμε δράση εναντίον τους με όλα τα διαθέσιμα εμπορικά εργαλεία, όπως η στρατηγική μας για πρόσβαση σε αγορές ή ακόμα ο μηχανισμός επίλυσης διαφορών του ΠΟΕ.
<P>
Ζωτικής σημασίας για την οικονομική ανάκαμψη της ΕΕ θα είναι οι εξωτερικές πηγές ανάπτυξης. Συμφωνώ, συνεπώς, μαζί σας ότι η ευρωπαϊκή βιομηχανία πρέπει να στοχεύσει τις νέες και ταχέως αναπτυσσόμενες αναδυόμενες αγορές.
<P>
Με την εμπορική πολιτική μας, μπορούμε να τους βοηθήσουμε να το επιτύχουν με το περαιτέρω άνοιγμα των αγορών αυτών και τη μείωση κάθε είδους φραγμών στο εμπόριο και τις επενδύσεις.
<P>
Αυτό θα επιτευχθεί με τις συμφωνίες ελεύθερων συναλλαγών που βρίσκονται σήμερα υπό διαπραγμάτευση και με την εμβάθυνση εμπορικών και οικονομικών εταιρικών σχέσεων με βασικούς εμπορικούς εταίρους όπως, για παράδειγμα, οι "ΠΑ και η Κίνα, όπου το ΔΟΣ και ο υψηλού επιπέδου διάλογος έχουν ήδη θέσει στέρεες βάσεις. Αυτό θα αποτελέσει προτεραιότητα για μένα ως Επίτροπο αρμόδιο για θέματα εμπορίου.
<P>
Τις επόμενες εβδομάδες, η Επιτροπή θα συντάξει τη νέα κοινή ατζέντα της ΕΕ για την αειφόρο ανάπτυξη και την ανάκαμψη μέσω της στρατηγικής ΕΕ 2020. " στρατηγική αυτή θα έχει μια αποτελεσματική εξωτερική διάσταση, στην οποία σημαντικό ρόλο διαδραματίζει η εμπορική πολιτική.
<P>
Σε έναν παγκοσμιοποιημένο κόσμο, η στρατηγική ΕΕ 2020 πρέπει να αποτελέσει φορέα για την προώθηση του ανοιχτού χαρακτήρα και της εποικοδομητικής διεθνούς οικονομικής συμμετοχής. Αυτό θα αποτελέσει επίσης κεντρικό θέμα ανακοίνωσης σχετικά με τις μελλοντικές προτεραιότητες της εμπορικής πολιτικής τις οποίες έχω την πρόθεση να παρουσιάσω αργότερα εντός του τρέχοντος έτους.
<P>
Όμως, η εμπορική πολιτική αφορά κάτι περισσότερο από την ανταγωνιστικότητα και την ανάπτυξη. Αφορά επίσης την προβολή των αξιών μας σε όλο τον κόσμο και πρέπει, επίσης, να ενσωματώνει δεόντως την αναπτυξιακή διάσταση των εμπορικών συναλλαγών.
<P>
" προώθηση της μεγάλης συνεισφοράς στην επίτευξη των αναπτυξιακών στόχων αποτελεί ήδη σημαντικό μέρος της εμπορικής πολιτικής της ΕΕ. Οι ισχύουσες πολυμερείς διαπραγματεύσεις αποτελούν έναν αναπτυξιακό γύρο. Διεξάγουμε διμερείς και περιφερειακές διαπραγματεύσεις με τις αναπτυσσόμενες χώρες και διατηρούμε σύστημα αυτόνομων εμπορικών προτιμήσεων υπέρ των χωρών αυτών. Τις βοηθούμε ώστε να συμβάλουν, αλλά και να αξιοποιήσουν την παγκόσμια οικονομία, έτσι ώστε να αυξηθεί το βιοτικό επίπεδο κατά τρόπο που να προσφέρει μεγαλύτερη πολιτική σταθερότητα, καθώς και κοινωνική πρόοδο.
<P>
Όσον αφορά τα κοινωνικά θέματα, συμφωνώ ότι το εμπόριο πρέπει να συμβάλει στη βοήθεια προς τα άτομα εκείνα στις κοινωνίες μας τα οποία επλήγησαν περισσότερο από την οικονομική κρίση, ιδίως προς εκείνους που έχασαν τις δουλειές τους. Από την άποψη αυτή, πιστεύω ότι θα χρειαστούμε το εμπόριο -και περισσότερο εμπόριο- για τη διατήρηση του κοινωνικού μας συστήματος προστασίας στην Ευρώπη.
<P>
Το ευρωπαϊκό μοντέλο της κοινωνίας μας, ο συνδυασμός ελεύθερης οικονομίας με υψηλό βαθμό κοινωνικής προστασίας, πρέπει να διατηρηθούν κατά τρόπο βιώσιμο, και αυτό θα χρειαστεί ανάπτυξη.
<P>
Εν ολίγοις, η επικείμενη στρατηγική ΕΕ 2020 της Επιτροπής θα υποστηρίξει την πλήρη ανάκαμψη από την κρίση, ενώ παράλληλα θα επιταχύνει τη μετάβαση σε μια πιο έξυπνη και πιο πράσινη οικονομία. " ανοικτή εμπορική πολιτική θα αποτελέσει σημαντικό στοιχείο, τόσο ως συμβολή στην ευρωπαϊκή οικονομική ανάκαμψη όσο και ως φορέας για την εξωτερική προβολή των αρχών μας: ανοιχτός χαρακτήρας, κοινωνική και περιβαλλοντική προστασία και αειφορία, και εποικοδομητική συμμετοχή στην παγκόσμια σκηνή.
<P>
" εφαρμογή της σωστής στρατηγικής συνεπάγεται, φυσικά, στενή συνεργασία με το Κοινοβούλιο, καθώς και με το Συμβούλιο και άλλους ενδιαφερόμενους φορείς, και προσβλέπω στη συνεργασία σας για την οικοδόμηση ενός κοινού θεματολογίου.
<SPEAKER ID="634" NAME="Christofer Fjellner" LANGUAGE="SV">
Κυρία Πρόεδρε, θα ήθελα και εγώ να ξεκινήσω καλωσορίζοντας τον Επίτροπο. Είναι χαρά μας να σας βλέπουμε εδώ. Έχουμε υψηλές προσδοκίες και ελπίζουμε πολλά από εσάς. Έχετε σημαντικό έργο μπροστά σας.
<P>
Πριν από ένα έτος, ανησυχούσα πάρα πολύ. Όταν ο εμπορικός τομέας κατέρρευσε και αναμέναμε το παγκόσμιο εμπόριο να εξελιχθεί με τρόπους που είχαμε να δούμε από τον Β' Παγκόσμιο Πόλεμο, η κατάσταση ήταν όντως πολύ σοβαρή. " Παγκόσμια Τράπεζα δήλωσε ότι 17 από τις χώρες της ομάδας G20 είχαν, συνολικά, εισαγάγει 47 νέους εμπορικούς φραγμούς και δασμούς. " Ρωσία επέβαλε δασμούς στα αυτοκίνητα, η Κίνα περιόρισε τις εισαγωγές τροφίμων, η Ινδία απαγόρευσε τις εισαγωγές παιχνιδιών και η Αργεντινή καθιέρωσε άδειες εισαγωγής για τα κλωστοϋφαντουργικά και τα δερμάτινα είδη. Έμοιαζε με αγώνα δρόμου προστατευτικών μέτρων - ένα πρότυπο από τη δεκαετία του 1930 που ήταν ανησυχητικό.
<P>
Δεν ξέσπασε, ωστόσο, εμπορικός πόλεμος. Πιστεύω ότι είναι σημαντικό να σταθούμε για λίγο και να σκεφτούμε σε τι οφείλεται αυτό. Νομίζω ότι ο κύριος λόγος ήταν ο ΠΟΕ, η παγκόσμια ρυθμιστική αρχή για το εμπόριο, η οποία υποχρεώνει τις χώρες να συμπεριφέρονται ορθά και να μην καταφεύγουν στον προστατευτισμό και τον λαϊκισμό. Θα έλεγα ότι είναι πολύ νωρίς για να κηρύξουμε το τέλος της κρίσης. " κρίση δεν έχει περάσει. Γνωρίζουμε όλοι ότι η ανεργία βρίσκεται στο υψηλότερο σημείο της προς το τέλος του οικονομικού κύκλου - και η ανεργία προκαλεί τον προστατευτισμό και τον λαϊκισμό. Αν κοιτάξουμε γύρω μας τώρα, μπορούμε να δούμε ότι αρκετές χώρες δεν έχουν ακόμη ξεπεράσει την κρίση· ίσως τα χειρότερα ακόμη να έπονται. Ανησυχώ, συνεπώς, σε κάποιον βαθμό, όταν ακούω ορισμένα μέλη του Συμβουλίου Υπουργών να μην συζητούν πολύ για νέες αγορές και ελεύθερο εμπόριο, αλλά να επικρίνουν την παγκοσμιοποίηση και να συζητούν για την προστασία των ευρωπαϊκών εταιρειών και των ευρωπαϊκών θέσεων εργασίας. Αυτό δεν αποτελεί κατ' ανάγκη προστατευτισμό, αλλά κατά καιρούς ελάχιστα απέχει. Είναι, εν πάση περιπτώσει, μια έκφραση μερκαντιλισμού που πιστεύω ότι είναι επιβλαβής.
<P>
Αντίθετα, πρέπει να συνεργαστούμε και να σκεφτούμε πώς μπορούμε να κάνουμε την Ευρώπη πιο ανταγωνιστική με το να καταστεί πιο ανοικτή. Αυτό θα ισοδυναμούσε με μελετημένη δράση και επίδειξη ηγετικού χαρακτήρα από την πλευρά μας. Πρέπει να σκεφτούμε τι μπορούμε να κάνουμε ώστε να διασφαλίσουμε ότι υπάρχουν λιγότεροι εμπορικοί φραγμοί, όχι περισσότεροι - ειδικά όταν πρόκειται για τη λήψη αποφάσεων σχετικά με την Κορέα και την υποχρεωτική επισήμανση της προέλευσης και όταν υπάρχουν αυξανόμενες απαιτήσεις για εισφορές για το κλίμα. Και εμείς στο Κοινοβούλιο πρέπει να το σκεφτούμε αυτό.
<SPEAKER ID="635" NAME="Kader Arif" LANGUAGE="FR">
Κυρία Πρόεδρε, κύριε Επίτροπε, κυρίες και κύριοι, η Ευρώπη βιώνει σήμερα μια άνευ προηγουμένου κρίση η οποία, πέρα από οικονομική και χρηματοπιστωτική κρίση, αντιπροσωπεύει κατά πρώτο και κύριο λόγο μια κρίση του συστήματος.
<P>
Πριν ακόμη ξεκινήσουμε με την αντιμετώπιση των συνεπειών της οικονομικής κρίσης στο παγκόσμιο εμπόριο, το οποίο αποτελεί το θέμα της συζήτησής μας, επιθυμώ να διευκρινίσω ένα σημείο: το εμπόριο δεν αποτελεί θύμα της κρίσης, είναι και αυτό ένας από τους παράγοντες που συνέβαλαν στη δημιουργία της.
<P>
Πράγματι, βιώνουμε σήμερα μια περίοδο τεράστιων παγκόσμιων ανισορροπιών που τροφοδοτούνται αφενός από τα υπερβολικά εμπορικά ελλείμματα ορισμένων χωρών εις βάρος του αυξανόμενου εγχώριου χρέους και αφετέρου από τα εμπορικά πλεονάσματα που δημιουργούνται από τις εξαγωγές ορισμένων, ιδιαίτερα αναδυόμενων, χωρών, με εγχώρια κατανάλωση που δεν αυξάνεται με τον ίδιο ρυθμό.
<P>
Επιπλέον, η πολιτική ελευθέρωσης των εμπορικών συναλλαγών που ασκείται μέχρι στιγμής απλώς και μόνο επιδείνωσε αυτές τις ανισορροπίες, αποδυναμώνοντας, ιδίως, τις φτωχότερες χώρες του πλανήτη. Αυτές οι χώρες, που ενθαρρύνθηκαν να εξειδικευθούν σε μονοκαλλιέργειες προς εξαγωγή, βρέθηκαν, ως εκ τούτου, σε κατάσταση φτώχειας λόγω των ακραίων διακυμάνσεων στις τιμές των πρώτων υλών, η αστάθεια των οποίων αυξήθηκε ως αποτέλεσμα της διεθνούς κερδοσκοπίας.
<P>
Πρόκειται για έναν περίεργο κόσμο που θέτει ως πρώτο αναπτυξιακό στόχο της Χιλιετίας την εξάλειψη της φτώχειας και της πείνας, αλλά στη συνέχεια, την ίδια στιγμή, κερδοσκοπεί με την άνοδο των τιμών του σίτου.
<P>
Ωστόσο, τα ίδια άτομα που υπερασπίστηκαν την ελευθέρωση και την πάση θυσία μείωση του ρυθμιστικού παρεμβατισμού τη δεκαετία του 1990, βρίσκονται σήμερα σε δυσχερή κατάσταση και αυτά. " συνεχής αύξηση απωλειών θέσεων εργασίας, η στάσιμη, μερικές φορές ακόμη και αρνητική, ανάπτυξη, και η αυξανόμενη κοινωνική κρίση, αποτελούν παράγοντες που σημαίνουν ότι δεν έχουμε πλέον την πολυτέλεια να αφήνουμε να χάνονται θέσεις εργασίας στο όνομα αυτής της λατρείας. Σε μια περίοδο κρίσης, πώς να εξηγήσει κανείς στους εργαζόμενους που χάνουν τη δουλειά τους ότι το κύριο ζήτημα είναι να διατηρηθεί η έλλειψη του ρυθμιστικού παρεμβατισμού στις εμπορικές συναλλαγές, ακόμα και με τίμημα τις αιφνίδιες και ενίοτε τραγικές μετεγκαταστάσεις;
<P>
" κρίση που περνάμε επομένως είναι σίγουρα μια συστημική κρίση, στην οποία πρέπει να απαντήσουμε με ένα νέο μοντέλο ανάπτυξης. Το όραμα που ανέπτυξε η Επιτροπή με την τρέχουσα στρατηγική της για την Ευρώπη στον κόσμο στηρίζεται κυρίως στην πρόσβαση στην αγορά και στην ελευθέρωση όλων των τομέων.
<P>
Κύριε Επίτροπε, πιστεύω ότι πρέπει να επαναπροσδιορίσουμε τη στρατηγική αυτή, η οποία ακολούθησε λανθασμένη πορεία και μερικές φορές οδήγησε σε δυσχέρειες. Τις εξαγωγές των βιομηχανιών μας δεν θα τις αναζωογονήσουμε υποχρεώνοντας τις αναπτυσσόμενες χώρες να ανοιχθούν ακόμα περισσότερο. Αυτό απλώς θα επιδεινώσει την κατάσταση στις χώρες αυτές, οι οποίες ήδη φιλοξενούν το 70% από τα 59 εκατομμύρια ανθρώπων στον κόσμο που έχασαν τη δουλειά τους το 2009.
<P>
Αντιθέτως, είναι σημαντικό να εξετασθεί το ενδεχόμενο μιας νέας στρατηγικής η οποία να επιτυγχάνει τη σωστή ισορροπία μεταξύ του ανοιχτού χαρακτήρα, της προστασίας και της στήριξης. Θα ήθελα να επανέλθω σε αυτές τις ιδέες. Δεν μπορούμε να αγνοήσουμε αυτές τις εξελίξεις που οδηγούν τις "νωμένες Πολιτείες να κάνουν περαιτέρω χρήση του μέσου τους για εμπορική άμυνα ή που οδηγούν την Κίνα να διαφωνήσει με τον ΠΟΕ σχετικά με τα ευρωπαϊκά μέτρα αντιντάμπινγκ.
<P>
Πράγματι, όταν είμαστε αντιμέτωποι με αθέμιτες πρακτικές, είναι σαφές ότι είναι απαραίτητη η προστασία, αλλά η αρχή της πρέπει να γίνει αποδεκτή και να αποτελέσει αντικείμενο υπεράσπισης διεθνώς, οι μερικές φορές ψευδείς κατηγορίες προστατευτισμού δε να απορριφθούν άπαξ και διά παντός.
<P>
Επιπλέον, η ανάγκη για στήριξη των εμπορικών πολιτικών γίνεται όλο και πιο εμφανής κάθε μέρα, και η υποστήριξη αυτή εξαρτάται ιδιαίτερα από το αν είναι πραγματικά συνεπείς οι πολιτικές που εφαρμόζονται από την Ένωση. " συνοχή της πολιτικής δεν αποτελεί θεωρητική συζήτηση, αλλά μια απόλυτη αναγκαιότητα, εάν θέλουμε να επαναπροσδιορίσουμε ένα νέο μοντέλο ανάπτυξης.
<SPEAKER ID="636" NAME="Metin Kazak" LANGUAGE="BG">
Κυρία Πρόεδρε, κύριε Επίτροπε, κυρίες και κύριοι, η χρηματοπιστωτική κρίση είχε πράγματι αρνητικές επιπτώσεις στο εμπόριο στα κράτη μέλη της Ευρωπαϊκής Ένωσης. Για παράδειγμα, σε χώρες όπως η Βουλγαρία, οι εξαγωγές για τους πρώτους έντεκα μήνες του περασμένου έτους μειώθηκαν συνολικά κατά 24% σε σύγκριση με το προηγούμενο έτος, και οι εισαγωγές κατά 35%. Τα ακίνητα και ο τουρισμός είναι τομείς που έχουν πληγεί ιδιαίτερα από αυτό. Αυτό επηρεάζει εξαιρετικά την απασχόληση. Θα πρέπει να ληφθεί υπόψη η απότομη αύξηση του χρέους από επιχείρηση σε επιχείρηση, η μη πληρωμή εκ μέρους των εθνικών και τοπικών οργανισμών δημόσιων συμβάσεων κ.λπ.
<P>
Τα προβλήματα που παρουσιάστηκαν παραπάνω είναι χαρακτηριστικά και άλλων χωρών. Αναγκαία γι' αυτές είναι μια συνολική λύση σε επίπεδο ΕΕ, η οποία απαιτεί και στενή συνεργασία μεταξύ των διαφόρων διευθύνσεων της Ευρωπαϊκής Επιτροπής. Ο Επίτροπος De Gucht υπογραμμίζει τη σημασία της στήριξης για την επέκταση του χώρου δραστηριοποίησης και ευκαιριών των ευρωπαϊκών εταιρειών, την ανάπτυξη σαφών προληπτικών εμπορικών μέσων, την επιτυχή ολοκλήρωση των διαπραγματεύσεων της Ντόχα, τη χρήση νέων εγκαταστάσεων για άμεσες ξένες επενδύσεις και την προστασία τους, καθώς και για μια νέα επενδυτική πολιτική στο πλαίσιο της χρηματοπιστωτικής κρίσης.
<P>
" επίτευξη αυτών των στόχων, σε συνδυασμό με την επιτυχή υπογραφή των συμφωνιών οικονομικής συνεργασίας με χώρες της Αφρικής, της Καραϊβικής και της περιοχής του Ειρηνικού Ωκεανού, είναι επίσης στενά συνδεδεμένη με την ανάκαμψη από τη χρηματοπιστωτική κρίση.
<P>
Ωστόσο, ορισμένα θέματα παραμένουν στην ημερήσια διάταξη, μερικά από τα οποία έχουν ήδη αναφερθεί. Κάνουμε αποτελεσματική χρήση των ευρωπαϊκών κονδυλίων για την καταπολέμηση του υψηλού επιπέδου ανεργίας; Τι μπορεί να κάνει η Ευρωπαϊκή Ένωση αντιμέτωπη με το σημερινό έλλειμμα, την υποτίμηση του νομίσματος και τον υψηλό πληθωρισμό, που έχουν άμεση επίπτωση στις εμπορικές συναλλαγές; Ποια μέσα εμπορικής πολιτικής διαθέτει η Ευρωπαϊκή Ένωση για την αντιμετώπιση της χρηματοπιστωτικής κρίσης και των συνεπειών της; Ποια μέτρα πρέπει να ληφθούν για να αποφευχθεί η επανάληψη μιας κρίσης τέτοιου μεγέθους και για να συνεχίσει το εμπόριο να αναπτύσσεται; Ποια στρατηγική διαθέτουμε έναντι χωρών όπως η Ινδία και η Κίνα, οι οποίες απειλούν να μεταβάλουν το σύνολο του χρηματοπιστωτικού συστήματος; Βασίζομαι αποκλειστικά σε αυτήν τη στρατηγική Ευρώπη 2020 για να βρω τις απαντήσεις.
<SPEAKER ID="637" NAME="Yannick Jadot" LANGUAGE="FR">
Κυρία Πρόεδρε, κύριε Επίτροπε, σας ευχαριστώ που τοποθετήσατε τη φαντασίωση του προστατευτισμού που σχετίζεται με την κρίση στο κατάλληλο πλαίσιο. Πιστεύω ότι, στο πλαίσιο μιας συζήτησης, είναι συνετό εκ μέρους σας να επισημάνετε ότι δεν πρόκειται να ξεσπάσει παγκόσμιος πόλεμος που να συνδέεται με την αναβίωση του προστατευτισμού.
<P>
Τώρα, εγώ θέλω σχεδόν να αντιστρέψω το θέμα. Κατά την άποψή μου, το θέμα δεν είναι τελικά τι επιπτώσεις έχει η οικονομική κρίση στις εμπορικές συναλλαγές, αλλά πιο ουσιαστικά τι συνέπειες έχουν οι εμπορικές συναλλαγές, και συγκεκριμένα οι εμπορικές πολιτικές που αναλαμβάνονται εδώ και 20 χρόνια, στην κρίση που βιώνουμε σήμερα.
<P>
Κατά κάποιον τρόπο, η επισιτιστική κρίση που βιώσαμε προ δυόμισι ετών έφτασε πριν από τη χρηματοπιστωτική κρίση και αποτέλεσε πράγματι μια κρίση των παγκόσμιων γεωργικών αγορών. Κατά τον ίδιο τρόπο, συνεχίζουν να μας λένε ότι η ελευθέρωση του εμπορίου με την Κίνα μάς κάνει καλό. Πιστεύω ότι, κάποια στιγμή, αν δεν ενσωματώσουμε κοινωνικά θέματα, νομισματικά θέματα, φορολογικά θέματα και, φυσικά, περιβαλλοντικά θέματα, η Κίνα θα έχει όχι μόνο συγκριτικό πλεονέκτημα έναντι της Ευρώπης, θα έχει το απόλυτο πλεονέκτημα έναντι της Ευρώπης.
<P>
Από αυτά προκύπτει ότι, σε όλες τις εθνικές συζητήσεις -και, ως σημαντική μορφή της βελγικής σκηνής, θα το ξέρετε αυτό- όλα τα πολιτικά κόμματα ανακαλύπτουν τώρα ότι είναι αδύνατον, σε έναν παγκοσμιοποιημένο κόσμο, να διαχειριστούν το κοινωνικό ντάμπινγκ, το περιβαλλοντικό ντάμπινγκ, το νομισματικό ντάμπινγκ και το φορολογικό ντάμπινγκ.
<P>
Ομοίως, θα μπορούσαμε να θεωρήσουμε ότι η στρατηγική που όλοι εμείς οι Ευρωπαίοι αναμέναμε μετά την πτώση του Τείχους του Βερολίνου, σύμφωνα με την οποία "η κοινωνική δημοκρατία θα επέλθει μέσω του εμπορίου", δεν λειτουργεί, όπως μπορούμε να δούμε με το παράδειγμα της Κίνας.
<P>
Κύριε Επίτροπε, αναφερθήκατε στη στρατηγική της Λισαβόνας, την καινοτομία, την πράσινη οικονομία, γνωρίζετε όμως ότι αυτή η ευρωπαϊκή στρατηγική είναι πλέον αποτυχημένη. Πράγματι, αν δεν ενσωματώσουμε τη στρατηγική της Λισαβόνας πριν από τη στρατηγική για την Ευρώπη στον κόσμο, μπορεί να αναρωτηθούμε ποιους βιομηχανικούς τομείς θα εξακολουθήσει να διαθέτει η Ευρώπη. Πού είναι ο ορισμός των βιομηχανικών επιλογών, των γεωργικών επιλογών, των οικονομικών επιλογών και, βεβαίως, των κοινωνικών και περιβαλλοντικών επιλογών που κάνουμε σε όλη την Ευρώπη, ώστε να μπορέσουμε να μάθουμε πώς λειτουργεί το εμπόριο με τον υπόλοιπο κόσμο; Μέχρι να καθορίσουμε αυτές τις επιλογές, θα ακολουθούμε μια στρατηγική αποτυχίας.
<P>
Έχω μια πιο συγκεκριμένη ερώτηση: στις 4 Φεβρουαρίου 2010, πραγματοποιήθηκε συνεδρίαση της επιτροπής του ΠΟΕ για τις συναλλαγές στον τομέα των χρηματοπιστωτικών υπηρεσιών, και επικεντρώθηκε ιδίως στις προκλήσεις που παρουσιάζει η χρηματοπιστωτική κρίση και η ελευθέρωση των χρηματοπιστωτικών υπηρεσιών. Μπορείτε να μας πείτε ποιο ήταν το αποτέλεσμα της συνάντησης αυτής και ποια είναι η γνώμη σας γι' αυτό το θέμα, αν ήσασταν σε θέση να την παρακολουθήσετε;
<SPEAKER ID="638" NAME="Jacek Włosowicz" LANGUAGE="PL">
Κυρία Πρόεδρε, στη σημερινή παγκόσμια οικονομία, τα περισσότερα σύνορα επιτρέπουν μια πιο αποτελεσματική ροή ανθρώπων, κεφαλαίων και υπηρεσιών. Αυτό, φυσικά, έχει ως στόχο την επίτευξη ενός καλύτερου βιοτικού επιπέδου. Όλα αυτά είναι πολύ καλά, εφόσον οι περισσότερες χώρες επιτυγχάνουν θετικό εμπορικό ισοζύγιο και αύξηση του ΑΕΠ. Τα προβλήματα αρχίζουν όταν η οικονομία επιβραδύνεται, οι δείκτες της αγοράς σημειώνουν ραγδαία πτώση και ξεκινούν προβλήματα με την ανεργία. Το άνοιγμα των συνόρων, πέρα από το ότι απέφερε καλύτερο βιοτικό επίπεδο, προκάλεσε μια αμοιβαία αλληλεξάρτηση των διαφόρων οικονομιών. Αυτή είναι η άλλη όψη του νομίσματος. Αυτό μπορεί να διαπιστωθεί σαφώς στην παρούσα κατάσταση. Για παράδειγμα, η επιβράδυνση της γερμανικής οικονομίας έχει αρνητικές επιπτώσεις στην πολωνική οικονομία, και αυτό οφείλεται στο ότι η Γερμανία αποτελεί έναν από τους βασικούς εξαγωγικούς εταίρους της Πολωνίας. Ευτυχώς, το ΑΕΠ της Πολωνίας παρουσιάζει θετικό ρυθμό ανάπτυξης, γεγονός που αποτελεί εξαίρεση στην Ευρώπη, είναι όμως ανησυχητικό το ότι το ποσοστό ανεργίας αυξάνεται εδώ και αρκετούς μήνες. Το παράδειγμα αυτό δείχνει πολύ καθαρά ότι οι κυβερνήσεις δεν πρέπει να σκέφτονται μόνο τον τρόπο με τον οποίο μπορούν να επιλυθούν τα οικονομικά προβλήματα αποκλειστικά στις χώρες τους, αλλά πρέπει και να καταλήξουν σε συμφωνία σχετικά με το πώς, από κοινού, μπορούν να αναπτύξουν αμυντικούς μηχανισμούς, έτσι ώστε στο μέλλον να προστατεύονται από ανάλογες καταστάσεις.
<P>
Νομίζω ότι η σημερινή κρίση θα είναι μια δοκιμασία για όλους μας. Αναφέρομαι κυρίως, εδώ, σε χώρες που ανήκουν στην Ευρωπαϊκή Ένωση. Δεν μπορούμε να επιτρέψουμε μια κατάσταση στην οποία κάποιες χώρες προσπαθούν να αποκρύψουν τη χρήση του κρατικού παρεμβατισμού ενώ, στο όνομα του ελεύθερου ανταγωνισμού, σε άλλες δεν επιτρέπεται η παροχή κρατικής ενίσχυσης. Καταλαβαίνω, φυσικά, ότι οι συγκεκριμένες κυβερνήσεις μπορεί να είναι, κατά κάποιον τρόπο, όμηροι του εκλογικού τους σώματος, εάν όμως πρόκειται να οικοδομήσουμε μια Ευρωπαϊκή Κοινότητα για το καλό όλων, πρέπει να καθιερώσουμε σαφείς κανόνες και οφείλουμε να τους τηρούμε. Πρέπει επίσης να αξιοποιήσουμε τα δυνατά μας σημεία - τις προηγμένες τεχνολογίες και το ανθρώπινο κεφάλαιο. Μόνο με αυτόν τον τρόπο θα καταστεί αποτελεσματική η περαιτέρω ενίσχυση της συνεργασίας μεταξύ των χωρών μας και εμείς, ως πολίτες της Ευρωπαϊκής Ένωσης, θα είμαστε σε θέση να σκεφτούμε το μέλλον με καλύτερους όρους και να ελπίζουμε ότι (...).
<P>
(" Πρόεδρος διακόπτει τον ομιλητή)
<SPEAKER ID="639" NAME="Joe Higgins" LANGUAGE="EN">
Κυρία Πρόεδρε, ο παγκόσμιος καπιταλισμός βιώνει τη χειρότερη κρίση του από την εποχή της μεγάλης ύφεσης. Όπως και τότε, η εργατική τάξη και οι φτωχοί πληρώνουν ακριβά και υφίστανται τις συνέπειές της, είτε στην Ευρώπη είτε στις φτωχότερες χώρες του πλανήτη.
<P>
Ερευνητές της Παγκόσμιας Τράπεζας προβλέπουν ότι, μόνο το 2010, 64 εκατομμύρια περισσότεροι άνθρωποι θα βυθιστούν σε συνθήκες ακραίας φτώχειας από την κρίση και ότι εξαιτίας της, το 2009, πέθαναν ήδη στην Αφρική 30.000 με 50.000 παιδιά λόγω υποσιτισμού. Αυτή η κρίση έχει καταστροφικές συνέπειες για το παγκόσμιο εμπόριο, είναι εντελώς εσφαλμένο όμως το αίτημα της συνόδου κορυφής των "νωμένων Εθνών για την οικονομία το περασμένο έτος, για παράδειγμα, σύμφωνα με το οποίο η ολοκλήρωση των εμπορικών διαπραγματεύσεων του Γύρου της Ντόχα είναι η απάντηση. Κατά την έγκριτη ΜΚΟ War on Want, αυτό θα απειλούσε 7,5 εκατομμύρια επιπλέον εργαζόμενους με απώλεια της εργασίας τους, συμπεριλαμβανομένων εργαζομένων στις φτωχότερες χώρες.
<P>
Αυτή η κρίση του παγκόσμιου καπιταλισμού επιδεινώνεται εξαιρετικά από τις δραστηριότητες των κερδοσκόπων στις παγκόσμιες αγορές. Δεν φτάνει που επέσπευσαν την κρίση, τα παράσιτα αυτά θέλουν τώρα να την εκμεταλλευθούν για να σωρεύσουν και άλλα δισεκατομμύρια. Είδε η Ευρωπαϊκή Επιτροπή τον τίτλο των Financial Times εχθές: "Στοίχημα ρεκόρ των χρηματιστών εναντίον του ευρώ"; Αλλά τι κάνει η Επιτροπή; Γονατίζει μπροστά στους κερδοσκόπους και ζητεί από τις χώρες που έχουν πληγεί περισσότερο από την κρίση, όπως η Ελλάδα, να κάνουν άγριες περικοπές στους μισθούς των εργαζομένων, στις συντάξεις και στις δημόσιες υπηρεσίες.
<P>
Τι νομίζετε ότι πρόκειται να κάνει ένα τέτοιο δρακόντειο πρόγραμμα περικοπών για το εμπόριο, είτε στην Ευρώπη είτε παγκοσμίως; Εάν περικόψετε την ικανότητα της εργατικής τάξης να αγοράζει αγαθά και υπηρεσίες, στη συνέχεια περικόπτετε τη ζήτηση για τα αγαθά αυτά και τις υπηρεσίες, που σημαίνει ότι περικόπτετε επιπλέον εκατομμύρια θέσεις εργασίας εργαζομένων που θα τα παρείχαν. Αυτή, συγκεκριμένα, είναι η συνταγή της Επιτροπής. Ως εκ τούτου, οι δεκάδες χιλιάδες ελλήνων εργαζομένων που διαδήλωσαν εχθές είχαν απόλυτο δίκιο. Ο καπιταλισμός μπορεί να επιφέρει μόνο περισσότερο πόνο και κρίση. Πρέπει να τον αντικαταστήσουμε με ένα σύστημα ανθρώπινης αλληλεγγύης, που θα βασίζεται στις αξίες του δημοκρατικού σοσιαλισμού.
<SPEAKER ID="640" NAME="William  Dartmouth" LANGUAGE="EN">
Κυρία Πρόεδρε, ο μεγάλος επενδυτής Warren Buffet είχε πει κάποτε "όταν το νερό αρχίζει να χαμηλώνει, τότε μόνο μπορείς να δεις ποιος δεν φοράει μαγιό". Πέρυσι, η οικονομία του "νωμένου Βασιλείου συρρικνώθηκε κατά 4,8%. Το ίδιο και η ιταλική. " γερμανική οικονομία συρρικνώθηκε κατά 5% και το εμπόριο της ΕΕ πολύ περισσότερο.
<P>
Πρόκειται να επικεντρωθώ στο τρίτο ερώτημα, το οποίο είναι το εξής: ποια στρατηγική προτίθεται να ακολουθήσει η Επιτροπή ώστε να καταστεί η βιομηχανία της ΕΕ πιο ανταγωνιστική;
<P>
Λοιπόν, πριν από τη Συνθήκη της Λισαβόνας, υπήρχε η στρατηγική της Λισαβόνας, και με τη στρατηγική της Λισαβόνας η ΕΕ αποσκοπούσε, και το παραθέτω, "να καταστεί η πλέον ανταγωνιστική και δυναμική οικονομία της γνώσης παγκοσμίως". Τώρα, απαραίτητη προϋπόθεση για μια ανταγωνιστική και δυναμική οικονομία της γνώσης είναι να έχουμε ευέλικτο εργατικό δυναμικό. Τι έχει κάνει λοιπόν η ΕΕ για να επιτευχθεί αυτό;
<P>
Εισήγαγαν την οδηγία περί των όρων εργασίας των προσωρινά απασχολουμένων μέσω εταιρείας προσωρινής απασχόλησης το 2008 και αυτό ήταν σαν να έριξαν κόλλα στο πιο ευέλικτο τμήμα της αγοράς εργασίας. " οδηγία περί των όρων εργασίας των προσωρινά απασχολουμένων μέσω εταιρείας προσωρινής απασχόλησης είναι μία ακόμη κακοσχεδιασμένη και ακατάλληλη κοινοτική οδηγία της ΕΕ, η οποία για μία ακόμη φορά επηρέασε δυσανάλογα και αρνητικά το "νωμένο Βασίλειο, το οποίο κατέχει το ένα τρίτο του συνόλου των προσωρινά απασχολουμένων μέσω εταιρείας προσωρινής απασχόλησης της ΕΕ. Και, παρεμπιπτόντως, με το ευέλικτο εργατικό δυναμικό γλιτώνετε τους ανθρώπους από τη φτώχεια.
<P>
" σειρά κακοσχεδιασμένων οδηγιών της ΕΕ παρεμποδίζει τη δημιουργία μιας ανταγωνιστικής και δυναμικής οικονομίας της γνώσης στα κράτη μέλη.
<P>
" οικονομική κρίση της ΕΕ αποκαλύπτει ότι η ΕΕ, ούτως ειπείν, δεν φοράει μαγιό.
<SPEAKER ID="641" NAME="Béla Glattfelder" AFFILIATION="PPE">
(HU) Θα ήθελα να μιλήσω για δύο θέματα: το εμπορικό έλλειμμα και τις εκπομπές CO2. Το έγγραφο ορθώς επισημαίνει ότι η αύξηση του εμπορικού ελλείμματος της Ευρωπαϊκής Ένωσης και των "νωμένων Πολιτειών έχει συμβάλει στη διεθνή οικονομική κρίση σε μεγάλο βαθμό. Το εμπορικό έλλειμμα της Ευρωπαϊκής Ένωσης αυξήθηκε από 75 δισ. ευρώ το 2004 σε 243 δισ. ευρώ το 2008. Πρόκειται για τριπλασιασμό μέσα σε τέσσερα χρόνια. Αυτό σημαίνει ότι η κατανάλωση κάθε ευρωπαίου πολίτη υπερέβη την παραγόμενη αξία κατά 500 ευρώ. Ένα τόσο μεγάλο εμπορικό έλλειμμα και μια κατανάλωση που υπερβαίνει την παραγωγή σε τέτοιο βαθμό δεν είναι βιώσιμα. Απαιτείται η λήψη μέτρων για τη μείωση του ελλείμματος του εμπορικού ισοζυγίου, διότι εάν δεν το κάνουμε αυτό εκ προθέσεως, οι νόμοι της οικονομίας θα επιβάλουν αυτόματα μια τέτοια αλλαγή. Ωστόσο, αυτό θα συνεπαγόταν πολύ υψηλότερο κοινωνικό κόστος. Το καταδεικνύουν τα τρέχοντα γεγονότα στην Ελλάδα.
<P>
Όσον αφορά την ενέργεια, το παγκόσμιο εμπόριο δεν στρεβλώνεται μόνο από τον προστατευτισμό, αλλά και από μηχανισμούς στήριξης των τιμών της ενέργειας. " χρήση πετρελαίου επιδοτείται σε πολλές αναπτυσσόμενες χώρες, το πετρέλαιο είναι διαθέσιμο σε τιμές χαμηλότερες απ' ό,τι στη διεθνή αγορά, ενώ πόροι του προϋπολογισμού χρησιμοποιούνται επίσης για τη στήριξη της χρήσης της ηλεκτρικής ενέργειας. Ταυτόχρονα, οι ευρωπαίοι παραγωγοί πρέπει να πληρώνουν φόρους, ποσοστώσεις διοξειδίου του άνθρακα, εάν θέλουν να χρησιμοποιούν την ενέργεια στην παραγωγή. " Κοπεγχάγη κατέστησε σαφές ότι οι αναπτυσσόμενες χώρες επιθυμούν να παρεμποδίσουν μια συμφωνία για την προστασία του κλίματος, δεδομένου ότι δεν είναι διατεθειμένες να δεχθούν κυρώσεις που σχετίζονται με περικοπές. Απαιτείται η λήψη μέτρων για να αποφευχθεί αυτό, καθώς πολλοί οικονομολόγοι έχουν επισημάνει σήμερα ότι το φθηνό διοξείδιο του άνθρακα δίνει μεγαλύτερο ανταγωνιστικό πλεονέκτημα στην Κίνα από το φθηνό εργατικό δυναμικό. Αν δεν μειωθεί η κατανάλωση ενέργειας, υπάρχει κίνδυνος ξανά και ξανά ...
<P>
(" Πρόεδρος διακόπτει τον ομιλητή)
<SPEAKER ID="642" NAME="David Martin" AFFILIATION="S&amp;D">
(EN) Κυρία Πρόεδρε, όπως είπαν και άλλοι ομιλητές, τώρα ξεκαθαρίζει ο πλήρης αντίκτυπος της χρηματοπιστωτικής κρίσης. Αν πιστεύετε την Επιτροπή, το εμπόριο σημείωσε πτώση κατά 10% το 2009. Αν πιστεύετε το ΔΝΤ, σημείωσε πτώση κατά 12,3% το 2009.
<P>
" ίδια η ΔΟΕ υπολογίζει ότι 212 εκατομμύρια άνθρωποι σε όλο τον κόσμο ήταν άνεργοι το 2009, αύξηση 34 εκατομμυρίων από το 2007.
<P>
" υποσαχάρια Αφρική, η οποία είχε δημοσιονομικό πλεόνασμα 0,3% του ΑΕΠ το 2008, είχε έλλειμμα 6,4% το 2009. Πλεόνασμα δηλαδή ύψους τριών δισεκατομμυρίων μετατράπηκε σε έλλειμμα ύψους 64 δισεκατομμυρίων, αφαιρώντας 67 δισεκατομμύρια από την ικανότητα δαπάνης της υποσαχάριας Αφρικής.
<P>
Όλα τα μέρη του κόσμου υπέφεραν εξαιτίας αυτής της κρίσης, ο τρίτος κόσμος όμως, ο αναπτυσσόμενος κόσμος, έχει υποφέρει περισσότερο. Και αυτός είναι ο λόγος για τον οποίο σήμερα η Oxfam απηύθυνε έκκληση γι' αυτό που αποκαλεί "φόρο Robin Hood", δηλαδή του Ρομπέν των Δασών.
<P>
Αποτελεί παραλλαγή του φόρου Tobin, που αποσκοπούσε στη φορολόγηση των κερδοσκοπικών συναλλαγών σε χρηματοοικονομικά προϊόντα, μετοχές, ομόλογα, εμπορεύματα και νομισματικές συναλλαγές. Ο φόρος του Ρομπέν των Δασών αντιπροσωπεύει μόλις το 0,05% των συναλλαγών, αλλά θα μπορούσε να συγκεντρώσει δισεκατομμύρια για αναπτυξιακά έργα στον τρίτο κόσμο.
<P>
Οι αναπτυξιακοί στόχοι της Χιλιετίας χρειάζονται 34-45 δισ. για να εκπληρωθούν, ενώ οι τράπεζες έλαβαν ένα τρισεκατομμύριο δολάρια για τη διάσωσή τους. Οι τράπεζες θα πρέπει να κάνουν περισσότερα από το να αποπληρώσουν απλώς αυτά τα χρήματα: πρέπει να αποκαταστήσουν τη ζημία που προκάλεσαν στην ευρύτερη κοινωνία.
<P>
Αυτός ο φόρος του Ρομπέν των Δασών, συνεπώς, θα ήταν ένας καλός τρόπος για να αντιμετωπιστεί η φτώχεια και να διασφαλισθεί ότι οι τράπεζες έχουν μια κοινωνικά χρήσιμη συμβολή.
<P>
Θα εξετάσει σοβαρά ο Επίτροπος την πρόταση της Oxfam, την οποία φάνηκε να στηρίζει ο βρετανός πρωθυπουργός, και θα την υποστηρίξει ως ευρωπαίος Επίτροπος αρμόδιος για θέματα εμπορίου;
<SPEAKER ID="643" NAME="Olle Schmidt" AFFILIATION="ALDE">
(SV) Κυρία Πρόεδρε, η ήπειρός μας είναι πλούσια. " ΕΕ πρέπει να επωμισθεί ιδιαίτερη ευθύνη για τη διατήρηση ελεύθερου και δίκαιου εμπορίου. " οικονομική κρίση δημιουργεί παγκόσμια οικονομική ύφεση που συρρίκνωσε τις εμπορικές συναλλαγές κατά 10% το 2009, όπως αναφέρθηκε, έτσι ώστε το εμπόριο είναι πλέον στο ίδιο επίπεδο με το 2005. Οι αναπτυσσόμενες χώρες είναι ιδιαίτερα ευάλωτες όταν οι εξαγωγές τους μειώνονται και αντιμετωπίζουν προβλήματα τραπεζικής χρηματοδότησης. Για τις χώρες ΑΚΕ, για παράδειγμα, το εμπόριο αγαθών αντιπροσωπεύει το 50% των συναλλαγών τους. Οι χώρες αυτές είναι, επομένως, εξαιρετικά ευάλωτες στις κρίσεις. " μείωση του ρυθμού ανάπτυξης κατά 1% έχει ως αποτέλεσμα 20 εκατομμύρια άνθρωποι να περιέλθουν σε κατάσταση φτώχειας.
<P>
Εδώ, η ΕΕ πρέπει να αναλάβει την ευθύνη της ως πλούσιο μέρος του κόσμου και να διασφαλίσει ότι η χρηματοπιστωτική κρίση δεν θα εξωθήσει περισσότερους ανθρώπους στη φτώχεια και τον αποκλεισμό. " ΕΕ πρέπει να καταβάλει προσπάθειες για να διασφαλισθεί ότι οι φτωχότερες χώρες λαμβάνουν αυξημένα επίπεδα ουσιαστικής βοήθειας και ελάφρυνσης του χρέους κατά περίπτωση. Στο πλαίσιο αυτό, φίλοι μου, πιστεύω ότι πολλές από τις χώρες από τις οποίες προέρχεσθε θα μπορούσαν να κάνουν περισσότερα ώστε να διασφαλισθεί ότι η βοήθεια που παρέχεται από τις πατρίδες σας θα αυξηθεί, θα βελτιωθεί και θα καταστεί πιο αποτελεσματική. Δεν πρέπει να απευθύνουμε πάντα εκκλήσεις προς την ΕΕ· υπάρχουν μερικά πράγματα που μπορούμε να κάνουμε στο εσωτερικό της χώρας μας.
<P>
" πιο σημαντική προτεραιότητα για την Ένωση είναι να ολοκληρωθεί ο Γύρος της Ντόχα και πολύ απλά να εγκαταλειφθεί η γεωργική πολιτική της ΕΕ. Είναι παράλογο η πλούσια ΕΕ να υποσκελίζει τις φτωχές γεωργικές εκμεταλλεύσεις στην Αφρική μέσω του ανταγωνισμού. Μια νέα συμφωνία ελεύθερων συναλλαγών θα ήταν ο καλύτερος τρόπος ώστε να ξεπεράσει ο κόσμος τη χρηματοπιστωτική κρίση και να προληφθεί ο προστατευτισμός.
<P>
" ΕΕ μπορεί και πρέπει να λειτουργήσει ως φάρος για την ελευθέρωση του παγκόσμιου εμπορίου. " παγκοσμιοποίηση και το διεθνές εμπόριο είναι καταρχήν θετικά. Ο προστατευτισμός είναι ένα κακό και υπήρξε πάντοτε κακό. Όσοι από εσάς πιστεύετε ότι ο προστατευτισμός μπορεί να διδάξει και να βοηθήσει τον κόσμο με κάποιον τρόπο, θα πρέπει να πάρετε μαθήματα από την ιστορία.
<SPEAKER ID="644" NAME="Janusz Wojciechowski" AFFILIATION="ECR">
(PL) Κυρία Πρόεδρε, ένας τομέας στον οποίο πρέπει να αναζητήσουμε τρόπους για την καταπολέμηση της κρίσης είναι το εμπόριο γεωργικών προϊόντων. Τα τελευταία χρόνια, υπό την πίεση του Παγκόσμιου Οργανισμού Εμπορίου, έχουμε εισαγάγει πολλούς εθελοντικούς περιορισμούς στην παραγωγή και εξαγωγή γεωργικών προϊόντων στην Ευρωπαϊκή Ένωση. Πραγματοποιήσαμε, για παράδειγμα, μια τεράστια μεταρρύθμιση της αγοράς ζάχαρης, η οποία μείωσε την ευρωπαϊκή παραγωγή ζάχαρης κατά το ένα τρίτο της και έκλεισε πολλά ζαχαρουργεία. Πολλές γεωργικές εκμεταλλεύσεις έπαυσαν την καλλιέργεια ζαχαρότευτλων, είχαμε αύξηση της ανεργίας και δεν πετύχαμε κανένα κοινωνικό ή οικονομικό όφελος. Ήταν ένα δώρο προς τα μεγάλα ζαχαρουργεία που μας προξενούσαν ανησυχίες, τα οποία μετέφεραν την παραγωγή τους εκτός Ευρώπης, και σήμερα κάνουμε εισαγωγή ζάχαρης από αυτά.
<P>
Νομίζω ότι κατά τη διάρκεια της κρίσης πρέπει να παράσχουμε ισχυρή προστασία στην οικονομία και τους παραγωγούς μας. Δεν συζητώ, εδώ, για προστατευτισμό, αλλά για μια πολιτική ίσων ευκαιριών που, επί του παρόντος, οι παραγωγοί μας δεν έχουν. Ποικίλα υψηλά πρότυπα ισχύουν στην Ευρωπαϊκή Ένωση, για παράδειγμα, στον τομέα της γεωργίας, υπάρχουν πρότυπα για την καλή μεταχείριση των ζώων. Είναι σωστό να προωθούμε τα πρότυπα αυτά, αλλά θα έπρεπε επίσης να απαιτούμε τα ίδια αυτά πρότυπα να τηρούνται από όσους εξάγουν τα προϊόντα τους στην Ευρωπαϊκή Ένωση. Αν, για παράδειγμα, καθιερώσουμε την απαγόρευση όσον αφορά τις όρνιθες σε συστοιχία κλωβών, δεν πρέπει ταυτόχρονα να εισάγουμε αυγά από χώρες όπου χρησιμοποιείται η μέθοδος αυτή. Με παρόμοιο τρόπο πρέπει να ενεργούμε και σε πολλά άλλα θέματα. Πρέπει να τηρούμε έναν απλό κανόνα - ίδιες απαιτήσεις για τους εξαγωγείς όπως και για τους δικούς μας παραγωγούς, διότι χωρίς αυτό, πέρα από την οικονομική κρίση (...).
<P>
(" Πρόεδρος διακόπτει τον ομιλητή)
<SPEAKER ID="645" NAME="Jaroslav Paška" AFFILIATION="EFD">
(SK) " χρηματοπιστωτική κρίση που προήλθε από τον χρηματοοικονομικό τομέα των "ΠΑ εξελίχθηκε ταχύτατα σε οικονομική κρίση η οποία επηρέασε αμέσως όλους τους τομείς της οικονομικής ζωής. Οι αναπόφευκτες συνέπειες ήταν η ταχεία μείωση της αγοραστικής δύναμης των καταναλωτών, η μείωση της παραγωγής, η αύξηση της ανεργίας, τα χαμηλότερα φορολογικά έσοδα και τα μικρότερα κονδύλια για τη χρηματοδότηση των κρατικών προϋπολογισμών.
<P>
Δεδομένου ότι η παραγωγή μειώθηκε σε όλο τον κόσμο, φυσικά, η αξία των αγαθών που ανταλλάσσονταν έπρεπε κατ' ανάγκην να μειωθεί από κοινού με τη μείωση της παραγωγής. Αν, επομένως, διερωτώμεθα τώρα για το πώς θα επιτευχθεί η σταθερότητα ή ακόμη και η αύξηση του όγκου του παγκόσμιου εμπορίου, κυρίες και κύριοι, μπορεί να πραγματοποιηθεί μόνο μέσω της λήψης αποτελεσματικών μέτρων για την ανάσχεση της οικονομικής κατάρρευσης, μέσω της λήψης μέτρων για τη σταθεροποίηση της οικονομίας και μέσω της σταδιακής εκκίνησης της οικονομικής ανάπτυξης.
<P>
Το τρέχον οικονομικό σύστημα είναι τόσο αλληλένδετο και παγκοσμιοποιημένο που, κατά την άποψή μου, είναι ανώφελη ψευδαίσθηση το να στηριζόμαστε σε περιορισμένες τεχνητές παρεμβάσεις που απευθύνονται σε συγκεκριμένους τομείς και δεν παράγουν προστιθέμενη αξία.
<SPEAKER ID="646" NAME="Iliana Ivanova" AFFILIATION="PPE">
(BG) Κυρίες και κύριοι, η κρίση οδήγησε αναπόφευκτα σε σημαντική μείωση του παγκόσμιου όγκου συναλλαγών. Αυτό αντανακλάται επίσης στην πτώση της παραγωγής και των επενδύσεων, καθώς και στις περιορισμένες ευκαιρίες ανάπτυξης. Ταυτόχρονα, οι εθνικές κυβερνήσεις μπαίνουν συχνά στον πειρασμό να ορθώσουν φραγμούς ώστε να προστατεύσουν τις εγχώριες δυνατότητες παραγωγής τους.
<P>
Το 2009 παρατηρήθηκε ανησυχητική αύξηση των διαφόρων μορφών εθνικής προστασίας που χρησιμοποιούνταν, τόσο στα επιμέρους κράτη μέλη της Ευρωπαϊκής Ένωσης όσο και στις νέες αναπτυσσόμενες οικονομίες. Ο προστατευτισμός αυτός εμποδίζει την πρόσβαση στις διεθνείς αγορές για τις μικρομεσαίες επιχειρήσεις, οι οποίες αποτελούν τη ραχοκοκαλιά της ευρωπαϊκής οικονομίας, προσθέτοντας ένα ακόμη βάρος και περιορισμούς.
<P>
Για να ξεπεραστούν τα προβλήματα αυτά και να ενθαρρυνθεί η επιχειρηματικότητα και το εμπόριο, πιστεύω ότι η Ευρώπη χρειάζεται, πάνω απ' όλα, ισχυρή εσωτερική αγορά. Αυτό μπορεί να επιτευχθεί εάν η ευρωπαϊκή οικονομία είναι επαρκώς ανταγωνιστική και καινοτόμος και βασίζεται σε υψηλά πρότυπα ποιότητας. Όπως επισημάνθηκε επίσης από την Ευρωπαϊκή Επιτροπή, παρά την πρόοδο που σημειώθηκε, πρέπει να συνεχίσουμε τις προσπάθειες για την ενίσχυση της ικανότητας των εκπαιδευτικών συστημάτων να συμβάλλουν σε μια καινοτόμο, δυναμική κοινωνία της γνώσης.
<P>
Κατά την άποψή μου, τα σταθερά δημόσια οικονομικά στην Ευρωπαϊκή Ένωση, που θα εγγυώνται τη βιωσιμότητα των εθνικών οικονομιών και του ευρωπαϊκού νομίσματος, αποτελούν σημαντική προϋπόθεση για την υπέρβαση των εμπορικών ανισορροπιών. " σταθερότητα του ευρώ είναι υψίστης σημασίας για την εμπιστοσύνη των εμπορικών μας εταίρων. Νέα ώθηση στην αναζωογόνηση του εμπορίου και των επενδύσεων προβλέπεται επίσης από την έγκαιρη υλοποίηση των αναγκαίων διαρθρωτικών μεταρρυθμίσεων που αποσκοπούν στην οικοδόμηση νέων σταθερών βάσεων για την ανάπτυξη.
<P>
Τελευταίο και εξίσου σημαντικό, πιστεύω ότι η εσωτερική αγορά θα μπορούσε επίσης να ενισχυθεί με τη συνετή και έγκαιρη επέκταση της ζώνης του ευρώ, η οποία θα έχει ως αποτέλεσμα την οικονομική ολοκλήρωση των ευρωπαϊκών κρατών και την ακόμη μεγαλύτερη επιρροή της ευρωπαϊκής οικονομίας σε σχέση με τους διεθνείς της εταίρους.
<SPEAKER ID="647" NAME="Enrique Guerrero Salom" AFFILIATION="S&amp;D">
(ES) Κυρία Πρόεδρε, όπως δείχνουν τα στοιχεία του 2009, και όπως έχει ήδη αναφερθεί, η χρηματοπιστωτική κρίση που ξέσπασε στις αρχές του 2008 έχει μειώσει σημαντικά τον όγκο των εμπορικών συναλλαγών.
<P>
Σε κάθε περίπτωση, φαίνεται ότι έχουμε καταφέρει να αποφύγουμε τον σοβαρό πειρασμό του προστατευτισμού που σημειώθηκε κατά τη διάρκεια της κρίσης της δεκαετίας του 1930, φαίνεται δε ότι η τάση για την εμφάνιση νέων περιοριστικών μέτρων εξαφανίστηκε στα τέλη του περασμένου έτους. Αυτό καταδεικνύεται από την πέμπτη έκθεση δυνητικά περιοριστικών εμπορικών μέτρων που ενέκρινε η Επιτροπή στα τέλη του περασμένου έτους.
<P>
Παρ' όλα αυτά, πολλές χώρες έχουν υιοθετήσει αυτά τα περιοριστικά μέτρα, χώρες με διαφορετικές οικονομικές βάσεις όπως οι "νωμένες Πολιτείες, η Κίνα, η Αργεντινή, η Ρωσία και η Ινδονησία, αλλά και πολλές αναπτυσσόμενες χώρες. Αυτές όμως οι χώρες, οι αναπτυσσόμενες χώρες, είναι που χρειάζονται ανοιχτές αγορές που να μπορούν να δέχονται τα προϊόντα τους.
<P>
Για τον λόγο αυτόν, καλώ τον κ. De Gucht, υπό την ιδιότητά του ως Επιτρόπου αρμόδιου για την ανάπτυξη, να καταβάλει προσπάθειες για τη διεύρυνση και ελευθέρωση του εμπορίου στον κόσμο, για να αναλάβει η Ευρωπαϊκή Ένωση ηγετικό ρόλο όσον αφορά τη μείωση των προστατευτικών φραγμών στις αναπτυγμένες χώρες, αλλά και για να αναληφθεί μεγαλύτερη δέσμευση ώστε να λαμβάνεται η ανάπτυξη υπόψη κατά τις εμπορικές διαπραγματεύσεις.
<SPEAKER ID="648" NAME="Γεώργιος Παπαστάμκος" AFFILIATION="PPE">
Κύρια Πρόεδρε, κύριες και κύριοι συνάδελφοι, θεωρώ ότι η συρρίκνωση του παγκοσμίου εμπορίου ξεπέρασε κατά πολύ τα όρια της ίδιας της ύφεσης της οικονομικής δραστηριότητας. Όπως καταδεικνύουν σχετικές μελέτες, η ελλιπής τραπεζική χρηματοδότηση του εμπορίου ευθύνεται σε σημαντικό ποσοστό για την παρατηρούμενη επιβράδυνση στις εμπορικές συναλλαγές.
<P>
Θα ήθελα να θέσω δύο ερωτήματα: Πρώτον, τι απέγιναν οι διεθνείς δεσμεύσεις για την πολυμερή χρηματοδότηση του εμπορίου; Δεύτερον, το ελαστικότερο πλαίσιο χρηματοδότησης για τη διευκόλυνση της πρόσβασης των επιχειρήσεων σε χρηματοδότηση σε ευρωπαϊκό επίπεδο, τι αποτελέσματα παρήγαγε;
<P>
Μεταβαίνοντας στην παγκόσμια εμπορική κλίμακα θα ήθελα να παρατηρήσω ότι, οι κανόνες, οι πειθαρχίες και οι δεσμεύσεις του Παγκοσμίου Οργανισμού Εμπορίου, έχουν αποτρέψει σε μεγάλο βαθμό την χρήση μέτρων, περιοριστικών του εμπορίου, επιτρέποντας παράλληλα ευελιξία για την υιοθέτηση πολιτικών με σκοπό την οικονομική ανάκαμψη.
<P>
Καλούμε, ωστόσο, την Επιτροπή να παρακολουθεί στενά τα μέτρα που υιοθετούν οι εμπορικοί μας εταίροι και τις επιπτώσεις τους στις ευρωπαϊκές εξαγωγές, συμπεριλαμβανομένων των πολιτικών "αγοράστε εθνικά" που εφαρμόζουν σημαντικοί εμπορικοί εταίροι της ΕΕ. Παράλληλα, δεν πρέπει να παραβλέψουμε τη δυναμική εξαγωγική πορεία που διαγράφουν ορισμένες αναδυόμενες οικονομίες.
<P>
Εν προκειμένω, θα ήθελα να υπογραμμίσω, όλως ιδιαιτέρως, ζητήματα ανταγωνιστικότητας των ευρωπαϊκών προϊόντων στις παγκόσμιες αγορές, τα οποία προϋπήρχαν και υφίστανται ανεξαρτήτως οικονομικής κρίσης.
<P>
Τέλος, ζητούμενο είναι, μεταξύ άλλων, η επίτευξη αμοιβαιότητας με τους εμπορικούς μας εταίρους ως προς την πρόσβαση στην αγορά, η αποκατάσταση όρων θεμιτού ανταγωνισμού στις διεθνείς αγορές και η υπαγωγή των εισαγομένων προϊόντων σε ισοδύναμους κανόνες με τα εντός της ΕΕ παραγόμενα προϊόντα.
<SPEAKER ID="649" NAME="Laima Liucija Andrikien" AFFILIATION="PPE">
(EN) Κυρία Πρόεδρε, (δεν ακούστηκε) βρίσκεται ήδη σε πολύ δύσκολη κατάσταση λόγω της παγκόσμιας ύφεσης και της μείωσης της ζήτησης για ορισμένα προϊόντα σε όλον τον κόσμο. Ωστόσο, ο προστατευτισμός βλάπτει περαιτέρω το διεθνές εμπόριο και άμεσα τα συμφέροντα της ΕΕ.
<P>
Ένας από τους διεθνείς παράγοντες του εμπορίου που έχει θεσπίσει πρόσθετους και αντιπαραγωγικούς φραγμούς στο εμπόριο είναι η Ρωσία. Από την αρχή της χρηματοπιστωτικής κρίσης, η Ρωσία έχει επιβάλει πολλούς από τους επονομαζόμενους "προσωρινούς" δασμούς κατά της κρίσης σε πολλές εισαγωγές, όπως στο κρέας και στα γαλακτοκομικά προϊόντα, στα έπιπλα, καθώς επίσης και σε ορισμένα προϊόντα σιδήρου και χάλυβα. Ένα άλλο παράδειγμα που έρχεται στον νου μας είναι ο προσωρινός δασμός για τα φάρμακα που έχει επιβάλει η Ρωσία στους εξαγωγείς της ΕΕ.
<P>
Αυτό που είναι ακόμη πιο ανησυχητικό είναι ότι, την 1η Ιανουαρίου 2010, δημιουργήθηκε τελωνειακή ένωση μεταξύ Ρωσίας, Λευκορωσίας και Καζακστάν. Κατά συνέπεια, συνολικά το 30% των γραμμών παραγωγής της ΕΕ συνάντησαν αυξημένους δασμούς. Το κύριο πρόβλημα είναι, φυσικά, ότι η Ρωσία όπως και η Λευκορωσία και το Καζακστάν, δεν είναι μέλος του ΠΟΕ, και ως εκ τούτου δεν δεσμεύεται από τους κανόνες του ΠΟΕ που περιορίζουν τη μονομερή αύξηση των εισαγωγικών δασμών και άλλων περιοριστικών εμπορικών μέτρων. Εφόσον η Ρωσία δεν αποτελεί μέλος του ΠΟΕ, δεν διαθέτουμε μηχανισμό επίλυσης διαφορών μαζί της.
<P>
Κύριε Επίτροπε, έχω δύο ερωτήσεις για εσάς. Πώς αξιολογεί η Επιτροπή τα σημερινά εμπορικά προβλήματα της ΕΕ με τη Ρωσία, και διαθέτουμε μια συγκεκριμένη στρατηγική για το πώς θα αντιμετωπιστεί το θέμα της συμμετοχής της Ρωσίας στον ΠΟΕ;
<SPEAKER ID="650" NAME="Daniel Caspary" AFFILIATION="PPE">
(DE) Κυρία Πρόεδρε, κυρίες και κύριοι, ακούσαμε πολλές φορές ότι το παγκόσμιο εμπόριο έχει μειωθεί δραστικά κατά τους τελευταίους τρεις μήνες, παρά τις επιτυχείς προσπάθειες από μέλη του Παγκόσμιου Οργανισμού Εμπορίου να κρατήσουν τις αγορές ανοικτές στο μέτρο του δυνατού. Είμαι επίσης ιδιαίτερα ευγνώμων που η Ευρωπαϊκή Ένωση έχει διαδραματίσει εξαιρετικά αποτελεσματικό ρόλο στο θέμα αυτό και δεν έχει καθιερώσει σχεδόν καθόλου μέτρα προστατευτισμού.
<P>
Στη χώρα μου, υπάρχει μια παροιμία που λέει ότι η επίθεση είναι η καλύτερη άμυνα. Θα ήθελα να αναφερθώ σε όσα μόλις είπε η κ. Andrikienσχετικά με τα συγκεκριμένα μέτρα που έλαβε η Ρωσία. Πρέπει να αναρωτηθούμε ποιες αποτελεσματικές επιλογές διαθέτουμε που θα μας επιτρέψουν να προχωρήσουμε στην αντεπίθεση κατά εκείνων των εμπορικών εταίρων οι οποίοι δεν τηρούν τις συμφωνίες που συνήφθησαν στην ομάδα G20, οι οποίοι έχουν εισαγάγει μέτρα προστατευτισμού, οι οποίοι έχουν κλείσει τις αγορές και οι οποίοι βοήθησαν στο να επέλθει ακόμη μεγαλύτερη πτώση στην παγκόσμια οικονομική επίδοση απ' ό,τι θα συνέβαινε διαφορετικά.
<P>
Δεν θα έπρεπε να κάνουμε πιο προορατική χρήση της στρατηγικής μας για την Ευρώπη στον κόσμο και να εφαρμόσουμε αποφασιστικά τα σημεία που περιέχει; Δεν είναι τώρα η κατάλληλη στιγμή για να ασχοληθούμε με τα συμφέροντά μας προορατικά, αντί να προλαμβάνουμε απλώς τον προστατευτισμό; Έχω κατά νου μια ενδεχόμενη νέα πρωτοβουλία που θα μας επιτρέψει να σημειώσουμε επιτέλους πρόοδο στο πλαίσιο του ΠΟΕ. Νομίζω ότι πρέπει να λάβουμε τη λογική απόφαση να διαπραγματευθούμε συμφωνίες ελεύθερων συναλλαγών γρήγορα. Έχουμε επιτύχει ένα αποτέλεσμα στη Νότια Κορέα. Τι συνέβη, ωστόσο, όσον αφορά την Ινδία, τον Καναδά, την Κολομβία και το Περού; Δεν θα στέλναμε ένα πολύ θετικό μήνυμα, αν μπορούσαμε να σημειώσουμε πρόοδο σε αυτές τις συμφωνίες ελεύθερων συναλλαγών τώρα;
<P>
Πολλοί άλλοι βουλευτές έχουν αναφερθεί στις αναπτυσσόμενες χώρες. Δεν είναι αυτή η ιδανική ευκαιρία να επιτευχθεί κάποια πρόοδος επιτέλους στις συμφωνίες οικονομικής εταιρικής σχέσης, έτσι ώστε οι αναπτυσσόμενες χώρες και οι χώρες της Αφρικής, της Καραϊβικής και του Ειρηνικού (ΑΚΕ) να μπορέσουν να ενσωματωθούν καλύτερα στο παγκόσμιο εμπόριο και να μπορέσουν να ληφθούν αποτελεσματικά μέτρα για να εξασφαλισθεί η οικονομική ανάπτυξη και να καταπολεμηθεί η φτώχεια; Κατά τις τελευταίες δεκαετίες, έχει καταστεί σαφές ότι τα κράτη που έλαβαν μέρος στο παγκόσμιο εμπόριο είχαν τα υψηλότερα επίπεδα ανάπτυξης. Ανυπομονώ να ακούσω την απάντησή σας, κύριε De Gucht.
<SPEAKER ID="651" NAME="Θεόδωρος Σκυλακάκης" AFFILIATION="PPE">
Κυρία Πρόεδρε, πρώτη παρατήρηση: οι συσχετισμοί στις εμπορικές μας σχέσεις με τις ταχέως αναπτυσσόμενες χώρες δεν είναι στατική. Όταν, για παράδειγμα, υπάρχουν τελείως διαφορετικοί ρυθμοί ανάπτυξης μεταξύ της Ένωσης και της Κίνας, τα μη δασμολογικά εμπόδια που εφαρμόζονται εις βάρος μας και τα οποία θεωρήσαμε μικρότερης σημασίας όταν η κινέζικη οικονομία ήταν μικρότερη, έχουν όλο και χειρότερο αποτέλεσμα για μας όσο η σχετική σημασία της Κίνας μεγαλώνει και η δική μας μειώνεται.
<P>
Ταυτόχρονα, όσο μειώνεται το δικό μας σχετικό μέγεθος, μειώνεται και η διαπραγματευτική μας ισχύς. Υπάρχει συνεπώς ένα παράθυρο ευκαιρίας εντός του οποίου η Ένωση μπορεί να επιβάλλει την πολιτική της και να μειώσει αποτελεσματικά τα εμπόδια στις ταχέως αναπτυσσόμενες οικονομίες για τις εξαγωγές μας, αλλά και να περιορίσει το κοινωνικό και περιβαλλοντικό ντάμπινγκ. Ο χρόνος δουλεύει εις βάρος μας και λόγω της κρίσης, ακόμη ταχύτερα απ' ότι προηγουμένως.
<P>
Δεύτερη παρατήρηση: καθώς αλλάζουν οι συσχετισμοί, αυξάνεται και η σημασία της διατλαντικής εμπορικής σχέσης καθώς και η προώθηση μιας περισσότερο λειτουργικής αμερικανικής αγοράς, που θ' αυξήσει το διατλαντικό εμπόριο και θα δώσει και στις δύο πλευρές του Ατλαντικού πολύ μεγαλύτερη διαπραγματευτική ισχύ.
<P>
Κι' εδώ υπάρχει ένα παράθυρο ευκαιρίας διότι, για να οικοδομήσουμε την διατλαντική αγορά χρειάζεται χρόνος, επειδή πρόκειται για μια σύνθετη διαδικασία. Και πως αξιολογούν οι "ΠΑ τη σημασία της σχέσης αυτής; Δυστυχώς, η μη παρουσία του Προέδρου Ομπάμα στην επόμενο Σύνοδο Κορυφής στη Μαδρίτη, δεν είναι ενθαρρυντικό σημάδι.
<P>
Ερώτημα που προκύπτει: αισθάνεται η Επιτροπή την αίσθηση για επείγουσα δράση, όσο ακόμη διαθέτουμε την αναγκαία διαπραγματευτική ισχύ;
<SPEAKER ID="652" NAME="Tokia Saïfi" AFFILIATION="PPE">
(FR) Κυρία Πρόεδρε, η οικονομική και χρηματοπιστωτική θύελλα που μόλις περάσαμε προκάλεσε πολλές ζημιές. Οι οικονομίες μας έχουν αποπροσανατολιστεί, παλεύουμε δε ακόμη σήμερα να επανέλθουμε χωρίς κλυδωνισμούς, αντιμέτωποι με αποφασισμένες αναδυόμενες δυνάμεις.
<P>
Είναι πλέον καιρός, κύριε Ευρωπαίε Επίτροπε, να ηγηθείτε μιας φιλόδοξης και ουσιαστικής ευρωπαϊκής εμπορικής πολιτικής, η οποία να αποσκοπεί απαρέγκλιτα στην προάσπιση των εμπορικών μας συμφερόντων και να βασίζεται στο αμοιβαίο άνοιγμα των αγορών και στην εκμετάλλευση των ανταγωνιστικών μας πλεονεκτημάτων.
<P>
" Ευρωπαϊκή Ένωση πρέπει πρώτα απ' όλα να βρει τη χρυσή τομή μεταξύ του πλήρως ελεύθερου εμπορίου και του προστατευτισμού. Κατά τη γνώμη μου, αυτός ο τρίτος δρόμος πρέπει να υλοποιηθεί με τη δημιουργία ενός δίκαιου εμπορικού πλαισίου. " Ευρωπαϊκή Ένωση είναι οπλισμένη με ορισμένες αξίες: τον σεβασμό για την προστασία της πνευματικής ιδιοκτησίας, τη δικαιοσύνη όσον αφορά τις επενδύσεις, την πρόσβαση στις αγορές, την καταπολέμηση των μη δασμολογικών φραγμών στο εμπόριο και τον σεβασμό των κοινωνικών και περιβαλλοντικών προτύπων. Ως εκ τούτου, έχει καθήκον να διασφαλίσει ότι οι αξίες αυτές γίνονται αποδεκτές ως αρχές από την Ινδία και την Κίνα, αναδυόμενες χώρες που δεν είναι μόνο πελάτες και ανταγωνιστές μας, αλλά και εμπορικοί εταίροι μας.
<P>
Εκτός από την ανάγκη να δημιουργηθεί ισορροπία στις συναλλαγές, πρέπει, κύριε Επίτροπε, να συμβάλετε στην ενίσχυση της ανταγωνιστικότητας των ευρωπαϊκών εταιρειών μας. Πώς μπορεί να επιτευχθεί αυτό; " καινοτομία, οι επενδύσεις σε δραστηριότητες έρευνας και ανάπτυξης και η διεθνής επιρροή των ανταγωνιστικών ομίλων φαίνεται να είναι ορισμένοι από τους βασικούς παράγοντες που θα μας βγάλουν από την κρίση.
<P>
Χρειάζεται επίσης να εστιάσουμε τις δράσεις μας σε καινοτόμες εταιρείες, ιδίως ΜΜΕ, απαλλάσσοντάς τες από τυχόν υπερβολικές διοικητικές και φορολογικές επιβαρύνσεις, και σε πράσινες τεχνολογίες και υπηρεσίες.
<P>
(" Πρόεδρος διακόπτει την ομιλήτρια)
<SPEAKER ID="653" NAME="Krisztina Morvai" AFFILIATION="NI">
(HU) Πρέπει να αντιμετωπίσουμε το θεμελιώδες ερώτημα αν το ελεύθερο εμπόριο, το ισχύον σύστημα που ελέγχεται από τον ΠΟΕ, είναι καλό για τους ανθρώπους ή αν θα πρέπει να επιζητήσουμε μια καινούρια κατευθυντήρια αρχή, την οποία δεν θα ήθελα να αποκαλέσω προστατευτισμό, αλλά οικονομική αυτοδιάθεση. Θα ήθελα να προτείνω την εξέταση των διαφορών μεταξύ των δύο αυτών κατευθυντήριων αρχών σε τρεις τομείς. Τι σημαίνει παγκόσμιο εμπόριο στη σημερινή του μορφή και όγκο, όσον αφορά τη δημιουργία και τη διατήρηση θέσεων εργασίας στην Ευρώπη, ειδικά όταν σκεφτούμε τους μικρούς εμπόρους, τις μικρομεσαίες επιχειρήσεις, τις οικογενειακές επιχειρήσεις και τις μικρές γεωργικές εκμεταλλεύσεις στις ευρωπαϊκές χώρες, οι οποίες κλυδωνίζονται και έχασαν ευκαιρίες προόδου λόγω του ισχύοντος παγκοσμιοποιημένου, απελευθερωμένου παγκόσμιου εμπορίου; Εάν σκεφτούμε την αλληλεγγύη, είναι καλό για τις φτωχές, τις αναπτυσσόμενες χώρες, αντί να αναπτύσσουν τη δική τους γεωργία και βιομηχανία, να υποχρεώνονται να ανοίξουν τις αγορές τους; Είναι καλό για το περιβάλλον να παραδίδονται εμπορεύματα από μεγάλες αποστάσεις;
<P>
Θα ήθελα να προτείνω ως ένα πρώτο βήμα, τουλάχιστον όσον αφορά τη γεωργία και τα τρόφιμα, να μελετήσουμε την εισαγωγή της αρχής της επισιτιστικής αυτοδιάθεσης, η οποία σημαίνει ότι οι κοινότητες και οι χώρες έχουν το δικαίωμα να αποφασίζουν τι θέλουν να παράγουν και πώς θέλουν να το παράγουν, και στη συνέχεια πώς θέλουν να το πωλούν. Οι καταναλωτές έχουν δικαίωμα στην ποιότητα, στην υγιεινή και θρεπτική τροφή, και γνωρίζουμε ότι αυτή δεν είναι η τροφή που έχει αποσταλεί από χιλιάδες χιλιόμετρα μακριά, αλλά η τροφή που έχει παραχθεί, υποβληθεί σε επεξεργασία και πωληθεί σε τοπικό επίπεδο.
<SPEAKER ID="654" NAME="Rareş-Lucian Niculescu" AFFILIATION="PPE">
(RO) Θα ήθελα να συγχαρώ τον Επίτροπο για τον νέο του διορισμό. Θα μπορούσε, εάν είναι δυνατόν, να μας δώσει κάποιες λεπτομέρειες σχετικά με τις επιπτώσεις της οικονομικής κρίσης στο παγκόσμιο εμπόριο γεωργικών προϊόντων; " κ. Andrikienέχει ήδη αναφερθεί στην περίπτωση της Ρωσικής Ομοσπονδίας, η οποία ανακοίνωσε ότι σκοπεύει να απαγορεύσει τις εισαγωγές κρέατος πουλερικών μέχρι το 2015, διότι καλύπτει τις ανάγκες της από την εγχώρια παραγωγή.
<P>
Δεδομένου ότι η προώθηση ενός πιο ανταγωνιστικού γεωργικού συστήματος σε ένα ανοικτό παγκόσμιο εμπορικό περιβάλλον είναι ένα από τα καθήκοντα που ανέθεσε ο Πρόεδρος Barroso στον νέο Επίτροπο αρμόδιο για θέματα γεωργίας, θα ήθελα να επωφεληθώ της παρουσίας του Επιτρόπου στην Αίθουσα για να τον ρωτήσω πώς κρίνει τη συνεργασία με τον συνάδελφό του, αρμόδιο για θέματα γεωργίας, από την άποψη της ολοκλήρωσης των διαπραγματεύσεων στο πλαίσιο του Γύρου της Ντόχα.
<SPEAKER ID="655" NAME="Seán Kelly" AFFILIATION="PPE">
(EN) Κυρία Πρόεδρε, καταρχάς θέλω να πω ότι η Επιτροπή είναι άξια συγχαρητηρίων για την απόρριψη μιας πρόσφατης πρότασης από την ΠΟΥ να απαγορεύσουμε την πώληση αφορολογήτων αλκοολούχων και οινοπνευματωδών ποτών. Εάν είχε γίνει αποδεκτή, θα είχε κοστίσει 2 δισ. ευρώ στην ευρωπαϊκή οικονομία και εκατοντάδες θέσεις εργασίας σε ολόκληρη την Ένωση. Ήταν μια ιδέα που βασιζόταν σε ηθικολογικό κήρυγμα και όχι σε επιστημονικά στοιχεία της ΠΟΥ και, ευτυχώς, απορρίφθηκε από την Επιτροπή.
<P>
Το δεύτερο σημείο που θέλω να θίξω είναι ότι οι τράπεζες ήταν οι κύριοι υπεύθυνοι για πολλά από τα δεινά που βλέπουμε σήμερα, αλλά τι συνέβη; Εμφανίστηκε μια νέα θεωρία - ήταν πολύ μεγάλες για να αποτύχουν. Εγώ πιστεύω ότι δεν είναι πολύ μεγάλες για να αποτύχουν, αλλά πολλές από αυτές είναι άκρως αλαζονικές. Αυτό φαίνεται στους ανήθικους μισθούς που προσφέρουν και στα τερατώδη μπόνους που επίσης προσφέρουν. Κανένας τραπεζίτης δεν πρέπει να κερδίζει περισσότερα από τον πρωθυπουργό της χώρας του, και πρέπει να εργαστούμε προς την κατεύθυνση...
<P>
(" Πρόεδρος διακόπτει τον ομιλητή)
<SPEAKER ID="656" NAME="Czesław Adam Siekierski" AFFILIATION="PPE">
(PL) Κυρία Πρόεδρε, το διεθνές εμπόριο, παράλληλα με τον χρηματοπιστωτικό τομέα, είναι ο τομέας της παγκόσμιας οικονομίας που επλήγη περισσότερο ως αποτέλεσμα της οικονομικής κρίσης. Εκτιμάται ότι ο κύκλος εργασιών του παγκόσμιου εμπορίου μειώθηκε πέρυσι κατά 10% περίπου ως αποτέλεσμα της κρίσης. Επιπλέον, η πολιτική προστατευτισμού που υιοθετήθηκε από πολλές χώρες ως βασικό εργαλείο για την καταπολέμηση της ύφεσης έχει δυσμενή επίδραση στο εμπόριο. Τα πλεονεκτήματα του ελεύθερου εμπορίου σε μια παγκόσμια οικονομία δεν πρέπει να χρειάζεται να εξηγούνται σε κανέναν. Αρκεί να αναφέρουμε ότι η ευημερία που επετεύχθη στις χώρες της ελεύθερης αγοράς κατά το δεύτερο μισό του 20ού αιώνα αποτέλεσε, σε μεγάλο βαθμό, καρπό του ελεύθερου εμπορίου, το οποίο αναπτύχθηκε δυναμικά κατά την περίοδο αυτή. " πτώση του παγκόσμιου εμπορίου, η αύξηση της ανεργίας, ιδίως στις αναπτυσσόμενες χώρες και, συνεπεία αυτού, η αύξηση της φτώχειας και του κοινωνικού αποκλεισμού - αυτή η δυσμενής τάση μπορεί να σταματήσει με την αποκατάσταση δυναμικού εμπορίου με δίκαιους και ορθούς (...).
<P>
(" Πρόεδρος διακόπτει τον ομιλητή)
<SPEAKER ID="657" NAME="Michael Theurer" AFFILIATION="ALDE">
(DE) Κυρία Πρόεδρε, κύριε Επίτροπε, καταρχάς θα ήθελα να σας συγχαρώ για την εκλογή σας ως Επιτρόπου. Χαιρόμαστε που βλέπουμε έναν τόσο έξυπνο και επιτυχημένο πολιτικό και πολύ γνωστό Φιλελεύθερο στην Επιτροπή. Θα χρειαστείτε όλες τις δυνάμεις της πειθούς σας ώστε να δώσετε νέα ώθηση στη διεθνή εμπορική πολιτική στην ΕΕ. Πρέπει να αγωνιστούμε εναντίον τυχόν τάσεων προστατευτισμού. " ιστορία δείχνει σαφώς ότι οι χώρες που έλαβαν μέρος στο παγκόσμιο εμπόριο είχαν καλύτερη ανάπτυξη από εκείνες που δεν το έπραξαν.
<P>
Είμαστε επίσης αντιμέτωποι με μια νέα παγκόσμια τάξη. Μερικοί από τους εμπλεκόμενους παράγοντες, για παράδειγμα η Κίνα, έχουν κρατικά καπιταλιστικά συστήματα, αλλά μπορεί να χρησιμοποιούν εντελώς διαφορετικές μεθόδους σε αυτό το πεδίο. Ως εκ τούτου, καλώ την Επιτροπή να αναπτύξει μια νέα στρατηγική για το παγκόσμιο εμπόριο. Είναι σαφές ότι πρέπει να προχωρήσουμε με τον Γύρο της Ντόχα για την ανάπτυξη, διότι σωστή είναι η πολυμερής προσέγγιση. Ωστόσο, θα χρειαστούμε όλες τις προσπάθειές μας για την επίτευξη προόδου σε σχέση με την Κίνα.
<SPEAKER ID="658" NAME="Daniel Caspary" AFFILIATION="PPE">
(DE) Κυρία Πρόεδρε, θα ήθελα να θίξω ένα θέμα που ανέφεραν δύο ακόμη ομιλητές. Κύριε De Gucht, ευτυχώς είστε επίσης υπεύθυνος για το Διατλαντικό Οικονομικό Συμβούλιο (ΔΟΣ). Θα ήμουν ευγνώμων αν μπορούσατε να θέσετε το ΔΟΣ στην κορυφή της ατζέντας σας, με σκοπό την επίλυση όλων των προβλημάτων στα οποία έχουμε αναφερθεί.
<P>
Είναι αλήθεια ότι η Ευρώπη και οι "ΠΑ αντιπροσωπεύουν σχεδόν το 60% των παγκόσμιων οικονομικών συναλλαγών. Αν μπορούσαμε να καταφέρουμε να καταργήσουμε μέρος μόνο των εμπορικών φραγμών στη διατλαντική αγορά, θα μπορούσαμε να κάνουμε πολύ περισσότερα για τους πολίτες μας και, φυσικά, για τους εργαζόμενους, απ' ό,τι έχει επιτευχθεί από πολλά μέτρα για τα οποία καταβάλαμε πολύ μεγαλύτερη προσπάθεια τα τελευταία πέντε χρόνια. Θα ήμουν ευγνώμων αν μπορούσατε να αφιερώσετε την προσοχή σας στο ΔΟΣ.
<SPEAKER ID="659" NAME="Karel De Gucht" LANGUAGE="EN">
Κυρία Πρόεδρε, αν προσπαθούσα να δώσω μια ισορροπημένη απάντηση σε όλα τα ερωτήματα που ετέθησαν και σε όλα τα θέματα που εγέρθηκαν, θα χρειαζόμουν, νομίζω, τουλάχιστον μισή ώρα. Έχω μόνο δύο ή τρία λεπτά, αν κατάλαβα σωστά.
<P>
Έχοντας αυτό υπόψη, επιτρέψτε μου να ξεκινήσω με μια γενική παρατήρηση. Ειλικρινά δεν πιστεύω ότι ο προστατευτισμός αποτελεί λύση. Είτε τον πιστεύετε είτε όχι, ανατρέχοντας στο παρελθόν, οι χώρες μας έφτασαν να ευημερούν χάρη στο διεθνές εμπόριο.
<P>
Δεύτερον, η Ευρώπη διαθέτει μια μετασχηματιστική οικονομία, πράγμα που σημαίνει ότι πρέπει να εισάγουμε για να είμαστε σε θέση να εξάγουμε. " ιδέα ότι θα μπορούσαμε να εξάγουμε χωρίς να εισάγουμε είναι εντελώς εσφαλμένη και αντιφατική προς τα πραγματικά γεγονότα.
<P>
Γι' αυτό και πιστεύω σθεναρά ότι πρέπει να έχουμε συμφωνίες ελεύθερων συναλλαγών με τους κυριότερους οικονομικούς εταίρους, ότι πρέπει να στεφθεί με επιτυχία ο Γύρος της Ντόχα και ότι πρέπει να ελευθερώσουμε περαιτέρω το διεθνές εμπόριο, αυτό όμως δεν σημαίνει ότι δεν πρέπει να ληφθεί υπόψη το ότι το διεθνές αυτό εμπόριο πρέπει επίσης να είναι δίκαιο και ότι έχουμε το δικαίωμα να προστατεύουμε τα συμφέροντά μας. " Επιτροπή είναι βέβαιο ότι θα το πράξει όταν είναι απαραίτητο, και θα χρησιμοποιήσουμε τους μηχανισμούς εμπορικής άμυνας που διαθέτουμε ώστε να αντιμετωπίσουμε ό,τι θεωρούμε ότι αποτελεί άδικη στρέβλωση του εμπορίου.
<P>
Έχουν τεθεί και ορισμένα πολύ συγκεκριμένα ερωτήματα, όπως για παράδειγμα από τον κ. Jadot, για τη συνάντηση στις 4 Φεβρουαρίου στο πλαίσιο του ΠΟΕ, και ποιο ήταν το αποτέλεσμά της. Λοιπόν, το κύριο μήνυμα κατά τη συνάντηση αυτή ήταν ότι οι κανόνες της Γενικής Συμφωνίας για τις συναλλαγές στον τομέα των υπηρεσιών δεν αποτελούν εμπόδιο στο δικαίωμα των χωρών να διασφαλίζουν αποτελεσματική χρηματοοικονομική ρύθμιση. Ο λόγος είναι ότι η GATS έχει πολύ ευρύ πεδίο για δημοσιονομικά προληπτικά μέτρα, ώστε αυτός ο δημοσιονομικός κανονισμός, είτε σε εθνικό είτε σε ευρωπαϊκό επίπεδο, σίγουρα δεν αντιβαίνει τους κανόνες της GATS.
<P>
Αυτό με οδηγεί στις αιτίες της κρίσης που περνάμε. Ας ελπίσουμε ότι το μεγαλύτερο μέρος το έχουμε ξεπεράσει. Είμαι βαθύτατα πεπεισμένος ότι είχε σημαντικό αντίκτυπο επί των συναλλαγών, αλλά η προέλευση αυτής της κρίσης έγκειται στις χρηματοοικονομικές ανισορροπίες που προήλθαν από εντελώς λανθασμένες επιλογές των χρηματοπιστωτικών ιδρυμάτων. " χρηματοπιστωτική κρίση δεν ξεκίνησε από την Ευρώπη· ήλθε στην Ευρώπη και στον υπόλοιπο κόσμο από τις "νωμένες Πολιτείες.
<P>
Μπορώ να συμφωνήσω ότι η επισιτιστική κρίση πριν από μερικά χρόνια, η οποία δεν είχε ακόμη πλήρως επιλυθεί και αφομοιωθεί, για να το πω έτσι, ενέτεινε περαιτέρω τις μεγάλες ανισορροπίες, ιδίως στις αναπτυσσόμενες χώρες. Πολλά μπορεί κανείς να πει για τις αναπτυσσόμενες χώρες, σχετικά με τη χρηστή διακυβέρνηση και ούτω καθεξής, σίγουρα όμως δεν μπορεί να αποδώσει στις αναπτυσσόμενες χώρες την ευθύνη ότι αποτέλεσαν την απαρχή της χρηματοπιστωτικής κρίσης. Αυτό είναι βέβαιο, έχουν δε πληγεί πολύ βαριά από την εν λόγω κρίση, πρέπει συνεπώς να ληφθεί αυτό δεόντως υπόψη.
<P>
Υπήρξαν επίσης ορισμένες ερωτήσεις, την τελευταία φορά από τον κ. Caspary και μία από τον κ. Jadot επίσης, που ερωτούν τι θα κάνουμε με το ΔΟΣ και με τη στρατηγική πρωτοβουλία για την Κίνα.
<P>
" προσωπική μου γνώμη είναι ότι η μόνη καλή απάντηση στην οικονομική ανάπτυξη της Κίνας -την οποία, παρεμπιπτόντως, δεν πρόκειται να σταματήσουμε- η μόνη καλή απάντηση είναι να γίνουμε εμείς ισχυρότεροι. Νομίζω ότι αυτή είναι η μόνη καλή απάντηση.
<P>
Όταν το εξετάσει κανείς αυτό από την άποψη του ελλείμματος του εμπορικού ισοζυγίου, είναι αλήθεια ότι το εμπορικό έλλειμμα με την Κίνα έχει αυξηθεί σημαντικά, αλλά όταν εξετάσει κανείς το παγκόσμιο εμπορικό έλλειμμα με την Ασία, αυτό δεν αυξήθηκε τόσο πολύ. Επίσης, μέσα στην Ασία, οι άλλες ασιατικές χώρες αντιμετωπίζουν πολύ σκληρό ανταγωνισμό από την Κίνα.
<P>
Αυτό που πρέπει συνεπώς να κάνουμε είναι να γίνουμε εμείς ισχυρότεροι. Πιστεύω ότι η επίτευξη αυτής της διατλαντικής αγοράς, για παράδειγμα, είναι μία από τις καλύτερες απαντήσεις που μπορούμε να δώσουμε.
<P>
Έχουμε μια πρόσφατη έκθεση, που συντάχθηκε κατόπιν αιτήματος του Κοινοβουλίου, η οποία δείχνει ότι, αν κατορθώναμε να μειώσουμε κατά 50% τους μη δασμολογικούς φραγμούς μεταξύ της Ευρώπης και των "νωμένων Πολιτειών, το αποτέλεσμα θα ήταν σημαντικότερο από τον Γύρο της Ντόχα. Πρέπει να καταβάλουμε προσπάθειες γι' αυτό, έχοντας όμως υπόψη ότι δεν είναι καθόλου εύκολο.
<P>
Όσον αφορά τον Γύρο της Ντόχα, πιστεύω ακράδαντα ότι θα πρέπει να προσπαθήσουμε να ολοκληρώσουμε αυτόν τον γύρο διότι έχει πολλά σημαντικά χαρακτηριστικά γνωρίσματα, μεταξύ των οποίων το ότι οι υφιστάμενοι δασμοί δεν μπορούν πλέον να αυξηθούν, ότι θα μπορούσαμε να τους καταργήσουμε. Δεύτερον, υπάρχει μια ισχυρή αναπτυξιακή προσέγγιση στον Γύρο της Ντόχα, με την προϋπόθεση, βεβαίως, ότι μπορούμε να τη διατηρήσουμε ως έχει τώρα και αυτός πρέπει να είναι ο στόχος της Ευρωπαϊκής Επιτροπής.
<P>
Υπήρχε επίσης το ερώτημα του κ. David Martin σχετικά με τον φόρο του Ρομπέν των Δασών. Πρώτα απ' όλα, πρέπει να πω ότι μου αρέσει το όνομα Ρομπέν των Δασών πολύ περισσότερο από το Tobin. Ανεξάρτητα όμως από αυτό, φοβάμαι ότι ο φόρος του Ρομπέν των Δασών αντιμετωπίζει τα ίδια προβλήματα με τον φόρο Tobin, ότι μπορείτε να τον εφαρμόσετε μόνο αν αυτό συμβεί σε παγκόσμια κλίμακα. Πρέπει επίσης να έχετε κατά νου ότι το να το κάνουμε αυτό, ακόμη και σε παγκόσμια κλίμακα, θα απαιτούσε έναν πολύ δαπανηρό μηχανισμό για να τεθεί σε εφαρμογή. Ο Πρόεδρος Barroso δήλωσε σχετικά με τον φόρο Tobin ότι είμαστε έτοιμοι να τον υποστηρίξουμε εφόσον το πράξουν και όλοι οι άλλοι, και αυτό βεβαίως είναι το ακανθώδες ζήτημα σε όλα αυτά.
<P>
Κάτι τελευταίο -ο κ. Higgins, μεταξύ άλλων, έκανε μια ερώτηση- σχετικά με την κερδοσκοπία και τι προέκυψε από αυτήν, και επίσης σε σχέση με την Ελλάδα.
<P>
" συζήτηση αυτή δεν αφορά την Ελλάδα, συνεπώς δεν πρόκειται να υπεισέλθω στις λεπτομέρειές της, αλλά πιστεύω, μιλώντας ειλικρινά, ότι μέρος του σφάλματος οφείλεται στην ίδια την Ελλάδα. Αυτό που δεν μπορείτε να έχετε σε μια παγκόσμια οικονομία, αυτό που δεν μπορείτε να έχετε στην Ευρωπαϊκή Ένωση επίσης, είναι ο ηθικός κίνδυνος. Το να είσαι κράτος μέλος της Ευρωπαϊκής Ένωσης συνεπάγεται και ορισμένες υποχρεώσεις. Έτσι, τα κράτη μέλη τα οποία περιέρχονται σε δύσκολη θέση -και βεβαίως είμαστε έτοιμοι να τα στηρίξουμε και να τα βοηθήσουμε όποτε είναι δυνατόν- θα πρέπει επίσης να συνειδητοποιούν ότι πρέπει να τηρούν τους κανόνες και ότι, εφόσον τηρούν τους κανόνες, τότε πιθανότατα δεν θα περιέλθουν στη δύσκολη κατάσταση στην οποία βρίσκονται τώρα.
<SPEAKER ID="660" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="661" NAME="Edit Herczog  " AFFILIATION="S&amp;D">
γραπτώς. - (HU) " συρρίκνωση του παγκόσμιου εμπορίου είχε ιδιαίτερα αρνητικές συνέπειες για τις χώρες της Κεντρικής και Ανατολικής Ευρώπης, καθώς η μείωση της ζήτησης επηρέασε κατά κύριο λόγο προϊόντα τα οποία έχουν διαδραματίσει σημαντικό ρόλο στις εξαγωγές, όπως αυτοκίνητα, ηλεκτρονικά είδη ευρείας κατανάλωσης και ούτω καθεξής. Ταυτόχρονα, οι χώρες αυτές επλήγησαν επίσης σκληρά από τη μείωση της προσφοράς πιστώσεων. " ενίσχυση των εξαγωγών θα ήταν εξαιρετικά σημαντική ώστε να διασφαλισθεί ότι οι χώρες αυτές θα είναι σε θέση να ανακάμψουν από τις δυσκολίες που απορρέουν από την παρούσα διπλή πίεση και από τα συνακόλουθα κοινωνικά προβλήματα, όπως η αυξανόμενη ανεργία. " χρηματοδότηση των εξαγωγέων φαίνεται να είναι ένα σημαντικό εμπόδιο σε αυτόν τον τομέα, καθώς οι προθεσμίες πληρωμής έχουν γίνει μεγαλύτερες, οι πιστώσεις έχουν γίνει ακριβότερες και δυσκολότερες όσον αφορά την πρόσβαση, ενώ και οι συνθήκες ασφάλισης πιστώσεων έχουν επιδεινωθεί. Για τον λόγο αυτόν, πρέπει να αναπτυχθούν προγράμματα με στόχο τις εν λόγω χώρες, ιδίως κράτη μέλη της ΕΕ, για να τις βοηθήσουν να ξεπεράσουν αυτές τις δυσκολίες.
<SPEAKER ID="938" NAME="Andreas Mölzer  " LANGUAGE="DE">
" τάση για ανάθεση εργασιών με υπεργολαβίες στη δεκαετία του 1990 οδήγησε στη μεταφορά κεφαλαίων αλλά και εμπειρογνωμοσύνης στο εξωτερικό, στο πλαίσιο της παγκόσμιας οικονομίας. Το γεγονός ότι δημιουργούνταν και δημιουργούνται θέσεις εργασίας σε χώρες με χαμηλούς μισθούς είχε ως αποτέλεσμα την πτώση των μέσων μισθών στην Κεντρική και Δυτική Ευρώπη, η οποία, με τη σειρά της, προκάλεσε μείωση των επιπέδων κατανάλωσης. Συνέπεια αυτού είναι οι ευρωπαϊκές εταιρείες να μην επιτυγχάνουν πλέον το μεγαλύτερο μέρος των κερδών τους από την παραγωγή αγαθών, που αποτελεί την κύρια δραστηριότητά τους. Προσπαθούν να βελτιώσουν τα αποτελέσματά τους με τη βοήθεια χρηματοοικονομικών συναλλαγών και κερδοσκοπίας. Αυτό είναι το σημείο από το οποίο πρέπει να ξεκινήσουμε. Πρέπει να επιβάλουμε ποσοστώσεις όσον αφορά το ποσοστό του κοινού μετοχικού κεφαλαίου που μπορούν οι εταιρείες να επενδύουν σε τίτλους ή μετοχές, αλλά και το ποσοστό του αποθεματικού τους που μπορούν να καταθέτουν σε χρηματοδοτικές δέσμες σε τρίτες χώρες. Δεύτερον, χρειαζόμαστε κανόνες για τις εταιρείες που υπέστησαν ζημία λόγω της κρίσης. Τρίτον, η οικονομία απαιτεί όχι μόνο νέα κεφάλαια για τις τράπεζες, που αποτέλεσαν μία από τις κύριες αιτίες της κρίσης, αλλά και, κυρίως, νέους κανονισμούς για τις μεταφορές χρημάτων, αυστηρές κατευθυντήριες γραμμές σχετικά με την πώληση των δεσμών πιστωτικών μέτρων και μια ανεξάρτητη εποπτική αρχή για τις νέες και ακμάζουσες δραστηριότητες εμπορίας, οι οποίες περιλαμβάνουν τομείς όπως η ακάλυπτη πώληση, που θα έπρεπε να απαγορευτεί.
<SPEAKER ID="937" NAME="Artur Zasada  " LANGUAGE="PL">
Εάν οι προβλέψεις που παρουσίασε πριν από λίγο ο κ. Moreira είναι σωστές, τότε η προβλεπόμενη επιβράδυνση του παγκόσμιου εμπορίου θα είναι η μεγαλύτερη από τον Β' Παγκόσμιο Πόλεμο. Είναι αυτονόητο ότι τόσο τα κράτη μέλη της Ευρωπαϊκής Ένωσης όσο και οι χώρες που δεν ανήκουν στην Κοινότητα λαμβάνουν μέτρα για την αύξηση της ανταγωνιστικότητας και την αντιμετώπιση των συνεπειών της κρίσης. Έρευνα που διεξήχθη από το Κέντρο Ερευνών Οικονομικής Πολιτικής κατέδειξε ότι μετά από την πρώτη συνεδρίαση της Ομάδας των Είκοσι που αφιερώθηκε στην κρίση έχουν αναληφθεί 425 νομοθετικές πρωτοβουλίες για την καταπολέμηση των επιπτώσεων της κρίσης. Μερικές χώρες έχουν καταφύγει σε πρακτικές προστατευτισμού, ενώ άλλες προσπαθούν να ελευθερώσουν το εμπόριο. Λαμβάνοντας υπόψη ότι η οικονομία είναι ένα σύστημα συγκοινωνούντων δοχείων, παρακολουθεί η Ευρωπαϊκή Επιτροπή τις νομοθετικές πρωτοβουλίες που αναλαμβάνονται τόσο εντός της Ευρωπαϊκής Ένωσης όσο και σε ολόκληρο τον κόσμο; Τις λαμβάνει υπόψη η Ευρωπαϊκή Επιτροπή όταν θεσπίζει μέτρα κατά της κρίσης; Καθώς τα μέτρα προστατευτισμού και ελευθέρωσης συσσωρεύονται, θα προκύψει μια κατάσταση κατά την οποία θα αλληλοαποκλείονται και δεν θα έχουν καμία επίδραση στο παγκόσμιο εμπόριο.

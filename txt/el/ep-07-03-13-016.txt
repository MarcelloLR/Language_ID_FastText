<CHAPTER ID="016">
Εμπορία κρέατος βοοειδών ηλικίας το πολύ δώδεκα μηνών (συζήτηση) 
<SPEAKER ID="309" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Bernadette Bourzai, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου που αφορά την εμπορία του κρέατος που προέρχεται από βοοειδή ηλικίας το πολύ δώδεκα μηνών - C6-0330/2006 -.
<SPEAKER ID="310" NAME="Mariann Fischer Boel">
Μέλος της Επιτροπής. (EN) Κύριε Πρόεδρε, πριν υπεισέλθω στις λεπτομέρειες της έκθεσης, θα ήθελα να ευχαριστήσω την εισηγήτρια κ. Bourzai και την Επιτροπή Γεωργίας και Ανάπτυξης της Υπαίθρου για το πολύ καλό έργο που επιτέλεσαν σε αυτό το πολύ ευαίσθητο θέμα, δηλαδή την εμπορία του κρέατος που προέρχεται από βοοειδή ηλικίας το πολύ δώδεκα μηνών.
<P>
" έκθεση αποτελεί απάντηση στο αίτημα του Συμβουλίου στα μέσα του 2004 για την εναρμόνιση του ορισμού του μοσχαρίσιου κρέατος στην Ευρωπαϊκή Κοινότητα. Ακολουθεί μετά από μια μακρά διαδικασία διαβούλευσης με διάφορους ενδιαφερόμενους φορείς και εμπειρογνώμονες των κρατών μελών, κατά τη διάρκεια της οποίας η Επιτροπή επέδειξε την ετοιμότητά της να λάβει υπόψη, στον μεγαλύτερο δυνατό βαθμό, τις παραδόσεις και τις συνήθειες στα κράτη μέλη. " Επιτροπή εξέτασε επίσης το κύριο στοιχείο της κατανάλωσης και της παραγωγής μοσχαρίσιου κρέατος στην Ευρωπαϊκή Ένωση. Επιτρέπει την αντιμετώπιση των βασικών προβλημάτων όσον αφορά την εμπορία του κρέατος αυτών των νεαρών ζώων και πιστεύω ότι προσφέρει μια ισορροπημένη απάντηση στις περισσότερες ανησυχίες που εκφράστηκαν.
<P>
Για πρώτη φορά, είναι τώρα δυνατή η επίτευξη συμφωνίας σε αυτό το δύσκολο ζήτημα. Πολλές από τις τροπολογίες που προτάθηκαν ή εισήχθησαν αποσκοπούν στην απλούστευση της πρότασης της Επιτροπής προκειμένου να μειωθεί η γραφειοκρατία, τα διοικητικά βάρη και το κόστος όσο το δυνατόν περισσότερο και, επί της αρχής, αυτές οι τροπολογίες δεν πρέπει να δημιουργούν κανένα πρόβλημα. Περιμένω με ανυπομονησία να ακούσω τη συζήτηση και ελπίζω ότι θα μπορέσουμε να βρούμε μια λύση.
<SPEAKER ID="311" NAME="Bernadette Bourzai " AFFILIATION="PSE">
εισηγήτρια. - (FR) Κύριε Πρόεδρε, κυρία Επίτροπε, κυρίες και κύριοι συνάδελφοι, θέλω καταρχάς να σας ευχαριστήσω όλους σας για τις συμβολές σας και να συγχαρώ επίσης τους υπαλλήλους της Επιτροπής Γεωργίας και Ανάπτυξης της Υπαίθρου και της Ευρωπαϊκής Επιτροπής, οι οποίοι μου παρείχαν την αναγκαία τεχνική στήριξη.
<P>
Πρόκειται για ένα ευαίσθητο θέμα, για το οποίο τα κράτη μέλη και η Ευρωπαϊκή Επιτροπή επιδιώκουν συμφωνία ήδη από τις αρχές της δεκαετίας του '90, όπως τώρα μόλις μας υπενθύμισε η Επίτροπος.
<P>
Το κομβικό σημείο του προβλήματος είναι ότι συνήθως, όταν πωλείται μοσχαρίσιο κρέας, δεν γίνεται καμία αναφορά ούτε στον τύπο ζωοτροφής που δίνεται στα ζώα ούτε στην ηλικία τους κατά τη σφαγή, μολονότι οι παραγωγικές πρακτικές διαφέρουν σημαντικά μεταξύ των κρατών μελών. Συνεπώς, λόγω διαφορετικής ερμηνείας, έμποροι και καταναλωτές έρχονται αντιμέτωποι με πολύ διαφορετικά προϊόντα, τα οποία όμως πωλούνται υπό την αυτή περιγραφή: μοσχαρίσιο κρέας.
<P>
Όπως έχει τονίσει με έμφαση η Ευρωπαϊκή Επιτροπή, αυτή η πρακτική δύναται να διαταράξει το εμπόριο και να ενθαρρύνει αθέμιτο ανταγωνισμό. Μελέτες δείχνουν ότι ο όρος "μοσχαρίσιο" αποτελεί εμπορική περιγραφή, η οποία προσδίδει προστιθέμενη αξία και ορισμένοι έμποροι τη χρησιμοποιούν για να αποκομίσουν αισθητά υψηλότερες αγοραίες τιμές, όταν στην πραγματικότητα εμπορεύονται βοοειδή μικρής ηλικίας, με πολύ διαφορετικές οργανοληπτικές ιδιότητες.
<P>
Κατόπιν αιτήματος αρκετών κρατών μελών και του ευρωπαϊκού τομέα βοοειδών, που επιθυμούν αποσαφήνιση, η Επιτροπή κατάρτισε την αρχική της πρόταση, την οποία θεωρώ καθ' όλα ενδεδειγμένη.
<P>
" πρόταση της Επιτροπής αφορά τη θέσπιση επακριβούς εμπορικής περιγραφής βάσει της ηλικίας κατά τη σφαγή, ένα κριτήριο που είναι αρκούντως σημαντικό και το οποίο καταγράφεται ευκολότερα σε σύγκριση με το καθεστώς διατροφής. Προτείνεται η θέσπιση δύο κατηγοριών και η χρήση γράμματος για τη σήμανσή τους: 'X' για τα ζώα που σφάζονται μέχρι την ηλικία των οκτώ μηνών, και 'Y' για τα ζώα που σφάζονται μεταξύ εννέα και δώδεκα μηνών, γράμματα τα οποία η Επιτροπή Γεωργίας και Ανάπτυξης της Υπαίθρου επέλεξε να αντικαταστήσει με 'V' και 'Z' προκειμένου να αποφευχθεί σύγχυση ως προς το φύλο του ζώου.
<P>
Για την πρώτη κατηγορία, στην εμπορική περιγραφή θα συνεχιστεί η χρησιμοποίηση του όρου "μοσχαρίσιο". Για τη δεύτερη κατηγορία, θα χρησιμοποιηθεί διαφορετικός όρος: 'jeune bovin' στα γαλλικά, 'vitellone' στα ιταλικά, κλπ. Για το θέμα αυτό παραπέμπω στο Παράρτημα II(B) του κανονισμού.
<P>
Υπάρχει εξαίρεση για την εμπορία στην εγχώρια αγορά τεσσάρων χωρών, της Δανίας, της Ελλάδας, της Ισπανίας και των Κάτω Χωρών, όπου, προκειμένου να ληφθούν υπόψη τα τοπικά έθιμα και οι πολιτισμικές παραδόσεις, θα εξακολουθήσει να επιτρέπεται η χρήση του όρου "μοσχαρίσιο" για τη δεύτερη κατηγορία.
<P>
Οι όροι "μοσχαρίσιο", "μοσχαρίσιο κρέας" ή οποιαδήποτε άλλη εμπορική περιγραφή που καθορίζεται στην πρόταση δεν θα χρησιμοποιείται πλέον στη σήμανση κρέατος, το οποίο προέρχεται από ζώα ηλικίας μεγαλύτερης των 12 μηνών. Οι έμποροι που επιθυμούν να συμπεριλάβουν στην εμπορική περιγραφή, η οποία καθορίζεται με αυτή την πρόταση, άλλες, προαιρετικές πληροφορίες, όπως το είδος της ζωοτροφής που χρησιμοποιήθηκε, θα μπορούν βεβαίως να το πράξουν. Κατά συνέπεια, καθώς κατάγομαι από τη Limousin, μπορώ να σας μιλήσω περί "λευκού μοσχαρίσιου κρέατος".
<P>
Επεδίωξα να προτείνω αλλαγές στην αρχική πρόταση της Ευρωπαϊκής Επιτροπής προκειμένου να καταστήσω αυτή τη νομοθεσία πιο συνεκτική και περιοριστική και ευχαριστώ τους συναδέλφους μου, οι οποίοι με στήριξαν. Ειδικότερα, ζήτησα να θεσπιστεί ένα σύστημα κυρώσεων σε περίπτωση μη τήρησης των κανόνων και πρότεινα τροπολογίες για να συμπεριληφθούν στο πεδίο εφαρμογής του κανονισμού τα προϊόντα που έχουν ως βάση το κρέας, τα οποία προορίζονται για κατανάλωση από το κοινό, τα έτοιμα, επεξεργασμένα ή μαγειρεμένα προϊόντα. Επέμεινα επίσης να χρησιμοποιείται η εμπορική περιγραφή σε κάθε στάδιο της παραγωγής και της εμπορίας.
<P>
Νομίζω, ωστόσο, ότι ορισμένα σημεία δεν μπορούν να γίνουν αποδεκτά και ενδέχεται να διαταράξουν την ισορροπία της πρότασης κανονισμού. Αναφέρομαι στις τροπολογίες αριθ. 8 και 12, οι οποίες εγκρίθηκαν από την Επιτροπή Γεωργίας και Ανάπτυξης της Υπαίθρου. " τροπολογία αριθ. 8 αναφέρει ότι οι ονομασίες και οι ΠΓΕ (προστατευόμενες γεωγραφικές ενδείξεις), οι οποίες καταχωρούνται μετά τη δημοσίευση αυτού του κανονισμού, δύνανται να εξαιρούνται αυτού, κάτι το οποίο αντιβαίνει στη νομοθεσία, γενικά. Οι ονομασίες προέλευσης και οι προστατευόμενες γεωγραφικές ενδείξεις οι οποίες είναι ήδη καταχωρημένες δεν θίγονται, είναι όμως σημαντικό οι νέες ΕΟΠ και ΠΓΕ να υπόκεινται στις διατάξεις αυτού του κανονισμού, ειδάλλως θα μπορούν κάποιοι να τις παρακάμψουν εντελώς.
<P>
" τροπολογία αριθ. 12 αμφισβητεί την πρόταση κανονισμού που βασίζεται στο κριτήριο της ηλικίας. Στην πράξη, όπως φαίνεται στο Παράρτημα II, το "νωμένο Βασίλειο επέλεξε να δώσει την περιγραφή "μοσχαρίσιο" στην πρώτη κατηγορία και την περιγραφή "βόειο" στη δεύτερη κατηγορία. Επομένως, οι ειδικές απαιτήσεις αυτής της χώρας ελήφθησαν υπόψη.
<P>
Επιπροσθέτως, δεν υποστηρίζω τις δύο νέες τροπολογίες αριθ. 26 και 27, οι οποίες κατατέθηκαν στην Ολομέλεια. Οι δύο αυτές τροπολογίες θεσπίζουν μια νέα παρέκκλιση, η οποία κατά τη γνώμη μου αντιβαίνει στο άρθρο 3 του κανονισμού, αφού επιτρέπει σε δεδομένο κράτος μέλος να μην εφαρμόζει τον κανονισμό, αν η παραγωγή ζώων του της πρώτης κατηγορίας, ηλικίας μικρότερης των οκτώ μηνών, δεν υπερβαίνει το 3% της συνολικής παραγωγής ζώων, ηλικίας μικρότερης των 12 μηνών.
<P>
Κυρίες και κύριοι βουλευτές, σας ζητώ να με στηρίξετε και να απορρίψετε αυτές τις τέσσερις τροπολογίες, οι οποίες θα περιστείλουν το πεδίο εφαρμογής του κανονισμού, το οποίο υποτίθεται ότι θα ισχύει σε ολόκληρη την Ευρωπαϊκή Ένωση και το πεδίο εναρμόνισης της πρώτης κατηγορίας "μέχρι οκτώ μηνών", το οποίο εξασφαλίστηκε με μεγάλη δυσκολία.
<SPEAKER ID="312" NAME="Duarte Freitas">
εξ ονόματος της Ομάδας PPE-DE. - (PT) Κυρία Επίτροπε, κυρίες και κύριοι, η εμπορία του κρέατος των βοοειδών ηλικίας το πολύ 12 μηνών χρειαζόταν πράγματι αποσαφήνιση, γι' αυτό θέλω καταρχάς να συγχαρώ την Επιτροπή για την πρότασή της.
<P>
Ο καθορισμός ακριβών περιγραφών πωλήσεων σύμφωνα με την ηλικία κατά τη σφαγή -η οποία αποτελεί ευκολότερο κριτήριο για παρακολούθηση έναντι του είδους της ζωοτροφής- οι οποίες θα χρησιμοποιούνται από όλα τα κράτη μέλη θα διευκολύνει την κατανόηση των καταναλωτών και θα εμποδίσει τυχόν αθέμιτο ανταγωνισμό.
<P>
Είναι ιδιαίτερα σημαντικό το γεγονός ότι ο όρος "μοσχαρίσιο κρέας" και άλλοι όροι που καθορίζονται στην πρόταση της Επιτροπής δεν πρέπει να χρησιμοποιούνται για την επισήμανση κρέατος που προέρχεται από ζώα ηλικίας άνω των 12 μηνών.
<P>
Ένα άλλο σημείο που θεωρώ σημαντικό είναι ότι το κρέας που εισάγεται από μη κοινοτικές χώρες πρέπει να υπόκειται σε αυτόν τον κανονισμό, αποτρέποντας έτσι τον κίνδυνο αθέμιτου ανταγωνισμού.
<P>
Όπως και η εισηγήτρια, κ. Bourzai, την οποία θέλω να συγχαρώ για το εξαιρετικό έργο που επιτέλεσε και για τον διάλογο που ξεκίνησε, πιστεύω ότι η πρόταση της Επιτροπής είναι καλή και ότι αυτό το θέμα απαιτούσε λύση εδώ και πολύ καιρό. Επίσης, και οι δύο πιστεύουμε ότι τα γράμματα που πρότεινε η Επιτροπή για τον χαρακτηρισμό των σφαγίων δεν είναι τα πλέον κατάλληλα, καθώς ενδέχεται να προκαλέσουν σύγχυση με το φύλο του ζώου. Αυτή και άλλες πτυχές του σχεδίου κανονισμού βελτιώθηκαν με τις τροπολογίες που ενέκρινε η Επιτροπή Γεωργίας και Ανάπτυξης της Υπαίθρου και συμπεριελήφθησαν στην έκθεση που συζητάμε σήμερα.
<P>
Πρέπει να πω ότι τυχόν πιθανές επιφυλάξεις σχετικά με ιδιαίτερες παραδόσεις που θέτουν υπό αμφισβήτηση τις νέες διατάξεις δεν πρέπει να φθάνουν έως του σημείου να διακυβεύουν το έργο που εκπόνησαν η Επιτροπή και το Κοινοβούλιο.
<P>
Τέλος, υπενθυμίζω στους βουλευτές ότι οι περιγραφές που πρότεινε η Επιτροπή αποφασίστηκαν μετά από διαβούλευση με οργανισμούς από τα κράτη μέλη, όπως ήδη επεσήμανε η Επίτροπος, και ότι το σχέδιο κανονισμού προβλέπει τη δυνατότητα τροποποίησης του καταλόγου των περιγραφών στο Παράρτημα ΙΙ στο μέλλον.
<SPEAKER ID="313" NAME="Marc Tarabella">
εξ ονόματος της Ομάδας PSE. - (FR) Κύριε Πρόεδρε, κυρία Επίτροπε, κυρίες και κύριοι συνάδελφοι, επιτρέψτε μου να συγχαρώ άμεσα την κ. Bernadette Bourzai, αναπληρωματικό μέλος της Επιτροπής Γεωργίας και Ανάπτυξης της Υπαίθρου του ΕΚ, η δέσμευση και η εμπλοκή της οποίας είναι άξιες ειδικής μνείας. Θέλω να συγχαρώ επίσης την Επιτροπή για την έξοχη πρότασή της, η οποία θα προσδώσει μεγαλύτερη σαφήνεια στην εμπορία μοσχαρίσιου κρέατος και θα επιτρέψει την πληρέστερη ενημέρωση των καταναλωτών.
<P>
Αυτή η πρόταση είναι αποτέλεσμα μιας μακράς διαδικασίας διαπραγμάτευσης στο εσωτερικό των κρατών μελών και των ενδιαφερόμενων επαγγελματικών ενώσεων προκειμένου να παρέχεται πιο σαφής ενημέρωση στους καταναλωτές και να διασφαλιστεί υγιέστερος ανταγωνισμός μεταξύ των διαφόρων παραγωγών. " πλειονότητα των τελευταίων στην πράξη ζημιώθηκε από μια ονομασία η οποία ισχύει για ένα προϊόν, το μοσχάρι, η οργανική εξέλιξη του οποίου οδήγησε σε μεγάλες διαφορές μέσα σε μερικούς μήνες, λόγω της ταχύτητάς της. Το μοσχάρι εξελίσσεται και εντός λίγων εβδομάδων, από μονογαστρικό θηλαστικό, κατά το διάστημα που τρέφεται σχεδόν αποκλειστικά με γάλα, καθίσταται μηρυκαστικό θηλαστικό με τέσσερα στομάχια, αμέσως μόλις αρχίσει να λαμβάνει ινώδεις τροφές, όπως χόρτο, σανό, και δημητριακά. Δεν είναι δύσκολο να φανταστεί κανείς τις συνέπειες αυτής της εξέλιξης για τη διαιτητική και τη διατροφική σύνθεση του κρέατος, περιλαμβανομένου του διαφορετικού περιεχομένου σε βιταμίνες, και του λευκού, ροζ ή κόκκινου χρώματος του κρέατος συνεπεία του γεγονότος ότι ειδικότερα το γάλα δεν περιέχει σίδηρο, τα φυτά όμως περιέχουν.
<P>
Επομένως, το να αντιμετωπίζουμε ισότιμα και να ονομάζουμε "μοσχαρίσιο" το κρέας το οποίο προέρχεται από ζώο μέχρι έξι ή οκτώ μηνών και το οποίο τρεφόταν με γάλα, και το κρέας το οποίο προέρχεται από ζώο ηλικίας μεταξύ 14 και 16 μηνών, το οποίο τρώει, βόσκει και μηρυκάζει, δεν επιτρέπει ούτε στον καταναλωτή ούτε στον παραγωγό να καθορίζει τι είναι αυτό που πραγματικά τρώει.
<P>
Εντός του ευρωπαϊκού χώρου, αυτή η εναρμόνιση, η οποία καθιστά δυνατή τη διαφοροποίηση μεταξύ μοσχαρίσιου κρέατος και κρέατος βοοειδών μικρής ηλικίας -το λέω δε αυτό χωρίς να προκαταλαμβάνω καθ' οιονδήποτε τρόπο για την ποιότητα του ενός ή του άλλου- είναι σημαντικό βήμα σε ό,τι αφορά τον σεβασμό έναντι των καταναλωτών και των παραγωγών και εκφράζει την έγνοια μας για μια πιο υγιή και ισόρροπη διατροφή για πιο υπεύθυνους καταναλωτές.
<SPEAKER ID="314" NAME="Friedrich-Wilhelm Graefe zu Baringdorf">
εξ ονόματος της Ομάδας Verts/ALE. - (DE) Κύριε Πρόεδρε, κυρία Επίτροπε, αυτό είναι ένα βήμα προς τη σωστή κατεύθυνση.
<P>
Κατά το παρελθόν, υπήρχε μοσχαρίσιο κρέας κατά τον τοκετό της συζύγου του κτηνοτρόφου. Συνηθίζαμε να το αποκαλούμε "νηστίσιμο κρέας". Διακρινόταν από το γεγονός ότι ήταν λευκό κρέας, διότι το μοσχάρι έπινε μέχρι τότε μόνο γάλα. Μετά κάποιοι είχαν την ιδέα να μαντρώσουν τα ζώα και να τους στερήσουν τη φυσική τροφή, διότι το κρέας που παραγόταν με αυτόν τον τρόπο θεωρούνταν καλό και ακριβό. Τότε λοιπόν πάχαιναν φτάνοντας μέχρι και τα 170 έως 200 κιλά. Αυτά τα μοσχάρια εξακολουθούσαν να έχουν λευκό κρέας, διότι δεν τρέφονταν με ζωοτροφές που περιείχαν σίδηρο. Αυτό δεν αλλάζει με την παρούσα οδηγία. Ωστόσο, επειδή αυτό το κρέας απέφερε μια ιδιαίτερα καλή τιμή στην αγορά, η πρακτική αυτή υποστηρίχθηκε κατ' αυτόν τον έμμεσο τρόπο. Εάν βλέπατε ποτέ πώς τα μοσχάρια, τα οποία ήταν κλεισμένα στους στάβλους τους, άρχιζαν να δαγκώνουν τις πύλες για να αποκτήσουν κάτι που χρειάζονταν πραγματικά, τότε θα καταλαβαίνατε για ποιο πράγμα μιλώ.
<P>
Λαμβάνοντας υπόψη τον παράγοντα χρόνο δεν τέθηκε τέρμα σε αυτό, αλλά εμμέσως τώρα υποστηρίζεται η κτηνοτροφία κατά είδη. Οι μητέρες αγελάδες διατηρούνται στο λιβάδι και τα μοσχάρια πίνουν γάλα για αρκετούς μήνες αλλά τρέφονται ήδη με γρασίδι που περιέχει σίδηρο, γεγονός που δίνει στο κρέας τους ένα ροζέ ή κόκκινο χρώμα. Αυτό που η οδηγία εξακολουθεί να μην περιλαμβάνει, μολονότι μπορεί να το ενθαρρύνει εμμέσως, είναι η ποιότητα της κτηνοτροφίας και η διαδικασία ανάπτυξης των ζώων.
<P>
Τίθεται πλέον τέλος -ή εν πάση περιπτώσει είναι η αρχή του τέλους- στην πρακτική του να καταβάλλεται υψηλή τιμή για το κρέας που προέρχεται από βασανισμένα ζώα, και σύντομα θα αποκτήσουμε ένα ωραίο μοσχαρίσιο κρέας ροζέ χρώματος από ευτυχισμένα ζώα. Αυτό δεν σημαίνει ότι η σύζυγος του κτηνοτρόφου δεν θα έχει πλέον καθόλου λευκό κρέας κατά τον τοκετό της, αλλά ότι αυτό το κρέας θα προέρχεται από μοσχαράκια που θα έχουν "νηστέψει".
<SPEAKER ID="315" NAME="Jean-Claude Martinez">
εξ ονόματος της Ομάδας ITS. - (FR) Κύριε Πρόεδρε, κυρία Επίτροπε, κυρίες και κύριοι συνάδελφοι, να μια φορά επιτέλους που αποτελεί απόλαυση η ανάγνωση της έκθεσης της κ. Bourzai. Είναι σαφής, καλογραμμένη, καλά τεκμηριωμένη και κομίζει μια καλή πρόταση.
<P>
Για μια ακόμη φορά, αντιμετωπίζουμε στην αγορά μοσχαρίσιου κρέατος στρεβλώσεις του ανταγωνισμού, και μάλιστα με απάτες, τις οποίες επιφέρει η ενιαία αγορά σε όλα τα πεδία. Θα κληθούμε να μιλήσουμε γι' αυτό και πάλι σε σχέση με το κρασί, κύριε Επίτροπε, με χώρες που έχουν κτηματολόγιο και με άλλες που δεν έχουν, περί της σύνθεσης των κρασιών, η οποία διαφέρει ανάλογα με τη χώρα, ενώ η περιγραφή παραμένει η ίδια. Υπάρχει επίσης ο τομέας του ΦΠΑ, με τις ενδοκοινοτικές απάτες τις οποίες επιτρέπει η ενιαία αγορά, με το φορολογικό ντάμπινγκ και με τους φίλους μας των βαλτικών χωρών, οι οποίοι επωφελούνται της "μηδενικής φορολόγησής" τους, για να αποκτήσουν ένα πλεονέκτημα. Υπάρχει, φυσικά, η αγορά του μοσχαρίσιου κρέατος, όπου, αν δεν υπάρχει απάτη, υπάρχει αθέμιτος ανταγωνισμός.
<P>
Συγχωρέστε με, κύριε Πρόεδρε, αλλά λένε πως οι ισπανοί και οι δανοί φίλοι μας έχουν παλαιούς μόσχους ηλικίας μεγαλύτερης των οκτώ, εννέα ή και δέκα μηνών, κάτι σαν παππούδες μόσχους, τους οποίους εξακολουθούν να αποκαλούν "μοσχαρίσιους". Προφανώς, με διαφορά τιμής δύο ή τριών ευρώ όταν διοχετεύονται από τα σφαγεία, ανάλογα με το αν είναι γνήσια μοσχάρια ή εξαιρετικά ηλικιωμένα μοσχάρια παππούδες, είναι βέβαιο ότι η προστιθέμενη αξία μπορεί να είναι άκρως επικερδής, έστω και αν αυτό -δόξα τω Θεώ!- δεν αφορά και τους 800 000 τόνους μοσχαρίσιου κρέατος στο σύνολό τους, αφού το 80% της παραγωγής και το 70% της κατανάλωσης πραγματοποιείται σε χώρες, οι οποίες έχουν εναρμονίσει τον ορισμό του μοσχαρίσιου κρέατος ή του vitellone. Επομένως, η στρέβλωση του ανταγωνισμού είναι περιορισμένη, πλην όμως υφίσταται.
<P>
Κυρία Επίτροπε, μετά από σχεδόν 20 χρόνια στο Ευρωπαϊκό Κοινοβούλιο, επιτέλους συγχαίρω και μια φορά την Επιτροπή, γεγονός που αποδεικνύει ότι ποτέ δεν πρέπει να πάψουμε να ελπίζουμε για οτιδήποτε. Το σύστημα το οποίο μας έχει προταθεί είναι άριστο. Καταρχάς είναι πολύ σαφής ο καθορισμός της ηλικίας του μοσχαρίσιου κρέατος με βάση ένα σταθερό ηλικιακό όριο οκτώ πάνω-κάτω μηνών, όπως επίσης πολύ σαφής είναι η διάκρισή του βάσει δύο γραμμάτων, X και Y. Ως προς αυτό, υπήρχε μια αμφισημία, ορμονική ή ως προς το φύλο ή ως προς κάτι τέλος πάντων και η εισηγήτρια ορθώς πρότεινε το γράμμα V για το μοσχάρι (από τη λέξη veal στα αγγλικά) και το γράμμα Z για, δεν ξέρουμε ακριβώς για τι, πάντως είναι καλύτερο. " πρόβλεψη συστήματος κυρώσεων είναι άριστη ενέργεια και η επέκταση της νομοθεσίας σε διατηρημένα προϊόντα κρέατος είναι κάτι πολύ καλό. " εξαίρεση των ΕΟΠ και των ΠΓΕ μόνο χαρά μπορεί να προκαλεί, εν προκειμένω.
<P>
Εν τέλει, κύριε Πρόεδρε, κυρία Επίτροπε, ίσως όλα αυτά μας παρέχουν ένα καλό παράδειγμα: αν κάποιος μπορούσε να καθορίσει τους δεξιούς ή τους αριστερούς πολιτικούς σύμφωνα με την ηλικία τους, σύμφωνα με τη διατροφή τους, σύμφωνα με το αν είναι μονογαστρικοί ή θηλαστικά, θα ήταν πιο εύκολο για τους ψηφοφόρους να γνωρίζουν αν τελικά έχουν να κάνουν με αριστερό μοσχάρι ή δεξιό μοσχάρι. Ενδεχομένως η εισηγήτριά μας να το προτείνει αυτό ως οδό προς διερεύνηση.
<SPEAKER ID="316" NAME="Gábor Harangozó" AFFILIATION="PSE">
(HU) Κυρίες και κύριοι, καταρχάς θα ήθελα να χαιρετίσω την πρόταση της Επιτροπής καθώς και την έκθεση που εκπόνησε η κ. Bourzai. Υποστηρίζοντας την πρόταση της Επιτροπής όπως τροποποιήθηκε από την Επιτροπή Γεωργίας και Ανάπτυξης της Υπαίθρου, μπορούμε να θέσουμε τέλος στην περαιτέρω κατάχρηση των ανταγωνιστικών πλεονεκτημάτων που προκύπτουν από τις ελλείψεις της ρύθμισης καθώς και στις συγκεχυμένες πληροφορίες της αγοράς σχετικά με το κρέας των βοοειδών.
<P>
Δυστυχώς, η πληθώρα των κανονισμών που χρησιμοποιούνται στα κράτη μέλη δίνει ευκαιρίες για καταχρήσεις και, ως εκ τούτου, σε πολλές περιπτώσεις εκφράστηκε η ανάγκη για αποσαφήνιση του όρου "μοσχάρι" και για την εναρμόνισή του στα κράτη μέλη. Επειδή ο τρόπος παραγωγής και εμπορίας του κρέατος βοοειδών ηλικίας το πολύ 12 μηνών διαφέρει από χώρα σε χώρα, τα τελικά παραγόμενα προϊόντα μπορούν επίσης να διαφέρουν σημαντικά μεταξύ τους. Ως αποτέλεσμα, προωθούνται στην αγορά με διαφορετικά ονόματα και οι τιμές πώλησής τους μπορούν επίσης να διαφέρουν σημαντικά μεταξύ τους.
<P>
Θεωρώ σημαντική την πρόταση κανονισμού του Συμβουλίου που περιλαμβάνεται στην ημερήσια διάταξη της σημερινής συνεδρίασης, σκοπός της οποίας είναι να ρυθμίσει την αγορά και να παράσχει στον καταναλωτή πιο ακριβείς πληροφορίες από τις σημερινές. Με αυτόν τον τρόπο, θα μπορέσουμε να εξαλείψουμε τις στρεβλώσεις της αγοράς στην εμπορία και θα δώσουμε την ευκαιρία να λυθούν τα προβλήματα που προκύπτουν με εθνικά μέτρα. " εναρμόνιση και ο καθορισμός των ονομασιών πώλησης στα κράτη μέλη μπορούν να συμβάλουν στη διαφάνεια της αγοράς. Επιπλέον, θα καταστεί δυνατό για τους καταναλωτές να είναι ορθώς ενημερωμένοι για το κρέας που προέρχεται από οποιοδήποτε κράτος μέλος. Σε μεταγενέστερο στάδιο, θα χρειαστεί να δώσουμε επίσης προσοχή στη διασφάλιση της ενημέρωσης των τελικών χρηστών για τις ονομασίες πώλησης που θα εισαχθούν, ειδικά αν αυτές διαφέρουν σε ένα κράτος μέλος από τις συνήθεις και συχνές ονομασίες. Εκείνοι που θα βγουν πιο κερδισμένοι από αυτές τις διαδικασίες εναρμόνισης είναι οι καταναλωτές και οι μεταποιητές, καθώς ένα διαφανές σύστημα επισήμανσης προσφέρει υψηλότερο επίπεδο προστασίας των καταναλωτών και πιο αξιόπιστο έλεγχο.
<P>
Γι' αυτόν ακριβώς τον λόγο θα ήθελα να χαιρετίσω ξανά τη συστηματική προσπάθεια που κατέβαλε η Επιτροπή εδώ και σε παρόμοια θέματα, για τη δημιουργία των κατάλληλων κανονισμών και θα ήθελα ειδικά να συγχαρώ για άλλη μια φορά την κ. Bourzai για την έκθεσή της.
<SPEAKER ID="317" NAME="Mariann Fischer Boel">
Μέλος της Επιτροπής. (EN) Κύριε Πρόεδρε, είμαι ευγνώμων για τις συνδρομές σε αυτή τη συζήτηση σχετικά με την εξεύρεση λύσης για την επισήμανση αυτών των βοοειδών ηλικίας το πολύ δώδεκα μηνών. Ο κ. Graefe zu Baringdorf τα αποκάλεσε "ευτυχισμένα ζώα".
<P>
Όπως είπα στην αρχή, η πλειονότητα αυτών των τροπολογιών δεν πρέπει να δημιουργεί δυσκολίες. Νομίζω ότι όλοι συμφωνούμε για την προσπάθεια απλούστευσης της νομοθεσίας μας όσο το δυνατόν περισσότερο χωρίς να θέτουμε σε κίνδυνο το σύστημα.
<P>
Ωστόσο, υπάρχουν τροπολογίες που δεν μπορούν να γίνουν δεκτές. Αυτό ισχύει για τις τροπολογίες 2, 11 και 16 συγκεκριμένα, σχετικά με την αναγραφή των πληροφοριών σε εμπορικά έγγραφα. Αυτό θα θέσει ένα πρόσθετο βάρος στον τομέα. Ομοίως, οι τροπολογίες 1 και 9, σχετικά με την επέκταση του πεδίου εφαρμογής ώστε να καλύπτει τα προψημένα προϊόντα, δεν είναι απαραίτητες.
<P>
Τέλος, οι τροπολογίες 8 και 21 δεν θα αποσαφήνιζαν τη διαδικασία έγκρισης για τα προϊόντα ονομασιών προέλευσης και γεωγραφικών ενδείξεων και επίσης θα καθιστούσαν υπερβολικά πολύπλοκη τη διαδικασία τροποποίησης των διαφόρων παραρτημάτων στην πρόταση.
<P>
Όσον αφορά την τροπολογία 12, η οποία αφορά την προώθηση της χρήσης των ονομασιών πώλησης που έχουν καθιερωθεί για το κρέας τη δεύτερης κατηγορίας αυτών των ζώων -μεταξύ 8 και 12 μηνών- είμαι διατεθειμένη να βρω μια λύση με τους υπουργούς για τη χρησιμότητα αυτής της δυνατότητας.
<P>
Τέλος, αν και αυτό το θέμα των βοοειδών ήταν δύσκολο, νομίζω ότι θα αντιμετωπίζαμε ακόμα πιο σοβαρές δυσκολίες αν προσπαθούσαμε να βρούμε μια ονομασία για τον κ. Martinez!
<SPEAKER ID="318" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.30.
<P>
Γραπτή δήλωση (άρθρο 142)
<SPEAKER ID="319" NAME="Véronique Mathieu " AFFILIATION="PPE-DE">
γραπτώς. - (FR) Επί μια δεκαετία, αναλήφθηκαν διάφορες πρωτοβουλίες για την εναρμόνιση των κανόνων εμπορίας κρέατος βοοειδών ηλικίας μικρότερης των 12 μηνών, ανεπιτυχώς.
<P>
Μέχρι τώρα, η Γαλλία και άλλα κράτη μέλη, τα οποία ενθάρρυναν την ποιότητα του κρέατος καθορίζοντας η ηλικία των βοοειδών κατά τη σφαγή να είναι μικρότερη των οκτώ μηνών και εκτρέφοντάς τα με γάλα, περιέρχονταν σε δυσμενή θέση λόγω της έλλειψης εναρμόνισης σε σχέση με τον χαρακτηρισμό του μοσχαρίσιου κρέατος.
<P>
Ο καταναλωτής μπορεί να παραπλανιόταν, διότι δύο κρέατα διαφορετικής ηλικίας, γεύσης και ποιότητας μπορεί να έφεραν την ίδια περιγραφή και την ίδια σήμανση.
<P>
Συνεπώς, χαίρομαι πολύ που επιτέλους καταλήξαμε σε συμβιβασμό, πολύ δε περισσότερο, σε έναν συμβιβασμό ο οποίος δεν επιτεύχθηκε σε βάρος της παράδοσης, ούτε της ποιότητας. Μάλιστα, αυτή η έκθεση λαμβάνει υπόψη τις παραμέτρους που συνδέονται με την εσωτερική αγορά, σέβεται όμως τις παραδόσεις, διαφυλάσσοντας τις ΠΓΕ (προστατευόμενες γεωγραφικές ενδείξεις) και τις ΕΟΠ (ελεγχόμενες ονομασίες προέλευσης).
<P>
Χαίρομαι που διαπιστώνω ότι η Ευρώπη δεν νοιάζεται μόνο για τις προδιαγραφές ασφαλείας, τις οποίες πληρούν το βόειο και το μοσχαρίσιο κρέας, και ότι αυτές οι δυσχέρειες παρακάμφθηκαν. Έμενε να προωθήσουμε την ποιότητα και την ενημέρωση των καταναλωτών, πράγμα στο οποίο στοχεύει η έκθεση επί της οποίας ψηφίζουμε σήμερα.

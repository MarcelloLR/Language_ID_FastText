<CHAPTER ID="015">
Έλεγχος των τιμών της ενέργειας (συζήτηση) 
<SPEAKER ID="274" NAME="Πρόεδρος">
Το επόμενο θέμα είναι η συζήτηση σχετικά με:
<P>
την προφορική ερώτηση προς το Συμβούλιο σχετικά με τον έλεγχο των τιμών της ενέργειας, του κ. Hannes Swoboda, εξ ονόματος της Ομάδας PSE - B6-0460/2008)
<P>
την προφορική ερώτηση προς την Επιτροπή σχετικά με τον έλεγχο των τιμών της ενέργειας, του κ. Hannes Swoboda, εξ ονόματος της Ομάδας PSE - B6-0461/2008)
<P>
την προφορική ερώτηση προς το Συμβούλιο the σχετικά με τον έλεγχο των τιμών της ενέργειας, του κ. Giles Chichester, της κυρίας Anne Laperrouze, της κυρίας Sophia in 't Veld και του κ. Eugenijus Maldeikis, εξ ονόματος των Ομάδων PPE-DE, ALDE και UEN - B6-0463/2008)
<P>
την προφορική ερώτηση προς την Επιτροπή σχετικά με τον έλεγχο των τιμών της ενέργειας, του κ. Giles Chichester, της κυρίας Anne Laperrouze, της κυρίας Sophia in 't Veld και του κ. Eugenijus Maldeikis, εξ ονόματος των Ομάδων PPE-DE, ALDE και UEN - B6-0465/2008)
<P>
την προφορική ερώτηση προς την Επιτροπή σχετικά με τον έλεγχο των τιμών της ενέργειας, της κυρίας Rebecca Harms και του κ. Claude Turmes, εξ ονόματος της Ομάδας Verts/ALE - B6-0466/2008),
<P>
την προφορική ερώτηση προς το Συμβούλιο σχετικά με τον έλεγχο των τιμών της ενέργειας, του κ. Esko Seppänen και της κυρίας Ilda Figueiredo, εξ ονόματος της Ομάδας GUE/NGL - B6-0468/2008),
<P>
την προφορική ερώτηση προς την Επιτροπή σχετικά με τον έλεγχο των τιμών της ενέργειας, του κ. Esko Seppänen και της κυρίας Ilda Figueiredo, εξ ονόματος της Ομάδας GUE/NGL - B6-0469/2008).
<SPEAKER ID="275" NAME="Hannes Swoboda">
συντάκτης. - (DE) Κύριε Πρόεδρε, θα ήθελα να υποδεχθώ θερμά τον Επίτροπο και τον Υπουργό Borloo. Έχουμε να υποβάλλουμε πολλές ερωτήσεις, διότι θεωρούμε, με κάθε ειλικρίνεια, ότι η Ευρωπαϊκή Ένωση-και αυτό ισχύει για την Επιτροπή και ίσως για το Συμβούλιο- διέθεσε πολύ λίγη προσοχή στις τάσεις των τιμών πετρελαίου. Μολονότι τρέφω αισθήματα σεβασμού για τον Επίτροπο, νομίζω ότι πρέπει να κάνουμε περισσότερα σε σχέση με αυτό το θέμα.
<P>
Πρώτον, ας ασχοληθούμε με τις αυξημένες τιμές πετρελαίου. Επεσήμανα πάντοτε, κύριε Επίτροπε, ότι πραγματοποιούνται σημαντικά κέρδη. Τι συμβαίνει σε αυτά; Στην πραγματικότητα, δεν επενδύονται σε εναλλακτικές πηγές ενέργειας, για παράδειγμα, ή σε άλλα σημαντικά επενδυτικά έργα, αλλά, αντιθέτως, χρησιμοποιούνται για την αγορά μετοχών και για την καταβολή μερισμάτων.
<P>
Δεύτερον, αναφορικά με την πτώση των τιμών πετρελαίου που υφίστανται σε κάποιο βαθμό επίσης, η Επιτροπή έχει προβεί σε επισκόπηση εάν οι εν λόγω τιμές πετρελαίου που είναι σε πτώση περνούν στους καταναλωτές; Φοβάμαι πως δεν ισχύει κάτι τέτοιο και θα σας ήμουν ευγνώμων αν μου απαντούσατε σχετικά με αυτό το θέμα επίσης.
<P>
Τρίτον, θα ήθελα να θέσω το θέμα της ενεργειακής ανεπάρκειας, το οποίο συζητήσαμε στο παρελθόν, επίσης σε σχέση με τις εκθέσεις που υιοθετήσαμε σε επιτροπή. Δεν υπάρχει λόγος για τον οποίο η Επιτροπή, ανεξάρτητα από τη μελλοντική νομοθεσία, δεν πρέπει να συμπεριλάβει ένα πολύ πρακτικό πακέτο για την ανεπάρκεια των καυσίμων. Αυτό δεν αποτελεί μόνο ένα μέτρο που μπορεί να λάβει η Επιτροπή, αποτελεί επίσης μέτρο που πρέπει ασφαλώς να λάβει η καθεμία κυβέρνηση. Σε αυτό το θέμα, επίσης, θα θέλαμε η Επιτροπή να λάβει περισσότερες πρωτοβουλίες.
<P>
Τέταρτο, αυτό με οδηγεί στο θέμα της εξωτερικής πολιτικής ενέργειας και στο θέμα της παροχής ενέργειας και ιδίως του φυσικού αερίου, το οποίο, βέβαια, είναι ένα θέμα το οποίο συζητήσαμε πολλές φορές. Έμαθα ότι πρόσφατα βρισκόσασταν στη Νιγηρία. Θα ήταν ενδιαφέρον να μάθουμε ποιες πρωτοβουλίες υιοθετήθηκαν σε αυτό το πλαίσιο.
<P>
Διαπιστώνουμε ότι το έργο του αγωγού Nabucco θα καθυστερήσει, για να αναφέρουμε μόνο ένα παράδειγμα. Οι Αμερικάνοι ολοκλήρωσαν τον αγωγό Μπακού-Τιφλίδα-Τσεϊχάν για την παροχή πετρελαίου. Όλοι διατείνονταν ότι αυτό το έργο δεν θα ήταν κερδοφόρο, αλλά σήμερα είναι ασφαλώς κερδοφόρο, με την απότομη άνοδο των τιμών πετρελαίου. Απλά δήλωσαν, "Είναι αυτό που θέλουμε και αυτό που χρειαζόμαστε για να διαφοροποιήσουμε την παροχή ενέργειας".
<P>
Τι κάνει η Ευρώπη; Νομίζω ότι η προσέγγιση της Ευρώπης ήταν ιδιαίτερα ατελέσφορη ώστε να επιτύχει κάτι και θα ήθελα το Συμβούλιο και η Επιτροπή να είναι πολύ πιο σταθεροί και αποφασιστικοί, επιδιώκοντας διαφοροποίηση για την Ευρώπη, καθώς αυτό θεωρείται επίσης σημαντικό για την παροχή ενέργειας. Ωστόσο, ο συγκεκριμένος προβληματισμός για την ομάδα μας αφορά στο θέμα της ενεργειακής ανεπάρκειας και τι κάνουμε για να το αντιμετωπίσουμε, διότι αυτό είναι ακόμη ένα πολύ σοβαρό πρόβλημα στην Ευρώπη.
<SPEAKER ID="276" NAME="Giles Chichester">
συντάκτης - Κύριε Πρόεδρε, λυπάμαι που η ομάδα των Σοσιαλιστών επέλεξε να εκφράσει τις παλιές της προκαταλήψεις σχετικά με τα κέρδη και τα κοινωνικά θέματα για κάτι που, ουσιαστικά, αποτελεί οικονομικό και βιομηχανικό ζήτημα. Σαφέστατα, οι αυξήσεις στην τιμή του πετρελαίου είναι σοβαρές για την πραγματική οικονομία-ειδικά κάθε μεταβλητότητα ή αστάθεια σε εκείνες τις τιμές-αλλά ας θυμηθούμε τα μαθήματα που πήραμε από τη δεκαετία του 1970. Αυτά τα μαθήματα συμπεριλαμβάνουν το γεγονός ότι οι υψηλότερες τιμές θα επιφέρουν περισσότερη εξερεύνηση και την ανάπτυξη πόρων. Θα αποτρέψουν την υπερκατανάλωση και θα οδηγήσουν στην αποδοτικότητα. Παραδέχομαι ότι το θέμα της ενεργειακής ανεπάρκειας είναι σημαντικό, αλλά πρέπει να αντιμετωπισθεί με μέτρα κοινωνικής ασφάλειας και όχι με στρεβλώσεις της αγοράς, όπως να επιδιώκεται ο έλεγχος των τιμών.
<P>
Ας θυμηθούμε επίσης ότι οι τιμές μπορούν να μειωθούν και να αυξηθούν και ότι οι αγορές πάντα τείνουν να υπερτερούν πριν σταθεροποιηθούν σε ρεαλιστικό επίπεδο. " δημιουργία μιας πραγματικά ανταγωνιστικής αγοράς είναι βασική προϋπόθεση για την επιδίωξη άλλων στόχων πολιτικής. Αυτό το θέμα σχετικά με τις τιμές υπογραμμίζει τα βασικά σημεία της ενεργειακής πολιτικής της ΕΕ και το ενεργειακό καθεστώς της ΕΕ-τους τρεις πυλώνες, δηλαδή: τη βασική ανάγκη για πραγματικά ανταγωνιστικές αγορές-αγορές οι οποίες θα παράσχουν τις χαμηλότερες τιμές και τις πιο αποδοτικές υπηρεσίες. Επίσης, την ασφάλεια των θεμάτων τροφοδοσίας κατά την εξάρτησή μας από εισαγόμενα καύσιμα και τη σύγκλιση των στόχων βιωσιμότητας με τα άλλα δύο στοιχεία της πολιτικής μας. Ας προσέξουμε να μην απορρίψουμε κάτι σημαντικό, διότι ασχολούμαστε με τις αυξήσεις των τιμών από το περασμένο καλοκαίρι και ξεχνάμε ότι οι τιμές όπως πέφτουν έτσι ανεβαίνουν.
<SPEAKER ID="277" NAME="Rebecca Harms">
συντάκτης. - (DE) Κύριε Πρόεδρε, κυρίες και κύριοι, κύριε Επίτροπε, κύριε Chichester, ασφαλώς οι τιμές μπορούν να κατέβουν και να ανέβουν, αλλά νομίζω ότι σχεδόν όλοι μας εδώ θα συμφωνούσαμε ότι, με δεδομένο τους ανεπαρκείς ενεργειακούς πόρους και την περιορισμένη διαθεσιμότητά τους και το συνεχή ανταγωνισμό παγκοσμίως για πρόσβαση και για διανομή αυτών των πόρων, μακροπρόθεσμα είναι πιθανό οι τιμές να παραμείνουν σε υψηλά επίπεδα.
<P>
Οι παρούσες εξελίξεις και το πρόβλημα της ενεργειακής ανεπάρκειας καταδεικνύουν ότι δεν έχουμε ανταποκριθεί ακόμη επαρκώς σε αυτήν την κατάσταση. Κατά την άποψή μου, τα έντονα κοινωνικά προβλήματα που σχετίζονται με τις υψηλές ενεργειακές τιμές πρέπει πάντοτε να αντιμετωπίζονται μέσω της κοινωνικής πολιτικής, αλλά πρέπει επίσης να διασφαλίσουμε, σε ότι αφορά τη διάρθρωση, ότι οι κοινωνίες μας δεν κατασπαταλούν τους ενεργειακούς πόρους. Αναμφίβολα ο κ. Piebalgs θα έχει να πει κάτι σχετικά με αυτό, καθώς δεσμεύθηκε με αυτό το θέμα στην αρχή της θητείας του.
<P>
Οι στόχοι της εξοικονόμησης ενέργειας και της ενεργειακής απόδοσης πρέπει να επιδιώκονται με πολύ μεγαλύτερη συνέπεια από ότι ίσχυε μέχρι τώρα. Πολλές φορές δηλώσαμε ότι πρέπει να κατασκευάσουμε μια διαφορετική οικία και ότι χρειαζόμαστε διαφορετικά είδη θέρμανσης και ψύξης και πιο αποδοτικές ηλεκτρικές συσκευές, αλλά πού είναι η συνολική δράση μεγάλης κλίμακας που χρειαζόμαστε, ώστε να αξιοποιήσουμε τις μεγαλύτερες δυνατότητες που έχουμε στη διάθεσή μας σε σχέση με την ενεργειακή απόδοση και την εξοικονόμηση ενέργειας;
<P>
Εάν υπάρχει κάποιος τομέας όπου χρειαζόμαστε κάποιο Ευρωπαϊκό ρυθμιστικό σχέδιο ή εθνικά σχέδια, είναι αυτός ο τομέας. Κατά την άποψή μου, τα Διαρθρωτικά Ταμεία, το Ταμείο Συνοχής και τα προγράμματα της Ευρωπαϊκής Τράπεζας Επενδύσεων κλπ. πρέπει να χρησιμοποιούνται με κοινό τρόπο, προκειμένου να επιδιωχθούν με σοβαρό τρόπο οι στόχοι τους οποίους εσείς, κύριε Piebalgs, προτείνατε επανειλημμένως πριν από τρία έτη.
<P>
Εάν εξετάσουμε την παρούσα συζήτηση σχετικά με τις τιμές του πετρελαίου για παράδειγμα και δούμε ποιες προτάσεις υποβλήθηκαν σε αυτό το Κοινοβούλιο προκειμένου να συγκρατήσουμε την Επιτροπή που παρόλα αυτά είχε την πρόθεση να καταστήσει τα οχήματα πιο αποδοτικά από ενεργειακή άποψη, το ερώτημα που πρέπει να θέσουμε στους εαυτούς μας είναι εάν η ιδέα ότι μακροπρόθεσμα οι τιμές θα παραμείνουν σε υψηλά επίπεδα λαμβάνεται σοβαρά υπόψη.
<P>
Κύριε Επίτροπε, θα ήθελα να σας ενθαρρύνω να υποβάλλετε τις προηγούμενες προτάσεις σας σχετικά με την ενεργειακή απόδοση και την εξοικονόμηση ενέργειας στο επίκεντρο της Στρατηγικής Ανασκόπησης στον τομέα της Ενέργειας, διότι αυτή θα είναι η περιοχή που θα καθορίσει εάν πράττουμε σωστά για τις κοινωνίες μας ή όχι και εάν εξυπηρετούμε τις ανάγκες τους σε εποχές που επικρατούν μονίμως υψηλές τιμές.
<SPEAKER ID="278" NAME="Anne Laperrouze">
συντάκτης. - (FR) Κύριε Πρόεδρε, κύριε Borloo, κύριε Επίτροπε, κυρίες και κύριοι, η αύξηση των τιμών της ενέργειας έχει αρνητικές συνέπειες κάθε είδους και η πιο εμφανής είναι η άνοδος του κόστους διαβίωσης για τους συμπολίτες μας. Αυτό το γεγονός πάλι δείχνει πόσο εξαρτιόμαστε από την ενέργεια. Χρειάζονται διαφορετικές δράσεις, εάν πρόκειται να ελαττώσουμε τις διακυμάνσεις των τιμών της ενέργειας και πιο συγκεκριμένα, εάν πρόκειται να μειώσουμε τις τιμές.
<P>
Θέλω να υποβάλλω τρεις προτάσεις σχετικά με αυτό το θέμα. Το πρώτο σχέδιο δράσης αφορά στην οικονομική διαχείριση των τιμών της ενέργειας. Αυτό είναι κάτι που πρέπει να υλοποιηθεί άμεσα, δηλαδή, τα κράτη μέλη πρέπει να δημιουργήσουν χρηματοοικονομικούς μηχανισμούς δια των οποίων ο παράγοντας των ανοδικών τιμών μπορεί να διαγραφεί από τους προϋπολογισμούς των εταιρειών, καθώς και από τους οικιακούς προϋπολογισμούς. Πρέπει επίσης να προωθήσουν τη λήψη κοινωνικών μέτρων που έχουν ως στόχο την καταπολέμηση της ενεργειακής ανεπάρκειας σε νοικοκυριά με χαμηλό εισόδημα.
<P>
Ο δεύτερος τρόπος αντιμετώπισης είναι να ασχοληθούμε με τις τιμές χρέωσης για εισαγόμενη ενέργεια. Τι προτείνετε ότι θα δώσει τη δυνατότητα στην Ευρωπαϊκή Ένωση να εκφράσει την ίδια άποψη όταν διαπραγματεύεται με τις χώρες παραγωγής-και οι άνθρωποι αναφέρονται πάντοτε στην "έκφραση της ίδιας άποψης"έτσι ώστε όλες αυτές οι γειτονικές πολιτικές και συμφωνίες εταιρικής σχέσης μπορούν επιτέλους να λάβουν υπόψη τους την ενεργειακή διάσταση; Ας μου επιτραπεί, έχοντας ίσως αγαθούς σκοπούς, να προτείνω μια λύση που μπορεί να συμβάλλει στην εξομάλυνση των σχέσεων στις διαπραγματεύσεις μας με τη Ρωσία. Γιατί να μην διασυνδέσουμε τη λειτουργία του αγωγού φυσικού αερίου Nabucco με το έργο του αγωγού "Νότιο Ρεύμα"; Αυτό ενδεχομένως να βοηθήσει κάπως στον κατευνασμό των πνευμάτων.
<P>
Το τρίτο σχέδιο δράσης είναι να μειώσουμε τις εισαγωγές ή ακόμη να τις διακόψουμε τελείως, γεγονός που θα αποτελούσε την ιδανική λύση. Για την επίτευξη αυτού του σχεδίου, πρέπει να διασπάσουμε την αμοιβαία σχέση μεταξύ της συνεχούς ανάπτυξης και της συνεχούς κατανάλωσης ενέργειας. Είναι πράγματι σημαντικό ότι η ανάπτυξη δεν πρέπει να επιφέρει αυτόματα μια αναλογική αύξηση της κατανάλωσης ενέργειας. Ασφαλώς πρέπει να δημιουργήσουμε ανανεώσιμες μορφές ενέργειας και μορφές ενέργειας χαμηλές σε CO2 και η έκθεση που παρουσίασε ο συνάδελφός μας κ. Turmes αποτελεί ένα βήμα προς αυτήν την κατεύθυνση. " ενεργειακή απόδοση σημαίνει επίσης εξοικονόμηση ενέργειας, κάτι το οποίο δεν υλοποιούμε επαρκώς επί του παρόντος. Ως εκ τούτου, τα κείμενα που θα τεθούν εδώ προς συζήτηση έχουν καθυστερήσει πολύ. Πρέπει να επικεντρωθούμε στις φυσικές και τεχνολογικές ικανότητες αποθήκευσης ενέργειας αλλά και σε εκείνα τα στοιχεία που δρουν ως μέσα για την κατανάλωση ενέργειας.
<P>
Μπορείτε να μας πείτε, κ. Borloo, εάν έχετε μεγάλες προσδοκίες για το πακέτο ενέργειας-κλίματος που υιοθετείται κάποια στιγμή τις επόμενες εβδομάδες; Τι θα πρέπει να λάβει χώρα πριν την υλοποίηση ενός φιλόδοξου πακέτου μέτρων ώστε να πληροί τους διάφορους αυτούς στόχους;
<SPEAKER ID="279" NAME="Esko Seppänen">
συντάκτης - (FI) Κύριε Πρόεδρε, κύριε Επίτροπε, στο συμβιβαστικό ψήφισμα η σημασία της κερδοσκοπίας στην αύξηση του κόστους ενέργειας αποκλείεται από τις τιμές της ενέργειας. Ωστόσο, το πραγματικό πετρέλαιο πωλείται στις αγορές παραγώγων έξι φορές περισσότερο από το φυσικό πετρέλαιο. " τιμή του ηλεκτρικού ρεύματος συνδέεται επίσης με τη χρηματιστηριακή αγορά: το πραγματικό ηλεκτρικό ρεύμα πωλείται στις αγορές ενέργειας περισσότερο από το φυσικό ηλεκτρικό ρεύμα και στο Ευρωπαϊκό Χρηματιστήριο Ενέργειας κοστίζει πέντε φορές περισσότερο.
<P>
Υπάρχουν πολλές αποδείξεις απάτης στην παράλληλη αγορά παραγώγων που δεν ελέγχεται και δεν παρακολουθείται από τα ίδια τα χρηματιστήρια αξιών. " εναρμόνιση του ηλεκτρικού ρεύματος θα έχει ως συνέπεια την εισροή αυτόματων απροσδόκητων κερδών για τις μεγάλες εταιρείες και μέχρι το 2013 η εμπορία δικαιωμάτων εκπομπών θα διευρύνει το πλαίσιο για κερδοσκοπία πολλές φορές περισσότερο.
<P>
Στις ενεργειακές αγορές παραγώγων, οι καταναλωτές αναγκάζονται να καταβάλλουν το τίμημα της κερδοσκοπίας, με τον ίδιο τρόπο που το κατέβαλαν στην αγορά ενυπόθηκων υψηλότοκων στεγαστικών δανείων στις "νωμένες Πολιτείες: τα κέρδη ιδιωτικοποιήθηκαν και οι ζημίες κοινωνικοποιούνται. Ο καπιταλισμός είναι ένα καζίνο όπου η τιμή της ενέργειας διαπραγματεύεται στα χρηματιστήρια. Σας ευχαριστώ.
<SPEAKER ID="280" NAME="Jean-Louis Borloo" LANGUAGE="FR">
Κύριε Πρόεδρε, κυρίες και κύριοι, αφού άκουσα τις διάφορες ερωτήσεις που σχεδόν όλοι υποβάλλουν, επιτρέψτε μου να κάνω μερικές δικές μου παρατηρήσεις.
<P>
" πρώτη ερώτηση αφορά στον ασταθή τρόπο με τον οποίο αλλάζουν οι τιμές: μέχρι ενός σημείου 10 δολάρια, μετά 140 πριν από λίγο καιρό και τώρα είναι πάλι στα 100 δολάρια. Πράγματι, φαίνεται ότι υπάρχει αποσύνδεση μεταξύ του τρόπου με τον οποίο αποτιμάται το ίδιο το προϊόν και της χρηματοπιστωτικής αγοράς που βασίζεται σε αυτό ακριβώς το αγαθό. Ωστόσο, μακροπρόθεσμα, θεωρώ ότι είναι ιδιαίτερα σαφές ότι οι κερδοσκόποι θα δραστηριοποιούνται πάντα, εφόσον αντιλαμβανόμαστε ότι οι παγκόσμιες ενεργειακές ανάγκες-που εξακολουθούν να αυξάνονται-δεν βασίζονται σε ένα νέο ενεργειακό μίγμα που εξαρτάται λιγότερο από τους υδρογονάνθρακες.
<P>
Επιπλέον, διαπιστώνω ότι στη Τζέντα, στα τέλη του Ιουνίου, όπου ο Επίτροπος Piebalgs κι εγώ παρεστήκαμε σε μία συνδιάσκεψη όλων των χωρών παραγωγής και κατανάλωσης ενέργειας και το κοινό μήνυμα ήταν απολύτως σαφές. Οι προσδοκίες ήταν σωστές: οι κύριες χώρες κατανάλωσης πρέπει να δηλώσουν τις σαφείς προθέσεις τους ώστε να τροποποιήσουν το μίγμα ενέργειάς τους, να υλοποιήσουν μέτρα ενεργειακής απόδοσης και να εξαρτώνται λιγότερο από τους υδρογονάνθρακες. Οι ίδιοι οι παραγωγοί είναι υπέρμαχοι αυτών των μέτρων. Νομίζω ότι αυτό σημαίνει το επερχόμενο πακέτο κλίματος-ενέργειας και πιστεύω ότι τα 500 εκατομμύρια καταναλωτών στην Ευρώπη δηλώνουν: ας παράγουμε περισσότερη ενέργεια σε τοπικό επίπεδο, περισσότερη επάρκεια σε ενέργεια κι ας καθιερώσουμε μια πιο άμεση σχέση μεταξύ παραγωγών και καταναλωτών.
<P>
Ωστόσο, βραχυπρόθεσμα είναι σαφές ότι υπάρχουν διάφορα ρυθμιστικά προβλήματα που πρέπει να επιλυθούν, συμπεριλαμβάνοντας την πρόσβαση σε πληροφορίες σχετικά με τα εμπορικά αποθέματα κι αυτό δεν σημαίνει απλά στρατηγικά αποθέματα. Οι "νωμένες Πολιτείες το κάνουν, η Ιαπωνία το κάνει. Τέθηκε το ερώτημα στην Επιτροπή να εξετάσει αυτό το θέμα. Θεωρώ ότι μέχρι τα τέλη Οκτωβρίου ή στις αρχές Νοεμβρίου η Επιτροπή θα υποβάλλει πρόταση με σκοπό να παράσχει μεγαλύτερη διαφάνεια σε αυτόν τον τομέα βραχυπρόθεσμα. Παρόλα αυτά, μια κατάλληλη στρατηγική για ενεργειακή επάρκεια και ένας διαφορετικός ενεργειακός συνδυασμός αποτελούν ακόμη την πιο αποτελεσματική αντίδραση μεσοπρόθεσμα και μακροπρόθεσμα.
<SPEAKER ID="281" NAME="Andris Piebalgs">
Μέλος της Επιτροπής. - Κύριε Πρόεδρε, νομίζω ότι υπάρχουν πολύ επίκαιρες ερωτήσεις και αυτή είναι μια πολύ σημαντική συζήτηση. Επί του παρόντος, η Επιτροπή οριστικοποιεί τη δεύτερη Στρατηγική Ανασκόπηση στον τομέα της Ενέργειας που βασίζεται επίσης στις συζητήσεις αυτού του Κοινοβουλίου. Νομίζω ότι αυτή η δεύτερη Στρατηγική Ανασκόπηση στον τομέα της Ενέργειας θα υιοθετηθεί το Νοέμβριο και θα καλύπτει ιδιαίτερα τα θέματα που αναφέραμε σήμερα.
<P>
Αναμφίβολα υπάρχει όριο σε ότι μπορούμε να προτείνουμε στη στραηγική ανασκόπηση στον τομέα της ενέργειας, λόγω της επικύρωσης της Συνθήκης της Λισαβόνας, διότι υπάρχει ένα άρθρο σχετικά με την ενέργεια που θα παρείχε περισσότερες ευκαιρίες για να καταστήσει την αντίδραση πιο αποτελεσματική. Ωστόσο, μπορούμε ακόμη να επιτύχουμε πολλά.
<P>
" Επιτροπή συμμερίζεται την άποψη ότι οι τιμές του πετρελαίου είναι πιθανό να παραμείνουν σε υψηλά επίπεδα μεσοπρόθεσμα και μακροπρόθεσμα. " δικαιολογία για την πρόγνωση αυτού του είδους είναι η αστάθεια των καθημερινών αγορών. Ακόμη κι αν τώρα, η τιμή του πετρελαίου ανέλθει στα 106 δολάρια ή στα 110 δολάρια το βαρέλι που είναι πολύ πιο χαμηλή από ότι ήταν πριν από λίγο καιρό, στα 145 δολάρια, ωστόσο η καθημερινή αστάθεια καθιστά την κατάσταση απρόβλεπτη και σαφέστατα έχει μεγάλο κι ευρύ αντίκτυπο και χρειάζεται μέτρα αντίδρασης.
<P>
Ενώ υπάρχει σαφώς η ανάγκη για βραχυπρόθεσμη δράση των κρατών μελών ώστε να αμβλύνουν τις επιδράσεις στα περισσότερο ευπαθή νοικοκυριά, η κύρια πολιτική αντίδραση θα πρέπει να έχει ως στόχο την ομαλή μετάβασή μας σε εμφανώς πιο βιώσιμους τρόπους παραγωγής και κατανάλωσης ενέργειας. Δηλαδή, να επιδιώξουμε τον στόχο μας να καταστούμε μια οικονομία με χαμηλές εκπομπές άνθρακα και με ενεργειακή απόδοση. Προκειμένου να γίνει κάτι τέτοιο, θα είναι σημαντικό να προωθήσουμε τις προτάσεις της Επιτροπής αναφορικά με το κλίμα και την ενεργειακή πολιτική, παρακολουθώντας τις πολιτικές δεσμεύσεις του Ευρωπαϊκού Συμβουλίου.
<P>
Αναφορικά με τις διαρθρωτικές μεταρρυθμίσεις. Είναι σημαντικό να υπογραμμίσουμε ότι αντιμετωπίζουμε αύξηση στις τιμές της ενέργειας, όχι μόνο για το πετρέλαιο: το ίδιο ισχύει για τον άνθρακα, το ίδιο ισχύει για το φυσικό αέριο και, κατά συνέπεια, αυτό έχει αντίκτυπο στις τιμές του ηλεκτρικού ρεύματος. Οι σχέσεις μεταξύ αυτών των τιμών συνδέονται με τη διάρθρωση των τιμών: για παράδειγμα, στις συμβάσεις σχετικά με το φυσικό αέριο συχνά χρησιμοποιούνται σημεία αναφοράς στις τιμές του πετρελαίου και η παραγωγή ηλεκτρικού ρεύματος από φυσικό αέριο είναι συνεχώς οριακή και κατά συνέπεια καθοριστική για τις τιμές. Επομένως νομίζω ότι είναι πολύ σημαντικό να μην εξετάζουμε μόνο θέματα σχετικά με τις τιμές πετρελαίου, αλλά όλους τους τομείς. Σαφέστατα η κατάσταση αυτή ενισχύει την ανάγκη για ενίσχυση του ανταγωνισμού στο σύνολο του τομέα της ενέργειας. Γι' αυτόν τον λόγο, θα ήθελα να υπογραμμίσω ξανά τη σημασία για την άμεση κατάληξη σε συμφωνία σχετικά με το τρίτο πακέτο της εσωτερικής αγοράς ενέργειας.
<P>
" Ευρώπη μπορεί και πρέπει να αναπτύξει τις δικές της δυνάμεις ώστε να αντιμετωπίσει την ταχέως μεταβαλλόμενη παγκόσμια ενεργειακή οικονομική πολιτική. Μια εσωτερική αγορά που λειτουργεί ομαλά, που διέπεται εξ ολοκλήρου από αμοιβάιες διακρατικές σχέσεις και είναι ανταγωνιστική στο επίπεδο της ΕΕ είναι μια αντίδραση. Αυτό θα ελαττώσει την αδυναμία της Ευρώπης για διακοπή της παροχής ενέργειας και θα διευκολύνει τη συνεργασία μας με χώρες παραγωγής ενέργειας και χώρες διέλευσης. " αλληλεγγύη μεταξύ των κρατών μελών σε καταστάσεις κρίσεων θα ενισχύεται από τα Ευρωπαϊκά δίκτυα.
<P>
Αναφορικά με τα ενεργειακά αποθέματα πετρελαίου της Ευρώπης, επί του παρόντος έχουμε καταρτίσει νομοθεσία που θα εξετάζει με σαφήνεια δύο πράγματα: το πρώτο, ότι αυτά τα αποθέματα πετρελαίου θα είναι πάντοτε διαθέσιμα σε στιγμές κρίσης και μπορούν να χρησιμοποιούνται εύκολα και το δεύτερο, αφορά σε θέματα προτεραιότητας που αναφέρθηκαν, αφορά στη διαφάνεια και στην υποβολή εκθέσεων για τα εμπορικά αποθέματα σε εβομαδιαία βάση. Από αυτήν την άποψη, παρόλο που δεν θεωρούμαστε ο μεγαλύτερος καταναλωτής πετρελαίου παγκοσμίως, είμαστε σε θέση να ασκήσουμε επιδράσεις στη διαφάνεια της αγοράς και να μειώσουμε την αστάθεια και το επίπεδο κερδοσκοπίας στην αγορά.
<P>
" κερδοσκοπία αποτελεί αναμφίβολα ένα θέμα. Προβήκαμε σε ανάλυση. Τα διαθέσιμα στοιχεία υποδηλώνουν ότι η προσφορά και η ζήτηση είναι τα κύρια κίνητρα των τιμών πετρελαίου και ότι αυτές οι βασικές συνιστώσες θα ενισχύσουν τις υψηλές τιμές στο μέλλον. Ωστόσο, ταυτόχρονα, θα εξακολουθήσουμε το έργο μας, σχετικά με την ανάλυση των επιδράσεων της κερδοσκοπίας μια δεδομένη στιγμή και κατά πόσον υπάρχει πράγματι η δυνατότητα να μειωθεί η αστάθεια και να υπάρχει περισσότερος έλεγχος στην αγορά ενέργειας.
<P>
Σε κάθε περίπτωση, είναι ιδιαίτερα σαφές ότι η διαφάνεια στις αγορές πετρελαίου, τόσο σε ότι αφορά τις συμβάσεις και τα σχετικά οικονομικά μέσα και τα βασικά στοιχεία είναι επιβεβλημένη. Θα ήθελα επίσης να αναφέρω ότι τόσο η Επιτροπή όσο και οι εθνικές αρχές στον τομέα του ανταγωνισμού λαμβάνουν μέτρα κατά της αντι-ανταγωνιστικής συμπεριφοράς. Αυτός είναι ένας τρόπος με τον οποίο μπορούμε να πραγματοποιήσουμε τις αλλαγές των τιμών πετρελαίου στους καταναλωτές, διότι οι καταναλωτές χρησιμοποιούν προϊόντα που έχουν υποστεί διύλιση. " Επιτροπή θα καταβάλει επιπλέον προσπάθειες σχετικά με αυτό το θέμα-μάλιστα πολλές αρχές στον τομέα του ανταγωνισμού στις χώρες μέλη διερευνούν ήδη το θέμα πόσο σύντομα και πόσο γρήγορα οι αλλαγές στις τιμές πετρελαίου περνούν στους καταναλωτές. Ταυτόχρονα είναι ιδιαίτερα εμφανές ότι υπάρχουν διαφορές μεταξύ των διαφόρων χωρών μελών, διότι υπάρχουν διαφορετικές στρατηγικές προέλευσης για τις ενδιαφερόμενες εταιρείες. Επίσης, σε ορισμένες χώρες υπάρχουν μίγματα βιοκαυσίμων που επίσης ασκούν επιδράσεις πόσο γρήγορα προκύπτει η δυνατότητα για αλλαγή των τιμών σύμφωνα με την τιμή πετρελαίου. Ωστόσο, αυτό πρέπει να είναι ιδιαίτερα σαφές στο επίκεντρο της προσοχής σε όλες τις αρχές κατά των μονοπωλίων.
<P>
Απόδοση ενέργειας, ανανεώσιμες πηγές ενέργειας και διαφοροποίηση: είναι ιδιαίτερα εμφανές ότι τα βασικά σχέδια δράσης μας συμπεριλαμβάνονται στην ενεργειακή πολιτική και στην πολιτική σχετικά με το κλίμα και θα κατέχει σημαντική θέση στη Στρατηγική Ανασκόπηση στον τομέα της Ενέργειας.
<P>
Υπάρχει ήδη ένα σημαντικό νομικό πλαίσιο που έχει θεσπιθεί σε ευρωπαϊκό επίπεδο. Επιπλέον, υπάρχουν πολλές δράσεις που ακολουθούνται σύμφωνα με το παρόν Ευρωπαϊκό Σχέδιο Δράσης για την Ενεργειακή Απόδοση, συμπεριλαμβάνοντας επίσης νομοθετικές πρωτοβουλίες και μελέτες. Ακόμη υπάρχουν δράσεις στήριξης, για παράδειγμα σύμφωνα με το πρόγραμμα "Ευφυής ενέργεια-Ευρώπη".
<P>
Σε ότι αφορά την υφιστάμενη νομοθεσία της ΕΕ, αυτό που είναι πολύ σημαντικό είναι η εφαρμογή. Ο μεγαλόπνοος στόχος για το 2020 σχετικά με την εξοικονόμηση ενέργειας δεν μπορεί να εκπληρωθεί χωρίς επαρκή μεταφορά νομοθεσίας από τα κράτη μέλη. " Επιτροπή καταπολεμά εντόνως διαδικασίες παραβίασης ώστε να διασφαλίσει ότι οι χώρες μέλη πράγματι θέτουν σε εφαρμογή την υπάρχουσα νομοθεσία της ΕΕ.
<P>
Φέτος η Επιτροπή θα θεσπίσει επίσης ένα πακέτο ενεργειακής απόδοσης. Αυτό το πακέτο θα περιλαμβάνει μια ανακοίνωση με την συνοπτική επισκόπηση των στόχων της Επιτροπής για ενεργειακή απόδοση, καθώς και νομοθετικές και πολιτικές πρωτοβουλίες - ιδιαίτερα, σημαντικές προτάσεις για τη μεγαλόπνοη αναδιατύπωση της Οδηγίας αναφορικά με την ενεργειακή απόδοση των κτιρίων, καθώς και για τροποποίηση της Οδηγίας αναφορικά με την Επισήμανση Κατανάλωσης Ενέργειας ώστε να διασφαλισθεί πιο αποτελεσματική και δυναμική επισήμανση. Ασφαλώς, οι συνεχείς υψηλές τιμές στον τομέα της ενέργειας ενισχύουν περαιτέρω την ανάγκη για ανάληψη δράσης σε αυτόν τον τομέα. Επίσης, διασφαλίζουμε τη σαφή συμμετοχή της Ευρωπαϊκής Τράπεζας Επενδύσεων σε αυτόν τον τομέα.
<P>
Το Ευρωπαϊκό Συμβούλιο, όταν προβαίνει σε ανάλυση των κατάλληλων αντιδράσεων στην κατάσταση με τις υψηλές τιμές πετρελαίου, υπογραμμίζει τη σημασία βιώσιμου και ικανοποιητικού φορολογικού πλαισίου.
<P>
Υπάρχει μεγάλο περιθώριο ώστε η ΕΕ και τα κράτη μέλη της να χρησιμοποιήσουν τη φορολογία με πιο συστηματικό και αποτελεσματικό τρόπο, ώστε να ενισχύσουν την εξοικονόμηση ενέργειας. " Επιτροπή προτίθεται να παρουσιάσει προτάσεις και συστάσεις σχετικά με την αποδοτική χρήση της φορολογίας και συγκεκριμένων φορολογικών κινήτρων, συμπεριλαμβάνοντας τη μείωση του ΦΠΑ, ώστε να προάγει τη ζήτηση και την προσφορά των ενεργειακά αποδοτικών αγαθών και υπηρεσιών.
<P>
Επιπλέον, η Επιτροπή, στην επισκόπησή της για την Οδηγία αναφορικά με το Φόρο επί της Ενέργειας, θα εξετάσει με ποιόν τρόπο μπορεί να ενισχύσει καλύτερα την ενεργειακή πολιτική και την πολιτική για το κλίμα της ΕΕ, ενθαρρύνοντας την ενεργειακή απόδοση και τις μειώσεις των εκπομπών. " πιο διαδεδομένη και συστηματική χρήση οδικών διοδίων, σε ευθυγράμμιση με τις αρχές της Ανακοίνωσης της Επιτροπής για "Πιο Οικολογικές Μεταφορές" θα ενθαρρύνει επίσης μια μεταστροφή σε πιο ενεργειακά αποδοτικούς κανόνες διαφάνειας.
<P>
Σε ότι αφορά τη χρηματοδότηση εναλλακτικών ενεργειακών τεχνολογιών και την έρευνα, ας σας επιστήσω την προσοχή στο γεγονός ότι καταρτίζουμε μια ανακοίνωση σχετικά με τη χρηματοδότηση τεχνολογιών με χαμηλές εκπομπές άνθρακα ως συνέχεια του Ευρωπαϊκού Στρατηγικού Σχεδίου Ενεργειακών Τεχνολογιών. " Ανακοίνωση θα αναλύει τις ανάγκες σε πόρους για μακροπρόθεσμη έρευνα και ανάπτυξη, έργα επίδειξης μεγάλης κλίμακας και τη φάση εμπορευματοποίησης σε αρχικό στάδιο. Εξετάζουμε μέτρα που αξιοποιούν με τον καλύτερο τρόπο τις δημόσιες επενδύσεις, ώστε να αξιοποιήσουμε πρόσθετες ιδιωτικές επενδύσεις, όπως η δημιουργία συγκεκριμένης διευκόλυνσης για έργα επίδειξης μεγάλης κλίμακας. Αυτή η διευκόλυνση μπορεί να στηριχθεί σε υφιστάμενα μέσα, όπως η Χρηματοδοτική Διευκόλυνση Καταμερισμού του Κινδύνου, μια κοινή πρωτοβουλία της Επιτροπής και της Ευρωπαϊκής Τράπεζας Επενδύσεων. " Επιτροπή ενθαρρύνει επίσης τα κράτη μέλη να χρησιμοποιούν εθνικούς πόρους, για παράδειγμα πιθανούς πόρους που μπορούν να συλλεχθούν μέσω της δημοπράτησης των δικαιωμάτων εκπομπής για CO2 στα αναθεωρημένα συστήματα εμπορίας δικαιωμάτων εκπομπής αερίων θερμοκηπίου.
<P>
Αναφορικά με τις απόψεις περί ενεργειακής ασφάλειας και εξωτερικής πολιτικής, επανέρχομαι στην ιδέα ότι η Ευρώπη μπορεί και πρέπει να ενισχύσει τις δικές της δυνάμεις, ώστε να αντιμετωπίσει την παγκόσμια ενεργειακή οικονομική πολιτική που μεταβάλλεται με γρήγορους ρυθμούς. Στον τομέα της ενέργειας, η εσωτερική και η εξωτερική πολιτική συνεργάζονται. Όσο πιο δυνατή είναι μια κοινή Ευρωπαϊκή αγορά ενέργειας, τόσο πιο δυνατή θα είναι προς τους εξωτερικούς προμηθευτές ενέργειας. Επιδιώκουμε τη διαφοροποίηση με χώρες όπως το Αζερμπαϊτζάν, το Τουρκμενιστάν, η Αίγυπτος, το Ιράκ, η Νιγηρία, αλλά είναι σαφές ότι ενθαρρύνουμε επίσης αναμενόμενες σχέσεις με τους παρόντες προμηθευτές όπως η Ρωσία. Επίσης, εξετάζουμε σαφώς τη δυνατότητα ότι η Νορβηγία μπορεί να αυξήσει την τροφοδότηση στην αγορά, διότι είναι αρκετά εμφανές ότι η αγορά της ΕΕ είναι ελκυστική για τους προμηθευτές και δεν πρέπει να φοβόμαστε ότι θα ξεμείνουμε από φυσικό αέριο, αλλά πρέπει πράγματι να εργασθούμε για ανταγωνιστικές προμήθειες στην Ευρωπαϊκή αγορά και να μη βρισκόμαστε σε μια κατάσταση όπου μπορούν να μας εκβιάσουν σχετικά με τις τιμές.
<P>
Αναφορικά με το θέμα της βοήθειας σε αναπτυσσόμενες χώρες με εισαγωγές πετρελαίου. Λόγω της μεγάλης επίδρασης της πρόσβασης και της τιμής της ενέργειας σχετικά με την ανάπτυξη και την παγκόσμια αλλαγή κλίματος, κάθε συνεργασία καθίσταται συνεχώς πιο σημαντική σε όλες τις δραστηριότητες αναπτυξιακής βοήθειας. Αυτό αποτέλεσε βασικό θέμα στην κοινή επίσκεψή μου με τον Επίτροπο Michel στην Αφρικανική Ένωση και σε πολλές αφρικανικές χώρες στις αρχές αυτού του μήνα. Επενδύουμε ουσιαστικούς πόρους στην κίνηση ενίσχυσης αυτών των χωρών, όχι μόνο για να εξαλείψουμε την ενεργειακή ανεπάρκεια, αλλά και για να ενισχυθούμε με καθαρές και νέες πηγές ενέργειας.
<P>
Αναφορικά με την πλευρά της μακροοικονομίας και της κοινωνίας, η αύξηση των επιπέδων των τιμών πετρελαίου ασφαλώς δημιούργησε ένταση στους καταναλωτές και σε ορισμένους τομείς της οικονομίας που αντιμετωπίζουν δύσκολες διαδικασίες προσαρμογής. Πιο άμεσα, οι περισσότερες χώρες μέλη ανέλαβαν-ή εξετάζουν επί του παρόντος- τη λήψη βραχυπρόθεσμων μέτρων ως απάντηση στην πρόσφατη απότομη άνοδο των τιμών ενέργειας. Σε ευθυγράμμιση με τα συμπεράσματα του Ευρωπαϊκού Συμβουλίου, οι περισσότερες από αυτές τις πολιτικές επικεντρώνονται σε νοικοκυριά με οικονομικά προβλήματα. Ορισμένα κράτη μέλη έθεσαν επίσης σε εφαρμογή ή συζήτησαν τη λήψη προσωρινών μέτρων με στόχο συγκεκριμένους τομείς.
<P>
Καθώς αναμένεται ότι οι υψηλές τιμές στον τομέα της ενέργειας θα επικρατήσουν σε μακροπρόθεσμο επίπεδο, είναι σημαντικό τα μέτρα πολιτικής να έχουν ως στόχο τη διευκόλυνση της διαρθρωτικής μετατόπισης σε πιο βιώσιμα πρότυπα παραγωγής, μεταφοράς και κατανάλωσης. Αυτό το θέμα επισημαίνει επίσης τη σημασία των ευέλικτων προϊόντων και των αγορών εργασίας και τη Στρατηγική της Λισαβόνας, καθώς και τη σημασία της μετάβασης προς μια οικονομία με μεγάλη ενεργειακή απόδοση και με χαμηλές εκπομπές άνθρακα.
<P>
Ωστόσο, θεωρώ ότι δεν υπάρχει ασφαλώς ούτε μια απάντηση γι' αυτά τα θέματα. Παρόλα αυτά, το πλαίσιο που προτείνουμε με το πακέτο αλλαγής στον τομέα της ενέργειας και κλιματικής αλλαγής και το πακέτο εσωτερικής αγοράς ενέργειας είναι η βάση, διότι, όσο πιο σύντομα υιοθετηθεί, τόσο πιο ισχυρό θα είναι και θα υπάρχει περισσότερος ανταγωνισμός και χαμηλότερες τιμές για τους καταναλωτές. Ταυτόχρονα, πρέπει να είμαστε ευθείς και ειλικρινείς και να δηλώσουμε στον κόσμο: μην αναμένετε οι τιμές του πετρελαίου να επανέλθουν στα 20 δολάρια το βαρέλι. Αυτό σημαίνει επίσης ότι πρέπει να αλλάξουμε τη συμπεριφορά μας, διότι η συμπεριφορά μας αποτελεί επίσης μέρος του προβλήματος και θεωρώ ότι πρέπει πράγματι να δώσουμε πραγματική προσοχή στην καθημερινή ζωή μας.
<SPEAKER ID="282" NAME="Jerzy Buzek">
εξ ονόματος της Ομάδας PPE-DE. - (PL) Κύριε Πρόεδρε, είμαστε αντιμέτωποι με δύο διαφορετικά προβλήματα. Το πρώτο αφορά στην τιμή του πετρελαίου και του φυσικού αερίου. " Ευρωπαϊκή Ένωση εισάγει το μεγαλύτερο ποσοστό των προαναφερθέντων πόρων. Το δεύτερο αφορά στην τιμή της ηλεκτρικής ενέργειας.
<P>
Αναφορικά με το πρώτο θέμα, θα ήθελα να δηλώσω ότι οι τιμές του πετρελαίου και του φυσικού αερίου μπορεί να πέσουν, εάν οι διαδικασίες, όχι απλά οι καταναλωτές, υπόκεινται στις δυνάμεις της αγοράς. Αυτό είναι ένα θέμα για τις διαπραγματεύσεις μας ως Ευρωπαϊκή Ένωση με τη Ρωσία, με τις χώρες της Βόρειας Αφρικής και με τον ΟΠΕΚ. Πρέπει επίσης να βελτιώσουμε σημαντικά την ενεργειακή απόδοση και την εξοικονόμηση ενέργειας. Είναι καθήκον μας να το πράξουμε και πρέπει να δώσουμε προτεραιότητα σε αυτό το έργο. Το συζητάμε εδώ και πολύ καιρό. Προφανώς, πρέπει να αναπτύξουμε επίσης τη χρήση ανανεώσιμων πηγών ενέργειας, καθώς έτσι αξιοποιούνται οι εγχώριοι πόροι. Ωστόσο, αυτό ασφαλώς δεν θα επαρκεί για τους σκοπούς μας. Έτσι μένουμε με την ενέργεια που παράγεται από τον άνθρακα και με την πυρηνική ενέργεια. Εάν θέλουμε να παρεμποδίσουμε τις δραστικές αυξήσεις των τιμών, δεν μπορούμε να παραβλέπουμε οποιαδήποτε από αυτές τις δύο πηγές ενέργειας.
<P>
Αυτό οδηγεί στο δεύτερο σημείο, δηλαδή την ηλεκτρική ενέργεια. Το κόστος του ηλεκτρικού ρεύματος μπορεί να μειωθεί μέσω μιας αποφασιστικής προσπάθειας για τη δημιουργία μιας κοινής Ευρωπαϊκής αγοράς στον τομέα της ενέργειας. Χρειάζεται άμεση υλοποίηση της τρίτης δέσμης μέτρων σχετικά με την ενέργεια. Μπορούμε επίσης να ελέγξουμε τις τιμές του ηλεκτρικού ρεύματος μέσω σημαντικής και σταδιακής εφαρμογής της δέσμης μέτρων αναφορικά με την ενέργεια και τις κλιματικές αλλαγές. Αυτό θεωρείται ιδιαίτερα σημαντικό για τον τομέα ηλεκτρικής ενέργειας. Σε σχέση με το τελευταίο θέμα, είναι σημαντικό να εξετάσουμε τη συγκριτική αξιολόγηση ή να εισάγουμε σταδιακά τις ρυθμίσεις στην Οδηγία αναφορικά με το σύστημα εμπορίας δικαιωμάτων εκπομπής αερίων θερμοκηπίου.
<P>
Θα ήθελα να ευχαριστήσω την Επιτροπή διότι ανέλαβε ένα τόσο επίπονο έργο αναφορικά με αυτά τα θέματα και τους συντάκτες του ψηφίσματος διότι ανέφεραν το θέμα.
<SPEAKER ID="283" NAME="Robert Goebbels">
εξ ονόματος της Ομάδας PSE. - (FR) Κύριε Πρόεδρε, στις 2 Ιανουαρίου 2008 ο Richard Arens, ο οποίος είναι χρηματιστής στο Χρηματιστήριο Εμπορευμάτων της Νέας Υόρκης, πρόσφερε 100.000 δολάρια για μια παραγγελία χιλίων βαρελιών πετρελαίου. " τιμή του βαρελιού πετρελαίου είχε φτάσει τα 100 δολάρια για πρώτη φορά. Ο χρηματιστής επένδυσε περίπου 5.000 δολάρια γι' αυτήν τη συναλλαγή. Πραγματοποίησε άμεσα την πώληση και με αυτή του την πράξη αποδέχθηκε μια απώλεια των 800 δολαρίων. Ήταν μια μικρή απώλεια που γιόρτασε δεόντως με τους συναδέλφους του, καθώς ήταν ο πρώτος που έσπασε το ψυχολογικό φράγμα των 100 δολαρίων το βαρέλι.
<P>
Οι χρηματιστές της Νέας Υόρκης θα εόρταζαν συχνά νέα ρεκόρ τιμών τους επόμενους μήνες. Στις 14 Ιουλίου το πετρέλαιο έφτασε τα 148 δολάρια το βαρέλι. Ακόμη κι εάν οι τιμές επί του παρόντος πέφτουν πάλι, η ζημιά έγινε. " έκρηξη στις τιμές πετρελαίου επέφερε τάσεις κερδοσκοπίας σε εξωφρενικό επίπεδο στις πρώτες ύλες, συμπεριλαμβάνοντας τα τρόφιμα.
<P>
" παγκόσμια οικονομία δεν μπορεί να υπάρξει χωρίς τις αγορές, αλλά είναι απαράδεκτο ο κόσμος της οικονομίας να επιτρέπει ανεξέλεγκτα εμπορικά παιχνίδια κερδοσκοπίας που έχουν μεγαλύτερη αξία από ένα καζίνο. Με κίνητρο μόνο 5.000 δολάρια. ο χρηματιστής της Νέας Υόρκης είχε κατορθώσει να προκαλέσει ένα κύμα κερδοσκοπίας στον τομέα του πετρελαίου που θα προκαλούσε καταστροφή σε όλη την παγκόσμια οικονομία. Τελικά, οι χρηματιστηριακές αρχές σταμάτησαν αυτήν την άκρατη κερδοσκοπία, απαγορεύοντας στους χρηματιστές, τουλάχιστον προσωρινά, να πωλούν τις μετοχές που δεν κατείχαν, μια διαδικασία γνωστή ως "ακάλυπτη πώληση". Εάν σκοπεύουμε να χαλιναγωγήσουμε αυτήν την επιβλαβή πρακτική, δεν χρειαζόμαστε προσωρινούς κανόνες, αλλά απόλυτα αυστηρούς κανονισμούς. Ως εκ τούτου, πρέπει να είμαστε συνεπείς με τον τρόπο με τον οποίο ελέγχουμε τα παιχνίδια κερδοσκοπίας που πραγματοποιούνται από τους κερδοσκόπους. " Γερουσία των "νωμένων Πολιτειών επί του παρόντος συζητά μια πρόταση, με σκοπό την αύξηση κατ' ελάχιστο 25% του πραγματικού μεριδίου που προσέφεραν οι χρηματιστές για κάθε συναλλαγή. Αυτό θα παρεμποδίσει πολλά από τα επικίνδυνα παιχνίδια που αυτήν τη στιγμή βασίζονται μόνο σε μικροποσά.
<P>
" ποσότητα χρημάτων που επενδύθηκε μόνο στην αγορά πρώτων υλών των "νωμένων Πολιτειών αυξήθηκε δέκα φορές τα τελευταία τέσσερα έτη. Ο δείκτης τιμών για τα 25 βασικά αγαθά αυξήθηκε απότομα σε ποσοστό πάνω από 200%. Τα επίπεδα τιμών δεν καθορίζονται πλέον από τη φυσική προσφορά και την αποτελεσματική ζήτηση πρώτων υλών, αλλά από τους μηχανισμούς κερδοσκοπίας των χρηματοπιστωτικών αγορών. Κατά τη διάρκεια του πρώτου εξαμήνου αυτού του έτους, το 60% των συμφωνιών που συνάφθηκαν στην αγορά πετρελαίου της Αμερικής αφορούσε στο πραγματικό πετρέλαιο που πουλιόταν ξανά και ξανά. Το χρηματιστήριο δεν χρησιμοποιείται πλέον ως μέσο προσαρμογής της πολύπλοκης αλληλεπίδρασης μεταξύ της διαθέσιμης προσφοράς και της πραγματικής ζήτησης, αλλά έχει καταστεί τόπος συγκέντρωσης όπου πραγματοποιούνται στοιχήματα σχετικά με τα χρηματοπιστωτικά προϊόντα, η πολυπλοκότητα των οποίων θεωρείται ακόμη και υπερβολική για να την κατανοήσουν οι ιθύνοντες των χρηματοπιστωτικών εταιρειών. Το μόνο πράγμα που ενδιαφέρει τους χρηματιστές και τους εργοδότες τους είναι τα πρόσθετα επιδόματα. Όλα αυτά τα "golden boys" από αυτό το παγκόσμιο καζίνο εισέπραξαν εκατομμύρια, ενώ έχασαν δισεκατομμύρια που ανήκαν στους πελάτες τους. Τα κέρδη εξαργυρώθηκαν ενώ οι ζημίες τώρα κρατικοποιούνται. Οι Αμερικανοί φορολογούμενοι θα πρέπει να πληρώσουν πάνω από 1.000 δισεκατομμύρια δολάρια, προκειμένου να εξοφλήσουν τις ανεπαρκείς πιστώσεις του χρηματοοικονομικού κόσμου. Αυτό το ποσό ισοδυναμεί με το επταπλάσιο του συνόλου του προϋπολογισμού της ΕΕ.
<P>
Στην Ευρώπη, επίσης, η αγοραστική δύναμη παρουσιάζει καθοδικές τάσεις, η πίστωση έχει καταστεί πιο ακριβή και η ύφεση κάνει την εμφάνισή της. " Επιτροπή και οι εθνικές κυβερνήσεις απέρριπταν πάντοτε τη θέσπιση πολλών κανονισμών στις χρηματοπιστωτικές αγορές που φημίζονταν για την απόδοσή τους. Ωστόσο, με τη συνολική μεταφορά αυτών των χρηματοπιστωτικών ιδιοφυιών οι κρατικές αρχές πρέπει τώρα να δράσουν άμεσα, επιβάλλοντας αποτελεσματικά μέτρα, ώστε να παρεμποδίσουν την άκρατη κερδοσκοπία που διατρέχει τις αγορές, συμπεριλαμβάνοντας την αγορά πετρελαίου.
<SPEAKER ID="285" NAME="Liam Aylward">
εξ ονόματος της Ομάδας UEN. - Κύριε Πρόεδρε, αποδέχομαι με ευχαρίστηση το γεγονός ότι αυτή η συζήτηση περικλείει όλες τις τιμές της ενέργειας και όχι μόνο τις τιμές του πετρελαίου - πράγμα το οποίο αποτελεί σημαντικό προβληματισμό. Το τελευταίο έτος δεν γνώρισε μόνο το πετρέλαιο απότομη άνοδο στις τιμές του: το κόστος του άνθρακα και του φυσικού αερίου ανέρχεται με τόσο γρήγορους ρυθμούς όπως και το κόστος του πετρελαίου, εάν όχι γρηγορότερα. Όπως συμβαίνει πάντοτε, οι καταναλωτές πλήττονται χειρότερα από όλους.
<P>
" απότομη άνοδος στις τιμές της ενέργειας άσκησε τεράστια πίεση στον προϋπολογισμό του μέσου καταναλωτή. Ως εκπρόσωποι του λαού σε επίπεδο πολιτικής, από εμάς εξαρτάται να θέσουμε σε εφαρμογή πολιτικές που θα διασφαλίσουν σταθερή παροχή καυσίμων σε λογικές τιμές. Πώς θα το επιτύχουμε αυτό καθώς τα αποθέματα των πηγών καυσίμων κοντεύουν να τελειώσουν; Θα πρέπει να επικεντρωθούμε σε ακόμη μεγαλύτερο βαθμό στις ανανεώσιμες πηγές ενέργειας και στους πόρους. Θα πρέπει να αυξήσουμε τη μελέτη και τις επενδύσεις σε εναλλακτικές πηγές καυσίμων. Αυτή δεν είναι καθόλου μια νέα ιδέα, παρόλα αυτά μέχρι τώρα δεν πράξαμε αρκετά σχετικά με αυτό το θέμα. Έχουμε καθήκον έναντι των Ευρωπαίων πολιτών και για το καλό του περιβάλλοντος, πρέπει να κάνουμε τα λόγια μας πράξεις.
<P>
Οι στόχοι της προστασίας του περιβάλλοντος και η οικονομική ευμάρεια του καταναλωτή δεν αποκλείουν ο ένας τον άλλο. Δαπανώντας περισσότερα χρήματα, χρόνο και πόρους σχετικά με τον τομέα των ανανεώσιμων πηγών ενέργειας, μπορούμε να επιτύχουμε σταθερή παροχή ενέργειας για το μέλλον.
<SPEAKER ID="286" NAME="Claude Turmes">
εξ ονόματος της Ομάδας Verts/ALE. - (FR) Κύριε Πρόεδρε, κυρίες και κύριοι, ο κ. Goebbels έχει απόλυτο δίκιο ότι υπάρχει μεγάλη κερδοσκοπία στις τιμές του πετρελαίου και πράγματι ο κ. Borloo και ο κ. Piebalgs δήλωσαν το ίδιο. Οι Πράσινοι, οι Σοσιαλιστές και η Ενωτική Αριστερά υπέβαλαν όλοι τροπολογίες, προκειμένου να διασφαλισθεί ότι το ψήφισμά μας λαμβάνει υπόψη αυτό το θέμα και εκείνοι οι εκπρόσωποι της Δεξιάς που σήμερα ενέκριναν την ιδέα λήψης μέτρων για την καταπολέμηση της αλόγιστης κερδοσκοπίας στην αγορά πετρελαίου - κι εγώ είμαι ευχαριστημένος σχετικά με αυτό - ελπίζω ότι θα ψηφίσουν τις τροπολογίες μας αύριο. Θα ήταν γελοίο εάν το παρόν Κοινοβούλιο ψήφιζε ένα ψήφισμα που δεν πραγματεύθηκε το θέμα της υπερβολικής κερδοσκοπίας στις αγορές πετρελαίου.
<P>
Το δεύτερο σημαντικό θέμα είναι η κοινωνική πλευρά. Πρέπει να βοηθήσουμε τα ασθενέστερα οικονομικά μέλη της κοινωνίας μας να ξεπεράσουν αυτήν την κατάσταση. Σε ότι αφορά εμένα, θα συνιστούσα στοχοθετημένη οικονομική ενίσχυση. Θα ήταν καλύτερο να δώσουμε στα πιο ασθενή οικονομικά νοικοκυριά 100 ευρώ, από το να διατυπώνουμε τις λεγόμενες χρήσιμες ιδέες, όπως η μείωση του ΦΠΑ. Αυτή η ιδέα που είναι τόσο αγαπητή στον κ. Sarkozy, ασφαλώς θα απορριφθεί αύριο από το Κοινοβούλιο, διότι θα προτιμούσαμε να συμφωνήσουμε με τον κ. Borloo, ο οποίος υποστηρίζει το σύστημα "bonus-malus", παρέχοντας στους πολίτες πρόσβαση σε υπηρεσίες και συσκευές που καταναλώνουν λιγότερη ενέργεια.
<P>
Ας κάνω δύο τελευταίες παρατηρήσεις. Πρώτον, θα μπορούμε να αντιμετωπίσουμε το θέμα του ταμείου παροχής εισφορών, σημειώνοντας πρόοδο στον τομέα της ενεργειακής διαχείρισης και της διαχείρισης των ανανεώσιμων πηγών ενέργειας. Επομένως, ρωτώ τον Επίτροπο, εάν η Επιτροπή θα φανεί πάλι ανόητη υποβάλλοντας ένα έγγραφο στρατηγικής σχετικά με την ενέργεια και την ενεργειακή ασφάλεια που δεν εξετάζει το θέμα της μεταφοράς; Σε όλα τα προσχέδια που έχω δει, δεν αναφέρεται το θέμα της μεταφοράς. Αυτό είναι γελοίο, διότι η Ευρώπη εξαρτάται κυρίως από το πετρέλαιο, όχι από το φυσικό αέριο και δεν υπάρχει τίποτα σχετικό με αυτό στα έγγραφά σας.
<P>
Τώρα, μια τελευταία παρατήρηση στον κ. Borloo: σήμερα η Επιτροπή των Μονίμων Αντιπροσώπων συζήτησε σχετικά με τις ανανεώσιμες πηγές ενέργειας κι εγώ δεν κατανοώ πλέον τη γαλλική Προεδρία. Υπονομεύετε την κατάσταση με τη ρήτρα "ραντεβού", συμπεριλαμβάνοντας το στόχο του 20%. Ευτυχώς, αυτή η πρόταση απορρίφθηκε σήμερα από την πλειοψηφία των κρατών μελών. Ως εκ τούτου, κάνω έκκληση απευθείας στη γαλλική Προεδρία: σταματήστε να θέτετε σε κίνδυνο αυτήν την οδηγία, διότι είναι ένα πολύ σημαντικό έγγραφο.
<SPEAKER ID="287" NAME="Sergej Kozlík" AFFILIATION="NI">
(SK) " Ευρώπη έχει μια σπουδαία ευκαιρία να ασκήσει επιδράσεις στις τιμές της ενέργειας, επιτυγχάνοντας επαρκή παραγωγή της δικής της ενέργειας που βασίζεται σε άλλους πόρους, εκτός του πετρελαίου και του φυσικού αερίου. Ωστόσο, θα ακολουθήσει η Ευρώπη αυτό το δρόμο;
<P>
Τη δεκαετία του 1980, η Σλοβακία και η Ουγγαρία ξεκίνησαν την κοινή κατασκευή του εργοστασίου παραγωγής ηλεκτρικής ενέργειας στις περιοχές Gabčíkovo-Nagymaros. " Ουγγαρία στη συνέχεια αποσύρθηκε από το έργο και η Σλοβακία ολοκλήρωσε μόνη της το εργοστάσιο παραγωγής υδροηλεκτρικής ενέργειας. Αντί για παραγωγή ανώτατης ενέργειας, η συνέπεια ήταν μια διαφωνία με διεθνή διαιτησία, τα αποτελέσματα της οποίας, ωστόσο, αγνοήθηκαν από την Ουγγαρία.
<P>
Τη δεκαετία του 1990, η Σλοβακία επένδυσε σημαντικούς πόρους στη βελτίωση της ασφάλειας και στην επέκταση του χρόνου λειτουργίας του πυρηνικού σταθμού Jaslovské Bohunice. " Διεθνής Επιτροπή Ατομικής Ενέργειας βεβαίωσε ότι τα πρότυπα ασφάλειας ήταν ικανοποιητικά. Ωστόσο, ως μέρος της διαδικασίας ένταξης στην Ευρωπαϊκή Ένωση, η Σλοβακία υποχρεώθηκε να κλείσει πρόωρα δύο αντιδραστήρες στο εργοστάσιο παραγωγής πυρηνικής ενέργειας.
<P>
Επί του παρόντος, η Ευρωπαϊκή Επιτροπή εξετάζει το θέμα της κατασκευής δύο επιπλέον αντιδραστήρων στον πυρηνικό σταθμό Mochovce. Οι πρώτοι δύο αντιδραστήρες λειτουργούν ήδη με ασφάλεια και αποτελεσματικότητα. Ωστόσο, η Ευρωπαϊκή Επιτροπή χρειάζεται χρόνο για να απαντήσει. Το παράδειγμα της Σλοβακίας αποδεικνύει ότι ο στόχος αύξησης της δικής μας παραγωγής και, κατ' αυτόν τον τρόπο, άσκησης ελέγχου στις τιμές της ενέργειας στην Ευρώπη είναι ακόμη μακρινός.
<SPEAKER ID="288" NAME="Μαργαρίτης Σχοινάς" AFFILIATION="PPE-DE">
(EL) Κύριε Πρόεδρε, η εξέλιξη των τιμών του πετρελαίου αυτό το χρόνο είναι ένα μεγάλο σκάνδαλο. Ένα σκάνδαλο που χτυπάει τα νοικοκυριά με το χαμηλότερο εισόδημα στην Ευρώπη, ένα σκάνδαλο που αναζητά πολιτικές απαντήσεις, που, πέρα από όσα θα κάνουμε με την προσαρμογή μας στην πράσινη οικονομία, στην πολιτική των αγωγών, στην πολιτική του πακέτου ενέργειας, πρέπει οπωσδήποτε να βρούμε μια λύση στη μάχη εναντίον των καρτέλ του πετρελαίου.
<P>
Υπάρχουν δύο καρτέλ πετρελαίου αυτή τη στιγμή τα οποία λειτουργούν εις βάρος του ευρωπαίου πολίτη:
<P>
Ένα είναι το διεθνές καρτέλ πετρελαίου, στο οποίο δεν μιλάμε με μια φωνή - δεν μιλάμε με καμία φωνή - διότι, όταν ο ΟΠΕΚ πράττει δεν αισθάνεται την πίεση της Ευρωπαϊκής Ένωσης για να μην πράξει.
<P>
Και έχουμε και ένα δεύτερο καρτέλ το οποίο βρίσκεται στο εσωτερικό της ευρωπαϊκής αγοράς όπου, κύριε Επίτροπε, η συνάδελφός σας Επίτροπος αρμόδια για τον ανταγωνισμό ακόμη το παρακολουθεί χωρίς να το ενοχλεί και νομίζω ότι, πέρα από το ζήτημα της κερδοσκοπίας που σωστά έθεσε ο κύριος Goebbels, έχουμε να κάνουμε και με την αδιαφάνεια στην εσωτερική αγορά των πετρελαιοειδών, όπου υπάρχει πεδίο δόξης λαμπρό για την επιτροπή ανταγωνισμού της Ευρωπαϊκής Επιτροπής από την οποία και αναμένουμε να αναλάβει δράση προς όφελος των πολιτών. Διότι, αν δεν απατώμαι, η πολιτική ανταγωνισμού συνεχίζει να είναι κοινοτική αρμοδιότητα.
<P>
Αν λοιπόν με τον ΟΠΕΚ έχουμε δυσκολίες, ας ασκήσουμε την πολιτική ανταγωνισμού στο εσωτερικό της Ευρωπαϊκής Ένωσης.
<SPEAKER ID="289" NAME="Eluned Morgan" AFFILIATION="PSE">
Κύριε Πρόεδρε, θα υπάρξουν ριζικές αλλαγές στον τρόπο με τον οποίο η ΕΕ παράγει και καταναλώνει ενέργεια. Αυτή η άποψη βασίσθηκε σε μια τριμερή στρατηγική της Επιτροπής: ασφάλεια ανεφοδιασμού, βιωσιμότητα και ανταγωνιστικότητα. Ωστόσο, η Επιτροπή παρέλειψε ένα βασικό μέρος αυτής της σημαντικής συζήτησης, δηλαδή το θέμα της οικονομικής αντοχής.
<P>
Από τη δημοσίευση της Πράσινης Βίβλου αναφορικά με την ενέργεια, οι Σοσιαλιστές σε αυτό το Κοινοβούλιο ζητούν να έχουν οι καταναλωτές την πρωτοκαθεδρία. Θέλουμε να θεωρήσουμε την ενεργειακή ανεπάρκεια ως μέρος αυτής της συζήτησης. Μέχρι τώρα, δεν υπάρχουν στην ΕΕ εθνικοί ορισμοί και δεν υπάρχει συλλογή στοιχείων, οπότε δεν γνωρίζουμε το μέγεθος του προβλήματος. Γνωρίζουμε ότι οι τιμές της ενέργειας αυξήθηκαν ραγδαία και πλήττουν με τον πιο σκληρό τρόπο τους πιο ευάλωτους οικονομικά της κοινωνίας μας.
<P>
Θα ήθελα να ειδοποιήσω έγκαιρα το Συμβούλιο ότι, στις διαπραγματεύσεις σχετικά με τις οδηγίες αναφορικά με το ηλεκτρικό ρεύμα και το φυσικό αέριο που σκοπεύουμε να ξεκινήσουμε το θέμα της ενεργειακής ανεπάρκειας θα είναι βασικό στη συμφωνία μας. Δεν πρόκειται να σας θίξουμε. Ζητάμε τη λήψη εγχώριων μέτρων σχετικά με αυτό το θέμα - όχι κοινοτική δράση - αλλά δεν αναμένουμε τη λήψη μέτρων για τους πιο αδύναμους ανθρώπους στην ΕΕ αναφορικά με την ενεργειακή ανεπάρκεια.
<SPEAKER ID="290" NAME="Luca Romagnoli" AFFILIATION="NI">
(IT) Κύριε Πρόεδρε, κυρίες και κύριοι, τολμώ να προτείνω ότι δεν μπορεί κάποιος να δηλώνει πώς να συγκρατούνται οι ανοδικές τιμές της ενέργειας σε ένα μόνο λεπτό. Ας προσπαθήσουμε να συνοψίσουμε την κατάσταση: πρώτα από όλα, χρειαζόμαστε εθνικές κοινωνικές πολιτικές προς όφελος των πιο ευάλωτων ομάδων και των μικρών επιχειρήσεων, όπως οι αλιείς, αλλά και οι κρατικές αρχές. Γι' αυτόν τον λόγο, τάσσομαι υπέρ της λήψης στοχοθετημένων κοινωνικών μέτρων, όπως δήλωσε ο κ. Turmes. Εν συνεχεία, χρειαζόμαστε μια διαφορετική πολιτική έναντι των καρτέλ και των χωρών παραγωγής ενέργειας, όπως δήλωσε ο κ. Buzek και ίσως και άλλοι. Αναμφίβολα αυτό είναι σημαντικό.
<P>
Θέλω επίσης να επισημάνω μια άλλη άποψη, την οποία συχνά δεν λαμβάνουμε υπόψη. Είναι το θέμα των ειδικών φόρων κατανάλωσης. Εάν η μέγιστη τιμή που μπορούσαν να χρεώσουν οι κυβερνήσεις για καύσιμα υπόκειτο σε ανώτατο όριο, οι ειδικοί φόροι κατανάλωσης θα προσαρμόζονταν αυτόματα σε αυτό το όριο, χωρίς να παραβιάζεται ούτε η φορολογική επικουρικότητα ούτε οι νόμοι αναφορικά με τον ελεύθερο ανταγωνισμό. Γιατί να μη λάβουμε υπόψη μας αυτήν την ιδέα; Νομίζω ότι ο κ. Piebalgs υπαινίχθηκε ότι τάχθηκε υπέρ κάποιου παρόμοιου θέματος.
<P>
Μιλώντας γενικά, κατά την άποψή μου, χρειαζόμαστε μια στρατηγική που ανταμείβει όσους καταναλώνουν λιγότερο και επιβάλλει ποινές σε όσους καταναλώνουν περισσότερο: δηλαδή, μια στρατηγική η οποία ανταμείβει την ενεργειακή απόδοση. Ωστόσο, χρειαζόμαστε επίσης τη λήψη μέτρων ώστε να περιορίσουμε την κερδοσκοπία, τα οποία δεν έχουν θεσπισθεί ακόμη και μια διπλή προσαρμογή των τιμών λιανικής πώλησης και των τιμών παραγωγής.
<SPEAKER ID="291" NAME="Vito Bonsignore" AFFILIATION="PPE-DE">
(IT) Κύριε Πρόεδρε, κυρίες και κύριοι, η τάση στις τιμές της ενέργειας ασκεί πιέσεις στην οικονομία και διαβρώνει την αγοραστική δύναμη των οικογενειών που βλέπουν τους λογαριασμούς παροχής ενέργειας να αυξάνονται με αδυσώπητους ρυθμούς.
<P>
Σε αυτό το νέο πλαίσιο, η σχέση μεταξύ των τιμών της ενέργειας και της εξωτερικής πολιτικής και γι' αυτόν τον λόγο η αυξημένη πολιτική επιρροή των χωρών παραγωγής είναι εμφανής. Σαφέστατα, η Ευρώπη πρέπει να επιδιώξει μια βραχυπρόθεσμη στρατηγική που να βασίζεται στην επιτάχυνση της χρήσης ανανεώσιμων πηγών ενέργειας, στην προώθηση και στην αναζήτηση νέων μεθόδων για την αξιοποίηση φυσικής, καθαρής ενέργειας και στην κατασκευή νέων αγωγών. Ως εκ τούτου, είναι επίσης απαραίτητο να αυξήσουμε τα αποθέματα σε πετρέλαιο και σε φυσικό αέριο.
<P>
Όλα αυτά δεν επαρκούν, χρειάζονται νέες πρωτοβουλίες. Θα έδινα έμφαση στις δύο προτάσεις που υπέβαλε ο Πρωθυπουργός κ. Berlusconi τις τελευταίες εβδομάδες: τη συνδιάσκεψη όλων των χωρών που αγοράζουν ενέργεια και ως εκ τούτου τον καθορισμό μιας ανώτατης τιμής, καθώς και την έναρξη ενός σημαντικού σχεδίου για πυρηνικούς σταθμούς. Μπορεί η Επιτροπή να απαντήσει σε αυτές τις δύο προτάσεις, κύριε Επίτροπε; Επιπλέον, όταν επεξηγεί τις στρατηγικές της για σχεδιασμό ενός διαφορετικού μέλλοντος σε ότι αφορά τις προμήθειες, μπορείτε να μας πείτε εάν - από όσο γνωρίζετε - λαμβάνει χώρα η χρηματοοικονομική κερδοσκοπία και τι σκοπεύει να πράξει η Επιτροπή γι' αυτό το θέμα;
<SPEAKER ID="292" NAME="Reino Paasilinna" AFFILIATION="PSE">
(FI) Κύριε Πρόεδρε, το εν λόγω ψήφισμα είναι σημαντικό και έχουμε τη δική μας κύρια άποψη σχετικά με αυτό. Αυτή η κατάσταση είναι τόσο ταραχώδης όσο το Τρίγωνο των Βερμούδων και η εξάρτηση, τα προβλήματα του κλίματος και οι τιμές που δεν μπορούν να πληρώσουν οι οικονομικά ασθενείς δυσχεραίνουν την κατάσταση - ας μην ξεχνάμε τους κερδοσκόπους και τις τιμές των τροφίμων.
<P>
" εξοικονόμηση ενέργειας είναι απαραίτητη και η πιο αποτελεσματική λύση, αυτό το γνωρίζουμε. Ωστόσο, το ίχνος άνθρακα των οικονομικά ασθενέστερων ελάχιστα συγκρίνεται με των εύπορων που δεν έχουν την πρόθεση πράγματι να το μειώσουν, αλλά που είναι απλά έτοιμοι πράγματι να καταβάλλουν περισσότερα.
<P>
Ως εκ τούτου, υπό αυτές τις συνθήκες, πρέπει να θεσπίσουμε νομοθεσία σχετικά με τη φορολόγηση της ενέργειας που είναι προοδευτική; Όσοι μπορούν να πληρώσουν, θα πληρώσουν σχετικά περισσότερα για την ενέργεια. Ή πρέπει να επιβάλλουμε υψηλότερη τιμή στα αγαθά που αναλώνουν πολλή ενέργεια ή υπηρεσίες που την κατασπαταλούν; Προφανώς οι κερδοσκόποι πρέπει να πρέπει να τεθούν υπό έλεγχο. Αναφερόμαστε στη βιώσιμη ανάπτυξη: οι ήρωές της είναι όσοι δεν διαθέτουν ενεργειακά αποθέματα και η κατάσταση πρέπει να οργανωθεί με σταθερό τρόπο. Αυτή είναι η βασική μας άποψη.
<SPEAKER ID="293" NAME="Jim Allister" AFFILIATION="NI">
Κύριε Πρόεδρε, μεταξύ των έργων που ενίσχυσε η ΕΕ είναι η ενιαία αγορά ηλεκτρισμού στην Ιρλανδία. Μπορεί να μας εξηγήσει η Επιτροπή γιατί δεν ισχύει για τους καταναλωτές στη Βόρεια Ιρλανδία και γιατί, αντί για τη σταθερότητα και την εξοικονόμηση των τιμών διαπιστώσαμε υπέρογκη αύξηση της τάξης του 52% από τον Ιανουάριο αυτού του έτους και το συνεχώς διευρυμένο κενό με τις τιμές να κυριαρχεί στο υπόλοιπο "νωμένο Βασίλειο, όπου κατά το ίδιο διάστημα η αύξηση της τιμής ήταν της τάξης του 29%; Αρκετά μεγάλη από μόνη της, αλλά πολύ μικρότερη από 52%.
<P>
" Επιτροπή θα διερευνήσει την αποτυχία αυτού του συστήματος, ώστε να υλοποιήσει την υπόσχεση του Υπουργού κ. Dodds, όταν την ξεκίνησε, αναφορικά με την εξοικονόμηση απόδοσης και το βελτιωμένο ανταγωνισμό ώστε να συμβάλλει στην ελαχιστοποίηση της τιμής χονδρικής πώλησης του ηλεκτρικού ρεύματος, με το σημαντικό μέγεθος πλεονεκτημάτων, όπως δήλωσε, να προορίζεται για τον καταναλωτή; Για τους εκλογείς μου, για διάστημα μικρότερο από ένα έτος, φαίνεται ιδιαίτερα αναληθές. Ιδιαίτερα, η Επιτροπή θα διερευνήσει τη συνεισφορά στη μη υλοποίηση της ενιαίας αγοράς ηλεκτρισμού από την παράλειψη να αναφερθεί επαρκώς η υπεροχή της Επιτροπής Παροχής "λεκτρισμού στην αγορά του νότου και η έλλειψη ανταγωνισμού που απορρέει, η οποία βέβαια είναι ο αναγκαίος παράγοντας για την επιτυχία σε κάθε ενιαία αγορά ηλεκτρισμού;
<SPEAKER ID="294" NAME="Ari Vatanen" AFFILIATION="PPE-DE">
Κύριε Πρόεδρε, αναφερόμαστε πάντοτε σε ανανεώσιμες πηγές ενέργειας όταν αναφερόμαστε σε τιμές. Τελικά, γνωρίζουμε ότι θα μας κοστίσει πολύ ακριβά και η οικονομική υπευθυνότητα αναφορικά με τις τιμές της ενέργειας πολλές φορές εξαφανίζεται. Τι θα γίνει σχετικά με αυτό το ποσοστό της τάξης του 80%; Τι θα γίνει σχετικά με την εκπλήρωση των αναγκών της αυξημένης κατανάλωσης ενέργειας στο μέλλον;
<P>
Ας εξετάσουμε την περίπτωση του αγωγού Nord Stream. Μόλις συζητήσαμε σχετικά με τα περιβαλλοντικά πρότυπα που αφορούν στον αγωγό Nord Stream. Τελικά, αυτό μοιάζει λιγάκι με τα πρότυπα της θηλιάς γύρω από το λαιμό, διότι το έργο Nord Stream και έργα τέτοιου είδους αποδυναμώνουν την ενεργειακή μας ανεξαρτησία, όταν πρέπει να αυξήσουμε τη δική μας ανεξαρτησία.
<P>
Κατά συνέπεια, τι σκοπεύουμε να πράξουμε; " μόνη πραγματική απάντηση που μπορεί να δοθεί αφορά στην πυρηνική ενέργεια: είναι αυτόνομη, είναι οικονομική, είναι ανταγωνιστική και η τιμή είναι προβλέψιμη - επίσης δεν περιέχει εκπομπές άνθρακα και δεν περιλαμβάνει τη Ρωσία.
<SPEAKER ID="295" NAME="Atanas Paparizov" AFFILIATION="PSE">
(BG) Κύριε Πρόεδρε, κύριε Επίτροπε, υπό τις συνθήκες αύξησης των τιμών της ενέργειας είναι ιδιαίτερα σημαντικό να διασφαλίσουμε περισσότερη διαφάνεια αναφορικά με τη διαμόρφωση τιμών. Πρέπει να θεσπισθούν κοινοί κανόνες για την ανάπτυξη ενιαίας Ευρωπαϊκής αγοράς ενέργειας. Αυτό θα παράσχει μεγαλύτερη ασφάλεια για τις νέες επενδύσεις στον τομέα της ενέργειας και στα δίκτυα παροχής ηλεκτρισμού καθώς και στα δίκτυα μεταφοράς φυσικού αερίου. Αφορά ακριβώς στην τρίτη δέσμη μέτρων σχετικά με την ενέργεια που πρέπει να υιοθετηθεί το συντομότερο δυνατό και ο ρόλος της Επιτροπής και του Συμβουλίου σχετικά με αυτό το θέμα είναι ιδιαίτερα σημαντικός. " δέσμη μέτρων ενισχύει τα δικαιώματα και την ανεξαρτησία των ρυθμιστών της ενέργειας και εναρμονίζει τις δραστηριότητές τους μέσω του νεοϊδρυθέντος οργανισμού. Είναι επίσης απαραίτητο να δώσουμε ιδιαίτερη προσοχή στην έννοια "ενεργειακή ανεπάρκεια" και στον ορισμό αυτής της έννοιας σε εθνικό επίπεδο, μεταξύ άλλων, προκειμένου να διασφαλίσουμε, μέσω του μηχανισμού των δημοσίων υπηρεσιών γενικού ενδιαφέροντος, ελάχιστη ποσότητα ενέργειας τη χειμερινή περίοδο για τα άτομα που ζουν κάτω από το όριο της φτώχειας.
<P>
Θεωρώ ότι το πρόβλημα των υψηλών τιμών της ενέργειας μπορεί επίσης να τεθεί υπό έλεγχο με τη χάραξη κατάλληλης πολιτικής στον τομέα της ενέργειας, με σκοπό να προσφέρει κίνητρα για την ενεργειακή απόδοση, τις ανανεώσιμες πηγές ενέργειας και τα περιβαλλοντικά περιορισμένα προϊόντα. Θα εξετάσουμε με ενδιαφέρον την πρόταση σχετικά με το θέμα της ενεργειακής απόδοσης το οποίο ανέφερε ο Επίτροπος Piebalgs στη δήλωσή του.
<SPEAKER ID="296" NAME="Rareş-Lucian Niculescu" AFFILIATION="PPE-DE">
(RO) Σύμφωνα με την έρευνα, τουλάχιστον 20% της ενέργειας που καταναλώνεται στην ΕΕ κατασπαταλάται. Πρέπει να επισημάνουμε ότι τα νοικοκυριά έχουν δυνατότητα εξοικονόμησης ενέργειας σχεδόν της τάξης του 30%, γεγονός το οποίο σημαίνει ότι μπορεί να εξοικονομηθεί το ένα τρίτο της ενέργειας που επί του παρόντος καταναλώνεται από τις πολυκατοικίες. Μια χρήσιμη λύση είναι η αναμόρφωση της θέρμανσης των οικιών, αλλά αυτή η λύση αγνοείται αδίκως και δεν χρηματοδοτείται επαρκώς από την Ευρωπαϊκή Ένωση.
<P>
Στη Ρουμανία, για παράδειγμα, η αναμόρφωση μπορεί να οδηγήσει σε εξοικονόμηση ποσότητας μεγαλύτερης από 600.000 τόνους ισοδύναμου πετρελαίου κάθε έτος. Θεωρώ ότι το Ευρωπαϊκό Κοινοβούλιο πρέπει να ενισχύσει την αύξηση της χρηματοδότησης της ΕΕ που μπορεί να χορηγηθεί για τη βελτίωση της απόδοσης της θέρμανσης των νοικοκυριών κατά τουλάχιστον 10%. Αυτή είναι μια συγκεκριμένη, πρόσφορη και βιώσιμη λύση στα προβλήματα που ανακύπτουν στους πολίτες από την αυξημένη τιμή της ενέργειας.
<SPEAKER ID="297" NAME="Gyula Hegyi" AFFILIATION="PSE">
Κύριε Πρόεδρε, θα ήθελα να αναφερθώ σε μία μόνο πλευρά των τιμών της ενέργειας, δηλαδή στην τιμή της αστικής θέρμανσης. Στην Ουγγαρία, εκατοντάδες χιλιάδες νοικοκυριά χρησιμοποιούν την αστική θέρμανση - κυρίως οικογένειες με μέτριο εισόδημα - και η τιμή της αποτελεί σημαντικό κοινωνικό θέμα. Ωστόσο, λόγω της αποδυνάμωσης της υποδομής και για άλλους τεχνικούς λόγους, η αστική θέρμανση είναι πολύ πιο ακριβή από την ατομική θέρμανση. Αυτό έρχεται σε αντίθεση με την κοινή λογική και τα κύρια συμφέροντα του περιβάλλοντος. Γι' αυτόν τον λόγο, όποτε μπορώ, παροτρύνω την Επιτροπή και το Συμβούλιο να παράσχουν οικονομική ενίσχυση ώστε να βελτιωθούν τα συστήματα αστικής θέρμανσης, προκειμένου να καταστεί πιο αποδεκτή από κοινωνική άποψη και αποδοτική από περιβαλλοντική άποψη. Εφόσον η αστική θέρμανση είναι πιο ακριβή σε ορισμένα κράτη μέλη από την ατομική θέρμανση, είναι ανόητο να αναφερόμαστε στην ενεργειακή απόδοση.
<SPEAKER ID="298" NAME="Paul Rübig" AFFILIATION="PPE-DE">
(DE) Κύριε Πρόεδρε, κύριε Προεδρεύοντα του Συμβουλίου, η Ευρωπαϊκή Επιτροπή ανακοίνωσε μια δέσμη μέτρων για την προστασία και την ασφάλεια των πυρηνικών σταθμών. Θα διασφαλίσετε ότι αυτή η δέσμη μέτρων τελικά τίθεται στα θέματα ημερήσιας διάταξης της ομάδας εργασίας του Συμβουλίου, έτσι ώστε να θεωρηθεί επιτυχία για την Γαλλική Προεδρία του Συμβουλίου;
<P>
Θα ήθελα να ρωτήσω τον Επίτροπο Piebalgs εάν μπορεί να συζητήσει με τον Επίτροπο Kovács ώστε να διαπιστώσει εάν μπορούμε να έχουμε κάποια κίνητρα και ευκαιρίες για να κάνουμε απόσβεση στις επενδύσεις του τομέα της ενέργειας, έτσι ώστε τα κέρδη να μπορούν να επενδυθούν με συνετό τρόπο. Αυτό μπορεί επίσης να οδηγήσει σε μείωση των τιμών.
<SPEAKER ID="299" NAME="DanutBudreikait" AFFILIATION="ALDE">
(LT) Προκειμένου να επιλύσουμε τα προβλήματα σχετικά με την ενέργεια, είναι σημαντικό να θεσπίσουμε κοινή ενεργειακή πολιτική με σημεία εξωτερικής πολιτικής. Πρέπει να θεσπίσουμε την εσωτερική αγορά. " τρίτη δέσμη μέτρων σχετικά με την ενέργεια αποτελεί τη βάση αυτής της πολιτικής. Ωστόσο, η οδηγία από μόνη της δεν είναι η απάντηση. Χρειαζόμαστε οικονομικά μέσα και τη δημιουργία κατάλληλων σχέσεων στον τομέα του φυσικού αερίου και του ηλεκτρικού ρεύματος. Αυτό θα εξασφαλίσει την ενεργειακή μας ασφάλεια.
<P>
Αναφορικά με το θέμα εξωτερικής πολιτικής, η Ευρωπαϊκή Ένωση, όπως και ο ΠΟΕ πρέπει να εκφράζονται ομόφωνα. " Επιτροπή πρέπει να έχει την ισχύ να διαπραγματεύεται τις τιμές της ενέργειας. Αυτό δεν πρέπει να αποτελεί ένα θέμα για το οποίο να αναφέρεται κάθε κράτος ξεχωριστά, αλλά πρέπει να διαπραγματευθούμε αυτό το θέμα από κοινού, ως ένα σημαντικό μέλος της παγκόσμιας αγοράς.
<P>
Πρέπει να διευρύνουμε το οπτικό μας πεδίο σχετικά με το ποιοι είναι οι προμηθευτές μας στον τομέα της ενέργειας. Μήπως δεν κατασκευάζουμε αγωγούς φυσικού αερίου που ενδεχομένως δεν έχουν φυσικό αέριο, όπως υποψιαζόμαστε για τον αγωγό Nord Stream; Θεωρούμε την Αρκτική ως ενδεχόμενη πηγή ενέργειας;
<P>
Θα ήθελα επίσης να επισημάνω τη σημασία της λήψης βραχυπρόθεσμων μέτρων. Σε αυτήν την περίπτωση, εξετάζω το ενδεχόμενο συζητήσεων με τις χώρες του ΟΠΕΚ και το θέμα του φόρου προστιθέμενης αξίας.
<SPEAKER ID="300" NAME="Christopher Beazley" AFFILIATION="PPE-DE">
Κύριε Πρόεδρε, κατά τη διάρκεια της παρούσας συζήτησης, οι συνάδελφοι από τα έδρανα των Σοσιαλιστών και των Πρασίνων αναφέρθηκαν στο θέμα της κερδοσκοπίας και πόσο απαράδεκτο είναι αυτό, σχετικά με τις τιμές της ενέργειας και συμφωνώ μαζί τους. Θα τους ζητούσα να αναλογισθούν το πολιτικό πλαίσιο των τιμών της ενέργειας και ιδιαίτερα την καριέρα του πρώην Γερμανού Καγκελάριου Gerhard Schroeder ο οποίος επί του παρόντος εργάζεται στην εταιρεία Gazprom, που σαφέστατα εκδηλώνει το ενδιαφέρον της που δεν έχει σχέση με την πυρηνική ενέργεια, αλλά, όπως μας υπενθύμισε ο κ. Ari Vatanen, περιλαμβάνει πολιτικές σχέσεις με τη Ρωσία.
<P>
Θα ήθελα να ζητήσω από το Συμβούλιο, εάν μπορεί να εξηγήσει στην απάντησή του το σχέδιο δράσης προς την επίτευξη κοινής πολιτικής ενέργειας στην ΕΕ, με δεδομένο το χρονοδιάγραμμα. Θα ήθελα ακόμη να ρωτήσω τον Επίτροπο εάν θα υποβάλλει προς συζήτηση στο Συμβούλιο το θέμα για τις σχετικές δαπάνες του πετρελαίου και του φυσικού αερίου, για παράδειγμα από τη Ρωσία, σε αντίθεση με το θέμα για το υγροποιημένο φυσικό αέριο από το Κατάρ, την πυρηνική ενέργεια και όλα τα άλλα θέματα, διότι νομίζω ότι οι κυβερνήσεις μας δεν παράγουν πράγματι ενέργεια στις τιμές που θα ήθελαν οι καταναλωτές. Επιδιώκουν τα δικά τους πολιτικά συμφέροντα.
<SPEAKER ID="301" NAME="Jean-Louis Borloo" LANGUAGE="FR">
Κύριε Πρόεδρε, σε αυτό το σημείο υπάρχουν τρεις πληροφορίες. Πραγματικά πιστεύω ότι η εποχή παραγωγής ενέργειας σε ένα μέρος και στη συνέχεια η μεταφορά της και η πώλησή της σε όλο τον κόσμο μας οδήγησε σε μια κατάσταση εδαφικότητας, η οποία δικαιολογημένα αποτέλεσε μέρος της παγκόσμιας οικονομικής κρίσης, διότι υπάρχει η βροχόπτωση που είναι ευεργετική και υπάρχει και η πλημμύρα. Όταν πέφτει ξαφνικά υπερβολική βροχή σε ένα μέρος που δεν μπορεί να την απορροφήσει τότε την ονομάζουμε πλημμύρα και καταστροφή κι αυτό έχει ως συνέπεια την εισροή υπο-προϊόντων και εν τέλει αυτό συσσώρευσε την παροχή χρημάτων που διαχειρίζονται με απίστευτο τρόπο.
<P>
Κύριε Πρόεδρε, κύριε Επίτροπε, κυρίες και κύριοι, η ενέργεια αποτελεί το θέμα του αιώνα. Άκουσα τον κ. Goebbels να ομιλεί μόλις τώρα και εντυπωσιάστηκα από τη συγκινησιακή χροιά του λόγου του. Είμαι της άποψης ότι δεν πρέπει μόνο να μειώσουμε τα επίπεδα κατανάλωσης, αλλά πρέπει επίσης να τα καταστήσουμε τοπικά έτσι ώστε να μην εξαρτιόμαστε από το είδος της περιλαμβανόμενης ενέργειας. Αυτό θα επιφέρει επίσης προβλήματα, όπως συμβαίνει με τον άνθρακα που είναι τοπικός πόρος και πρέπει να λαμβάνεται υπόψη. Επίσης πρέπει να εμποδίσουμε την ανάπτυξη της κερδοσκοπίας, πρέπει να την περιορίσουμε και πρέπει να την καταπολεμήσουμε.
<P>
" συνεδρίαση μεταξύ ΕΕ-ΟΠΕΚ που έλαβε χώρα πριν από ενάμιση μήνα πρότεινε να προσκληθούν ειδικοί προκειμένου να διεξάγουν σημαντική επισκόπηση σε μια προσπάθεια να καταστεί κατανοητό τι συμβαίνει εδώ και λίγο καιρό σε διάφορους τομείς της αγοράς.
<P>
Τότε έχουμε την πρόβλεψη σε μακροπρόθεσμο επίπεδο. " μόνη απάντηση σε ότι αφορά την πρόβλεψη είναι να συμμορφωθούμε με τις αποφάσεις της συνεδρίασης της Τζέντα, δηλαδή ότι η Ευρώπη, πράγμα το οποίο σημαίνει κάθε χώρα της Ευρώπης και η Ευρώπη ως σύνολο πρέπει να προσανατολισθεί προς την ενεργειακή απόδοση και τη μείωση της κατανάλωσης. Εάν καταβάλλουμε έξι έως εννέα εκατομμύρια και εάν ακολουθήσουμε αυτό το μοντέλο, τότε αυτοί που κάνουν τις προβλέψεις σαφέστατα θα έχουν πάντοτε δίκιο.
<P>
Μπορεί να ανακύψει το θέμα σχετικά με ορισμένο σχέδιο δράσης κύριε Επίτροπε, σχετικά με την αύξηση της χρηματοδότησης σε παγκόσμιο επίπεδο για διάφορους τομείς έρευνας. Σε ότι αφορά την ενεργειακή απόδοση, αυτό είναι ένα θέμα στο οποίο βεβαίως θα επανέλθουμε.
<SPEAKER ID="302" NAME="Andris Piebalgs">
Μέλος της Επιτροπής. - Κύριε Πρόεδρε, θα ήθελα πράγματι να σας διαβεβαιώσω ότι οι τιμές του πετρελαίου θα μειωθούν. Ωστόσο, θα ήθελα να επιστήσω την προσοχή στα θέματα που κατά κάποιον τρόπο δώσαμε μικρότερη αξία. Οι αγορές πετρελαίου διασφάλισαν τη φυσική παροχή πετρελαίου, οι αγορές πετρελαίου παρέχουν φυσικές προμήθειες φυσικού αερίου και οι αγορές άνθρακα παρέχουν άνθρακα. Αυτό σημαίνει ότι η αλληλεπίδραση μεταξύ των χρηματοπιστωτικών αγορών και των αγορών πετρελαίου μπορεί να έχει αποτέλεσμα. Δηλαδή δεν χρειάζεται να αμφισβητούμε την αγορά, αλλά πρέπει να αλλάξουμε τον τρόπο με τον οποίο παράγουμε και καταναλώνουμε ενέργεια στο εσωτερικό της Ευρωπαϊκής Ένωσης. Αυτή είναι η πραγματική απάντηση, διότι δεν μπορούμε να ελπίζουμε ότι η αγορά θα καταστεί πιο βολική.
<P>
Υπάρχει η ανάπτυξη. Εάν υπάρχει η ανάπτυξη, τότε υπάρχει μεγαλύτερη ζήτηση για ενεργειακούς πόρους και κανένας από τους υφιστάμενους ενεργειακούς πόρους δεν υπάρχει σε τέτοιες ποσότητες ώστε να μπορούμε να πούμε ότι έχει εξασφαλισθεί η εύκολη πρόσβαση. Οπότε, γι' αυτό το θέμα χρειαζόμαστε μια ιδανική αλλαγή, πρέπει πράγματι να επενδύσουμε σε ενεργειακή απόδοση, σε ανανεώσιμες πηγές ενέργειας, στην έρευνα και την ανάπτυξη: μια νέα επένδυση.
<P>
Αλλά γι' αυτό χρειαζόμαστε χρήματα που προέρχονται από ιδιώτες επενδυτές και από δημόσιους επενδυτές. Κατά συνέπεια, θα μπορούμε να το πράξουμε, μόνο εάν υπάρχει μια πραγματικά λειτουργική αγορά. Μια πραγματικά λειτουργική αγορά σημαίνει ότι όλοι καταβάλλουν το πραγματικό τίμημα προκειμένου να καλύψουν όχι μόνο το κόστος, αλλά επίσης τον τόκο του επενδυτικού κεφαλαίου. Αυτό στο οποίο πρέπει να επικεντρωθούμε -και σχετικά με αυτό το θέμα υπάρχει η νομοθεσία της ΕΕ που έχει θεσπισθεί - είναι οι υποχρεώσεις παροχής υπηρεσίας δημόσιου συμφέροντος που ισχύουν για τα νοικοκυριά και τις μικρομεσαίες επιχειρήσεις που πραγματικά τις χρειάζονται. Ωστόσο, δεν πρέπει να αποκλίνουμε από αυτήν την πορεία.
<P>
Θεωρώ - και το ανέφερα ξανά και ξανά - ότι οι προτάσεις που υποβλήθηκαν στη δεύτερη δέσμη μέτρων είναι σημαντικές για την υλοποίηση αυτής της αλλαγής και για την ενίσχυσή τους θα προσθέσουμε μερικά στοιχεία στη δεύτερη στρατηγική ανασκόπηση στον τομέα της ενέργειας με τους εξής τίτλους: ανάγκες υποδομής και διαφοροποίηση αποθεμάτων ενέργειας, εξωτερικές σχέσεις στον τομέα της ενέργειας, αποθέματα πετρελαίου και φυσικού αερίου και μηχανισμοί διαχείρισης κρίσεων, ενεργειακή απόδοση και βέλτιστη αξιοποίηση των εγχώριων πηγών ενέργειας της ΕΕ.
<P>
Είμαστε σε σωστό δρόμο. Δεν πρέπει να αποκλίνουμε και να νομίσουμε ότι υπάρχει μια μαγική λύση που θα μειώσει άμεσα τις τιμές. Ωστόσο, εάν ακολουθήσουμε αυτόν τον δρόμο, μπορούμε πράγματι να εγγυηθούμε ότι αυτή η γενιά θα έχει αποδοτική, οικονομική καθαρή ενέργεια. Εάν καθυστερήσουμε να προβούμε σε αλλαγές στον τομέα της ενέργειας, τότε, όχι μόνο θα υποστούμε τις συνέπειες, αλλά θα τις υποστούν και οι επόμενες γενιές.
<P>
Κατά συνέπεια, βρισκόμαστε σε αυτό το κρίσιμο στάδιο και, όπως δήλωσε ο Υπουργός, η ενέργεια είναι το κύριο θέμα του αιώνα. Είναι ένα κύριο θέμα, αλλά η κοινή αντίληψη δεν υπάρχει πάντοτε σε σχέση με αυτό. Θεωρούμε ότι έχουμε αυτήν την άμεση λύση που θα αλλάξει τα πάντα. Πρέπει να εξακολουθήσουμε σε αυτήν την πορεία που ξεκινήσαμε με το Κοινοβούλιο και θεωρώ ότι αυτό που έχει σημασία είναι η συνέπεια και ελπίζω ολόψυχα ότι οι νομικές προτάσεις που υποβλήθηκαν θα υιοθετηθούν κατά τη διάρκεια της θητείας του παρόντος Κοινοβουλίου. Είναι σημαντικό: αυτή είναι η καλύτερη απάντηση στις αυξανόμενες τιμές του πετρελαίου.
<SPEAKER ID="303" NAME="Πρόεδρος">
Έλαβα έξι προτάσεις για ένα ψήφισμα σύμφωνα με τον Κανόνα 103(2) του Εσωτερικού Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (Κανόνας 142)
<SPEAKER ID="304" NAME="Ilda Figueiredo  " AFFILIATION="GUE/NGL">
γραπτώς. - (PT) Πρόσφατα διαπιστώσαμε μια πρωτοφανή άνοδο των τιμών των καυσίμων. Αυτό προέκυψε κυρίως από την κερδοσκοπία που διεξήγαγαν οι εταιρείες που είχαν πολύ μεγάλα κέρδη από την κερδοσκοπική αποτίμηση των αποθεμάτων πετρελαίου που αγοράσθηκαν σε χαμηλότερες τιμές.
<P>
Αυτή η σκανδαλώδης άνοδος των τιμών επιδείνωσε τις συνθήκες διαβίωσης του γενικού πληθυσμού, ιδίως τις οικονομικά πιο ασθενείς ομάδες της κοινωνίας και είχε καταστρεπτικές συνέπειες στην οικονομική δραστηριότητα διαφόρων τομέων, όπως οι μεταφορές και άλλες υπηρεσίες, η βιομηχανία, η γεωργία και η αλιεία.
<P>
Ωστόσο, παρά τη σημαντική πτώση των τιμών του αργού πετρελαίου, σε ορισμένες χώρες οι υψηλές τιμές διατηρούνται και τα θύματα είναι οι καταναλωτές. Αυτό θα οδηγήσει στη δημιουργία ενός φόρου από κάθε κράτος μέλος που επιβάλλεται αποκλειστικά στα έκτακτα έσοδα και στα κερδοσκοπικά κέρδη, προκειμένου να τα συμπεριλάβει στα κρατικά ταμεία που μπορούν να βοηθήσουν στην ενίσχυση των τομέων και των ατόμων που πλήττονται περισσότερο από αυτήν την κατάσταση.
<P>
Ωστόσο, οι κύριες αλλαγές πρέπει να είναι διαρθρωτικές, με συγκράτηση της ελευθέρωσης του τομέα της ενέργειας, λαμβάνοντας υπόψη ότι αυτός είναι ένας στρατηγικός τομέας για την ανάπτυξη. Κατά συνέπεια, αυτός ο τομέας πρέπει να κρατικοποιηθεί προκειμένου να διασφαλισθούν οι κρατικές πολιτικές που εξυπηρετούν εθνικά συμφέροντα και τον πληθυσμό στο σύνολό του.
<SPEAKER ID="305" NAME="Urszula Gacek  " AFFILIATION="PPE-DE">
γραπτώς. - Πόσο χρήσιμο είναι το γεγονός ότι το Ευρωπαϊκό Κοινοβούλιο συζητά σχετικά με τις τιμές της ενέργειας καθώς ολοκληρώνεται η θερινή περίοδος. Πολλοί από τους εκλογείς μου παρακολουθούν ήδη το θερμόμετρο με πραγματικό τρόμο. " πτώση της θερμοκρασίας σημαίνει ότι πρέπει να υπολογίσουν εάν μπορούν να αιτιολογήσουν τη λειτουργία της τόσο ακριβής θέρμανσης.
<P>
" ημέρα που έρχεται ο λογαριασμός φυσικού αερίου ή ηλεκτρικού ρεύματος για ένα νοικοκυριό αναμένεται με τρόμο. Δεν είναι μόνο οι πιο οικονομικά ασθενείς οικογένειες που πρέπει να λάβουν την απόφαση ποιες αναγκαίες αγορές θα πρέπει να απαρνηθούν αυτό το φθινόπωρο και αυτόν τον χειμώνα ώστε να έχουν θέρμανση.
<P>
Νοικοκυριά στα οποία κατοικούν μικρά παιδιά ή ηλικιωμένοι πλήττονται ιδιαίτερα έντονα. Αυτοί έχουν τους πιο περιορισμένους προϋπολογισμούς και ταυτόχρονα τη μεγαλύτερη ανάγκη για ενέργεια.
<P>
Κάθε λήψη μέτρου που μειώνει την επιβάρυνση των δαπανών για ενέργεια που εναποτίθεται στα πιο ηλικιωμένα άτομα της κοινωνίας έχει την ολόψυχη υποστήριξή μου.
<P>
Στην πολιτισμένη καρδιά της Ευρώπης, τον 21ο αιώνα μια ζεστή οικία δεν μπορεί να θεωρείται είδος πολυτελείας.
<SPEAKER ID="306" NAME="András Gyürk  " AFFILIATION="PPE-DE">
γραπτώς. - (HU) Τους τελευταίους μήνες, ακριβώς μπροστά στα μάτια μας οι τιμές της ενέργειας αυξήθηκαν όσο ποτέ άλλοτε. Οι απότομα αυξημένες δαπάνες της ενεργειακής κατανάλωσης ενδέχεται να έχουν ιδιαίτερα επιβλαβείς επιπτώσεις για την ανταγωνιστικότητα της Ευρώπης. Επιπλέον, αυτή η εξέλιξη ασκεί έντονες επιδράσεις στα πιο απροστάτευτα στρώματα της κοινωνίας. Το πρόβλημα διογκώνεται από το γεγονός ότι ορισμένες χώρες ελέγχουν τα αποθέματα σε πρώτες ύλες που έχουν διαθέσιμα για πολιτικούς σκοπούς. Γι' αυτούς τους λόγους, η αύξηση των τιμών της ενέργειας έχει καταστεί ένα από τα πιο ευαίσθητα πολιτικά θέματα.
<P>
Παρόλο που ούτε ένα κράτος μέλος δεν μπορεί να γλιτώσει από την επίδραση των αυξήσεων των τιμών, ορισμένες χώρες βρίσκονται σε μια ιδιαίτερα απροστάτευτη κατάσταση. Χάρη στην παρασυρόμενη κατάσταση που επικρατεί, την εσφαλμένη κυβερνητική πολιτική, οι καταναλωτές της Ουγγαρίας αναγκάσθηκαν να δεχθούν για τέσσερεις φορές αύξηση στις τιμές του φυσικού αερίου μόνο το 2008. Γι' αυτόν ακριβώς τον λόγο, η αύξηση στις τιμές της ενέργειας κατέστη μία από τις πιο σημαντικές πηγές κοινωνικής δυσαρέσκειας στην Ουγγαρία.
<P>
Χρειάζονται συντονισμένα και συνεπή μέτρα ώστε οι τιμές να παραμείνουν ελεγχόμενες. Πρέπει να ληφθεί κάθε μέτρο προκειμένου να διασφαλισθεί ότι το σύστημα μακροχρόνιων διεθνών συμφωνιών που καθορίζουν την παροχή ενέργειας χαρακτηρίζεται από διαφάνεια. Επιπλέον, πρέπει να περιορισθεί ο ανταγωνισμός τόσο σε κοινοτικό επίπεδο όσο και σε επίπεδο κρατών μελών, σε συνδυασμό με τη λήψη μέτρων που αποσκοπούν στη βελτίωση στον τομέα της ενεργειακής απόδοσης. " Ευρωπαϊκή Ένωση πρέπει να λάβει πραγματικά μέτρα προκειμένου να προασπίσει σθεναρά αυτές τις θέσεις, κυρίως με την κατασκευή εναλλακτικών οδών μεταφοράς της ενέργειας. Ταυτόχρονα, θεωρούμε ότι πρέπει να συντονίσουμε μέτρα με σκοπό την προστασία των πλέον απροστάτευτων. Πιστεύουμε ότι η αύξηση στις τιμές του ηλεκτρικού ρεύματος μπορεί να μην συναρμόζει με την επιδείνωση των κοινωνικών διαφορών.
<SPEAKER ID="307" NAME="Katrin Saks  " AFFILIATION="PSE">
γραπτώς. - (ET) Είναι σημαντικό ότι αυτόν τον χειμώνα οι κυβερνήσεις των κρατών μελών θα προβούν στη λήψη κάθε δυνατού μέτρου ώστε να στηρίξουν τα άτομα για τα οποία η αύξηση στις τιμές της ενέργειας μπορεί να είναι υπέρογκη. Επίσης, προβλέπονται αυξήσεις τιμών μέχρι 30-40 τοις εκατό στην Εσθονία. Είμαι ιδιαίτερα ανήσυχη σχετικά με την επίδραση που ενδέχεται να έχουν οι αυξημένες τιμές της ενέργειας σε όσους έχουν χαμηλό εισόδημα, στους οικονομικά ασθενέστερους και στις ευπαθείς ομάδες.
<P>
Συμφωνώ εξ ολοκλήρου ότι τα κράτη μέλη πρέπει να λάβουν κατάλληλα μέτρα ώστε να διασφαλίσουν οικονομικά ανεκτές τιμές στον τομέα της ενέργειας. Αυτά τα μέτρα περιλαμβάνουν πλήρη ενίσχυση του εισοδήματος και μειώσεις, καθώς και κίνητρα για τη βελτίωση της ενεργειακής απόδοσης των εγχώριων νοικοκυριών.
<P>
Είμαι επίσης πεπεισμένη ότι τα κράτη μέλη θα πρέπει να προβούν στη σύνταξη σχεδίων δράσης για την καταπολέμηση της ενεργειακής ανεπάρκειας. Κυρίως πρέπει να καθορισθεί η "ενεργειακή ανεπάρκεια". Ο ορισμός της έννοιας θα μας βοηθήσει να εστιάσουμε την προσοχή μας στους στόχους. Πρέπει να γλιτώσουμε τους πάντες από την ανεπάρκεια αγοράς καυσίμων!
<P>
Σε αντίθεση με τη Βρετανία, για παράδειγμα, στην πατρίδα μου στην Εσθονία ο όρος "ενεργειακή ανεπάρκεια" είναι πολύ παράξενος. Είναι ένα χαρακτηριστικό παράδειγμα Ευρωπαϊκού κοινοτικού ιδιώματος το οποίο, είτε είναι σκόπιμο είτε όχι, χρησιμοποιείται αργά αλλά σταθερά. Ωστόσο, πίσω από αυτό υπάρχει μια πολύ ενδιαφέρουσα ιδέα με την οποία πρέπει να εξοικειωθούν οι νομοθέτες.
<P>
" πλήρης ενίσχυση για τους ηλικιωμένους, τις πολυμελείς οικογένειες και τα άτομα με ειδικές ανάγκες που είναι παρόμοια με τα "χειμερινά επιδόματα καυσίμων" ή με τα "επιδόματα ψυχρού καιρού" στη Μεγάλη Βρετανία διαδραματίζουν σημαντικό ρόλο. Κατά την άποψή μου, μέτρα όπως αυτά αποτελούν θαυμάσιο παράδειγμα για άλλους.
<P>
Διεξάγονται πολλές συζητήσεις σχετικά με την εξοικονόμηση, αλλά λαμβάνονται λίγα μέτρα, παρόλο που τα μέτρα θα ήταν ο πιο γρήγορος τρόπος για να αλλάξουν τα πάντα. Όσο πιο καλή μόνωση έχουν τα σπίτια μας και όσο πιο μεγάλη απόδοση ενέργειας έχουν, τόσο πιο λίγα θα πρέπει να δαπανούμε σχετικά με τη συντήρηση της θερμοκρασίας στο εσωτερικό τους. Οι εξοικονομήσεις θα ήταν μεγάλες, διότι στην Εσθονία, για παράδειγμα, τα κτίρια απορροφούν το 40% της πρωτογενούς ενέργειας. Ωστόσο σε αυτό το σημείο δεν πρέπει να βασιζόμαστε στο να αφήνουμε τα πράγματα να επαφίενται στην πρωτοβουλία κάθε ατόμου που νιώθει το κρύο.

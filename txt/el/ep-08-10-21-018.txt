<CHAPTER ID="018">
Επιπτώσεις των αεροπορικών μέτρων ασφαλείας και των σωματικών σαρώσεων στα ανθρώπινα δικαιώματα, την ιδιωτικότητα, την προσωπική αξιοπρέπεια και την προστασία των δεδομένων (συζήτηση)
<SPEAKER ID="507" NAME="Πρόεδρος">
Επόμενο θέμα είναι η συζήτηση για την προφορική ερώτηση προς την Επιτροπή σχετικά με την επίδραση των αεροπορικών μέτρων ασφαλείας και των σωματικών σαρώσεων στα ανθρώπινα δικαίωματα, την ιδιωτικότητα, την προσωπική αξιοπρέπεια και την προστασία των δεδομένων από τον Philip Bradbourn και τον Marco Cappato, εκ μέρους της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων - B6-0478/2008).
<SPEAKER ID="508" NAME="Philip Bradbourn">
συντάκτης. - Κύριε Πρόεδρε, θα ήθελα να εστιάσω την προσοχή του Κοινοβουλίου στην πρόσφατη ανακοίνωση της Επιτροπής για τη χρησιμοποίηση της τεχνολογίας ολόσωμης απεικόνησης στα αεροδρόμια της Ευρώπης από το 2010.
<P>
Θα ήθελα εδώ η Επιτροπή να αποσαφηνίσει και να δικαολογήσει αρκετά θέματα που προέκυψαν στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Το πιο σημαντικό είναι γιατί το βήμα αυτό θεωρείται απλώς ως μια τεχνική αλλαγή στους ήδη υπάρχοντες κανονισμούς για την αεροπορική ασφάλεια και, επομένως, γιατί διαφεύγουν θεμελιώδη ζητήματα προσωπικής ιδιωτικότητας και αξιοπρέπειας από την προσοχή του Κοινοβουλίου.
<P>
" τεχνολογία αυτή έχει τη δυνατότητα - και τονίζω τη δυνατότητα - να αναγκάσει όλους τους επιβάτες των αεροπλάνων να υποβληθούν σε κάτι που θα μπορούσε να θεωρηθεί αναξιοπρεπής μεταχείριση και αυτό σίγουρα δεν αποτελεί μικρό τεχνικό βήμα.
<P>
Αν πρόκειται να δικαιολογήσουμε κάτι τέτοιο στους πολίτες μας, πρέπει πρώτα να ξέρουμε κατ' αρχάς γιατί είναι απαραίτητο. Μήπως οδεύουμε προς το να χρησιμοποιούμε την τεχνολογία απλώς επειδή η τεχνολογία αυτή είναι διαθέσιμη και επίσης σε ποιο βαθμό θα χρησιμοποιηθεί αυτή η τεχνολογία; Μπορώ να κατανοήσω ότι, σε μερικές περιπτώσεις, αυτό θα έπρεπε να αποτελέσει δευτερεύον μέτρο, όταν ένα άτομο δεν δέχεται, για παράδειγμα, τη σωματική έρευνα του προσωπικού ασφαλείας. Ως πρωταρχικό μέτρο σάρωσης όμως, αποτελεί πολύ σοβαρή παραβίαση των βασικών δικαιωμάτων στην ιδιωτικότητα και είναι παραβιαστικό.
<P>
Έχουμε ήδη δει, με τους κανόνες για τα υγρά, ότι βάζουμε τις βάσεις ώστε τα επιπρόσθετα μέτρα ασφαλείας να γίνουν πια κανόνας στα αεροδρόμια. Όσο ενοχλητικοί κι αν είναι αυτοί οι κανόνες για τα υγρά για τους επιβάτες, σίγουρα δεν παραβιάζουν την ιδιωτικότητα τους.
<P>
Κάποιες άλλες σοβαρές ανησυχίες που έχω έχουν να κάνουν με την αποθήκευση των δεδομένων. Όπως καταλαβαίνω η αποθήκευση των εικόνων δεν είναι η αρχική μας πρόθεση, αυτό όμως δεν σημαίνει ότι είναι αδύνατο να γίνει. Συνεπώς, θα μπορούσε η Επιτροπή πρέπει να διευκρινήσει ποια γεγονότα θα μπορούσαν να οδηγήσουν στην αποθήκευση αυτών των δεδομένων και αν (και πώς) θα μπορούσε να οριστεί σήμερα ότι αυτή η πιθανότητα δεν θα χρησιμοποιηθεί, έτσι ώστε να αποκλειστεί τελείως, καθησυχάζοντας έτσι πολλές από τις ανησυχίες των νομιμόφρονων πολιτών;
<P>
Θα ήθελα επίσης να δω κατάλληλη συμβουλευτική προς τις ομάδες χρηστών. Έχουν, όντως γίνει δοκιμές σε αυτά τα μηχανήματα σε κάποια αεροδρόμια - και στη χώρα μου στο αεροδρόμιο Heathrow του Λονδίνου - όμως ακόμα, όπως καταλαβαίνω, τα αποτελέσματα αυτής της διαδικασίας δεν έχουν ,ελετηθεί από τους ειδικούς ή τις αντίστοιχες κοινοβουλευτικές επιτροπές.
<P>
Τέλος, θα ήθελα να ζητήσω από την Επιτροπή να μην ξεκινήσει να πιέζει τους πολίτες ώστε να υποβάλλονται σε μια υποτιμητική διαδικασία χωρίς πρώτα να κατανοήσει τις εύλογες ανησυχίες των αθώων ταξιδιωτών.
<P>
Βέβαια πρέπει να παίρνουμε σοβαρά το θέμα της ασφάλειας, όμως αυτός ο τρόπος συνολικής προσέγγισης της τεχνολογίας εμπεριέχει την πιθανότητα του να μετατρέψει μια εύλογη ανησυχία σχετικά με την ασφάλεια σε αναπόδεκτο αποκαλυπτικό σόου για τις βιομηχανίες του τομέα αυτού.
<SPEAKER ID="509" NAME="Antonio Tajani">
Αντιπρόεδρος της Επιτροπής. - (IT) Κύριε Πρόεδρε, θα ήθελα να ευχαριστήσω το Κοινοβούλιο που μας κατέθεσε αυτή την προφορική ερώτηση, καθώς έτσι μου δίνεται η δυνατότητα να αποσαφηνίσω ένα γεγονός και ένα ζήτημα που θεωρώ σημαντικό. Αναφορικά με τα δικαιώματα των επιβατών - το δικαίωμα τους στην ασφάλεια και επίσης το δικαίωμα τους να μην αναγκάζονται πολλές φορές να περιμένουν σε μακριές σειρές - καθώς και ένα σύστημα ελέγχου που φαινόταν απαρχαιωμένο και όχι πάντα αποτελεσματικό, επικρίναμε όλα αυτά και μάλιστα το έκανα κι εγώ όταν ήμουν μέλος του Κοινοβουλίου. Αντί για αυτό όμως, πρέπει να βάλουμε σαν στόχο τη δημιουργία ενός συστήματος ελέγχου που θα επιτρέπει στους πολίτες να ταξιδεύουν όσο το δυνατό πιο εύκολα και ευχάριστα. Έτσι, πριν λίγες εβδομάδες, ανακοινώσαμε ποια αντικείμενα μπορούν να μεταφέρονται ως χειραποσλευές και ποια όχι.
<P>
Σκοπός αυτής της δράσης που ανέλαβε η Επιτροπή και η Γενική Διεύθυνση Ενέργειας είναι να κινηθούμε προς μια κατεύθυνση ωφέλιμη προς τους πολίτες. Το να προστατεύουμε πάντα τα δικαιώματα των πολιτών είναι μια δέσμευση που έχω αναλάβει και στο παρελθόν σε αυτό το Κοινοβούλιο και την οποία σκοπεύω να συνεχίσω να τιμώ.
<P>
Σκοπός της πρότασης- και θέλω να το δηλώσω πολύ σαφώς, για αυτό και χαίρομαι που το συζητάμε αυτό σήμερα - δεν είναι η απόφαση της Επιτροπής να προσθέσει τις σωματικές σαρώσεις από το 2010. Προφανώς έχει γίνει παρεξήγηση. " Επιτροπή έχει θέσει ένα ερώτημα στο Κοινοβούλιο: θεωρείται ότι θα ήταν χρήσιμο να συζητήσουμε την εφαρμογή και τη χρήση σωματικών σαρώσεων στα αεροδρόμια ως μη υποχρεωτικό σύστημα ελέγχου; Αυτός είναι ο στόχος της πρότασης και αυτό δηλώνεται στο Άρθρο 4(2) του κανονισμού του Ευρωπαϊκού Κοινοβουλίου και του Συμβουλίου για τους κοινούς κανόνες στον τομέας της ασφάλειας της πολιτικής αεροπορίας. Το μέτρο που μελετάται αυτή τη στιγμή με προσοχή από το Ευρωπαϊκό Κοινοβούλιο, σύμφωνα με την επιτροπολογία, περιορίζεται στο να κάνει πρόβλεψη για την πιθανότητα χρησιμοποίησης των σωματικών σαρώσεων ως μέσου για τη διασφάλιση της αεροπορικής ασφάλειας.
<P>
Όσον αφορά το χρονοδιάγραμμα, μόνο αν το Κοινοβούλιο δηλώσει τη συγκατάθεση του και μόνο αν επιβεβαίωσουμε ότι το μέτρο αυτό είναι χρήσιμο και δεν βλάπτει, διαίτερα όσον αφορά την υγεία των πολιτών, θα μπορέσουμε να εκτιμήσουμε αν θα μπορέσουμε τότε να ξεκινήσουμε τη λήψη μιας απόφασης που θα ορίζει υπό ποιες προϋποθέσεις θα μπορούν να χρησιμοποιηθούν αυτές οι τεχνολογίες.
<P>
Όσον αφορά τη διαδικασία, σε ευθυγράμμιση με την επιτροπολογία, στις 4 Σεπτεμβρίου ενημέρωσα τον πρόεδρο της αντίστοιχης κοινοβουλευτικής επιτροπής, η οποία είναι η Επιτροπή Μεταφορών και Τουρισμού. Ο κύριος Costa μου απάντησε με επιστολή στις 26 Σεπτεμβρίου, ζητώντας περισσότερες πληροφορίες, ειδικότερα αναφορικά με τη χρήση σωματικών σαρώσεων και με το πώς η Επιτροπή σκοπεύει να χρησιμοποιήσει τις σωματικές σαρώσεις αν δοθεί θετικό αποτέλεσμα από το Κοινοβούλιο.
<P>
Στην επιστολή, με την οποία απάντησα στον κύριο Costa στις 7 Οκτωβρίου, τόνισα αρκετά σημεία. Το πρώτο ήταν ότι το εν λόγω μέτρο προέβλεπε να χρησιμοποιούνται πιθανώς οι σωματικές σαρώσεις ως συμπληρωματική επιλογή για τον έλεγχο των επιβατών και όχι ως απαραίτητη προϋπόθεση. Με λίγα λόγια, οι επιβάτες θα μπορούσαν να επιλέξουν είτε να υποβληθούν σε σωματική σάρωση, αν κρινόταν κατάλληλο, είτε να υποβληθούν σε χειροκίνητο έλεγχο, όπως γίνεται τώρα.
<P>
Δήλωσα ότι κάποιες πλευρές, και ειδικά η επίδραση στην υγεία και την ιδιωτικότητα των επιβατών, θα πρέπει να αναλυθεί σε περισότερο βάθος πριν υιοθετηθεί οποιοσδήποτε κανονισμός σχετικά με τις σωματικές σαρώσεις. Επιπλέον, θα συμμετείχε και ο Ευρωπαίος Επόπτης Προστασίας Δεδομένων - αυτό είναι ακόμα αυτό που έγραψα στην επιστολή προς τον κύριο Costa στις 7 Οκτωβρίου. Μεταξύ άλλων, ο Επόπτης έχει ήδη προσκληθεί, μαζί με άλλους εθνικούς ειδικούς, ειδικούς του τομέα και τα μέλη του Κοινοβουλίου που ανήκουν στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων και στην Επιτροπή Μεταφορών και Τουρισμού, ώστε να συμμετάσχουν στη συζήτηση που θα γίνει στις 6 Νοεμβρίου, με σκοπό τη μεγαλύτερη διαφάνεια και σίγουρα πριν ληφθεί οποιαδήποτε απόφαση. Αυτή η συνάντηση, που ενδέχεται επίσης να επαναληφθεί, πρόκειται να ορίσει αν υπάρχουν οποιοιδήποτε κίνδυνοι για την υγεία, που είναι και αυτό που περισσότερο με απασχολεί. Πρέπει να γνωρίζουμε αν αυτές οι σωματικές σαρώσεις βλάπτουν την υγεία εκείνων που επιλέγουν να υποβληθούν σε αυτές. Τότε θα αξιολογήσουμε σοβαρά την αποτελεσματικότητα τους και αυτό σημαίνει, βέβαια, ότι θα ακούσουμε προσεκτικά ό,τι σχετίζεται με τα δικαιώματα των πολιτών στην ιδιωτικότητα. Σε αυτό το σημείο, επαναλαμβάνω, ο Ευρωπαίος Επόπτης Προστασίας Δεδομένων θα εισακουστεί και έχω επίσης σκοπό να ακούσω και την Άποψη του Οργανισμού Θεμελιωδών Δικαιωμάτων της Ευρωπαϊκής Ένωσης.
<P>
Πώς θα μπορούσαν να χρησιμοποιηθούν αν το Κοινοβούλιο αποφάσιζε να δώσει το πράσινο φως για να εξετάσουμε την ιδέα των σωματικών σαρώσεων; Κατά τη γνώμη μου, θα χρησιμοποιούνταν μόνο ως μη υποχρεωτικό εργαλείο και, βέβαια, θα έπρεπε πάντα να υπάρχει μια εναλλακτική σε όλες τις καταστάσεις, άρα και στα αεροδρόμια. Έτσι λοιπόν το σύστημα αυτό δεν θα αποτελούσε τη μόνη επιλογή, αλλά μόνο μία πιθανότητα.
<P>
Το δεύτερο είναι ότι εικόνες δεν θα διατηρούνταν, αλλά θα διαγράφονταν αμέσως. Δηλαδή θα έπρεπε να υπάρχει ε'νας τεχνικός μηχανισμός που να εμποδίζει την καταγραφή της εικόνας των ατόμων που αποφασίζουν να υποβληθούν σε σωματική σάρωση. Έτσι η εικόνα θα διαγραφόταν αμέσως και δεν θα καταγραφόταν με κανένα τρόπο - η καταγραφή θα ήταν αδύνατη.
<P>
Το άλλο θέμα έχει να κάνει με την υγεία, την οποία θεωρώ ως προτεραιότητα. στη συζήτηση που θα γίνει στις 6 Νοεμβρίου, θα ζητήσουμε όλους αυτούς που είναι υπεύθυνοι για την αεροπορική ασφάλεια να μας μεταφέρουν τα νέα από τις διάφορες χώρες της Ευρωπαϊκής Ένωσης σχετικά με οποιαδήποτε αναφορά βλάβης που προκάλεσαν οι σωματικές σαρώσεις στην ανθρώπινη υγεία: αυτό σημαίνει πανεπιστημιακές μελέτες, έρευνες από τα διάφορα υπουργεία υγείας ή παρόμοιους φορείς ή στατιστικά από χώρες που χρησιμοποιούν ήδη σωματικές σαρώσεις, ξεκινώντας από το "νωμένο Βασίλειο, για να διαπιστώσουμε αν υπάρχει τέτοιος κίνδυνος.
<P>
Έχοντας πει αυτό, δεν έχω λάβει καμία απόφαση, ούτε σκοπεύω να πιέσω το θέμα σε αυτό το σημείο. Απλώς τονίζω ένα πρόβλημα ώστε να το μελετήσει το Κοινοβούλιο. Θέλουμε να εξετάσουμε αυτή την εναλλακτική, μη υποχρεωτική μορφή διεξαγωγής των ελέγχων στα αεροδρόμια ή όχι; Αυτό είναι το ερώτημα. Αν θέλουμε να εξετάσουμε αυτή την πρόταση, τότε πρέπει να εξακριβώσουμε αν είναι πραγματοποιήσιμη ή με άλλα λόγια αν είναι δυνατή, πρώτον και κύριον όσον αφορά την υγεία, και έπειτα πρέπει να εξετάσουμε τα υπόλοιπα κριτήρια, ξεκινώντας από το σεβασμό για τα ανθρώπινα δικαιώματα.
<P>
Επιπλέον, θα είναι ζωτικής σημασίας για τις κανονιστικές διατάξεις που ενδέχεται να προκύψουν οι χειριστές να είναι μακριά και να μη μπορούν να δουν άμεσα, αλλά και να βρίσκονται σε ειδική κλειστή περιοχή. Με άλλα λόγια, πρέπει να δοθεί κάθε εγγύηση για να εξασφαλίσουμε ότι αυτό το εργαλείο δεν θα γίνει παρεμβατικό, καθώς δεν θα πρέπει να είναι τίποτα περισσότερο από ένα εργαλείο που θα έχει σκοπό να κάνει τα πράγματα πιο εύκολα για τους πολίτες και να τους παρέχει μεγαλύτερη ασφάλεια. Είναι επίσης αλήθεια ότι, από τα δεδομένα που έχουμε στη διάθεση μας, στα αεροδρόμια όπου υπάρχουν οι σωματικές σαρώσεις, η πλειοψηφία των ανθρώπων επιλέγουν να υποβληθούν σε σωματική σάρωση αντί να ελεγχθούν με διαφορετικό τρόπο.
<P>
Αυτά είναι κάποια από τα ζητήματα που θα ήθελα να μελετήσετε. Βέβαια, έχουμε την επιλογή να προβούμε σε ρυθμίσεις, αν το Κοινοβούλιο αποφασίσει να συμφωνήσει στην εξέταση της ιδέας των σωματικών σαρώσεων. Τότε, υπάρχει επίσης και η δυνατότητα πιο βαθειάς μελέτης από το Κοινοβούλιο. " πρόθεση μου είναι, όπως έλεγα πάντα, εν μέρει εξαιτίας της μακράς εμπειρίας μου σε αυτό το Κοινοβούλιο, να συμμετέχει και το Κοινοβούλιο. Για αυτό το λόγο ήμουν πολύ πρόθυμος και χαρούμενος που θα ερχόμουν σε αυτό το Κοινοβούλιο σήμερα για να συζητήσω το θέμα των σωματικών σαρώσεων. Στόχος μου είναι να συμμετέχει και το Κοινοβούλιο και να λάβουμε μια απόφαση μαζί.
<P>
Θέλουμε να υπάρξουν ρυθμίσεις σε επίπεδο Κοινότητας, αν περάσουμε όλα τα στάδια εξέτασης των σωματικών σαρώσεων, ή θέλουμε να αφήσουμε το θέμα αυτό στα κράτη μέλη; Πιστεύω ότι, αν ληφθεί η απόφαση να μελετήσουμε την πιθανότητα των σωματικών σαρώσεων και αν υπήρχε πιθανότητα να τις αποδεχτούμε, θα ήταν δικαιότερο και καλύτερο για τους Ευρωπαίους πολίτες να υπάρχει Κοινοτική νομοθεσία. Πιστεύω ότι αυτό θα παρείχε καλύτερη εγγύηση σε όλους τους πολίτες που επιλέγουν ελεύθερα να υποβληθούν σε ελέγχους ασφαλείας χρησιμοποιώντας τις σωματικές σαρώσεις, ως εναλλακτικό σύστημα αντί για ένα άλλο σύστημα, που θα παρέμενε διαθέσιμο σε όλα τα υπόλοιπα αεροδρόμια, δηλαδή αυτό του χειροκίνητου σωματικού ελέγχου.
<P>
Βεβαίως, κατανοώ ότι όλα τα είδη ελέγχου είναι παρεμβατικά. Για εμένα προσωπικά, η χειροκίνητη έρευνα είναι ενδεχομένως πιο παρεμβατική από ότι έρευνα με σωματική σάρωση. Ο κάθε ένας είναι ελεύθερος να κάνει την επιλογή του. Δεν ζούμε σε έναν τέλειο κόσμο. Δυστυχώς, πρέπει να αντιμετωπίσουμε πολλές δυσάρεστες καταστάσεις. Δυστυχώς, πρέπει να αντιμετωπίσουμε το πρόβλημα της τρομοκρατίας, πρέπει να αντιμετωπίσουμε το πρόβλημα του εγκλήματος, πρέπει να αντιμετωπίσουμε το πρόβλημα της διακίνησης ναρκωτκών, πρέπει να αντιμετωπίσουμε το πρόβλημα της μαφίας και της καμόρα, όλα στη χώρα που γνωρίζω καλύτερα από οποιαδήποτε άλλη, για αυτό και δυστυχώς οι έλεγχοι είναι απαραίτητοι. Πράγματι υπάρχουν συνέπειες, και για τα άτομα, και πρέπει να εξασφαλίσουμε ότι οι συνέπειες αυτές για τα άτομα θα είναι όσο μικρότερες γίνεται, εξασφαλίζοντας ότι δεν θα υπάρχει καμία καταγραφή, καμία σημείωση και καμία παραβίαση της ιδιωτικότητας ή των θεμελιωδών δικαιωμάτων του ανθρώπου.
<P>
Για αυτό το λόγο πιστεύω ότι είναι σωστό να συζητήσουμε αυτό το θέμα. Φυσικά, αφού προσπάθησα να σας εξηγής τους λόγους που έφερα αυτή την πιθανότητα στην προσοχή σας, θα υπακούσω στην επιθυμία του Κοινοβουλίου. Ελπίζω να συζητηθεί, έχοντας σαφώς τα συμφέροντα των πολιτών στο νου μας.
<SPEAKER ID="510" NAME="Luis de Grandes Pascual">
εκ μέρους της Ομάδας PPE-DE. - (ES) Κύριε Πρόεδρε, κύριε Αντι-Πρόεδρε της Επιτροπής και κύριε Επίτροπε Μεταφορών, όλοι γνωρίζουμε τις προσπάθειες σας να ενημερώσετε την Επιτροπή Μεταφορών και Τουρισμού μέσω του προέδρου της, κυρίου Costa, και το περιεχόμενο αυτών των επιστολών. Θα ήθελα να σας ευχαριστήσω θερμά για τις πληροφορίες που δώσατε στο Κοινοβούλιο συνολικά.
<P>
Ωστόσο, πρέπει να επικρίνω το γεγονός ότι το ψήφισμα αυτό παρουσιάζεται τώρα, ενώ η προθεσμία του λήγει στις 10 το πρωί. Αυτό δεν είναι σωστό. Με άλλα λόγια, και με κάθε ειλικρίνια, δεν είναι ούτε το ένα ούτε το άλλο. Ομοίως, πρέπει να πω ότι, παρόλο που υπήρξε ομοφωνία, η επιτροπολογία, ακόμα και υπό αυστηρή επιτήρηση, είναι απολύτως ανεπαρκής για ένα τόσο ευαίσθητο θέμα, όπως οι σωματικές σαρώσεις.
<P>
Κατά τη γνώμη μου, πρέπει να αξιολογήσουμε τις επιπτώσεις στα ανθρώπινα δικαιώματα. Πρέπει επίσης να αξιολογήσουμε, εκ των προτέρων, την επίδραση στην υγεία. Πρέπει να εφαρμόσουμε την αρχή της αναλογικότητας μεταξύ αυτού που προτείνεται και του όφελους που θα επιφέρει.
<P>
Το Κοινοβούλιο αυτό είναι απογοητευμένο με το θέμα των υγρών, και το λέει αυτό κάποιος που συμβούλεψε τα μέλη του Κοινοβουλίου που κατάγονται από την Ισπανία να ψηφίσουν για απόρριψη, γιατί το να κάνουμε παραχωρήσεις, στον αγώνα κατά της τρομοκρατίας, όσον αφορά τη χρησιμότητα ενός μέτρου, μας φαίνεται υπερβολικό. Είναι αλήθεια ότι δώσαμε ψήφο εμπιστοσύνης και αυτό που αναφέρετε στην επιστολή σας είναι επίσης αλήθεια, ότι ούτε καν οι νέοι έλεγχοι που δοκιμάζονται για τα υγρά δεν θα μπορούν πάντα να σταματήσουν όλα τα πιθανά εκρηκτικά υγρά.
<P>
Ωστόσο, η πρόθεση - αν και πρόθυμη - όσον αφορά τις σωματικές σαρώσεις φαίνεται εξαιρετικά ανεπαρκής.
<P>
Είναι αλήθεια ότι μπορεί να μην είναι αναγκαστική και ότι θα μπορεί να χρησιμοποιείται ως επιπρόσθετο εργαλείο - όπως συμβαίνει ήδη - σε περιπτώσεις όπου υπάρχει υποψία για διακίνηση ναρκωτικών, όπου κάτι κρύβεται μέσα στο σώμα, όχι όμως σαν αντικατάσταση ενός απόλυτα λογικού ελέγχου, που μπορεί να είναι πολύ χρήσιμος και αποδεκτός από όλους.
<P>
Σε κάθε περίπτωση, κύριε Αντι-Πρόεδρε, το θέμα πρέπει να υποβληθεί στο Κοινοβούλιο και στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Πρέπει να διατηρηθούν τα θεμελιώδη δικαιώματα και η προσωπική αξιοπρέπεια. Όποια μέτρα υιοθετηθούν στον αγώνα κατά της τρομοκρατίας θα έχουν την υποστήριξη μας, αλλά δεν μπορούν να παρουσιάζονται με τον παλιό τρόπο. Έχω την αίσθηση ότι πρέπει να είμαστε πολύ προσεκτικοί και διακριτικοί με το πώς κάνουμε τις ανακοινώσεις μας για αυτό το θέμα.
<SPEAKER ID="511" NAME="Claudio Fava" LANGUAGE="IT">
Κύριε Πρόεδρε, κυρίες και κύριοι, θα ήθελα κι εγώ να ευχαριστήσω τον Αντι-Πρόεδρο, κύριο Tajani, για κάποιες από τις διευκρινήσεις που έδωσε και θα ήθελα να απαντήσω αμέσως στο αίτημα του. Ρωταέι το Κοινοβούλιο αν θέλει να μελετήσουμε μαζί αυτή την πρόταση: η απάντηση είναι ναι. " προφορική ερώτηση πηγάζει από αυτό το αίτημα μας. Θα θέλαμε να την εξετάσουμε, έχοντας στη διάθεση μας όλες τις απαραίτητηες πληροφορίες για να καταλάβουμε, όπως σωστά θα αναρωτιέστε, αν το εργαλείο αυτό αποτελεί ανάγκη και αν, πάνω από όλα, είναι ασφαλές και σέβεται την ιδιωτικότητα των πολιτών, που είναι προτεραιότητα μας.
<P>
Καλωσορίζουμε την επιστολή που στείλατε στον κύριο Deprez, πρόεδρο της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, στην οποία εκφράζετε μια δέσμευση που θα θέλαμε όλοι να θεωρούμε ως επίσημη δέσμευση. Είναι η δέσμευση να συμβουλευτείτε τον Ευρωπαίο Επόπτη Προστασίας Δεδομένων. " ομάδα μας δεν έχει ακόμα επίσημη θέση σχετικά με το θέμα των σωματικών σαρώσεων: χρειαζόμαστε περισσότερες πληροφορίες και να εξετάσουμε το θέμα πιο εξονυχιστικά. Εν τω μεταξύ, όσον αφορά την υγεία, θα θέλαμε να καταλάβουμε τι είναι αυτό που αποτελεί υπερβολική έκθεση, ειδικά για τους ανθρώπους που ταξιδεύουν συχνά με αεροπλάνο, και στο σημείο αυτό πρέπει να είμαστε σίγουροι ότι οι πληροφορίες θα είναι αξιόπιστες, επειδή για πολλά χρόνια αναγκαστήκαμε να αφήσουμε πίσω τα υγρά, και τώρα ανακαλύπτουμε ότι πιθανότατα ήταν υπερβολική η προφύλαξη και ότι οι πληροφορίες και οι εκτιμήσεις πιθανότατα ήταν αβάσιμες. Χρειαζόμαστε μια αξιολόγηση της αρχής της αναλογικότητας και την πλήρη συμμετοχή του Ευρωπαϊκού Κοινοβουλίου.
<P>
Δεν πιστεύουμε ότι αυτά τα μέτρα μπορούν να θεωρηθούν απλώς ως τεχνικά μέτρα: είναι μέτρα που έχουν άμεση επίδραση στα ανθρώπινα δικαιώματα και την ιδιωτικότητα. Είναι περίπλοκο εγχείρημα να συνδυάσουμε την ασφάλεια, την ιδιωτικότητα και την προστασία της υγείας των επιβατών, αυτή είμαι όμως η ευθύνη που έχει αναλάβει το Κοινοβούλιο και την οποία σας εμπιστεύεται. Ελπίζουμε να μπορέσουμε να λάβουμε αυτές τις πληροφορίες από εσάς και τον Ευρωπαίο Επόπτη Προστασίας Δεδομένων. Χρειαζόμαστε περισσότερα δεδομένα για να μπορούμε να λάβουμε μια σίγουρη απόφαση για το πόσο χρήσιμες είναι οι σωματικές σαρώσεις.
<SPEAKER ID="512" NAME="Marco Cappato">
εκ μέρους της Ομάδας ALDE. - (IT) Κύριε Πρόεδρε, κύριε Tajani, κυρίες και κύριοι, μου φαίνεται ότι το πρόβλημα εδώ είναι κυρίως διαδικαστικό και όχι πρόβλημα επί της ουσίας του θέματος, καθώς για αυτήν σαφώς δεν θα ήταν δύσκολο να πετύχουμε μια συμφωνία. Με άλλα λόγια, είναι σαφές, όσον αφορά την ουσία, ότι οποιοδήποτε εργαλείο ασφάλειας πρέπει να εξετάζεται σε σχέση με την ασφάλεια και την ιδιωτικότητα των πολιτών και την αποτελεσματικότητα του ίδιου του μέτρου, την αναλογία κόστους-όφελους - πόσο κοστίζουν τα μηχανήματα, γιατί κι αυτό αποτελεί πρόβλημα - και πιστεύω ότι αυτή θα είναι η πιο ευαίσθητη πλευρά.
<P>
Στην πραγματικότητα, οι τεχνολογίες αυτές είναι συνήθως εύκολο να αποφευχθούν από καλά οργανωμένες τρομοκρατικές ομάδες, έχουν, ωστόσο, επιπτώσεις στους πολίτες. Αυτό ισχύει για τα αποτυπώματα, για την αποθήκευση της τηλεφωνική κίνησης και των υποκλοπών - οι καλά οργανωμένες ομάδες δεν φοβούνται αυτούς τους ελέγχους, από την άλλη πλευρά όμως οι έλεγχοι αυτοί γίνονται μαζικοί έλεγχοι για δεκάδες εκατομμύρια ατόμων. Πιστεύω, λοιπόν, ότι συμφωνούμε πως ένα τέτοιο εργαλείο μπορεί να πάρει το πράσινο φως από την Ευρωπαϊκή Ένωση μόνο μετά από μια λεπτομερή ανάλυση όλων αυτών των πλευρών και μόνο αφού μια τέτοια ανάλυση καταλήξει σε μια θετική γνώμη για όλες αυτές τις πλευρές.
<P>
Όσον αφορά τη διαδικασία, μας έχει δοθεί ένα έγγραφο, το οποίο στο μέρος Α του παραρτήματος του εγγράφου 1258 έχει τον τίτλο "επιτρέπεται η σάρωση". Ίσως ήταν ο τίτλος που μας έκανε να σημάνουμε συναγερμό, αντίδραση που μπορεί να ήταν υπερβολική, όσον αφορά τη διαδικασία, εξαιτίας του νοήματος της λέξης "επιτρέπεται". Αυτό που ζητάμε είναι να επιτρέπεται μόνο αφού γίνει μια τεχνική αξιολόγηση και ληφθεί, συνεπώς, μια απολύτως πολιτική απόφαση. Αυτό είναι το μήνυμα πίσω από το αυριανό ψήφισμα.
<P>
Στο σημείο εκείνο, θα είναι στο χέρι σας, έπειτα από την πολιτική δέσμευση που αναλάβατε, να βρείτε τον τεχνικό δρόμο από τον οποίο θα επιτύχετε αυτό το σκοπό και το Κοινοβούλιο θα είναι ένας καλός συνεργάτης.
<SPEAKER ID="513" NAME="Eva Lichtenberger">
εκ μέρους της Ομάδας Verts/ALE. - (DE) Κύριε Πρόεδρε, Επίτροπε, κυρίες και κύριοι, στην Επιτροπή Μεταφορών και Τουρισμού συζήτασαμε το ενδεχόμενο εξέτασης αυτών των μηχανημάτων, έπειτα από την οποία λάβαμε τις πρώτες φωτογραφίες που μας έδειξαν πώς θα είναι οι εικόνες αυτές. Έγινε τότε σαφές ότι η πρόταση θα πρέπει να καταρρεύσει σε ένα τεχνικό επιχείρημα. Όπως λέω, δεν θα ήθελα να αναφερθώ με περισσότερη λεπτομέρεια σε αυτό το θέμα τώρα, όμως δεν έχει υπάρξει καμία αξιολόγηση των επιδράσεων, όπως υπήρξε για παράδειγμα στην περίπτωση των κατόπτρων οπισθοπορείας για τα φορτηγά, όπου ρωτήθηκαν σχεδόν όλοι ανάδοχοι στην Ευρώπη αν συμφωνούσαν με το να υπάρξουν κάτοπτρα οπισθοπορείας. Σε ένα θέμα όπως αυτό, που είναι τόσο σημαντικό, δεν ειπώθηκε τίποτα. Δεν κρίθηκε απαραίτητο.
<P>
Οι εικόνες που είδαμε μοιάζουν με λίγο θολές ασπρόμαυρες φωτογραφίες γυμνών σωμάτων. Είναι απολύτως ξεκάθαρο. Σίγουρα δεν είναι πολύ σεμνότυφο εκ μέρους μου, αν σας πω σήμερα ότι έχω τις επιφυλάξεις μου για αυτή την πλευρά, καθώς η εικόνα ενός γυμνού σώματος είναι ένα πολύ προσωπικό θέμα, και θέλω οι άνθρωποι να έχουν μια ευκαιρία να αποφασίζουν αν θέλουν κάποιοι άλλοι να τους βλέπουν γυμνούς ή όχι. Μας λένε ότι όλα θα γίνουν, βέβαια, σε εθελοντική βάση. Ναι, δεν είναι η πρώτη φορά που ακούμε κάτι τέτοιο. Όποιος αρνηθεί να αποδεχτεί αυτό το σύστημα, αντιμετωπίζει τις υποψίες των υπολοίπων. Το επόμενο βήμα θα είναι η καταναγκαστική θέσπιση του. Όσο για το επόμενο βήμα μετά από αυτό, φοβάμαι να σκεφτώ ποιο θα είναι.
<P>
Πιστεύω ότι αυτή είναι πραγματικά μια προσέγγιση που δεν μπορεί να επιτραπεί ως έχει αυτή τη στιγμή. Σε λίγα χρόνια θα είναι υποχρεωτικό, καθώς το προσωπικό ασφαλείας έχει ήδη βρει επιχειρήματα υπέρ αυτών των διακανονισμών. Επιπλέον, το επόμενο βήμα μετά από αυτό θα είναι σίγουρα η παρακράτηση δεδομένων, ακόμα κι αν την απορρίπτουμε τώρα. Γνωρίζουμε, όμως, ό,τι μπορέί να κάνει το προσωπικό ασφαλείας τεχνικά θα το κάνει με το πέρασμα του χρόνου.
<P>
Επίτροπε, το μόνο που πετυχαίνει η Ευρωπαϊκή Ένωση με αυτόν τον τρόπο είναι να γίνεται ακόμα πιο ανεπιθύμητη και να πέφτει ακόμα περισσότερο στην υπόληψη της κοινής γνώμης. Κι αυτό γιατί τα κράτη μέλη θα κατηγορήσουν την Ευρωπαϊκή Ένωση και δεν θα αναλάβουν την ευθύνη για τη θέσπιση αυτού του νέου συστήματος.
<SPEAKER ID="514" NAME="Giusto Catania" LANGUAGE="IT">
Κύριε Πρόεδρε, κυρίες και κύριοι, θα ήθελα κι εγώ να ευχαριστήσω τον κύριο Tajani και να κάνω λίγα σχόλια. Το πρώτο είναι ότι τα τελευταία χρόνια τα αεροδρόμια είναι οι χώροι όπου η εμμονή με την "ασφάλεια" βρίσκει τη μεγαλύτερη εφαρμογή της. Αυτή η πρόταση και η πρόταση PNR έχουν κάτι κοινό, με την αδιάκριτη αντιμετώπιση των δεδομένων των αεροπορικών επιβατών και τους κανονισμούς για τα υγρά, οι οποίοι θεσπίστηκαν μετά από μια υποτιθέμενη επίθεση δύο χρόνια πριν, αλλά ανακαλύψαμε μετά, αφού θεσπίστηκε ο κανοσνιμός, ότι όλοι οι ύποπτοι για τρομοκρατική ενέργεια αθωώθηκαν.
<P>
" σωματική σάρωση είναι το τελευταίο οχυρό σε αυτό το σύγχρονο βασανις'τηριο, όπως το περιγράφει ο Stefano Rodotà. " μανία απόκτησης ακόμα περισσότερων πληροφοριών που θα μπορούσαν να χρησιμεύσουν στον αγώνα κατά της τρομοκρατίας ενθαρρύνει μια απολυταρχική ερμηνεία του κράτους δικαίου. Υπάρχει ξεκάθαρη παραβίαση της ιδιωτικότητας, των ανθρωπίνων δικαιωμάτων και της προσωπικής αξιοπρέπειας. " νέα απαίτηση για ολικό έλεγχο αναπαράγει το μηχανισμό κοινωνικού ελέγχου. Ο μηχανισμός λέγχου μιας "φυλακής μαζικής εποπτείας" αναπτύσσεται μέσα στην κοινωνία, έτσι ώστε όλοι οι πολίτες σταδιακά να μετατρέπονται σε υπόπτους που πρέπει να παρακολουθούνται.
<P>
η δημιουργία αυτών των θεσμών είναι μια επιβεβαίωση των θεωριών του Φουκώ και η σωματική σάρωση φαίνεται σαν μια σελίδα βγαλμένη από το βιβλίο Επιτήρηση και Τιμωρία. Δεν είναι τυχαίο ότι ο βασικός φορέας αυτής της στρατηγικής είναι το σώμα: Ο Φουκώ λέει ότι μέσω της πολιτικής τεχνολογίας του σώματος μπορούμε να διαβάσουμε την κοινή ιστορία των σχέσων ισχύος. Έτσι, για αυτούς τους λόγους και σε αυτό το πλαίσιο, ο απολυταρχικός χαρακτήρας της σωματικής σάρωσης είναι εμφανής, και για αυτούς τους πολιτικούς και φιλοσοφικούς λόγους δεν είναι, κατά τη γνώμη μου, αποδεκτό να υποβάλλουμε τα σώματα μας σε αυτό το εργαλείο, το οποίο είναι ακόμα μια δεσποτική επίδειξη τεχνολογικής δύναμης.
<SPEAKER ID="515" NAME="Saïd El Khadraoui" AFFILIATION="PSE">
(NL) Κύριε Πρόεδρε, Επίτροπε, κυρίες και κύριοι, είμαστε υπέρ μιας ευρωπαϊκής προσέγγισης. Ας μην υπάρχει καμία αμφιβολία για αυτό. Πρέπει επίσης να είναι σαφές ότι εφόσον η εξουσία για τη λήψη μιας απόφασης μεταβιβάζεται από τα κράτη μέλη στην Ευρώπη, το Ευρωπαϊκό Κοινοβούλιο θα πρέπει επίσης να έχει πολύ μεγαλύτερη εξουσία να λαμβάνει αποφάσεις και να διενεργεί επιθεωρήσεις στον εν λόγω τομέα. Στην πραγματικότητα, αυτό ακριβώς συμφωνήσαμε λίγους μήνες πριν με τον κανονισμό που τροποποιήθηκε.
<P>
Σήμερα, έχουμε το πρώτο μέτρο που πρέπει να εξετάσουμε. Υπ'ραχουν δύο σημαντικές πλευρές εδώ. Πρώτον, έχουμε την κατάργηση της απαγόρευσης των υγρών από τον Απρίλιο του 2010, η οποία είναι πολύ θετική, αν και θα θέλαμε να εφαρμοστεί πολύ νωρίτερα.
<P>
" δεύτερη είναι η εισαγωγή της περιβόητης σωματικής σάρωσης στον κατάλογο των πιθανών μεθόδων σάρωσης. Όσον αφορά αυτό, αναφέρατε ότι ήδη γίνονται δοκιμές σε κάποια αεροδρόμια, μεταξύ αυτών στο Σίπχολ και στο Χίθροου, και ότι χρειάζονται ευρωπαϊκές συμφωνίες.
<P>
Όπως το καταλαβαίνω εγώ, τα εν λόγω κράτη μέλη δεν μπορούν να συνεχίσουν να κάνουν τις δοκιμές, αν δεν θεσπίσουμε κανονισμούς για αυτυό το θέμα σε ευρωπαϊκό επίπεδο. Το όλο θέμα καταλήγει σε ένα φαύλο κύκλο. Πιστεύω ότι εμείς, ως Ευρωπαϊκό Κοινοβούλιο, πρέπει να το μελετήσουμε σοβαρά και ότι, πριν δώσουμε το πράσινο φως, χρειαζόμαστε μια λεπτομερή απάντηση σε κάποιες ερωτήσεις που τέθηκαν εδώ και αλλού.
<P>
Έχετε ήδη απαντήσει σε κάποιο βαθμό, πράγμα που μου δίνει μεγάλη ικανοποίηση, όμως πιστεύω ότι πρέπει να είμαστε πιο συστηματικοί όσον αφορά την ιδιωτικότητα, κάτι που αναφέρθηκε ήδη, καθώς και όσον αφορά τις επιδράσεις. Ποια είναι τα οφέλη του νέου συστήματος σε σχέση με τις ήδη υπάρχουσε μεθόδους σάρωσης; Περιμένουμε μια απάντηση από εσάς για αυτή την ερώτηση και για άλλες ερωτήσεις, με ένα τρόπο δομημένο, και αν οι απαντήσεις είναι ικανοποιητικές, τότε θα είμαστε σε θέση να δώσουμε το πράσινο φως σε ένα μεταγενέστερο στάδιο.
<SPEAKER ID="516" NAME="Ignasi Guardans Cambó" AFFILIATION="ALDE">
(ES) Κύριε Πρόεδρε, Επίτροπε, δεν είμαστε εδώ απόψε για να συζητήσουμε για τα τεχνικά μέτρα που σχετίζονται με τις μεταφορές, ούτε για τον αν ένα μηχάνημα είναι φτηνότερο ή αποδοτικότερο από ένα άλλο όσον αφορά τους ελέγχους ασφαλείας.
<P>
Ανοίξαμε αυτή τη συζήτηση γιατί αυτό που συζητάμε εδώ είναι ένα ζήτημα σχετικό με τα θεμελιώδη δικαιώματα, το δικαίωμα στην ιδιωτικότητα και την πιθανότητα η ανεύθυνη, γραφειοκρατική και μη ελεγχόμενη εγκατάσταση ενός μηχανήματος να αποτελεί σοβαρή παραβίαση των δικαιωμάτων των επιβατών.
<P>
Συνεπώς, απαιτούμε να μην ληφθεί καμία απόφαση για αυτό το θέμα χωρίς πρώτα να εξετάσουμε τις επιδράσεις του, χωρίς να συμβουλευτούμε τον Ευρωπαίο Επόπτη Προστασίας Δεδομένων, χωρίς να θεσπίσουμε ένα νομικό πλαίσιο που θα ορίζει ποιος έχει την εξουσία να μας βλέπει γυμνούς και σε ποιες περιστάσεις και χωρίς να επιβεβαιώσουμε το πώς μπορούμε στην πράξη να εγγυηθούμε ότι η χρήση του σε κάθε αεροδρόμιο θα είναι ελεύθερη και εθελοντική και δεν θα επιβάλλεται από τους υπαλλήλους που εργάζονται εκεί. Σας παρακαλούμε να μας πείτε ποιος θα κρατάει αυτές τις ιδιωτικές εικόνες του σώματος μας.
<P>
Εγώ ο ίδιος συμμετείχα στις εργασίες του ισπανικού δικαίου για την τοποθέτηση καμερών κλειστού κυκλώματος τηελόρασης σε δημόσια μέρη. Είναι κάτι που έγινε νόμος στην περίπτωση της Ισπανίας. Υπερασπίστηκα τη χρησιμότητα του συστήματος, αλλά με τον όρο των πλήρων εγγυήσεων. Αυτές οι εγγυήσεις δεν δόθηκαν σε αυτή την περίπτωση και, μέχρι να δοθούν, το να δεχτούμε αυτή την πρόταση μέσω της επιτροπολογίας, Επίτροπε, ισοδυναμεί απλώς με άσκηση καταχρηστικής εξουσίας.
<SPEAKER ID="517" NAME="Willy Meyer Pleite" AFFILIATION="GUE/NGL">
(ES) Κύριε Πρόεδρε, Επίτροπε, όπως λέμε στην Ισπανία, 'llueve sobre mojado', που σημαίνει "δεν βρέχει, αλλά ψιχαλίζει". Μέχρι πολύ πρόσφατα, ένα μέρος του Κανονισμού για την Ασφάλεια ήταν απόρρητο. Αυτή η μυστικότητα, αυτή η έλλειψη διαφάνειας, προκάλεσε σοβαρές προκαταλήψεις στους πολίτες μας, που δεν ήξεραν τι να περιμένουν. Τώρα γυρίζουμε τη βίδα ακόμα πιο βαθειά, μέσω μιας εντελώς ακατάλληλης διαδικασίας, που δεν λαμβάνει υπόψη τις απόψεις του Κοινοβουλίου. Ωστόσο, το θέμα δεν είναι μόνο να συμμετάσχει το Κοινοβούλιο, αλλά και να ανοίξουμε μια δημόσια συζήτηση με τους πολίτες μας, μια για πάντα, ώστε να μπορούν να μας πουν την άποψη τους. Στην πραγματικότητα, έχουμε φτάσει σε μια γραμμή πέρα από την οποία μπορεί να διακυβευτεί το δικαίωμα στην ιδιωτικότητα, την προστασία των δεδομένων και την προσωπική αξιοπρέπεια.
<P>
Ως αποτέλεσμα, το Κοινοβούλιο αυτό απαιτεί να αναλάβουμε ηγετικό ρόλο ως εκπρόσωποι των πολιτών μας και να κάνουμε αυτή τη συζήτηση, μια για πάντα, καθώς όλα τα ζητήματα που περιστρέφονται γύρω από αυτή τη γραμμή που δεν πρέπει να περάσουμε, δηλαδή το δικαίωμα στην ιδιωτικότητα, την προστασία των δεδομένων και την προσωπική αξιοπρέπεια, πρέπει να επιλυθούν.
<P>
Αμφισβητούμε την αποτελεσματικότητα, την αναγκαιότητα και την αναλογικότητα αυτού του μέτρου. Κατά συνέπεια, πιστεύουμε ότι πρέπει να συζητηθεί επισήμως από την ολομέλεια αυτού του Κοινοβουλίου - και όχι μέσω της διαδικασίας της επιτροπολογίας - και φυσικά πρέπει να ανοίξει ένας δημόσιος διάλογος με τους ανθρώπους της Ευρώπης, οι οποίοι είναι, τελικά, αυτοί που θα υποβληθούν στους ελέγχους - όπως ήδη συμβαίνει - σε όλα τα αεροδρόμια της Ευρωπαϊκής Ένωσης.
<SPEAKER ID="518" NAME="Javier Moreno Sánchez" AFFILIATION="PSE">
(ES) Κύριε Πρόεδρε, η χρήση σωματικών σαρώσεων στα αεροδρόμια είναι ένα ευαίσθητο θέμα που επηρεάζει άμεσα την ασφάλεια και την ιδιωτικότητα των πολιτών.
<P>
Οι πολίτες μας απαιτούν διαφάνεια σε ένα τόσο λεπτό θέμα όσο αυτό και εμείς, με τη σειρά μας, ζητάμε διαφάνεια από την Επιτροπή.
<P>
Δεν είναι απλώς ένα τεχνικό θέμα που μπορεί να επιλυθεί χρησιμοποιώντας τη διαδικασία της επιτροπολογίας. Αν χρησιμοποιήσουμε αυτή την προσέγγιση, τότε θα λείπει η νομιμότητα και η δημοκρατική επιτήρηση. Οι πολίτες πρέπει να είναι πλήρως ενημερωμένοι για αυτά τα μέτρα που τους επηρεάζουν άμεσα. Δεν μπορούμε να επιτρέψουμε στην έλλειψη διαφάνειας που χαρακτηρίζει τα πρόσφατα μέτρα αεροπορικής ασφάλειας να ισχύσει για άλλη μια φορά.
<P>
Προφανώς, σε αυτό το Κοινοβούλιο είμαστε υπέρ των μέτρων που εγγυώνται μεγαλύτερη ασφάλεια στα ταξίδια και διευκολύνουν τους γρήγορους ελέγχους στα αεροδρόμια. Ωστόσο, υπεράνω όλων, είμαστε υπέρ της διασφάλισης της προστασίας της υγείας και της ιδιωτικότητας.
<P>
Θέλουμε μια τεχνολογία που θα σέβεται την υγεία και την ιδιωτικότητα και που δεν θα προκαλεί περισσότερα προβλήματα από αυτά που προσπαθεί να προλάβει.
<P>
Για αυτό το λόγο, όπως ειπώθηκε, πρέπει πρώτα να γίνουν ιατρικές και επιστημονικές μελέτες για τις άμεσες συνέπειες των χιλιοστομετρικών κυμάτων στην υγεία των επιβατών και, ειδικότερα, στην υγεία των πιο ευπαθών επιβατών, δηλαδή των εγκύων, των παιδιών, των ασθενών, των ηλικιωμένων και των ατόμων με ειδικές ανάγκες.
<P>
Όσον αφορά την αποκόμιση και την επεξεργασία αυτών των εικόνων, τι προτείνει η Επιτροπή για να εγγυηθεί την εμπιστευτικότητα και την ιδιωτικότητα; Όπως είπατε, είναι πολύ σημαντικό οι εικόνες αυτές να διαγράφονται αμέσως και να μην υπάρχει πιθανότητα να εκτυπωθούν, να αποθηκευτούν ή να μεταδοθούν.
<P>
Κύριε Tajani, θα μπορούν οι επιβάτες να επιλέξουν ή θα αναγκαστούν να απορρίψουν την πιθανότητα να υποβληθούν σε σαρώσεις; Σαφώς δεν είναι το ίδιο πράγμα. Γίνεται σχεδιασμός για ειδική εκπαίδευση του προσωπικού ασφαλείας που θα χειρίζεται αυτή την τεχνολογία; Έχει εκτιμηθεί η αναλογία κόστους οφέλους και η αναλογικότητα της τεχνολογίας που θα χρησιμοποιηθεί ως επιλογή;
<P>
Επίτροπε, κυρίες και κύριοι, ο σκοπός μας είναι σαφής. Πρέπει να διασφαλίσουμε ότι θα παρασχεθούν πληροφορίες στον κόσμο και ότο όλα τα αεροπορικά μέτρα ασφαλείας θα σέβονται τα θεμελιώδη δικαιώματα και θα ισχύουν εξίσου σε όλα τα αεροδρόμια.
<P>
" χρήση αυτής της νέας τεχνολογίας δεν μπορεί να ισούται με ακόμα ένα γύρισμα της βίδας προς ένα μεγαλύτερο βαθμό ασφάλειας σε βάρος των ανθρωπίνων δικαιωμάτων. Είναι ζήτημα ισορροπίας.
<SPEAKER ID="519" NAME="Adina-Ioana Vălean" AFFILIATION="ALDE">
Κύριε Πρόεδρε, επιτρέψτε μου να το θέσω σαφώς. Δεσμεύομαι να συμμετάσχω στον αγώνα κατά της τρομοκρατίας και στη διασφάλιση της ασφάλειας όλων των πολιτών, αλλά δεν πρόκειται να εξηγήσω στους εκλογείς μου πώς 11 μέλη του Ευρωπαϊκού Κοινοβουλίου αποφάσισαν, σε μια σκοτεινή γραφειοκρατική διαδικασία, να επιτρέψουν τις σωματικές σαρώσεις στα ευρωπαϊκά αεροδρόμια, που θα τους έδειχναν γυμνούς.
<P>
Όλη η διαδικασία της επιτροπολογίας είναι ακόμα ένα παράδειγμα του πώς μπορούμε να ωθήσουμε τους Ευρωπαίους πολίτες προς τον ευρω-σκεπτικισμό. Το επιχείρημα της Επιτροπής - αλλά και των δημιουργών αυτής της τεχνολογίας - είναι ότι οι σωματικές σαρώσεις έχουν σκοπό να αποτελέσουν μια εναλλακτική λύση αντί των σωματικών ερευνών. Τη στιγμή, όμως που θα επιτρέψουμε αυτή την τεχνολογία, δεν θα έχουμε καμία εγγύηση ότι δεν θα χρησιμοποιηθεί ως πρωταρχικό μέσο σάρωσης. Όλοι ξέρουμε από την εμπειρία μας στα αεροδρόμια ότι κάποια από αυτά διενεργούν καταναγκαστικούς σωματικούς ελέγχους. Επομένως, το θέμα είναι αν θα επιτρέψουμε τις σωματικές σαρώσεις ή όχι. Ίσως πρέπει να τις απαγορέψουμε.
<P>
Ζητώ, λοιπόν, από την Επιτροπή να αναβάλει αυτή τη διαδικασία, που μας έβαλε σε μια χαώδη κατάσταση. Πρέπει να κάνουμε έναν μεγάλο δημοκρατικό διάλογο, στον οποίο θα συμμετάσχει το Κοινοβούλιο και ο Ευρωπαίος Επόπτης Προστασίας Δεδομένων. Αυτή η τεχνολογία είναι παρεμβατική και πρέπει να εξετάσουμε προσεκτικά θέματα όπως η ιδιωτικότητα, η αναλογικότητα και η αποτελεσματικότητα.
<SPEAKER ID="520" NAME="Inés Ayala Sender" AFFILIATION="PSE">
(ES) Κύριε Πρόεδρε, όπως έχει φανεί σε πολλές περιπτώσεις, η Επιτροπή Μεταφορών και Τουρισμού είναι υπέρ της μέγιστης ασφάλειας με τη λιγότερη δυνατή ενόχληση των επιβατών και των ταξιδιωτών. Κατ' αρχήν, λοιπόν, συμφωνούμε με τη μείωση της ενόχλησης εις βάρος των επιβατών και με την ταυτόχρονη διατήρηση ενός υψηλού επιπέδου αλέγχων και ασφάλειας.
<P>
Στην περίπτωση των υγρών, το Κοινοβούλιο έχει ήδη προτείνει την εναλλακτική λύση των σαρώσεων, ειδικά για να αποφευχθούν αυτές οι δυσκολίες. Είναι αλήθεια ότι η πρόοδος στην τεχνολογία πρέπει να κάνει αυτή τη διαδικασία ευκολότερη.
<P>
Στην περίπτωση των σωματικών σαρώσεων, ίσως σκεφτείτε ότι υπάρχει ανάγκη μεγαλύτερης διακριτικότητας στις σωματικές έρευνες και ότι ένα μηχάνημα μπορεί να κάνει τα πράγματα ευκολότερα και ειδικότερα να αποφύγει εκείνες τις εξαιρετικές περιπτώσεις όπου μια επιφανειακή σωματική έρευνα μόνο δεν είναι επαρκής.
<P>
Ωστόσο, συμφωνώ απολύτως, όπως πρότεινεη Επιτροπή Μεταφορών, ότι είναι ανάγκη να ληφθούν όλες οι προφυλάξεις, για να εγγυηθούμε στους επιβάτες και στους Ευρωπαίους πολίτες απόλυτη ασφάλεια σε σχέση με την εφαρμογή αυτής της τεχνολογίας, αν εφαρμοστεί, και να μας δώσουν θετικά αποτελέσματα οι έρευνες και οι δοκιμές που γίνονται αυτή τη στιγμή - οι οποίες είναι απλώς έρευνες και δοκιμές. Οι σαρώσεις αυτές δεν πρέπει να είναι επιβλαβείς για την υγεία με κανένα τρόπο, δεν πρέπει να παραβιάζουν την ιδιωτικότητα του ατόμου, δεν πρέπει να εξαυτελίζουν τους ανθρώπους και τα δεδομένα και οι εικόνες που συλλέγονται πρέπει να συμφωνούν με την προστασία των δεδομένων.
<SPEAKER ID="521" NAME="Colm Burke" AFFILIATION="PPE-DE">
Κύριε Πρόεδρε, θα είμαι πολύ σύντομος. Θέλω να κάνω μόνο δύο σχόλια. Πιστεύω ότι δεν πρέπει να κλείσουμε όλες τις πόρτες σε αυτό το θέμα. Για παράδειγμα, σε μια δοκιμή στο αεροδρόμιο Χίθροου του Λονδίνου που διήρκησε τέσσερα χρόνια, το 98% των ανθρώπων επέλεξε να υποβληθεί σε σωματική σάρωση αντί για τη συνήθη σωματική έρευνα. Αυτό σαφώς αποτελεί μια ψήφο εμπιστοσύνης στην τεχνολογία. Αυξάνει επίσης την ασφάλεια. Ξέρω πως κάποιοι άλλοι διαφώνησαν με αυτό σήμερα, αλλά αυξάνει την ασφάλεια, καθώς μπορεί να ανιχνεύσει τα κεραμικά και πλαστικά όπλα, τα οποία δεν ανιχνεύονται από τους συνήθεις ανιχνευτές μετάλλου.
<P>
Το δεύτερο σχόλιο που θέλω να κάνω έχει να κάνει με τους ανθρώπους που έχουν μεταλλικά εμφυτεύματα στο σώμα τους, ως αποτέλεσμα τραυματισμών ή ειδικών αναγκών. Υποφέρουν από συνεχή εξευτελισμό, καθώς πάντα τους ζητούν να φύγουν από τη σειρά και να υποβληθούν σε επιπρόσθετες έρευνες. Προτείνω ένα σύστημα που θα τους δίνει ειδικά διαβατήρια για να μην υποβάλλονται σε αυτόν τον εξευτελισμό σε τακτή βάση. Ζητώ από την Επιτροπή να μελετήσει αυτό το πρόβλημα, καθώς αποτελεί ένα τρεάστιο πρόβλημα αυτή τη στιγμή για τους ανθρώπους που έχουν υποστεί σωματικό τραυματισμό και έχουν εμφύτευμα. Ζωτώ να το μελετήσετε.
<SPEAKER ID="522" NAME="Silvia-Adriana Ţicău" AFFILIATION="PSE">
(RO) Συμπεραίνω ότι η ασφάλεια των επιβατών στον αεροπορικό τομέα είναι ζωτικής σημασίας. Ωστόσο, η σωματική σάρωση σημαίνει ότι θα αποκομίζονται λεπτομερείς εικόνες του ανθρώπινου σώματος. Οι εικόνες αυτές αποτελούν παραβίαση της ιδιωτικότητας του ατόμου. Θα ήθελα να αναφερθώ στις συνθήκες όπου πρόκειται να χρησιμοποιηθούν αυτές οι εικόνες.
<P>
Επίτροπε, καταλαβαίνουμε ότι οι εικόνες δεν θα αποθηκεύονται. Ωστόσο, θα χρησιμοποιούνται σύμφωνα με τις προϋποθέσεις που ορίζονται από τη νομοθεσία προστασίας δεδομένων; Ποια μέτρα σκοπεύετε να πάρετε για να διασφαλίσετε ότι το προσωπικό που θα χρησιμοποιεί τις σαρώσεις θα γνωρίζει και θα σέβεται τη νομοθεσία για την προστασία των δεδομένων; Επίτροπε, ακόμα και στις περιστάσεις όπου οι επιβάτες δίνουν τη συγκατάθεση τους για τη χρήση των σαρώσεων, θα ήθελα να έχουμε την εγγύηση ότι οι εικονες που θα αποκομίζονται, θα διαγράφονται. Δυστυχώς, θα χρειαστούν κάποια χρόνια για να μάθουμε τις επιπτώσεις που θα έχουν οι σαρώσεις αυτές στην υγεία.
<SPEAKER ID="523" NAME="Erik Meijer" AFFILIATION="GUE/NGL">
(NL) Κύριε Πρόεδρε, ένα μέτρο που μπορεί να φαίνεται δικαιολογήσιμο για λόγους μεταφορικής ασφάλειας και τρομοκρατίας είναι, από άλλες πλευρές, κάθε άλλο παρά εμφανές. Οι αναφορές του τύπου στις σωματικές σαρώσεις στην Ολλανδία ξεσήκωσαν κύμα θυμού. Αν η σωματική σάρωση αποτελεί εύλογο θεσμό, τότε παρουσιάζεται με λάθος τρόπο. Σίγουρα, όσο παραμένουν άγνωστες οι επιπτώσεις στην υγεία και την ιδιωτικότητα, δεν μπορούμε να τη χρησιμοποιήσουμε. Ακριβώς επειδή οι άνθρωποι νιώθουν να απειλούνται από κάθε είδους άλλες, νέες εξελίξεις, έχουμε κάθε λόγο να δώσουμε εξαιρετική προσοχή εδώ.
<SPEAKER ID="524" NAME="Πρόεδρος">
Επίτροπε, με τόσα αιτήματα για διευκρινίσεις να εκκρεμούν, έχετε τώτα ρο δικαίωματα να υποβάλετε σε σάρωση αυτή τη συζήτηση.
<SPEAKER ID="525" NAME="Antonio Tajani">
Αντιπρόεδρος της Επιτροπής. - (IT) Κύριε Πρόεδρε, πιστεύω ότι σήμερα πετύχαμε έναν σημαντικό στόχο, το στόχο του να ξεκινήσουμε τη συζήτηση για τις σωματικές σαρώσεις, ώστε να καταλάβουμε αν πρέπει να συζητήσουμε το θέμα αυτό ή όχι. Έχω την εντύπωση ότι η συζήτηση αυτή έδειξε ότι υπάρχει ξεκάθαρα η προθυμία να μελετηθεί αυτό το θέμα.
<P>
Όσον αφορά τη μέθοδο και, εν μέρει εξαιτίας αυτού που αποφασίστηκε με την υιοθέτηση της Συνθήκης της Λισαβόνας - και ελπίζω ότι θα υιοθετηθεί από όλες τις χώρες της Ευρωπαϊκής Ένωσης - καταλαβαίνω ότι το Κοινοβούλιο θέλει να έχει κι αυτό ένα λόγο και θέλει να αισθάνεται κι αυτό νομοθέτης. Επιμένω στους τρέχοντες κανόνες. Δεν έχω τον τρόπο να τροποποιήσω την επιτροπολογία, δεν είναι μέσα στις εξουσίες μου. Μπορώ μόνο να έχω μια έκθεση και να διαβεβαιώσω ότι το Κοινοβούλιο συμμετέχει πάντα σε όποια περίπτωση υπάρχει συζήτηση για κάποιο σημαντικό θέμα και να πω αν πρέπει να γίνει συζήτηση για αυτό το θέμα.
<P>
" συζήτηση που έχει προγραμματιστεί για τις 6 Νοεμβρίου και που θα συμπεριλαμβάνει εκπροσώπους από τα κράτη μέλη και μέλη του Ευρωπαϊκού Κοινοβουλίου, θα είναι μια ευκαιρία - όχι ότι είναι η μόνη ευκαιρία, καθώς αυτή μπορεί να είναι μία από μια σειρά συναντήσεων - να αξιολογήσουμε όλες τις πλευρές των σωματικών σαρώσεων, ξεκινώντας με εκείνη που προσωπικά θεωρώ πιο σημαντική, την ανθρώπινη υγεία. Μετά θα αντιμετωπίσουμε όλα τα υπόλοιπα προβλήματα που σχετίζονται με τη μη υποχρεωτική χρήση αυτού του θεσμού, αυτή τη φορά με τη συγκατάθεση του Κοινοβουλίου. Δεν θέλω να επιβάλω σε κανέναν τίποτα: Θέλω απλώς να αξιολογήσουμε τις πιθανότητες.
<P>
Λέω ξανά ότι πιστεύω ότι είναι σωστό να το κάνουμε αυτό μαζί με το Κοινοβούλιο, με τη δέσμευση που ανέλαβα - και το επαναλαμβάνω τώρα, στο κλείσιμο αυτής της συζήτησης - ότι θα συμβουλευτώ τον Ευρωπαίο Επόπτη Προστασίας Δεδομένων και θα σκούσω τις απόψεις του Οργανισμού Θεμελιωδών Δικαιωμάτων της Ευρωπαϊκής Ένωσης. Από όσο γνωρίζω, αν έπειτα από όλες οι αξιολογήσεις, για τις οποίες θα ενημερώσω το Κοινοβούλιο, αποφασίζεται να προχωρήσουμε με τη χρήση των σωματικών σαρώσεων, όσον αφορά την Ευρωπαϊκή Επιτροπή, η δέσμευση μου είναι ότι οι σωματικές σαρώσεις - και μπορώ να το εγγυηθώ αυτό και το λέω για άλλη μια φορά - δεν θα γίνουν ποτέ υποχρεωτικές και ότι θα παρέχεται πάντα μια εναλλακτική λύση αντί αυτών στα αεροδρόμια.
<P>
Αν υπάρξει ευρωπαϊκός κανονισμός πρέπει να είναι με αυτούς τους όρους: έπειτα, βέβαια, αν παραβιαστούν οι νόμοι, είναι σαφές ότι θα υπάρξουν συνέπειες. Αν υιοθετηθεί κάποια νομική πρόβλεψη, αν έχουμε ευρωπαϊκό κανονισμό, τότε, όσον αφορά την Επιτροπή, κάποιοι μπορεί να συφμωνήσουν, κάποιοι να διαφωνήσουν, αλλά έτσι έχουν τα πράγματα. Δεσμεύομαι να κάνω κάτι: αν κάποιος δεν πιστεύει αυτό που λέω, τότε πιστεύω ότι δεν μπορεί να γίνει. Αλλιώς δεν θα κάνουμε τίποτα.
<P>
Όσον αφορά τις εικόνες, δεν θα καταγράφονται και δεν θα αποθηκεύονται. Θα είναι απλώς ένα πέρασμα, δεδομένων όλων αυτών που θα έχουμε κάνει πρώτα. Αν ληφθεί η απόφαση να χρησιμοποιούνται οι σωματικές σαρώσεις ως προαιρετικό εργαλείο, οι εικόνες δεν θα καταγράφονται και δεν θα αποθηκεύονται ποτέ. Το σημείο αυτό θα συμπεριλαμβάνεται στο κείμενο του κανονισμού της Ευρωπαϊκής Επιτροπής. Αν κάποιος, ακολούθως, παραβεί τους κανόνες, τότε η Ευρωπαϊκή Επιτροπή θα λάβει τα κατάλληλα μέτρα. Το ίδιο ισχύει και για την πρόβλεψη και για οποιονδήποτε ποινικό κώδικα. Αν οποιοσδήποτε παραβεί το νόμο, θα υποστεί τις συνέπειες που προβλέπονται από τον ποινικό κώδικα.
<P>
Σήμερα γίνεται χειροκίνητη σωματική έρευνα: όποιος υπάλληλος αγγίζει έναν πολίτη με ακατάλληλο τρόπο παραβιάζει την ιδιωτικότητα του και τους κανόνες και έτσι δεν συνάδει με το νόμο. Ο υπάλληλος σίγουρα θα κατηγορηθεί και θα κριθεί ένοχος, μετά από την κατάλληλη νομική διαδικασία. Πάνω από όλα, αναλαμβάνω να μελετήσω πολύ σοβαρά το θέμα της υγείας. Πιστεύω ότι όλες αυτές οι εγγυήσεις πρέπει και μπορούν να αξιολογηθούν μετά από το Κοινοβούλιο, το οποίο σκοπεύω να συμβουλευτώ ξανά σε επόμενα στάδια, ξεκινώντας από τη συζήτηση που θα γίνει στις 6 Νοεμβρίου. Θα είναι μια συνάντηση στην οποία τα μέλη του Ευρωπαϊκού Κοινοβουλίου θα μπορέσουν να θέσουν ερωτήσεις, να πουν τη γνώμη τους και να εκφράσουν τις αμφιβολίες, όσον αφορά και τα τεχνικά θέματα. Μπορώ να δώσω εγγυήσεις πολιτικής φύσεως, όχι όμως και τεχνικής φύσεως. Πρέπει να απαντήσουν οι τεχνικοί εμπειρογνώμονες. Έπειτα από τις τεχνικές αξιολογήσεις, θα μπορέσουμε να δώσουμε μια απάντηση και στο θέμα αυτό. Τα μέλη του Ευρωπαϊκού Κοινοβουλίου που έχουν προσκληθεί στη συζήτηση θα συμμετάσχουν και στην αξιολόγηση.
<P>
Πιστεύω, λοιπόν, ότι είμαι σε συμφωνία με τα όσα ειπώθηκαν ειδικά από τον κύριο Fava και τον κύριο Cappato για το θέμα αυτό. Μία γενική συναίνεση μπορεί να επιτευχθεί, η οποία θα είναι μια από κοινού αξιολόγηση του αν θα είναι καλό ή όχι να χρησιμοποιηθεί στο μέλλον αυτό το τεχνολογικό εργαλείο. Αν αποδειχθεί ότι δεν είναι δυνατή η χρήση του, επειδή δεν τηρούνται τα ανάλογα κριτήρια, τότε δεν θα συμπεριληφθεί καν στα εργαλεία που είναι πιθανό να χρησιμοποιηθούν. Αν καταλήξουμε σε θετική ετυμηγορία, μετά από όλα τα βήματα που υποσχέθηκα ότι θα γίνουν, τότε το κείμενο του κανονισμού θα περιέχει όλες τις εγγυήσεις που ανέλαβα να συμπεριλάβω σε αυτό, όπως είπα και στα πρώτα μου σχόλια σε απάντηση της ερώτησης που έγινε, αλλά και στην τελική μου απάντηση. Αυτή είναι μια δέσμευση και συνηθίζω να τηρώ τις δεσμεύσεις μου, ειδικά αυτές που εκφράζω μπροστά στο Κοινοβούλιο, μέλος του οποίου υπήρξα κι εγώ για σχεδόν 15 χρόνια.
<SPEAKER ID="526" NAME="Πρόεδρος">
Κυρία Lichtenberger, πρέπει να διακόψω τη διαδικασία σάρωσης που βρίσκεται αυτή τη στιγμή σε εξέλιξη και η οποία είναι εξαιρετικά επικίνδυνη ειδικά για την υγεία των διερμηνέων, τους οποίους ευχαριστούμε για την συνεργασία.
<P>
Έλαβα μια πρόταση για ψήφισμα1 που κατατέθηκε από έξι πολιτικές ομάδες.
<P>
" συζήτηση περατώθηκε.
<P>
" ψηφοφορία θα πραγματοποιηθεί την Πέμπτη, 23 Οκτωβρίου.

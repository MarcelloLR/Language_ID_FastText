<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<P>
(1) 
<SPEAKER ID="2" LANGUAGE="DE" NAME="Randzio-Plath (PSE )." AFFILIATION="">
<SPEAKER ID="3" LANGUAGE="" NAME="Πρόεδρος." AFFILIATION="">
<SPEAKER ID="4" LANGUAGE="" NAME="Kinnock, Glenys (PSE )." AFFILIATION="(">
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   Το σημειώνω για την έναρξη της αυριανής συνεδρίασης, κυρία Kinnock. 
<SPEAKER ID="6" LANGUAGE="" NAME="Πρόεδρος." AFFILIATION="">
<P>
– έκθεση του Ευρωπαϊκού Συμβουλίου και δήλωση της Επιτροπής – Σύνοδος του Ευρωπαϊκού Συμβουλίου (Βρυξέλλες, 25-26 Μαρτίου 2004), και
<SPEAKER ID="7" LANGUAGE="" NAME="Ahern, Bertie," AFFILIATION="Συμβούλιο.">
<P>
Δυστυχώς, όπως γνωρίζουμε όλοι πολύ καλά, το Ευρωπαϊκό Συμβούλιο της περασμένης εβδομάδας διεξήχθη υπό τη σκιά της φοβερής επίθεσης στη Μαδρίτη στις 11 Μαρτίου. Θέλω να εκφράσω, και πάλι, τα συλλυπητήριά μου στις οικογένειες των θυμάτων. Γνωρίζω ότι όλοι εδώ συμφωνούν μαζί μου όταν λέω ότι αυτή η επίθεση ήταν μια σοβαρή πρόκληση απέναντι σε όλα όσα αντιπροσωπεύει η Ευρωπαϊκή Ένωση. Εξετάζοντας το πώς μπορεί να αντιμετωπίσει αυτή την απειλή, το Ευρωπαϊκό Συμβούλιο θέλησε να διασφαλίσει ότι γίνεται ό,τι είναι δυνατόν προκειμένου να προστατέψουμε τους πολίτες μας από τη μάστιγα της τρομοκρατίας. Συγχρόνως, πρέπει να προστατευθούν τα θεμελιώδη ανθρώπινα δικαιώματα στις δημοκρατίες μας.
<P>
Πιστεύω ότι η δήλωση για την καταπολέμηση της τρομοκρατίας την οποία ενέκρινε το Ευρωπαϊκό Συμβούλιο επιτυγχάνει τη σωστή ισορροπία. Υπογραμμίζει την τρέχουσα συνεργασία μας, επιδιώκει να βελτιώσει και να τονίσει την ανάγκη εφαρμογής των συμφωνηθέντων. Με χαρά δηλώνω επίσης ότι στην εν λόγω δήλωση υποστηρίχθηκε μια πρόταση βουλευτών του Ευρωπαϊκού Κοινοβουλίου να καθιερωθεί η 11η Μαρτίου ως ημέρα μνήμης για τα θύματα της τρομοκρατίας.
<P>
Διορίστηκε ένας Συντονιστής Αντιτρομοκρατικής Δράσης, ο κ. de Vries, γεγονός το οποίο απηχεί την ανάγκη για συντονισμένη δράση σε όλη την Ευρωπαϊκή Ένωση. Το Ευρωπαϊκό Συμβούλιο θα εξετάσει και πάλι, τον Ιούνιο, το σχέδιο δράσης για την τρομοκρατία και θα συμφωνήσουμε όλοι τις βασικές ενέργειες και τις προθεσμίες ολοκλήρωσής τους.
<P>
Εκτιμώ ιδιαίτερα το γεγονός ότι ο Πρόεδρος Cox συμμετείχε στο πρώτο μέρος της συνάντησής μας για την τρομοκρατία. Η αλληλεγγύη που επιδεικνύουν τα θεσμικά όργανα της Ένωσης εκπέμπει ένα σημαντικό μήνυμα. Η απειλή της τρομοκρατίας αποτελεί απειλή για την ασφάλειά μας, τις δημοκρατίες μας και τον τρόπο ζωής μας στην Ευρωπαϊκή Ένωση. Θα κάνουμε ό,τι είναι στις δυνάμεις μας για να προστατέψουμε τους πολίτες μας από αυτή την απειλή.
<P>
Μια σημαντική πρόκληση, την οποία επεσήμανε το Ευρωπαϊκό Συμβούλιο, αφορούσε τον τομέα των υπηρεσιών, ο οποίος παραμένει εξαιρετικά κατακερματισμένος. Η επιτυχία όσον αφορά τη δημιουργία πραγματικής ενιαίας αγοράς στον τομέα αυτόν θα αποφέρει σημαντικά οφέλη για τον ευρωπαίο καταναλωτή. Ο τομέας των υπηρεσιών ευθύνεται για το 70% των θέσεων εργασίας και της ανάπτυξης των τελευταίων δέκα ετών. Με ικανοποίηση αναφέρω ότι το Ευρωπαϊκό Συμβούλιο, διαπιστώνοντας το δυναμικό επέκτασης αυτού του τομέα, συμφώνησε να προχωρήσει το σχέδιο οδηγίας για τις υπηρεσίες, το οποίο βρίσκεται υπό εξέταση στο Συμβούλιο, ως θέμα απόλυτης προτεραιότητας.
<P>
Η ανάπτυξη καλύτερης ρύθμισης θα οδηγήσει σε περισσότερη ανταγωνιστικότητα και παραγωγικότητα. Το Ευρωπαϊκό Συμβούλιο επικρότησε την πρωτοβουλία των τεσσάρων Προεδριών, της Ιρλανδίας, των Κάτω Χωρών, του Λουξεμβούργου και του Ηνωμένου Βασιλείου, η οποία θα προωθήσει το θέμα ως προτεραιότητα τα επόμενα δύο χρόνια. Θα επανέλθουμε στο θέμα της καλύτερης ρύθμισης στο Ευρωπαϊκό Συμβούλιο του Νοεμβρίου του 2004.
<P>
Όπως επεσήμανα προηγουμένως, ο ρόλος του Κοινοβουλίου ήταν ουσιαστικός, επιτρέποντάς μας να προωθήσουμε την ημερήσια διάταξη της Λισαβόνας. Ένας από τους τομείς στους οποίους ελπίζουμε να σημειώσουμε πρόοδο τις ερχόμενες εβδομάδες είναι μια δέσμη κινητικότητας με στόχο να διευκολύνουμε τους εργαζόμενους να κυκλοφορούν πιο εύκολα μεταξύ των κρατών μελών. Συνεργαστήκαμε στον κανονισμό (ΕΟΚ) αριθ. 1408/71, ο οποίος, μετά την έγκρισή του, αναμένεται να προσφέρει σημαντικά οφέλη όσον αφορά τον καλύτερο συντονισμό των συστημάτων κοινωνικής ασφάλισης και την ευκολότερη πρόσβαση στα δικαιώματα. Ελπίζω ότι μπορούμε να οριστικοποιήσουμε από κοινού αυτό το θέμα πριν από τη λήξη της θητείας του Κοινοβουλίου.
<P>
Επίσης, προσβλέπω σε μια γόνιμη συνεργασία στα σχετικά θέματα του Europass και της οδηγίας για την αμοιβαία αναγνώριση των επαγγελματικών προσόντων, στόχος των οποίων είναι να διευκολύνουν την αναγνώριση των εκπαιδευτικών τίτλων σπουδών σε άλλα κράτη μέλη.
<P>
Όλοι αναγνωρίζουμε ότι πρέπει να γίνουν πολύ περισσότερα αν θέλουμε να υλοποιηθεί η ημερήσια διάταξη της Λισαβόνας εντός του αρχικού χρονοδιαγράμματός της. Η ενδιάμεση ανασκόπηση, που θα γίνει του χρόνου, θα μας δώσει τη σημαντική ευκαιρία να αξιολογήσουμε το τι πρέπει να αλλάξει προκειμένου να επιταχύνουμε τη διαδικασία υλοποίησης. Πρέπει να στηρίξουμε τις προετοιμασίες μας για την ενδιάμεση ανασκόπηση σε γερές βάσεις. Προς τον σκοπό αυτόν, οι αρχηγοί κρατών ή κυβερνήσεων κάλεσαν την Επιτροπή να συστήσει μια ομάδα υψηλού επιπέδου, υπό την προεδρία του κ. Wim Kok, η οποία θα διεξαγάγει ανεξάρτητη ανασκόπηση για να συμβάλει σε αυτό το έργο. Ο διορισμός του κ. Wim Kok θα εξασφαλίσει τη συνέχεια με το προηγούμενο έργο της ομάδας εργασίας για την απασχόληση. Η απαράμιλλη εμπειρία του θα δώσει ουσιαστική και ανεκτίμητη ώθηση στην ενδιάμεση ανασκόπηση. Ζητήσαμε από την ομάδα υψηλού επιπέδου να υποβάλει έκθεση την 1η Νοεμβρίου του τρέχοντος έτους, ώστε να διευκολύνει την Επιτροπή στην υποβολή των δικών της συστάσεων στο εαρινό Ευρωπαϊκό Συμβούλιο του ερχόμενου έτους.
<P>
Το Ευρωπαϊκό Συμβούλιο επανεξέτασε την κατάσταση στο Κοσσυφοπέδιο, μετά την πρόσφατη έκρηξη εθνικά υποκινούμενης βίας. Η κατάσταση φαίνεται ότι έχει σταθεροποιηθεί, αλλά παραμένει τεταμένη. Είναι σημαντικό να επιβληθεί και πάλι η πολιτική διαδικασία και να αναλάβουν οι πολιτικοί της περιοχής την ευθύνη για την κατάσταση. Η Ευρωπαϊκή Ένωση παραμένει απόλυτα προσηλωμένη σε ένα μέλλον σταθερότητας, για ένα ασφαλές, δημοκρατικό, ακμάζον και πολυεθνικό Κοσσυφοπέδιο. Η Ένωση θα συνεχίσει να υποστηρίζει πλήρως τις προσπάθειες του Ειδικού Εκπροσώπου του Γενικού Γραμματέα του ΟΗΕ, κ. Harri Holkeri, και τη διαδικασία “Προϋποθέσεις πριν από οριστικό Καθεστώς”.
<P>
Το Συμβούλιο συζήτησε επίσης την κατάσταση στη Μέση Ανατολή, η οποία εξακολουθεί να είναι ιδιαιτέρως ανησυχητική. Η Προεδρία βρίσκεται σε στενή επαφή με τους ηγέτες των κυριότερων αραβικών κρατών προκειμένου να διασφαλίσει ότι δεν έχει χαθεί η δυναμική της ειρηνευτικής διαδικασίας. Ο υπουργός Εξωτερικών κ. Cowen επισκέφθηκε το Κάιρο και τη Δαμασκό τις τελευταίες δύο ημέρες και τόνισε την ανάγκη μιας συντονισμένης προσπάθειας για την προώθηση των κοινών μας στόχων για ειρήνη και ασφάλεια στην περιοχή μέσω μιας δίκαιης λύσης της σύγκρουσης.
<P>
Για το Αφγανιστάν, το Ευρωπαϊκό Συμβούλιο περιμένει τη διεθνή διάσκεψη για το Αφγανιστάν που διεξάγεται σήμερα στο Βερολίνο. Η Ευρωπαϊκή Ένωση παραμένει προσηλωμένη στην ανοικοδόμηση του Αφγανιστάν. Ο υπουργός Εξωτερικών κ. Brian Cowen εκπροσωπεί σήμερα την ΕΕ σε αυτή τη σημαντική διάσκεψη μαζί με τον κ. Χαβιέρ Σολάνα και τον Επίτροπο Patten.
<P>
Οι διαπραγματεύσεις για τη διευθέτηση του κυπριακού προβλήματος βρίσκονται σήμερα στο τελικό στάδιο. Η προσχώρηση μιας ενωμένης Κύπρου την 1η Μαΐου παραμένει η ισχυρή προτίμηση της Ευρωπαϊκής Ένωσης. Στα συμπεράσματά μας, το Ευρωπαϊκό Συμβούλιο επανέλαβε την υποστήριξη της Ένωσης στις διαπραγματεύσεις που διεξάγει ο ΟΗΕ και επιβεβαίωσε την προθυμία μας να προσαρμόσουμε τους όρους της διευθέτησης σύμφωνα με τις αρχές στις οποίες βασίζεται η Ευρωπαϊκή Ένωση.
<P>
Αυτό το Ευρωπαϊκό Συμβούλιο διεξήχθη σε μια εξαιρετικά σημαντική στιγμή στην ιστορία της Ευρωπαϊκής Ένωσης. Όπως ορίσαμε και στο πρόγραμμα της Προεδρίας μας, το πρώτο μισό του 2004 αποτελεί περίοδο μεγάλων αλλαγών και προκλήσεων, αλλά και μεγάλης ελπίδας και μεγάλων ευκαιριών για την Ένωση. Η πρώτη Μαΐου θα σηματοδοτήσει το τέλος των μεταπολεμικών διαχωριστικών γραμμών για την ήπειρο και θα μας επιτρέψει να προχωρήσουμε μαζί προς μια καλύτερη, πιο αλληλέγγυα Ευρώπη. Το μόνο που πετυχαίνουν τραγικά γεγονότα όπως αυτά της 11ης Μαρτίου είναι να ενισχύουν την αποφασιστικότητά μας να συνεργαστούμε για τη σφυρηλάτηση συμφωνιών, οι οποίες θα καταστήσουν την Ευρώπη λειτουργική, με κάθε έννοια.
<SPEAKER ID="8" LANGUAGE="IT" NAME="Prodi," AFFILIATION="Πρόεδρος της">
<P>
Το Ευρωπαϊκό Συμβούλιο, το οποίο ολοκλήρωσε τις εργασίες του το περασμένο Σάββατο στις Βρυξέλλες, οδηγήθηκε από το ίδιο ένστικτο. Όπως γνωρίζετε, το Εαρινό Συμβούλιο αποτελεί κύριο σημείο της οικονομικής διακυβέρνησης της Ένωσης. Ωστόσο, η ημερήσια διάταξη των εργασιών του άλλαξε ουσιαστικά από τα πρόσφατα γεγονότα, και πρωτίστως βέβαια από τις επιθέσεις στη Μαδρίτη στις 11 Μαρτίου, ως επακόλουθο των οποίων το Συμβούλιο έλαβε σειρά μέτρων για να εγγυηθεί την ασφάλειά μας κατά της απειλής της τρομοκρατίας. Για μια ακόμα φορά, η επίθεση έπληξε απροστάτευτους πολίτες και για μια ακόμα φορά, η πρώτη σκέψη μας αφορά τα θύματα και τις οικογένειές τους. Τα επακόλουθα όμως των επιθέσεων επηρέασαν όλους τους Ευρωπαίους. Μας επηρέασαν σε προσωπικό επίπεδο, επηρέασαν τους πολιτειακούς και πολιτικούς μας θεσμούς. Έπειτα από τον Βα Παγκόσμιο Πόλεμο, η τρομοκρατία αποτελεί τη χειρότερη πρόκληση κατά των δημοκρατικών και πολιτειακών αρχών που διέπουν τον δημόσιο βίο και κατά των κοινωνιών μας, οι οποίες βασίζονται στον σεβασμό των ανθρωπίνων δικαιωμάτων.
<P>
Η τρομοκρατία όμως έχει και μια ιδεολογική συνιστώσα –όσο και αν αυτή είναι παράλογη– καθώς και ένα πολιτικό σχέδιο. Θα πρέπει, ως εκ τούτου, να αντιμετωπίσουμε καταστάσεις κρίσης που χωρίζουν τον κόσμο και απειλούν τη σταθερότητά του. Καταρχάς, πρέπει –και συμφωνώ με όσα μόλις είπε ο πρωθυπουργός κ. Ahern– να αναζητήσουμε λύση στην ισραηλινοπαλαιστινιακή διένεξη. Αυτή είναι η κύρια προτεραιότητα. Η επιτυχία της στρατηγικής μας κατά της διεθνούς τρομοκρατίας εξαρτάται από την ειρήνη στη Μέση Ανατολή. Έπειτα, θα πρέπει να αναζητήσουμε νέες μεθόδους για την εξεύρεση διεξόδου στην κατάσταση του Ιράκ. Και οι δύο αυτές πρωτοβουλίες, στη Μέση Ανατολή και στο Ιράκ, θα πρέπει να αναληφθούν και να διεξαχθούν υπό την αιγίδα των Ηνωμένων Εθνών. Και φυσικά στόχος είναι η επιστροφή του Ιράκ στους Ιρακινούς όσο το δυνατόν συντομότερα, με εγγύηση της ασφάλειας, της ανεξαρτησίας και του ανώτατου επιπέδου δημοκρατικής έκφρασης.
<P>
Κυρίες και κύριοι, θα ολοκληρώσω την παρέμβασή μου με μερικές σύντομες σκέψεις για το Ευρωπαϊκό Σύνταγμα, τις ίδιες με τις οποίες ξεκίνησε την ομιλία του ο κ. Ahern. Είδαμε ότι οι εξωτερικές και εσωτερικές προκλήσεις θέτουν σε κίνδυνο τους πυλώνες στους οποίους στηρίζεται το κοινό μας οικοδόμημα. Σε αυτές τις δύσκολες στιγμές πρέπει να θέσουμε κατά μέρος τις διαφορές και να δώσουμε στην Ευρωπαϊκή Ένωση τα αναγκαία μέσα για να οικοδομήσει ένα σταθερότερο πλαίσιο συνεργασίας που θα μας επιτρέψει να αποφασίσουμε από κοινού και να θέσουμε τους πόρους μας στη διάθεση όλων μας. Ας μην έχουμε ψευδαισθήσεις· οι προκλήσεις της σημερινής Ευρώπης μπορούν να αντιμετωπιστούν μόνο εάν παραμείνουμε ενωμένοι. Καμία ευρωπαϊκή χώρα, όσο μεγάλη και ισχυρή και αν είναι, δεν έχει επαρκή μέσα για να το επιτύχει μόνη της.
<P>
Σας ζητώ να σκεφτείτε προσεκτικά το γεγονός ότι δεν μπορούμε να ξεκινήσουμε μια συζήτηση θεσμικής φύσης σκεπτόμενοι τους τρόπους και τα μέσα που τα κράτη μέλη διαθέτουν για να “μπλοκάρουν” τις αποφάσεις. Τουναντίον, η συζήτηση πρέπει να επικεντρωθεί στο αντίθετο ερώτημα: ποιοι είναι οι καλύτεροι τρόποι και τα καλύτερα μέσα για τη λήψη αποφάσεων; Μετά τις τελευταίες εξελίξεις, φαίνεται ότι αποφύγαμε άλλη μια αποτυχία. Φαίνεται ότι σύντομα θα έχουμε το πολυπόθητο Σύνταγμα. Ωστόσο, απευθύνω έκκληση ώστε ο τελικός συμβιβασμός να είναι ένας καλός συμβιβασμός, που θα παρέχει τη δυνατότητα στη διευρυμένη σε 25 κράτη Ένωση να λειτουργεί με τρόπο αποτελεσματικό.
<SPEAKER ID="9" LANGUAGE="DE" NAME="Poettering (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, κυρίες και κύριοι, τα φοβερά γεγονότα της 11ης Μαρτίου 2004 στη Μαδρίτη ήταν το σημαντικότερο και κυριότερο θέμα της συνόδου των Βρυξελλών και ήταν σωστό ότι συνήχθησαν από αυτά τα απαραίτητα συμπεράσματα. Θυμάμαι ακόμα πολύ καλά τότε που ο αμερικανός Πρόεδρος John F. Kennedy είχε πει το 1963 στο διαιρεμένο Βερολίνο: “Είμαι Βερολινέζος.” Θεωρώ ότι εμείς ως Ευρωπαίοι πρέπει να τηρήσουμε ανάλογη στάση απέναντι στους Ισπανούς εταίρους και φίλους μας. Πρέπει να δηλώσουμε ότι η επίθεση της Μαδρίτης δεν ήταν μια επίθεση μόνο εναντίον της Ισπανίας αλλά εναντίον ολόκληρης της Ευρώπης, εναντίον ολόκληρου του Δυτικού κόσμου, εναντίον ολόκληρου του κόσμου. Για τον λόγο αυτόν πρέπει να δείξουμε συμπαράσταση και αλληλεγγύη στην Ισπανία και να δράσουμε για να προαγάγουμε αποφασιστικά και ξεκάθαρα την Ευρωπαϊκή Ένωση και την ενότητα της Ευρώπης. Αυτή πρέπει να είναι η απάντησή μας στην τρομοκρατία. Θα ήθελα να σας ευχαριστήσω θερμότατα, κύριε Προεδρεύων του Συμβουλίου, διότι οι Βρυξέλλες έστειλαν το μήνυμα αυτό υπό την καθοδήγησή σας. Η Ευρώπη πρέπει τώρα να περάσει στη δράση! Η Ευρώπη θέλει να είναι ενωμένη και να βαδίσει ενωμένη προς το μέλλον.
<P>
Πολύ σωστά υιοθέτησε η σύνοδος κορυφής τη ρήτρα αλληλεγγύης όπως περιλαμβάνεται στο σύνταγμα. Είναι μια ρήτρα αλληλεγγύης ενάντια στην τρομοκρατία. Η Ευρώπη πρέπει ωστόσο να έχει γενικότερα αλληλεγγύη όταν αντιμετωπίζει επιθέσεις από έξω, και σήμερα γνωρίζουμε καλύτερα παρά ποτέ ότι η εσωτερική και η εξωτερική πολιτική αποτελούν μια ενότητα και ότι δεν μπορούν να διαχωριστούν. Επικροτούμε τον διορισμό συντονιστή για τα θέματα εσωτερικής ασφάλειας, και ο πρώην συνάδελφός μας Gijs de Vries είναι ένας εξαίρετος υποψήφιος για τη θέση αυτήν. Περιμένω με χαρά τη συνεργασία με τον συντονιστή για την εσωτερική σταθερότητα!
<P>
Γι’ αυτό, λυπάμαι πολύ που δεν υπάρχει ακόμα το ευρωπαϊκό ένταλμα σύλληψης. Καλούμε τα πέντε κράτη που δεν το έχουν επικυρώσει ακόμα να το πράξουν σύντομα. Επίσης, πρέπει να επεκτείνουμε τη Europol, η οποία θα ήταν πολύ πιο αποτελεσματική εάν δεν ήταν απαραίτητο να διεξάγονται αυτές οι δύσκολες οικονομικές διαπραγματεύσεις μεταξύ των κρατών μελών της Ευρωπαϊκής Ένωσης κάθε φορά που θέλουμε να της δώσουμε χρήματα. Γιατί δεν εφαρμόζουμε και για τη Europol την κοινοτική μέθοδο, ούτως ώστε να μπορεί να χρηματοδοτείται από τον κοινοτικό προϋπολογισμό; Έτσι πολλά θα απλουστεύονταν. Νομίζω ότι θα πρέπει να δεχθούμε την εφαρμογή της κοινοτικής μεθόδου και στον τομέα αυτόν.
<P>
Θεωρώ ότι το σημαντικότερο είναι να πούμε στον αραβικό κόσμο, όταν μιλάμε για εσωτερική ασφάλεια και για τρομοκρατία, ότι δεν ταυτίζουμε την τρομοκρατία με τον αραβικό ή τον ισλαμικό κόσμο. Και θα μου επιτρέψετε να πω τώρα ως Γερμανός το εξής: θυμάμαι τη συζήτηση που έγινε μετά το 1945 σχετικά με τη συλλογική ευθύνη των Γερμανών, που δικαιολογημένα απορρίφθηκε αφού δεν ήταν όλοι οι Γερμανοί υπεύθυνοι για τα εγκλήματα του εθνικοσοσιαλισμού. Το ίδιο και τώρα: δεν πρέπει να κάνουμε το λάθος να ταυτίζουμε την τρομοκρατία με τον αραβικό και ισλαμικό κόσμο. Θέλουμε συνεργασία με τον αραβικό και ισλαμικό κόσμο. Αυτός είναι άλλος ένας λόγος που συμφωνώ με τα λόγια του Προέδρου της Επιτροπής κ. Πρόντι –μιλήσατε κι εσείς γι’ αυτό, κύριε Προεδρεύων του Συμβουλίου– ότι μια ειρήνη στη Μέση Ανατολή, που θα χαρακτηρίζεται από ασφάλεια και αξιοπρέπεια για όλους τους ανθρώπους στο Ισραήλ και την Παλαιστίνη, αποτελεί καίριο παράγοντα για την παγκόσμια ειρήνη και για τις ειρηνικές σχέσεις μεταξύ Ευρώπης, Μέσης Ανατολής και ολόκληρου του ισλαμικού κόσμου. Στην περιφρόνηση για τον άνθρωπο αντιπαραθέτουμε την ανθρώπινη αξιοπρέπεια. Στις αρχές του θανάτου αντιπαραθέτουμε τις δικές μας αρχές της ζωής και στο μίσος τη θέλησή μας για συνεργασία. Το σημερινό μήνυμα πρέπει να είναι ότι πρέπει να αποκτήσουμε το σύνταγμα – και σας ευχαριστώ θερμά γι’ αυτό. Η Ομάδα μας τάσσεται με αποφασιστικότητα υπέρ του συντάγματος και το Ευρωπαϊκό Λαϊκό Κόμμα στο σύνολό του την ανακηρύσσει πρώτη προτεραιότητα. Κύριε Προεδρεύων του Συμβουλίου, κατά τη γνώμη μας θα ήταν θαυμάσιο εάν οδηγούσατε το σύνταγμα σε ένα αίσιο τέλος στη διάρκεια της Προεδρίας σας, πριν ακόμα από τις ευρωπαϊκές εκλογές. Σας ευχόμαστε κάθε επιτυχία ως προς αυτό. Είμαστε στο πλευρό σας. Η σωστή απάντηση που πρέπει να δώσουμε σε ολόκληρο τον κόσμο είναι πως η Ευρώπη είναι αποφασιστική και ενωμένη.
<SPEAKER ID="10" LANGUAGE="ES" NAME="Barón Crespo (PSE )." AFFILIATION="Taoiseach">
<P>
Θα ήθελα να απευθυνθώ ιδιαίτερα στον Πρόεδρο Cox, διότι η επίσημη δήλωσή του εξ ονόματος του Κοινοβουλίου είχε τεράστιο αντίκτυπο στη Μαδρίτη και στην Ισπανία και στάθηκε στο ύψος των δραματικών περιστάσεων που ζούμε. Δείξαμε ότι οικοδομούμε την Ευρώπη με τα λεπτά σιγής που κράτησαν όλοι οι Ευρωπαίοι μετά τα τραγικά γεγονότα στη Μαδρίτη.
<P>
Αν ο –ο οποίος, δυστυχώς, μοιράζεται μαζί μου και με άλλους μια μακρά πείρα καταπολέμησης της τρομοκρατίας– μου το επιτρέπει, θα ήθελα, εκτός από το να εκφράσω την ευγνωμοσύνη μου γι’ αυτές τις εκδηλώσεις –και αυτό ισχύει και για τις δύο πλευρές του Ατλαντικού– να πω ότι δεν πρέπει να συγχέουμε τη στωικότητα και την αντίσταση με τη δειλία και την παθητικότητα· η τρομοκρατία δεν πρέπει να καταπολεμείται μόνο με άρματα μάχης, αεροσκάφη και εισβολές· πρέπει να καταπολεμείται με αξιοπρέπεια, με αντίσταση, και επίσης με τον απαραίτητο συντονισμό των υπηρεσιών πληροφοριών και με νομοθεσία όπως αυτή που προσπαθούμε να εκπονήσουμε στην Ευρωπαϊκή Ένωση μετά τις 11 Σεπτεμβρίου.
<P>
Από αυτή την άποψη, πρέπει να πω στο Συμβούλιο ότι το Κοινοβούλιο εργάστηκε εξαιρετικά γρήγορα και ότι το Συμβούλιο, σε αυτή την περίπτωση, έκανε ένα βήμα προόδου με τον διορισμό του κ. De Vries –και συμφωνώ με την κριτική του κ. Poettering σχετικά με τις συνθήκες αυτού του διορισμού– αλλά είναι αξιοσημείωτο το γεγονός ότι, αυτή τη στιγμή, πέντε κοινοτικές χώρες δεν έχουν μεταφέρει ακόμη το ένταλμα συλλήψεως στην εθνική τους νομοθεσία και ότι εξακολουθούμε να έχουμε προβλήματα όσον αφορά την εφαρμογή, συγκεκριμένα, μέτρων για την καταπολέμηση του ξεπλύματος χρήματος. Αυτό αποδεικνύει ότι δεν εργαζόμαστε σοβαρά για την καταπολέμηση της τρομοκρατίας και ότι πρέπει να κάνουμε πολύ σημαντικά βήματα, διότι αισθανόμαστε αλληλεγγύη αλλά απειλούμαστε όλοι.
<P>
Όσον αφορά το Σύνταγμα, κύριε Πρόεδρε, θα ήθελα επίσης να ευχαριστήσω τον πρώην δήμαρχο της Ρώμης, κ. Rutelli, για την κίνηση αλληλεγγύης και αξιοπρέπειας που επέδειξε προτείνοντας μια τροπολογία –η οποία ελπίζω ότι θα εγκριθεί σήμερα στο Κοινοβούλιο– που δίνει σε αυτή τη συνθήκη την οποία πρέπει να εγκρίνουμε, στο Ευρωπαϊκό Σύνταγμα, τον τίτλο “Σύνταγμα της Μαδρίτης”. Πιστεύω ότι αυτή είναι μια χειρονομία για την οποία μπορούμε να είμαστε όλοι περήφανοι και φυσικά σκοπεύω να την υποστηρίξω.
<P>
Τέλος, όσον αφορά το σημαντικό θέμα της Κύπρου, θα ήθελα εξ ονόματος της Ομάδας μου να επαναλάβω την αμέριστη υποστήριξη στις προσπάθειες που καταβάλλει ο Γενικός Γραμματέας των Ηνωμένων Εθνών για να εξευρεθεί μια λύση στο θέμα της Κύπρου και με αυτόν τον τρόπο να συμβάλει στην επιτυχία της διαδικασίας της διεύρυνσης. Πιστεύω ότι πρέπει να καλέσουμε και τις δύο πλευρές να εκμεταλλευτούν αυτή την ιστορική ευκαιρία και να ενοποιήσουν μια χώρα που είναι διαιρεμένη εδώ και 40 χρόνια, εξαλείφοντας έτσι και το τελευταίο τείχος που απομένει στην Ευρώπη. 
<SPEAKER ID="11" LANGUAGE="" NAME="Watson (ELDR )." AFFILIATION="(">
<P>
Η σύνοδος αυτή επέδρασε αποφασιστικά, ώστε να καθορίσουμε τον τρόπο με τον οποίο προστατεύουμε τους εαυτούς μας από την τρομοκρατία στην Ευρώπη. Η Ομάδα μου χαιρετίζει τον διορισμό του Gijs de Vries ως συντονιστή κατά της τρομοκρατίας και ζητά να του δοθεί καθαρή εντολή, ώστε να διασφαλιστεί ότι μπορεί να φέρει αποτελέσματα. Το επόμενο βήμα είναι να ενισχυθούν οι πόροι της Europol και να ξεκινήσει να δουλεύει: χωρίς νέα γραφειοκρατία, χωρίς αλληλεπικαλύψεις, χωρίς να σέρνουν τα πόδια τους οι ευρωπαϊκές υπηρεσίες πληροφοριών που θέλουν να είναι μόνες στο παιχνίδι. Αν δεν είναι αυτή η πρώτη γραμμή άμυνάς μας κατά της τρομοκρατίας, τότε απλώς παίζουμε με την ασφάλεια των Ευρωπαίων.
<P>
Οι Ευρωπαίοι Φιλελεύθεροι Δημοκράτες και Μεταρρυθμιστές υποστηρίζουν επίσης την ισχυρή δέσμευση για την επικύρωση υφιστάμενων μέσων όπως είναι το ευρωπαϊκό ένταλμα σύλληψης. Προτείναμε έναν πίνακα υλοποίησης ο οποίος θα κατονομάζει τα κράτη που δεν δίνουν τη δέουσα σημασία στην ασφάλεια των πολιτών τους. Ο αποφασιστικός τόνος του Σαββατοκύριακου πρέπει να γίνει πράξη. Ας είμαστε σαφείς γι’ αυτόν τον νέο αποφασιστικό τόνο. Ας θυμηθούμε τι υπέστησαν οι Ευρωπαίοι – τι υπέστησαν οι Μαδριλένοι. Το Σώμα, ήδη πριν από την 11η Σεπτεμβρίου 2001, ζητούσε μια πιο συντονισμένη πολιτική απέναντι στην τρομοκρατία. Ας θυμηθούμε ότι όταν πέρυσι η Επιτροπή ζήτησε 15 εκατομμύρια ευρώ για υπηρεσίες πληροφοριών κατά της τρομοκρατίας, το Συμβούλιο προσέφερε 1 εκατομμύριο ευρώ.
<P>
Η Ομάδα μου χαιρετίζει τη δέσμευση του Συμβουλίου να επιταχύνει τη μεταρρύθμιση της ημερήσιας διάταξης της Λισαβόνας. Υπενθυμίζουμε στο Συμβούλιο ότι το 40% των οδηγιών της ενιαίας αγοράς δεν έχει εφαρμοστεί από όλα τα κράτη μέλη. Υπενθυμίζουμε στο Συμβούλιο ότι το Σύμφωνο Ανάπτυξης και Σταθερότητας πρέπει να αναβιώσει εφέτος, προκειμένου να έχουν εμπιστοσύνη οι Ευρωπαίοι στη χρηστή διαχείριση της οικονομίας της Ευρώπης. Ο τόνος του δημοσίου διαλόγου στη Γερμανία και τη Γαλλία υποδηλώνει ότι οι ευρωπαϊκές κυβερνήσεις, ό,τι και αν λέγεται στις Βρυξέλλες, δεν προωθούν όπως πρέπει τη μεταρρύθμιση στο εσωτερικό τους.
<P>
Πριν από τη σύνοδο, προέτρεψα για σπουδή σε τρεις τομείς: την τρομοκρατία, τη ΔΚΔ και την οικονομική μεταρρύθμιση. Παραφράζοντας τον W. B. Yeats, από τις διαφωνίες μας με τους άλλους προκύπτει ρητορεία, από τις διαφωνίες μας με τον εαυτό μας προκύπτει φτώχεια. Η σύνοδος επέδειξε την προθυμία να επανέλθουμε στα θέματα της Ευρώπης. Ας ελπίσουμε ότι η πολιτική βούληση παραμένει και ότι η δυναμική θα διατηρηθεί – για χάρη όλων μας.
<SPEAKER ID="12" LANGUAGE="PT" NAME="Figueiredo (GUE/NGL )." AFFILIATION="Bombardier">
<P>
Σήμερα είναι σαφές ότι, τέσσερα χρόνια μετά τη δημιουργία προσδοκιών από τη λεγόμενη “στρατηγική της Λισαβόνας”, που εγκρίθηκε κατά τη διάρκεια της πορτογαλικής Προεδρίας, η κοινωνικοοικονομική κατάσταση είναι σημαντικά χειρότερη και κανένας από τους κοινωνικούς στόχους δεν έχει επιτευχθεί. Αυτό αποδεικνύεται και από την ομολογία του νέου Επιτρόπου Κοινωνικών Υποθέσεων ότι μόνο το 10% των στόχων της “στρατηγικής της Λισαβόνας” έχουν επιτευχθεί. Αυτό δεν εμπόδισε το Συμβούλιο να κάνει, ωστόσο, τις ίδιες περίπου εξαγγελίες, παρά το γεγονός ότι μας χωρίζουν λιγότεροι από δύο μήνες από την προσχώρηση άλλων δέκα χωρών, των οποίων η οικονομική και κοινωνική κατάσταση είναι κάθε άλλο παρά ρόδινη. Η συνταγή του Συμβουλίου για την επιτυχία εξακολουθεί να είναι η δέσμευσή του σε αυτήν την “ανταγωνιστικότητα”, στην προώθηση αυτού που θεωρεί ότι είναι επιχειρηματική κουλτούρα, στην αύξηση της ευελιξίας και της ανασφάλειας της εργασίας, στη μείωση του κόστους εργασίας και τη συγκράτηση των μισθών, στην επίθεση στις δημόσιες υπηρεσίες – με άλλα λόγια, στα νεοφιλελεύθερα σχέδια των οικονομικών και χρηματοοικονομικών ομίλων, αντί του ενδιαφέροντος για τις συνθήκες διαβίωσης και εργασίας των λαών, για την αειφόρο ανάπτυξη, για τη μεγαλύτερη οικονομική και κοινωνική συνοχή και για την παροχή νέας ώθησης στις δημόσιες και κοινωνικές επενδύσεις, ειδικότερα στους σιδηροδρόμους, στην υγεία, στο περιβάλλον, στην εκπαίδευση και την έρευνα.
<SPEAKER ID="13" LANGUAGE="IT" NAME="Frassoni (Verts/ALE )." AFFILIATION="">
<P>
Για την καταπολέμηση της τρομοκρατίας, η Ευρώπη πρέπει και δύναται να επιλέξει έναν διαφορετικό δρόμο από εκείνον των Ηνωμένων Πολιτειών με τα ψεύδη, τους εξοπλισμούς, τους προληπτικούς πολέμους και το Γκουαντάναμο. Χρειαζόμαστε έναν δρόμο που θα εδραιώνει τη δημοκρατική σταθερότητα, τον σεβασμό των ανθρωπίνων δικαιωμάτων και την απόρριψη των έκτακτων μέτρων ως προϋποθέσεων για τη δράση στη διεθνή σκηνή και τη συνεργασία σε θέματα εσωτερικής ασφάλειας. Ωστόσο, τι βλέπουμε σήμερα; Βλέπουμε τη θλιβερή αδυναμία συνεργασίας μεταξύ των κυβερνήσεων των κρατών μελών, που αποκρύπτουν η μια από την άλλη δεδομένα και πληροφορίες, όπως επισήμανε ο Χαβιέρ Σολάνα· βλέπουμε την Επιτροπή να υποβάλλει απίστευτες και αβάσιμες προτάσεις για θέματα ασύλου, οι οποίες παραβιάζουν καταφανώς τις διεθνείς συνθήκες, και μας προτείνει να δώσουμε προσωπικά δεδομένα των πολιτών σε μυστηριώδη αμερικανικά κυβερνητικά όργανα· βλέπουμε επίσης για πολλοστή φορά έναν συμπαθή κύριο, τον κ. De Vries, να τίθεται επικεφαλής μιας απόλυτα διακυβερνητικής ομάδας εργασίας με απροσδιόριστα χαρακτηριστικά, ενώ δεν προκύπτει καμία σαφής ιδέα ενός προγράμματος δράσης που θα βασίζεται σε κοινούς και δημοκρατικά εγκεκριμένους κανόνες.
<P>
Είναι πλέον σαφές ότι, στην πραγματικότητα, για την καταπολέμηση της τρομοκρατίας δεν επιθυμούμε τη συνεργασία των αστυνομιών και των μυστικών μας υπηρεσιών, αλλά επιδιώκουμε να θεσπίσουμε συστήματα γενικευμένης επιτήρησης των επιβατών και των πολιτών, έχοντας την ψευδαίσθηση ότι αυτό σημαίνει έλεγχο των πάντων. Ωστόσο, η σοβαρότητα του αγώνα κατά της τρομοκρατίας μετράται και από την ικανότητα της Ευρωπαϊκής Ένωσης να αποκτήσει ένα Σύνταγμα, όπως δηλώσαμε όλοι σήμερα: ένα Σύνταγμα που θα μπορεί να τηρεί τις υποσχέσεις αποτελεσματικότητας και δημοκρατίας. Το θετικό πνεύμα του Ευρωπαϊκού Συμβουλίου δεν ακυρώνει, ωστόσο, τις ανησυχίες μας, οι οποίες ενισχύθηκαν, κύριε Ahern, από το ασαφές μήνυμά σας όσον αφορά τα περιβόητα, ή μάλλον διαβόητα, 82 σημεία της ιταλικής Προεδρίας που εμφανίζονται συχνά ως βάση των διαπραγματεύσεων και έπειτα λησμονούνται. Σε αυτή την περίπτωση –και σας παρακαλώ να μας πείτε εάν πράγματι είναι έτσι– το νέο Σύνταγμα θα είναι απλώς ένα άχρωμο και ανεφάρμοστο αντίγραφο της Συνθήκης της Νίκαιας.
<P>
Το Ευρωπαϊκό Συμβούλιο ασχολήθηκε πολύ με την οικονομία και την ανάπτυξη. Αυτός ο χείμαρρος λέξεων αποτυπώθηκε και στα συμπεράσματα, όπου απαριθμούνται τόσα πολλά ζητήματα θεμελιώδους σημασίας που στην πραγματικότητα δεν είναι δυνατόν να διακρίνει κανείς ποιες είναι οι αληθινές προτεραιότητες. Το μόνο πράγμα για το οποίο είμαστε βέβαιοι είναι ότι το περιβάλλον δεν αποτελεί προτεραιότητα, και αυτό για εμάς είναι άκρως αρνητικό. Δεν εκπλήσσει, συνεπώς, το γεγονός ότι, σε μια κατάσταση στασιμότητας και απουσίας ενός πρακτικού σχεδίου δράσης και μιας πραγματικής πολιτικής ηγεσίας, αποφασίστηκε η εφαρμογή μιας χαρακτηριστικής μεθόδου των σοσιαλιστικών παραδόσεων –αν και η πλειονότητα των κυβερνήσεων σήμερα ανήκει στην Κεντροδεξιά– ήτοι η σύσταση μιας ακόμη ομάδας εργασίας, υπό την προεδρία ενός άλλου διαπρεπούς κυρίου, του κ. Wim Kok. Συν τοις άλλοις, δεν επιλέγετε ποτέ γυναίκα! Πιστεύω πως θα ήταν καλή ιδέα.
<SPEAKER ID="14" LANGUAGE="" NAME="Collins (UEN )." AFFILIATION="(">
<P>
   – Κύριε Πρόεδρε, συμμερίζομαι κι εγώ τη γνώμη των προηγούμενων ομιλητών ότι η σύνοδος των ηγετών της Ευρωπαϊκής Ένωσης ήταν επιτυχής σε πολλά μέτωπα. Κατά πρώτον, υπάρχει σαφώς η καλή θέληση των ηγετών της Ευρωπαϊκής Ένωσης να διασφαλίσουν μια συμφωνία για τη νέα Συνθήκη της Ευρωπαϊκής Ένωσης, και θα ήθελα να επαινέσω τις προσπάθειες του Προέδρου του Συμβουλίου, του ιρλανδού πρωθυπουργού κ. Bertie Ahern, για τον πολύ θετικό ρόλο που διαδραμάτισε προσφάτως στην προώθηση των διαπραγματεύσεων.
<P>
Η ΔΚΔ προχωρά τώρα γοργά. Πρέπει τώρα να εδραιώσουμε την καλή βούληση που υπάρχει, να διασφαλίσουμε ότι θα επιτευχθεί συμφωνία όσον αφορά τα βασικά θέματα και να προσπαθήσουμε σκληρά να επιτύχουμε συμφωνία για τη νέα ευρωπαϊκή Συνθήκη πριν από τις 17 Ιουνίου. Αντιλαμβάνομαι πλήρως και πιστεύω ότι αυτό το έργο δεν θα είναι εύκολο , αλλά δεν πρέπει να υποτιμούμε τις προκλήσεις που βρίσκονται ενώπιόν μας.
<P>
Στο πρόσφατο παρελθόν, είδαμε πάρα πολλές συνθήκες από την Ευρωπαϊκή Ένωση. Πράγματι, κάποια στιγμή ερχόντουσαν τόσο γρήγορα που έπαυαν να ισχύουν προτού καν εφαρμοστούν. Όλοι περιμένουμε με ανυπομονησία τώρα την ιστορική στιγμή της διεύρυνσης την 1η Μαΐου, αλλά πρέπει να αλλάξουμε τον τρόπο με τον οποίο λαμβάνουμε τις αποφάσεις μας, ούτως ώστε να διασφαλίσουμε ότι η Ευρωπαϊκή Ένωση, ως πολιτική και οικονομική οντότητα, θα γίνει ισχυρότερη.
<P>
Η Αλ Κάιντα αποτελεί μια βάρβαρη πληγή και γι’ αυτήν η ανθρώπινη ζωή δεν σημαίνει απολύτως τίποτα. Από τη δική της οπτική, όσο περισσότερους ανθρώπους μπορεί να σκοτώσει προκειμένου να αποδυναμώσει τη δημοκρατία στον δυτικό κόσμο, τόσο το καλύτερο. Η Αλ Κάιντα τοποθέτησε βόμβες στην Αμερική, στην Αφρική, στην Ασία, στη Μέση Ανατολή και τώρα τοποθετεί βόμβες στην Ευρώπη. Ωστόσο, θέλω να επαναλάβω αυτό που είπε ο κ. Poettering αλλά και άλλοι: δεν πρέπει σε καμία περίπτωση να πιστέψουμε ότι όλοι οι Άραβες είναι τρομοκράτες. Δεν είναι έτσι και δεν πρέπει ποτέ να επιτρέψουμε σε κανέναν να πει ότι είναι. Μόνο με συλλογική αποφασιστικότητα μπορούμε να νικήσουμε τη μάστιγα της τρομοκρατίας και χαιρετίζω τα πρόσφατα μέτρα που έλαβαν οι ευρωπαϊκές κυβερνήσεις σχετικά.
<SPEAKER ID="15" LANGUAGE="FR" NAME="Abitbol (EDD )." AFFILIATION="">
<P>
   – Κύριε Πρόεδρε, κύριε Προεδρεύων του Συμβουλίου, όπως ίσως γνωρίζετε, οι εκλογές του ΕΚ θα διεξαχθούν από τις 10 έως τις 13 Ιουνίου· πρόκειται όμως για μια διαδικασία πλήρους παρωδίας της δημοκρατίας, κατά την οποία θα κληθούν να ψηφίσουν περί τα 300 εκατομμύρια εκλογείς σε είκοσι πέντε χώρες. Μάλιστα, τα πραγματικά διακυβεύματα θα τους έχουν αποκρυβεί επιμελώς.
<SPEAKER ID="16" LANGUAGE="IT" NAME="Cappato (NI )." AFFILIATION="">
<P>
   – Κύριε Πρόεδρε, όσον αφορά τον συντονιστή κατά της τρομοκρατίας, πιστεύω πως αποτελεί ψευδαίσθηση η προσπάθεια για συνεργασία των εθνικών γραφειοκρατιών χωρίς δημοκρατικό και δικαστικό έλεγχο. Όπως με τη Europol, έτσι και με τη Eurojust δεν πρόκειται μόνο για το σοβαρό ασφαλώς ζήτημα των ατομικών δικαιωμάτων και ελευθεριών, αλλά και για ένα πρόβλημα αποτελεσματικότητας: πράγματι, δεν κατορθώσατε να αναθέσετε πραγματικές εξουσίες στον συντονιστή για την καταπολέμηση της τρομοκρατίας. Αυτό, ωστόσο, δεν ικανοποιεί όσους επιθυμούν αποτελεσματικότερα μέτρα κατά της τρομοκρατίας, ταχύτερη ικανότητα αντίδρασης, περισσότερη και όχι λιγότερη δημοκρατία –που αποτελεί την ψευδαίσθηση όλων των γραφειοκρατιών– και περισσότερο κράτος δικαίου. Εάν η δημιουργία του συντονιστή για την καταπολέμηση της τρομοκρατίας πρέπει να αποτελέσει το παράδειγμα του νέου Συντάγματος που επιθυμούμε, η παραχώρηση λίγων επιπλέον εξουσιών εις βάρος της δημοκρατίας και του κράτους δικαίου δεν είναι ο δρόμος που θέλουμε να ακολουθήσουμε.
<SPEAKER ID="17" LANGUAGE="" NAME="Doyle (PPE-DE )." AFFILIATION="(">
<P>
Ο πρόεδρος της Ομάδας μου, ο κ. Poettering, έχει δίκιο: δεν πρέπει να εξισώνουμε τον αραβικό κόσμο με την τρομοκρατία. Πρέπει να κάνουμε ό,τι είναι στις δυνάμεις μας για να συνεργαστούμε με τους πολλούς ηγέτες και εκπροσώπους του αραβικού κόσμου, οι οποίοι έχουν τα ίδια αισθήματα με εμάς απέναντι σε αυτές τις φρικαλεότητες.
<P>
Όσον αφορά την ημερήσια διάταξη της Λισαβόνας, λέω στον ιρλανδό πρωθυπουργό μας ότι για άλλη μια φορά αποτύχαμε να σημειώσουμε πρόοδο στην πολλάκις διατυπωμένη φιλοδοξία μας να γίνει η ΕΕ η πιο ανταγωνιστική παγκοσμίως οικονομία με βάση τη γνώση έως το 2010. Τα λόγια σας, κύριε Προεδρεύων του Συμβουλίου, περί γόνιμων συζητήσεων, έμφασης στα βασικά θέματα, βιώσιμης ανάπτυξης στην απασχόληση κλπ., κλπ., κλπ. θα μπορούσαν να είναι τα λόγια κάθε Προεδρεύοντος του Συμβουλίου τα τελευταία τέσσερα χρόνια: όλοι είπαν ακριβώς τα ίδια. Φοβάμαι ότι δεν υπήρξε πρόοδος στη μεταφορά στην πράξη σε όλα τα κράτη μέλη μας. Αρκεί να δείτε το δεδομένο ότι 400 000 ερευνητές, οι οποίοι εκπαιδεύθηκαν στην ΕΕ, εργάζονται στις Ηνωμένες Πολιτείες σήμερα. Τους εκπαιδεύουμε, τους παρέχουμε γνώσεις και μετά φεύγουν. Το όφελος αυτής της γνώσης αναπτύσσεται σε άλλο μέρος του κόσμου.
<P>
Τέλος, επιτρέψτε μου να επαναλάβω τη φράση που χρησιμοποίησε ο συνάδελφός μου κ. Watson και να ευχηθώ να σας έρθουν όλα δεξιά – . Σε όλους όσοι εμπλέκονται στην ιρλανδική Προεδρία λέω: μακάρι να επιτύχετε την υπογραφή της Συνταγματικής Συνθήκης τον Ιούνιο. Έχετε τις καλύτερες ευχές μας. Σας ευχαριστώ για την πρόοδο στις διαβουλεύσεις που σημειώσατε μέχρι σήμερα. Ευχαριστώ, όπως είπε ο Enda Kenny πρόσφατα στο ιρλανδικό Κοινοβούλιο, τη Μόνιμη Αντιπροσωπεία και όλους τους δημόσιους υπαλλήλους στα παρασκήνια που έκαναν αυτή την Προεδρία πολύ καλή σε τεχνικό επίπεδο.
<SPEAKER ID="18" LANGUAGE="DE" NAME="Hänsch (PSE )." AFFILIATION="Taoiseach">
<SPEAKER ID="19" LANGUAGE="" NAME="Πρόεδρος." AFFILIATION="">
<SPEAKER ID="20" LANGUAGE="SV" NAME="Malmström (ELDR )." AFFILIATION="">
<P>
    Κύριε Πρόεδρε, είναι φυσικά πολύ τραγικό το γεγονός ότι χρειάζεται να συμβούν τρομοκρατικές ενέργειες όπως αυτή που έγινε στη Μαδρίτη για να συνέλθουν οι ηγέτες της Ευρώπης. Παρά το γεγονός ότι η τρομοκρατία έχει δείξει το απαίσιο πρόσωπό της σε αρκετά κράτη μέλη στο παρελθόν, πιστεύαμε, ίσως αφελώς, για πολύ καιρό ότι τέτοιες μεγάλες επιθέσεις δεν θα μπορούσαν να συμβούν ποτέ σε εμάς. Σήμερα συνειδητοποιούμε ότι ο αγώνας πρέπει να διεξαχθεί σε παγκόσμιο επίπεδο, αλλά επίσης μέσω της εντατικοποίησης της ευρωπαϊκής συνεργασίας. Ως εκ τούτου, είναι καλό που ελήφθησαν πολλά σημαντικά μέτρα στη σύνοδο κορυφής το περασμένο Σαββατοκύριακο, ακόμη κι αν είναι ανεπαρκή. Πρέπει να δημιουργήσουμε πολύ καλύτερες προϋποθέσεις για τον συντονισμό των υπηρεσιών πληροφοριών και επίσης, εν καιρώ, να δημιουργήσουμε ένα είδος ευρωπαϊκού FBI το οποίο να είναι επίσης επιχειρησιακό. Όταν οι κακοποιοί και οι εγκληματίες δρουν και πέρα των συνόρων, το ίδιο πρέπει να κάνει και το χέρι του νόμου.
<SPEAKER ID="21" LANGUAGE="ES" NAME="Marset Campos (GUE/NGL )." AFFILIATION="Patriot Act">
<P>
   – Κύριε Πρόεδρε, με συγκίνηση δεχόμαστε και συμμεριζόμαστε την αλληλεγγύη προς τα θύματα των τρομοκρατικών επιθέσεων της 11ης Μαρτίου που εξέφρασαν το Συμβούλιο, η Επιτροπή και ιδιαίτερα εσείς, Πρόεδρε Pat Cox. Επίσης, υποστηρίζουμε την πρόταση να αφιερωθεί αυτή η ημέρα κάθε χρόνο στη μνήμη των θυμάτων της τρομοκρατίας.
<P>
Στην πραγματικότητα, μαζί με την πρόκληση τρόμου, αυτός είναι ένας από τους στόχους των τρομοκρατών: η υπονόμευση της δημοκρατίας. Από αυτή την άποψη, δεν συμφωνούμε με τις προτάσεις για αστυνομικό έλεγχο που συμπεριλαμβάνουν βιομετρικά και παρόμοια στοιχεία. Πιστεύουμε ότι η απάντηση της Ισπανίας και της Ευρώπης, που είναι τόσο διαφορετική από εκείνη των Ηνωμένων Πολιτειών μετά την 11η Σεπτεμβρίου, είναι η σωστή. Αντί να στραφούμε στην επιθετικότητα, στη στρατιωτική αντίδραση και στη μείωση των ελευθεριών, ή να εισβάλλουμε σε χώρες, έχουμε δώσει έμφαση στις αστυνομικές έρευνες προκειμένου να οδηγηθούν αυτοί οι εγκληματίες ενώπιον της δικαιοσύνης.
<P>
Πρέπει να διεξαγάγουμε μια παγκόσμια διάσκεψη κατά της τρομοκρατίας υπό την αιγίδα του ΟΗΕ, όπου θα μπορέσουν να εξηγηθούν τα διάφορα μέτρα: συνεργασία μεταξύ των αστυνομικών δυνάμεων· διαρθρωτικά προβλήματα: φτώχεια, χρέος, ανισότητα· ο ρόλος των οικονομικών θεσμών και επίσης των διαφόρων εμπορικών οντοτήτων· η καταπολέμηση των φορολογικών παραδείσων και του ξεπλύματος χρήματος. Αυτά τα μέτρα έχουν αναφερθεί επίσης από την κ. Doyle.
<SPEAKER ID="22" LANGUAGE="ES" NAME="Ortuondo Larrea (Verts/ALE )." AFFILIATION="">
<P>
    Κύριε Πρόεδρε, στις 11 Μαρτίου, όλοι εμείς οι βουλευτές του Ευρωπαϊκού Κοινοβουλίου ήρθαμε σε αυτό το Σώμα συγκλονισμένοι από τα νέα της τρομοκρατικής σφαγής στη Μαδρίτη στις 7.30 το πρωί.
<P>
Εκείνο το πρωί είχα νιώσει ιδιαίτερη αγωνία, πέρα από το τόσο αίμα και τόσο πόνο, συνειδητοποιώντας ότι η επίθεση θα μπορούσε να ήταν έργο των ριζοσπαστών βάσκων φανατικών της ΕΤΑ. Αργότερα εκείνο το πρωί, άκουσα έναν βελγικό τηλεοπτικό σταθμό που επεσήμανε την πιθανότητα ότι μπορεί να είχε διαπραχθεί από ισλαμιστές τρομοκράτες. Το μεσημέρι, όταν παρουσιάστηκε μια προφορική τροπολογία στο Κοινοβούλιο που ανακήρυττε την 11η Μαρτίου ως ευρωπαϊκή ημέρα κατά της τρομοκρατίας, ο βουλευτής που παρουσίασε εκείνη την τροπολογία κατηγόρησε την ΕΤΑ. Μέχρι τότε είχε γίνει ήδη το πρώτο τηλεφώνημα στην αστυνομία από τον μάρτυρα που είδε τρεις κουκουλοφόρους στο Alcalá de Henares και είχε βρεθεί το φορτηγάκι που περιείχε πυροκροτητές και στίχους από το Κοράνι. Και υπήρξαν επίσης δηλώσεις που αρνούνταν την επίθεση και την ανάμειξη της ΕΤΑ από τον εκπρόσωπο του Μπατασούνα. Ήταν ήδη γνωστό ότι η επίθεση δεν ήταν της ΕΤΑ και, παρ’ όλα αυτά, ασκήθηκε πίεση και η ανάμειξη της ΕΤΑ διατηρήθηκε τεχνητά στο ψήφισμα του Ευρωπαϊκού Κοινοβουλίου και σε αυτό του Συμβουλίου Ασφαλείας των Ηνωμένων Εθνών.
<P>
Ούτε η ανακάλυψη ενός σακιδίου με πυροκροτητές και ενός κινητού τηλεφώνου που είχε χρησιμοποιηθεί από Ισλαμιστές ενισχύουν το επιχείρημά τους· ούτε οι επανειλημμένες ανακοινώσεις που ισχυρίζονταν ότι η Αλ Κάιντα ήταν υπεύθυνη για τις επιθέσεις. Το Λαϊκό Κόμμα συνέχισε να κατηγορεί την ΕΤΑ, μέσω προσωπικών τηλεφωνημάτων του κ. Αθνάρ στις κύριες ημερήσιες εφημερίδες και της υπουργού Εξωτερικών στους πρέσβεις, και επίσης μέσω των ανεκδιήγητων δημοσίων εμφανίσεων του υπουργού Acebes.
<P>
Σαν να μην έφτανε αυτό, εκατομμύρια ευρωπαίοι πολίτες και κυβερνήσεις άλλων κρατών εξαπατήθηκαν αναίσχυντα από την κυβέρνηση του Λαϊκού Κόμματος, που δεν νοιάστηκε καθόλου για τον κίνδυνο περαιτέρω επιθέσεων και θανάτων σε άλλες πόλεις, αρκεί να μην γνώριζε ο ισπανικός λαός μέχρι τις εκλογές της Κυριακής 14 Μαρτίου ότι η φρίκη που γνώρισε η Μαδρίτη ήταν μια απάντηση στον άδικο και παράνομο πόλεμο στο Ιράκ.
<SPEAKER ID="23" LANGUAGE="DA" NAME="Bonde (EDD )." AFFILIATION="">
<P>
    Κύριε Πρόεδρε, 25 χώρες συμφώνησαν να προετοιμάσουν το Σύνταγμα της ΕΕ μέχρι τις 17 Ιουνίου. Έχουν ήδη πραγματοποιηθεί διαπραγματεύσεις για συμβιβασμούς στα παρασκήνια, ενώ υιοθετήθηκε η αρχή της διπλής πλειοψηφίας, με τον πληθυσμό ως καθοριστικό στοιχείο. Αυτό που τελεί τώρα υπό διαπραγμάτευση είναι τα ποσοστά για τον αριθμό των χωρών και τον αριθμό των πολιτών. Υπάρχουν επίσης διαπραγματεύσεις όσον αφορά μια μικρότερη Επιτροπή από το 2014, έτσι ώστε να μην έχουν πλέον όλες οι χώρες εκπρόσωπό τους στην Επιτροπή. Ό,τι δεν μπορέσει να αποφασιστεί τώρα θα αποφασιστεί αργότερα με ειδική πλειοψηφία.
<P>
Αντ’ αυτού, προτείνουμε να διατηρήσουν όλες οι χώρες έναν Επίτροπο, και ο Επίτροπος αυτός να εκλέγεται και να είναι υπόλογος στα εθνικά κοινοβούλια προκειμένου να υποστηριχθεί η δημοκρατική αρχή. Προτείνουμε επίσης να απαιτείται ως ειδική πλειοψηφία το 75% των χωρών, που αντιπροσωπεύουν παράλληλα το 50% του πληθυσμού. Θέλουμε επίσης να δούμε το μέγεθος της ΕΕ να μειώνεται, δηλαδή να πεταχτούν πάνω από 100 000 σελίδες της νομοθεσίας της ΕΕ και τα κράτη μέλη της ΕΕ να νομοθετούν επί όλων των θεμάτων που δεν έχουν διασυνοριακή διάσταση. Η ΕΕ πρέπει να επικεντρωθεί σε αυτά για τα οποία οι χώρες δεν μπορούν να νομοθετήσουν αποτελεσματικά μόνες τους. Στις περιπτώσεις που δεν είμαστε σε θέση να δράσουμε, δεν πρόκειται να χάσουμε στο πεδίο της δημοκρατίας, αλλά μπορούμε, τουναντίον, να κερδίσουμε από κοινού επιρροή εκεί όπου διαφορετικά θα ήμασταν αδύναμοι.
<P>
Τέλος, θα ήθελα να συγχαρώ τον Bertie Ahern για τον διορισμό του παλαιού μας συναδέλφου κ. Gijs de Vries ως συντονιστή για την καταπολέμηση της τρομοκρατίας. Αγωνιζόταν πάντοτε για την ειλικρίνεια και τα δικαιώματα των πολιτών. Είναι άνθρωπος στον οποίο έχω εμπιστοσύνη, αντίθετα με τον επικεφαλής της OLAF, που κλέβει υπολογιστές και τηλέφωνα και τηλεφωνικές ατζέντες για να αποκαλύψει τις πηγές των δημοσιογράφων. 
<SPEAKER ID="24" LANGUAGE="NL" NAME="Claeys (NI )." AFFILIATION="">
<SPEAKER ID="25" LANGUAGE="ES" NAME="Galeote Quecedo (PPE-DE )." AFFILIATION="">
<P>
Σκεφτόμαστε συνεχώς, φυσικά, τα θύματα και τις οικογένειές τους. Επομένως, μαζί με άλλους συναδέλφους, τα μέλη της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων λαμβάνουμε την πρωτοβουλία να συστήσουμε στην Ευρωπαϊκή Ένωση να θεσπίσει μια ημέρα εις μνήμη των θυμάτων. Η Ολομέλεια αποφάσισε ότι αυτή η ημέρα έπρεπε να είναι η 11η Μαρτίου και χαίρομαι που αυτή η πρόταση επικυρώθηκε από το Συμβούλιο σχεδόν ομόφωνα. Ο κ. Ortuondo δεν την υποστήριξε και εκείνος ξέρει και θα εξηγήσει για ποιο λόγο.
<P>
Η υποστήριξη των ευρωπαϊκών θεσμικών οργάνων για τα θύματα δεν πρέπει να είναι μόνο ηθική, ωστόσο, αλλά επίσης υλική. Προκειμένου να καλυφθούν αυτές οι ανάγκες, η Ομάδα μου ζήτησε τη συμπερίληψη, για πρώτη φορά στον προϋπολογισμό του 2004, ενός κονδυλίου 1 εκατομμυρίου ευρώ για τη δημιουργία ενός πιλοτικού προγράμματος για την υποστήριξη των θυμάτων της τρομοκρατίας και των οικογενειών τους. Δυστυχώς, οι συνθήκες δείχνουν ότι πρέπει να γίνουν περισσότερα και, πέρα από την υποστήριξή μας στα μέτρα για την ενίσχυση των θυμάτων, τα οποία ενέκρινε το Συμβούλιο, θα ήθελα να εκφράσω την επιθυμία μας να αυξηθεί σημαντικά η οικονομική συνεισφορά για το πιλοτικό πρόγραμμα βοήθειας προς τα θύματα, αναβαθμίζοντας το καθεστώς αυτού του σχεδίου σε μια κοινοτική δράση ευρείας κλίμακας. Αυτή, κύριε Πρόεδρε, είναι η δέσμευση της Ομάδας ΕΛΚ-ΕΔ η οποία συμπεριλήφθηκε στις πολιτικές προτεραιότητες για την επόμενη νομοθετική περίοδο και η οποία προβλέπει τη δημιουργία ενός ευρωπαϊκού ταμείου για την αποζημίωση των θυμάτων της τρομοκρατίας.
<P>
Κυρίες και κύριοι, μετά την 11η Σεπτεμβρίου εγκρίθηκε ένα σχέδιο δράσης για την καταπολέμηση της τρομοκρατίας αλλά, παρά ταύτα, στις 11 Μαρτίου 2004, μερικά από τα μέτρα που θεσπίζονταν σε αυτό δεν είχαν μεταφερθεί στις εθνικές νομοθεσίες. Επαναλαμβάνω το αίτημα που διετύπωσαν αρκετοί συνάδελφοι, διότι είναι βασικό να συνεργαστούν τα κράτη μέλη ενσωματώνοντας γρήγορα τα μέτρα που υιοθετήθηκαν στο πλαίσιο του τρίτου πυλώνα. Είναι άκρως σημαντικό να βελτιωθεί η ασφάλεια στον τομέα της πρόληψης στην Ευρώπη.
<SPEAKER ID="26" LANGUAGE="ES" NAME="Terrón i Cusí (PSE )." AFFILIATION="Patriot Act">
<P>
   – Κύριε Πρόεδρε, μετά την 11η Σεπτεμβρίου αυτό το Κοινοβούλιο εργάστηκε γρήγορα και πολύ σοβαρά υποστηρίζοντας την Επιτροπή και ζητώντας από το Συμβούλιο μια σειρά μέτρων για την αντιμετώπιση της τρομοκρατίας.
<P>
Σε αυτό και σε άλλα κοινοτικά θεσμικά όργανα έγιναν μεγαλόστομες δηλώσεις υπέρ της καλύτερης αστυνομικής συνεργασίας, της ενίσχυσης των ειδικών ομάδων αρχηγών της αστυνομίας, μιας λειτουργικής Europol υπό αποτελεσματικό δικαστικό έλεγχο· επιπλέον, έγιναν προσπάθειες να επιτευχθεί η καθιέρωση ελάχιστων δικαστικών εγγυήσεων και, τέλος, να δημιουργηθεί ένα πλαίσιο που θα μας παρείχε μεγαλύτερη ασφάλεια και ταχύτητα σε καταστάσεις όπως αυτή που προέκυψε στις Ηνωμένες Πολιτείες.
<P>
Έπρεπε να ζήσουμε την πρόσφατη φρίκη για να επανέλθουμε σε αυτό το θέμα σε επίσημη συνεδρίαση, την Τετάρτη το πρωί. Κύριε Πρόεδρε, την 11η Μαρτίου είχαμε όλοι έναν θλιβερό ρόλο να διαδραματίσουμε. Αν υπάρχει κάτι που περίμεναν από εμάς οι πολίτες ήταν η συνεργασία προκειμένου να προσφέρουμε βεβαιότητα, και αυτό που επιδείξαμε εμείς, για διάφορους λόγους, και με διαφορετικούς βαθμούς υπευθυνότητας, ήταν απόλυτη σύγχυση.
<SPEAKER ID="27" LANGUAGE="" NAME="Duff (ELDR )." AFFILIATION="(">
<P>
   – Κύριε Πρόεδρε, ο ιρλανδός πρωθυπουργός λέει ότι πιστεύει ότι η αρχή του συστήματος της διπλής πλειοψηφίας γίνεται τώρα δεκτή. Μου φαίνεται όμως ότι δεν γίνεται ακόμη στην πράξη δεκτή, διότι βλέπουμε τους διάφορους υπουργούς να προσπαθούν να συμπληρώσουν τη μέθοδο της διπλής πλειοψηφίας με περαιτέρω προϋποθέσεις οι οποίες θα επιτρέπουν σε έναν ορισμένο αριθμό κρατών μελών να διαμορφώσουν μειοψηφία αρνησικυρίας. Η συμβουλή μου προς την Προεδρία είναι να απορρίψει τέτοιες περιττές επιπλοκές. Θα ήταν πολύ καλύτερο να επιτύχει μια απλή μέθοδο, για παράδειγμα 55/55, ώστε να μην χρειάζεται ένα τρίτο κλειδί. Η Ευρώπη δεν μπορεί να οικοδομηθεί με βάση μαθηματικές εξισώσεις, αλλά πολιτική εμπιστοσύνη. 
<SPEAKER ID="28" LANGUAGE="DE" NAME="Kaufmann (GUE/NGL )." AFFILIATION="">
<SPEAKER ID="29" LANGUAGE="" NAME="Booth (EDD )." AFFILIATION="(">
<P>
   – Κύριε Πρόεδρε, η Ευρωπαϊκή Σύνοδος των Βρυξελλών, την περασμένη εβδομάδα, έδωσε εντολή στην ιρλανδική Προεδρία να ολοκληρώσει τις διαπραγματεύσεις για τη Συνταγματική Συνθήκη έως την επόμενη σύνοδο, στις 17 Ιουνίου. Το να προχωρήσουμε από μια Ένωση 15 κρατών μελών –που σύντομα θα είναι 25– σε ένα ενιαίο κράτος με νομική προσωπικότητα, οι νόμοι του οποίου θα έχουν το προβάδισμα έναντι των νόμων των κρατών μελών, αποτελεί εξέλιξη την οποία το κόμμα μου –το Κόμμα της Ανεξαρτησίας του Ηνωμένου Βασιλείου– πιστεύει ότι δεν πρέπει να επικυρώσουμε χωρίς την έκφραση της ρητής βούλησης του πληθυσμού, μέσω δημοψηφίσματος.
<SPEAKER ID="30" LANGUAGE="DE" NAME="Raschhofer (NI )." AFFILIATION="">
<P>
Μετά τις επιθέσεις της 11ης Σεπτεμβρίου ειπώθηκαν πολλά, έγιναν όμως λίγα. Ο Robert Schuman είχε πει κάποτε πως Ευρώπη κινείται πολύ αργά. Πόσο δίκιο είχε! Η στρατηγική της Λισαβόνας του έτους 2000 έχει τον φιλόδοξο στόχο να κάνει την Ευρώπη τον ισχυρότερο οικονομικό χώρο στον κόσμο, αλλά οι επιτυχίες δεν έχουν εμφανιστεί ακόμα. Στο Λάκεν δόθηκε το πράσινο φως για το σύνταγμα αλλά η Πολωνία και η Ισπανία, καθώς και η Γαλλία και η Γερμανία, δεν διαδραμάτισαν θετικό ρόλο στη σύνοδο κορυφής των Βρυξελλών. Είναι ορατή η άρση των εμποδίων; Οι σχετικές ελπίδες δεν είναι αβάσιμες. Μέχρι τώρα η ιρλανδική Προεδρία εργάστηκε καλά. Παρ’ όλα αυτά, είμαι ρεαλίστρια και βλέπω ότι πολλά κεφάλαια του σχεδίου της συνθήκης είναι ακόμα αντικείμενο αμφισβήτησης: το ζήτημα του αριθμού των Επιτρόπων ανά χώρα, η αρχή της εκ περιτροπής Προεδρίας, η στάθμιση των ψήφων. Ωστόσο, δεν τίθεται θέμα –στα λόγια τουλάχιστον– για το ότι η διευρυμένη Ένωση πρέπει να είναι σε θέση να αναλάβει δράση. Ελπίζω ότι θα ακολουθήσουν πράξεις! 
<SPEAKER ID="31" LANGUAGE="" NAME="Evans, Jonathan (PPE-DE )." AFFILIATION="(">
<P>
   – Κύριε Πρόεδρε, το κόμμα μου και οι 37 βουλευτές μας εδώ στο Ευρωπαϊκό Κοινοβούλιο συντάσσονται με την ανακοίνωση του Συμβουλίου που εκφράζει θλίψη και αλληλεγγύη προς τα θύματα της τρομοκρατικής επίθεσης στη Μαδρίτη, τις οικογένειές τους και τον ισπανικό λαό.
<P>
Όσον αφορά το Σύνταγμα, ο αρχηγός του κόμματος του κ. Watson και του κ. Duff στο Ηνωμένο Βασίλειο συμπαρατάχθηκε με το κόμμα μου στην έκκληση να διεξαχθεί δημοψήφισμα εκεί για το Σύνταγμα. Τη Δευτέρα, ισχυρίστηκε στη Βουλή των Κοινοτήτων ότι το Σύνταγμα είναι απαραίτητο, προκειμένου να καθοριστούν και να αποσαφηνιστούν τα όρια της εξουσίας της ΕΕ. Το ερώτημα, είπε, είναι το εξής: έχει αυτό το Σύνταγμα συνταγματικές επιπτώσεις; Η απάντηση που έδωσε ήταν ένα κατηγορηματικό “ναι”.
<SPEAKER ID="32" LANGUAGE="" NAME="De Rossa (PSE )." AFFILIATION="(">
<P>
   –Κύριε Πρόεδρε, θα ήθελα καταρχάς να συγχαρώ την ιρλανδική Προεδρία, τον ιρλανδό πρωθυπουργό, τον υπουργό κ. Roche και τον υπουργό κ. Cowen για την πρόοδο που σημείωσαν όσον αφορά το Ευρωπαϊκό Σύνταγμα. Σπανίως μου δίνεται η ευκαιρία να επικροτήσω το έργο αυτής της κυβέρνησης, αλλά όταν το αξίζει είμαι πρόθυμος να το κάνω.(2)
<P>
Αφού συνεχάρην την ιρλανδική Προεδρία, θα ήθελα να συγχαρώ και την ιρλανδική δημόσια διοίκηση και το διπλωματικό σώμα για την αφοσίωση και τον επαγγελματισμό τους, διότι χωρίς την υποστήριξή τους δεν θα ήταν δυνατόν να σημειωθεί πρόοδος. Έγινε ένα τεράστιο βήμα προς τα εμπρός, πρέπει όμως ακόμη να καταλήξουμε ως προς το κείμενο. Ως ένας από τους 200 βουλευτές από κάθε άκρη της Ευρώπης, οι οποίοι προετοίμασαν το κείμενο αυτό σε ανοιχτή συζήτηση, θα ήθελα να πω ότι αυτό που έχουμε είναι μια πρόταση συνθήκης ποιοτικά διαφορετική σε σχέση με κάθε άλλη συνθήκη που τέθηκε ποτέ ενώπιον των πολιτών της Ευρώπης. Είναι επομένως σημαντικό κάθε περαιτέρω διαπραγμάτευση ή επιδίωξη τροποποίησης δύσκολων συμβιβασμών να γίνει με όσο το δυνατόν πιο ανοικτό τρόπο. Πιστεύω ότι ούτε το Κοινοβούλιο αυτό, ούτε οι πολίτες της Ευρώπης θα δεχτούν να γίνουν συμφωνίες πίσω από κλειστές πόρτες, οι οποίες πλήττουν σοβαρά τη συνοχή, τις αξίες, τους στόχους και την ικανότητα δράσης που παρέχει το παρόν κείμενο. Προκειμένου να υπάρξει επικύρωση και από τα 25 κράτη, είναι σημαντικό η διαδικασία στην οποία έχει εμπλακεί τώρα η Προεδρία να επιδιώξει να εξασφαλίσει ότι στη διαδικασία αυτή συμμετέχουν και οι πολίτες.
<SPEAKER ID="33" LANGUAGE="SV" NAME="Schmid, Herman (GUE/NGL )." AFFILIATION="">
<SPEAKER ID="34" LANGUAGE="FR" NAME="Berthu (NI )." AFFILIATION="">
<P>
   – Κύριε Πρόεδρε, μας συγκλόνισε βαθιά η επίθεση στη Μαδρίτη, και με ευχαριστεί πολύ το γεγονός ότι το Ευρωπαϊκό Συμβούλιο της 25ης Μαρτίου ανταποκρίθηκε προσφεύγοντας άμεσα στη ρήτρα αλληλεγγύης. Αυτή η αρχή της αλληλεγγύης πρέπει, πράγματι, να χαίρει της ομόφωνης στήριξής μας, πέραν των διαδικασιών που επιδέχονται συζήτηση.
<P>
Επιπλέον, το Συμβούλιο όρισε τη 17η Ιουνίου ως την καταληκτική ημερομηνία για την ολοκλήρωση των διαπραγματεύσεων όσον αφορά το σχέδιο του Ευρωπαϊκού Συντάγματος. Αυτή η απόφαση δεν είναι τόσο απλή όσο φαίνεται, καθώς ακόμα και σήμερα δεν έχει επιτευχθεί συμβιβασμός σε ουσιώδη σημεία. Όπως φαίνεται, επιδίωξή της είναι πρωτίστως η άσκηση πίεσης στις χώρες που είναι διστακτικές. Αυτή η απόφαση φαίνεται να σέβεται εξίσου ελάχιστα την καθολική ψηφοφορία. Πράγματι, είτε η συμφωνία ανακοινωθεί την επαύριον των εκλογών του ΕΚ είτε επιτευχθεί δεκαπέντε μέρες νωρίτερα δεν αλλάζει και πολλά. Σε κάθε περίπτωση, το αποτέλεσμα είναι ότι δεν θα μπορεί να διεξαχθεί εγκαίρως μια επισταμένη συζήτηση. Αυτή η μέθοδος, κύριε Πρόεδρε, αποκαλύπτει, για μια ακόμη φορά, πολλά σε σχέση με το είδος της Ευρώπης που προοιωνίζεται σε αυτό το Σύνταγμα. 
<SPEAKER ID="35" LANGUAGE="FR" NAME="Grossetête (PPE-DE )." AFFILIATION="">
<P>
   – Κύριε Πρόεδρε, κύριε Προεδρεύων του Συμβουλίου, όσον αφορά τα συμπεράσματα του Ευρωπαϊκού Συμβουλίου, επιτρέψτε μου να επιμείνω σε τρία σημεία. Όσον αφορά την τρομοκρατία, και μετά την τραγωδία της Μαδρίτης, προσδοκούμε αποφασιστικότητα και αποτελεσματικότητα. Είμαστε ικανοποιημένοι που ορίστηκε συντονιστής για την καταπολέμηση της τρομοκρατίας, πρέπει όμως να μπορεί να είναι και αποτελεσματικός. Αναρωτιέμαι, λοιπόν, τι είδους εξουσίες θα διαθέτει. Ζητούμε περισσότερη αποτελεσματικότητα από τη Europol και τη Eurojust, ενώ παράλληλα δεν μπορεί παρά να μας λυπεί το γεγονός ότι ορισμένες χώρες δεν έχουν τοποθετηθεί ακόμα στο θέμα του ευρωπαϊκού εντάλματος σύλληψης.
<SPEAKER ID="36" LANGUAGE="" NAME="" AFFILIATION="Αντιπροέδρου">
<SPEAKER ID="37" LANGUAGE="FR" NAME="Berès (PSE )." AFFILIATION="(Ο Πρόεδρος διακόπτει τον ομιλητή)">
<P>
   – Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, κυρίες και κύριοι, η Ευρώπη προχωρεί κομίζοντας απαντήσεις και, μετά το δράμα της Μαδρίτης, μετά το δράμα της Νέας Υόρκης, σημειώσαμε και συνεχίζουμε να σημειώνουμε πρόοδο στα θέματα καταπολέμησης της τρομοκρατίας. Μετά τη Νέα Υόρκη, είχαμε μια μακρά και δύσκολη διαπραγμάτευση σε σχέση με το ευρωπαϊκό ένταλμα σύλληψης. Παγιώσαμε την πρόοδο που επιτεύχθηκε σε σχέση με τη Europol και τη Eurojust. Από την άλλη μεριά όμως, η υλοποίηση γίνεται με εξαιρετικά βραδείς και εξοργιστικούς για τους συμπολίτες μας ρυθμούς· πρέπει, συνεπώς, να βρούμε άλλα μέσα προκειμένου να πιέσουμε τους αρχηγούς κρατών και κυβερνήσεων. Πράγματι, αφότου συμφώνησαν στο Συμβούλιο, λησμόνησαν να υλοποιήσουν τα συμπεφωνημένα στις ίδιες τους τις χώρες. Ας πάρουμε την περίπτωση του ευρωπαϊκού εντάλματος σύλληψης: δεν είναι σωστό να υπάρχουν ακόμα τόσα κράτη που δεν έχουν επικυρώσει αυτό το ουσιαστικό μέσο που θεσπίσαμε την επαύριον της 11ης Σεπτεμβρίου.
<P>
Σήμερα, μετά τη Μαδρίτη, ένας πρώην βουλευτής του ΕΚ, ο κ. de Vries, ορίστηκε συντονιστής. Όλοι εκφράζουμε τη χαρά μας, αφού όλοι γνωρίζουμε την αποφασιστικότητά του σε αυτά τα θέματα, όλοι γνωρίζουμε την αποφασιστικότητά του να ενεργήσει για τη θέσπιση της θέσης ενός ευρωπαίου Εισαγγελέα. Αν, όμως, δεν διαθέτει τα αναγκαία μέσα, αν δεν διαθέτει μια σαφή εντολή, θα περιέλθουμε σε αδυναμία. Υπό το κράτος πίεσης, ορίστηκε ένας συντονιστής, ενώ, κατ’ ουσία, πρόκειται για μια αντίληψη, για μια παρόρμηση που ενέπνευσε πολλούς εξ ημών στη Συνέλευση: η αντίληψη ότι, για θέματα στα οποία οι αρχηγοί κρατών και κυβερνήσεων έχουν λόγο και οφείλουν να μπορούν να συνεργάζονται ενεργά με βάση τα μέσα ενός ευρωπαϊκού οράματος, μέσα τα οποία διαθέτει η Επιτροπή, χρειάζεται καλύτερος συντονισμός μεταξύ των διαφορετικών ευρωπαϊκών αρχών. Αυτό που πράξαμε για τον υπουργό Εξωτερικών, διαπιστώνουμε ότι, κατά κάποιο τρόπο, θα χρειαστεί να το πράξουμε στον τομέα της δικαιοσύνης, της ασφάλειας και της ελευθερίας. Κατ’ ουσία, αυτός ο συντονιστής είναι πρόγευση εκείνου που, χωρίς αμφιβολία, θα πρέπει να υλοποιηθεί κάποια ημέρα. Σήμερα, όμως, δεν έχει καμία σχέση, καμία σύνδεση με την Επιτροπή. Πιστεύω ότι πρέπει να μελετήσουμε το συγκεκριμένο ζήτημα, αν θέλουμε να είμαστε αποτελεσματικοί στον συντονισμό των μέσων καταπολέμησης της τρομοκρατίας.
<P>
Σε αυτό το πνεύμα, κύριε Προεδρεύων του Συμβουλίου, σε εσάς εναπόκειται το μέλλον του Ευρωπαϊκού Συντάγματος, αφού τώρα διαθέτετε μια συγκεκριμένη εντολή, με ένα κάπως πιεστικό χρονοδιάγραμμα, καλοδεχούμενο βεβαίως στον βαθμό που προικοδοτεί τη Μεγάλη Ευρώπη, αυτήν που τελικά θα επανενωθεί την 1η Μαΐου, με ένα βραχυπρόθεσμο Σύνταγμα, ωστόσο κάπως προβληματικό ενόψει των εκλογών του ΕΚ. Θέλω, απλώς, να επιστήσω την προσοχή σας σε στοιχεία που το Ευρωπαϊκό Κοινοβούλιο θεωρεί ουσιώδη. Όπως προανέφεραν άλλοι, τίθεται το ζήτημα των δημοσιονομικών εξουσιών του Ευρωπαϊκού Κοινοβουλίου. Πέραν αυτού, όμως, διαβλέπω έναν κίνδυνο υπαναχώρησης σε σχέση με ό,τι συμφωνήθηκε στη Συνέλευση: αναφέρομαι στην προοπτική του Ευρωπαίου Εισαγγελέα, αναφέρομαι στην ειδική πλειοψηφία, στα σημεία όπου κατέστη δυνατόν να αρθεί η τελευταία, στον δημοσιονομικό και κοινωνικό τομέα, έστω και αν αυτό δεν αρκεί. Διαβλέπω έναν κίνδυνο στον τομέα της ενισχυμένης συνεργασίας και των ρητρών παρέκτασης. Διαβλέπω έναν κίνδυνο να μην αντιμετωπιστεί το ζήτημα της αναθεώρησης του Συντάγματος. Αυτό θα ήταν πολύ σοβαρό.
<P>
Τέλος, κύριε Πρόεδρε, όσον αφορά τη σύνθεση της Επιτροπής, αντιμετωπίζετε ένα πολύ σοβαρό πρόβλημα. Γνωρίζω την τάση: συνίσταται στο να υπάρχει ένας Επίτροπος ανά κράτος μέλος. Θέλω, όμως, να επιστήσω εκ νέου την προσοχή σας σε μια πρόταση που έχει τεθεί στο τραπέζι των διαπραγματεύσεων, συγκεκριμένα, να μην καθοριστεί ο αριθμός των Επιτρόπων στο Σύνταγμα και να εναπόκειται στη διακριτική ευχέρεια του Προέδρου της Επιτροπής, από κοινού με το Ευρωπαϊκό Συμβούλιο, να καθορίζουν την ισόρροπη σύνθεση της Επιτροπής, θέτοντας απλώς ένα όριο: όχι περισσότεροι του ενός Επίτροποι ανά κράτος μέλος. Ενδεχομένως, για κάποιο διάστημα, αυτό θα οδηγήσει σε μια Επιτροπή των 25 που θα πρέπει να οργανωθεί, τουλάχιστον όμως θα αφήναμε...
<SPEAKER ID="38" LANGUAGE="IT" NAME="Borghezio (NI )." AFFILIATION="">
<P>
Εκπλήσσει, ωστόσο, η απουσία σαφούς αναφοράς στην τρομοκρατία στις παρεμβάσεις που έγιναν σήμερα το πρωί, αλλά και στις 18 σελίδες της δήλωσης σχετικά με την καταπολέμηση της τρομοκρατίας. Έπρεπε να περιμένω την παρέμβαση του φλαμανδού συναδέλφου κ. Claeys για να ακούσω μια αναφορά χωρίς περιστροφές στον ισλαμικό κίνδυνο, στον φονταμενταλισμό και στην απορρέουσα τρομοκρατία.
<SPEAKER ID="39" LANGUAGE="ES" NAME="Salafranca Sánchez-Neyra (PPE-DE )." AFFILIATION="">
<P>
   – Κύριε Πρόεδρε, είναι σαφές ότι τα συμπεράσματα της εαρινής Συνόδου Κορυφής επηρεάστηκαν από την τρομοκρατική επίθεση στη Μαδρίτη, η οποία δεν είχε μόνο πολιτικές επιπτώσεις, αλλά επίσης προφανείς οικονομικές επιπτώσεις ενόψει της αβεβαιότητας, αστάθειας και ανασφάλειας που φέρνει κάθε τρομοκρατία, όπως γνωρίζουν πολύ καλά οι πολίτες της Μαδρίτης, που υπέστησαν αυτή την τρομερή επίθεση, και όπως γνωρίζουν επίσης οι ισπανοί πολίτες της Χώρας των Βάσκων, εφόσον για περισσότερα από 20 χρόνια υπάρχει μια εθνικιστική κυβέρνηση η οποία σε όλο αυτό το διάστημα δεν ήταν σε θέση να εγγυηθεί ούτε την ασφάλεια ούτε τα πιο θεμελιώδη δικαιώματα των πολιτών και της οποίας ο Πρόεδρος, παρεμπιπτόντως, ήταν ο πρώτος πολιτικός ηγέτης στην Ισπανία που απέδωσε την επίθεση στην τρομοκρατική οργάνωση ΕΤΑ.
<P>
Τα μέσα ενημέρωσης έχουν επισημάνει ότι η Ευρώπη έχει χάσει μία μονάδα στην ανταγωνιστικότητα τα τελευταία δέκα χρόνια σε σύγκριση με τις Ηνωμένες Πολιτείες και ότι σήμερα η ευημερία του μέσου πολίτη της Ευρωπαϊκής Ένωσης είναι 30% χαμηλότερη από την ευημερία του μέσου πολίτη των Ηνωμένων Πολιτειών. Τι στοιχεία χρειαζόμαστε προκειμένου να ανακτήσουμε τον δρόμο της βιώσιμης ανάπτυξης και της αύξησης της απασχόλησης;
<SPEAKER ID="40" LANGUAGE="DE" NAME="Randzio-Plath (PSE )." AFFILIATION="Ευρωπαϊκό Σύνταγμα">
<P>
Πρέπει να μιλάμε ομόφωνα και σε έναν άλλο τομέα, όπου η πολυφωνία παραείναι μεγάλη. Η στρατηγική της Λισαβόνας δεν έχει ακόμα χαθεί. Ενδιαφερόμαστε ακόμα για την αειφόρο ανάπτυξη, την πλήρη απασχόληση και την κοινωνική συνοχή. Ωστόσο, είμαστε πολύ μακριά από τους στόχους που είχαμε διατυπώσει: η οικονομική άνθηση δεν άρχισε ακόμα, έχουμε μαζική ανεργία με περισσότερους από 14 εκατομμύρια ανέργους, πάνω από 55 εκατομμύρια άνθρωποι ζουν στα όρια της φτώχειας, ενώ ως προς τις επενδύσεις θα πρέπει να μιλήσουμε για ένα κυριολεκτικό “επενδυτικό μορατόριουμ” στην Ευρώπη. Ούτε στην εσωτερική ζήτηση έχει δοθεί ώθηση. Ασφαλώς, η απροθυμία των ευρωπαίων καταναλωτών να προβούν σε αγορές δεν οφείλεται απλώς στο συναίσθημα αβεβαιότητας που απορρέει από την παγκοσμιοποίηση ή από το πώς θα προχωρήσει η Ευρώπη, αλλά και στον φόβο των τρομοκρατικών επιθέσεων. Επίσης, λείπει το απαραίτητο ερέθισμα για την επίτευξη της αύξησης της παραγωγής, που μπορούμε να την υλοποιήσουμε μόνο με αύξηση του ρυθμού της κατανάλωσης, δηλαδή με μείωση της ανεργίας στην Ευρωπαϊκή Ένωση. Η Ευρωπαϊκή Ένωση χρειάζεται μια νέα δυναμική. Ακόμη κι αν αύριο η Ευρωπαϊκή Κεντρική Τράπεζα χρησιμοποιούσε, ενόψει του χαμηλού πληθωρισμού και της μικρής αύξησης των οικονομικών αποθεμάτων, τα περιθώρια ελιγμών που διαθέτει και μείωνε τα επιτόκια, ούτε αυτό θα ήταν αρκετό. Απαιτούνται περαιτέρω πολιτικά μέτρα. Με αυτό δεν εννοούμε λόγους που εκφωνούνται ή συμφωνίες που συνάπτονται σε συνόδους κορυφής, παρά μέτρα εφαρμογής στα κράτη μέλη. Αν δεν γίνει τίποτα γι’ αυτό, θα χάσουμε την επιτυχία και την αξιοπιστία μας!
<P>
Κύριε Πρόεδρε, η Ευρώπη χρειάζεται περισσότερα σχέδια όπως το Airbus, το οποίο κατέστησε φανερό ότι είναι δυνατή η σύμπραξη δημοσίων και ιδιωτικών φορέων, διαφορετικών χωρών, υπαλλήλων και εταιρειών. Γιατί δεν μπορεί η Ευρώπη να οργανώσει και άλλα επιτυχημένα σχέδια με τις ίδιες αξίες, που θα γεννούσαν πραγματικά την ελπίδα, θα δημιουργούσαν πραγματικά συγκεκριμένες θέσεις εργασίας και θα βελτίωναν εντελώς συγκεκριμένα την ηγετική θέση της Ευρώπης ως προς ορισμένες τεχνολογίες του μέλλοντος; Ασφαλώς η προώθηση των επενδύσεων, το πρόγραμμα Quickstart, είναι ένα βήμα προς τη σωστή κατεύθυνση. Αυτό δεν είναι όμως αρκετό, είναι απλώς πολύ λίγο. Πρέπει να συνεχίσουμε να επιδιώκουμε μεταρρυθμίσεις, να άρουμε τους φραγμούς στο εμπόριο και ειδικά στην παροχή υπηρεσιών· πρέπει όμως επίσης να επικεντρωθούμε στις επενδύσεις και το Σύμφωνο δεν πρέπει να σταθεί εδώ εμπόδιο.
<SPEAKER ID="41" LANGUAGE="" NAME="Corbett (PSE )." AFFILIATION="(">
<P>
Στρέφομαι σε αυτό που είπε ο “Harry Pottering” εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Είπε ότι το κόμμα του τάσσεται αναφανδόν υπέρ του Συντάγματος. Χαίρομαι που ακούω ότι, στην Ομάδα του, οι βρετανοί Συντηρητικοί τάσσονται υπέρ του Συντάγματος, διότι δεν είπαν αυτό ορισμένοι από αυτούς στη χθεσινή συζήτηση στη Βουλή των Κοινοτήτων, και δεν είπε αυτό ο Jonathan Evans σε μια συζήτηση μαζί μου στην τηλεόραση του BBC την περασμένη Παρασκευή. Στην πραγματικότητα, πρόκειται να εναντιωθούν στο Σύνταγμα· ανακοίνωσαν δε στη Βουλή των Κοινοτήτων ότι θα χρησιμοποιήσουν όποιο κοινοβουλευτικό μέσο μπορούν για να το ανατρέψουν. Διαδίδουν και τρομερά πράγματα για το Σύνταγμα. Ισχυρίζονται ότι δημιουργεί ένα συγκεντρωτικό υπερκράτος με όλες τις εξουσίες να έχουν παραδοθεί στις Βρυξέλλες, όπου οι Βρυξέλλες θα μπορούν να ανατρέπουν τις εθνικές πολιτικές σε κάθε τομέα διακυβέρνησης. Εμείς, σε αυτό το Σώμα, γνωρίζουμε ότι αυτό δεν είναι αλήθεια. Λένε ψέματα και προσπαθούν να ξυπνήσουν τον ευρωσκεπτικισμό, ο οποίος υπολανθάνει σε μεγάλη μερίδα του βρετανικού Τύπου και σε μερίδες της κοινής γνώμης, προς εκλογικό τους όφελος. Δεν μπορούμε να τους αφήσουμε.
<P>
Πρέπει να κάνουμε μια συζήτηση με βάση δεδομένα και όχι μυθεύματα. Ελπίζω ότι ο “Harry Pottering” θα τα βρει με την Ομάδα του –ίσως χρησιμοποιώντας το μαγικό του ραβδί– και θα ζητήσει από τους βουλευτές, που θέλουν προφανώς να ανήκουν στην ακραία φεντεραλιστική ομάδα του στο Ευρωπαϊκό Κοινοβούλιο, να υποστούν τις συνέπειες αυτού. Σύμφωνα με τον Κανονισμό μας, γίνεται κανείς μέλος μιας πολιτικής ομάδας με βάση την πολιτική συγγένεια. Αναρωτιέμαι τι είδους συγγένεια υπάρχει μεταξύ των βρετανών Συντηρητικών και της μεγάλης μερίδας της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών στο θεμελιώδες αυτό ζήτημα. Δεν φαίνεται να υπάρχει κάποια και καλώ την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να κάνει μια έντονη εσωτερική συζήτηση για το θέμα. 
<SPEAKER ID="42" LANGUAGE="ES" NAME="Hernández Mollar (PPE-DE )." AFFILIATION="">
<P>
   – Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, κυρίες και κύριοι, δεν θέλω να ξεκινήσω την ομιλία μου χωρίς να εκφράσω την ευγνωμοσύνη μου, ως Ισπανός και ως πρόεδρος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, για την υποστήριξη του Ευρωπαϊκού Συμβουλίου στην πρόταση αυτού του Κοινοβουλίου ότι η 11η Μαρτίου πρέπει να είναι η ευρωπαϊκή ημέρα εις μνήμη των θυμάτων της τρομοκρατίας.
<P>
Η Ευρωπαϊκή Ένωση πρέπει να ενώσει τις προσπάθειές της και να εφαρμόσει επειγόντως όλα τα νόμιμα, οικονομικά και ανθρώπινα μέσα που χρειάζεται για να καταπολεμήσει την τρομοκρατία. Για όλους αυτούς τους λόγους, πιστεύω ότι αυτό το Κοινοβούλιο είναι υποχρεωμένο να στείλει στο Ευρωπαϊκό Συμβούλιο ένα μήνυμα υποστήριξης για τα μέτρα που υιοθέτησε στις 25 Μαρτίου, και τα οποία συμπεριλαμβάνονται στη δήλωσή του κατά της τρομοκρατίας, αλλά επίσης, με τη νομιμότητα που έχουμε ως εκπρόσωποι των ευρωπαίων πολιτών, να του πει ότι δεν μπορούμε να δεχτούμε την έλλειψη πολιτικής βούλησης εκ μέρους των κρατών μελών όσον αφορά την εφαρμογή αυτών των μέτρων ούτε ένα λεπτό περισσότερο, όπως συμβαίνει αυτή τη στιγμή – και θα ήθελα να επισημάνω μόνο δύο από τα πιο προφανή παραδείγματα, όπως το ευρωπαϊκό ένταλμα σύλληψης ή η απόφαση πλαίσιο για την τρομοκρατία. Και είναι ακόμη πιο απαράδεκτο, για καθαρά δημοσιονομικούς ή διαδικαστικούς λόγους, να καταργηθούν τα πιο αποτελεσματικά μέσα για την καταπολέμηση της τρομοκρατίας, όπως η Αντιτρομοκρατική Μονάδα, που δημιουργήθηκε στο πλαίσιο της Europol μετά τις επιθέσεις της 11ης Σεπτεμβρίου.
<P>
Επιπλέον, κυρίες και κύριοι, η πραγματικότητα αποδεικνύει ότι η Ευρωπαϊκή Ένωση βρίσκεται συχνά αντιμέτωπη με σημαντικές δυσκολίες όταν πρόκειται να υιοθετήσει αποφάσεις, και με 25 κράτη μέλη φοβάμαι ότι αυτό θα σημαίνει ότι, εκ των πραγμάτων, πολλές αποφάσεις θα παρεμποδιστούν. Οπότε γιατί δεν προβλέπουμε –ακολουθώντας το παράδειγμα του τελευταίου Ευρωπαϊκού Συμβουλίου, το οποίο χρησιμοποίησε τη ρήτρα της αλληλεγγύης, που θεσπίζεται στο προσχέδιο ακόμη της συνταγματικής συνθήκης– την εφαρμογή του συστήματος για την υιοθέτηση αποφάσεων με ειδική πλειοψηφία, που συμπεριλαμβάνεται ήδη στο κείμενο του μελλοντικού μας συντάγματος;
<SPEAKER ID="43" LANGUAGE="DE" NAME="Brok (PPE-DE )." AFFILIATION="">
<P>
Θα ήθελα να ευχαριστήσω θερμά την ιρλανδική Προεδρία του Συμβουλίου. Αυτές τις ημέρες παρακολουθούμε πώς γράφεται η ιστορία, και την γράφει η ιρλανδική Προεδρία του Συμβουλίου. Με την έξυπνη και συνετή διεξαγωγή των διαπραγματεύσεων, κατά την οποία ωστόσο ακολουθεί με θάρρος τον σκοπό της, κατάφερε να επαναφέρει το σύνταγμα στην ημερήσια διάταξη. Θα ήθελα να της απευθύνω τις θερμές μου ευχαριστίες γι’ αυτό. Θεωρώ ότι υπάρχουν ακόμα ορισμένα σημεία που απαιτούν ουσιαστική διαπραγμάτευση. Ο Taoiseach, ως Προεδρεύων του Συμβουλίου, το διασαφήνισε αυτό με τα σημεία του – πρώτα τα έξι και ύστερα τα υπόλοιπα 22.
<P>
Θα ήθελα όμως να επισημάνω επίσης ότι εμείς εδώ στο Σώμα πρέπει να προσπαθήσουμε από κοινού με την Επιτροπή να υποστηρίξουμε την ιρλανδική Προεδρία. Εάν επιβεβαιωθεί ότι ο κ. Barnier έγινε υπουργός Εξωτερικών της Γαλλίας –πράγμα που θεωρώ καλή είδηση– θα χαιρόμουν εάν αναλάμβανε για τους επόμενους μήνες ο ίδιος ο Πρόεδρος Πρόντι τη θέση του στη Διακυβερνητική Διάσκεψη, επειδή είναι πολύ σημαντική, προκειμένου να δώσει έτσι έμφαση στο γεγονός ότι και η Επιτροπή υποστηρίζει τη διαδικασία αυτήν. 
<SPEAKER ID="44" LANGUAGE="" NAME="" AFFILIATION="Προέδρου">
<SPEAKER ID="45" LANGUAGE="SV" NAME="Cederschiöld (PPE-DE )." AFFILIATION="">
<SPEAKER ID="46" LANGUAGE="" NAME="Tannock (PPE-DE )." AFFILIATION="(">
<P>
Η αντιτρομοκρατική μονάδα της Europol πρέπει να ενισχυθεί, αλλά δεν χρειαζόμαστε ευρωπαίο εισαγγελέα, και το Ηνωμένο Βασίλειο σοφά μένει εκτός Σένγκεν και ελέγχει μόνο του τα σύνορά του. Η ευρωπαϊκή κοινή γνώμη αποδέχεται απολύτως ότι η ασφάλεια προηγείται και ότι οι πολύτιμες ελευθερίες τους, συμπεριλαμβανομένης της προστασίας του ιδιωτικού βίου, θα περιοριστούν στον αγώνα αυτόν.
<P>
Τέλος, καλώ τους μουσουλμάνους ηγέτες να καταδικάσουν περισσότερο την τρομοκρατία και να απορρίψουν τον εξτρεμισμό που υπάρχει στις κοινότητές τους. Ανησύχησα ιδιαίτερα όταν διάβασα ότι το 13% των βρετανών μουσουλμάνων υποστηρίζει τους βομβιστές αυτοκτονίας. Επικροτώ συνεπώς τη χθεσινή δήλωση του Βρετανικού Μουσουλμανικού Συμβουλίου, το οποίο κάλεσε όλους τους ηγέτες να απορρίψουν στα τζαμιά την τρομοκρατία και να συνεργαστούν πλήρως με την αστυνομία του Ηνωμένου Βασιλείου και τις αρχές, ώστε να επισημανθούν αυτοί που κρύβονται πίσω από τις πρόσφατες βίαιες απόπειρες. 
<SPEAKER ID="47" LANGUAGE="FI" NAME="Kauppi (PPE-DE )." AFFILIATION="">
<P>
Τι αφορούσαν λοιπόν οι πολυσυζητημένες διαρθρωτικές μεταρρυθμίσεις; Η ελεύθερη κυκλοφορία του εργατικού δυναμικού πρέπει να διασφαλίζεται. Οι μεταβατικές περίοδοι που έχουν καθοριστεί για τα κράτη μέλη συνιστούν ένα σφάλμα, το οποίο θα πρέπει να διορθωθεί τάχιστα. Ο προϋπολογισμός της ΕΕ δεν πρέπει να συρρικνωθεί κατά την προσεχή δημοσιονομική περίοδο, αλλά οι προτεραιότητες πρέπει να εστιάζονται σε υποστηρικτικές δράσεις της ανταγωνιστικότητας και της ανάπτυξης. Πρέπει να επισπεύσουμε την εφαρμογή της νομοθεσίας για την εσωτερική αγορά στα κράτη μέλη. Επιπλέον, πρέπει να είμαστε προσεκτικοί απέναντι στις υπερβολικά λεπτομερείς και αυστηρές ρυθμίσεις, διότι συχνά παρατηρούμε ότι η υπερβολή στη νομοθεσία οδηγεί στην ελλιπή εφαρμογή. Επιζήμια για την ανταγωνιστικότητα θα μπορούσε, για παράδειγμα, να θεωρηθεί η νέα νομοθεσία για τα χημικά. Σύμφωνα με το υπουργείο Εμπορίου και Βιομηχανίας της Φινλανδίας, κατά την περίοδο 2007-2017 η συγκεκριμένη πρόταση θα επέφερε στη Φινλανδία μείωση σχεδόν 2% του ΑΕΠ. Είναι λογικό κάτι τέτοιο;
<P>
Τα τρομοκρατικά χτυπήματα στη Μαδρίτη –τα οποία συνιστούν δείγμα δειλίας– έπληξαν βαθύτατα όχι μόνο ολόκληρη την Ισπανία αλλά και όλους εμάς, τους Ευρωπαίους. Δυστυχώς, οι τρομοκράτες πέτυχαν τον σκοπό τους. Δεν πρέπει να επιτρέψουμε να επαναληφθεί κάτι τέτοιο. Η καταπολέμηση της τρομοκρατίας εξακολουθεί να παρουσιάζει προβλήματα. Μήπως δεν δηλώσαμε μετά τις συγκλονιστικές επιθέσεις της 11ης Σεπτεμβρίου ότι θα αυξήσουμε την ανταλλαγή μυστικών πληροφοριών μεταξύ των κρατών μελών; Η διαφορά μεταξύ πολιτικών δηλώσεων και πραγματικών πράξεων είναι μεγάλη. Πρέπει να αντλήσουμε διδάγματα από την κατάσταση αυτή. Ωστόσο, οφείλουμε να μεριμνούμε ώστε τα θεμελιώδη δικαιώματα και οι ελευθερίες των πολιτών να μην περιορίζονται χωρίς λόγο κατά την καταπολέμηση της τρομοκρατίας. Δεν υπάρχει λόγος να φοβούνται οι νομοταγείς πολίτες της Ευρώπης. 
<SPEAKER ID="48" LANGUAGE="DE" NAME="Nassauer (PPE-DE )." AFFILIATION="">
<P>
Η μέχρι τώρα αντίδραση ήταν μάλλον χλιαρή. Φέραμε ξανά στο προσκήνιο προγράμματα που είχαμε ήδη από την 11η Σεπτεμβρίου 2001 αλλά δεν είχαν εφαρμοστεί ικανοποιητικά. Καταφύγαμε σε οραματισμούς όπως τη σύσταση μιας ευρωπαϊκής μυστικής υπηρεσίας που ίσως να μπορούσε να εξεταστεί κάποτε στο απώτερο μέλλον, σίγουρα όμως δεν μπορεί να αντιμετωπίσει την πραγματική απειλή. Ζητήθηκε να διοριστεί κάποιος για να αντιμετωπίσει το ζήτημα –αυτό αποτελεί μια σχεδόν μόνιμη αντίδραση σε ευρωπαϊκά προβλήματα– και όντως αυτό έγινε. Ο κ. de Vries είναι πρώην μέλος του Κοινοβουλίου και χαίρει μεγάλης εκτίμησης. Το σημαντικό δεν είναι η επιλογή του αλλά το ερώτημα ποιες θα είναι οι εξουσίες του. Σε αυτό δόθηκαν λίγες απαντήσεις.
<SPEAKER ID="49" LANGUAGE="" NAME="Ahern, Bertie," AFFILIATION="Συμβούλιο">
<P>
Στην αρχή ο κ. Poettering, ο κ. Barón Crespo, ο κ. Watson και πολλοί άλλοι έθεσαν το θέμα της τρομοκρατίας και της απειλής που αντιμετωπίζουμε. Είμαστε όλοι προσηλωμένοι στην καταπολέμηση της τρομοκρατίας, σύμφωνα με τις θεμελιώδεις αρχές στις οποίες βασίζεται η Ένωση. Μπορώ να σας διαβεβαιώσω ότι οι προσπάθειές μας κατά της τρομοκρατίας θα χαρακτηρίζονται από τον σεβασμό των ανθρωπίνων δικαιωμάτων και των θεμελιωδών ελευθεριών. Αυτό φυσικά είναι κάτι το οποίο πρέπει να τηρήσουμε απολύτως.
<P>
Η άμεση προτεραιότητά μας είναι να διασφαλίσουμε την ασφάλεια των πολιτών της Ευρωπαϊκής Ένωσης. Ωστόσο, πρέπει επίσης να επιληφθούμε των ευρύτερων παραγόντων που συντελούν στην τρομοκρατία. Όχι για να δικαιολογήσουμε την τρομοκρατία· αλλά ως απαραίτητο βήμα για την εξάλειψή της. Πολλοί είπαν εδώ τις τελευταίες εβδομάδες ότι πρέπει να εργαστούμε προς την κατεύθυνση της κατανόησης των πρωταρχικών αιτίων της τρομοκρατίας. Ένας ιρλανδός συνάδελφος, ο κ. De Rossa, επεσήμανε ότι διαφέρει από πολλές από τις τρομοκρατικές ενέργειες που είδαμε τις τελευταίες δεκαετίες. Είναι απολύτως σαφές στο Ευρωπαϊκό Συμβούλιο ότι, ενώ δεν προσπαθούμε με κανένα τρόπο να δικαιολογήσουμε τις ενέργειες, πρέπει να προσπαθήσουμε να τις κατανοήσουμε, ώστε να δούμε πώς θα χειριστούμε το θέμα – όχι μιλώντας στους ανθρώπους που εμπλέκονται στην τρομοκρατία, διότι εκείνοι δεν ακούν κανέναν, αλλά πρέπει να κατανοήσουμε και να μελετήσουμε τα πρωταρχικά αίτια.
<P>
Συμφωνώ απολύτως με την άποψη που εξέφρασε ο κ. Poettering και η κυρία Doyle ότι δεν τίθεται θέμα να κατηγορήσουμε συλλογικά καμία ομάδα ανθρώπων ή εθνών για τη μάστιγα της τρομοκρατίας. Δεν πρέπει να στιγματίσουμε τον αραβικό κόσμο. Θέλω να δηλώσω ότι συμφωνώ πλήρως με την παρατήρηση αυτή. Είμαι αποφασισμένος να συνεργαστούμε στενά με την ηγεσία του αραβικού κόσμου. Όπως ανέφερα, αυτό ακριβώς κάνει η Προεδρία. Στην καταπολέμηση της τρομοκρατίας θα ήταν τελείως λάθος και απαράδεκτο να υπάρχει και η παραμικρή υπόνοια ότι η αραβική κοινότητα εν γένει εμπλέκεται ή φέρει κάποιου είδους συλλογική ευθύνη.
<P>
Η δήλωση για την καταπολέμηση της τρομοκρατίας υπογραμμίζει ότι συμφωνούμε όλοι πλήρως στην Ευρωπαϊκή Ένωση στην εκτίμηση της σοβαρότητας της απειλής της τρομοκρατίας. Είμαστε επίσης όλοι εξίσου αποφασισμένοι να αντιμετωπίσουμε αυτή την απειλή. Στη συνεδρίαση του Συμβουλίου του Ιουνίου θα παρουσιάσουμε την πρόοδο που θα έχει επιτευχθεί στην εφαρμογή αυτών των μέτρων, συμπεριλαμβανομένου ενός αναθεωρημένου σχεδίου δράσης της Ευρωπαϊκής Ένωσης για την καταπολέμηση της τρομοκρατίας. Προσβλέπω στη στενή συνεργασία με την Επιτροπή, το Ευρωπαϊκό Κοινοβούλιο, τη γραμματεία του Συμβουλίου και τον άρτι διορισθέντα συντονιστή κατά της τρομοκρατίας, κ. de Vries, ώστε να προχωρήσει αυτό το έργο.
<P>
Εργαζόμαστε έχοντας την αίσθηση του κατεπείγοντος. Πολλοί τόνισαν τη ανάγκη να υπάρξει στο Ευρωπαϊκό Συμβούλιο συνέχεια στη δήλωση και τις άλλες εργασίες. Εχθές, στο Συμβούλιο των Υπουργών Δικαιοσύνης και Εσωτερικών Υποθέσεων, καλέσαμε τον κ. de Vries να συμμετάσχει σε μια συζήτηση για το πώς μπορούμε να προχωρήσουμε, η οποία αποδείχθηκε πολύ χρήσιμη και συγκεκριμένη. Το Συμβούλιο ενήργησε επίσης αποφασιστικά προκειμένου να τηρήσει την πρώτη προθεσμία που ορίζει η δήλωση – δηλαδή, για το σχέδιο οδηγίας για την αποζημίωση στα θύματα, η οποία είχε καθηλωθεί για ένα διάστημα, λόγω διαφωνιών σχετικά με τη νομική βάση. Το Ευρωπαϊκό Συμβούλιο όρισε την προθεσμία για την 1η Μαΐου και η Προεδρία κατέβαλε ιδιαίτερη προσπάθεια ώστε να διασφαλίσει ότι το χθεσινό Συμβούλιο των Υπουργών Δικαιοσύνης και Εσωτερικών Υποθέσεων θα κατέληγε σε πολιτική συμφωνία. Το αναφέρω αυτό προκειμένου να τονίσω την αποφασιστικότητα να μεταφραστεί η δήλωση σε συγκεκριμένες πράξεις. Κάναμε την αρχή εχθές και θα κάνουμε ό,τι είναι δυνατόν για να υπάρχει πρόοδος κατά το υπόλοιπο της Προεδρίας μας.
<P>
Τόνισα επίσης την περασμένη εβδομάδα ότι πρέπει όλοι στο Συμβούλιο να διασφαλίσουμε ότι θα προωθηθούν το συντομότερο δυνατόν τα μέτρα που έχουμε συμφωνήσει από τις 11 Σεπτεμβρίου. Θέσαμε προθεσμίες στη δήλωση. Τα περισσότερα πρέπει να ολοκληρωθούν εφέτος, είτε τον Ιούνιο είτε τον Δεκέμβριο.
<P>
Κύριε Πρόεδρε, είμαι ευγνώμων σε εσάς και σε όλους τους βουλευτές για τη συνεχή μεγάλη υποστήριξή σας στην ολοκλήρωση της ΔΚΔ, όπως αυτή εκφράσθηκε από τον κ. Poettering, τον κ. Barón Crespo, τον κ. Watson και πολλούς άλλους. Έπαιξε αποφασιστικό ρόλο στη δημιουργία ενός πολιτικού κλίματος ευνοϊκού προς τη δέσμευση για επίτευξη συμφωνίας έως τον Ιούνιο. Όπως είπε ο συνάδελφός μου, ο κ. Collins, θα είναι πιο δύσκολο να καταλήξουμε σε συμφωνία αν δεν προχωρήσουμε τώρα. Δεν υπάρχει πολιτικός ή διοικητικός λόγος να περιμένουμε να περάσει ο χρόνος· το μόνο που θα κάνει είναι να περιπλέξει τα πράγματα. Όπως κι εσείς, θα προτιμούσα κι εγώ να επιτευχθεί συμφωνία το συντομότερο δυνατόν, ιδεωδώς πριν από τις εκλογές. Αυτό ζήτησα την περασμένη εβδομάδα.
<P>
Θέλω να δω να επιλύονται γρήγορα όσο το δυνατόν περισσότερα θέματα. Με τον ένα ή τον άλλο τρόπο θα πρέπει να μπορέσουμε να διευθετήσουμε πολλά ζητήματα πριν από τις ευρωπαϊκές εκλογές. Έτσι, ακόμα κι αν κάποια δεν έχουν επιλυθεί, οι πολίτες θα μπορούν να τα δουν. Δεν βλέπω καμιά μεγάλη δυσκολία ως προς αυτό. Σημειώνω την παρατήρηση του κ. De Rossa και άλλων ότι πρέπει να γίνει με όσο το δυνατόν πιο ανοικτό τρόπο και αυτό σκοπεύω να πράξω. Όταν κάνουμε αλλαγές, θα προσπαθήσω να τις εξηγώ καθώς προχωράμε, όπως έπραξα και τους τελευταίους μήνες. Φυσικά, η διπλή πλειοψηφία ήταν μεγάλο θέμα – το να καταφέρουμε όλους να συμφωνήσουν σε αυτήν ως βάση των προσπαθειών μας για πρόοδο. Ωστόσο, το γεγονός ότι λάβαμε αυτή την απόφαση, παρέχει ευελιξία σε άλλους τομείς. Ανέφερα μερικούς σήμερα το πρωί. Πιστεύω ότι θα μπορέσουμε να προχωρήσουμε αυτή τη συζήτηση και ότι δεν θα χρειαστεί να περιμένουμε το τέλος της αντιπαράθεσης.
<P>
Η κυρία Frassoni έθεσε το ζήτημα του πλήθους των θεμάτων που μένουν να επιλυθούν στη Διακυβερνητική Διάσκεψη. Το πρωί, αναφέρθηκε ο αριθμός 82. Ευτυχώς δεν είναι 82, αλλά σε κάποια στιγμή ήταν 22 θέματα. Στην ομιλία μου επεσήμανα ορισμένα από τα βασικά θέματα: φυσικά, την Επιτροπή, την ψηφοφορία στο Συμβούλιο, καθώς και τις έδρες στο Ευρωπαϊκό Κοινοβούλιο – ιδιαίτερα για τα μικρότερα κράτη μέλη και επίσης για τα νέα κράτη μέλη. Επιπλέον, πρέπει επίσης να επιτευχθεί ένα ισορροπημένο αποτέλεσμα στον βαθμό της λήψης αποφάσεων με ειδική πλειοψηφία σύμφωνα με το νέο Σύνταγμα – σημείωσα τα όσα είπαν αρκετοί βουλευτές ως προς αυτό.
<P>
Υπάρχουν ακόμη δύσκολα θέματα που πρέπει να διευθετηθούν, γι’ αυτό, για να έχουμε αποτελέσματα, θα χρειαστεί περισσότερη ευελιξία και συμβιβασμός. Ωστόσο, αν λάβουμε υπόψη τη συνολική εικόνα –ένα Σύνταγμα το οποίο θα επιτρέψει στην Ένωση να συνδεθεί στενότερα και να κάνει περισσότερα– πιστεύω ακράδαντα ότι μπορούμε να πετύχουμε. Συμφωνώ ιδιαίτερα με τον κ. Watson ότι όχι μόνο πρέπει να συμφωνήσουμε σε ένα Σύνταγμα αλλά και να είμαστε έτοιμοι να πείσουμε γι’ αυτό τα κοινοβούλια και τους λαούς μας. Ελπίζω ότι αυτό θα σημάνει το τέλος της συνεχιζόμενης αντιπαράθεσης για ένα διάστημα, διότι, όπως ορθώς ειπώθηκε, το να προχωρούμε συνεχώς από τη μια αντιπαράθεση στην άλλη –Μάαστριχτ, Άμστερνταμ, Νίκαια κλπ.– δημιουργεί πολλά προβλήματα και δυσκολίες.
<P>
Όσον αφορά την ημερήσια διάταξη της Λισαβόνας, ο κ. Barón Crespo, ο κ. Watson και άλλοι προέτρεψαν να ανανεωθεί η δυναμική της. Όπως είπα προηγουμένως, το Ευρωπαϊκό Συμβούλιο συμφώνησε σε ένα μήνυμα εμπιστοσύνης και αποφασιστικότητας, το οποίο δείχνει ότι η Ευρώπη έχει τη βούληση και την ικανότητα να προωθήσει την ημερήσια διάταξη της Λισαβόνας. Πρέπει να επικεντρώσουμε τις προσπάθειές μας, ώστε να κάνουμε τους στόχους μας πραγματικότητα.
<P>
Ο κ. Barón Crespo ανέφερε την Κύπρο και, φυσικά, σήμερα είναι η ημέρα που ελπίζουμε ότι θα ολοκληρωθούν οι διαπραγματεύσεις του Κόφι Ανάν. Θα είναι δύσκολο, αλλά προσπαθούν να τηρήσουν τη σημερινή προθεσμία. Τις τελευταίες δέκα περίπου ημέρες, εργάστηκαν εξαιρετικά σκληρά και θα συνεχίσουν να το κάνουν. Το Ευρωπαϊκό Συμβούλιο φυσικά συζήτησε το θέμα σε μια κρίσιμη στιγμή της αναζήτησης λύσης στο κυπριακό πρόβλημα με τις διαπραγματεύσεις των Ηνωμένων Εθνών. Ήμουν σε επαφή με όλα τα μέρη τους τελευταίους μήνες. Τον τελευταίο χρόνο, είχα αρκετές συναντήσεις με τον κ. Ερντογάν, τον Πρόεδρο Παπαδόπουλο, και τους αξιωματούχους των Ηνωμένων Εθνών που ασχολούνται με το θέμα. Στο Ευρωπαϊκό Συμβούλιο επαναλάβαμε την έντονη προτίμησή μας για ένταξη μιας ενωμένης Κύπρου τον ερχόμενο μήνα. Προσφέραμε την πλήρη στήριξή μας στις προσπάθειες του Γενικού Γραμματέα κ. Ανάν, ώστε να βοηθήσουμε τα εμπλεκόμενα μέρη να εκμεταλλευθούν αυτή την ιστορική ευκαιρία για μια συνολική διευθέτηση. Καλέσαμε όλα τα εμπλεκόμενα μέρη να εμμείνουν στη δέσμευσή τους για επιτυχή έκβαση. Σύμφωνα με τη συμφωνία στην οποία κατέληξε με τα εμπλεκόμενα μέρη στη Νέα Υόρκη τον περασμένο μήνα, ο γενικός Γραμματέας κ. Ανάν εξέφρασε την αποφασιστικότητά του να ολοκληρώσει αυτές τις διαπραγματεύσεις απόψε στην Ελβετία· εύχομαι λοιπόν να πάνε καλά οι διαπραγματεύσεις. Ο Κόφι Ανάν ευελπιστεί ότι τα εμπλεκόμενα μέρη θα υπογράψουν μια τελική εκδοχή του σχεδίου επίλυσης και ότι οι εγγυήτριες δυνάμεις θα το προσυπογράψουν απόψε, ούτως ώστε να μπορεί να τεθεί στον λαό της Κύπρου ως συμφωνηθέν έγγραφο για έγκριση τον Απρίλιο. Από τη σημερινή συζήτηση, είναι προφανές ότι όλοι έχουμε την ίδια ελπίδα.
<P>
Ένας αριθμός βουλευτών έθεσε το ζήτημα του προϋπολογισμού. Τα θέματα τέθηκαν με ορθό τρόπο. Έγιναν σχόλια για τον υπάρχοντα συμβιβασμό. Θα δώσουμε έμφαση στα σημεία αυτά στη συζήτηση. Απαντώντας στον κ. Hänsch και σε άλλους, θα έλεγα ότι έχω πλήρη επίγνωση του ότι οι διαδικασίες για τη συμφωνία του προϋπολογισμού της Ένωσης αποτελούν ιδιαίτερα ευαίσθητο θέμα για το Κοινοβούλιο. Θα το λάβω αυτό απολύτως υπόψη. Ως Προεδρία, θα δώσουμε ιδιαίτερη σημασία στη διασφάλιση ενός ισορροπημένου αποτελέσματος το οποίο να μπορούν όλοι να δεχθούν, συμπεριλαμβανομένου του Κοινοβουλίου. Θα αφήσω τις παρατηρήσεις που αφορούν ιδιαίτερα το Συμβούλιο ECOFIN για τον Πρόεδρό του, τον συνάδελφό μου κ. McCreevy.
<P>
Για να απαντήσω στο σημαντικό θέμα που έθιξε η κυρία Doyle σχετικά με τη Βιρμανία, θα πω ότι η απόφαση για την έναρξη διπλωματικών σχέσεων με τη Βιρμανία/Μυανμάρ ελήφθη στο πλαίσιο της Προεδρίας μας στην Ένωση και της ανάγκης της Ιρλανδίας ως Προεδρία της ΕΕ να έχει απευθείας επαφή με τις αρχές της Βιρμανίας, κάτι το οποίο, σε αντίθετη περίπτωση, δεν θα μπορούσαμε να κάνουμε. Πριν εγκαινιάσουμε τις σχέσεις –την ανάγκη των οποίων κατανοούσαμε– συμβουλευτήκαμε την Aung San Suu Kyi και εκείνη συμφώνησε απολύτως με την απόφασή μας, διότι κατανόησε την ανάγκη να είμαστε αποτελεσματικοί και ότι θα το κάναμε πράγματι. Επομένως, την ρωτήσαμε και εκείνη συμφώνησε. Ως Προεδρία της Ευρωπαϊκής Ένωσης έχουμε τόσο την ευκαιρία όσο και την ευθύνη να μιλήσουμε στις αρχές της Βιρμανίας εξ ονόματος της Ευρωπαϊκής Ένωσης. Φυσικά, θα μπορούσαμε να μην κάνουμε τίποτα. Στόχος μας όμως εξακολουθεί να είναι η επιστροφή της δημοκρατίας στη Βιρμανία, ο τερματισμός των παραβιάσεων των ανθρωπίνων δικαιωμάτων και η ειρήνη και η ευημερία για τον λαό της Βιρμανίας που υποφέρει εδώ και πολύ καιρό, κάτι το οποίο όλοι θέλουμε. Πιστεύουμε ότι ο διορισμός πρέσβη στη Βιρμανία διευρύνει τους τρόπους με τους οποίους μπορούμε να προωθήσουμε αυτούς τους στόχους της Ευρωπαϊκής Ένωσης και της διεθνούς κοινότητας. Με την εξαίρεση του Λουξεμβούργου, όλα τα κράτη μέλη διατηρούν διπλωματικές σχέσεις με τη Βιρμανία.
<SPEAKER ID="50" LANGUAGE="IT" NAME="Prodi," AFFILIATION="Πρόεδρος της Επιτροπής">
<P>
    Θα είμαι πολύ σύντομος γιατί συμφωνώ απολύτως με τις απαντήσεις που έδωσε ο κ. Ahern και με τις ενεργητικές πολιτικές που εφαρμόζονται για όλα τα θέματα με τα οποία ασχολήθηκε το Ευρωπαϊκό Συμβούλιο.
<P>
Θα ήθελα απλώς να προβώ σε μια παρατήρηση σχετικά με όσα είπε ο κ. Barón Crespo στην παρέμβασή του. Εξέφρασε έντονη ανησυχία για τον τρόπο με τον οποίο μεταπήδησαν ορισμένα μέλη της Επιτροπής σε σημαντικές κυβερνητικές θέσεις. Δεν μπορώ να αρνηθώ ότι αυτό μπορεί να προκαλέσει κάποια προβλήματα και ότι απαιτεί την ταχεία λήψη αποφάσεων για να διασφαλισθεί η αποτελεσματικότητα και η συνέχεια στο λεπτό έργο της Επιτροπής τους τελευταίους αυτούς μήνες της κοινοβουλευτικής περιόδου.
<P>
Η πρώτη, η πλέον ειλικρινής και σημαντική κατά την άποψή μου αντίδραση είναι η μεγάλη ικανοποίηση. Το γεγονός ότι οι εθνικές κυβερνήσεις καταφεύγουν ολοένα και πιο συχνά στη στρατολόγηση Επιτρόπων για να αντιμετωπίσουν στιγμές κρίσης ή για να προετοιμαστούν για την επανεκλογή, αποτελεί μια σαφή και επίσημη αναγνώριση του σημαντικού πολιτικού ρόλου που διαδραμάτισε το θεσμικό αυτό όργανο στην τρέχουσα κοινοβουλευτική περίοδο. Υποστήριζα ανέκαθεν ότι η Επιτροπή είναι ένα πολιτικό όργανο και ζητούσα πάντοτε με συνέπεια από τους Επιτρόπους να εκφράζονται και να δρουν αναλαμβάνοντας τις πολιτικές τους ευθύνες: ο ρόλος που διαδραμάτισε η Επιτροπή τα πέντε αυτά χρόνια γίνεται κατανοητός βλέποντας την Επίτροπο Άννα Διαμαντοπούλου να αναλαμβάνει καίριο ρόλο στην ελληνική προεκλογική εκστρατεία, τον κ. Solbes Mira να αναλαμβάνει πιθανώς την ευθύνη διαχείρισης της ισπανικής οικονομίας και τον κ. Barnier τη διεύθυνση της εξωτερικής πολιτικής της Γαλλίας.
<P>
Όσον αφορά την Επιτροπή μου, θα εξακολουθήσει να δρα με συλλογικότητα, αποτελεσματικότητα και συνέχεια, και εγώ θα εξακολουθήσω να είμαι ο εγγυητής της συνέχειας αυτής έως τη λήξη της εντολής τη νύχτα μεταξύ 31ης Οκτωβρίου και 1ης Νοεμβρίου. Θα μπορούσατε να πληροφορήσετε τον φίλο μας κ. Poettering, κυρία Doyle; Είμαι σίγουρος ότι θα χαρεί πολύ.
<SPEAKER ID="51" LANGUAGE="" NAME="Πρόεδρος." AFFILIATION="Bravissimo">
<SPEAKER ID="52" LANGUAGE="ES" NAME="Ortuondo Larrea (Verts/ALE )." AFFILIATION="">
<P>
   – Κύριε Πρόεδρε, παρεμβαίνω λόγω προσωπικών σχολίων που έγιναν κατά τη διάρκεια αυτής της συζήτησης σχετικά με την αποχή μου στις 11 Μαρτίου όταν παρουσιάστηκε μια προφορική τροπολογία που πρότεινε να ανακηρυχθεί η 11η Μαρτίου ευρωπαϊκή ημέρα κατά της τρομοκρατίας.
<SPEAKER ID="53" LANGUAGE="ES" NAME="Salafranca Sánchez-Neyra (PPE-DE )." AFFILIATION="">
<P>
   – Κύριε Πρόεδρε, ο κ. Ortuondo δεν αναφέρθηκε σε εμένα προσωπικά, αλλά αναφέρθηκε σε ορισμένα πράγματα που είπα κατά τη διάρκεια της συζήτησης, και πιστεύω ότι έχω το δικαίωμα, σύμφωνα με το άρθρο 122 του Κανονισμού, να απαντήσω σε αυτά τα σχόλια στα οποία ανέφερε κατά λέξη ορισμένα από τα πράγματα που είπα.
<P>
Συνήθως δεν επιτίθεμαι σε αυτές τις συζητήσεις, διότι πιστεύω ότι τα άπλυτά του πρέπει κανείς να τα βγάζει στη φόρα στο σπίτι του. Αλλά η αλήθεια είναι η αλήθεια –είτε εκφράζεται από τον Αγαμέμνονα είτε από τον χοιροβοσκό του– και ο κ. Ortuondo, πριν επιδοθεί σε ισχυρισμούς και αρχίσει να δίνει συμβουλές σε άλλους, πρέπει να ρίξει μια ματιά στο δικό του σπίτι, διότι, είτε του αρέσει είτε όχι, ο μοναδικός πολιτικός υπεύθυνος –και όταν χρησιμοποιώ τη λέξη υπεύθυνος σε αυτό το πλαίσιο έχω σοβαρές αμφιβολίες για ένα άτομο που συγκεντρώνει ένα αντισυνταγματικό σχέδιο το οποίο αποσκοπεί να καταστρέψει την ενότητα της Ισπανίας– ήταν ο Πρόεδρος της αυτόνομης κυβέρνησης, από το ίδιο του το κόμμα.
<SPEAKER ID="54" LANGUAGE="" NAME="Πρόεδρος." AFFILIATION="ΓΡΑΠΤΕΣ ΔΗΛΩΣΕΙΣ (ΑΡΘΡΟ 120)">
<P>
   Κύριε Ortuondo Larrea, λυπούμαι αλλά δεν μπορώ να επιτρέψω άλλες απαντήσεις. Θα πρέπει να λύσετε το θέμα αλλού. Είχατε από μια ευκαιρία να κάνετε χρήση του άρθρου 122 μία φορά. Δεν θα έχετε την ευκαιρία να κάνετε χρήση δεύτερη φορά.
<P>
Έλαβα έξι προτάσεις ψηφισμάτων(3) οι οποίες κατατέθηκαν σύμφωνα με το άρθρο 37(2) του Κανονισμού.
<P>
Η ψηφοφορία θα διεξαχθεί αύριο, στις 12.00.
<SPEAKER ID="55" LANGUAGE="NL" NAME="Maaten (ELDR )," AFFILIATION="γραπτώς">
<P>
   . – Εκεί που η ιταλική Προεδρία απέτυχε να καθιερώσει το Ευρωπαϊκό Σύνταγμα, η ιρλανδική φαίνεται να το επιτυγχάνει. Έχουμε τώρα, απροσδόκητα, μια μοναδική ευκαιρία να εμπλέξουμε όλους τους Ευρωπαίους σε αυτή τη διαδικασία. Πρέπει να δώσουμε στους ψηφοφόρους τη διαύγεια που χρειάζονται πριν να ψηφίσουν στις 10-13 Μαΐου. Το Συμβούλιο θα χρειαστεί, συνεπώς, να εκδώσει το κείμενο νωρίς τον Μάιο, πράγμα που είναι εφικτό.
<P>
Πόσο αποφασισμένο είναι, ωστόσο, το Συμβούλιο; Πόσο ισχυρή είναι, για παράδειγμα, η βούληση να ασχοληθεί αποτελεσματικά με την τρομοκρατία; Αν και ο νέος συντονιστής για την τρομοκρατία, ο κ. de Vries, είναι αναμφίβολα ο κατάλληλος άνθρωπος για τη θέση αυτή, έχει αναλάβει ένα ακατόρθωτο έργο αν οι υπηρεσίες εθνικής ασφάλειας αρνηθούν να συνεργαστούν.
<P>
Θέλαμε επίσης οριστικές αποφάσεις από το Συμβούλιο όσον αφορά την τόνωση της ευρωπαϊκής οικονομίας μέσω της προώθησης της καινοτομίας, της αύξησης της ευελιξίας στην αγορά εργασίας και της κατάργησης των περιττών κανόνων. Λάβαμε ακόμη μια καθαρή απόφαση, που αφορά τη σύσταση μιας επιτροπής. Πότε επιτέλους το Συμβούλιο θα αναλάβει τις ευθύνες του; Αμφιβάλω μέχρι αυτή τη στιγμή κατά πόσον η επιτροπή Kok για την οικονομική ανάπτυξη μπορεί να φέρει αποτελέσματα. Σε τελική ανάλυση, οι χώρες είναι αυτές που πρέπει να πραγματοποιήσουν τις διαρθρωτικές μεταρρυθμίσεις. 
<SPEAKER ID="56" LANGUAGE="" NAME="" AFFILIATION="Αντιπροέδρου">
<SPEAKER ID="57" LANGUAGE="" NAME="" AFFILIATION="Κατάθεση εγγράφων, συνέχεια που δόθηκε στις θέσεις και τα ψηφίσματα του Κοινοβουλίου"/>
<SPEAKER ID="58" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Κυρίες και κύριοι, έχω τη χαρά να καλωσορίσω στα θεωρεία των επισήμων τον κ. Oleg Viktorovich Morozov, Πρόεδρο της αντιπροσωπείας της κρατικής Δούμας της Ρωσικής Ομοσπονδίας στην κοινοβουλευτική επιτροπή συνεργασίας Ευρωπαϊκής Ένωσης-Ρωσίας και Αντιπρόεδρο της Δούμας, καθώς και τα μέλη του Ομοσπονδιακού Συμβουλίου κκ. Alexandr Nikolaevich Belousov και Gennady Alexandrovich Gorbunov. Η αντιπροσωπεία βρίσκεται στο Στρασβούργο για μια σειρά συναντήσεων με την αντιπροσωπεία μας στην κοινοβουλευτική επιτροπή συνεργασίας. Τους χαιρετίζω και τους ευχαριστώ για την παρουσία τους.
<SPEAKER ID="59" LANGUAGE="IT" NAME="Frassoni (Verts/ALE )." AFFILIATION="(Χειροκροτήματα)">
<SPEAKER ID="60" LANGUAGE="DE" NAME="Schulz (PSE )." AFFILIATION="(Χειροκροτήματα)">
<P>
Κύριε Πρόεδρε, απευθύνω αυτή την έκκληση προσωπικά, αλλά και εκ μέρους και των 34 γερμανών Σοσιαλδημοκρατών βουλευτών, και γνωρίζω ότι τα μέλη των άλλων Ομάδων –των Πρασίνων, του PDS και του CDU/CSU– ασφαλώς θα έχουν κάτι να πουν επ’ αυτού. Ως εκ τούτου, ζητώ προσωπικά και εξ ονόματος όλων των συναδέλφων μου να εξεταστεί κάθε επιμέρους κατηγορία που διατυπώθηκε από τα αρμόδια όργανα του Σώματος, ειδικά από τη νομική υπηρεσία και το σώμα των κοσμητόρων, σε στενή συνεργασία με το Ελεγκτικό Συνέδριο και την OLAF – κάθε μια από αυτές τις κατηγορίες!
<P>
Είναι απαράδεκτο, κύριε Πρόεδρε, να έρχεται ο οποιοσδήποτε και να διατυπώνει κατηγορίες με αποτέλεσμα να αναγκάζει ένα ολόκληρο θεσμικό όργανο να απολογηθεί. Ζητώ να εξεταστούν όλες οι επιμέρους κατηγορίες με τη δέουσα διαδικασία και τη συμμετοχή της νομικής υπηρεσίας, των κοσμητόρων, του Ελεγκτικού Συνεδρίου και της OLAF και να κοινοποιηθούν τα αποτελέσματα. Το ζητώ αυτό προσωπικά και εξ ονόματος όλων των εμπλεκομένων συναδέλφων.
<SPEAKER ID="61" LANGUAGE="" NAME="Πρόεδρος." AFFILIATION="">
<P>
   Κύριε Schulz, είναι ένα θέμα επί του οποίου πιστεύω πως το Σώμα έχει εκφράσει την άποψή του. Συμφωνούμε σε μεγάλο βαθμό με τη θέση σας. Ο Πρόεδρος έχει ενημερωθεί, καθώς αναφερθήκατε σε αυτό κατά την έναρξη της συνόδου, και, κατά συνέπεια, είμαι πεπεισμένος ότι θα ενεργήσει προς αυτήν την κατεύθυνση. 
<SPEAKER ID="62" LANGUAGE="DE" NAME="Nassauer (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, κυρίες και κύριοι, θα ήθελα να επιστήσω κι εγώ την προσοχή σας στο ζήτημα που ανέφερε ο κ. Schulz και να υποστηρίξω το αίτημά του για άμεση εξέταση των κατηγοριών και ενημέρωση δική μας και της κοινής γνώμης. Διατυπώνονται μοχθηρές κατηγορίες κατά 50-60 Γερμανών βουλευτών του ΕΚ ότι έλαβαν παράνομες ημερήσιες αποζημιώσεις, κατηγορίες που τις απορρίπτω κατηγορηματικά. Οι ημερήσιες αποζημιώσεις δεν αφορούν τη συμμετοχή στις συνεδριάσεις. Εκτός από τη συμμετοχή μας τις συνεδριάσεις, έχουμε όλοι να εκτελέσουμε άπειρα καθήκοντα που δεν περιλαμβάνονται σε κανένα πρόγραμμα συνεδριάσεων και οι ημερήσιες αποζημιώσεις είναι αναγκαίες προκειμένου να καλύψουμε τις δαπάνες που απαιτούνται για να είμαστε παρόντες για τον λόγο αυτόν στις Βρυξέλλες ή στο Στρασβούργο. Ως εκ τούτου, δεν μπορούμε να δεχθούμε να μας δυσφημούν με αυτόν τον τρόπο. Απορρίπτω για άλλη μια φορά κατηγορηματικά τις κατηγορίες αυτές. Ένα μέλος του Σώματος εκμεταλλεύεται τα κοινοβουλευτικά του δικαιώματα για να παρακολουθεί τους συναδέλφους του με τον πιο αναξιοπρεπή και αηδιαστικό τρόπο.
<SPEAKER ID="63" LANGUAGE="DE" NAME="Lehne (PPE-DE )." AFFILIATION="(Χειροκροτήματα)">
<SPEAKER ID="64" LANGUAGE="DE" NAME="Rühle (Verts/ALE )." AFFILIATION="(Χειροκροτήματα)">
<SPEAKER ID="65" LANGUAGE="ES" NAME="Barón Crespo (PSE )." AFFILIATION="(">
<P>
   – Κύριε Πρόεδρε, παρεμβαίνω για να ζητήσω από την Προεδρία να επικοινωνήσει με τον αξιότιμο βουλευτή κ. Hans-Peter Martin και να του ζητήσει να υποβληθεί στην ίδια διαδικασία που δέχτηκαν να υποβληθούν ο κ. Schulz και άλλοι γερμανοί συνάδελφοι, σε σχέση με τις κατηγορίες που διατυπώθηκαν εναντίον τους, ιδιαίτερα στον αυστριακό Τύπο.
<SPEAKER ID="66" LANGUAGE="" NAME="Πρόεδρος." AFFILIATION="">
<P>
   Κύριε Barón Crespo, όλα αυτά τα αιτήματα θα διαβιβασθούν με απόλυτη πιστότητα στον Pat Cox. 
<SPEAKER ID="67" LANGUAGE="DE" NAME="Kaufmann (GUE/NGL )." AFFILIATION="">
<P>
   – Κύριε Πρόεδρε, υποστηρίζω ανεπιφύλακτα όσα είπαν οι προηγούμενοι ομιλητές. Εχθές δώσαμε εδώ στο Σώμα συνέντευξη Τύπου στην οποία έλαβαν μέρος όλες οι πολιτικές Ομάδες. Συντάξαμε κοινή ανοικτή επιστολή προς συγκεκριμένη εφημερίδα της Γερμανίας και εκθέσαμε την άποψή μας για τις κατηγορίες. Μόνον εάν κάθε μια από τις κατηγορίες καταρριφθεί θα είμαστε όλοι μαζί σε θέση να αποκαταστήσουμε την εμπιστοσύνη του πληθυσμού και της κοινής γνώμης προς το Σώμα. Το ζήτημα αφορά την υπόληψη και την ακεραιότητα του Ευρωπαϊκού Κοινοβουλίου στο σύνολό του και του κάθε μέλους του ξεχωριστά. Για τον λόγο αυτόν ζητώ να εξεταστεί όντως κάθε κατηγορία ξεχωριστά, όπως πρότεινε ο κ. Schulz. 
<SPEAKER ID="68" LANGUAGE="DE" NAME="Brok (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, έχω την τιμή να λαμβάνω μέρος σε μια κυβερνητική διάσκεψη ως εκπρόσωπος του Ευρωπαϊκού Κοινοβουλίου. Ως πρόεδρος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφαλείας και Αμυντικής Πολιτικής έχω διεξαγάγει πολλές συζητήσεις στο Συμβούλιο, στην Επιτροπή και στις πρεσβείες με εκπροσώπους άλλων χωρών, μερικές από τις οποίες είναι υποψήφιες για ένταξη. Ζητώ την υποστήριξη και την προστασία σας προκειμένου να διασφαλιστεί ότι ο κ. Martin δεν θα μπορεί να παρουσιάσει στην κοινή γνώμη ως μειονέκτημα τη δραστηριότητά μου στο πλαίσιο της άσκησης της εντολής μου.
<SPEAKER ID="69" LANGUAGE="" NAME="Atkins (PPE-DE )." AFFILIATION="(">
<SPEAKER ID="70" LANGUAGE="" NAME="Πρόεδρος." AFFILIATION="">
<P>
   Κυρίες και κύριοι, θα θέσω υπόψη του Pat Cox όλες τις παρατηρήσεις σας. Προσωπικά, συμφωνώ με πολλές από αυτές τις παρατηρήσεις και είμαι βέβαιος ότι θα γίνουν ενέργειες για να διαλευκανθεί το ζήτημα. 
<SPEAKER ID="71" LANGUAGE="" NAME="" AFFILIATION="Πριν από την ψηφοφορία">
<SPEAKER ID="72" LANGUAGE="DE" NAME="Randzio-Plath (PSE )," AFFILIATION="εισηγήτρια">
<P>
   . – Κύριε Πρόεδρε, σας παρακαλώ, επιτρέψτε μου να σχολιάσω εξ ονόματος της αρμόδιας επιτροπής μια έκθεση που τώρα εγκρίναμε ομόφωνα, γιατί αυτό σχετίζεται με την επέκταση της διαδικασίας Lamfalussy. Τούτο σημαίνει ότι τα νομοθετικά δικαιώματα του Ευρωπαϊκού Κοινοβουλίου δεν θα περιορίζονται εάν δεν προβλέπεται σε διάταξη του Ευρωπαϊκού Συντάγματος που μέχρι τώρα υπάρχει μόνο στο άρθρο 35 του σχεδίου συντάγματος. Το ζητούμενο είναι να έχουμε, εάν αναθέσουμε τη νομοθεσία σε ομάδες εμπειρογνωμόνων και στην εκτελεστική εξουσία, ανά πάσα στιγμή δικαίωμα ανάκλησης, έτσι ώστε να έχουμε ακριβώς την ίδια αντιμετώπιση με το Συμβούλιο στο πλαίσιο της θεσμικής ισορροπίας. Αυτό οδήγησε σε μεγάλα προβλήματα ως προς το ζήτημα της νομοθεσίας για τις κινητές αξίες· διαπιστώσαμε όμως ότι το Σώμα κατάφερε να διατηρήσει τον έλεγχο της νομοθετικής διαδικασίας, να διατηρήσει την εξουσία επί των ορισμών και να διαχωρίσει σαφώς τα τεχνικά από τα πολιτικά προβλήματα, και έτσι το Ευρωπαϊκό Κοινοβούλιο, που είναι εκλεγμένο από τον λαό και ως εκ τούτου κυρίαρχο, παρέμεινε όντως συννομοθέτης.
<SPEAKER ID="73" LANGUAGE="" NAME="Roche," AFFILIATION="Συμβούλιο">
<P>
     Κύριε Πρόεδρε, θα ήθελα να κάνω μια δήλωση σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για τη θέσπιση νέας οργανωτικής διάρθρωσης των επιτροπών στον τομέα των χρηματοπιστωτικών υπηρεσιών. Θα ήθελα ειδικότερα να φέρω εις γνώσιν του Σώματος το περιεχόμενο μιας επιστολής η οποία εστάλη από τον Προεδρεύοντα του ECOFIN, υπουργό Charlie McCreevy TD, στις 24 Μαρτίου προς την Πρόεδρο της Επιτροπής Οικονομικής και Νομισματικής Πολιτικής, κυρία Randzio-Plath. Το περιεχόμενο της επιστολής έχει ως εξής:
<P>
“Όσον αφορά την πρόταση οδηγίας για τη θέσπιση νέας οργανωτικής διάρθρωσης των επιτροπών στον τομέα των χρηματοπιστωτικών υπηρεσιών, την οποία παρουσίασε η Επιτροπή στις 5 Νοεμβρίου του 2003, θα ήθελα να αποσαφηνίσω ορισμένα σημεία τα οποία τέθηκαν κατά τη διάρκεια επαφών μεταξύ του Συμβουλίου και του Ευρωπαϊκού Κοινοβουλίου. Όταν, τον Μάρτιο του 2001, το Ευρωπαϊκό Συμβούλιο της Στοκχόλμης έλαβε την απόφαση να εφαρμόσει τη διαδικασία Lamfalussy στον κλάδο των κινητών αξιών, στα Συμπεράσματα του Συμβουλίου συμπεριλήφθηκε το ακόλουθο κείμενο: Το Ευρωπαϊκό Συμβούλιο σημειώνει ότι, στο πλαίσιο της απόφασης επιτροπολογίας της 28ης Ιουνίου 1999, η Επιτροπή δεσμεύθηκε, προκειμένου να βρεθεί μια ισορροπημένη λύση για τις περιπτώσεις εκείνες της εφαρμογής μέτρων στον τομέα των αγορών κινητών αξιών που διαπιστώνεται υπό το πρίσμα των συζητήσεων ότι είναι ιδιαίτερα ευαίσθητες, να αποφύγει την αντιπαράθεση με κυρίαρχες απόψεις οι οποίες ενδεχομένως να προβληθούν στο Συμβούλιο όσον αφορά την καταλληλότητα τέτοιων μέτρων. Η δέσμευση αυτή δεν θα αποτελέσει προηγούμενο.
<P>
Το Συμβούλιο, διαπιστώνοντας ότι η δέσμευση αυτή εκ μέρους της Επιτροπής δεν αποτελεί προηγούμενο, και λαμβάνοντας υπόψη τη λειτουργία της διαδικασίας Lamfalussy στον κλάδο των κινητών αξιών, δεν θα ζητήσει από την Επιτροπή να αναλάβει κάτι παρόμοιο στο πλαίσιο της επέκτασης της διαδικασίας Lamfalussy στον τραπεζικό και στον ασφαλιστικό κλάδο.
<P>
Όσον αφορά το ζήτημα της διοργανικής ισορροπίας, θα θυμάστε τη δήλωση των εκπροσώπων των κυβερνήσεων των κρατών μελών οι οποίοι συναντήθηκαν στο περιθώριο του Συμβουλίου της 9ης Δεκεμβρίου 2002, όπου αποφάσισαν να επιστήσουν την προσοχή των αρχηγών κρατών και κυβερνήσεων στη σημασία της αναθεώρησης του άρθρου 202 της Συνθήκης ΕΚ και τους κάλεσαν να εξετάσουν το ζήτημα στην προετοιμασία της Διακυβερνητικής Διάσκεψης. Έχουμε τώρα στο τραπέζι της Διακυβερνητικής Διάσκεψης ένα σχέδιο Συνταγματικής Συνθήκης που ρυθμίζει την ανάθεση στην Επιτροπή της εξουσίας να θεσπίζει κατ’ εξουσιοδότηση κανονισμούς. Η Συνθήκη δεν έχει ακόμη συμφωνηθεί, αλλά μπορώ να σας διαβεβαιώσω ότι οι εκπρόσωποι των κυβερνήσεων των κρατών μελών που συνέρχονται στο πλαίσιο του Συμβουλίου είναι υπέρ της ιδέας ενός ισορροπημένου νομοθετικού συστήματος σύμφωνα με τις αρχές που ορίζονται στο Μέρος Ι, άρθρο 35, του σχεδίου Συνθήκης.”
<SPEAKER ID="74" LANGUAGE="" NAME="Bolkestein," AFFILIATION="Επιτροπή">
<SPEAKER ID="75" LANGUAGE="FR" NAME="" AFFILIATION="(Χειροκροτήματα)">
<P>
 Η ολοκλήρωση των χρηματοπιστωτικών υπηρεσιών είναι θεμελιώδης για την ενίσχυση της ευρωπαϊκής οικονομίας, όπως υπενθύμισαν τα Ευρωπαϊκά Συμβούλια της Λισαβόνας και της Στοκχόλμης. Η υλοποίηση του σχεδίου δράσης για τις χρηματοπιστωτικές υπηρεσίες εντός της προθεσμίας που καθορίστηκε στα συμπεράσματα των Ευρωπαϊκών Συμβουλίων, ήτοι το 2005 όσον αφορά το σχέδιο δράσης στο σύνολό του, είναι καίριας σημασίας για την επίτευξη αυτού του στόχου.
<P>
Η Επιτροπή εκφράζει την ιδιαίτερη ικανοποίησή της για τη στενή συνεργασία των κοινοτικών θεσμικών οργάνων και εκφράζει την εμπιστοσύνη της στη συνέχισή της για την υλοποίηση των προτάσεων της Επιτροπής με βάση τις συστάσεις της Επιτροπής των Σοφών, της οποίας προεδρεύει ο βαρόνος Lamfalussy. Η Επιτροπή σημειώνει ότι στη δεύτερη ενδιάμεση έκθεση της διοργανικής ομάδας παρακολούθησης των αγορών των κινητών αξιών, η επιτροπή παρακολούθησης δήλωσε ότι η διαδικασία Lamfalussy αποδεικνύεται ως ένα βιώσιμο μέσο για τη βελτίωση της αποτελεσματικότητας και της ταχύτητας της νομοθεσίας και της ρύθμισης των χρηματοπιστωτικών αγορών στην Ευρωπαϊκή Ένωση.
<P>
Γενικότερα, η Επιτροπή σημείωσε, στο Λευκό Βιβλίο για τη διακυβέρνηση, ότι πρέπει να αποσαφηνιστούν περισσότερο οι εκτελεστικές της εξουσίες και ότι το Συμβούλιο και το Κοινοβούλιο πρέπει να συμμετέχουν ισότιμα στον έλεγχο του τρόπου με τον οποίο η Επιτροπή επιτελεί τα εκτελεστικά της καθήκοντα. Η Επιτροπή υπογραμμίζει τη σημασία που προσδίδει στην ισότιμη θέση του Κοινοβουλίου και του Συμβουλίου όσον αφορά τον έλεγχο των αρμοδιοτήτων που εκχωρούνται στο πλαίσιο της διαδικασίας συναπόφασης. Υπενθυμίζει εν προκειμένω ότι, μετά τη δήλωση του Προέδρου Ρομάνο Πρόντι στη διάρκεια της Ολομέλειας της 5ης Φεβρουαρίου 2002, υπέβαλε συγκεκριμένες προτάσεις για την αναθεώρηση του άρθρου 202, εν αναμονή της πιθανής έγκρισης της νέας συνταγματικής συνθήκης και προκειμένου να τροποποιηθεί η απόφαση “επιτροπολογία” του 1999, καταδεικνύοντας έτσι την επιδίωξή της για την επίτευξη μιας ισόρροπης λύσης.
<P>
Εν τω μεταξύ, εν αναμονή της ενδεχόμενης έγκρισης και της έναρξης ισχύος του σχεδίου συνταγματικής συνθήκης, στον τομέα των χρηματοπιστωτικών υπηρεσιών, χωρίς αυτό να αποτελέσει προηγούμενο, χρειάζονται ευέλικτοι ρυθμιστικοί μηχανισμοί με πλήρη σεβασμό στη διοργανική ισορροπία. Ως προς αυτό, όσον αφορά τον τομέα των κινητών αξιών, εστάλη επιστολή στις 2 Οκτωβρίου 2001 από τον αρμόδιο Επίτροπο στην Πρόεδρο της Επιτροπής Οικονομικής και Νομισματικής Πολιτικής του Κοινοβουλίου. Μετά την επιστολή αυτή ακολούθησε επίσημη ανακοίνωση, στις 5 Φεβρουαρίου 2002, στην Ολομέλεια του Ευρωπαϊκού Κοινοβουλίου. Στο ειδικό πλαίσιο επέκτασης αυτής της προσέγγισης στον τομέα των τραπεζών, των ασφαλιστικών εταιρειών και των κύριων συνταξιοδοτικών ταμείων, καθώς και στους ΟΣΕΚΑ (συστήματα αμοιβαίων κεφαλαίων), η Επιτροπή είναι σε θέση να επαναλάβει τα ακόλουθα. Θα λάβει υπόψη την επιδίωξη του Κοινοβουλίου να περιοριστεί στα τέσσερα χρόνια...
<SPEAKER ID="76" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα)">
<SPEAKER ID="77" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα)">
<SPEAKER ID="78" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα)">
<SPEAKER ID="79" LANGUAGE="DE" NAME="Böge (PPE-DE )," AFFILIATION="εισηγητής">
<P>
   . – Κύριε Πρόεδρε, επικαλούμαι το άρθρο 69, παράγραφος 2, του Κανονισμού. Αυτή η έκθεση για μια “νέα πολιτική για τις γειτονικές σχέσεις” προϋποθέτει την αναδιοργάνωση των δανειστικών διευκολύνσεων της Ευρωπαϊκής Τράπεζας Επενδύσεων. Θα ήθελα να σας παρακαλέσω, έχοντας συνεννοηθεί με τους περισσότερους συντονιστές, να ψηφίσει η Ολομέλεια για τις επιμέρους τροπολογίες αλλά να αναβληθεί η ψηφοφορία για το σχέδιο ψηφίσματος νομοθετικού περιεχομένου προκειμένου να έχουμε άλλη μια ευκαιρία να διαπραγματευθούμε με την Επιτροπή και το Συμβούλιο για τις τροπολογίες μας και να καταστεί δυνατόν να ληφθούν υπόψη και οι απόψεις της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, ούτως ώστε να τεθούν κατά τις διαπραγματεύσεις νέες προτεραιότητες σε σχέση με τη Ρωσία και τα νέα Ανεξάρτητα Κράτη. 
<SPEAKER ID="80" LANGUAGE="" NAME="" AFFILIATION="(Το Σώμα αποφασίζει την αναβολή της ψηφοφορίας επί του νομοθετικού ψηφίσματος)">
<SPEAKER ID="81" LANGUAGE="" NAME="Nielson," AFFILIATION="Επιτροπή">
<P>
     Κύριε Πρόεδρε, η Επιτροπή πιστεύει ότι υπάρχει καλή βάση για συμφωνία μεταξύ του Κοινοβουλίου, του Συμβουλίου και της Επιτροπής σε αυτόν τον τροποποιημένο κανονισμό για την αναπτυξιακή συνεργασία με τη Νότιο Αφρική. Η τροπολογία 3 είναι το μόνο εμπόδιο για την έγκριση της Επιτροπής και –θα πρέπει να σημειώσω– και του Συμβουλίου. 
<SPEAKER ID="82" LANGUAGE="NL" NAME="Maes (Verts/ALE )," AFFILIATION="εισηγήτρια">
<P>
   . – Κύριε Πρόεδρε, θα ήθελα να ευχαριστήσω τον Επίτροπο για την εξήγησή του. Υπό αυτές τις συνθήκες, μπορούμε να αποσύρουμε την τροπολογία 3, ενώ μπορούμε επίσης να ανακοινώσουμε ότι η τροπολογία 2 θα αντικατασταθεί από την τροπολογία 4. 
<SPEAKER ID="83" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα)">
<SPEAKER ID="84" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα)">
<SPEAKER ID="85" LANGUAGE="FR" NAME="Hazan (PSE )," AFFILIATION="εισηγήτρια">
<SPEAKER ID="86" LANGUAGE="" NAME="" AFFILIATION="(Το Σώμα απορρίπτει την πρωτοβουλία)">
<SPEAKER ID="87" LANGUAGE="FR" NAME="Hazan (PSE )," AFFILIATION="εισηγήτρια">
<SPEAKER ID="88" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα)">
<SPEAKER ID="89" LANGUAGE="IT" NAME="Cappato (NI )." AFFILIATION="">
<SPEAKER ID="90" LANGUAGE="" NAME="" AFFILIATION="(Το Σώμα εγκρίνει το ψήφισμα)">
<SPEAKER ID="91" LANGUAGE="" NAME="Nicholson of Winterbourne (ELDR )." AFFILIATION="(">
<SPEAKER ID="92" LANGUAGE="DE" NAME="Zimmerling (PPE-DE )." AFFILIATION="">
<P>
   – Κύριε Πρόεδρε, είμαι ένα από τα θύματα των συκοφαντιών του κ. Hans-Peter Martin και δεν είμαι πλέον διατεθειμένος να το ανεχθώ αυτό. Ως εκ τούτου, ζητώ –και θέλω να καταγραφεί στα πρακτικά– να αρθεί η κοινοβουλευτική ασυλία του κ. Hans-Peter Martin. Θα καταθέσω μήνυση κατά του συγκεκριμένου βουλευτού για συκοφαντία, δυσφήμιση, εξύβριση και για οποιοδήποτε σχετικό αδίκημα. Ως εκ τούτου, ζητώ την άρση της κοινοβουλευτικής του ασυλίας για να μπορούν να προχωρήσουν αυτές οι διαδικασίες. 
<SPEAKER ID="93" LANGUAGE="" NAME="" AFFILIATION="ΑΙΤΙΟΛΟΓΗΣΕΙΣ ΨΗΦΟΥ">
<SPEAKER ID="94" LANGUAGE="" NAME="" AFFILIATION="">
<SPEAKER ID="95" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Πρέπει να επισημάνουμε ότι η λεγόμενη διαδικασία Lamfalussy για την υιοθέτηση νομοθεσίας για τις χρηματοπιστωτικές αγορές εγκρίθηκε από το Ευρωπαϊκό Κοινοβούλιο, πράγμα που σημαίνει ότι οι βασικές πολιτικές επιλογές που εμπεριέχονται στη διαδικασία θα λαμβάνονταν με συναπόφαση και ότι τα τεχνικά μέτρα για την εφαρμογή τους θα υιοθετούνταν από την Επιτροπή.
<P>
Ο κύριος στόχος αυτής της διαδικασίας είναι η επιτάχυνση της υλοποίησης του σχεδίου δράσης για τις χρηματοπιστωτικές υπηρεσίες, προκειμένου να δημιουργηθεί μια ενιαία αγορά, ως ολοκληρωμένη κεφαλαιαγορά μέχρι το 2005. Η διαδικασία αυτή θα ωφελούσε τους κύριους συμμετέχοντες στην αγορά διότι θα τους έδινε σημαντική επιρροή στη διαδικασία θέσπισης νόμων και θα ελευθέρωνε τις κινήσεις κεφαλαίων και χρηματοδοτικών μέσων προκειμένου να ικανοποιηθεί η απληστία των κερδοσκόπων. Το Ευρωπαϊκό Κοινοβούλιο απεδέχθη αυτή τη διαδικασία διότι συμφώνησε με τους στόχους της, δίνοντας κατ’ αυτόν τον τρόπον νομοθετική εξουσία στα χέρια άλλων. Δεν μπορούμε, συνεπώς, να παραπονούμαστε ή να αποκαλούμε αυτή τη διαδικασία απλή διαδικασία επιτροπολογίας.
<P>
Δημιουργώντας μια νέα οργανωτική δομή για τις επιτροπές που είναι αρμόδιες για τις χρηματοπιστωτικές υπηρεσίες, η Ευρωπαϊκή Επιτροπή επιχειρεί να εφαρμόσει τη διαδικασία Lamfalussy στις τράπεζες, τις ασφαλίσεις και τους οργανισμούς συλλογικών επενδύσεων. Το Ευρωπαϊκό Κοινοβούλιο είναι για μια ακόμη φορά επικριτικό, αλλά επικροτεί για μια ακόμη φορά τη διαδικασία, διότι, για μια ακόμη φορά, συμφωνεί με τους δεδηλωμένους στόχους. Είναι ένα καλό μάθημα για εκείνους που είναι τόσο ειλικρινείς υπερασπιστές της συναπόφασης. 
<SPEAKER ID="96" LANGUAGE="" NAME="" AFFILIATION="">
<SPEAKER ID="97" LANGUAGE="PT" NAME="Queiró (UEN )," AFFILIATION="γραπτώς">
<P>
   . Το πλαίσιο για τη σύναψη αυτής της συμφωνίας σύνδεσης –στόχος της οποίας είναι η βελτίωση των σχέσεων ΕΕ-Κεντρικής Αμερικής– είναι ότι, έχοντας συνάψει συμφωνίες σύνδεσης με τις χώρες της Κεντρικής Αμερικής και της Κοινότητας των Άνδεων που είναι πανομοιότυπες με αυτές που έχουν ήδη συναφθεί με το Μεξικό και τη Χιλή και με εκείνες που τελούν σήμερα υπό διαπραγμάτευση με το Mercosur, επιθυμούμε να δημιουργήσουμε μια βάση για μια γενική διαπεριφερειακή συμφωνία που θα διευκολύνει τη δημιουργία μιας σύνδεσης ΕΕ-Λατινικής Αμερικής και θα περιλαμβάνει μια ζώνη ελευθέρων συναλλαγών. Ο στόχος είναι να αυξηθεί κατ’ αυτόν τον τρόπο η επιρροή της ΕΕ σε αυτή την περιοχή, λειτουργώντας ως αντίπαλο δέος στην ισχυρή επιρροή που ασκούν ήδη οι Ηνωμένες Πολιτείες εκεί μέσω της επικέντρωσης του ενδιαφέροντός τους, αρχικά στη δημιουργία μιας Ζώνης Ελευθέρων Συναλλαγών ΗΠΑ-Κεντρικής Αμερικής και στη συνέχεια στη θέσπιση της λεγόμενης Παναμερικανικής Ζώνης Ελευθέρων Συναλλαγών (FTAA). Παρ’ όλο που είμαι γνώστης αυτών των εξελίξεων, πιστεύω ότι ο ανταγωνισμός είναι πάντοτε κάτι καλό και ότι κάθε είδους σχέση που θα μπορέσει να δημιουργηθεί με αυτές τις χώρες θα είναι ωφέλιμη και για τις δύο πλευρές, τόσο για τα ενεχόμενα κράτη μέλη και την ΕΕ συνολικά, όσο και για την ισορροπία των κοινωνικοοικονομικών και γεωστρατηγικών σχέσεων στο διηπειρωτικό πλαίσιο. Ψήφισα, συνεπώς, υπέρ αυτής της έκθεσης. 
<SPEAKER ID="98" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Υπάρχει σαφής ανάγκη, κατά τη διάρκεια της τρίτης συνόδου κορυφής ΕΕ-Λατινικής Αμερικής, η οποία θα πραγματοποιηθεί στο Μεξικό, να αποφασιστεί η ημερομηνία έναρξης των διαπραγματεύσεων για τις συμφωνίες σύνδεσης με τις χώρες της Κεντρικής Αμερικής και της Κοινότητας των Άνδεων, με χαρακτηριστικά παρόμοια, τηρουμένων των αναλογιών, με εκείνα των συμφωνιών σύνδεσης με το Μεξικό και τη Χιλή, ή των συμφωνιών που τελούν σήμερα υπό διαπραγμάτευση με το Mercosur.
<P>
Συμμερίζομαι την άποψη του εισηγητή για τον θεμελιώδη ρόλο που θα μπορούσαν να διαδραματίσουν οι συμφωνίες αυτές για μια μεταγενέστερη γενική διαπεριφερειακή συμφωνία, η οποία θα οδηγήσει στη δημιουργία μιας εταιρικής σχέσης Ευρώπης-Λατινικής Αμερικής, που θα περιλαμβάνει μια ζώνη ελευθέρων συναλλαγών, η οποία θα πρέπει να συσταθεί το αργότερο έως το 2010, όπως έχει ήδη ζητήσει το Ευρωπαϊκό Κοινοβούλιο με το ψήφισμα της 15ης Νοεμβρίου 2001.
<SPEAKER ID="99" LANGUAGE="" NAME="" AFFILIATION="">
<SPEAKER ID="100" LANGUAGE="PT" NAME="Queiró (UEN )," AFFILIATION="γραπτώς">
<P>
   . Οι απόψεις που εξέφρασα στην αιτιολόγηση ψήφου μου για την έκθεση Obiols i Germà ισχύουν και γι’ αυτή την έκθεση, δηλαδή: το πλαίσιο στο οποίο παρήχθη αυτή η συμφωνία σύνδεσης είναι η δημιουργία των θεμελίων για μια γενική διαπεριφερειακή συμφωνία, η οποία θα οδηγήσει στη δημιουργία μιας σύνδεσης ΕΕ-Λατινικής Αμερικής, που θα περιλαμβάνει μια ζώνη ελευθέρων συναλλαγών, γεγονός που θα αυξήσει την επιρροή της ΕΕ σε αυτή την περιοχή και θα ενεργήσει ως αντίβαρο στην επιρροή που ασκούν ή επιθυμούν να ασκήσουν εκεί οι Ηνωμένες Πολιτείες. Αν δεν δημιουργηθεί αυτή η σύνδεση, τα συμφέροντα των χωρών της περιοχής θα πολωθούν, καταρχάς γύρω από τη δημιουργία μιας Ζώνης Ελευθέρων Συναλλαγών ΗΠΑ-Κεντρικής Αμερικής και στη συνέχεια γύρω από τη θέσπιση της λεγόμενης Παναμερικανικής Ζώνης Ελευθέρων Συναλλαγών (FTAA). Πρέπει, συνεπώς, να προωθήσουμε σχέσεις με αυτές τις χώρες που θα είναι επωφελείς και για τις δύο πλευρές, τόσο για τα ενεχόμενα κράτη μέλη και χώρες και για την ΕΕ συνολικά, όσο και για την ισορροπία των διηπειρωτικών κοινωνικοοικονομικών και γεωστρατηγικών σχέσεων. Ψήφισα, συνεπώς, υπέρ αυτής της έκθεσης. 
<SPEAKER ID="101" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="102" LANGUAGE="" NAME="" AFFILIATION="">
<SPEAKER ID="103" LANGUAGE="DE" NAME="Flemming, Karas, Pirker, Rack, Rübig, Schierhuber και Stenzel (PPE-DE )," AFFILIATION="γραπτώς">
<P>
   . Αναφορικά με την τροπολογία 1 στην έκθεση που αφορά την πρόταση κανονισμού του Συμβουλίου για τροποποίηση του κανονισμού (ΕΚ, Ευρατόμ) αριθ. 2728/94 περί ιδρύσεως ταμείου εγγύησης για τις εξωτερικές δράσεις (COM (2003) 604), θα ήθελα να υπογραμμίσω ότι οι “νέοι” σταθμοί παραγωγής πυρηνικής ενέργειας περιλαμβάνουν και εκείνους που πρέπει να “συμπληρωθούν” (όπως στην Cernavoda της Ρουμανίας). Θέλω να διασαφηνίσω και πάλι ότι ένας “νέος” σταθμός παραγωγής πυρηνικής ενέργειας περιλαμβάνει και τη συμπλήρωση ενός υφισταμένου. 
<SPEAKER ID="104" LANGUAGE="PT" NAME="Queiró (UEN )," AFFILIATION="γραπτώς">
<P>
   . Η παρούσα έκθεση προτείνει την τροποποίηση του κανονισμού (ΕΚ, Ευρατόμ) αριθ. 2728/94 περί ιδρύσεως ταμείου εγγύησης για τις εξωτερικές δράσεις, υπό το πρίσμα της προσχώρησης των νέων κρατών μελών την 1η Μαΐου 2004.
<P>
Το ταμείο εγγύησης καλύπτει εγγυημένα δάνεια προς τρίτες χώρες και τις εγγυήσεις για τα δάνεια αυτά. Η επικείμενη είσοδος των δέκα χωρών στην ΕΕ το 2004 θα έχει αντίκτυπο στο Ταμείο λόγω του γεγονότος ότι πολλές από τις χώρες αυτές έχουν λάβει δάνεια από την Ευρωπαϊκή Τράπεζα Επενδύσεων (ΕΤΕπ), εγγυημένα από τον προϋπολογισμό της ΕΕ, γεγονός που σημαίνει ότι τα δάνεια αυτά δεν θα καλύπτονται πλέον από το Ταμείο Εγγύησης από την ημέρα της προσχώρησής τους στην ΕΕ. Οι εγγυήσεις θα εξακολουθήσουν να ισχύουν, αλλά ο πιστωτικός κίνδυνος που συνδέεται με τα δάνεια αυτά θα μεταφερθεί τώρα στον προϋπολογισμό της Ένωσης. Η παρούσα πρόταση τροποποίησης θεσπίζει κανόνες για την αντιμετώπιση όλων αυτών των καταστάσεων και την εξασφάλιση της ομαλής μεταβίβασης αυτών των αρμοδιοτήτων από το Ταμείο στον προϋπολογισμό. Όσον αφορά τις χρηματοοικονομικές συνέπειες, πρόκειται για μια εξαιρετική και αναπόφευκτη χρηματοοικονομική πράξη, διότι συνδέεται με τη διαδικασία της διεύρυνσης, και κατά συνέπεια υπερψήφισα την έκθεση. 
<SPEAKER ID="105" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
Μεταξύ των τροπολογιών που προτείνονται, πιστεύουμε ότι θα ήταν χρήσιμο, αλλά κάπως μη ρεαλιστικό, το ενδεχόμενο ελαφράς χαλάρωσης του ποσοστού καταβολής του ταμείου πριν από την εκπνοή των τρεχουσών δημοσιονομικών προοπτικών. Όπως επιβεβαιώνει ο εισηγητής, η Επιτροπή θα πρέπει να αξιολογήσει με προσοχή τις δημοσιονομικές παραμέτρους του ταμείου και να υποβάλει προτάσεις που θα βρίσκονται εγγύτερα στους πραγματικούς κινδύνους, στο πλαίσιο της μετά το 2006 πραγματικότητας. 
<SPEAKER ID="106" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Η παρούσα πρόταση κανονισμού προέκυψε από την ανάγκη τροποποίησης του κανονισμού 2728/94/ΕΚ/Ευρατόμ περί ιδρύσεως ταμείου εγγύησης για τις εξωτερικές δράσεις, ενόψει της προσχώρησης των νέων κρατών μελών την 1η Μαΐου και του μετέπειτα καθεστώτος τους. Αυτό το ταμείο εγγύησης καλύπτει εγγυημένα δάνεια σε τρίτες χώρες και προσφέρει εγγυήσεις για τα δάνεια αυτά.
<P>
Ο μηχανισμός του ταμείου εγγύησης δημιουργήθηκε αρχικά ταυτόχρονα με την έκδοση των δημοσιονομικών προοπτικών για την περίοδο 1993-1999, ως ένα μέσο προστασίας του προϋπολογισμού της ΕΕ από ενδεχόμενους κινδύνους σε σχέση με τα διαρκώς αυξανόμενα δάνεια προς το εξωτερικό, και επομένως το ταμείο καλύπτει μόνο κινδύνους που συνδέονται με δάνεια και εγγυήσεις προς τρίτες χώρες.
<P>
Παράλληλα με αυτή την πρόταση, η Επιτροπή υπέβαλε μια γενική έκθεση για τη λειτουργία του ταμείου εγγύησης, η οποία καταλήγει ότι το ταμείο συνέχισε να ικανοποιεί τους κύριους στόχους του κατά τη διάρκεια της περιόδου 1998-2002.
<SPEAKER ID="107" LANGUAGE="" NAME="" AFFILIATION="">
<SPEAKER ID="108" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
   . Η Επιτροπή προτείνει την προσαρμογή της εντολής για τη χορήγηση εξωτερικών δανείων της Ευρωπαϊκής Τράπεζας Επενδύσεων, η εγγύηση των οποίων παρέχεται μέσω του κοινοτικού προϋπολογισμού, έτσι ώστε να ληφθεί υπόψη η πολιτική για τις γειτονικές σχέσεις στο πλαίσιο μιας διευρυμένης Ευρώπης, η οποία περιλαμβάνεται στις προτάσεις της για ένα πολιτικό και χρηματοδοτικό πλαίσιο για την περίοδο 2007-2013.
<P>
Αν εξετάσουμε το ανώτατο όριο των δανείων, που ισούται με 20 260 εκατομμύρια ευρώ, θα συμπεράνουμε αμέσως ότι η έκθεση που συνοδεύει αυτή τη νομοθετική πρόταση προσθέτει ελάχιστα πράγματα στους υποκείμενους γεωπολιτικούς προβληματισμούς και στόχους, ιδίως αυτόν της δημιουργίας μιας ευρωμεσογειακής ζώνης ελευθέρων συναλλαγών, στην οποία η Ευρωπαϊκή Ένωση μπορεί να ασκήσει πολιτική, οικονομική και στρατιωτική επιρροή σε περιφερειακό επίπεδο.
<P>
Η πολιτική για τις γειτονικές σχέσεις περιλαμβάνει κατά προτεραιότητα τη Ρωσία, για την οποία ο εισηγητής προτείνει την αύξηση του κονδυλίου που προβλέπεται γι’ αυτήν κατά 500 εκατομμύρια ευρώ, και τις χώρες της λεκάνης της Μεσογείου. Τα δάνεια αυτά εξυπηρετούν σαφώς μια πολιτική επιρροής, ιδιοτέλειας και περιφερειακής παρέμβασης από την πλευρά της Ευρωπαϊκής Ένωσης. Εμείς απορρίπτουμε αυτόν τον στόχο.
<SPEAKER ID="109" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Η διεύρυνση της Ένωσης, την 1η Μαΐου 2004, θα αυξήσει τη δανειστική ικανότητα της ΕΤΕπ, χωρίς να αυξήσει το ανώτατο όριο για την εντολή εξωτερικού δανεισμού της τράπεζας, γεγονός που θα αποδειχθεί ιδιαίτερα ευνοϊκό, σε μια εποχή που η Ευρωπαϊκή Ένωση ενισχύει τη συνεργασία με τις πιθανές υποψήφιες χώρες από τα Δυτικά Βαλκάνια και προετοιμάζεται σταδιακά να επεκτείνει τις σχέσεις της με τους άλλους γείτονες, προς τον Νότο και την Ανατολή.
<P>
Έχοντας κατά νου αυτές τις προβλέψεις, η Επιτροπή πρότεινε μια νέα γεωγραφική κατανομή του όγκου που προβλέπεται για την εντολή, διατηρώντας το σημερινό όριο των 19,46 εκατομμυρίων ευρώ.
<SPEAKER ID="110" LANGUAGE="" NAME="" AFFILIATION="">
<SPEAKER ID="111" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
Γι’ αυτό υπάρχει αληθινή ανάγκη να εξασφαλίσουμε, σε αυτόν τον κόσμο, ότι η βοήθεια αυτή δεν χρησιμοποιείται με λανθασμένο τρόπο και γι’ αυτό η Παγκόσμια Τράπεζα εισήγαγε το 1991 την έννοια της “χρηστής διακυβέρνησης”, προσδιορίζοντας τις κύριες πτυχές της.
<SPEAKER ID="112" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="113" LANGUAGE="" NAME="" AFFILIATION="">
<SPEAKER ID="114" LANGUAGE="" NAME="De Rossa (PSE )," AFFILIATION="γραπτώς">
<SPEAKER ID="115" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="116" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Όπως είπα στην πρώτη ανάγνωση όταν ψηφίσαμε για την πρόταση οδηγίας (14 Μαΐου 2003), είναι εξαιρετικά σημαντικό να εγκρίνουμε ένα καθολικό κοινοτικό σύστημα για την πρόληψη και αποκατάσταση της περιβαλλοντικής ζημίας, συμπεριλαμβανομένης της ρύπανσης των υδάτων, της καταστροφής της βιοποικιλότητας και της μόλυνσης του εδάφους, που ενέχουν σοβαρούς κινδύνους για την υγεία του ανθρώπου. Μετά από αρκετά χρόνια συζητήσεων και επαναλαμβανόμενων περιβαλλοντικών καταστροφών, φτάσαμε σε ένα κρίσιμο σημείο για την αποτελεσματική πρόληψη και αποκατάσταση της περιβαλλοντικής ζημίας· με άλλα λόγια, σε ένα πραγματικό σταυροδρόμι.
<P>
Χαιρετίζω τη συμφωνία που επετεύχθη στη συνδιαλλαγή σχετικά με την οικονομική εγγύηση (η συμβιβαστική λύση που επιτεύχθηκε με το Συμβούλιο προβλέπει ότι, 6 έτη μετά την έναρξη ισχύος της οδηγίας, η Επιτροπή θα υποβάλει έκθεση σχετικά με την πρόοδο που σημειώθηκε στο ζήτημα των μέσων υποχρεωτικής οικονομικής εγγύησης). Χαιρετίζω επίσης τη σταδιακή προσέγγιση και την εξαίρεση των δραστηριοτήτων χαμηλού κινδύνου.
<SPEAKER ID="117" LANGUAGE="" NAME="" AFFILIATION="">
<SPEAKER ID="118" LANGUAGE="PT" NAME="Figueiredo (GUE/NGL )" AFFILIATION="γραπτώς">
<P>
   . Η μόλυνση των ζωοτροφών μπορεί να έχει ως συνέπεια την καταστροφή τροφίμων που προορίζονται για κατανάλωση από τον άνθρωπο. Η περίπτωση της ΣΕΒ είναι ένα καλό παράδειγμα, στο οποίο η χρησιμοποίηση ζωικών αλεύρων οδήγησε σε μια από τις σοβαρότερες κρίσεις στον τομέα των τροφίμων που έχουν σημειωθεί στην Ευρωπαϊκή Ένωση. Το ίδιο θα μπορούσαμε να πούμε για τα νιτροφουράνια, τις διοξίνες, την ορμόνη MPA (οξική μεδροξυπρογεστερόνη) ή τα αντιβιοτικά, με αρνητικές συνέπειες για την υγεία του ανθρώπου. Αντιμετωπίζουμε μια ακραία περίπτωση σήμερα υπό τη μορφή των γενετικώς τροποποιημένων οργανισμών (ΓΤΟ) διότι το κρέας ή το γάλα ζώων που τρέφονται με προϊόντα που περιέχουν ΓΤΟ δεν καλύπτονται από τις διαδικασίες σήμανσης και ανιχνευσιμότητας.
<SPEAKER ID="119" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="120" LANGUAGE="" NAME="" AFFILIATION="">
<SPEAKER ID="121" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Παρ’ όλα αυτά, όσον αφορά τη βασική προϋπόθεση ότι όλες οι συσκευασίες πρέπει να συμμορφώνονται με την κοινοτική νομοθεσία για την ασφάλεια των τροφίμων, ενώ δεν πρέπει να παραπλανούν τους καταναλωτές, έχουμε σοβαρές επιφυλάξεις όσον αφορά τα ενεργά υλικά συσκευασίας. Ενεργά υλικά συσκευασίας σημαίνει μεταβολή της κατάστασης των τροφίμων, προσθήκη αρωματικών ουσιών, απομάκρυνση των οσμών ή προσθήκη συντηρητικών για την παράταση της διάρκειας ζωής του προϊόντος. Αυτό θα μπορούσε να συγκαλύψει την πραγματική κατάσταση του τροφίμου. Συμφωνούμε, συνεπώς, με την τροπολογία 6, αλλά νομίζουμε ότι πρέπει να πραγματοποιηθούν πιο ακριβείς μελέτες όσον αφορά τη χρήση αυτού του τύπου συσκευασιών και των ενεργών υλικών τους. 
<SPEAKER ID="122" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Πρόκειται για μια προσπάθεια για την καλύτερη προστασία της υγείας των καταναλωτών και για τη διευκόλυνση της ελεύθερης κυκλοφορίας των αγαθών μέσω της θέσπισης ενός πλαισίου για τις τεχνολογικές εξελίξεις, ζητήματα που διέπονται επί του παρόντος από μια οδηγία που χρονολογείται από το 1989 και η οποία τελεί τώρα υπό αναθεώρηση.
<SPEAKER ID="123" LANGUAGE="" NAME="" AFFILIATION="">
<SPEAKER ID="124" LANGUAGE="FR" NAME="Bordes, Cauquil και Laguiller (GUE/NGL )," AFFILIATION="γραπτώς">
<P>
Αν υπήρχε έστω και ένα ψήγμα αλήθειας σε αυτό, θα υπερψηφίζαμε αυτή την έκθεση· ωστόσο, αμφιβάλλουμε, αφού ο βασικός τομέας που αναφέρεται ότι πρέπει να τύχει επιδότησης 15 εκατομμυρίων ευρώ προκειμένου να μεταρρυθμιστεί είναι ο νοτιοαφρικανικός τομέας των οινοπνευματωδών. Θεωρούμε αμφίβολο κατά πόσον αυτού του είδους η βοήθεια θα φθάσει στις , τις άθλιες και πυκνοκατοικημένες συνοικίες όπου ζουν οι φτωχοί.
<SPEAKER ID="125" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Πιστεύω ότι η διάθεση ποσού 15 εκατομμυρίων ευρώ από τα ταμεία της ΕΕ για την αναδιάρθρωση του τομέα οίνου και οινοπνευματωδών πρέπει να λάβει υπόψη την παραβίαση των δικαιωμάτων πνευματικής ιδιοκτησίας που απορρέει από την παράνομη χρήση των ευρωπαϊκών ονομασιών οίνων, όπως αυτές που συνδέονται με το κρασί πόρτο, από τους παραγωγούς της Νοτίου Αφρικής.
<SPEAKER ID="126" LANGUAGE="" NAME="" AFFILIATION="">
<SPEAKER ID="127" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Σύμφωνα με τους εμπειρογνώμονες, η παρούσα πρόταση κανονισμού είναι καθοριστικής σημασίας για την πρώτη φάση του Ευρωπαϊκού Προγράμματος για την Αλλαγή του Κλίματος (ΕΠΑΚ) και έχει ως στόχο τη θέσπιση νομοθετικού πλαισίου για τη μείωση των υδροφθορανθράκων, των υπερφθορανθράκων και του εξαφθοριούχου θείου (SF6), που είναι ισχυρά αέρια του φαινομένου του θερμοκηπίου τα οποία καλύπτονται από το πρωτόκολλο του Κυότο.
<P>
Τα φθοριούχα αέρια αντιπροσωπεύουν σήμερα το 2% όλων των εκπομπών αερίων του θερμοκηπίου στην Ευρωπαϊκή Ένωση. Παρ’ όλα αυτά, το δυναμικό τους για αύξηση της θερμοκρασίας του πλανήτη είναι αξιοσημείωτο, διότι πολλά από αυτά έχουν μεγάλη διάρκεια ζωής στην ατμόσφαιρα (μέχρι 15 έτη). Η πρόταση πρέπει να καταστήσει δυνατή, σύμφωνα με τις προβλέψεις, τη μείωση των εκπομπών φθοριούχων αερίων μέχρι το 2010 και στη συνέχεια να πραγματοποιήσει ακόμη μεγαλύτερες μειώσεις.
<P>
Διεξάγονται διάφορες μελέτες σε αυτό το πεδίο και πρέπει, φυσικά, να λάβουν την κατάλληλη στήριξη από την Ευρωπαϊκή Ένωση, συγκεκριμένα χρηματοοικονομική στήριξη, προκειμένου να εκπληρωθούν οι υποχρεώσεις που ορίστηκαν στη Διάσκεψη Κορυφής του Γιοχάνεσμπουργκ το 2002: πολιτική συνοχή, βιώσιμη διαχείριση των φυσικών πόρων και προαγωγή των μεθόδων κατανάλωσης·
<SPEAKER ID="128" LANGUAGE="" NAME="" AFFILIATION="">
<SPEAKER ID="129" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Το 1998 η Ευρωπαϊκή Κοινότητα, από κοινού με τα δεκαπέντε κράτη μέλη, υπέγραψε τη λεγόμενη Σύμβαση του Århus για την πρόσβαση στις πληροφορίες, τη συμμετοχή του κοινού στη λήψη αποφάσεων και την πρόσβαση στη δικαιοσύνη για περιβαλλοντικά θέματα, κύριος στόχος της οποίας ήταν να αυξηθεί το ενδιαφέρον του κοινού για τα περιβαλλοντικά θέματα αλλά, επίσης, να του δοθεί η δυνατότητα ενεργού συμμετοχής σε δραστηριότητες για την προστασία και τη διατήρηση του περιβάλλοντος. Η υπογραφή της Σύμβασης του Århus απαιτεί την υιοθέτηση νομικά δεσμευτικών μέτρων σχετικά με τα θεσμικά και λοιπά κοινοτικά όργανα, και ο παρών κανονισμός κάνει ακριβώς αυτό όσον αφορά τους τρεις πυλώνες της Συνέλευσης: πρόσβαση στις πληροφορίες, συμμετοχή του κοινού στη λήψη αποφάσεων και πρόσβαση στη δικαιοσύνη για τα περιβαλλοντικά θέματα.
<SPEAKER ID="130" LANGUAGE="" NAME="" AFFILIATION="">
<SPEAKER ID="131" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Αυτή η πρόταση έρχεται κατόπιν δύο άλλων πρωτοβουλιών –σχετικά με την πρόσβαση του κοινού σε περιβαλλοντικές πληροφορίες και τη συμμετοχή του κοινού στην κατάρτιση ορισμένων σχεδίων και προγραμμάτων που αφορούν το περιβάλλον– που σχεδιάστηκαν για να συμβάλουν στην εφαρμογή της Σύμβασης του Århus, της Οικονομικής Επιτροπής για την Ευρώπη των Ηνωμένων Εθνών (ΟΗΕ/ΟΕΕ) σχετικά με την πρόσβαση στην πληροφόρηση, τη συμμετοχή του κοινού στις διαδικασίες λήψης αποφάσεων και την πρόσβαση στη δικαιοσύνη για περιβαλλοντικά θέματα.
<SPEAKER ID="132" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Η έκθεση αυτή πρέπει να εξεταστεί στο πλαίσιο της σημαντικής δέσμης προτάσεων για το “περιβάλλον” και, συγκεκριμένα, για την ενσωμάτωση εκ μέρους της Ευρωπαϊκής Ένωσης της Σύμβασης του Århus σχετικά με την πρόσβαση στην πληροφόρηση, τη συμμετοχή του κοινού στις διαδικασίες λήψης αποφάσεων και την πρόσβαση στη δικαιοσύνη για περιβαλλοντικά θέματα (3 πυλώνες) στο νομικό της σύστημα. Στοχεύει επίσης στην αποκατάσταση διαφόρων ελλείψεων στην παρακολούθηση της εφαρμογής της περιβαλλοντικής νομοθεσίας.
<P>
Η οδηγία που προτείνεται σήμερα καθορίζει ελάχιστες προϋποθέσεις για την πρόσβαση στις ποινικές και αστικές διαδικασίες σε περιβαλλοντικά θέματα και καθορίζει ρητώς τα κριτήρια που μπορούν να διασφαλίσουν την καλύτερη μεταφορά της περιβαλλοντικής νομοθεσίας με τον ελάχιστο δυνατό αντίκτυπο. Όπως είπα, συγκεκριμένα στην αιτιολόγηση ψήφου μου για την έκθεση Korhola, πρέπει να υπάρξει αποτελεσματικός δημόσιος έλεγχος σε έναν τομέα που μας ενδιαφέρει όλους – ένας αληθινός “έλεγχος των πολιτών” για την προστασία της περιβαλλοντικής κληρονομιάς μας. Η πρόταση αυτή τυποποιεί τους όρους με τους οποίους θα μπορούσε να πραγματοποιηθεί αυτός ο έλεγχος με δημοκρατικό τρόπο.
<SPEAKER ID="133" LANGUAGE="" NAME="" AFFILIATION="">
<SPEAKER ID="134" LANGUAGE="FR" NAME="Caudron (GUE/NGL )," AFFILIATION="γραπτώς">
<SPEAKER ID="135" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Σε συνέχεια της ανακοίνωσης της Επιτροπής που πραγματευόταν, μεταξύ άλλων, τη διαχείριση των εξορυκτικών αποβλήτων, λαμβάνοντας υπόψη τα ειδικά χαρακτηριστικά των ορυχείων και των σημαντικών ανισοτήτων μεταξύ των υποτομέων των εξορυκτικών βιομηχανιών, έχει ξεκινήσει η επαναξιολόγηση της κοινοτικής περιβαλλοντικής πολιτικής, υπό το πρίσμα των πρόσφατων ατυχημάτων σε ορυχεία, για παράδειγμα στο Baie Mare της Ρουμανίας και στο Aznacollar της Ισπανίας.
<SPEAKER ID="136" LANGUAGE="" NAME="" AFFILIATION="">
<SPEAKER ID="137" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Προκειμένου να ικανοποιήσει τις διεθνείς της δεσμεύσεις, η Ευρωπαϊκή Ένωση πρέπει να εγκρίνει επισήμως την απόφαση για τη σύναψη της Σύμβασης του Århus.
<P>
Στόχος της Σύμβασης που εγκρίθηκε στην υπουργική διάσκεψη “Περιβάλλον για την Ευρώπη”, που πραγματοποιήθηκε στο Århus της Δανίας στις 25 Ιουνίου 1998, είναι να διευκολύνει την πρόσβαση στις πληροφορίες για το περιβάλλον και να βελτιώσει τη συμμετοχή του κοινού στις αποφάσεις που θα μπορούσαν να έχουν συνέπειες για το περιβάλλον, ενώ θα μπορούσαμε να προσθέσουμε και έναν “τρίτο πυλώνα”: την πρόσβαση στη δικαιοσύνη για περιβαλλοντικά θέματα.
<P>
Η δήλωση της Στοκχόλμης για το ανθρώπινο περιβάλλον, στις 16 Ιουνίου 1972, δήλωνε ότι όλοι έχουν δικαίωμα να ζουν “σε ένα ποιοτικό περιβάλλον που θα μας επιτρέπει να ζούμε με αξιοπρέπεια και ευημερία” (·). Στην ίδια τη Συνθήκη του Μάαστριχτ, η Ένωση δεσμεύτηκε να λαμβάνει υπόψη την προστασία του περιβάλλοντος σε όλες τις πολιτικές της.
<P>
Το μέτρο αυτό συμμορφώνεται, κατά συνέπεια, με το άρθρο 175, παράγραφος 4, της Συνθήκης ΕΚ, που ορίζει ρητώς ότι τα κράτη μέλη πρέπει να διασφαλίζουν ότι η περιβαλλοντική πολιτική εφαρμόζεται, και αυτό επίσης αποτελεί ένα περαιτέρω σημαντικό βήμα προς την επιθυμητή βιώσιμη ανάπτυξη στην ΕΕ. 
<SPEAKER ID="138" LANGUAGE="" NAME="" AFFILIATION="">
<SPEAKER ID="139" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Αυτή η πρόταση κανονισμού για το ευρωπαϊκό σύστημα δορυφορικής ραδιοπλοήγησης προτείνει τη δημιουργία ενός συστήματος διαχείρισης γι’ αυτό το σύστημα που θα είναι όσο το δυνατόν πιο αποτελεσματικό και αξιόπιστο. Η Επιτροπή προτείνει, ως εκ τούτου, τη σύσταση δύο αρχών, μιας εποπτικής αρχής και ενός κέντρου για την ασφάλεια. Η προτεινόμενη εποπτική αρχή θα είναι ένα όργανο της Επιτροπής, η οποία έχει την κυριότητα της υποδομής του GALILEO, οπότε κατ’ αυτόν τον τρόπο της δίδεται και η αρμοδιότητα ελέγχου για το σύστημα δορυφορικής ραδιοπλοήγησης. Από την πλευρά του, το κέντρο για την ασφάλεια πρέπει να διασφαλίζει την επιχειρησιακή και εξωτερική ασφάλεια του συστήματος.
<SPEAKER ID="140" LANGUAGE="" NAME="" AFFILIATION="">
<SPEAKER ID="141" LANGUAGE="PT" NAME="Coelho (PPE-DE )," AFFILIATION="γραπτώς">
<P>
Μέτρα όπως το ευρωπαϊκό ένταλμα σύλληψης και το ευρωπαϊκό ένταλμα συγκέντρωσης αποδεικτικών στοιχείων θα είναι αποτελεσματικά, ωστόσο, μόνο όταν εφαρμοστούν από όλα τα κράτη μέλη. Λυπούμαστε, ως εκ τούτου, για το γεγονός ότι η απόφαση πλαίσιο για το ευρωπαϊκό ένταλμα σύλληψης δεν είχε εφαρμοστεί σε ολόκληρη την ΕΕ μέχρι την 1η Ιανουαρίου 2004. Μόνο οκτώ κράτη μέλη την έχουν εφαρμόσει μέχρι σήμερα.
<P>
Χαιρετίζω, επομένως, το γεγονός ότι το πρόσφατο Ευρωπαϊκό Συμβούλιο καθόρισε μια προθεσμία μέσα στον Ιούνιο για την εφαρμογή μέτρων για την καταπολέμηση της τρομοκρατίας τα οποία έχουν ήδη εγκριθεί, συμπεριλαμβανομένου του ευρωπαϊκού εντάλματος σύλληψης. Ελπίζω ότι αυτή τη φορά, τελικά, τα μέτρα που καθορίστηκαν μετά την 11η Σεπτεμβρίου θα μεταφερθούν στην εθνική νομοθεσία και θα εφαρμοστούν. Τα πάντα εξαρτώνται από την πολιτική βούληση και η πολιτική βούληση φαίνεται ότι υπάρχει! 
<SPEAKER ID="142" LANGUAGE="" NAME="Crowley (UEN )," AFFILIATION="γραπτώς">
<P>
   . Όπως και άλλοι βουλευτές του Σώματος, κατανοώ πλήρως την επιθυμία να υπάρξει στενότερη συνεργασία μεταξύ των δικαστικών αρχών σε όλα τα κράτη μέλη. Ειδικότερα, επιθυμώ την αμοιβαία αναγνώριση και τον σεβασμό των αποφάσεων και των δικαστικών διαδικασιών. Από τη Σύνοδο του Τάμπερε, και μετά τις φρικτές πράξεις της 11ης Σεπτεμβρίου και της 11ης Μαρτίου στις ΗΠΑ και τη Μαδρίτη, υπάρχει μια κατανοητή επιθυμία να αναληφθεί δράση κατά των φερόμενων ως εγκληματιών και τρομοκρατών.
<SPEAKER ID="143" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="144" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Γενικά, χαιρετίζω την έκθεση ως προς το ότι πραγματεύεται το ζήτημα του ευρωπαϊκού εντάλματος συγκέντρωσης αποδεικτικών στοιχείων. Δεν χαιρετίζω, ωστόσο, τις αναφορές που γίνονται στις δικονομικές εγγυήσεις στις τροπολογίες 5 και 7. Η εν λόγω έκθεση ασχολείται με το ευρωπαϊκό ένταλμα συγκέντρωσης αποδεικτικών στοιχείων και, δεδομένου ότι το έγγραφο αυτό δεν ενδείκνυται για την αντιμετώπιση του ζητήματος των δικονομικών εγγυήσεων, δεν έχω άλλη επιλογή από το να ψηφίσω κατά. 
<SPEAKER ID="145" LANGUAGE="IT" NAME="Turco (NI )," AFFILIATION="γραπτώς">
<P>
    Η πρόταση απόφασης πλαισίου του Συμβουλίου σχετικά με το ευρωπαϊκό ένταλμα συγκέντρωσης αποδεικτικών στοιχείων για τη συγκέντρωση αντικειμένων, εγγράφων και δεδομένων με σκοπό τη χρησιμοποίησή τους στο πλαίσιο ποινικών διαδικασιών είναι πρόωρη, σύμφωνα με την άποψη των ριζοσπαστών βουλευτών του Καταλόγου Bonino. Όπως με το ευρωπαϊκό ένταλμα σύλληψης, θεωρούμε απλώς πως δεν μπορούμε να προχωρήσουμε στην ολοκλήρωση του ποινικού δικαίου και στην εφαρμογή της αρχής της αμοιβαίας αναγνώρισης των ποινικών μέτρων και αποφάσεων μεταξύ των κρατών μελών, χωρίς να ενισχυθούν παράλληλα οι διασφαλίσεις και τα δικαιώματα της υπεράσπισης στην Ευρώπη.
<SPEAKER ID="146" LANGUAGE="" NAME="" AFFILIATION="">
<SPEAKER ID="147" LANGUAGE="FR" NAME="Bordes, Cauquil και Laguiller (GUE/NGL )," AFFILIATION="γραπτώς">
<SPEAKER ID="148" LANGUAGE="FR" NAME="Boudjenah (GUE/NGL )," AFFILIATION="γραπτώς">
<P>
   .– Η πρωτοβουλία της ιταλικής κυβέρνησης στοχεύει στην οργάνωση ευρωπαϊκών μισθωμένων πτήσεων για τη “μαζική” απέλαση των υπηκόων τρίτων χωρών. Το Ευρωπαϊκό Συμβούλιο την ενέκρινε πριν ακόμα λάβει τη γνωμοδότηση του Κοινοβουλίου. Η Επιτροπή ανακοίνωσε 30 εκατομμύρια ευρώ: αυτή η διαδικασία είναι απαράδεκτη. Ωστόσο, πρέπει να απορρίψουμε αυτήν την πρωτοβουλία ως προς την ουσία της, όπως δικαίως απαιτούν εκατοντάδες οργανώσεις και χιλιάδες ευρωπαίοι πολίτες.
<SPEAKER ID="149" LANGUAGE="FR" NAME="Krivine και Vachetta (GUE/NGL )," AFFILIATION="γραπτώς">
<P>
   .– Απορρίψαμε το κείμενο πρωτοβουλίας της Ιταλικής Δημοκρατίας σχετικά με τις ευρωπαϊκές μισθωμένες πτήσεις, που παραβιάζουν την Ευρωπαϊκή Σύμβαση των Ανθρωπίνων Δικαιωμάτων και που κατ’ ευφημισμό αποκαλούνται “κοινές πτήσεις”. Μας σκανδαλίζει η αποφασιστικότητα την οποία επιδεικνύει η Ευρωπαϊκή Ένωση εν γένει και ορισμένα από τα κράτη μέλη της, όπως η Γαλλία, η Γερμανία και η Ιταλία, στην προσπάθειά τους να εγκριθεί μια ρύθμιση με στόχο να συστηματοποιηθούν μέσω της οργάνωσης κοινών πτήσεων οι επιχειρήσεις απομάκρυνσης των υπηκόων τρίτων χωρών. Θεωρούμε σκάνδαλο την ιδέα χρηματοδότησης αυτού του είδους των επιχειρήσεων με ποσό ύψους 30 εκατομμυρίων ευρώ, όπως προτείνει η Επιτροπή και το Συμβούλιο. Αυτή η πολιτική της Ευρώπης φρουρίου είναι επαίσχυντη.
<SPEAKER ID="150" LANGUAGE="" NAME="" AFFILIATION="">
<SPEAKER ID="151" LANGUAGE="FR" NAME="Bordes, Cauquil και Laguiller (GUE/NGL )," AFFILIATION="γραπτώς">
<SPEAKER ID="152" LANGUAGE="" NAME="De Rossa (PSE )," AFFILIATION="γραπτώς">
<P>
    Με χαρά υποστηρίζω αυτή την έκθεση, στην οποία αναγνωρίζεται ότι τα επιτεύγματα του CEDEFOP μέχρι σήμερα αποδεικνύουν την ικανότητά του να συμβάλλει κατά τρόπο πολύτιμο στην ανάπτυξη της πολιτικής της Κοινότητας για την επαγγελματική κατάρτιση.
<P>
Η υπηρεσία, που ιδρύθηκε το 1975, παρέχει εξαιρετικές υπηρεσίες στην Ευρωπαϊκή Επιτροπή, τα κράτη μέλη της Ευρωπαϊκής Ένωσης και τους κοινωνικούς εταίρους, καθώς και τις συνδεδεμένες χώρες της Νορβηγίας και της Ισλανδίας. Το CEDEFOP παρέχει στους αρμόδιους για τη χάραξη πολιτικής, τους ερευνητές και τους επαγγελματίες πληροφόρηση προκειμένου να κατανοούν καλύτερα τις εξελίξεις στην επαγγελματική εκπαίδευση και έτσι να μπορούν να λαμβάνουν αποφάσεις για το μέλλον οι οποίες θα είναι βασισμένες στη γνώση.
<P>
Πιστεύω ότι οι προτεινόμενες τροπολογίες θα βελτιώσουν την αποδοτικότητα των διοικητικών διαδικασιών του CEDEFOP, και χαίρομαι ιδιαίτερα που βλέπω ότι θα έχουν ως αποτέλεσμα μια ισόρροπη εκπροσώπηση ανδρών και γυναικών, καθώς ρυθμίζουν αυτό το ζήτημα σε όλη την αλυσίδα της διαδικασίας υποψηφιότητας και εκλογής. 
<SPEAKER ID="153" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Όπως έχουν δείξει διαδοχικές εξωτερικές αξιολογήσεις, το Ευρωπαϊκό Κέντρο για την Ανάπτυξη της Επαγγελματικής Κατάρτισης (CEDEFOP), οργανισμός της ΕΕ που δημιουργήθηκε το 1975, έχει συνεισφέρει στη διάρκεια των χρόνων σημαντικά στην ανάπτυξη της κοινοτικής πολιτικής για την επαγγελματική κατάρτιση.
<P>
Οι προτεινόμενες τροπολογίες στον βασικό κανονισμό του CEDEFOP έχουν στόχο την αύξηση της ικανότητάς του να ανταποκριθεί στις ανάγκες που θα προκύψουν από την επικείμενη διεύρυνση, και να παράσχουν ένα θεσμικό πλαίσιο που να είναι περισσότερο αποδοτικό, ευέλικτο και αποτελεσματικό.
<SPEAKER ID="154" LANGUAGE="" NAME="" AFFILIATION="">
<SPEAKER ID="155" LANGUAGE="SV" NAME="Arvidsson, Cederschiöld, Grönfeldt Bergman, Stenmarck και Wachtmeister (PPE-DE )," AFFILIATION="γραπτώς.">
<P>
Οι εντεταλμένοι για την προστασία των δεδομένων στα κράτη μέλη και η ΕΕ, η επιτροπή του άρθρου 29, επισημαίνουν την ανησυχητική έλλειψη προστασίας των προσωπικών δεδομένων. Το σχέδιο καθιστά αναγκαία τη διεξοδική νομική αναθεώρηση, και κατά συνέπεια υποστηρίζουμε την εξέτασή του από το Ευρωπαϊκό Δικαστήριο. Η ταχεία αντικατάσταση του συστήματος “έλξης” (pull) από το σύστημα “ώθησης” (push) είναι αναγκαία προκειμένου να αποκατασταθεί η έλλειψη προστασίας των προσωπικών δεδομένων. Οι προϋποθέσεις για μια ικανοποιητική συμφωνία είναι να διασφαλιστεί ότι οι επιβάτες θα ενημερώνονται για το ποια προσωπικά δεδομένα τους διαβιβάζονται στις αρχές των Ηνωμένων Πολιτειών, και ότι οι επιβάτες θα έχουν ουσιαστικά την επιλογή να δίνουν ελεύθερα τη συγκατάθεσή τους για τη μεταφορά των προσωπικών και οικονομικών δεδομένων τους, καθώς και να ελέγχουν τα δεδομένα που καταγράφονται. 
<SPEAKER ID="156" LANGUAGE="" NAME="Atkins, Callanan, Dover, Hannan, Kirkhope και Stockton (PPE-DE )," AFFILIATION="γραπτώς">
<SPEAKER ID="157" LANGUAGE="FR" NAME="Berthu (NI )," AFFILIATION="γραπτώς">
<SPEAKER ID="158" LANGUAGE="IT" NAME="Cappato (NI )," AFFILIATION="γραπτώς">
<P>
    Οι ριζοσπάστες βουλευτές του Καταλόγου Bonino εκφράζουν ιδιαίτερη ικανοποίηση διότι το Ευρωπαϊκό Κοινοβούλιο ενέκρινε σήμερα το ψήφισμα που εκπόνησε η εισηγήτρια κ. Boogerd-Quaak σχετικά με τη μεταβίβαση προσωπικών δεδομένων των επιβατών στις αμερικανικές αρχές. Πράγματι, το ψήφισμα χαρακτηρίζει λανθασμένη την απόφαση της Επιτροπής που αξιολογούσε ως “επαρκές” το σύστημα των Ηνωμένων Πολιτειών που ρυθμίζει την ιδιωτική ζωή όσον αφορά την επεξεργασία δεδομένων των επιβατών που συγκεντρώνονται σε ευρωπαϊκό έδαφος· αναφέρει ότι η Επιτροπή υπερέβη τις αρμοδιότητές της και την καλεί να αποσύρει την πρότασή της. Στο ψήφισμα επιβεβαιώνεται επίσης το γεγονός ότι το Ευρωπαϊκό Κοινοβούλιο ίσως αποφασίσει να ζητήσει τη γνωμοδότηση του Ευρωπαϊκού Δικαστηρίου σχετικά με τη νομιμότητα του σχεδίου διεθνούς συμφωνίας με τις Ηνωμένες Πολιτείες. Πιστεύουμε ότι σήμερα –και παρά τις ισχυρές πιέσεις της Επιτροπής, των εθνικών κυβερνήσεων και των Ηνωμένων Πολιτειών– το Ευρωπαϊκό Κοινοβούλιο εκπλήρωσε πλήρως και με τόλμη τον ρόλο του ως εκπροσώπου των ευρωπαίων πολιτών και ως θεματοφύλακα των δικαιωμάτων και των ελευθεριών τους, καθώς και της δημοκρατίας και του κράτους δικαίου. 
<SPEAKER ID="159" LANGUAGE="" NAME="De Rossa (PSE )," AFFILIATION="γραπτώς">
<SPEAKER ID="160" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Τον Δεκέμβριο του 2003, η Επιτροπή, υπερβαίνοντας τις αρμοδιότητές της, σύναψε μια συμφωνία με τις ΗΠΑ για τη διαβίβαση των προσωπικών δεδομένων επιβατών αεροπορικών πτήσεων και κατέθεσε το σχέδιο απόφασής της στο Συμβούλιο και το Κοινοβούλιο αργότερα.
<P>
Με το πρόσχημα του “πολέμου κατά της τρομοκρατίας”, πρόκειται να διαβιβασθούν στις ΗΠΑ προσωπικά δεδομένα, που καλύπτουν 34 τομείς –συμπεριλαμβανομένων των τηλεφωνικών αριθμών, των στοιχείων πιστωτικών καρτών, των πολιτικών απόψεων, του οικογενειακού ιστορικού, των θρησκευτικών πεποιθήσεων και της κατάστασης της υγείας– χωρίς καμία διασφάλιση ή αποτελεσματική παρακολούθηση. Αυτή η κατάσταση δείχνει πώς ο λεγόμενος “πόλεμος κατά της τρομοκρατίας” χρησιμοποιείται για να υπονομεύσει τα δικαιώματα, τις ελευθερίες και τις διασφαλίσεις των πολιτών.
<SPEAKER ID="161" LANGUAGE="" NAME="Κόρακας (GUE/NGL )," AFFILIATION="γραπτώς">
<P>
Στο “διά ταύτα” όμως το ψήφισμα, αντί να προτείνει την απαγόρευση κάθε μεταβίβασης προσωπικών δεδομένων, εκτιμά ότι υπάρχει νομοθετικό κενό και προτείνει τη σύναψη συμφωνίας με τις ΗΠΑ με λιγότερα απλώς δεδομένα, με μικρότερη διάρκεια αποθήκευσης και με δικαίωμα προσφυγής των φακελωμένων για να διορθώσουν στοιχεία του φακέλου τους. Για το άμεσο μέλλον, ζητάει να υπάρχει συναίνεση των επιβατών στη διαβίβαση των 39 (!) δεδομένων. Τυχόν άρνηση θα σήμαινε φυσικά απαγόρευση μετάβασης στις ΗΠΑ.
<SPEAKER ID="162" LANGUAGE="SV" NAME="Malmström, Paulsen και Olle Schmidt (ELDR )," AFFILIATION="γραπτώς">
<P>
Μεταξύ άλλων, διαφωνούμε με τον όγκο των δεδομένων που περιέχονται στα Μητρώα Ονομάτων Επιβατών (PNR) στα οποία θέλουν πρόσβαση οι ΗΠΑ, τον αριθμό των φορέων που έχουν πρόσβαση σε αυτά, την προτιθέμενη χρήση των δεδομένων, την απουσία του δικαιώματος προσφυγής στη δικαιοσύνη σε περίπτωση άρνησης εισόδου στις Ηνωμένες Πολιτείες εξαιτίας των δεδομένων που περιέχονται στα Μητρώα Ονομάτων Επιβατών (PNR) και στο να έχουν οι Ηνωμένες Πολιτείες άμεση πρόσβαση στα δεδομένα χωρίς να χρειάζεται να την ζητήσουν.
<P>
Δεν υπάρχει επί του παρόντος νομική βάση στην ΕΕ που να επιτρέπει τη χρήση των δεδομένων εμπορικής φύσης που περιέχονται στα Μητρώα Ονομάτων Επιβατών (PNR) για την προστασία της δημόσιας ασφάλειας. Ως εκ τούτου, προτείνουμε αντ’ αυτού τη σύναψη μιας αληθινής διεθνούς συμφωνίας μεταξύ της ΕΕ και των Ηνωμένων Πολιτειών που να καθορίζει σαφώς τον σκοπό, τα δεδομένα, τις εγγυήσεις και τις ευθύνες.
<P>
Η συμφωνία στην τρέχουσα μορφή της δημιουργεί τον κίνδυνο κατάργησης του κράτους δικαίου. Ως εκ τούτου, υποστηρίζουμε την έκθεση της κ. Boogerd-Quaak και ψηφίζουμε κατά αυτής της συμφωνίας με τις Ηνωμένες Πολιτείες. 
<SPEAKER ID="163" LANGUAGE="SV" NAME="Sacrédeus και Wijkman (PPE-DE )," AFFILIATION="γραπτώς">
<P>
Ψηφίσαμε υπέρ των σημείων 1 και 10 (που εγκρίθηκαν με 226 ψήφους υπέρ έναντι 203 κατά και 233 υπέρ έναντι 207 κατά, αντίστοιχα) στο ψήφισμα, και υπέρ του ψηφίσματος συνολικά (το οποίο εγκρίθηκε με 229 ψήφους υπέρ, 202 κατά και 19 αποχές). 
<SPEAKER ID="164" LANGUAGE="" NAME="" AFFILIATION="">
<SPEAKER ID="165" LANGUAGE="SV" NAME="Arvidsson, Cederschiöld, Grönfeldt Bergman, Stenmarck και Wachtmeister (PPE-DE )," AFFILIATION="γραπτώς">
<SPEAKER ID="166" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="167" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Η στρατηγική που έχουμε ενώπιόν μας έχει στόχο τη μείωση των ασθενειών που οφείλονται σε περιβαλλοντικούς παράγοντες. Πράγματι, μια πρόσφατη έκθεση της Ευρωπαϊκής Υπηρεσίας Περιβάλλοντος για το θέμα αποκάλυψε ότι, σε μεγάλες ευρωπαϊκές πόλεις, 60 000 θάνατοι τον χρόνο ενδέχεται να συνδέονται με την παρατεταμένη έκθεση στην ατμοσφαιρική ρύπανση. Οι κίνδυνοι είναι μεγαλύτεροι για τα παιδιά απ’ ό,τι για τους ενήλικες.
<P>
Το Συμβούλιο ενέκρινε ένα φάσμα συμπερασμάτων που πρόκειται να υλοποιηθούν στη στρατηγική SCALE, σύμφωνα με την ευρωπαϊκή στρατηγική στους τομείς του περιβάλλοντος και της υγείας που έχει προτείνει η Επιτροπή. Κατά την περίοδο 2004-2010, η πρωτοβουλία SCALE θα επικεντρωθεί σε τέσσερα κύρια προβλήματα της δημόσιας υγείας –τις παιδικές αναπνευστικές ασθένειες, όπως το άσθμα και οι αλλεργίες· τις νευροαναπτυξιακές διαταραχές· τον καρκίνο παιδικής ηλικίας· και τις διαταραχές του ενδοκρινικού συστήματος– και στους τρεις κύριους στόχους της, δηλαδή τη μείωση της επιβάρυνσης από ασθένειες που οφείλονται σε περιβαλλοντικούς παράγοντες, τον προσδιορισμό και την αποτροπή νέων περιβαλλοντικών απειλών για την ανθρώπινη υγεία και την ενίσχυση της ικανότητας της ΕΕ για τη χάραξη πολιτικής στον τομέα αυτόν.
<SPEAKER ID="168" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 13.45 και συνεχίζεται στις 15.00)">
<SPEAKER ID="169" LANGUAGE="" NAME="" AFFILIATION="Προέδρου">
<SPEAKER ID="170" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Κατά σύμπτωση, έλαβα την έκθεση αυτή τώρα κατά τη διάρκεια του γεύματος. Ο ειδικός συμπεραίνει ότι και οι 27 υπογραφές που υποβλήθηκαν σε ανάλυση είναι αυθεντικές – δηλαδή έχουν γίνει από το πρόσωπο δίπλα στο όνομα του οποίου εμφανίζονται.
<SPEAKER ID="171" LANGUAGE="" NAME="" AFFILIATION="Αντιπροέδρου">
<P>
(1)
<SPEAKER ID="172" LANGUAGE="" NAME="" AFFILIATION="Έγκριση των συνοπτικών πρακτικών της προηγούμενης συνεδρίασης"/>
<SPEAKER ID="173" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0206/2004) του κ. Μπαλτά, εξ ονόματος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, η οποία περιέχει πρόταση σύστασης του Ευρωπαϊκού Κοινοβουλίου προς το Συμβούλιο σχετικά με την αίτηση της Κροατίας για προσχώρηση στην Ευρωπαϊκή Ένωση. 
<SPEAKER ID="174" LANGUAGE="" NAME="Μπαλτάς (PSE )," AFFILIATION="Εισηγητής">
<P>
   . – Κύριε Πρόεδρε, η Κροατία, όπως είναι γνωστό, υπέβαλε στις 21.2.2003 με όλους τους τύπους και την ευθύνη που απαιτείται για τέτοιες ενέργειες, αίτηση προσχώρησης στην Ευρωπαϊκή Ένωση επί της οποίας –εντός του Απριλίου– η Επιτροπή θα εκφράσει την άποψή της. Το Ευρωπαϊκό Κοινοβούλιο, μέσω της έκθεσής μου ετοίμασε, σύμφωνα με το άρθρο 49, παράγραφος 1, του Κανονισμού, πρόταση σύστασης προς το Συμβούλιο σχετικά με την κροατική αίτηση προσχώρησης, η οποία και υπερψηφίστηκε στην Επιτροπή Εξωτερικών Υποθέσεων. Η έκθεση αυτή χρειάστηκε ιδιαίτερη προσοχή για να είναι ισορροπημένη και επαρκώς τεκμηριωμένη, ώστε η πρωτοβουλία του Ευρωπαϊκού Κοινοβουλίου για σύσταση προς το Συμβούλιο να τύχει της προσοχής του και να εκπροσωπεί υποδειγματικά τις απόψεις και απαιτήσεις όλων των πλευρών. Ευχαριστώ τους συναδέλφους για τη βοήθειά τους προς αυτή την κατεύθυνση.
<SPEAKER ID="175" LANGUAGE="" NAME="Nielson," AFFILIATION="Επιτροπή">
<P>
Στο στάδιο αυτό, η Επιτροπή ετοιμάζει ακόμη τη “Γνωμοδότηση για την αίτηση ένταξης της Κροατίας”, η οποία ελπίζω ότι θα εγκριθεί τις ερχόμενες εβδομάδες. Η γνωμοδότηση για την αίτηση της Κροατίας βασίζεται σε περισσότερες από 10 000 σελίδες πληροφοριών που παρείχε η κροατική κυβέρνηση. Χρησιμοποιούμε ακριβώς τα ίδια κριτήρια για την αξιολόγηση αυτής της αίτησης όπως και για προηγούμενες αιτούσες χώρες. Όπως και σε όλες τις άλλες περιπτώσεις, τα πολιτικά κριτήρια θα διαδραματίσουν βασικό ρόλο στο πλαίσιο αυτό και η Κροατία πρέπει να τα ικανοποιήσει για να μπορέσουν να ξεκινήσουν οι διαπραγματεύσεις.
<SPEAKER ID="176" LANGUAGE="DE" NAME="Pack (PPE-DE )." AFFILIATION="">
<P>
   – Κύριε Πρόεδρε, η Κροατία υπέβαλε πριν από ένα έτος αίτηση προσχώρησης στην Ευρωπαϊκή Ένωση, την οποία υποστήριξαν όλα τα πολιτικά κόμματα της χώρας. Δεν πρέπει να ξεχνάμε ότι η Κροατία θα μπορούσε να προσχωρήσει μαζί με τη Σλοβενία την 1η Μαΐου αν δεν είχε υποστεί τα φοβερά χρόνια του πολέμου μαζί με τη γειτονική Βοσνία-Ερζεγοβίνη και τα τέσσερα χρόνια κατοχής του ενός τρίτου των εδαφών της από τους Σέρβους, που είχαν ως αποτέλεσμα η νεαρή αυτή ανεξάρτητη δημοκρατία να πάρει πολλές φορές λάθος δρόμο. Τα τελευταία πέντε χρόνια, η Κροατία επέλεξε ξεκάθαρα την ένταξή της στην Ευρώπη και δημιούργησε τις προϋποθέσεις γι’ αυτό. Μπορώ να πω στον κ. Επίτροπο ότι οι σχέσεις της με τους γείτονες είναι καλές και η περιφερειακή συνεργασία λειτουργεί. Έχει δρομολογηθεί ο εκσυγχρονισμός της οικονομίας της και τα σχετικά δεδομένα είναι αισιόδοξα. Συμφωνώ μαζί σας πως υπολείπεται η μεταρρύθμιση στον τομέα της δικαιοσύνης. Επίσης, χρειάζονται βελτίωση οι διοικητικές δομές. Όμως δεν μπορούν να γίνουν τα πάντα μέσα σε μια νύχτα. Η Κροατία ακολουθεί τον σωστό δρόμο και είναι αποφασισμένη να τον ακολουθήσει με προσήλωση. Ένας από τους στόχους της νέας κυβέρνησης είναι η επιστροφή των προσφύγων και/ή των περιουσιών. Εφέτος οι φιλόδοξοι αυτοί στόχοι ενσωματώθηκαν ήδη σε μια συμφωνία μεταξύ της κυβέρνησης και της σερβικής μειονότητας.
<P>
Θα ήταν ευχάριστο αν η Ευρωπαϊκή Ένωση μπορούσε να ασκήσει επιτέλους επίδραση στη Republika Srpska στη Βοσνία-Ερζεγοβίνη να πάρει πίσω Κροάτες πρόσφυγες από την Κροατία γιατί έτσι θα υπήρχε χώρος για τους Σέρβους που θέλουν να γυρίσουν πίσω. Η έλλειψη ευκαιριών για απασχόληση ειδικά στα τμήματα της Κροατίας όπου ζούσαν Σέρβοι είναι ένα μείζον εμπόδιο για την επιστροφή τους και ελπίζω να βοηθήσει εδώ το πρόγραμμα CARDS.
<P>
Η συνεργασία της Κροατίας με τη Χάγη είναι καλή, η κροατική κυβέρνηση άνοιξε μάλιστα τον τελευταίο χρόνο τα αρχεία της. Επίσης, τον τελευταίο χρόνο τρεις Κροάτες κατηγορούμενοι για εγκλήματα πολέμου καταδικάστηκαν στην ίδια την Κροατία σε ποινές μακράς φυλάκισης. Πριν από τρεις εβδομάδες, δύο στρατηγοί που είχαν κατηγορηθεί για δεύτερη φορά μετέβησαν εκουσίως στη Χάγη. Η Ευρώπη δεν πρέπει να κρίνει τη συνεργασία της Κροατίας με το Διεθνές Δικαστήριο μόνο βάσει της περίπτωσης του Ante Gotovina, που είναι μέλος της γαλλικής Λεγεώνας των Ξένων, λέγεται ότι έχει γαλλικό διαβατήριο και μπορεί τώρα να κάνει ηλιοθεραπεία στις Κάννες ή την Κορσική ή να βρίσκεται οπουδήποτε αλλού. Δεν βρίσκεται στην Κροατία γιατί διαφορετικά θα είχε ήδη συλληφθεί. Είναι άδικο να παραμένει η Κροατία όμηρος της περίπτωσης Gotovina, και αυτό δεν συμφωνεί με την πρόοδο που αναμφίβολα έχει σημειώσει η χώρα.
<SPEAKER ID="177" LANGUAGE="DE" NAME="Swoboda (PSE )." AFFILIATION="">
<SPEAKER ID="178" LANGUAGE="FI" NAME="Väyrynen (ELDR )." AFFILIATION="(Χειροκροτήματα)">
<P>
Η Ομάδα μας ζητεί τη διεξαγωγή μεμονωμένης ψηφοφορίας επί του σημείου 1 ιζ), το οποίο παροτρύνει τα κράτη μέλη να κυρώσουν τη Συμφωνία Σταθεροποίησης και Σύνδεσης μεταξύ Κροατίας και Ευρωπαϊκής Ένωσης. Κάποια κράτη μέλη δεν κύρωσαν τη συμφωνία ακριβώς λόγω της δυσαρέσκειάς τους από τη συνεργασία Κροατίας και Δικαστηρίου της Χάγης. Η Ομάδα μας θεωρεί ότι θα πρέπει να μπορούν τα ίδια να αποφασίσουν πότε θα κυρώσουν τη συμφωνία.
<P>
Η προσχώρηση της Κροατίας συνιστά ένα περαιτέρω νέο βήμα στη διεύρυνση της ΕΕ. Όταν η Βουλγαρία, η Ρουμανία, η Τουρκία και οι πέντε χώρες των Δυτικών Βαλκανίων προσχωρήσουν στην ΕΕ, τότε ο αριθμός των κρατών μελών θα αυξηθεί σε 33. Το πρώτο βήμα προς την ένταξη πραγματοποίησαν ακόμη η Μολδαβία και η Ουκρανία, οι οποίες κλήθηκαν επίσης στην Ευρωπαϊκή Διάσκεψη. Η διεύρυνση βασίζεται στην αρχή ότι όσα υποψήφια κράτη πληρούν τα κριτήρια προσχώρησης μπορούν να ενταχθούν στην Ένωση. Ενόψει της διεύρυνσης, η ευρωπαϊκή πολιτική και η πολιτική γειτνίασης της Ένωσης αποκτούν ολοένα μεγαλύτερη σημασία, και το Ευρωπαϊκό Κοινοβούλιο θα πρέπει να εγκύψει περισσότερο σε αυτές. Από την άλλη πλευρά, η δυναμικά διευρυνόμενη Ένωση θα πρέπει να διαφοροποιηθεί εσωτερικά με την εφαρμογή ενός συστήματος στενής συνεργασίας. Με την εσωτερική διαφοροποίηση και τη διεύρυνση της ευρωπαϊκής πολιτικής θα δημιουργήσουμε προοδευτικά μια Ευρώπη ομόκεντρων κύκλων. Τέλος, θα ήθελα να ευχαριστήσω τον συνάδελφο, κ. Μπαλτά, για το καλό του έργο στην εκπόνηση της παρούσας έκθεσης.
<SPEAKER ID="179" LANGUAGE="NL" NAME="Belder (EDD )." AFFILIATION="">
<P>
   – Κύριε Πρόεδρε, ο κ. Μπαλτάς παρουσίασε μια πολύ ισορροπημένη σύσταση προς το Συμβούλιο όσον αφορά την αίτηση της Κροατίας για προσχώρηση στην ΕΕ. Κατονομάζει κατηγορηματικά τους βασικούς τομείς που προκαλούν συνεχή ανησυχία από τη σκοπιά της ΕΕ, ήτοι η καλή γειτονία, το ζήτημα των προσφύγων και η συνεργασία με το Διεθνές Δικαστήριο για τη Γιουγκοσλαβία. Επιπλέον, ο εισηγητής δεν παρέλειψε να αναφερθεί στις σοβαρές δυσκολίες που αντιμετωπίζει το Ζάγκρεμπ με αυτούς τους στόχους και στις προσπάθειές του για την επίτευξή τους. Αναφέρει ορθώς την απαραίτητη συμβολή των γειτονικών χωρών της Κροατίας σε ένα κλίμα αμοιβαίας εμπιστοσύνης και ασφάλειας στην περιοχή, κάτι που επεσήμανε επίσης η κ. Pack. Εν συντομία, η έκθεση του κ. Μπαλτά είναι, κατά την άποψή μου, “τρομερά” καλή και θα καταλάβετε γιατί χρησιμοποιώ τη λέξη “τρομερά”.
<P>
Θεώρησα πολύ ενδιαφέρουσες τις μάλλον επικριτικές αντιδράσεις ορισμένων κροατών ακαδημαϊκών συμμετεχόντων όσον αφορά το σχέδιο σύστασης. Σε γενικές γραμμές, το σχόλιό τους ήταν ότι “η Ευρωπαϊκή Ένωση ζητά κάθε φορά πάρα πολλά από εμάς, αλλά τι ακριβώς πρόκειται να κερδίσει ο μέσος κροάτης πολίτης;” Υπάρχουν πολλά καθημερινά ζητήματα που τους αφορούν –θα αναφέρω την απασχόληση, την εκπαίδευση, την υγειονομική περίθαλψη και τη στέγαση– αλλά αυτά δεν περιλαμβάνονται στην έκθεση του κ. Μπαλτά, παρ’ όλο που κατά τα λοιπά είναι διεξοδική. Δικαίως λοιπόν ζητά από το Συμβούλιο στην παράγραφο 1, σημείο ιθ), να παράσχει η Ένωση αυξημένη αρωγή για την Κροατία προκειμένου να αντιμετωπίσει τις επίμονες δυσκολίες της στην πορεία προς την Ευρώπη. Μια επιπλέον απρόσμενη τροπή σε αυτό το αίτημα δίνει το εκπληκτικό αποτέλεσμα μιας σφυγμομέτρησης που πραγματοποιήθηκε στην Κροατία αυτή την εβδομάδα. Τουλάχιστον το 82% των ερωτηθέντων είναι αντίθετοι στην ενδεχόμενη προσχώρηση της Κροατίας στην Ευρωπαϊκή Ένωση. Ας ελπίσουμε ότι πρόκειται για ένα μεμονωμένο στιγμιότυπο που θα ξεθωριάσει γρήγορα.
<P>
Γενικά, ασκούνται πιέσεις στη φιλοευρωπαϊκή πορεία του πρωθυπουργού Sanader, έτσι ώστε αυτό που χρειάζεται είναι πραγματική υποστήριξη από τις Βρυξέλλες. Από την άλλη πλευρά, είναι σαφές ότι το Ζάγκρεμπ θέλει πολύ την ενσωμάτωσή του στην ευρωατλαντική κοινότητα. Εναπόκειται, επομένως, στα ευρωπαϊκά θεσμικά όργανα να προσφέρουν στην Κροατία μια στενή διατλαντική σχέση. 
<SPEAKER ID="180" LANGUAGE="DE" NAME="Ebner (PPE-DE )." AFFILIATION="">
<P>
   – Κύριε Πρόεδρε, θα ήθελα καταρχάς να εκφράσω την ικανοποίησή μου διότι τώρα κινείται το θέμα της αίτησης εισδοχής της Κροατίας στην Ευρωπαϊκή Ένωση και υπάρχουν συγκεκριμένες προοπτικές έναρξης διαπραγματεύσεων. Δεν μπορώ παρά να συμφωνήσω με όσα είπε η κ. Pack και να επιβεβαιώσω ότι η Κροατία κάνει μεγάλες προσπάθειες για να προσεγγίσει την Ευρωπαϊκή Ένωση.
<P>
Παρακολουθώ τις εξελίξεις στην Κροατία από το 1995, αρχικά ως αρχηγός αντιπροσωπείας και στη συνέχεια ως πρόεδρος της Μικτής Κοινοβουλευτικής Επιτροπής ΕΕ/Σλοβενίας και διαπίστωσα ότι γίνονται διαρκείς και εντεινόμενες προσπάθειες προς τη σωστή κατεύθυνση. Ασφαλώς στην αρχή όλα γίνονταν διστακτικά και με μεγάλες δυσκολίες, τελικά όμως επιταχύνθηκαν. Η νέα κυβέρνηση του Ivo Sanader σημείωσε πραγματικά αλματώδη πρόοδο ειδικά στην πολιτική για τις μειονότητες και τη συνύπαρξη εθνοτικών ομάδων. Το λέω αυτό ως εκπρόσωπος μιας μειονότητας. Η προσέγγιση που υιοθέτησε η νέα κυβέρνηση και ειδικά ο πρωθυπουργός αξίζει τον μέγιστο θαυμασμό μας. Θα μπορούσε να αποτελέσει παράδειγμα για άλλες χώρες που επιθυμούν την ένταξη στην ΕΕ και να θεωρηθεί υπόδειγμα για μια νέα πρόσβαση και ένα νέο άνοιγμα μεταξύ των γενικών πληθυσμών και των κάθε είδους μειονοτήτων.
<P>
Επίσης, η διεθνής διαιτησία είχε ως αποτέλεσμα να επικρατήσουν θετικές σκέψεις ως προς τις συνοριακές διαμάχες και τις διχογνωμίες για τα σύνορα στον κόλπο Piran. Θεωρώ ότι αυτός είναι ο σωστός δρόμος, αφού και τα δύο κράτη έχουν νόμιμα συμφέροντα και επομένως το θέμα αυτό δεν χρειάζεται να αποτελεί πλέον πρόσκομμα. Ως εκ τούτου, θα ήθελα να ευχαριστήσω τον κ. Μπαλτά για την καλή του έκθεση και ελπίζω ότι η Επιτροπή θα κάνει ό,τι μπορεί για να αρχίσουν οι διαπραγματεύσεις. 
<SPEAKER ID="181" LANGUAGE="IT" NAME="Volcic (PSE )." AFFILIATION="Frankfurter Allgemeine Zeitung">
<P>
   – Κύριε Πρόεδρε, πιστεύω ότι οι γενικές κατευθύνσεις της έκθεσης Μπαλτά είναι ιδιαίτερα ισορροπημένες και λογικές. Την τελευταία περίοδο το κλίμα έχει ηρεμήσει πολύ, πράγμα ιδιαίτερα σημαντικό για την περιοχή αυτή. Στην επίσκεψή του στο Βελιγράδι, ο Πρόεδρος Mesic ζήτησε συγνώμη από όσους υπέστησαν δεινά ή ζημιώθηκαν από πολίτες της Κροατίας. Ο σέρβος Πρόεδρος ζήτησε με τη σειρά του συγγνώμη για τις αγριότητες που διέπραξαν σέρβοι πολίτες εις βάρος των Κροατών.
<P>
Στον απόηχο των χειρονομιών αυτών είναι πιο εύκολο να επιτευχθεί η συμφιλίωση, αν και έχουν περάσει λίγα μόλις χρόνια από έναν πολύ βίαιο και σκληρό πόλεμο. Ο πρωθυπουργός Δρ Sanader επισκέφθηκε τη σερβική μειονότητα κατά τη διάρκεια των διακοπών των Χριστουγέννων και στη συνέχεια συνομίλησε στα ιταλικά με την ιταλική μειονότητα: όλα αυτά θα ήταν αδιανόητα προ ολίγων ετών. Ακόμη και οι συνήθεις διαμάχες στις σχέσεις με τη Σλοβενία δεν υφίστανται πλέον. Αυτό είναι το πλαίσιο που βοηθά στην επίλυση των διαφορών όσον αφορά τα εντάλματα σύλληψης και επιστροφής των προσφύγων.
<P>
Υπάρχουν επίσης οι δυσκολίες του Ζάγκρεμπ στην εφαρμογή των οικονομικών και πολιτικών μεταρρυθμίσεων. Υπενθυμίζουμε ότι μεταξύ του 2000 και του 2002 ο πληθωρισμός μειώθηκε από 7,4% σε 2,3% και γνωρίζουμε καλά τι σημαίνει αυτό. Ωστόσο, σε μια κλίμακα που δημοσίευσε η για την αξιολόγηση των αποτελεσμάτων στις υποψήφιες χώρες που προσχωρούν στην ΕΕ εφέτος και τα προσεχή έτη, οι πρώτες υποψήφιες χώρες που θα ενταχθούν τον Μάιο στην Ευρωπαϊκή Ένωση φτάνουν το 80%, ενώ η Κροατία δεν υπερβαίνει το 50%. Απομένει συνεπώς ακόμη πολλή δουλειά.
<SPEAKER ID="182" LANGUAGE="" NAME="Πρόεδρος." AFFILIATION="">
<P>
   Σας ευχαριστώ πολύ, κύριε Volcic.
<P>
Η ψηφοφορία θα διεξαχθεί αύριο, στις 12.00. 
<SPEAKER ID="183" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0207/2004) της κ. Boumediene-Thiery, εξ ονόματος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, σχετικά με την κατάσταση των θεμελιωδών δικαιωμάτων στην Ευρωπαϊκή Ένωση (2003). 
<SPEAKER ID="184" LANGUAGE="FR" NAME="Boumediene-Thiery (Verts/ALE )," AFFILIATION="εισηγήτρια">
<P>
   . – Κύριε Πρόεδρε, κυρίες και κύριοι, θα ήθελα καταρχάς να ευχαριστήσω όλους τους συναδέλφους που συνέβαλαν σε αυτό το έργο και το εμπλούτισαν. Από την έγκρισή του και έπειτα, ο Χάρτης των Θεμελιωδών Δικαιωμάτων είναι το πλαίσιο αναφοράς του Ευρωπαϊκού Κοινοβουλίου για την κατάρτιση της ετήσιας έκθεσής του σε σχέση με τα θεμελιώδη δικαιώματα, έκθεση ουσιαστικής σημασίας στον κοινοβουλευτικό μας βίο. Πράγματι, θεωρούμε γενικά αυτόν τον Χάρτη των Θεμελιωδών Δικαιωμάτων ως ένα σύνολο κατευθυντηρίων γραμμών. Για το 2003, όμως, επιλέξαμε μια κάπως διαφορετική προσέγγιση, λαμβάνοντας υπόψη ορισμένα μόνο άρθρα του Χάρτη, που τα αντιπαραβάλαμε με την πραγματικότητα και τις πρακτικές.
<P>
Οι δημόσιες ελευθερίες και τα θεμελιώδη δικαιώματα είναι κατοχυρωμένα στα συντάγματά μας, στις εθνικές και ευρωπαϊκές μας νομοθεσίες. Το σχέδιο Ευρωπαϊκού Συντάγματος περιλαμβάνει μάλιστα στο προοίμιό του τον Χάρτη των Θεμελιωδών Δικαιωμάτων. Η νομιμοποίηση του Ευρωπαϊκού Κοινοβουλίου σε θέματα θεμελιωδών δικαιωμάτων ενισχύθηκε με το άρθρο 7. Δυνάμει αιτιολογημένης πρότασης, μπορεί να προσφύγει στο Συμβούλιο όταν σε ένα κράτος μέλος υφίσταται σαφής κίνδυνος σοβαρής παραβίασης των αρχών που αναφέρονται στο άρθρο 6. Από αυτήν την άποψη, η υπό συζήτηση έκθεση θα ενισχύσει τη σχετική δυνατότητα του Ευρωπαϊκού Κοινοβουλίου να επιτελεί το ελεγκτικό του καθήκον όσον αφορά τα θεμελιώδη δικαιώματα στην Ευρωπαϊκή Ένωση.
<P>
Πρόκειται για την τέταρτη έκθεση. Κάθε χρόνο, όπως γνωρίζετε, η έκθεση ανατίθεται σε μια πολιτική ομάδα. Εφέτος, είχα τη χαρά να την συντάξω εγώ. Στο πλαίσιο αυτής της έκθεσης, επιδιώξαμε να υπολογίσουμε την αποτελεσματικότητα των δικαιωμάτων που περιλαμβάνονται στον Χάρτη των Θεμελιωδών Δικαιωμάτων, μια αποτελεσματικότητα που προσμετράται με βάση κάθε άτομο, ανεξαρτήτως φύλου, εθνικής ή πολιτισμικής καταγωγής, σεξουαλικών προτιμήσεων, θρησκείας, ειδικών αναγκών ή κοινωνικής θέσης. Διαπιστώσαμε έναν πολλαπλασιασμό των μέτρων που έχουν θεσπιστεί, ιδίως μετά την 11η Σεπτεμβρίου 2001, τόσο σε επίπεδο Ευρωπαϊκής Ένωσης όσο και σε επίπεδο κρατών μελών στον τομέα της καταπολέμησης της τρομοκρατίας, της διεθνούς εγκληματικότητας και της λαθρομετανάστευσης.
<P>
Τρία σημεία προσέλκυσαν ιδίως την προσοχή μου, και επιτρέψτε μου να σας τα παρουσιάσω εν συντομία. Όσον αφορά την ελευθερία του Τύπου, η ύπαρξη πλουραλιστικών μέσων ενισχύει τη δημοκρατική αρχή. Σε σχέση με τον πλουραλισμό των μέσων, μόλις ετέθη σε ψηφοφορία μια έκθεση που παρουσίασε η κ. Boogerd-Quaak σχετικά με τους κινδύνους παραβίασης στην Ευρωπαϊκή Ένωση, κυρίως δε στην Ιταλία. Συνεπώς, δεν θα επανέλθω στο θέμα· υπενθυμίζω ωστόσο ότι αυτή η έκθεση αναφέρεται στην πληροφόρηση των πολιτών στην Ευρωπαϊκή Ένωση και στην υποχρέωση των μέσων και των θεσμικών οργάνων να σέβονται το δικαίωμα των πολιτών για πλήρη και αντικειμενική πληροφόρηση. Το δικαίωμα αντικειμενικής πληροφόρησης υπόκειται σε πολιτική χειραγώγηση της πληροφόρησης. Δυστυχώς, είδαμε ορισμένα παραδείγματα στη Μεγάλη Βρετανία, ιδίως στη διάρκεια του πολέμου κατά του Ιράκ, ή και στη Γαλλία στη διάρκεια του καύσωνα.
<SPEAKER ID="185" LANGUAGE="" NAME="Roche," AFFILIATION="Συμβούλιο">
<P>
Το Ευρωπαϊκό Συμβούλιο του Τάμπερε του 1999 συμφώνησε να εργαστεί προς την κατεύθυνση της δημιουργίας ενός κοινού συστήματος ασύλου της Ευρωπαϊκής Ένωσης στη βάση της πλήρους και χωρίς εξαιρέσεις εφαρμογής της Σύμβασης της Γενεύης. Χαιρετίζουμε την πρόοδο που σημειώθηκε εχθές στο Συμβούλιο Δικαιοσύνης και Εσωτερικών Υποθέσεων για την οδηγία σχετικά με τις προϋποθέσεις για το άσυλο. Η προτεραιότητά μας είναι να την οριστικοποιήσουμε και να καταλήξουμε σε συμφωνία για την οδηγία σχετικά με τις διαδικασίες ως μέρος της ολοκλήρωσης της πρώτης φάσης του ενιαίου ευρωπαϊκού καθεστώτος ασύλου.
<P>
Οι εκπρόσωποι των κρατών μελών, οι οποίοι συνήλθαν στο περιθώριο του Ευρωπαϊκού Συμβουλίου των Βρυξελλών στις 13 Δεκεμβρίου του 2003, σημείωσαν τη σημασία της συλλογής και ανάλυσης δεδομένων ανθρωπίνων δικαιωμάτων στη διαμόρφωση πολιτικής. Συμφώνησαν να επεκτείνουν την εντολή του Ευρωπαϊκού Παρατηρητηρίου των Φαινομένων Ρατσισμού και Ξενοφοβίας για να γίνει Υπηρεσία Ανθρωπίνων Δικαιωμάτων, και η Επιτροπή ετοιμάζει μια πρόταση για να υλοποιήσει την απόφαση του Ευρωπαϊκού Συμβουλίου.
<P>
Σχετικά με την ελεύθερη κυκλοφορία εντός της Ένωσης, θα ήθελα να καταγράψω την έγκριση της οδηγίας για το καθεστώς κατοίκου μακράς διαρκείας υπέρ των υπηκόων τρίτων χωρών. Αυτό δίνει τη δυνατότητα απόκτησης καθεστώτος κατοίκου μακράς διαρκείας μετά από πέντε χρόνια νόμιμης παραμονής και την αναγνώριση της ισότιμης μεταχείρισης σε διάφορες πτυχές της κοινωνικής και οικονομικής ζωής. Δεδομένων ορισμένων παράλογων δηλώσεων σε ορισμένα από τα μέσα ενημέρωσης στα οποία αναφέρθηκε η εισηγήτρια για θέματα που άπτονται της ελεύθερης κυκλοφορίας, αυτή είναι μια ευπρόσδεκτη εξέλιξη. Προσωπικά, θα ήθελα να αναφέρω ιδιαίτερα ότι υπάρχει μια αναφορά στην παράγραφο 155 στις δικαστικές καθυστερήσεις. Πρέπει να πω στην εισηγήτρια ότι εντυπωσιάστηκα ιδιαίτερα από το γεγονός ότι αναφέρεται εδώ μια ιρλανδική υπόθεση. Είναι μια υπόθεση στην οποία είχα εμπλακεί ο ίδιος και οι καθυστερήσεις ήταν, κατά τη γνώμη μου, ασυγχώρητες.
<SPEAKER ID="186" LANGUAGE="FR" NAME="Vitorino," AFFILIATION="Επιτροπή">
<P>
   . Κύριε Πρόεδρε, κυρίες και κύριοι, θα ήθελα καταρχάς να συγχαρώ την κ. Boumediene-Thiery και την Επιτροπή Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων για την έξοχη έκθεση, που καταδεικνύει τη συνέχιση της προσπάθειας του Κοινοβουλίου υπέρ μιας πραγματικής πολιτικής των θεμελιωδών δικαιωμάτων στην Ευρωπαϊκή Ένωση, την οποία θέλουμε να οικοδομήσουμε από κοινού. Πρόκειται για ένα έγγραφο το οποίο, για μια ακόμα φορά, βασίζεται στον Χάρτη των Θεμελιωδών Δικαιωμάτων, έστω και αν η εισηγήτρια επέλεξε μια θεματική προσέγγιση του Χάρτη, αναλύοντας την ποινικοποίηση των κοινωνικών κινημάτων και των ευάλωτων ομάδων.
<P>
Στο πλαίσιο της καταπολέμησης της τρομοκρατίας, που δυστυχώς βρίσκεται εκ νέου στη ζέουσα επικαιρότητα και που μας αγγίζει βαθύτατα, πρέπει να μεριμνούμε ούτως ώστε να γίνονται σεβαστά τα θεμελιώδη δικαιώματα και οι δημόσιες ελευθερίες. Μπορώ να σας διαβεβαιώσω ότι ασπάζομαι πλήρως αυτήν την αρχή και ελπίζω ότι, μετά τα τραγικά γεγονότα της 11ης Μαρτίου, θα μπορέσουμε να υπερβούμε ορισμένες δυσκολίες που αντιμετωπίσαμε στο παρελθόν προκειμένου να υιοθετήσουμε νομικούς κανόνες για την προστασία των ατόμων, συμπεριλαμβανομένων των κοινών εγγυήσεων όσον αφορά την ποινική διαδικασία, εγγυήσεων που είναι βασικές για την οικοδόμηση αμοιβαίας εμπιστοσύνης και την εφαρμογή της αρχής της αμοιβαίας αναγνώρισης των δικαστικών αποφάσεων. Τα μέτρα που ελήφθησαν για την προστασία της δημοκρατίας και του κράτους δικαίου στην Ευρώπη ενάντια σε όλες τις μορφές εγκληματικότητας και ενάντια στην τρομοκρατία πρέπει να οδηγήσουν στη δημιουργία μιας σαφούς ισορροπίας μεταξύ της προστασίας των θεμελιωδών δικαιωμάτων –ιδίως του δικαιώματος στην ασφάλεια και την ελευθερία, που είναι άρρηκτα συνδεδεμένα– αφενός, και των μέτρων κοινωνικής προστασίας, αφετέρου. Είναι προφανές ότι η Ευρωπαϊκή Ένωση βρίσκεται σε μια πολύ σημαντική καμπή όσον αφορά την προστασία των θεμελιωδών δικαιωμάτων. Μέσω της διεύρυνσης, του καθορισμού των συνταγματικών της κανόνων και της δημιουργίας ενός χώρου ελευθερίας, ασφάλειας και δικαιοσύνης, ετοιμάζεται να καθορίσει την πραγματική της ταυτότητα. Η έκθεσή σας πληροί μια πολύ σημαντική λειτουργία, που είναι εκείνη του ελέγχου του σεβασμού των θεμελιωδών δικαιωμάτων τόσο εκ μέρους των κρατών μελών, κάτι που καθαυτό είναι πολύ σημαντικό, όσο και εκ μέρους των ευρωπαϊκών θεσμικών οργάνων. Η έκθεση θα συμβάλει επίσης στην προαγωγή των θεμελιωδών δικαιωμάτων, και αυτό είναι ουσιώδες στοιχείο για το μέλλον. Όλες οι συστάσεις που απευθύνετε στην Επιτροπή θα αξιολογηθούν πολύ προσεκτικά, ώστε να δοθεί η δέουσα συνέχεια. Επί του παρόντος, θα επικεντρωθώ σε ορισμένα σημεία.
<P>
Καταρχάς, το Δίκτυο Ανεξαρτήτων Εμπειρογνωμόνων για τα Θεμελιώδη Δικαιώματα ολοκλήρωσε την έκθεσή του για το έτος 2003. Η Επιτροπή μόλις έλαβε το τελικό κείμενο αυτής της έκθεσης, που θα σας διαβιβαστεί επισήμως το συντομότερο δυνατό. Θα ήθελα να επισημάνω ότι απαντώντας στο αίτημα του Ευρωπαϊκού Κοινοβουλίου της περασμένης χρονιάς το δίκτυο μας διαβίβασε εφέτος τις είκοσι πέντε εθνικές εκθέσεις, στις οποίες βασίζεται η συγκεφαλαιωτική έκθεση του συνόλου του δικτύου. Όπως και η πρώτη έκθεση του δικτύου, η έκθεση του 2003, που εκφράζει τις απόψεις αποκλειστικά του Δικτύου Ανεξαρτήτων Εμπειρογνωμόνων και όχι εκείνες της Επιτροπής, δίνει έμφαση όχι μόνο σε ορισμένες ανησυχίες που συνδέονται με τον σεβασμό των θεμελιωδών δικαιωμάτων, αλλά εξίσου, και πρέπει να το πούμε αυτό, σε θετικές πτυχές, και ιδίως στις καλές πρακτικές που ανέπτυξαν ορισμένα κράτη μέλη και που μπορεί να εμπνεύσουν ανάλογες λύσεις σε άλλα κράτη. Η μέριμνα του Δικτύου Εμπειρογνωμόνων είναι να διαφυλάξει τη διασύνδεση του Χάρτη των Θεμελιωδών Δικαιωμάτων, που συνιστά το μέσο αναφοράς του, με τις γενικότερες εξελίξεις του διεθνούς δικαίου που διέπει τα ανθρώπινα δικαιώματα, ιδίως τις εξελίξεις σε σχέση με την Ευρωπαϊκή Σύμβαση των Ανθρωπίνων Δικαιωμάτων.
<P>
Η έκθεση που υποβλήθηκε από το δίκτυο καλύπτει ένα ευρύτατο φάσμα θεμάτων. Το δίκτυο επιμένει στη συμβολή που δύναται να κομίσει η εκ μέρους της Ένωσης άσκηση των αρμοδιοτήτων που αυτή έχει σε ποινικά θέματα, προκειμένου για την προστασία των θεμελιωδών δικαιωμάτων από διάφορες απόψεις, για παράδειγμα, σε θέματα καταπολέμησης του ρατσισμού και της ξενοφοβίας, καταπολέμησης της σωματεμπορίας ή καταπολέμησης της ατιμωρησίας για σοβαρά εγκλήματα του διεθνούς δικαίου. Το δίκτυο προβαίνει σε σημαντικά σχόλια όσον αφορά την εξέλιξη της πολιτικής ασύλου στα κράτη μέλη και στα μέσα της Ένωσης. Επ’ αυτού, ο κ. Roche επεσήμανε προ ολίγου το γεγονός ότι εχθές επιτύχαμε μια συμφωνία με το Συμβούλιο Δικαιοσύνης και Εσωτερικών Υποθέσεων σε σχέση με μια ιδιαίτερα σημαντική οδηγία, εκείνη που εναρμονίζει την έννοια του πρόσφυγα σύμφωνα με τη Σύμβαση της Γενεύης του 1951, που προβαίνει στη σύγκλιση των υφιστάμενων καθεστώτων επικουρικής προστασίας σε όλα τα κράτη μέλη της Ένωσης και που καλύπτει το πολύ σημαντικό και ευαίσθητο ζήτημα της δίωξης από μη κρατικούς λειτουργούς. Η έκθεση του δικτύου εκφράζει επίσης ανησυχίες για τη βραδύτητα με την οποία το ευρωπαϊκό δίκαιο ενσωματώνει τις εξελίξεις που σημειώνονται σε επίπεδο δικαίου ορισμένων κρατών μελών όσον αφορά την έννοια της οικογένειας.
<P>
Περνώ τώρα στο ζήτημα της Οργανισμού για τα Ανθρώπινα Δικαιώματα. Όπως υπενθύμισε ο κ. Roche, το Ευρωπαϊκό Συμβούλιο του Δεκεμβρίου αποφάσισε να διευρύνει την εντολή του Ευρωπαϊκού Παρατηρητηρίου των Φαινομένων Ρατσισμού και Ξενοφοβίας προκειμένου να το μετατρέψει σε Οργανισμό για τα Ανθρώπινα Δικαιώματα. Η ιδέα της δημιουργίας ενός Οργανισμού για τα Ανθρώπινα Δικαιώματα προωθήθηκε άλλωστε από το Ευρωπαϊκό Κοινοβούλιο, για παράδειγμα με την έκθεση που εκπόνησε η κ. Swiebel σε σχέση με τα θεμελιώδη δικαιώματα στην Ένωση το 2001. Η Επιτροπή είχε ήδη αρχίσει να αξιολογεί τη δυνατότητα δημιουργίας ενός τέτοιου οργανισμού. Η ιδέα άλλωστε είχε ανακοινωθεί στην ανακοίνωση της Επιτροπής με βάση το άρθρο 7 της Συνθήκης για την Ευρωπαϊκή Ένωση, που καταθέσαμε στο Κοινοβούλιο τον περασμένο Οκτώβριο. Η Επιτροπή θα καταθέσει περί τον Ιούλιο ένα έγγραφο προβληματισμού, προκειμένου να θέσει προς συζήτηση σε έναν ευρύτατο δημόσιο διάλογο την ιδέα της δημιουργίας ενός Οργανισμού για τα Ανθρώπινα Δικαιώματα. Πιστεύουμε ότι της δημιουργίας του εν λόγω οργανισμού θα πρέπει να προηγηθεί ένας διευρυμένος διάλογος σχετικά με τους στόχους και τους τρόπους δράσης. Προκειμένου να επιτρέψουμε τη συμμετοχή του επόμενου Κοινοβουλίου σε αυτήν τη συζήτηση, ο διάλογος με την κοινωνία των πολιτών θα παραταθεί μέχρι τον Οκτώβριο και θα κλείσει με τη διοργάνωση εκ μέρους της Επιτροπής μιας δημόσιας ακρόασης, κατά την οποία προτιθέμεθα να υποβάλουμε ένα σχέδιο κανονισμού σχετικά με τον νέο οργανισμό την άνοιξη του 2005.
<P>
Κύριε Πρόεδρε, κυρίες και κύριοι, η ευρωπαϊκή πολιτική σε θέματα θεμελιωδών δικαιωμάτων μορφοποιείται σταδιακά. Το 2000 σημαδεύτηκε από τη διακήρυξη του Χάρτη και, μετά από σύσταση του Ευρωπαϊκού Κοινοβουλίου, θεσπίσαμε το 2002 το Δίκτυο Εμπειρογνωμόνων, για το οποίο ήδη σας μίλησα. Η έναρξη ισχύος της Συνθήκης της Νίκαιας σηματοδότησε ένα σημαντικό σημείο όσον αφορά την εφαρμογή του άρθρου 6 και του άρθρου 7 της Συνθήκης. Η νέα συνταγματική συνθήκη θα προσδώσει στον Χάρτη των Θεμελιωδών Δικαιωμάτων δεσμευτικό, από νομική άποψη, χαρακτήρα και θα προβλέπει την προσχώρηση της Ένωσης στην Ευρωπαϊκή Σύμβαση Ανθρωπίνων Δικαιωμάτων.
<P>
Στην ανακοίνωσή της για το άρθρο 7, η Επιτροπή παρουσίασε ένα πλαίσιο ανάλυσης των προϋποθέσεων εφαρμογής αυτού του άρθρου στο μέλλον, δίνοντας έμφαση στην πρόληψη, που εξαρτάται, μεταξύ άλλων, από τη συνεργασία των θεσμικών οργάνων με τα κράτη μέλη και από τον διάλογο με την κοινωνία των πολιτών. Το μέλλον της ευρωπαϊκής ολοκλήρωσης εναπόκειται στις κοινές αξίες που συνιστούν τα θεμελιώδη δικαιώματα, το κράτος δικαίου και οι δημοκρατικοί θεσμοί. Αυτές οι κοινές αξίες πρέπει να αποτελούν τη βάση κάθε δράσης στον τομέα της δικαιοσύνης και των εσωτερικών υποθέσεων.
<SPEAKER ID="187" LANGUAGE="" NAME="" AFFILIATION="Αντιπροέδρου">
<SPEAKER ID="188" LANGUAGE="" NAME="Stockton (PPE-DE )," AFFILIATION="συντάκτης της γνωμοδότησης της Επιτροπής Αναφορών">
<P>
   . – Κύριε Πρόεδρε, θα ήθελα κι εγώ να συγχαρώ την κυρία Boumediene-Thiery για τη φιλόδοξη έκθεσή της.
<SPEAKER ID="189" LANGUAGE="NL" NAME="Swiebel (PSE )." AFFILIATION="">
<P>
   – Κύριε Πρόεδρε, η υπό συζήτηση έκθεση, για την οποία θα ήθελα να συγχαρώ θερμά την εισηγήτρια, κ. Boumediene-Thiery, επιβεβαιώνει το μοτίβο των παραβιάσεων των ανθρωπίνων δικαιωμάτων και τα προβλήματα που υπάρχουν στην Ευρωπαϊκή Ένωση στον τομέα αυτόν, τα οποία προσδιορίσαμε επίσης στις τέσσερις προηγούμενες εκθέσεις κατά τη διάρκεια της θητείας του παρόντος Κοινοβουλίου. Παρεκτροπές εκ μέρους κυβερνητικών στελεχών και αξιωματούχων της αστυνομίας, συνθήκες κράτησης στις φυλακές, άνιση μεταχείριση, διακρίσεις, ρατσισμός, ξενοφοβία, αντισημιτισμός και, μόλις προσφάτως, η ολοένα και μεγαλύτερη απειλή της διάβρωσης των ανθρωπίνων δικαιωμάτων, όπως είναι τα δικαιώματα των υπόπτων, το τεκμήριο αθωότητας, και, τελευταίο αλλά όχι λιγότερο σημαντικό, η ιδιωτική ζωή – όλα αυτά με το πρόσχημα της καταπολέμησης της τρομοκρατίας. Η κ. Καραμάνου θα προσθέσει κάτι σχετικά με αυτό σε λίγο.
<P>
Γενικά, οι εκθέσεις αυτές, και ειδικότερα η τελευταία, της κ. Boumediene-Thiery, μας προτρέπουν να επανεξετάσουμε ποια πρέπει να είναι η πολιτική αντίδραση των ευρωπαϊκών θεσμικών οργάνων σε όλα αυτά. Για τον λόγο αυτόν, είμαι ιδιαίτερα ευτυχής που ο υπουργός κ. Roche, ο οποίος παρίσταται ως εκπρόσωπος της ιρλανδικής Προεδρίας, δήλωσε με σαφήνεια ότι η Ευρωπαϊκή Ένωση πρέπει να είναι διατεθειμένη να κάνει την αυτοανάλυσή της. Εκτιμώ πολύ αυτή τη δήλωση. Άλλες Προεδρίες απέφευγαν το θέμα ή δεν κατάφεραν να παρευρεθούν σε όλες τις σχετικές συζητήσεις, και μου φαίνεται ότι πρέπει να εκτιμήσουμε ιδιαιτέρως αυτού του είδους την ειλικρίνεια· επομένως, του αξίζει κάθε έπαινος.
<P>
Τέταρτον, έχουμε το άρθρο 7 της Συνθήκης, στο οποίο το Συμβούλιο της Νίκαιας προσέθεσε έναν μηχανισμό προειδοποίησης. Αυτό αποτελεί επίσης τεράστια πρόοδο, διότι, για να μιλήσουμε χωρίς περιστροφές, χρειάζεται κάτι περισσότερο από μια ατομική βόμβα για να κάνεις πόλεμο.
<P>
Πέμπτον, λάβαμε την ανακοίνωση της Επιτροπής του Οκτωβρίου 2003, στην οποία αναπτύσσεται λεπτομερώς το αναθεωρημένο άρθρο 7. Ως εκ τούτου, γνωρίζουμε τι πιστεύει η Επιτροπή σχετικά με το πώς πρέπει να χειριστούμε το θέμα αυτό, αν και περιμένουμε ακόμη τη γνωμοδότηση του Συμβουλίου για την ανακοίνωση της Επιτροπής. Υποθέτω ότι το Κοινοβούλιο θα την συζητήσει στην επόμενη περίοδο συνόδου.
<P>
Αυτό που χρειαζόμαστε πραγματικά είναι μια συνεκτική πολιτική για τα ανθρώπινα δικαιώματα, η οποία θα καλύπτει όλους τους στόχους, τους θεσμούς, τα μέσα και τα οικονομικά. Επιπλέον, θα ήθελα πάρα πολύ να διευκρινιστεί το ζήτημα που αφορά το σε ποιο βαθμό τα προβλήματα των ανθρωπίνων δικαιωμάτων σε ένα κράτος μέλος δημιουργούν πρόβλημα στην Ευρωπαϊκή Ένωση συνολικά, έτσι ώστε χώρες και κράτη μέλη, καθώς και εμείς, να τολμήσουμε να ζητήσουμε ο ένας από τον άλλο να λογοδοτούμε με πολύ περισσότερη ειλικρίνεια απ’ ό,τι έχουμε κάνει έως σήμερα. Επιτρέψτε μου ακόμη μια φορά να πω πόσο ευχαριστημένη είμαι με τις συνεισφορές του κ. Roche, εξ ονόματος της Προεδρίας, και του Επιτρόπου κ. Vitorino. 
<SPEAKER ID="190" LANGUAGE="SV" NAME="Schmidt, Olle (ELDR )." AFFILIATION="">
<P>
    Κύριε Πρόεδρε, κύριε Επίτροπε, κύριε Roche, θα ήθελα να ξεκινήσω ευχαριστώντας την κ. Boumediene-Thiery για το θετικό της έργο σε μια σημαντική έκθεση. Ποια είναι η κατάσταση στην ΕΕ των 15, ποια είναι η Ένωση που στηρίζεται στην ισοτιμία όλων των ανθρώπων, στον ανθρωπισμό, στην ανεκτικότητα και στην ανθρώπινη αξιοπρέπεια; Νομίζω ότι η μεγάλη πλειοψηφία των μελών του Σώματος αυτού μπορούμε να δούμε ρωγμές στην πρόσοψη της ΕΕ. Καλώς ήρθατε στην Ένωσή μας: οι πρόσφυγες πέφτουν θύματα προσβολών και αποκλεισμού και διατρέχουν κίνδυνο να χάσουν τη ζωή τους στον δρόμο προς μια καλύτερη ζωή στην Ευρώπη. Ένα σημαντικό βήμα προς την κατεύθυνση της κοινής πολιτικής για τους πρόσφυγες πραγματοποιήθηκε εχθές, όπως είπε ο κ. υπουργός, αλλά άργησε πολύ να έρθει, και οι προτάσεις δεν προχωρούν όσο θα έπρεπε.
<P>
Οκτακόσιες χιλιάδες γυναίκες και παιδιά αγοράζονται και πουλιούνται σαν εμπορεύματα σε ένα αποκρουστικό σεξουαλικό εμπόριο. Οι γυναίκες υφίστανται ακρωτηριασμό των γεννητικών οργάνων τους, κινδυνεύουν να εξαναγκαστούν σε γάμο και πέφτουν καθημερινά θύματα κακομεταχείρισης μόνο και μόνο επειδή είναι γυναίκες. Η ελευθερία της έκφρασης και του Τύπου περιορίζονται. Οι ομοφυλόφιλοι υφίστανται διακρίσεις. Ο αντισημιτισμός αυξάνεται, και οι Εβραίοι ακούν τα ίδια συνθήματα που αντηχούσαν στην Ευρώπη τη δεκαετία του 1930. Στην έκθεση που έχουμε ενώπιόν μας σήμερα υπάρχουν αποδεικτικά στοιχεία για την ύπαρξη μίσους και βίας. Ο ρατσισμός και η αδιαλλαξία απέναντι στους μετανάστες αυξάνονται. Εκατομμύρια μεταναστών αποκλείονται από την κοινωνία. Οι μουσουλμάνοι διώκονται. Ο ισλαμικός φονταμενταλισμός ενισχύεται στα προάστια των κωμοπόλεων και των πόλεών μας. Πράγματι, στην Ένωσή μας 190 απλοί Ισπανοί έχασαν στη ζωή τους στον δρόμο για τη δουλειά μια συνηθισμένη ημέρα.
<P>
Αληθεύει ότι η ελευθερία δεν ήταν ποτέ πιο ισχυρή από ό,τι αυτή την άνοιξη, που η Ευρώπη ενώνεται και τα παλιά τραύματα επουλώνονται. Ταυτόχρονα, ωστόσο, γνωρίζουμε ότι η ΕΕ των 15 θα φέρει μαζί της πολλές αδυναμίες στη νέα ΕΕ την 1η Μαΐου 2004.
<SPEAKER ID="191" LANGUAGE="DE" NAME="Kaufmann (GUE/NGL )." AFFILIATION="">
<P>
   – Κύριε Πρόεδρε, η έκθεση αυτή για την κατάσταση των θεμελιωδών δικαιωμάτων στην Ευρωπαϊκή Ένωση περιλαμβάνει αναφορές σε μεγάλο αριθμό καταχρήσεων εξουσίας σε διαφόρους τομείς. Με αφορμή την πρόσφατη συνάντηση των υπουργών Δικαιοσύνης και Εσωτερικών και των ανακοινώσεών τους θα ήθελα να επικεντρωθώ στον τομέα της προστασίας των προσφύγων, δηλαδή στα άρθρα 18 (δικαίωμα ασύλου) και 19 (προστασία σε περίπτωση απομάκρυνσης, απέλασης και έκδοσης) του Χάρτη των Θεμελιωδών Δικαιωμάτων.
<SPEAKER ID="192" LANGUAGE="IT" NAME="Turco (NI )." AFFILIATION="">
<P>
   – Κύριε Πρόεδρε, χαιρετίζω και εγώ το έργο που επιτέλεσε η συνάδελφος κ. Boumediene-Thiery, και το οποίο ήταν επίσης πολύ σημαντικό για τη συζήτηση που ακολούθησε στην Επιτροπή Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων.
<P>
Θα ήθελα να επισημάνω κάτι: εδώ και πολλά χρόνια η ετήσια αυτή έκθεση μοιάζει ολοένα και περισσότερο με τις προηγούμενες. Διαπιστώνεται πλέον μια συνεχής παραβίαση των ίδιων πάντα δικαιωμάτων και διεξάγεται πάντα η ίδια συζήτηση χωρίς να καταλήγουμε στο καίριο σημείο που έθεσε η συνάδελφος κ. Swiebel. Επιθυμούν η Επιτροπή και το Συμβούλιο να καταστήσουν τον σεβασμό των θεμελιωδών ανθρωπίνων δικαιωμάτων μια πραγματική πολιτική; Επ’ αυτού αναμένουμε μια απάντηση. Εάν όμως η απάντηση αναφέρει ότι υπάρχει ήδη το άρθρο 7 της Συνθήκης για την Ευρωπαϊκή Ένωση, τότε πρέπει να κατανοήσετε εδώ και τώρα ότι πρόκειται για μια υποκριτική απάντηση. Αν και υφίστανται οι συνθήκες για την εφαρμογή του, το άρθρο 7 της Συνθήκης για την Ευρωπαϊκή Ένωση δεν εφαρμόστηκε και ούτε θα εφαρμοστεί ποτέ σε ένα θεσμικό πλαίσιο στο οποίο, για προφανείς λόγους, η Ευρωπαϊκή Επιτροπή δεν θα έχει ποτέ τη δύναμη να αντιπαρατεθεί με ένα από τα κράτη μέλη. Κατά συνέπεια, όταν υπάρχουν παραβιάσεις που επαναλαμβάνονται στον χρόνο και καταγγέλλονται με αυτές τις εκθέσεις και όταν απουσιάζουν οι κυρώσεις, είναι αναπόφευκτο το προσεχές έτος να διαπιστώσουμε ακόμη μια φορά την επιδείνωση αυτής της εικόνας.
<SPEAKER ID="193" LANGUAGE="EN" NAME="Evans, Robert J.E. (PSE )." AFFILIATION="">
<P>
   – Κύριε Πρόεδρε, θα ήθελα να αρχίσω επαναλαμβάνοντας την παρατήρηση που έκανε ο υπουργός κ. Roche στην εισαγωγή του ότι είναι προς μεγάλη τιμή της Ευρωπαϊκής Ένωσης το γεγονός ότι μπορούμε να προβούμε σε αυτή την κρίσιμη αυτοαξιολόγηση, την εν λόγω έκθεση σχετικά μα τα ανθρώπινα δικαιώματα εντός της ΕΕ. Είναι πολύ εύκολο να ασκούμε κριτική για άλλα μέρη του κόσμου· είναι πιο δύσκολο, και προς τιμή μας, ότι είμαστε διατεθειμένοι να κοιτάξουμε εντός της Ευρωπαϊκής Ένωσης, του Ευρωπαϊκού Κοινοβουλίου, της Ευρωπαϊκής Επιτροπής και των κυβερνήσεων που συνεργάζονται για να δημιουργήσουν έναν πιο δημοκρατικό θεσμό – και όχι, με όση φαντασία και αν βάλει κανείς, ένα υπερκράτος που πρέπει να προκαλεί φόβο, όπως μπορεί να διαβάσουμε στις εφημερίδες. Όπως ορθώς δήλωσε ο Επίτροπος Vitorino, υπάρχουν πολλά θετικά σημεία που μπορούμε να λάβουμε υπόψη, και μπορούμε να βασιστούμε στην ανταλλαγή βέλτιστων πρακτικών μεταξύ των χωρών.
<P>
Συμφώνησα επίσης, τόσο μαζί του όσο και με τον υπουργό κ. Roche, όταν μίλησαν για την ανάγκη ανάπτυξης μιας σύγχρονης ερμηνείας της Σύμβασης της Γενεύης για τους πρόσφυγες. Η κατάσταση σήμερα είναι διαφορετική από τη μεταπολεμική περίοδο του 1951, όμως οι προκλήσεις μπορεί να είναι οι ίδιες, ακόμη και αν θα είναι διαφορετικές οι πρακτικές πτυχές. Πρέπει να συνεργαστούμε όλοι, εάν πρόκειται να εφαρμόσουμε τις αρχές της.
<P>
Τίποτα δεν θα μπορούσε να είναι πιο σημαντικό για μια ΕΕ 25 χωρών από το να έχει μια κοινή ευρωπαϊκή πολιτική για τη μετανάστευση και, παράλληλα αλλά ξεχωριστά, μια κοινή ευρωπαϊκή πολιτική για το άσυλο. Η εισηγήτρια έχει αναφερθεί στην ανάγκη γι’ αυτήν την πολιτική και την επικροτώ για το έργο της. Όπως αναφέρει, δεν πρέπει να βασίζεται στον χαμηλότερο κοινό παρανομαστή· αντιθέτως, ένα σύστημα που θα κερδίσει τον μεγαλύτερο σεβασμό και θα υπόκειται όσο το δυνατόν λιγότερο σε κριτική θα βασίζεται στα υψηλότερα δυνατά πρότυπα, θα σέβεται τις οικογένειες, και θα σέβεται τα ανθρώπινα δικαιώματα. 
<SPEAKER ID="194" LANGUAGE="FR" NAME="Boudjenah (GUE/NGL )." AFFILIATION="">
<P>
   – Κύριε Πρόεδρε, συμμερίζομαι και εγώ πολλές διαπιστώσεις και προτάσεις της κ. Boumediene-Thiery. Εν συντομία, θέλω να σταθώ στις ανησυχίες που συνδέονται με την άκρως επικεντρωμένη στην ασφάλεια προσέγγιση, την οποία επιβεβαίωσε πριν από λίγο καιρό το τελευταίο Ευρωπαϊκό Συμβούλιο. Ευθυγραμμισμένη με το αμερικάνικο μοντέλο, αυτή η τοποθέτηση είναι επικίνδυνη, γεμάτη απειλές και επιπροσθέτως οδηγεί σε αδιέξοδο όσον αφορά τις ρίζες της τρομοκρατίας. Υπό την πρόφαση της καταπολέμησης αυτής της μάστιγας, οι νομοθεσίες που συσσωρεύονται σε κάθε μια από τις χώρες μας καταφέρουν ήδη νέα πλήγματα στα ανθρώπινα δικαιώματα. Φέρνω, για παράδειγμα, στον νου μου τα λεγόμενα προληπτικά μέτρα όσον αφορά τη χορήγηση θεωρήσεων στη Γερμανία, τα μέτρα που στις Κάτω Χώρες επιτρέπουν τον οιονεί εκτοπισμό είκοσι έξι χιλιάδων ατόμων, εκείνα τα μέτρα που στη Γαλλία προκάλεσαν αύξηση κατά ένα τρίτο των απελάσεων σε σχέση με τις αρχές του 2003.
<P>
Ο ευρωπαϊκός προσανατολισμός απομακρύνεται ολοένα και περισσότερο από τις παγκόσμιες αρχές του ασύλου και της αλληλεγγύης. Οι αρχηγοί κρατών δεν εξευτέλισαν, άραγε, αυτές τις αρχές επιτρέποντας εκ των πραγμάτων, αρχής γενομένης από το 2005, το συστηματικό φακέλωμα όλων των ατόμων που ζουν στην Ευρώπη; Η ίδια λογική κατισχύει στα σχέδια οδηγιών με στόχο την εναρμόνιση της πολιτικής ασύλου. Δεν πρέπει, συνεπώς, να ανησυχούμε, όπως μόλις έπραξε ο Ύπατος Εκπρόσωπος των Ηνωμένων Εθνών για τους Πρόσφυγες, για την έννοια των ασφαλών τρίτων χωρών προς τις οποίες θα είναι δυνατή η είσοδος των προσφύγων χωρίς καμία απολύτως εγγύηση για την ασφάλειά τους; Τέλος, πρόκειται για την ίδια ακριβώς λογική που διέπει τις ευρωπαϊκές μισθωμένες πτήσεις, που ευτυχώς απέρριψε το Ευρωπαϊκό Κοινοβούλιο. Αντιθέτως, το μέλλον των ανθρωπίνων δικαιωμάτων στην Ευρώπη εξαρτάται από μια πραγματική πολιτική υποδοχής, ισότητας όσον αφορά τα δικαιώματα –μεταξύ των οποίων το δικαίωμα του εκλέγειν και του εκλέγεσθαι σε όλες τις εκλογές– και ο πλήρης σεβασμός της ελευθερίας της έκφρασης, συμπεριλαμβανομένων των συνδικαλιστικών ελευθεριών. 
<SPEAKER ID="195" LANGUAGE="NL" NAME="Dillen (NI )." AFFILIATION="">
<SPEAKER ID="196" LANGUAGE="IT" NAME="Santini (PPE-DE )." AFFILIATION="">
<P>
   – Κύριε Πρόεδρε, είναι αλήθεια ότι η έκθεση αυτή σχετικά με την κατάσταση των θεμελιωδών δικαιωμάτων στην Ευρωπαϊκή Ένωση κινδυνεύει να μετατραπεί σχεδόν σε ρουτίνα. Για να μην επαναλάβω πράγματα που έχουν ειπωθεί ήδη σε άλλες περιστάσεις ή από άλλους συναδέλφους, θα εστιάσω την παρέμβασή μου σε τρία κυρίως θέματα: το πρώτο αφορά αναπόφευκτα την οικογένεια. Όχι μόνον εγώ, αλλά και όλη η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, απορρίπτουμε χωρίς ενδοιασμούς τις παραγράφους 102 και 103, με τις οποίες επιχειρείται ακόμα μια φορά η νομική αναγνώριση των ζευγαριών που συζούν ακόμη και αν απαρτίζονται από άτομα του ιδίου φύλου. Απορρίπτουμε επίσης την τροπολογία αριθ. 157, η οποία προσθέτει στο αίτημα αυτό ακόμη και το δικαίωμα σε νόμιμες υιοθεσίες. Φαίνεται πως κάποιοι δεν θα διδαχθούν ποτέ ότι επί του θέματος αυτού είναι μάταιο να αντιτιθέμεθα στην Ευρωπαϊκή Συνθήκη, η οποία εκχωρεί σαφώς στα κράτη μέλη το δικαίωμα, την αρμοδιότητα και την κυριαρχία για να αποφασίζουν επί του λεπτού αυτού ζητήματος.
<P>
Ένα δεύτερο θέμα στο οποίο θα ήθελα να αναφερθώ είναι αυτό της ελευθερίας του Τύπου και της πολυφωνίας, το οποίο μόλις εχθές αποτέλεσε αντικείμενο έντονης συζήτησης στο πλαίσιο της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων. Για ακόμη μια φορά, με φρασεολογία μάλιστα ανάρμοστη για το Κοινοβούλιο, αναφέρεται στην παράγραφο 63 ότι στην Ιταλία η ιδέα της πολυφωνίας παραβιάζεται με απόλυτο κυνισμό. Σας παρακαλώ, κυρία Boumediene-Thiery, η φράση αυτή είναι κατάλληλη για εκλογική διακήρυξη και όχι για συζήτηση στο Ευρωπαϊκό Κοινοβούλιο! Απορρίπτουμε, κατά συνέπεια, χωρίς ενδοιασμούς τις τροπολογίες αριθ. 84, 85 και 86 που αντανακλούν την πλάνη αυτή και θέτουν εν τέλει μόνο την Ιταλία στο στόχαστρο, σαν να είχαν συγκεντρωθεί στη χώρα μας όλα τα προβλήματα των μέσων μαζικής ενημέρωσης.
<P>
Είναι αλήθεια ότι τα κίνητρα όπως τα κριτήρια του πλουραλισμού, της ελευθερίας και της πρόσβασης όλων στην ενημέρωση είναι ορθά, αλλά καταλήγουν σε συμπεράσματα που περιορίζονται τόσο πολύ μόνο στην περίπτωση της Ιταλίας, ώστε να απαξιώνουν ακόμη και τα ευγενή τους κίνητρα. Αρκεί να διαβάσει κανείς την έκθεση των “Δημοσιογράφων Χωρίς Σύνορα”, που δεν στεγάζονται ασφαλώς στην οργάνωση του ιταλού πρωθυπουργού, αλλά είναι ως γνωστόν μια οργάνωση αριστερών δημοσιογράφων. Τον Απρίλιο του 2003 διεξήγαγαν και στη συνέχεια δημοσίευσαν μια έρευνα στην Ιταλία, η οποία καταλήγει σε πολύ διαφορετικά συμπεράσματα από εκείνα που χαρακτηρίζουν τη χθεσινή ανεκδιήγητη έκθεση, με τις ακόμη πιο ανεκδιήγητες τροπολογίες, της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων. Για παράδειγμα, υπάρχει πράγματι σύγκρουση συμφερόντων στην Ιταλία, αλλά επιλύεται επί του παρόντος, θα έλεγα τώρα, στο ιταλικό κοινοβούλιο, που είναι το μόνο αρμόδιο για να συζητήσει με σοβαρότητα αυτό το πρόβλημα. Υπάρχει ένα μεταρρυθμιστικό νομοσχέδιο που πρόκειται να ψηφιστεί και το οποίο η ιταλική Αριστερά δεν είχε ούτε καν το θάρρος ή την ικανότητα να προτείνει στα επτά χρόνια της διακυβέρνησής της.
<P>
Οι “Δημοσιογράφοι Χωρίς Σύνορα” αναφέρουν επί λέξει –δεν είναι δικές μου επινοήσεις– ότι ο Τύπος στην Ιταλία είναι “ελεύθερος και πολυφωνικός, αν και έχει εξασθενίσει από την ηγεμονία της τηλεόρασης”. Δεν μιλά, συνεπώς, ούτε για λογοκρισία ούτε για καταδυνάστευση των μέσων μαζικής ενημέρωσης, όπως αντιθέτως συνέβη εχθές στην Επιτροπή Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων. Όσον αφορά τον προσανατολισμό των δημοσίων και ιδιωτικών τηλεοπτικών δελτίων ειδήσεων, αναφέρει ότι είναι “ουσιαστικά ισορροπημένα”· η μόνη σαφής κριτική είναι η απομάκρυνση από τις τηλεοράσεις προσώπων όπως ο κ. Biagi, ο κ. Santoro και ο κ. Luttazzi, για τους οποίους μπορώ να διαβεβαιώσω όσους δεν τους γνωρίζουν ότι κανείς δεν νοιώθει νοσταλγία στην Ιταλία, εκτός ίσως από τους πολιτικούς εργοδότες τους οι οποίοι τους χρηματοδοτούν.
<P>
Θα προβώ σε ένα τελευταίο σχόλιο για να υποστηρίξω, ύστερα από τόσα αρνητικά σχόλια, την έγκριση της τροπολογίας αριθ. 199 που κατέθεσα από κοινού με τον κ. Borghezio, σχετικά με την αποζημίωση που δικαιούνται οι φυλακισθέντες ιταλοί στρατιώτες για την καταναγκαστική εργασία που εκτέλεσαν στη Γερμανία από το 1943 έως το 1945. Μόνον οι Ιταλοί δεν αποζημιώθηκαν. Ζητάμε από τη Γερμανία, αν και είναι πλέον πολύ αργά, να αποζημιώσει τους ιταλούς αυτούς πολίτες, οι οποίοι παρά τη θέλησή τους εργάστηκαν σκληρά στις βιομηχανίες και στα στρατόπεδα καταναγκαστικών έργων. Θα ήθελα να ζητήσω, ωστόσο, από τον κ. Σρέντερ να βιαστεί, γιατί ο νεότερος είναι 80 ετών, και κάθε χρόνο που περνά αποβιώνει το 10%. 
<SPEAKER ID="197" LANGUAGE="" NAME="Καραμάνου (PSE )." AFFILIATION="">
<P>
   – Κύριε Πρόεδρε, η ετήσια έκθεση για τα θεμελιώδη δικαιώματα έρχεται σε μια δύσκολη συγκυρία που σημαδεύεται από το πρόσφατο τρομοκρατικό χτύπημα στην Ισπανία και την παραβίαση του δικαιώματος στη ζωή δεκάδων αθώων ανθρώπων. Στο τελευταίο Ευρωπαϊκό Συμβούλιο ο προβληματισμός και οι αποφάσεις έμειναν δυστυχώς στα επιφαινόμενα, και όχι στην ουσία και τα αίτια της νέας κατάστασης που έχει δημιουργηθεί από τον πόλεμο εναντίον της δημοκρατίας, όπως αποκάλεσε την τρομοκρατία ο Πρόεδρος Pat Cox.
<SPEAKER ID="198" LANGUAGE="PT" NAME="Figueiredo (GUE/NGL )." AFFILIATION="">
<SPEAKER ID="199" LANGUAGE="EN" NAME="Gorostiaga Atxalandabaso (NI )." AFFILIATION="quousque tandem">
<P>
Εχθές, μια νεαρή κοπέλα, η Ainara Gorostiaga, αφέθηκε ελεύθερη σύμφωνα με την απόφαση του ισπανού δικαστή Baltasar Garzón, μετά από δύο χρόνια φυλάκισης. Κρατείτο σε απομόνωση από τον Φεβρουάριο του 2002. Η δεσποινίς Gorostiaga παραδέχτηκε όλες τις κατηγορίες εναντίον της, όμως στη συνέχεια αναίρεσε, λέγοντας ότι η κατάθεσή της αποσπάστηκε κάτω από βασανισμούς. Ο δικαστής Baltasar Garzón αναγνωρίζει τώρα ότι δεν είναι ένοχη. Άλλα τρία νεαρά άτομα έχουν ήδη αφεθεί ελεύθερα επειδή δεν υπήρχε καμία απόδειξη εναντίον τους. Δύο χρόνια σε απομόνωση λόγω βασανιστηρίων! Κυρίες και κύριοι, ; 
<SPEAKER ID="200" LANGUAGE="DA" NAME="Krarup (GUE/NGL )." AFFILIATION="">
<P>
   – Κύριε Πρόεδρε, αν οι καλές προθέσεις και τα ένθερμα λόγια μπορούσαν να αλλάξουν τον κόσμο, τότε η ευχάριστη έκθεση της κ. Boumedienne-Thiery θα αποτελούσε επανάσταση. Όταν, ωστόσο, διαβάζω για όλα αυτά τα δικαιώματα που διατυπώνονται με μεγάλα λόγια, σκέφτομαι έναν δανό πολιτικό, ο οποίος εξελέγη στην πατρίδα μας που είναι εκτεθειμένη σε ισχυρούς ανέμους βάσει ενός προγράμματος για την ενίσχυση των ποδηλατοδρόμων. Η ίδια επωδός αποτελεί τη βάση αυτής της έκθεσης, ήτοι η αντίληψη ότι τα δικαιώματα πηγάζουν από τα λόγια. Στην πραγματικότητα, τα δικαιώματα απορρέουν από τις κοινωνικές πρακτικές, τον αγώνα και την πολιτική δράση.
<SPEAKER ID="201" LANGUAGE="DE" NAME="Schröder, Ilka (GUE/NGL )." AFFILIATION="">
<P>
   – Κύριε Πρόεδρε, κυρίες και κύριοι, η υποκρισία όσων λέγονται εδώ στο Σώμα για τα θεμελιώδη δικαιώματα δύσκολα θα μπορούσε να είναι μεγαλύτερη, ιδίως όταν έρχεται από τη δεξιά πτέρυγα. Το Συμβούλιο και οι κυβερνήσεις θεσπίζουν διαρκώς νέα προγράμματα επιτήρησης βυθίζοντας στην απελπισία χιλιάδες μετανάστες με την πολιτική τους που κάνει την Ευρώπη ένα φρούριο, αφήνοντάς τους κολλημένους στα σύνορα, επιτρέποντας να πνίγονται στη θάλασσα και τελικά συγκεντρώνοντας τους λίγους που τα καταφέρνουν μόνο και μόνο για να τους απελάσουν το γρηγορότερο, το δε Ευρωπαϊκό Κοινοβούλιο, που διακηρύσσει ότι είναι ο θεματοφύλακας των θεμελιωδών και ανθρωπίνων δικαιωμάτων, χειροκροτεί. Δυστυχώς, η πραγματικότητα φαίνεται σε όλους εκείνους που έχουν χάσει τα στοιχειώδη δικαιώματά τους ως πολίτες πολύ διαφορετική. Στην καπιταλιστική κοινωνία της Ευρωπαϊκής Ένωσης, η κρατική, αστυνομική και ρατσιστική βία είναι καθημερινά φαινόμενα. Ένα συγκεκριμένο παράδειγμα είναι η ανοιχτή δικαιολόγηση των βασανιστηρίων στη Γερμανία του 2003 εκ μέρους πολλών πολιτικών και εκπροσώπων της δικαιοσύνης και της αστυνομίας. Δυστυχώς, η πρόταση ψηφίσματος που υπέβαλα καταδικάζοντας τη δικαιολόγηση των βασανιστηρίων απορρίφθηκε στην Επιτροπή Ελευθεριών και Δικαιωμάτων των Πολιτών, Δικαιοσύνης και Εξωτερικών Υποθέσεων από τις Ομάδες που τώρα υπερασπίζονται εδώ τους πολιτικούς φίλους τους. 
<SPEAKER ID="202" LANGUAGE="EN" NAME="Roche," AFFILIATION="Συμβούλιο">
<P>
Ανέφερα ότι, στο πρόγραμμα του Τάμπερε, το Συμβούλιο επαναβεβαίωσε τη σημασία που αποδίδει η Ένωση και τα κράτη μέλη στο αναφαίρετο δικαίωμα αναζήτησης ασύλου, το οποίο αναφέρθηκε από πολλούς βουλευτές. Συμφώνησε να εργαστεί προς τη δημιουργία ενός κοινού ευρωπαϊκού συστήματος για το άσυλο. Αυτό είναι πολύ σημαντικό και απολύτως σωστό. Ο κ. Evans, για παράδειγμα, είπε ότι το σύστημα που καθιερώνουμε πρέπει να χαρακτηρίζεται από σαφήνεια. Έχει απόλυτο δίκιο ως προς αυτό. Δεδομένης της συζήτησης που διεξάγεται με πάθος σε ορισμένα κράτη μέλη, θέλω να αναφερθώ στο θέμα της μετανάστευσης, ένα θέμα που θίχτηκε από πολλούς βουλευτές. Υπάρχει μια ανησυχητική αύξηση στα ξενοφοβικά σχόλια, ιδιαίτερα σε ορισμένα τμήματα των λαϊκών μέσων ενημέρωσης. Η Ευρώπη είναι ανοικτή στη μετανάστευση. Πράγματι, η μετανάστευση προς την Ευρώπη είναι τόσο απαραίτητη όσο και επιθυμητή, παράλληλα με τη μετανάστευση στο εσωτερικό της Ευρώπης. Η ανάπτυξη μιας κοινής ευρωπαϊκής πολιτικής για τη μετανάστευση έχει επομένως ιδιαίτερη σημασία. Τόσο ο κ. Evans όσο και η κ. Kaufmann έθιξαν αυτό το θέμα. Είναι σημαντικό να έχουμε μια σαφή πολιτική για τη νόμιμη μετανάστευση για να συμβάλουμε στον τερματισμό ενός μέρους της ανησυχητικής υστερίας.
<P>
Αρκετοί ομιλητές αναφέρθηκαν στον Χάρτη των Θεμελιωδών Δικαιωμάτων στο σχέδιο της Συνταγματικής Συνθήκης. Μου προκαλεί εντύπωση ότι τα στοιχεία του Χάρτη των Θεμελιωδών Δικαιωμάτων στο σχέδιο Συνταγματικής Συνθήκης είναι ένας από τους μεγάλους πυλώνες στους οποίους βασίζεται αυτή η Συνθήκη. Ο Χάρτης προσφέρει επιπλέον προστασία για τους πολίτες της Ένωσης στις συναλλαγές τους με τα όργανα της Ένωσης ή με αυτά των κρατών μελών όταν εφαρμόζουν το κοινοτικό δίκαιο. Απλώς, δεν μπορώ να καταλάβω με ποιον τρόπο αυτό μπορεί να απεικονιστεί ως οτιδήποτε άλλο εκτός από θετικό. Επομένως, με εξέπληξε η συνεισφορά του Λόρδου Stockton από αυτήν την άποψη. Δεν πιστεύω ότι είναι σωστό να απεικονίζει τον Χάρτη ως αρνητικό· είναι θετικός από κάθε άποψη.
<P>
Ο Λόρδος Stockton παρατήρησε ότι η κοινή λογική και οι καλοί τρόποι αποτελούν την καλύτερη προστασία. Ίσως θα είχε δίκιο εάν ζούσαμε σε έναν ιδανικό κόσμο, όμως δεν ζούμε. Ζούμε σε έναν κόσμο που δεν είναι τόσο τέλειος. Η προσωπική μου πείρα είναι ότι η κοινή λογική και οι καλοί τρόποι μας απογοήτευσαν σε περισσότερες από μία περιστάσεις.
<SPEAKER ID="203" LANGUAGE="PT" NAME="Vitorino," AFFILIATION="Επιτροπή">
<P>
Η Συνέλευση που ενέκρινε τον Χάρτη των Θεμελιωδών Δικαιωμάτων, ο ετήσιος ρόλος του Κοινοβουλίου στον προσδιορισμό των προβλημάτων στον τομέα των ανθρωπίνων δικαιωμάτων –μια ιδιαίτερα ιδεολογική συζήτηση ενίοτε, αλλά σίγουρα πάντα επίκαιρη– η τροποποίηση του άρθρου 7 της Συνθήκης της Νίκαιας, το γεγονός ότι συστήνεται ένας Ευρωπαϊκός Οργανισμός για τα Ανθρώπινα Δικαιώματα και, όπως μόλις είπε ο Προεδρεύων του Συμβουλίου, κ. Roche, η προοπτική του να δοθεί στον Χάρτη των Θεμελιωδών Δικαιωμάτων κεντρικός ρόλος στο σχέδιο Συνταγματικής Συνθήκης αποτελούν, κατά την άποψή μου, ένα φάσμα πτυχών που θα δείξουν στους πολίτες ότι αυτό το Σώμα, το οποίο εκλέγουν άμεσα, έθετε πάντα το ζήτημα των θεμελιωδών δικαιωμάτων στην πρώτη γραμμή της πολιτικής συζήτησης και δραστηριότητας.
<SPEAKER ID="204" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="205" LANGUAGE="" NAME="Πρόεδρος." AFFILIATION="">
<SPEAKER ID="206" LANGUAGE="EN" NAME="Roche," AFFILIATION="Συμβούλιο">
<P>
     Κύριε Πρόεδρε, η συζήτηση αυτή είναι ενδιαφέρουσα, επειδή αφορά μια έκθεση της Παγκόσμιας Τράπεζας. Η ανασκόπηση της εξορυκτικής βιομηχανίας που ξεκίνησε από την Ομάδα της Παγκόσμιας Τράπεζας το 2001 θα καθοδηγήσει την ενασχόληση της Τράπεζας με τους τομείς του πετρελαίου, του φυσικού αερίου και των εξορύξεων. Η διαδικασία διαβούλευσης αποτελεί σημαντικό στοιχείο της γενικής ανασκόπησης των δραστηριοτήτων της Ομάδας σε αυτόν τον τομέα.
<P>
Είναι σημαντικό να παρατηρήσουμε ότι το αποτέλεσμα αυτής της πρωτοβουλίας –με τη μορφή της σφαιρικής έκθεσης διαβούλευσης που υποβλήθηκε από την ομάδα ανασκόπησης, της οποίας ηγείται ο Δρ Salim– εξετάζεται από την Παγκόσμια Τράπεζα, και η απάντησή της σε αυτήν την ανασκόπηση αναμένεται. Επομένως, από μια άποψη, συζητάμε κάτι το οποίο βρίσκεται σε εξέλιξη. Πρέπει να επιτραπεί στη διαδικασία να ακολουθήσει την πορεία της ενόψει των σημαντικών συστάσεων στην ανασκόπηση.
<P>
Η σημασία της προστασίας και της διαχείρισης των πόρων που αποτελούν βάση της οικονομικής και κοινωνικής ανάπτυξης επαναβεβαιώθηκε από τους αρχηγούς κρατών και κυβερνήσεων στην παγκόσμια διάσκεψη για την αειφόρο ανάπτυξη του Γιοχάνεσμπουργκ τον Σεπτέμβριο του 2002. Οι πρώτες ύλες, όπως τα ορυκτά και το πετρέλαιο, προσφέρουν τα θεμέλια για οικονομική ανάπτυξη και ευημερία, τόσο στη βιομηχανία όσο και στην καθημερινή μας ζωή. Είναι απαραίτητες στη μεταποιητική βιομηχανία, τις μεταφορές, τη θέρμανση και άλλες δραστηριότητες και, το πιο σημαντικό από όλα, είναι απαραίτητες στις χώρες στις οποίες πραγματοποιούνται οι δραστηριότητες εξόρυξης.
<P>
Η Παγκόσμια Τράπεζα δεν είναι η μόνη που αναγνωρίζει την ανάγκη να αντιμετωπιστούν όλα τα στοιχεία της αειφόρου ανάπτυξης. Από πολλές απόψεις, αυτή η ανασκόπηση συγκρίνεται με το έργο που διεξάγεται από την Ευρωπαϊκή Ένωση τα τελευταία χρόνια, όπως η ενίσχυση της διαχείρισης των εξορύξεων μεταλλευμάτων μέσω, για παράδειγμα, της τροποποίησης της οδηγίας Seveso και μιας νέας πρότασης οδηγίας σχετικά με τη διαχείριση των αποβλήτων της εξορυκτικής βιομηχανίας – ένα θέμα που αφορά ολόκληρη την Ένωση. Η Ευρωπαϊκή Ένωση χαράζει επίσης πολιτική για την αειφόρο ανάπτυξη μέσω πρωτοβουλιών όπως η σχεδιαζόμενη θεματική στρατηγική για την αειφόρο χρήση των φυσικών πόρων. Στη συνεδρίασή του στις 2 Μαρτίου, το Συμβούλιο των Υπουργών Περιβάλλοντος έδωσε ευρείς πολιτικούς προσανατολισμούς σε σχέση με τη μελλοντική ανάπτυξη της εν λόγω θεματικής στρατηγικής.
<P>
Τέλος, προσμένουμε με ανυπομονησία την απάντηση της Παγκόσμιας Τράπεζας σε αυτήν την ανασκόπηση. Όπως είπα, η απάντηση αναμένεται. Χαιρετίζουμε το ευρύ φάσμα και τη διαφάνεια της διαβούλευσης που περιλαμβάνεται σε αυτήν τη διαδικασία και εκτιμούμε το γεγονός ότι το έργο που διεξάγεται τώρα από την Τράπεζα είναι κατάλληλα ενημερωμένο από την έκθεση του Δρα Salim. Η προοδευτική προσέγγιση της Ευρωπαϊκής Ένωσης στην αειφόρο ανάπτυξη είναι γνωστή, και αναμένουμε μια απάντηση από την Παγκόσμια Τράπεζα η οποία θα είναι συνεπής με τη γενική αποστολή της, ιδιαίτερα όσον αφορά τη μείωση της φτώχειας και την προώθηση της αειφόρου ανάπτυξης. 
<SPEAKER ID="207" LANGUAGE="EN" NAME="Vitorino," AFFILIATION="Επιτροπή">
<P>
Η Επιτροπή είναι ένας μεγάλος χορηγός και εστιάζει στη μείωση της φτώχειας. Η στήριξη προς την εξορυκτική βιομηχανία στο πλαίσιο του προγράμματος ανάπτυξης της Ευρωπαϊκής Κοινότητας έχει ουσιαστικά σταματήσει. Το ειδικό μέσο για τον τομέα των εξορύξεων, Sysmin, διεκόπη σύμφωνα με τη συμφωνία του Κοτονού. Στο πλαίσιο του ένατου Ευρωπαϊκού Ταμείου Ανάπτυξης, τυχόν προγράμματα στον τομέα των εξορύξεων έχουν οριστεί από τις ίδιες τις χώρες εταίρους σύμφωνα με την έννοια της ιδιοκτησίας. Λιγότερο από 6% των κεφαλαίων διατίθενται για τις δραστηριότητες εξόρυξης στα εθνικά ενδεικτικά προγράμματα. Επιπλέον, οι αυξανόμενες περιβαλλοντικές ανησυχίες εντός της Ευρωπαϊκής Ένωσης έχουν οδηγήσει στη γενίκευση της χρήσης των αξιολογήσεων των περιβαλλοντικών επιπτώσεων από τη δεκαετία του 1990. Το ίδιο ισχύει και για τη συνεργασία με χρηματοπιστωτικά όργανα, όπως η Ευρωπαϊκή Τράπεζα Επενδύσεων ή η Παγκόσμια Τράπεζα.
<P>
Όπως γνωρίζει το Κοινοβούλιο, η Ευρωπαϊκή Ένωση εγκαινίασε μια “Ενεργειακή πρωτοβουλία στην ΕΕ για τη μείωση της φτώχειας και την αειφόρο ανάπτυξη” στην παγκόσμια διάσκεψη για την αειφόρο ανάπτυξη στο Γιοχάνεσμπουργκ τον Σεπτέμβριο του 2002. Η γραμματεία της πρωτοβουλίας εδρεύει στην Επιτροπή. Σκοπός της είναι να ανταποκριθεί στα θέματα που θίγονται από το Κοινοβούλιο, συνεισφέροντας στην παροχή πρόσβασης στην ενέργεια που είναι απαραίτητη για την επίτευξη των αναπτυξιακών στόχων της Χιλιετίας. Αυτός ο στόχος θα επιτευχθεί εντός του πλαισίου δραστηριοτήτων που προωθούνται από τις συμμετέχουσες αναπτυσσόμενες χώρες, μέσω της παροχής επαρκών, οικονομικά συμφερουσών και βιώσιμων υπηρεσιών ενέργειας.
<SPEAKER ID="208" LANGUAGE="SV" NAME="Wijkman (PPE-DE )." AFFILIATION="">
<P>
    Κύριε Πρόεδρε, είναι η δεύτερη φορά σήμερα που συζητάμε για την εξορυκτική βιομηχανία και τα λατομεία. Σήμερα το πρωί είχαμε την έκθεση του κ. Sjöstedt και τώρα το ψήφισμα που αφορά έμμεσα την εξορυκτική βιομηχανία και τα μεταλλεία. Συμφωνώ με τον κ. Roche και τον Επίτροπο Vitorino ότι οι βιομηχανίες ενέργειας και εξόρυξης και τα λατομεία έχουν μεγάλη σημασία για τις οικονομίες πολλών φτωχών χωρών. Παράλληλα, γνωρίζουμε, ωστόσο, ότι αυτός ο τύπος βιομηχανικής δραστηριότητας παίρνει συχνά μια μορφή που δεν ωφελεί άμεσα τη φτωχή πλειοψηφία, έχει προκαλέσει συχνά στο παρελθόν σοβαρές περιβαλλοντικές ζημίες και έχει ως αποτέλεσμα, δυστυχώς, να καταλήγει το εισόδημα από τα δικαιώματα εξόρυξης που χορηγούνται κατά κύριο λόγο στην τσέπη διαφόρων υπουργών και όχι στο δημόσιο ταμείο, ενώ θα μπορούσε να συμβάλει στην ανάπτυξη αυτών των χωρών.
<P>
Η μελέτη στην οποία αναφερόμαστε εδώ είναι ενδιαφέρουσα και σημαντική. Επισημαίνει τις ευκαιρίες γι’ αυτές τις βιομηχανίες, και επίσης τον κίνδυνο η δραστηριότητα να μην πραγματοποιείται σε ένα πλαίσιο κοινωνικών και περιβαλλοντικών κριτηρίων και κριτηρίων σχετικά με τα ανθρώπινα δικαιώματα. Οι συνέπειες είναι συχνά η φτώχεια και η καταστροφή του περιβάλλοντος. Πριν από μια εβδομάδα περίπου συναντήσαμε τον Δρα Salim που περνούσε από εδώ. Έδωσε πάρα πολλά παραδείγματα δυσχερειών που αντιμετωπίζουν οι τοπικοί πληθυσμοί σε διαφόρους τομείς των έργων: αναγκαστικές εκτοπίσεις, περιβαλλοντική ζημία και ούτως καθεξής.
<P>
Αν είναι σημαντικό να επανεξετάσει τα ζητήματα η Παγκόσμια Τράπεζα, είναι φυσικά εξίσου σημαντικό να κάνουν το ίδιο και πολλά άλλα οικονομικά ιδρύματα. Ο Επίτροπος Vitorino δήλωσε ότι έχει επιτευχθεί κάποια συμφωνία όσον αφορά τις δραστηριότητες των οργανισμών εξαγωγικών πιστώσεων. Μπορεί όντως να είναι έτσι, αλλά αυτή τη στιγμή είναι εντελώς ανάξια λόγου. Χρειαζόμαστε πολύ αυστηρότερα κριτήρια για τις δραστηριότητές τους, πάνω απ’ όλα όσον αφορά τις κοινωνικές, περιβαλλοντικές και κλιματικές καταστάσεις.
<P>
Για να δώσω ένα παράδειγμα: μεταξύ του 1994 και του 2000, οι οργανισμοί εξαγωγικών πιστώσεων στις χώρες του ΟΟΣΑ εγγυήθηκαν επενδύσεις σε νέα παραγωγή ενέργειας ύψους περίπου 100 δισεκατομμυρίων δολαρίων. Όλες αυτές οι δραστηριότητες βασιζόταν στα ορυκτά καύσιμα και ούτε ένα λεπτό δεν δαπανήθηκε για την αποδοτικότητα της ενέργειας ή για ανανεώσιμες πηγές ενέργειας.
<SPEAKER ID="209" LANGUAGE="NL" NAME="Van den Berg (PSE )." AFFILIATION="">
<P>
   – “Δεν αμφιβάλω ούτε για μια στιγμή ότι αργά ή γρήγορα θα αποκαλυφθεί ο οικονομικός πόλεμος που διεξάγει στο Δέλτα του Νίγηρα η Shell και ότι τα εγκλήματα που έχουν διαπραχθεί σε αυτόν τον πόλεμο θα τιμωρηθούν”. Αυτά, κύριε Πρόεδρε, ήταν τα λόγια του αρχηγού της φυλής Ογκόνι, Ken Saro-Wiwa, πριν από δέκα χρόνια. Στη Δύση, ο Saro-Wiwa είναι σήμερα, δέκα χρόνια μετά, ο γνωστότερος επικριτής των εξορυκτικών βιομηχανιών. Η Shell άλλαξε έκτοτε κάποια τμήματα της πολιτικής της προς το καλύτερο και η έκθεση για τις εξορυκτικές βιομηχανίες ασχολείται κυρίως με τα σχέδια των εθνικών βιομηχανιών.
<P>
Για πολλές αναπτυσσόμενες χώρες οι πρώτες ύλες είναι η κύρια πηγή εισοδήματός τους, αλλά ακόμη και να έχουν ρευστό ή στερεό χρυσό στο έδαφός τους, οι αυτόχθονες πληθυσμοί αυτών των χωρών καρπώνονται ένα πολύ μικρό μέρος από τις εισπράξεις. Η φτώχεια, τα υψηλά ποσοστά θνησιμότητας, ο εμφύλιος πόλεμος, η διαφθορά και ο ολοκληρωτισμός συχνά εμποδίζουν την ανάπτυξη αυτών των χωρών. Πέρα από τους αυτόχθονες πληθυσμούς, το περιβάλλον είναι ο άλλος χαμένος όσον αφορά τα γρήγορα κέρδη που φέρνει το εμπόριο των πρώτων υλών. Ο Ken Saro-Wiwa ήταν επίσης αυτός που παρατήρησε ότι τα ψάρια στο Δέλτα του Νίγηρα μύριζαν πετρέλαιο. Γι’ αυτό έχει εξέχουσα σημασία για την Ομάδα ΕΣΚ να συζητήσουν το Ευρωπαϊκό Κοινοβούλιο και το Συμβούλιο την έκθεση αυτή και να καθορίσουν αυστηρούς όρους για τις συμμετοχές της Παγκόσμιας Τράπεζας και τα έργα εξόρυξης, έτσι ώστε να μπορούν να πραγματοποιηθούν μόνο αν ικανοποιούνται οι βασικές απαιτήσεις σε σχέση με τις κοινωνικές, οικονομικές και οικολογικές συνέπειες της εξόρυξης πρώτων υλών.
<SPEAKER ID="210" LANGUAGE="FR" NAME="Rod (Verts/ALE )." AFFILIATION="(Χειροκροτήματα)">
<P>
Η Επιτροπή υπογραμμίζει, επίσης, την έλλειψη δράσης της Παγκόσμιας Τράπεζας όσον αφορά την περιβαλλοντική και κοινωνική εποπτεία. Από αυτήν την άποψη, η μελέτη επιβεβαιώνει ότι, αν αποδεσμεύσουμε πλήρως τις δυνάμεις της αγοράς εν απουσία αυστηρού ρυθμιστικού πλαισίου, οι ζημίες που επέρχονται δύνανται να είναι ιδιαίτερα σοβαρές. Τα παραδείγματα κακής χρηματοδότησης είναι πολυάριθμα. Το χρυσωρυχείο της Yanacocha στο Περού αποτελεί χαρακτηριστικό παράδειγμα τοξικής τραγωδίας. Υπό τη διαχείριση αμερικανικής εταιρείας, το ορυχείο ισοπέδωσε πέντε βουνά, εκτόπισε χιλιάδες ανθρώπους και το κυάνιο μόλυνε το νερό σε ολόκληρη την περιοχή.
<P>
Η Παγκόσμια Τράπεζα υποστήριξε επίσης τον πετρελαιαγωγό Τσαντ-Καμερούν, στον οποίο μόνοι εμείς εναντιωθήκαμε και ο οποίος είχε καταστροφικές κοινωνικές και περιβαλλοντικές συνέπειες: μαζική μετανάστευση, επιδείνωση της διατροφικής ανασφάλειας, αύξηση της πορνείας και συνακόλουθα του AIDS. Μπορούμε, άραγε, να μιλάμε πράγματι για αναπτυξιακή πολιτική; Η εκμετάλλευση του πετρελαίου, του φυσικού αερίου ή των ορυχείων δεν σημαίνει κατ’ ανάγκη μείωση της φτώχειας.
<P>
Στις χώρες όπου κυριαρχεί ακόμα εκτεταμένη διαφθορά, όπου το νομικό πλαίσιο είναι ακόμα αναξιόπιστο και οι δημοκρατικές πρακτικές επισφαλείς, η δράση της Παγκόσμιας Τράπεζας δυστυχώς δεν συμβάλλει στη βιώσιμη ανάπτυξη. Αντιθέτως, σε πολλές χώρες οι εξορυκτικές βιομηχανίες συνδέθηκαν με τις παραβιάσεις των ανθρωπίνων δικαιωμάτων και των κοινωνικών συγκρούσεων, όπως διαπιστώσαμε στη Βιρμανία. Ακόμα χειρότερα, περισσότερο από το 80% των πετρελαϊκών χρηματοδοτήσεων της Παγκόσμιας Τράπεζας τροφοδοτούν εκ των πραγμάτων τον Βορρά και όχι τις φτωχές χώρες. Το αποτέλεσμα αυτής της τυφλής και γενναιόδωρης επένδυσης: οι χώρες με απογοητευτικά αποτελέσματα υπερτερούν των χωρών που σημειώνουν ουσιαστική πρόοδο.
<P>
Οι Πράσινοι, στο πνεύμα των συστάσεων της μελέτης, είναι υπέρμαχοι ενός μορατόριουμ στη χρηματοδότηση των πετρελαϊκών σχεδίων από τώρα μέχρι το 2008, της παύσης της χρηματοδότησης των ανθρακωρυχείων για την καταπολέμηση του φαινομένου του θερμοκηπίου, της προώθησης των καθαρών και ανανεώσιμων πηγών ενέργειας, καθώς και της ενεργειακής αποδοτικότητας. Η Ευρωπαϊκή Ένωση καλείται εν προκειμένω να διαδραματίσει μείζονα ρόλο ζητώντας, μέσω των κρατών μελών της, να λάβει υπόψη της η Παγκόσμια Τράπεζα τις συστάσεις αυτής της μελέτης. Η Παγκόσμια Τράπεζα ακολούθησε για υπερβολικά μεγάλο διάστημα λάθος πορεία και είναι καιρός να αλλάξει κατεύθυνση, προκειμένου η αναπτυξιακή πολιτική να ωφελήσει τους πλέον ενδεείς.
<SPEAKER ID="211" LANGUAGE="EN" NAME="Frassoni (Verts/ALE )." AFFILIATION="">
<P>
   – Κύριε Πρόεδρε, δεν ζητήσαμε αυτήν τη συζήτηση για να πούμε απλώς στην Παγκόσμια Τράπεζα τι πρέπει να κάνει. Πρέπει επίσης να γνωρίζουμε τη θέση του Συμβουλίου, στο οποίο εκπροσωπούνται 15 κράτη μέλη – τα οποία όλα διαδραματίζουν πολύ σημαντικό ρόλο στη λήψη των αποφάσεων της Παγκόσμιας Τράπεζας. Θέλουμε να ρωτήσουμε το Συμβούλιο ποια θέση πρόκειται να πάρει σε αυτήν την έκθεση για την εξορυκτική βιομηχανία και κατά πόσον σκοπεύει να συντονίσει τη θέση των κρατών μελών σε αυτόν τον τομέα.
<P>
Στις ενδιαφέρουσες παρατηρήσεις του κ. Roche δεν άκουσα την απάντηση σε αυτό το ερώτημα· αυτός ακριβώς, ωστόσο, ήταν ο λόγος για τον οποίο ζητήσαμε αυτή τη συζήτηση. Έχουμε πειστεί ότι πρέπει να ασκήσουμε κοινοβουλευτικό έλεγχο στις πράξεις της Παγκόσμιας Τράπεζας, και επίσης ότι εμείς, ως όργανο της Ευρωπαϊκής Ένωσης, πρέπει να γνωρίζουμε τι κάνουν τα κράτη μέλη μας όταν βρίσκονται στην Παγκόσμια Τράπεζα. Επομένως, η Παγκόσμια Τράπεζα δεν είναι κάτι έξω από αυτό το όργανο ή έξω από το δικό σας όργανο, κύριε Roche.
<P>
Ο κ. Vitorino είπε πολύ καθαρά ότι πίστευε, όπως και η Επιτροπή, ότι η πιο σημαντική σύσταση έπρεπε να υποστηριχτεί. Επαναλαμβάνω: θα ήθελα να ξέρω ποια είναι η θέση του Συμβουλίου, εάν υπάρχει, και εάν υπάρχει κάποια πρόθεση να διεξαχθεί κάποιο είδος συζήτησης γι’ αυτό το θέμα.
<P>
Πιστεύουμε ότι η συζήτηση αυτού του θέματος στο Συμβούλιο είναι απολύτως σημαντική για δύο λόγους. Πρώτον, επειδή τα συμπεράσματα της έκθεσης καταδεικνύουν ξεκάθαρα ότι η επένδυση στους τομείς πετρελαίου, εξορύξεων και φυσικού αερίου δεν μειώνει από μόνη της τη φτώχεια. Μερικές φορές, όπως ακούσατε στην έκθεση, είναι επιβλαβής, και αυτό έχει επίσης σημασία για την Ευρωπαϊκή Ένωση. Δεύτερον, έχουμε πειστεί ότι, εάν ο στόχος της Παγκόσμιας Τράπεζας είναι να μειώσει τη φτώχεια και να ελαττώσει τον αποκλεισμό των αυτοχθόνων πληθυσμών και των φτωχών ατόμων, δεν μπορούμε να συνεχίσουμε να υποστηρίζουμε μια μέθοδο χρηματοδότησης ενός σχεδίου που ζημιώνει αυτούς τους στόχους. Επομένως, σας παρακαλώ, κύριε Roche, πείτε μας τι πρόκειται να κάνετε. 
<SPEAKER ID="212" LANGUAGE="SV" NAME="Thors (ELDR )." AFFILIATION="">
<P>
    Κύριε Πρόεδρε, καθώς πλησιάζει το τέλος της θητείας του Κοινοβουλίου, πρέπει να είμαστε πολύ ευγενικοί ο ένας προς τον άλλο, και παρατηρώ ότι η συζήτηση της έκθεσης της Παγκόσμιας Τράπεζας είναι μια πολύ καλή πρωτοβουλία. Γνωρίζουμε επίσης ότι έχουμε ανάμεσά μας έναν εμπειρογνώμονα, καθώς η κ. Frassoni είναι μέλος του κοινοβουλευτικού δικτύου για την Παγκόσμια Τράπεζα. Είναι πολύ σωστό, συνεπώς, να συζητήσουμε αυτό το ζήτημα και να προσπαθήσουμε να συντονίσουμε τις προσεγγίσεις των κρατών μελών της ΕΕ.
<P>
Μιλώντας για την Παγκόσμια Τράπεζα γενικά, φαίνεται δυστυχώς ότι, από κάποιες απόψεις, έχει το χειρότερο ιστορικό όσον αφορά τη διαχείριση των σχεδίων ανάπτυξης. Όταν ήμουν στον Νίγηρα πριν από έναν περίπου μήνα, όλοι οι φορείς του Νίγηρα είχαν διευθετήσει τις εργασίες τους για το σχέδιο “Εκπαίδευση για Όλους”, εκτός από την Παγκόσμια Τράπεζα. Η διοίκησή της είναι τόσο συγκεντρωτική που δεν λειτουργεί. Ελπίζω ότι η κ. Frassoni θα μπορέσει να ασχοληθεί και με αυτό το θέμα, στο πλαίσιο του έργου της με τα άλλα μέλη του Κοινοβουλευτικού Δικτύου για την Παγκόσμια Τράπεζα.
<SPEAKER ID="213" LANGUAGE="EN" NAME="Roche," AFFILIATION="Συμβούλιο">
<P>
     Κύριε Πρόεδρε, ήταν μια σύντομη αλλά πολύ ενδιαφέρουσα συζήτηση. Θα ήθελα να πω εξαρχής ότι δεν ήθελα να απογοητεύσω την κ. Frassoni, αλλά κατά τη διάρκεια της ομιλίας μου έκανα ένα αριθμό αναφορών στα μέτρα που έχουν ληφθεί. Ωστόσο, δέχομαι την παρατήρηση που έκανε ότι η Παγκόσμια Τράπεζα δεν είναι κάτι από το οποίο είμαστε αποκομμένοι ως απόλυτα έγκυρη.
<P>
Πράγματι, ο κ. Wijkman σχολίασε την προστασία των ευάλωτων χωρών και κοινοτήτων και ιδιαίτερα την προστασία εκεί όπου οι πειρασμοί της διαφθοράς είναι τεράστιοι. Φυσικά αυτό είναι αλήθεια, και, όσον αφορά τη χρηστή διακυβέρνηση, η Παγκόσμια Τράπεζα οφείλει να την διασφαλίσει. Γνωρίζουμε από τις υποθέσεις που αναφέρθηκαν εδώ τι συμβαίνει. Γνωρίζουμε για την περιβαλλοντική υποβάθμιση που υφίστανται κυρίως οι αδύναμοι αυτόχθονες πληθυσμοί.
<P>
Ο κ. van den Berg μίλησε επίσης πολύ δραματικά σχετικά με αυτό που περιέγραψε ως σιωπηλό και κρυφό οικολογικό πόλεμο, ενώ ένας άλλος βουλευτής έκανε μια παρατήρηση σχετικά με την εξόρυξη χρυσού και την υποβάθμιση που έχει προκαλέσει. Πράγματι, οι παρατηρήσεις αυτές είναι απολύτως ορθές. Αυτά τα θέματα πρέπει να ανησυχούν την Παγκόσμια Τράπεζα και τη διεθνή κοινότητα.
<P>
Ο κ. van den Berg ορθώς μίλησε για την ανάγκη εξισορρόπησης της ανάπτυξης από τη μια πλευρά με τα δικαιώματα των αυτοχθόνων πληθυσμών και, εξίσου σημαντικό, την ανάγκη να εξασφαλιστεί ότι τα χρήματα από την εξορυκτική βιομηχανία και τη βιομηχανία εκμετάλλευσης αφιερώνονται στην υπηρεσία των πληθυσμών της περιοχής, ένα θέμα που θίχτηκε επίσης από τον κ. Rod.
<P>
Στη συνεδρίασή του στις 2 Μαρτίου, το Συμβούλιο επανέλαβε ότι η εφαρμογή των δεσμεύσεων προς την παγκόσμια διάσκεψη του Γιοχάνεσμπουργκ για την αειφόρο ανάπτυξη πρέπει να συνεχίσει να συγκεντρώνει την υψηλότερη προτεραιότητα και να ενσωματωθεί σε όλες τις σχετικές εσωτερικές και εξωτερικές πολιτικές της Ευρωπαϊκής Ένωσης. Κάνω αυτήν την παρατήρηση όσον αφορά συγκεκριμένα το σχόλιο της κ. Frassoni. Το Συμβούλιο αναμένει ότι όλα τα κράτη μέλη θα υπερασπιστούν αυτές τις κοινές απόψεις σε όλα τα διεθνή φόρα, συμπεριλαμβανομένης της Παγκόσμιας Τράπεζας. Εάν σας απογοήτευσα στην προηγούμενη ομιλία μου, ελπίζω να σας αποζημίωσα τώρα! 
<SPEAKER ID="214" LANGUAGE="" NAME="Πρόεδρος." AFFILIATION="">
<P>
   Έχω λάβει έξι προτάσεις ψηφισμάτων(1) τα οποία κατατέθηκαν σύμφωνα με το άρθρο 37, παράγραφος 2, του Κανονισμού.
<SPEAKER ID="215" LANGUAGE="" NAME="Πρόεδρος." AFFILIATION="">
<P>
Τον λόγο έχει ο υπουργός κ. Roche, εξ ονόματος του Συμβουλίου. 
<SPEAKER ID="216" LANGUAGE="EN" NAME="Roche," AFFILIATION="Συμβούλιο">
<P>
     Συγνώμη, κύριε Πρόεδρε, ήμουν λίγο αφηρημένος – με φλέρταρε η κ. Frassoni. Αυτό δείχνει ότι, σε ορισμένες περιπτώσεις, το Ευρωπαϊκό Κοινοβούλιο μπορεί να ένα πολύ πιο ευχάριστο μέρος να βρίσκεται κανείς από το ιρλανδικό Κοινοβούλιο· εκεί δεν είχα ποτέ ανάλογη εμπειρία!
<P>
Τον Φεβρουάριο του 2003, η ελληνική Προεδρία υπέβαλε στο Συμβούλιο Υπουργών Δικαιοσύνης και Εσωτερικών Υποθέσεων πρόταση απόφασης πλαισίου του Συμβουλίου για την πρόληψη και τον έλεγχο της εμπορίας ανθρωπίνων οργάνων και ιστών. Σκοπός αυτής της πρότασης είναι να συμβάλει στην καταπολέμηση της εμπορίας ανθρωπίνων οργάνων και ιστών ως μορφή οργανωμένου εγκλήματος.
<P>
Η πρόταση έχει συζητηθεί με διάφορες ευκαιρίες στους αρμόδιους σχηματισμούς του Συμβουλίου. Αρκετά κράτη μέλη αμφισβήτησαν την ανάγκη θέσπισης νομικού μέσου εκείνη την εποχή. Έχει γίνει επίσης γνωστό ότι τα κράτη μέλη δεν έχουν ακριβή ενημέρωση για την κλίμακα του προβλήματος, εντός της Ευρωπαϊκής Ένωσης ή με προορισμό την Ευρωπαϊκή Ένωση. Από αυτήν την άποψη, τα πορίσματα του σχεδίου Falcone, που περιλαμβάνει μελέτη 13 κρατών μελών για το θέμα, θα είναι ενδιαφέροντα. Η ιρλανδική Προεδρία θα συνεχίσει να παρακολουθεί τις απόψεις των κρατών μελών για τη χρησιμότητα ενός μέτρου όπως αυτό σε επίπεδο ΕΕ με στόχο να διαπιστώσει εάν μπορεί να επιτευχθεί πρόοδος για τη θέσπιση ανάλογου μέτρου.
<SPEAKER ID="217" LANGUAGE="" NAME="Vitorino," AFFILIATION="Επιτροπή">
<P>
Η Επιτροπή λαμβάνει όλο και περισσότερες πληροφορίες για εικαζόμενες καταστάσεις παράνομης εμπορίας ανθρωπίνων οργάνων στη Μοζαμβίκη και την Αλβανία, ιδιαίτερα μέσω γραπτών ερωτήσεων που διατυπώθηκαν προσφάτως από τον κ. Ribeiro e Castro και την κ. Καραμάνου. Έχει επίσης θορυβηθεί από αυξανόμενες φήμες στα μέσα ενημέρωσης. Αυτές οι εικαζόμενες καταστάσεις εμπορίας είναι ιδιαίτερα ανησυχητικές και η Επιτροπή τις παρακολουθεί από πολύ κοντά, μέσω της αντιπροσωπείας της Επιτροπής στις εν λόγω περιοχές και σε στενό διάλογο με τα κράτη μέλη επιτόπου, ιδιαίτερα στο πλαίσιο του πολιτικού διαλόγου με αυτές τις χώρες.
<P>
Αξίζει να σημειωθεί ότι η Επιτροπή δίνει έμφαση στο πόσο σημαντικό είναι για την Αλβανία να κάνει τα απαραίτητα βήματα ώστε να συνάψει συμφωνία με τη Europol. Η Αλβανία, όπως ανέφερα νωρίτερα, είναι μια από τις χώρες που φέρεται να είναι τόπος δραστηριοτήτων εμπορίας οργάνων παιδιών. Για να προληφθεί η είσοδος στην Ευρωπαϊκή Ένωση ανθρωπίνων οργάνων που προέρχονται από παράνομη εμπορία, τα μέτρα που έχουν ληφθεί για τη βελτίωση της συνεργασίας μεταξύ των αστυνομικών υπηρεσιών και των τελωνιακών αρχών και για την ενίσχυση των ελέγχων των εξωτερικών συνόρων έχουν ιδιαίτερη αξία.
<P>
Η Επιτροπή ήταν θερμός υποστηρικτής αυτής της πρωτοβουλίας, παρ’ όλο που αναγνωρίζει ότι απαιτείται μεγαλύτερη λεπτομερής νόμιμη και έμπρακτη εξέταση και γνώση της κατάστασης στα κράτη μέλη. Σε αυτό το πλαίσιο, και ενόψει της αδυναμίας που παρατηρήθηκε κατά την προσπάθεια προώθησης της ελληνικής πρωτοβουλίας, είναι σημαντικό να σημειωθεί ότι οι αρμοδιότητές της επεκτάθηκαν τον Ιανουάριο του 2002 για να συμπεριληφθεί το παράνομο εμπόριο ανθρωπίνων οργάνων και ιστών. Η Europol επί του παρόντος μελετά αυτό το φαινόμενο και συγκεντρώνει σχετικές πληροφορίες και δεδομένα που αφορούν τις νόμιμες και παράνομες πτυχές της εμπορίας ανθρωπίνων οργάνων. Η Europol μπορεί πράγματι να προσφέρει μεγαλύτερη προστιθέμενη αξία σε αυτόν τον κοινό αγώνα.
<P>
Όσον αφορά τη συγκέντρωση πληροφοριών, πρέπει επίσης να αναφερθώ στο γεγονός ότι το Συμβούλιο της Ευρώπης εξέτασε πρόσφατα το θέμα της εμπορίας ανθρωπίνων οργάνων και συνέταξε μια έκθεση τον Δεκέμβριο του 2003 η οποία περιελάμβανε πολύτιμα στοιχεία για την υπάρχουσα κατάσταση στην Ευρώπη όσον αφορά αυτό το φαινόμενο. Στο πλαίσιο του χρηματοδοτικού προγράμματος AGIS της Επιτροπής για την αστυνομική και δικαστική συνεργασία σε ποινικές υποθέσεις, είναι επίσης πιθανόν να υποστηριχθούν σχέδια σε αυτόν τον ιδιαίτερα ευαίσθητο τομέα εγκληματικότητας, ο οποίος δεν έχει ακόμη διερευνηθεί πλήρως.
<P>
Η Επιτροπή είναι πλήρως ενήμερη για τις συνέπειες που έχει η έλλειψη οργάνων και, γι’ αυτόν τον λόγο, έχει υποδείξει ως δράση προτεραιότητας στον προγραμματισμό του έργου της το 2004 για την εφαρμογή του προγράμματος σχετικά με την κοινοτική δράση στον τομέα της δημόσιας υγείας 2003-2008, την ανάπτυξη μιας στρατηγικής για την Ευρωπαϊκή Ένωση ώστε να αυξήσει την ενημέρωση και τη διαθεσιμότητα των οργάνων που χρησιμοποιούνται για μεταμόσχευση. Πράγματι, η Επιτροπή έχει ήδη διεξαγάγει έρευνα για τις υπάρχουσες πρακτικές και νομικές απαιτήσεις που σχετίζονται με τη μεταμόσχευση οργάνων στα κράτη μέλη και στις προσχωρούσες χώρες και βρίσκεται στη διαδικασία ανάλυσης των αποτελεσμάτων. Αυτή η ανάλυση θα ανακοινωθεί στο Ευρωπαϊκό Κοινοβούλιο, καθώς επίσης και στα κράτη μέλη, αμέσως μόλις ολοκληρωθεί.
<SPEAKER ID="218" LANGUAGE="PT" NAME="Coelho (PPE-DE )." AFFILIATION="">
<P>
Πρόσφατα ήρθαν στο φως πληροφορίες για τις συνεχείς πρακτικές αυτού του τύπου εγκληματικής δραστηριότητας στη Μοζαμβίκη, που δημιουργούν, φυσικά, μεγαλύτερη ανησυχία. Πέρα από την ανθρώπινη διάσταση αυτών των γεγονότων, εμείς οι Πορτογάλοι έχουμε γλωσσικούς και πολιτιστικούς δεσμούς με την εν λόγω χώρα. Χαιρετίζω, ως εκ τούτου, τόσο αυτή τη συζήτηση όσο και εκείνη που πραγματοποιήθηκε εχθές στο Κοινοβούλιο της Πορτογαλίας, σχετικά με την πρωτοβουλία της κ. Morais, μέλους του πορτογαλικού Κοινοβουλίου. Χάρηκα επίσης όταν είδα ότι ο πρωθυπουργός της Πορτογαλίας, κ. Durão Barroso, έθεσε το ζήτημα στον Πρόεδρο της Μοζαμβίκης κατά την τρέχουσα επίσκεψή του στη Μοζαμβίκη.
<P>
Στις 23 Οκτωβρίου 2003, συζητήσαμε στο Σώμα αυτό μια πρόταση απόφασης πλαισίου για την προώθηση της καταπολέμησης του εμπορίου ανθρωπίνων οργάνων και ιστών, στην οποία αναφέρθηκαν τόσο ο Προεδρεύων του Συμβουλίου όσο και ο κ. Vitorino. Εξέφρασα τότε την ανησυχία μας για την εμφάνιση αυτού του φαινομένου και ανέφερα τον ανησυχητικό αριθμό των απαγωγών στη Βραζιλία και τη Γουατεμάλα, καθώς και τις εξίσου ανησυχητικές ειδήσεις από τις υπό ένταξη χώρες όπως είναι η Ουγγαρία και η Τσεχική Δημοκρατία. Απηύθυνα έκκληση για μια ολοκληρωμένη κοινοτική προσέγγιση και για τον προσδιορισμό των αδικημάτων στο εμπόριο ανθρωπίνων οργάνων και ιστών, καθώς και για την εναρμόνιση των αντίστοιχων ποινών τους.
<P>
Τρίτον και τελευταίο, δεν πρέπει να φοβόμαστε να βοηθήσουμε. Έχουμε υποχρέωση να βοηθήσουμε, τόσο εις το όνομα των ανθρωπιστικών σκοπών που υποστηρίζουμε, όσο και για το συμφέρον –που πρέπει να είναι κοινό συμφέρον– του να τεθεί τέλος σε αυτό το ανόσιο εμπόριο και στην εξάρθρωση των υφιστάμενων διεθνών δικτύων. Λέμε, συνεπώς, καθαρά στην Επιτροπή και στο Συμβούλιο ότι έχουμε καθήκον να βοηθήσουμε. Επισημαίνουμε τη δήλωση επί του θέματος που έκανε ο Επίτροπος Nielson τότε, σύμφωνα με την οποία οι αρχές της Μοζαμβίκης δεν είχαν ζητήσει τη βοήθειά μας. Θα θέλαμε, ως εκ τούτου, να πούμε στις κυβερνήσεις, στις δικαστικές αρχές και στις αστυνομικές δυνάμεις των εν λόγω χωρών ότι δεν έχουν τίποτα να φοβηθούν από τη διεθνή βοήθεια για την καταπολέμηση αυτών των εγκλημάτων. Κατ’ αυτόν τον τρόπο δεν εξασθενίζουμε, αλλά ενισχύουμε τα μέσα και τους πόρους για την καταπολέμηση αυτού του κακού. 
<SPEAKER ID="219" LANGUAGE="PT" NAME="Lage (PSE )." AFFILIATION="">
<P>
Θα ήθελα να μιλήσω για τη Μοζαμβίκη. Στη Μοζαμβίκη, μυστήριο καλύπτει την επαρχία Nampula. Εκεί διεξάγεται εμπόριο παιδιών· πενήντα παιδιά έχουν εξαφανιστεί, πιθανώς έχουν απαχθεί και θυσιαστεί, είτε αυτό είναι για τους σκοπούς της αφαίρεσης οργάνων για μαγεία, μαγικά ή σατανικά τελετουργικά, της σεξουαλικής εκμετάλλευσης ή της αφαίρεσης οργάνων προκειμένου να πωληθούν σε κάποιο διεθνές δίκτυο. Μυστήριο καλύπτει την ύπαρξη στη Μοζαμβίκη ενός διεθνούς δικτύου εμπορίου παιδιών για την αφαίρεση οργάνων.
<P>
Η εκκλησία της Μοζαμβίκης δηλώνει ότι οι υποψίες είναι βάσιμες και ότι υπάρχει φόβος το δίκτυο να λειτουργεί πράγματι. Οι αρχές της Μοζαμβίκης έχουν κάνει αντιφατικές δηλώσεις για το θέμα, που κυμαίνονται από δηλώσεις, που στοχεύουν στο να διασκεδάσουν τους φόβους των ανθρώπων, ότι δεν υπάρχει κανένα αποδεικτικό στοιχείο ότι διεξάγεται τέτοιο εμπόριο στη χώρα, μέχρι υπαινιγμούς ότι υπάρχουν πράγματι σημάδια ότι το δίκτυο υπάρχει. Θα ήθελα επομένως να σας ζητήσω, κύριε Επίτροπε, κύριε Πρόεδρε, να ζητήσετε από τις αρχές της Μοζαμβίκης να διευκρινίσουν αυτό το θέμα. Πρέπει να διευκρινιστεί, και ο λαός της Nampula, και τα παιδιά της Nampula, και η Μοζαμβίκη στο σύνολό της, χρειάζεται βοήθεια, έτσι ώστε να μπορέσει να ζήσει ειρηνικά. 
<SPEAKER ID="220" LANGUAGE="" NAME="" AFFILIATION="Αντιπροέδρου">
<SPEAKER ID="221" LANGUAGE="IT" NAME="Calò (ELDR )." AFFILIATION="">
<P>
   – Κυρία Πρόεδρε, οι ανατριχιαστικές μαρτυρίες που καταφθάνουν από τη Μοζαμβίκη και ιδίως από την περιοχή της Nampula, όπου πίσω από τις ανεξήγητες εξαφανίσεις παιδιών μπορεί να κρύβεται ένα απεχθές εμπόριο οργάνων, ίσως φανούν απίστευτες γιατί σοκάρουν την ευαισθησία κάθε ανθρώπου. Δυστυχώς όμως και το Ολοκαύτωμα φαινόταν απίστευτο, ωστόσο συνέβη υπό την πλήρη αδιαφορία όσων είχαν τα μέσα να πληροφορηθούν ή να παρέμβουν και δεν το έπραξαν.
<SPEAKER ID="222" LANGUAGE="PT" NAME="Ribeiro e Castro (UEN )." AFFILIATION="">
<P>
Προσφάτως η προσοχή επικεντρώθηκε σε ορισμένες περιοχές της Μοζαμβίκης, στην Ανατολική Αφρική. Τα γεγονότα της υπόθεσης αυτής μένει να διευκρινιστούν· ωστόσο, πρέπει, για τον ίδιο λόγο, να συνεχίσουμε τη δράση μας μέχρι να υπάρξει πλήρη διαφάνεια και μέχρι οι άνθρωποι να μπορέσουν να καθησυχάσουν. Πρέπει να αντιδράσουμε με τον ίδιο τρόπο στο θάρρος και την επιμονή των θρησκευτικών φορέων και των ακτιβιστών για τα ανθρώπινα δικαιώματα όσον αφορά τη γνωστοποίηση δεκάδων ανεξήγητων εξαφανίσεων παιδιών και νέων, ορισμένοι εκ των οποίων βρέθηκαν στο μεταξύ νεκροί με τα σώματά τους ακρωτηριασμένα. Δεν πρέπει να επιτρέψουμε στον εαυτό μας να αντιτεθεί στη δράση λόγω κάποιων άστοχων ανησυχιών, ή εξαιτίας της έλλειψης πλήρους διαφάνειας. Είναι πιθανό στη Nampula να έχουν συμβεί όχι μόνο ένα, αλλά πολλά τραγικά συμβάντα, που αφορούν πιθανώς το εμπόριο ανθρώπων και παιδιών, ή το εμπόριο οργάνων για μαγεία ή άλλες μη ιατρικές χρήσεις και το εμπόριο ανθρωπίνων οργάνων για τη στήριξη των διεθνών δικτύων. Δεν γνωρίζουμε· ωστόσο, δεν επιτρέπεται να καταβάλουμε λιγότερες προσπάθειες, απλώς επειδή δεν έχουμε στη διάθεσή μας πλήρη στοιχεία. Πρέπει να εργαζόμαστε αδιάκοπα για την καταπολέμηση μιας πρακτικής που αποτελεί, σε κάθε της μορφή, ένα απεχθές έγκλημα.
<SPEAKER ID="223" LANGUAGE="EN" NAME="Evans, Robert J.E. (PSE )." AFFILIATION="">
<P>
   – Κυρία Πρόεδρε, ακούγοντας αυτή τη συζήτηση, ιδιαίτερα τον υπουργό Roche, αισθάνομαι σαν να ζω μια σουρεαλιστική εμπειρία. Μπερδεύομαι όλο και περισσότερο όσο η συζήτηση προχωρεί. Κύριε Roche, ολοκληρώσατε τις παρατηρήσεις σας λέγοντας ότι αυτή η διαδικασία βρισκόταν στην αρχή της. Αυτό μάλλον θέτει το ερώτημα: ποιος είναι ο συντονισμός μεταξύ των Προεδριών της Ευρωπαϊκής Ένωσης; Αναφερθήκατε στο έγγραφο πλαίσιο που συντάχθηκε τον Φεβρουάριο του 2003 από την ελληνική κυβέρνηση, επειδή ήταν μια ελληνική πρωτοβουλία. Ήμουν ο εισηγητής του Κοινοβουλίου γι’ αυτό το έγγραφο πλαίσιο, και η ελληνική Προεδρία ήταν πολύ ανυπόμονη να το ολοκληρώσει κατά τη διάρκεια της Προεδρίας της στο πρώτο εξάμηνο του περασμένου έτους.
<P>
Η διαδικασία δεν βρίσκεται σε καμία περίπτωση στην αρχή της· μάλιστα, αυτήν την εποχή πέρυσι, ελπίζαμε ότι βρισκόταν κοντά στο τέλος της. Ορισμένες κυβερνήσεις –ίσως η ιταλική, η ιρλανδική, και βεβαίως μερικές σκανδιναβικές– έβαζαν εμπόδια και την σταματούσαν. Η έκθεση μου εγκρίθηκε με 420 ψήφους υπέρ και καμία κατά από το Ευρωπαϊκό Κοινοβούλιο. Γνωρίζετε αυτήν την έκθεση σχετικά με την εμπορία ανθρωπίνων οργάνων; Την έχετε διαβάσει; Ο κ. Coelho αναφέρθηκε σε αυτήν προηγουμένως. Φυσικά, η έκθεσή μου απαντά σε μερικά από τα προβλήματα που θίξατε. Θα μπορούσα να σας πω πολλά γι’ αυτήν την κατάσταση – πάνω από 1000 πολίτες της Ευρωπαϊκής Ένωσης ετησίως εικάζεται ότι πηγαίνουν σε φτωχότερες χώρες του κόσμου για να αναζητήσουν ανθρώπινα όργανα, είτε αυτή είναι η Ινδία, το Πακιστάν, η Αλβανία, είτε κάποιες άλλες χώρες που έχουν αναφερθεί.
<SPEAKER ID="224" LANGUAGE="EN" NAME="Roche," AFFILIATION="Συμβούλιο">
<P>
Η συζήτηση προκαλεί πράγματι κατάπληξη. Ο Επίτροπος Vitorino δικαιολογημένα εξέφρασε μια ανησυχία σχετικά με αυτό το συγκεκριμένο εμπόριο η οποία θα εκφραζόταν σε οποιαδήποτε πολιτισμένη κοινωνία. Σκιαγράφησε με κάθε λεπτομέρεια τις προσπάθειες που έχουν γίνει. Εντυπωσιάστηκα πολύ από τον κ. Coelho, ο οποίος υπέδειξε την ανάγκη να δράσει συνεκτικά η Ένωση για να ακολουθήσει μια πολιτική. Ο κ. Lage και ο κ. Calò διατύπωσαν παρόμοιες απόψεις. Συμφωνώ με την άποψη που εξέφρασε ο κ. Ribeiro e Castro, όταν πρότεινε ότι δεν θα πρέπει να επιτρέψουμε να διστάσουμε να αναλάβουμε δράση λόγω άτοπων ανησυχιών. Σε τελική ανάλυση, η πραγματικότητα είναι ότι η Ένωση δεν έχει σημειώσει πρόοδο σε αυτό το θέμα. Παρουσιάστηκε και προτάθηκε στην Ένωση από την ελληνική Προεδρία. Υπάρχουν λόγοι που δεν σημείωσε περαιτέρω πρόοδο. Δεν είμαι αρκετά σίγουρος ότι ορισμένα κράτη μέλη θέτουν προσκόμματα. Εάν το έκαναν, είμαι σίγουρος ότι ίσως θα έπραξαν κατ’ αυτόν τον τρόπο επειδή αισθάνθηκαν ότι υπήρχαν σωστοί και σαφείς λόγοι για να το κάνουν.
<SPEAKER ID="225" LANGUAGE="PT" NAME="Vitorino," AFFILIATION="Επιτροπή">
<P>
Τρίτον, υπάρχει κάποιος βαθμός πολυπλοκότητας όσον αφορά την εφαρμογή των ποινικών μέτρων, δεδομένου ότι, όπως γνωρίζουμε, οι αποδέκτες των μεταμοσχεύσεων παράνομα αποκτηθέντων οργάνων είναι τις περισσότερες φορές Ευρωπαίοι, αν και οι μεταμοσχεύσεις αυτές διεξάγονται σε τρίτες χώρες, γεγονός που θέτει το ζήτημα της ποινικής τιμωρίας βάσει της αρχής της εθνικής επικράτειας στην οποία διαπράχθηκε το αδίκημα. Κατά συνέπεια, τα ζητήματα αυτά ετέθησαν κατά την παρουσίαση και την πρώτη συζήτηση της ελληνικής πρωτοβουλίας για μια απόφαση πλαίσιο που θα εφαρμόζεται στο παράνομο εμπόριο οργάνων, ενώ διεξήχθη μια μελέτη στο πλαίσιο του προγράμματος Falcone, προκειμένου να προσδιοριστεί ποια ακριβώς ήταν τα θεμελιώδη ζητήματα που απαιτούσαν νομική αντιμετώπιση σε ευρωπαϊκό επίπεδο.
<SPEAKER ID="226" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 17.49 και συνεχίζεται στις 18.00)">
<P>
Η συζήτηση έληξε.(1)
<SPEAKER ID="227" LANGUAGE="" NAME="" AFFILIATION="Κοινή θέση του Συμβουλίου και της Επιτροπής – Τροποποίηση της Ημερήσιας Διάταξης:"/>
<SPEAKER ID="228" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A5-0060/2004) της κ. Miguélez Ramos, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου όσον αφορά τη σύναψη του πρωτοκόλλου που τροποποιεί το τέταρτο πρωτόκολλο για τον καθορισμό των όρων που αφορούν την αλιεία οι οποίοι προβλέπονται στην αλιευτική συμφωνία μεταξύ της Ευρωπαϊκής Οικονομικής Κοινότητας, αφενός, και της κυβέρνησης της Δανίας και της τοπικής κυβέρνησης της Γροιλανδίας, αφετέρου. 
<SPEAKER ID="229" LANGUAGE="ES" NAME="Miguélez Ramos (PSE )," AFFILIATION="εισηγήτρια">
<P>
Πολλά έχουν ειπωθεί γι’ αυτή την αλιευτική συμφωνία με τη Γροιλανδία, κάθε είδους πράγματα έχουν ειπωθεί και σχεδόν όλα είναι αλήθεια. Για παράδειγμα, το Ελεγκτικό Συνέδριο επεσήμανε ότι η αλιευτική συμφωνία με τη Γροιλανδία δεν σεβάστηκε ορισμένους βασικούς δημοσιονομικούς κανόνες, τις αλιευτικές δυνατότητες για παράδειγμα. Από τα 42,8 εκατομμύρια ευρώ που κοστίζει αυτή η συμφωνία, μόνο τα 28 δαπανήθηκαν σε αλιευτικές δυνατότητες, και επιπλέον αυτό συμπεριλάμβανε και τα χάρτινα ψάρια, που αποκαλούνται έτσι διότι ήταν ψάρια τα οποία, μολονότι πληρώνονταν, δεν υπήρχαν στα ύδατα της Γροιλανδίας διότι είχαν εξαφανιστεί πολύ καιρό πριν.
<SPEAKER ID="230" LANGUAGE="EN" NAME="Vitorino," AFFILIATION="Επιτροπή">
<P>
Παρατήρησα με ικανοποίηση ότι η κ. βουλευτής υποστηρίζει αυτήν την πρόταση. Το πρωτόκολλο της Γροιλανδίας είχε υποστεί σοβαρή κριτική στο παρελθόν. Πιστεύω ότι η αναθεωρημένη εκδοχή του πρωτοκόλλου αποτελεί σημαντικό βήμα προς τη σωστή κατεύθυνση. Βάσει της εντολής που δόθηκε από το Συμβούλιο στις 24 Φεβρουαρίου 2003, της έκθεσης αξιολόγησης που συντάχθηκε από τις υπηρεσίες της Επιτροπής και της έκθεσης του Ευρωπαϊκού Κοινοβουλίου που εγκρίθηκε στις 2 Σεπτεμβρίου 2003, η Επιτροπή υπέγραψε το τροποποιημένο τέταρτο πρωτόκολλο στις 18 Ιουνίου 2003 στην Αθήνα. Θα ήθελα να τονίσω τα σημαντικότερα νέα στοιχεία.
<P>
Όσον αφορά το πρόβλημα της μικρής χρησιμοποίησης των αλιευτικών δυνατοτήτων και τη σπατάλη των κοινοτικών κεφαλαίων, η σταθερή ρήτρα μεταβίβασης δίνει στην Επιτροπή τη δυνατότητα να ανακατανείμει τις αλιευτικές δυνατότητες που δεν χρησιμοποιούνται πλήρως σε άλλα κράτη μέλη για τα οποία δεν προβλέπονταν παλαιότερα ποσοστώσεις. Αυτό βρίσκεται σε πλήρη συμφωνία με την αρχή της σχετικής σταθερότητας και το άρθρο 20, παράγραφος 5, του βασικού κανονισμού. Είναι ένα σημαντικό νέο στοιχείο που όχι μόνο δίνει στην Επιτροπή τα μέσα να διασφαλίσει την υγιή οικονομική διαχείριση των κοινοτικών κεφαλαίων και τη βέλτιστη χρησιμοποίηση των χρημάτων των φορολογουμένων, αλλά επίσης ευθυγραμμίζει τη συμφωνία της Γροιλανδίας με άλλες συμφωνίες τρίτων χωρών που προβλέπουν οικονομική αποζημίωση. 
<SPEAKER ID="231" LANGUAGE="DE" NAME="Langenhagen (PPE-DE )." AFFILIATION="">
<P>
Πρώτον, είναι γενικότερα μια από τις πιο σημαντικές αλιευτικές συμφωνίες αναφορικά με την ποσότητα των αλιευμάτων και τη χρηματική αποζημίωση. Δεύτερον, αποτελεί εξαίρετο παράδειγμα αειφορίας και ισορροπίας στα ύδατα του Βορείου Ατλαντικού. Αναμφίβολα έχουν γίνει βελτιώσεις. Τρίτον, είναι επίσης μια έκφραση της ιδιαίτερης σχέσης μεταξύ του πρώην μέλους της ΕΚ, της Γροιλανδίας, και της Ένωσης. Ασφαλώς δεν σας λέω κάτι καινούργιο δηλώνοντας ότι η ευρωπαϊκή αλιευτική πολιτική είναι μια αυθεντική κοινοτική πολιτική με όλα όσα αυτό συνεπάγεται. Υπάρχουν κοινοτικές νομικές βάσεις και αρχές που είναι δεσμευτικές. Σε αυτές συγκαταλέγεται, κυρία Miguélez Ramos, και η αρχή της σχετικής σταθερότητας που μόλις πρόσφατα επιβεβαιώθηκε στο πλαίσιο της μεγάλης μεταρρύθμισης της κοινής αλιευτικής πολιτικής. Θεωρώ εξαιρετικά αμφισβητήσιμο και καθόλου επιβοηθητικό να επιδιώκεται μια τροποποίηση από την πίσω πόρτα –έτσι το βλέπω– και να γίνονται παραχωρήσεις σε τοπικά συμφέροντα, πράγμα που φαίνεται να είναι η έκδηλη πρόθεση πολλών εδώ στο Σώμα σε σχέση με το ζήτημα της Γροιλανδίας.
<SPEAKER ID="232" LANGUAGE="" NAME="Lage (PSE )." AFFILIATION="(">
<P>
Κατά συνέπεια, χαιρετίζω αυτή την τροποποίηση και την έκθεση της κ. Miguélez Ramos, η οποία είναι κατάλληλη και σωστά διαρθρωμένη. Όσα ανέφερε στην παρέμβασή της επίσης επικροτήθηκαν, καθώς μας δίνουν τη δυνατότητα να εστιάσουμε στο κεντρικό πολιτικό ζήτημα που τίθεται εδώ. Χαιρετίζω επίσης την παρέμβαση του Επιτρόπου, κ. Vitorino. Η γνώση του για την αλιεία δεν με εκπλήσσει, δεδομένου ότι τα πολλά ταλέντα του τού επιτρέπουν να μιλά για την αλιεία με αξιοθαύμαστο εύρος γνώσης. Κι εγώ που νόμιζα ότι όσα γνώριζε για τα ψάρια περιορίζονταν στο περιεχόμενο του πιάτο του· Για να μιλήσω σοβαρά, όμως, ελπίζω ο Επίτροπος Vitorino να μπορέσει να μας διδάξει φυσική των σωματιδίων και μοριακή βιολογία · διαθέτει το ταλέντο και την ευφυΐα να το κάνει.
<P>
Για να επανέλθω στο πολιτικό ζήτημα που έθεσε η κ. Miguélez Ramos, η διαγραφή των Ισπανών και των Πορτογάλων από τις αλιευτικές ζώνες της Γροιλανδίας είναι τόσο άδικη όσο και αντι-ιστορική – τώρα που “το ιστορικό πεπρωμένο” είναι ξεπερασμένο, παρακαλώ επιτρέψτε να χρησιμοποιήσω τον όρο “αντι-ιστορικός”. Αν οι Ισπανοί και οι Πορτογάλοι ήταν οι πρώτοι που ανακάλυψαν τις αλιευτικές διαδρομές σε όλη την υδρόγειο, τότε πρέπει να ανακάλυψαν και την αλιεία στη Γροιλανδία, από όπου έχουν τώρα αποκλειστεί. Τώρα έχουμε την ευκαιρία να διορθώσουμε αυτή την αδικία και η ευκαιρία περιλαμβάνει τη δυνατότητα μεταβίβασης στην Ισπανία και την Πορτογαλία των ποσοστώσεων που δεν χρησιμοποιήθηκαν από τα κράτη μέλη στα οποία ανήκουν. Αυτό δεν πρέπει να σημαίνει ότι οι δύο αυτές χώρες πρέπει να υπάγονται στην αρχή της χώρας στην οποία ανήκουν οι ποσοστώσεις. Δεν πρόκειται για κάποιο σύγχρονο φεουδαρχικό νόμο που επινοήθηκε μαζί με τις ποσοστώσεις που χορηγούνται σε μια χώρα, τις οποίες μεταβιβάζει αργότερα ή όχι στο κράτος μέλος που, στο πλαίσιο εφαρμογής της κοινοτικής πολιτικής, επιθυμεί να τις χρησιμοποιήσει.
<P>
Υποστηρίζω συνεπώς ολόψυχα τη θέση της κ. Miguélez Ramos ότι η Ευρωπαϊκή Ένωση και η Επιτροπή μπορούν να χορηγούν μη χρησιμοποιημένες ποσοστώσεις σε χώρες που επιθυμούν να τις χρησιμοποιήσουν, όπως η Πορτογαλία και η Ισπανία. 
<SPEAKER ID="233" LANGUAGE="EN" NAME="McKenna (Verts/ALE )." AFFILIATION="">
<SPEAKER ID="234" LANGUAGE="ES" NAME="Varela Suanzes-Carpegna (PPE-DE )." AFFILIATION="">
<P>
Η έκθεση Miguélez Ramos, με τη μορφή που παρουσιάζεται στην Ολομέλεια σήμερα, είναι χειρότερη από την πρόταση της Επιτροπής. Αυτός είναι ο λόγος που την καταψηφίσαμε στην επιτροπή, όπως έκανε και η ίδια η εισηγήτρια.
<P>
Ειλικρινά πιστεύω ότι η πρόταση της Επιτροπής ήταν καλή και επαρκής, και πιστεύω ότι θα έπρεπε να είχε γίνει δεκτή από την πλειοψηφία στην Επιτροπή Αλιείας, περίπτωση κατά την οποία δεν θα ήταν απαραίτητο να κατατεθούν τροπολογίες στο άρθρο 3, εφόσον, για πρώτη φορά, η Επιτροπή ανταποκρινόταν σε ένα πολύ μεγάλο αγώνα της Ομάδας ΕΛΚ-ΕΔ σε αυτό το Ευρωπαϊκό Κοινοβούλιο και της ισπανικής κυβέρνησης προκειμένου να εφαρμοστούν στην αλιευτική συμφωνία με τη Γροιλανδία τα ίδια κριτήρια με τις “νότιες συμφωνίες” και να μην υπάρχουν πληρωμένες αλλά αχρησιμοποίητες αλιευτικές δυνατότητες, επιτρέποντας έτσι άμεσα στην Επιτροπή να διαθέσει εκ νέου αυτές τις αλιευτικές δυνατότητες που δεν έχουν χρησιμοποιηθεί σε άλλα κράτη μέλη που το ζητούν.
<P>
Κύριε Vitorino, σας ζητώ να διαβιβάσετε στον Επίτροπο Fischler ότι πρέπει να προωθήσει την πρότασή του, διότι είναι λογική, δίκαιη, ισότιμη και σύμφωνη με τις αρχές της καλής διακυβέρνησης, που απαίτησε τόσο επίμονα το Ελεγκτικό Συνέδριο, ευνοώντας τα αμοιβαία συμφέροντα της Γροιλανδίας και της Ευρωπαϊκής Ένωσης, και, πάνω απ’ όλα, είναι μια ευρωπαϊκή πρόταση, καθόσον προστατεύει το κοινό ευρωπαϊκό συμφέρον, σε αντίθεση με την τρέχουσα έκθεση Miguélez Ramos, η οποία είναι αντικοινοτική, καθόσον εμποδίζει την Επιτροπή να υπερασπίζεται άμεσα το κοινό συμφέρον όλων των κρατών μελών ανακατανέμοντας τις αχρησιμοποίητες ποσοστώσεις και την υποχρεώνει να ενδώσει στη βούληση ορισμένων κρατών που δεν χρησιμοποιούν αυτές τις ποσοστώσεις για να διαπραγματευθούν διμερώς.
<P>
Επομένως, πιστεύουμε ότι η έκθεση αποτελεί ένα βήμα προς τα πίσω και θα την καταψηφίσουμε ξανά αν δεν υιοθετηθεί η νέα τροπολογία 5, εφόσον είναι καλύτερη από την τροπολογία 2 η οποία υπάρχει στην τρέχουσα έκθεση Miguélez Ramos. 
<SPEAKER ID="235" LANGUAGE="EN" NAME="Stihler (PSE )." AFFILIATION="">
<P>
   – Κυρία Πρόεδρε, αν και υποστηρίζω τις τέσσερις πρώτες τροπολογίες, απορρίπτω την τροπολογία αριθ. 5. Νομίζω ότι αυτή η τροπολογία αρχικά απορρίφθηκε στην επιτροπή, αλλά έχει υποβληθεί εκ νέου. Ο λόγος που απορρίπτω την τροπολογία είναι πολύ απλά ότι υπονομεύει την αρχή της σχετικής σταθερότητας. Αυτή η αρχή βρίσκεται στο επίκεντρο της σκωτικής και βρετανικής θέσης σχετικά με την αλιευτική πολιτική και, πιστεύω, στο επίκεντρο της θέσης των βορείων κρατών. Δεν μπορώ να υποστηρίξω οποιοδήποτε μέτρο που απειλεί αυτήν την αρχή, ή την θέτει σε κίνδυνο. Η έννοια της σχετικής σταθερότητας είναι ζωτικής σημασίας για τον σκωτικό στόλο, καθώς εγγυάται τα ιστορικά δικαιώματα, και η τροπολογία αριθ. 5 την θέτει σε κίνδυνο.
<P>
Η τροπολογία αριθ. 5 μεταφέρει επίσης στην Επιτροπή αρμοδιότητες σχετικά με τις ανταλλαγές ποσοστώσεων, γεγονός, πιστεύω, που είναι ενάντια στον βασικό κανονισμό της ΚΑΠ. Η αρμοδιότητα πρέπει να παραμένει στο κράτος μέλος, επιτρέποντας νέους εισερχόμενους στην υπάρχουσα αλιεία, οδηγώντας σε πιέσεις για ανακατανομή των εγγυημένων σήμερα μεριδίων ποσοστώσεων. Επίσης, η τροπολογία αγνοεί τις βασικές διαφορές ανάμεσα στις νότιες αλιευτικές συμφωνίες, όπου οι άδειες αλιείας βρίσκονται σε κίνδυνο, και στις βόρειες συμφωνίες όπου οι ποσοστώσεις βρίσκονται σε κίνδυνο.
<P>
Βρίσκω ενδιαφέρον το γεγονός ότι ορισμένα άτομα θέλουν η Επιτροπή να αποκτήσει περισσότερες αρμοδιότητες σχετικά με την αλιεία, αλλά, όταν πρόκειται για συγκεκριμένες προτάσεις, για τις οποίες αρμόδια είναι η Επιτροπή, θέλουν να τις απορρίψουν τελείως. Η τροπολογία αριθ. 5 είναι επικίνδυνη για τα συμφέροντα της βόρειας αλιείας, έρχεται σε αντίθεση με τον κανονισμό της ΚΑΠ και διακινδυνεύει τη μείωση του ποσού των ποσοστώσεων της Γροιλανδίας που μπορεί να χρησιμοποιηθεί σε ανταλλαγή για τις ποσοστώσεις της Νορβηγίας στις οποίες βασίζεται σε μεγάλο βαθμό η βιομηχανία του Ηνωμένου Βασιλείου. Λυπάμαι που διαφωνώ με την εισηγήτρια σε αυτήν την περίπτωση. 
<SPEAKER ID="236" LANGUAGE="EN" NAME="Hudghton (Verts/ALE )." AFFILIATION="">
<P>
   – Κυρία Πρόεδρε, παρατηρώ ότι ο Επίτροπος Fischler δεν μπορεί να βρίσκεται μαζί μας σήμερα. Ελπίζω ότι αυτό οφείλεται στο γεγονός ότι είναι υπερβολικά απασχολημένος προσπαθώντας να επανορθώσει τα προβλήματα που έχουν προκληθεί στη Σκωτία από το Συμβούλιο των Υπουργών Αλιείας τον Δεκέμβριο στις Βρυξέλλες.
<P>
Δεν βοηθάει καθόλου το γεγονός ότι τον Δεκέμβριο του 2002 η κυβέρνηση του Ηνωμένου Βασιλείου και η Εργατική και Φιλελεύθερη Κυβέρνηση της Σκωτίας υποστήριξαν τη μεταρρύθμιση της ΚΑΠ με την οποία δόθηκε ίση πρόσβαση στα ύδατα και τους πόρους. Εάν ήταν εδώ ο Επίτροπος Fischler, θα του ζητούσα να μου σχολιάσει πώς μπορεί να συνυπάρχει η σχετική σταθερότητα με την ίση πρόσβαση στα ύδατα και τους πόρους. Αυτά τα δύο δεν είναι συμβατά, και ελπίζω ότι θα μπορέσουμε να απαλλαγούμε από την ΚΑΠ πριν η σχετική σταθερότητα αναθεωρηθεί ή ακυρωθεί. 
<SPEAKER ID="237" LANGUAGE="EN" NAME="Stevenson (PPE-DE )." AFFILIATION="">
<P>
   – Κυρία Πρόεδρε, καλά θα κάνω να προσέχω τι λέω για την κ. Miguélez Ramos, σε περίπτωση που τώρα γίνει υπουργός Αλιείας στη Μαδρίτη· επομένως, θα είμαι ευγενικός μαζί της από εδώ και τώρα.
<P>
Προσφάτως, στην Επιτροπή Αλιείας φιλοξενήσαμε έναν εξέχοντα επιστήμονα, τον Δρα Chris Reid από το Sir Alistair Hardy Foundation του Πανεπιστημίου του Plymouth, ο οποίος μας εξήγησε ότι το φαινόμενο του θερμοκηπίου, το οποίο προκάλεσε μεγάλη άνοδο της θερμοκρασίας της Βορείου Θάλασσας τα τελευταία 20 χρόνια, έχει οδηγήσει το πλαγκτόν, από το οποίο τρέφεται ο γάδος, προς τα βόρεια. Επομένως, δεν προκαλεί έκπληξη το γεγονός ότι γινόμαστε μάρτυρες μιας κατάρρευσης των αποθεμάτων γάδου στη Βόρειο Θάλασσα, η οποία έχει οδηγήσει στην κρίση που αντιμετωπίζει τώρα ιδιαίτερα ο σκωτικός στόλος, και στο σχέδιο ανάκτησης του γάδου που έχει εφαρμόσει η Επιτροπή.
<P>
Παρ’ όλα αυτά, αν κοιτάξει κανείς τον πίνακα των προτεινόμενων αλιευτικών δυνατοτήτων σύμφωνα με το τροποποιημένο τέταρτο πρωτόκολλο για τη συμφωνία της Γροιλανδίας, θα διαπιστώσει μείωση στις αλιευτικές δυνατότητες· μια δραματική μείωση στον γάδο πρώτα-πρώτα, η οποία ίσως γεννά κάποιες αμφιβολίες για την επιστημονική εγκυρότητα των όσων εξέθεσε ο Δρ Chris Reid στην επιτροπή μας. Δείχνει τουλάχιστον ότι στα ύδατα της Γροιλανδίας δεν έχουμε την τεράστια αφθονία ψαριών που κάποτε υποδεικνυόταν.
<P>
Γι’ αυτόν τον λόγο, δυστυχώς, πρέπει να πω, συμφωνώντας και επαναλαμβάνοντας τις απόψεις που εξέφρασαν προηγουμένως οι συνάδελφοι μου, ότι συμφωνώ πως δεν μπορούμε να υποστηρίξουμε την τροπολογία αριθ. 5, διότι όχι μόνον υπονομεύει την αρχή της σχετικής σταθερότητας, όπως έχει εξηγήσει με ιδιαίτερη ευγλωττία η κ. Stihler και ο κ. Hudghton, αλλά και διότι θα μετέφερε αυτές τις πιθανές αλιευτικές δυνατότητες μακριά από τη Βόρειο Θάλασσα και θα τις έδινε σε αλιευτικούς στόλους εκτός της Βορείου Θάλασσας, πράγμα που δεν θα μπορούσε να γίνει δεκτό από τους αλιείς στο Ηνωμένο Βασίλειο. 
<SPEAKER ID="238" LANGUAGE="DE" NAME="Kindermann (PSE )." AFFILIATION="">
<P>
   – Κυρία Πρόεδρε, κυρίες και κύριοι, η καλή έκθεση της κ. Miguélez Ramos σχετικά με την τροποποίηση του πρωτοκόλλου για τις αλιευτικές συμφωνίες με τη Γροιλανδία δείχνει άλλη μια φορά ότι μπορεί να ασκηθεί δικαιολογημένη κριτική στο περιεχόμενο και την εφαρμογή τους. Η κριτική αυτή δεν ασκείται μόνο από τον εισηγητή της Επιτροπής Αλιείας, αλλά και από την Επιτροπή Προϋπολογισμών.
<P>
Ως εκ τούτου, σας ζητώ να υποστηρίξετε κατά την αυριανή ψηφοφορία την τροπολογία 2 και να καταψηφίσετε την τροπολογία 5. 
<SPEAKER ID="239" LANGUAGE="EN" NAME="Vitorino," AFFILIATION="Επιτροπή">
<P>
     Κυρία Πρόεδρε, θα ήθελα να αρχίσω καθιστώντας σαφές ότι όσα γνωρίζω για το θέμα τα έχω μάθει από τον συνάδελφό μου, κ. Fischler, ο οποίος δυστυχώς δεν μπορεί να βρίσκεται σήμερα εδώ. Ωστόσο, θα λάβω πλήρως υπόψη όσα ελέχθησαν και θα προσπαθήσω να αντιμετωπίσω όσο το δυνατόν περισσότερο τα επιχειρήματα που αναφέρθηκαν σε αυτήν τη συζήτηση.
<P>
Πρώτον, θα προσπαθήσω να διασαφηνίσω τη θέση της Επιτροπής σχετικά με τις τροπολογίες που έχουν κατατεθεί. Πρώτα απ’ όλα ως προς την τροπολογία αριθ. 1: η οικονομική αποζημίωση της συμφωνίας είναι μια μόνο αποζημίωση, η οποία αντιστοιχεί στην πρόσβαση στα ύδατα, καθώς επίσης και στην αποζημίωση για τις επιπτώσεις που προκλήθηκαν από τη δραστηριότητα των σκαφών της Ευρωπαϊκής Ένωσης σε ύδατα τρίτων χωρών. Το γεγονός ότι η τρίτη χώρα στο πλαίσιο του διαλόγου στον τομέα της αλιείας δέχεται να δεσμεύσει μέρος της οικονομικής αποζημίωσης σε δραστηριότητες υποστήριξης μιας μεταρρύθμισης της δικής της αλιευτικής πολιτικής, δεν αποτελεί επιχείρημα για μια διαφοροποίηση σε δύο διαφορετικά χρηματοδοτικά κονδύλια. Η προσέγγιση της διαφοροποίησης της οικονομικής αποζημίωσης θα είχε ως αποτέλεσμα την άρνηση της τρίτης χώρας να δεσμευτεί στη μεταρρύθμιση της δικής της αλιευτικής πολιτικής. Επομένως, η Επιτροπή δεν μπορεί να δεχτεί την τροπολογία αριθ. 1.
<P>
Όσον αφορά την τροπολογία αριθ. 2, η οποία, έως ένα συγκεκριμένο βαθμό –εάν έχω καταλάβει σωστά– συνδέεται με την τροπολογία αριθ. 5, εφόσον η Επιτροπή είναι υπεύθυνη για την υγιή οικονομική διαχείριση των κοινοτικών κεφαλαίων, δεν μπορεί να γίνει αποδεκτή. Πράγματι, η αρμόδια για τον προϋπολογισμό αρχή πρέπει να δώσει στην Επιτροπή τα μέσα και τη νομική βάση να διασφαλίσει την υγιή οικονομική διαχείριση αυτής της συμφωνίας. Παρά ορισμένες μεταβιβάσεις που έγιναν το 2003 από τα κράτη μέλη που διαθέτουν ποσοστώσεις, η πείρα δείχνει ότι αυτές δεν είναι αρκετές για να διασφαλίσουν τη βέλτιστη χρησιμοποίηση των αλιευτικών δυνατοτήτων, και επομένως τη χρηστή οικονομική διαχείριση. Όσον αφορά το επιχείρημα που προβλήθηκε, πώς μπορούμε να εγγυηθούμε ότι υποστηρίζεται η αρχή της σχετικής σταθερότητας και το άρθρο 20, παράγραφος 5, του βασικού κανονισμού; Θα ήθελα να υπογραμμίσω ότι η προσωρινή μεταφορά αλιευτικών δυνατοτήτων από ένα κράτος μέλος σε άλλο εκ μέρους της Επιτροπής δεν έρχεται σε αντίθεση με την αρχή της σχετικής σταθερότητας, επειδή, σύμφωνα με το άρθρο 20, παράγραφος 1, του κανονισμού του Συμβουλίου (ΕΚ) αριθ. 2371/2002 σχετικά με την κατανομή των αλιευτικών δυνατοτήτων μεταξύ των κρατών μελών, μια τέτοια μεταβίβαση δεν θα επηρεάσει την κατανομή των αλιευτικών δυνατοτήτων μεταξύ των κρατών μελών στα ύδατα της Γροιλανδίας στο μέλλον.
<P>
Θέλω να πω ότι το 2003 η εμπορική αξία των αλιευμάτων, συμπεριλαμβανομένων των πραγματικών αλιευμάτων των μεταβιβάσεων που έγιναν στη Νορβηγία, την Ισλανδία και τα Νησιά Φερόες, ανέρχονται σε 50 εκατομμύρια ευρώ. Αν συγκριθεί αυτό το ποσό με την τρέχουσα οικονομική αποζημίωση της τάξης των 42,82 εκατομμυρίων ευρώ, η κατάσταση δεν είναι ικανοποιητική. Σε μια συμφωνία με οικονομική αποζημίωση, είναι απαράδεκτο το γεγονός ότι η Επιτροπή δεν έχει τα μέσα να διασφαλίσει ότι δεν σπαταλούνται τα κοινοτικά κεφάλαια. Τούτου λεχθέντος, η Επιτροπή χαιρετίζει την τελευταία τροπολογία – την τροπολογία αριθ. 5. Είμαστε υπεύθυνοι για τη διασφάλιση της χρηστής οικονομικής διαχείρισης των κοινοτικών κεφαλαίων. Η τροπολογία αριθ. 5 δείχνει την προθυμία της αρμόδιας για τον προϋπολογισμό αρχής να προσφέρει στην Επιτροπή τη νομική βάση για να διασφαλίσει μια σταθερή διαχείριση χωρίς να βλάπτει τη σχετική σταθερότητα, όπως ανέφερα προηγουμένως.
<P>
Όσον αφορά την τροπολογία αριθ. 3, συμφωνούμε με το πνεύμα, αλλά πιστεύουμε ότι η Επιτροπή ήδη συμμορφώνεται με τη μεταβίβαση τέτοιου είδους πληροφοριών σύμφωνα τόσο με τις ισχύουσες διοργανικές ρυθμίσεις, όσο και, ιδίως, με τη συμφωνία πλαίσιο μεταξύ της Επιτροπής και του Ευρωπαϊκού Κοινοβουλίου. Επομένως, η τροπολογία αριθ. 3 δεν είναι απαραίτητη.
<P>
Τέλος, δεν μπορούμε να δεχτούμε την τροπολογία αριθ. 4. Σχετικά, σας υπενθυμίζω την πάγια αρχή που αφορά τη φύση ενός πρωτοκόλλου στην αλιευτική συμφωνία. Εφόσον αποτελεί παράρτημα στη συμφωνία πλαίσιο, η περιοδική του ανανέωση δεν απαιτεί νέα εντολή. 
<SPEAKER ID="240" LANGUAGE="" NAME="Πρόεδρος." AFFILIATION="ΓΡΑΠΤΗ ΔΗΛΩΣΗ (ΑΡΘΡΟ 120)">
<P>
Η ψηφοφορία θα διεξαχθεί αύριο, στις 12.00.
<SPEAKER ID="241" LANGUAGE="" NAME="Figueiredo (GUE/NGL )," AFFILIATION="γραπτώς">
<P>
   . – Το 2003 συμφωνήθηκε ένα νέο πρωτόκολλο με τη Γροιλανδία που καλύπτει την περίοδο από την 1η Ιανουαρίου 2004 έως την 31η Δεκεμβρίου 2006, στο πλαίσιο της ενδιάμεσης αναθεώρησης του τέταρτου πρωτοκόλλου, το οποίο καθορίζει τους όρους που προβλέπονται στην αλιευτική συμφωνία μεταξύ της Γροιλανδίας και της Ευρωπαϊκής Κοινότητας.
<P>
Η αναθεώρηση αυτή εισάγει ένα φάσμα αναπροσαρμογών, αλλά δεν τροποποιεί το επίπεδο χρηματοδοτικής αντιστάθμισης, το οποίο παραμένει στο ποσό των 42 820 000 ευρώ ετησίως. Η αναθεώρηση αποσαφηνίζει, ωστόσο, καλύτερα τη διάκριση μεταξύ των ποσών που προορίζονται για την αντιστάθμιση για τις αλιευτικές δυνατότητες και τη στήριξη για διαρθρωτική μεταρρύθμιση. Χαιρετίζουμε την αύξηση των ποσοστώσεων για το χάλιμπατ Γροιλανδίας. Παρά ταύτα, πρέπει να σημειωθεί ότι, κατά τη στιγμή της απόφασης, η Πορτογαλία είχε αποκλειστεί από αυτή τη συμφωνία, παρά τα ιστορικά της δικαιώματα αλιείας στην περιοχή.
<P>
Δεδομένου του βαθμού στον οποίο υποχρησιμοποιούνται οι ποσοστώσεις, πρέπει να διασφαλίσουμε την εφαρμογή της αρχής της ορθής δημοσιονομικής διαχείρισης. Με άλλα λόγια, πρέπει να διασφαλίσουμε την αποτελεσματική χρήση των αλιευτικών δυνατοτήτων που παρέχονται από τις διεθνείς αλιευτικές συμφωνίες, χωρίς να υπονομεύεται η αρχή της σχετικής σταθερότητας. Η έκθεση και η πρόταση της Επιτροπής ανοίγουν τη δυνατότητα αναδιανομής των ποσοστώσεων που δεν χρησιμοποιήθηκαν πλήρως σε ένα έτος. Ωστόσο, θεωρούμε ότι η διατύπωση της τροπολογίας 5 είναι πιο αποδεκτή και ότι η τροπολογία αυτή πρέπει, κατά συνέπεια, να εγκριθεί στην Ολομέλεια. 
<SPEAKER ID="242" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A5-0211/2004) του κ. Schmitt, εξ ονόματος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, σχετικά με την πρωτοβουλία του Βασιλείου της Ισπανίας για την έκδοση οδηγίας του Συμβουλίου σχετικά με την υποχρέωση των μεταφορέων να κοινοποιούν τα στοιχεία των επιβατών. 
<SPEAKER ID="243" LANGUAGE="DE" NAME="Schmitt (PPE-DE )," AFFILIATION="εισηγητής">
<P>
Ως προς το ίδιο το ζήτημα, η Ομάδα μου συμφωνεί με την προσέγγιση ότι έχει νόημα να υποχρεωθούν οι μεταφορείς να κοινοποιούν εκ των προτέρων στις αρμόδιες υπηρεσίες ελέγχου των συνόρων τα στοιχεία ατόμων που μπαίνουν στην ΕΕ από τρίτες χώρες. Όμως, το κείμενο του Συμβουλίου με τη μορφή που υποβλήθηκε δεν είναι καθόλου πειστικό από τεχνική άποψη. Είναι αλήθεια πως το Συμβούλιο προέβη σε διορθώσεις πολλών πτυχών. Για παράδειγμα, αρχικά ζητούσε να υποχρεώνονται οι αεροπορικές εταιρείες να αναφέρουν στις αρχές όποιον δεν χρησιμοποιούσε το εισιτήριο επιστροφής του μέσα σε 48 ώρες μετά την προγραμματισμένη ημερομηνία. Αυτό σημαίνει πως ο καθένας μας θα μπορούσε να θεωρηθεί ύποπτος για το ότι παραμένει κάπου παράνομα μόνο και μόνο διότι δεν χρησιμοποίησε το εισιτήριό του, τουλάχιστον κατά την προβλεπόμενη ημερομηνία. Το Συμβούλιο παραδέχθηκε ότι κάνει λάθος σε ορισμένα σημεία, κατά τη γνώμη μου όμως δεν έχει ακόμα προσφέρει το κατάλληλο εργαλείο. Για παράδειγμα δεν έγινε μέχρι σήμερα διάλογος με τους εμπλεκόμενους μεταφορείς σχετικά με τον τρόπο εφαρμογής από τεχνική σκοπιά, το κόστος και το ποιος θα πληρώσει τελικά γι’ αυτό. Υπογραμμίζω ότι, όταν θέλουμε να αντιμετωπίσουμε την παράνομη μετανάστευση, έχουμε συνήθως να κάνουμε με τρίτες χώρες που δεν είναι ιδιαίτερα πλούσιες. Εξετάζοντάς τις βλέπουμε ότι σε πολλές περιπτώσεις ο έλεγχος γίνεται εκεί διά χειρός, δηλαδή η κάρτα επιβίβασης δεν εκτυπώνεται από υπολογιστή παρά δίνουν στον επιβάτη μια προτυπωμένη κάρτα με ένα αυτοκόλλητο με τον αριθμό της θέσης. Σε αυτές τις περιπτώσεις οι αεροπορικές εταιρείες θα αναγκάζονταν να δαπανήσουν σημαντικά ποσά. Θεωρώ ότι, εάν έχουμε τέτοιες προσδοκίες, πρέπει πρώτα να επιζητήσουμε τον διάλογο με τους μεταφορείς για το πώς μπορούμε να τα οργανώσουμε μαζί όλα αυτά.
<SPEAKER ID="244" LANGUAGE="FR" NAME="Vitorino," AFFILIATION="Επιτροπή">
<P>
   . Κυρία Πρόεδρε, θα ήθελα καταρχάς να ευχαριστήσω τον εισηγητή, τον κ. Schmitt, για το έργο που επιτέλεσε όσον αφορά την εκπόνηση της έκθεσής του και το σχέδιο ψηφίσματος. Είπατε ότι η διατύπωση της πρωτοβουλίας άλλαξε αρκετές φορές και πιστεύω ότι, μετά την ομιλία μου, θα διαπιστώσετε ότι άλλαξε εκ νέου την τελευταία μόλις στιγμή.
<P>
Πράγματι, για να είμαι απολύτως σαφής, η Επιτροπή συμμερίζεται τους στόχους της ενίσχυσης των ελέγχων στα εξωτερικά σύνορα και της καταπολέμησης της παράνομης μετανάστευσης, που επισημαίνονται σαφώς στο κείμενο της ισπανικής πρωτοβουλίας. Πρόκειται για την εναρμόνιση των πρακτικών, που ήδη δρομολογούνται σε πολλά κράτη μέλη, όσον αφορά τη διαβίβαση των δεδομένων τύπου APIS, που δεν πρέπει να συγχέονται με τα δεδομένα τύπου PNR. Οι εν λόγω προσωπικές πληροφορίες περιορίζονται σε στοιχεία που καταγράφονται στα ταξιδιωτικά έγγραφα των επιβατών, τα οποία πρέπει σε κάθε περίπτωση να παρουσιάζουν όταν διέρχονται εξωτερικά σύνορα.
<P>
Εξάλλου, το επίπεδο προστασίας των δεδομένων που παρέχεται από το κείμενο για το οποίο υπήρξε διαβούλευση με το Κοινοβούλιο ήταν αρκούντως υψηλό και έλαβε την έγκριση της επιτροπής του άρθρου 29. Ωστόσο, κατά τη χθεσινή συνεδρίαση του Συμβουλίου Δικαιοσύνης και Εσωτερικών Υποθέσεων, το σχέδιο οδηγίας υπήρξε αντικείμενο πολιτικής συμφωνίας μετά την ενσωμάτωση τροπολογιών που πρότεινε το Ηνωμένο Βασίλειο με στόχο να υπάρχει η δυνατότητα αποθήκευσης των δεδομένων για παραπάνω από 24 ώρες, όπως αρχικά προβλεπόταν στην πρωτοβουλία, και χρήσης τους για πιο διευρυμένους σκοπούς. Αυτές οι τροπολογίες, που αλλάζουν το βεληνεκές της οδηγίας, προκάλεσαν αμφιβολίες εκ μέρους της Επιτροπής, που εκφράστηκαν σε μια κοινή δήλωση στο τελικό κείμενο. Σε αυτήν τη δήλωση, η Επιτροπή επιβεβαιώνει ότι η οδηγία πρέπει να ερμηνευτεί υπό το πρίσμα των στόχων που τίθενται, την ενίσχυση δηλαδή του ελέγχου των συνόρων και την καταπολέμηση της παράνομης μετανάστευσης.
<P>
Εξάλλου, στη δήλωση, η Επιτροπή εκφράζει τη λύπη της για το γεγονός ότι οι διατάξεις που προστέθηκαν κατόπιν αιτήματος του Ηνωμένου Βασιλείου δεν κατέστη δυνατό να εξεταστούν στο πλαίσιο των μέτρων που δεσμεύτηκε να υποβάλει η Επιτροπή τον Ιούνιο του 2004. Αυτά τα μέτρα αφορούν την προστασία των δεδομένων και την ανταλλαγή πληροφοριών μεταξύ των αρχών επιβολής του νόμου υπό το πρίσμα κυρίως της δήλωσης που ενέκρινε το Ευρωπαϊκό Συμβούλιο σχετικά με την καταπολέμηση της τρομοκρατίας.
<SPEAKER ID="245" LANGUAGE="FR" NAME="Roure (PSE )." AFFILIATION="">
<SPEAKER ID="246" LANGUAGE="DE" NAME="Kaufmann (GUE/NGL )." AFFILIATION="">
<P>
   – Κυρία Πρόεδρε, κυρίες και κύριοι, το Σώμα δεν θα πρέπει να αρνηθεί την υποστήριξή του στην έκθεση της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων με την οποία αναπέμπεται η πρωτοβουλία της αποχωρούσης ισπανικής κυβέρνησης. Άλλωστε σήμερα στις 12 το μεσημέρι λάβαμε ήδη δύο σημαντικές αποφάσεις. Το Σώμα δικαιολογημένα απέρριψε ήδη ξεκάθαρα κάθε ανακοίνωση στοιχείων επιβατών στις αμερικανικές αρχές ασφαλείας και προστασίας των συνόρων και ευτυχώς απέρριψε επίσης σήμερα τη συλλογική απέλαση με ευρωπαϊκές συλλογικές πτήσεις.
<P>
Το θεμελιώδες δικαίωμα να αποφασίζει κανείς για τα προσωπικά του δεδομένα είναι ένα πολύτιμο αγαθό που δεν πρέπει να το αντιμετωπίζουμε με επιπολαιότητα. Απορρέει σαφέστατα όχι μόνο από τα εθνικά συντάγματα των κρατών μελών, αλλά και από το άρθρο 8 του Χάρτη των Θεμελιωδών Δικαιωμάτων της Ευρωπαϊκής Ένωσης. Η κοινοτική οδηγία για την προστασία των προσωπικών δεδομένων θεσπίζει αυστηρά κριτήρια για την ανακοίνωση προσωπικών δεδομένων. Η ισπανική πρωτοβουλία όμως έχει ως πρωταρχικό στόχο την καταπολέμηση της παράνομης μετανάστευσης με αυστηρές μεθόδους επιτήρησης – και ο εισηγητής δυστυχώς το υποστηρίζει αυτό. Όμως, η πείρα έχει δείξει –και αυτό πρέπει να το πούμε ξεκάθαρα– ότι η παράνομη μετανάστευση δεν μπορεί να καταπολεμηθεί με καταστολή από την αστυνομία παρά μόνο με τη δημιουργία ειρηνικών συνθηκών που αρμόζουν στην ανθρώπινη αξιοπρέπεια σε άλλα μέρη της Ευρώπης και του κόσμου.
<SPEAKER ID="247" LANGUAGE="" NAME="Van Dam (EDD )." AFFILIATION="(">
<SPEAKER ID="248" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 18.55 και συνεχίζεται στις 21.0">
<P>
Η ψηφοφορία θα διεξαχθεί αύριο, στις 12.00.
<SPEAKER ID="249" LANGUAGE="" NAME="" AFFILIATION="Αντιπροέδρου">
<SPEAKER ID="250" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0205/2004) του κ. Coelho, εξ ονόματος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση της σύμβασης εφαρμογής της συμφωνίας του Σένγκεν της 14ης Ιουνίου 1985 σχετικά με τη σταδιακή κατάργηση των ελέγχων στα κοινά σύνορα όσον αφορά την πρόσβαση των υπηρεσιών των κρατών μελών που είναι υπεύθυνες για την έκδοση αδειών κυκλοφορίας οχημάτων στο σύστημα πληροφοριών Σένγκεν.
<SPEAKER ID="251" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
    Κύριε Πρόεδρε, κυρίες και κύριοι, καταρχάς θα ήθελα να ευχαριστήσω τον εισηγητή, κ. Coelho, για την έκθεσή του. Αυτή η πρόταση κανονισμού ακολουθεί τον δρόμο που χαράχτηκε το 1999 από την οδηγία σχετικά με τις άδειες κυκλοφορίας οχημάτων, που αποσκοπούσε να καταπολεμήσει την παράνομη εμπορία κλεμμένων οχημάτων, και πρέπει να βελτιώσει τη λειτουργία της εσωτερικής αγοράς, προσφέροντας στις υπηρεσίες που είναι υπεύθυνες για την ταξινόμηση των οχημάτων καλύτερη πρόσβαση στη μεγαλύτερη ευρωπαϊκή βάση δεδομένων κλεμμένων οχημάτων, δηλαδή στο σύστημα πληροφοριών Σένγκεν.
<SPEAKER ID="252" LANGUAGE="" NAME="Coelho (PPE-DE )," AFFILIATION="εισηγητής">
<P>
Οι κλοπές οχημάτων στα κράτη μέλη αυξήθηκαν σε ένα εκατομμύριο διακόσιες χιλιάδες οχήματα ανά έτος. Ο αριθμός αυτός έχει ξεπεραστεί τα προηγούμενα χρόνια και έχουν σημειωθεί σημαντικές απώλειες, οι οποίες ανέρχονται στα 15 εκατομμύρια ευρώ. Είναι επομένως σημαντικό να καταπολεμήσουμε τα εγκλήματα αυτού του είδους, τα οποία δεν προκαλούν μόνο οικονομικές ζημίες, αλλά και σωματικές και ψυχολογικές βλάβες, δεδομένων των διαφόρων μορφών βίας που σχετίζονται με το έγκλημα της κλοπής οχημάτων. Επιπλέον, όπως μόλις δηλώσατε, κυρία Επίτροπε, επηρεάζει την αίσθηση δικαιοσύνης και ασφάλειας των πολιτών.
<P>
Κάθε ημέρα σημειώνονται περισσότερες από 3 300 κλοπές οχημάτων, αριθμός που αντιστοιχεί περίπου σε μία κλοπή κάθε 25 δευτερόλεπτα. Από τη στιγμή που ξεκίνησα την ομιλία μου, δύο οχήματα έχουν, κατά πάσα πιθανότητα, κλαπεί και ελπίζω κανένα από αυτά να μην ανήκει σε κάποιον από τους παρόντες βουλευτές. Σκοπός της τροποποίησης της Σύμβασης Σένγκεν είναι να προσφερθεί στις δημόσιες αρχές έκδοσης αδειών κυκλοφορίας οχημάτων απευθείας πρόσβαση σε ορισμένες κατηγορίες δεδομένων που περιέχονται στο Σύστημα Πληροφοριών Σένγκεν (SIS). Οι ιδιωτικές αρχές που είναι αρμόδιες για την έκδοση αδειών κυκλοφορίας οχημάτων θα έχουν μόνο έμμεση πρόσβαση μέσω μιας αρχής με πρόσβαση στο SIS
<P>
Επομένως, το SIS θα αποτελέσει ακόμα πιο σημαντικό μέσο για την καταπολέμηση του εγκλήματος, παρέχοντας στις αρχές τη δυνατότητα να ελέγχουν, γρήγορα και αποτελεσματικά, αν το όχημα για το οποίο ζητείται έκδοση άδειας κυκλοφορίας έχει κλαπεί, υπεξαιρεθεί ή απωλεσθεί. Με αυτόν τον τρόπο, θα βελτιωθεί η λειτουργία της εσωτερικής αγοράς, καθώς ενισχύεται η αρχή της ελεύθερης μετακίνησης αγαθών, η οποία με τη σειρά της θα συμβάλει προς την κατεύθυνση της σταδιακής εγκαθίδρυσης του χώρου ελευθερίας, ασφάλειας και δικαιοσύνης και της εφαρμογής της κοινής πολιτικής μεταφορών.
<P>
Γιατί άμεση πρόσβαση; Προκειμένου να αποφευχθεί, εγκαίρως, η ταξινόμηση σε μια χώρα οχημάτων που έχουν κλαπεί σε μια άλλη. Εκτιμάται ότι το 30% έως 40% των συγκεκριμένων οχημάτων γίνονται αντικείμενο κλοπής από εγκληματικές οργανώσεις, οι οποίες στη συνέχεια τα τροποποιούν και τα εξάγουν σε άλλες χώρες εντός και εκτός της ΕΕ. Η όλη διαδικασία συνήθως διαρκεί λιγότερο από 48 ώρες.
<P>
Υπάρχουν δύο βασικά επιχειρήματα υπέρ της απευθείας πρόσβασης. Το πρώτο είναι η αποτελεσματικότητα. Στην Ευρωπαϊκή Ένωση ταξινομούνται αρκετά εκατομμύρια οχημάτων. Θα ήταν υπερβολικά επαχθές για την αστυνομία να ελέγχει όλα αυτά τα οχήματα μέσω του SIS. Κάθε χρόνο παρουσιάζονται για ταξινόμηση περίπου 15 εκατομμύρια οχήματα. Η άμεση πρόσβαση, συνεπώς, διευκολύνει και επιταχύνει τον έλεγχο του νομικού καθεστώτος των οχημάτων, γεγονός που οδηγεί σε μεγαλύτερη αποτελεσματικότητα. Το δεύτερο επιχείρημα υπέρ της απευθείας πρόσβασης είναι η διαφάνεια. Προς το παρόν, όλα τα κράτη μέλη έχουν βρει έναν ορισμένο τρόπο για να ελέγχουν τη στιγμή της ταξινόμησης του οχήματος εάν αυτό είναι κλεμμένο ή όχι. Οι πληροφορίες που λαμβάνουν είναι αρκετά αξιόπιστες· εντούτοις, αυτοί οι τρόποι είναι σχετικά απηρχαιωμένοι και πολύπλοκοι. Η προσθήκη ενός άρθρου στη Σύμβαση Σένγκεν θα έδινε μεγαλύτερη διαφάνεια στην όλη διαδικασία
<P>
Σε τι είδους δεδομένα αναφερόμαστε; Πρέπει να παρέχεται πρόσβαση μόνο σε δεδομένα που αφορούν οχήματα με κινητήρα κυλινδρισμού άνω των 50 κυβικών εκατοστών και δεδομένα που αφορούν ρυμουλκούμενα ή τροχόσπιτα με απόβαρο άνω των 750 κιλών. Προτείνεται η αύξηση της πρόσβασης σε δεδομένα που δεν καλύπτονται ακόμη από το SIS, δηλαδή δεδομένα που αφορούν τα πιστοποιητικά ταξινόμησης και τις πινακίδες κυκλοφορίας που έχουν κλαπεί, υπεξαιρεθεί ή απωλεσθεί. Αυτός είναι ο μόνος τρόπος με τον οποίο μπορούν να επιτευχθούν οι επιθυμητοί στόχοι.
<P>
Οι ισπανικές πρωτοβουλίες, τις οποίες χαιρετίζουμε, αναφορικά με τις νέες λειτουργίες του SIS, ιδίως όσον αφορά την καταπολέμηση της τρομοκρατίας, ήδη προέβλεψαν την ενσωμάτωση αυτών των δεδομένων στο SIS, αλλά δεν έχουν ακόμη εγκριθεί λόγω κοινοβουλευτικών επιφυλάξεων της Δανίας. Ελπίζουμε οι πρωτοβουλίες αυτές να εγκριθούν το συντομότερο δυνατό. Προτείνω, ωστόσο, τη διαγραφή της πρότασης για πρόσβαση σε δεδομένα που αφορούν εκδοθέντα έγγραφα ταυτότητας, σύμφωνα με τη σύσταση της κοινής αρχής ελέγχου που καθορίζεται στη Σύμβαση Σένγκεν, καθώς και σε δεδομένα που αφορούν κενά επίσημα έγγραφα. Το πεδίο εφαρμογής της έννοιας των κενών επισήμων εγγράφων είναι πολύ ευρύ και δεν έχει συγκεκριμένο χαρακτήρα.
<P>
Η ομάδα των δεδομένων στα οποία οι αρχές έκδοσης αδειών κυκλοφορίας οχημάτων θα έχουν πρόσβαση είναι, συνεπώς, σαφώς καθορισμένη και περιορίζεται στα κατάλληλα στοιχεία που είναι απολύτως απαραίτητα. Συνεπώς, η πρόσβαση στα δεδομένα που θεωρούνται υπερβολικά ευαίσθητα θα αρθεί και θα περιοριστεί στα αντικείμενα, με άλλα λόγια, στα ίδια τα οχήματα. Θέλω να απευθύνω έκκληση στο Κοινοβούλιο να εγκρίνει την πρωτοβουλία αυτή και να απορρίψει την πρόταση που κατατέθηκε από την κ. Pacciotti, σκιώδη εισηγήτρια της Ομάδας των Σοσιαλιστών, η οποία υποστηρίζει τη διατήρηση του ισχύοντος συστήματος έμμεσης πρόσβασης. Αν εγκριθεί η εν λόγω πρόταση, δεν θα αλλάξει τίποτα και δεν θα σημειώσουμε καμία πρόοδο στην καταπολέμηση αυτών των εγκλημάτων.
<P>
Ελπίζω να εξέθεσα την υπόθεση με σαφήνεια παρέχοντας στοιχεία των αριθμών που εμπλέκονται, τα οποία αποτελούν επαρκή απόδειξη της ανάγκης καθιέρωσης νέων τρόπων καταπολέμησης του εγκλήματος κλοπής οχημάτων. Η σημερινή κατάσταση δεν πρέπει να συνεχιστεί. Η κ. Paccioti φοβάται ότι με την παροχή απευθείας πρόσβασης θα αυξήσουμε τον κίνδυνο κατάχρησης των προσωπικών δεδομένων. Πάντα υποστήριζα την αυστηρή προστασία των θεμελιωδών δικαιωμάτων των πολιτών μας, καθώς και του δικαιώματος της προστασίας των προσωπικών δεδομένων. Στο πλαίσιο των τροπολογιών που κατέθεσα στην αρχική πρόταση της Επιτροπής –οι οποίες εγκρίθηκαν στο σύνολό τους από την Επιτροπή Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων– δεν πιστεύω ότι τίθεται σε κίνδυνο η προστασία των προσωπικών δεδομένων. Η πρόσβαση που παρέχεται στις δημόσιες αρχές έκδοσης αδειών κυκλοφορίας οχημάτων θα είναι σαφώς καθορισμένη και θα περιορίζεται στα κατάλληλα στοιχεία που είναι απολύτως απαραίτητα, με άλλα λόγια, θα αφορά αποκλειστικά αντικείμενα, δηλαδή τα ίδια τα οχήματα, ώστε να διαπιστώνεται από το σύστημα αν ένα όχημα έχει κλαπεί ή όχι.
<SPEAKER ID="253" LANGUAGE="IT" NAME="Paciotti (PSE )." AFFILIATION="">
<P>
Αναμφίβολα, όταν δημιουργούνται βάσεις δεδομένων που περιέχουν πολυάριθμες πληροφορίες, εμφανίζεται αναπόφευκτα ο πειρασμός να χρησιμοποιηθούν για πολλούς και ποικίλους σκοπούς. Αυτό μπορεί να είναι χρήσιμο και θεμιτό υπό ορισμένες συνθήκες, με σεβασμό κυρίως στο θεμελιώδες δικαίωμα των πολιτών για την προστασία των προσωπικών τους δεδομένων, όπως ορίζει το άρθρο 8 του Χάρτη των Θεμελιωδών Δικαιωμάτων της Ευρωπαϊκής Ένωσης.
<P>
Αυτό που δεν συμμερίζομαι είναι το γεγονός ότι οι πληροφορίες δεν θα παρέχονται από τις αστυνομικές και τελωνειακές αρχές που είναι αρμόδιες για τη διατήρηση και την επεξεργασία των δεδομένων Σένγκεν, αλλά θα συγκεντρώνονται απευθείας από τις δημόσιες υπηρεσίες έκδοσης αδειών με άμεση πρόσβαση στις βάσεις δεδομένων του συστήματος πληροφοριών Σένγκεν. Η πρόσβαση αυτή από μεγάλο αριθμό αρμόδιων υπηρεσιών έκδοσης αδειών κυκλοφορίας των 25 κρατών μελών, θα μπορούσε να θέσει σε σοβαρό κίνδυνο την προστασία των προσωπικών δεδομένων που εισάγονται στο σύστημα Σένγκεν.
<SPEAKER ID="254" LANGUAGE="EN" NAME="Krarup (GUE/NGL )." AFFILIATION="">
<P>
   – Κύριε Πρόεδρε, σύμφωνα με την έκθεση, αυτή η μετριοπαθής πρόταση έχει ως στόχο, ασφαλώς, την καταπολέμηση της απάτης και του παράνομου εμπορίου κλεμμένων οχημάτων και το μέσο που θα χρησιμοποιηθεί είναι η αυξημένη πρόσβαση στο Σύστημα Πληροφοριών Σένγκεν. Σύμφωνα με την έκθεση: “[Με την πρόταση] το SIS θα αποτελέσει ακόμα πιο σημαντικό μέσο για την καταπολέμηση του εγκλήματος και· [θα προωθήσει] τη σταδιακή εγκαθίδρυση του χώρου ελευθερίας, ασφάλειας και δικαιοσύνης”. Παρά ταύτα, η νομική βάση για την πρόταση είναι η πολιτική των μεταφορών –στην οποία επιστρέφω– δηλαδή το άρθρο 71. Με λυπεί που το λέω, κυρία Επίτροπε και κύριε Coelho, αλλά πρόκειται για μια νομικο-πολιτική φάρσα. Θα περιορίσω τις παρατηρήσεις μου σε τρία σημεία.
<P>
Πρώτον, όσον αφορά γενικά το σχέδιο Σένγκεν, το οποίο ασφαλώς αποτελεί το πιο εκτεταμένο σύστημα επίβλεψης και πολιτικού και κοινωνικού ελέγχου στην παγκόσμια ιστορία. Από ετήσιες εκθέσεις και έρευνες γνωρίζουμε ότι το 2001 η βάση δεδομένων του Συστήματος Πληροφοριών Σένγκεν περιείχε περισσότερα από δέκα εκατομμύρια στοιχεία πληροφοριών. Αυτό το πρόσφατα δημοσιευμένο νούμερο είναι αναμφίβολα πολύ μεγαλύτερο σήμερα. Ένα άτομο με την παραμικρή αίσθηση δικαιοσύνης πρέπει να θέσει τις ακόλουθες ερωτήσεις: Ποιος μπορεί να καταγράφει τι; Ποιος μπορεί να ανακτά ποιες πληροφορίες και πώς μπορούν να χρησιμοποιηθούν οι πληροφορίες αυτές; Η ανάγνωση των κειμένων δεν παρέχει συγκεκριμένες απαντήσεις. Τα κριτήρια είναι τόσο ελαστικά που ο καθορισμός των ορίων εξαρτάται στην πραγματικότητα από τους πολλούς χρήστες του συστήματος, οι οποίοι ανέρχονται σε 125 000 τερματικά συνδεδεμένα στην κεντρική βάση δεδομένων στο Στρασβούργο. Ποια είναι, για παράδειγμα, η σημασία του άρθρου 96 όπου, σύμφωνα με έναν από τους όρους, η παρουσία ανθρώπων θεωρείται ότι συνιστά απειλή για τη δημόσια τάξη; Αυτά τα ασαφή κριτήρια απαιτούν διεξοδικούς ελέγχους, αλλά το σύστημα δεν παρέχει πραγματικό έλεγχο.
<P>
Η λεγόμενη κοινή ελεγκτική αρχή έχει εκφράσει, σε πολλές ετήσιες εκθέσεις, την έλλειψη δυνατότητας από πλευράς της να λειτουργήσει ανεξάρτητα. Οι συνθήκες εργασίας είναι τόσο κακές που η ελεγκτική αρχή δήλωσε ότι οι λειτουργίες ελέγχου που εκτελεί είναι άλλοθι για τη χρήση αστυνομικών μέσων. Η ελεγκτική αρχή δεν διαθέτει ούτε την ανεξαρτησία ούτε τους απαιτούμενους πόρους για την αποτελεσματική λειτουργία του συστήματος και παρέχει μόνο μικρές εγγυήσεις όσον αφορά τη συλλογή και την ανταλλαγή πληροφοριών που πραγματοποιείται στο SIS και το ακόμη πιο προηγμένο σύστημα SIRNE. Αυτό είναι το γενικό υπόβαθρο της πρότασης, η οποία αποτελεί προέκταση της συνεργασίας Σένγκεν.
<P>
Περνώ τώρα στις δύο συμπληρωματικές ερωτήσεις μου προς τον αρμόδιο Επίτροπο. Η νομική βάση που ανέφερα προηγουμένως ολοκληρώνει τη φάρσα. Πρόκειται για το άρθρο 71 που αναφέρεται στην πολιτική μεταφορών. Είναι παράλογο, ανεξάρτητα από τις νομικές τεχνικές λεπτομέρειες στις οποίες αναφέρεται η Επιτροπή.
<SPEAKER ID="255" LANGUAGE="EN" NAME="Evans, Robert J.E. (PSE )." AFFILIATION="">
<P>
   – Κύριε Πρόεδρε, θα ήθελα να ευχαριστήσω τον κ. Coelho για το έργο του στην παρουσίαση αυτής της έκθεσης ενώπιον του Κοινοβουλίου. Είμαι σίγουρος ότι, όπως και εγώ, είναι ιδιαίτερα εντυπωσιασμένος με το τεράστιο μέγεθος της υποστήριξης που έλαβε από τους συναδέλφους του της Ομάδας ΕΛΚ-ΕΔ και της δικής μας πτέρυγας του Σώματος που έλαβαν τον λόγο απόψε.
<P>
Πέραν αυτών, το θέμα που συζητάμε είναι σημαντικό. Ο εισηγητής αναφέρει 1,2 εκατομμύρια κλεμμένα οχήματα στην Ευρωπαϊκή Ένωση. Σαφώς, σε κάθε χώρα υπάρχει ένα ποσοστό εγκληματιών που δεν υπακούουν τους νόμους και τους κανονισμούς. Πιθανώς –και ίσως το γνωρίζει καλύτερα από εμένα– αυτοί οι κλέφτες έχουν διαφορετικά κίνητρα για τα εγκλήματά τους. Πρέπει να θυμόμαστε ότι ένα μέρος –αν και πολύ μικρό– αυτών των κλεφτών αυτοκινήτων έχουν πολύ σοβαρά απώτερα κίνητρα. Είτε εμπλέκονται σε διακίνηση παράνομων ναρκωτικών, στη προμήθεια παράνομων όπλων είτε στη διεθνή τρομοκρατία· αυτά είναι διεθνή θέματα που ξεπερνούν τα ευρωπαϊκά σύνορα.
<SPEAKER ID="256" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, Πέμπτη, στις 12.00. 
<SPEAKER ID="257" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0144/2004) του κ. Marinho, εξ ονόματος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, σχετικά με την ανακοίνωση της Επιτροπής προς το Συμβούλιο και το Ευρωπαϊκό Κοινοβούλιο για την εγκαθίδρυση πιο προσιτών, πιο δίκαιων και καλύτερα οργανωμένων συστημάτων χορήγησης ασύλου. 
<SPEAKER ID="258" LANGUAGE="" NAME="Marinho (PSE )," AFFILIATION="εισηγητής">
<SPEAKER ID="259" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
Όπως γνωρίζετε, σε εφαρμογή της προηγούμενης ανακοίνωσης, το Ευρωπαϊκό Συμβούλιο της Θεσσαλονίκης έδωσε στην Επιτροπή άλλη μια εντολή να διερευνήσει όλες τις παραμέτρους που διασφαλίζουν την εύτακτη και οργανωμένη είσοδο στην Ευρωπαϊκή Ένωση ατόμων που χρειάζονται διεθνή προστασία μέσω του ασύλου, και τα μέσα και τους πόρους για την αύξηση της δυνατότητας προστασίας στις περιοχές καταγωγής, και να παρουσιάσει μια έκθεση στο Συμβούλιο πριν από τον Ιούνιο του 2004.
<P>
Υπάρχουν φυσικά σαφείς σχέσεις μεταξύ των δύο ανακοινώσεων –σε σχέση με το άσυλο, εκείνης του 2003, και της επόμενης ανακοίνωσης της Επιτροπής– και η έκθεσή σας και η σημερινή συζήτηση θα εμπλουτίσουν σημαντικά το έργο που επιτελούμε στο πλαίσιο της Επιτροπής και το οποίο θα παρουσιάσουμε σύντομα.
<SPEAKER ID="260" LANGUAGE="ES" NAME="Sauquillo Pérez del Arco (PSE )," AFFILIATION="συντάκτρια της γνωμοδότησης της Επιτροπής Ανάπτυξης και Συνεργασίας">
<SPEAKER ID="261" LANGUAGE="EN" NAME="Coelho (PPE-DE )." AFFILIATION="">
<P>
   – Κύριε Πρόεδρε, κυρία Αντιπρόεδρε της Επιτροπής, κυρίες και κύριοι, όπως επεσήμανε ο εισηγητής, κ. Marinho, οι άνθρωποι πάντα αναζητούσαν και θα συνεχίσουν να αναζητούν –σε όλο και μεγαλύτερους αριθμούς– καλύτερες ευκαιρίες ή προστασία έξω από τη χώρα καταγωγής τους, σε μια προσπάθεια να ξεφύγουν από τον διωγμό, την παραβίαση των ανθρωπίνων δικαιωμάτων ή απλώς από τη φτώχεια και την ανεργία.
<P>
Η σημερινή συζήτηση αφορά την έκθεση του κ. Marinho, τον οποίο θα ήθελα να συγχαρώ για την ποιότητα του έργου του. Η έκθεση βασίζεται σε δύο ανακοινώσεις της Επιτροπής, οι οποίες αμφότερες, μολονότι ξεκινούν από διαφορετικές αφετηρίες, θέτουν ωστόσο τη βασική συλλογιστική και τους στόχους για μια πιθανή νέα προσέγγιση που θα εξασφαλίζει πιο προσιτά, πιο δίκαια και καλύτερα οργανωμένα συστήματα χορήγησης ασύλου διερευνώντας νέες οδούς που θα συμπληρώνουν την προοδευτική προσέγγιση που καθορίσθηκε στο Τάμπερε.
<SPEAKER ID="262" LANGUAGE="FR" NAME="Berthu (NI )." AFFILIATION="">
<P>
   – Κύριε Πρόεδρε, η έκθεση Marinho σχετικά με τα συστήματα ασύλου στην Ευρώπη μου φαίνεται ότι ξέφυγε από το θέμα. Ποιο ήταν πραγματικά το ζήτημα που ετίθετο; Επρόκειτο πρωτίστως για το ποια απάντηση έπρεπε να δοθεί στην έκθεση που υπέβαλε η βρετανική κυβέρνηση το περασμένο έτος στο εαρινό Ευρωπαϊκό Συμβούλιο, υπό τον τίτλο “Νέες διεθνείς προσεγγίσεις στη διαδικασία χορήγησης ασύλου και την προστασία”. Αυτή η έκθεση, που ήταν πολύ λογική, έθετε το τεράστιο ζήτημα της αναγκαίας αναθεώρησης των συστημάτων ασύλου, που στην παρούσα φάση έχουν εκφυλιστεί υπό την πίεση των τεράστιων μεταναστευτικών ροών. Ακολούθησε μια ανακοίνωση της Επιτροπής, που καθιστά περίπλοκα τα απλά ζητήματα και περιπλέκει το ζήτημα, υπό τον τίτλο “Για την εγκαθίδρυση πιο προσιτών, πιο δίκαιων και καλύτερα οργανωμένων συστημάτων χορήγησης ασύλου”, τίτλο που διαστρέφει πλήρως την έννοια της βρετανικής έκθεσης. Είναι αξιοσημείωτο ότι η έκθεση του Ευρωπαϊκού Κοινοβουλίου που εξετάστηκε σήμερα εδράζεται σε μεγάλο βαθμό στην ανακοίνωση της Επιτροπής, αλλά δεν αναφέρει καν στις θεωρήσεις της την έκθεση της βρετανικής κυβέρνησης. Δύσκολα μπορώ να αποδεχθώ τέτοια περιφρόνηση προς ένα κράτος μέλος. Συνεπώς, θα βασιστώ σε αυτήν την έκθεση.
<P>
Ενώπιον αυτών των προκλήσεων, η βρετανική έκθεση ζητεί κυρίως τη δημιουργία ζωνών προστασίας στις περιοχές προέλευσης προκειμένου να παρέχονται προσπελάσιμα καταφύγια, καθώς και τη δημιουργία κέντρων διαχείρισης της διέλευσης που να βρίσκονται εκτός της Ένωσης, από όπου οι μετανάστες που γίνονται δεκτοί θα μπορούν να έχουν πρόσβαση στις συμμετέχουσες χώρες, οι δε υπόλοιποι θα επιστρέφονται στις χώρες προέλευσής τους. Σε αυτά τα ερωτήματα και σε αυτές τις προτάσεις, η έκθεση που μας υποβάλλεται σήμερα δεν απαντά παρά με υπεκφυγές. Ειδικότερα, απορρίπτει, στην παράγραφο 16, την ιδέα των ζωνών προστασίας ή των εκτός της Ένωσης κέντρων διαχείρισης της διέλευσης, επειδή δεν θα παρείχαν επαρκή προστασία και προτείνει, στην παράγραφο 8, προκειμένου να αντιμετωπιστεί ο πολλαπλασιασμός των ψεύτικων αιτήσεων ασύλου, να διευρυνθούν οι δυνατότητες νόμιμης μετανάστευσης, κάτι που –όπως υπενθύμισε προ ολίγου ο κ. Marinho– στην πραγματικότητα θα είναι μια ακόμα χειρότερη λύση.
<SPEAKER ID="263" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, Πέμπτη, στις 12.00. 
<SPEAKER ID="264" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0143/2004) του κ. Scarbonchi, εξ ονόματος της Επιτροπής Ανάπτυξης και Συνεργασίας, σχετικά με την εγγραφή στον προϋπολογισμό του Ευρωπαϊκού Ταμείου Ανάπτυξης (ΕΤΑ). 
<SPEAKER ID="265" LANGUAGE="FR" NAME="Scarbonchi (GUE/NGL )," AFFILIATION="εισηγητής">
<P>
   . – Κύριε Πρόεδρε, από το 1959, το διακυβερνητικό ταμείο που χρηματοδοτεί τη συνεργασία της Ευρωπαϊκής Ένωσης με τις χώρες ΑΚΕ, το οποίο καλείται Ευρωπαϊκό Ταμείο Ανάπτυξης και το οποίο έχει πενταετή διάρκεια στο πλαίσιο των συμφωνιών του Κοτονού, λειτουργεί με βάση τις εισφορές των κρατών σύμφωνα με έναν επιμερισμό του κόστους. Η Γαλλία και η Γερμανία διασφαλίζουν σήμερα περίπου το 42% της συνολικής χρηματοδότησης. Η διαχείριση των πόρων γίνεται από την Επιτροπή, με αντιπροσωπείες στις χώρες δικαιούχους.
<P>
Για την περίοδο 2003-2007, περισσότερα από 15 δισεκατομμύρια ευρώ είναι διαθέσιμα για νέες αναλήψεις υποχρεώσεων, άνω των 10 δισεκατομμυρίων για τις καταβολές πληρωμών. Σημειωτέον, πράγμα που είναι σκανδαλώδες, ότι υπόλοιπο 11 δισεκατομμυρίων ευρώ διατίθεται λόγω μη χρησιμοποίησής τους στο 6ο, 7ο και 8ο ΕΤΑ. Μετά από πολλές άκαρπες προσπάθειες της Επιτροπής, η τελευταία σκέφτηκε, λαμβάνοντας υπόψη ότι το 9ο ΕΤΑ λήγει το 2007 και δεδομένου ότι η διεύρυνση της Ένωσης θα είναι ήδη γεγονός, ενώ έχει ήδη αρχίσει η συζήτηση για το χρηματοδοτικό πλαίσιο μετά το 2006, ότι καλό θα ήταν να συζητηθεί εκ νέου η εγγραφή κονδυλίων στον προϋπολογισμό του ΕΤΑ. Η Επιτροπή συμμερίζεται έτσι τον σταθερό προβληματισμό που εκφράζει επί σειρά ετών το Κοινοβούλιο, το οποίο μεριμνά για τη δημοσιονομική πειθαρχία, για την ταχεία και αποτελεσματική χρήση των πόρων και για τον ρόλο της συναπόφασης που του εκχωρείται μέσω της εγγραφής στον προϋπολογισμό, τη στιγμή που σήμερα ο ρόλος του στον εν λόγω τομέα είναι ανύπαρκτος και που απλώς αδυνατεί να εκπληρώσει την αποστολή δημοσιονομικού ελέγχου, την οποία έχει αναλάβει.
<P>
Λαμβάνοντας υπόψη τις υφιστάμενες δυσλειτουργίες, ποια είναι άραγε τα πλεονεκτήματα της εγγραφής στον προϋπολογισμό; Καταρχάς, προσδίδεται δημοκρατική νομιμότητα χάρη στον κοινοβουλευτικό έλεγχο της χρηματοδότησης του ΕΤΑ. Δεύτερον, καταργούνται οι δυσκίνητες διαδικασίες, που εξορθολογίζονται, απλοποιούνται, γίνονται πιο προσιτές στους δικαιούχους, ενώ παράλληλα επιταχύνονται οι διαδικασίες εκταμίευσης, βελτιώνεται η αποτελεσματικότητα της βοήθειας. Τρίτον, επιβάλλεται η διαφάνεια. Η πολυπλοκότητα του σημερινού συστήματος το καθιστά απολύτως αδιαφανές όσον αφορά τη χρήση των κονδυλίων. Τέταρτον, όσον αφορά τα προς εκκαθάριση ποσά, ήτοι τα 11 δισεκατομμύρια ευρώ που προανέφερα, μπορούν να υπάρξουν αισθητές βελτιώσεις μέσω της εγγραφής στον προϋπολογισμό. Πέμπτον, διασφαλίζεται η καταβολή εισφορών από όλα τα κράτη. Όπως γνωρίζετε, αν το ΕΤΑ δεν εγγραφεί στον προϋπολογισμό, η συνολική αξία του 10ου ΕΤΑ κινδυνεύει να περιοριστεί λόγω της ισχνής εισφοράς των δέκα νέων υπό ένταξη χωρών στην Ευρωπαϊκή Ένωση. Αντιθέτως, αν το ΕΤΑ εγγραφεί στον προϋπολογισμό, οι εισφορές των κρατών μελών θα καθορίζονται από δημοσιονομικούς κανόνες. Έκτον, αποφεύγονται οι καθυστερήσεις στην έναρξη ισχύος του ΕΤΑ, λόγω της υποχρέωσης των κρατών μελών και των χωρών ΑΚΕ να επικυρώσουν το χρηματοδοτικό πρωτόκολλο του Κοτονού. Αν το ΕΤΑ εγγραφεί στον προϋπολογισμό, δεν χρειάζεται επικύρωση, εξ ου και κερδίζουμε χρόνο όσον αφορά τη χρησιμοποίηση των κονδυλίων του ΕΤΑ.
<P>
Βεβαίως, υφίστανται κίνδυνοι και οι χώρες ΑΚΕ, όπως και ορισμένα κράτη μέλη της Ένωσης, είναι ιδιαίτερα ευάλωτες σε αυτούς τους κινδύνους. Οι κίνδυνοι είναι: η διασφάλιση ενός σταθερού επιπέδου χρηματοδότησης, ο φόβος μήπως τα κονδύλια που προορίζονται για τις χώρες ΑΚΕ διατεθούν για άλλες χρήσεις ή μεταφερθούν για την εξυπηρέτηση άλλων σκοπών, όπως είδαμε στην περίπτωση του Ιράκ ή του Αφγανιστάν, όπως μπορεί να συμβεί με την ανοικοδόμηση ενός κράτους. Αυτή η ανησυχία είναι πραγματική και αντιλαμβανόμαστε ότι ο προϋπολογισμός έχει τα τεχνικά μέσα να διαφυλάξει τις πιστώσεις που διατίθενται στο ΕΤΑ. Οι δημοσιονομικές προοπτικές εισάγουν ανώτατα όρια για τις “κατηγορίες” για αρκετά χρόνια και, συνεπώς, θα αρκούσε η δημιουργία μιας υποκατηγορίας, όπως συμβαίνει σήμερα με τις κατηγορίες 1 έως 7, προκειμένου να περιοριστεί αυτός ο κίνδυνος.
<P>
Εξάλλου, και αυτό είναι σημαντικό από ψυχολογική, ανθρώπινη, πολιτική και τεχνική άποψη, πρέπει να εμπλέξουμε τις χώρες ΑΚΕ στη διαχείριση των Ευρωπαϊκών Ταμείων Ανάπτυξης. Με ποιον, άραγε, τρόπο; Το προτείνουμε στο άρθρο 11: πολύ απλά, παρέχοντας στην Κοινοβουλευτική Συνέλευση ΑΚΕ και στις χώρες ΑΚΕ τη δυνατότητα υποβολής ερωτήσεων, τη δυνατότητα επαλήθευσης και τη δυνατότητα διαμαρτυρίας όσον αφορά τη χρήση αυτών των κονδυλίων, πράγμα που μπορεί να γίνει υπό τον έλεγχο του Ευρωπαϊκού Κοινοβουλίου και σε συναπόφαση με την Επιτροπή.
<SPEAKER ID="266" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
    Κύριε Πρόεδρε, καταρχάς θα ήθελα να πω ότι η Επιτροπή εκτιμά την έκθεση του Κοινοβουλίου και θα ήθελα να ευχαριστήσω τον εισηγητή, κ. Scarbonchi, για το εξαιρετικό έργο που επιτέλεσε.
<P>
Το Συμβούλιο δεν έχει υιοθετήσει ακόμη μια οριστική θέση σχετικά με το θέμα και η επιλογή ανάμεσα στην εγγραφή στον προϋπολογισμό ή στο ΕΤΑ παραμένει ανοιχτή. Είναι, όμως, απαραίτητο να εγκριθεί μια κοινοτική θέση σχετικά με την εγγραφή στον προϋπολογισμό εφέτος, καθώς οι διαπραγματεύσεις σχετικά με την αναθεώρηση της Συμφωνίας του Κοτονού αναμένεται να διεξαχθούν μεταξύ του Μαΐου 2004 και του Φεβρουαρίου 2005.
<SPEAKER ID="267" LANGUAGE="FI" NAME="Virrankoski (ELDR )," AFFILIATION="συντάκτης της γνωμοδότησης της Επιτροπής Προϋπολογισμών">
<P>
Επειδή κάθε ταμείο ανάπτυξης στοχεύει στη συνολική χρησιμοποίηση των πιστώσεών του, το αποτέλεσμα είναι ότι τα υπόλοιπα των προηγουμένων ταμείων μεταφέρονται στα επόμενα ταμεία. Παράλληλα, οι υπόλοιπες προς εκκαθάριση υποχρεώσεις αυξήθηκαν, αγγίζοντας πλέον τα 11 δισεκατομμύρια ευρώ. Ταυτόχρονα, η εγγύηση για την ανάπτυξη των κρατών μελών παρέχεται άμεσα από τους δημοσιονομικούς πόρους της ΕΕ. Για το 2002, φέρ’ ειπείν, η εγγύηση ανήλθε σε 700 εκατομμύρια ευρώ περίπου. Η διαχείριση των πιστώσεων αυτών πραγματοποιείται σύμφωνα με τον δημοσιονομικό κανονισμό της ΕΕ. Καθίστανται διαθέσιμα στη διάρκεια της δημοσιονομικής διαδικασίας, η Επιτροπή είναι υπεύθυνη για τη χρήση τους, ενώ ο λογιστικός έλεγχος πραγματοποιείται κατά τη διαδικασία της απαλλαγής.
<SPEAKER ID="268" LANGUAGE="" NAME="Van den Berg (PSE )." AFFILIATION="(">
<P>
   – Κύριε Πρόεδρε, κυρία Επίτροπε, δεν είναι η πρώτη φορά που το Κοινοβούλιο απευθύνει έκκληση για ενσωμάτωση του Ευρωπαϊκού Ταμείου Ανάπτυξης στον προϋπολογισμό της Ένωσης. Πρόκειται για ένα θέμα που εισάγεται στην ατζέντα ανά τακτά χρονικά διαστήματα κατά τα τελευταία 25 χρόνια. Όμως, δεδομένης της κατάστασης στην οποία βρισκόμαστε, η Ευρώπη δεν μπορεί και δεν πρέπει να το επιτρέψει αυτό. Δεν εξαρτάται από εμάς στο Κοινοβούλιο. Αν το Συμβούλιο εγκρίνει τη γνωμάτευση του Κοινοβουλίου, η Ευρωπαϊκή Ένωση θα κάνει ένα βήμα πιο κοντά σε μια πραγματικά δημοκρατική και ανοιχτή πολιτική.
<P>
Όσον αφορά το περιεχόμενο, η ενσωμάτωση του ΕΤΑ στον κοινοτικό προϋπολογισμό σημαίνει ότι ως Κοινοβούλιο μπορούμε πραγματικά να εργαστούμε για την επίτευξη των στόχων της χιλιετίας. Επαναλαμβάνω, το μισό του συνόλου του προϋπολογισμού μας αφορά το ΕΤΑ. Πρέπει να συνομολογηθεί στους προϋπολογισμούς των χωρών ΑΚΕ ότι το 35% των κονδυλιών προορίζονται για την κοινωνική ενίσχυση, εκ των οποίων το 20% προορίζεται για την εκπαίδευση και την υγειονομική περίθαλψη. Πρέπει να διασφαλιστεί, ωστόσο, ότι οι ειδικές χρηματοδοτήσεις για χώρες και περιφέρειες θα παραμείνουν ως βάση και ότι η μετακίνηση επενδύσεων θα πραγματοποιείται μόνον κατόπιν διαβούλευσης με τις χώρες ΑΚΕ.
<SPEAKER ID="269" LANGUAGE="FR" NAME="Rod (Verts/ALE )." AFFILIATION="">
<P>
   – Κύριε Πρόεδρε, η έκθεση του κ. Scarbonchi θέτει μια σειρά σημαντικών ερωτήσεων. Εδώ και πολλά χρόνια εμείς, οι Πράσινοι, αγωνιζόμαστε για τον κοινοβουλευτικό έλεγχο και τη διαφάνεια, που είναι εχέγγυα της δημοκρατίας. Είναι φυσικό η χορήγηση και η χρησιμοποίηση των πιστώσεων να ελέγχονται από ένα αντιπροσωπευτικό και δημοκρατικό όργανο. Είναι γεγονός ότι το ΕΤΑ δεν είχε μέχρι τούδε αυτά τα χαρακτηριστικά.
<SPEAKER ID="270" LANGUAGE="EN" NAME="Sandbæk (EDD )." AFFILIATION="">
<P>
Ο κ. Scarbonchi και η Επιτροπή έχουν ήδη αναφέρει τα ολοφάνερα οφέλη της εγγραφής στον προϋπολογισμό για την Ευρωπαϊκή Ένωση. Δεν είμαι τόσο σίγουρος όσο η Επιτροπή για τα οφέλη των χωρών ΑΚΕ, για παράδειγμα όσον αφορά το επίπεδο χρηματοδότησης, την προβλεψιμότητα και τον πολυετή προγραμματισμό των κεφαλαίων. Ποιο είναι το μέλλον της εταιρικής σχέσης ΑΚΕ-ΕΕ αν το ΕΤΑ εγγραφεί στον προϋπολογισμό;
<P>
Οι μεταβιβάσεις και η ανακατανομή των πόρων μεταξύ κατηγορίας και υποκατηγορίας επιτρέπονται σύμφωνα με το άρθρο 274 της Συνθήκης για την ΕΚ. Θα προστατεύσει η αρμόδια επί του προϋπολογισμού αρχή το ΕΤΑ μόλις συμπεριληφθεί στον προϋπολογισμό, ή θα διατυπώσει νεοεμφανιζόμενες ανησυχίες της ΕΕ, όπως οι νέοι στόχοι που εκφράστηκαν στην πρόσφατη διακήρυξη για την καταπολέμηση της τρομοκρατίας;
<SPEAKER ID="271" LANGUAGE="EN" NAME="Kinnock, Glenys (PSE )." AFFILIATION="">
<P>
   – Κύριε Πρόεδρε, τα συγχαρητήρια και τις ευχαριστίες μου στον εισηγητή. Πρώτα απ’ όλα, κανένας απόψε δεν πρέπει να ισχυρίζεται ότι η εγγραφή στον προϋπολογισμό είναι μια “ταχεία αμαξοστοιχία” για τις χώρες ΑΚΕ για τη διανομή του ΕΤΑ. Ωστόσο, από την αρχή πρέπει να πούμε ότι η εγγραφή στον προϋπολογισμό θα σήμαινε ότι δεν θα “καταχωνιάζαμε” εκατοντάδες εκατομμύρια ευρώ όπως έχει συμβεί στο πλαίσιο του ΕΤΑ – χρήματα που προορίζονταν για χώρες οι οποίες για διάφορους λόγους δεν τα ξόδευαν αποτελεσματικά. Ασφαλώς, δεν πρέπει να υποτιμήσουμε, όπως είπε η κ. Sandbæk, τις ανησυχίες των χωρών ΑΚΕ, όμως είναι λάθος να λέει η κ. Sandbæk ότι δεν υπάρχει διάλογος σχετικά με την εγγραφή στον προϋπολογισμό. Ο διάλογος έχει αρχίσει, οι χώρες ΑΚΕ προετοιμάζουν έγγραφα και διεξάγεται μια καθαρή συζήτηση.
<SPEAKER ID="272" LANGUAGE="" NAME="Maes (Verts/ALE )." AFFILIATION="(">
<P>
   – Κύριε Πρόεδρε, μετά από εσάς θα ήθελα να δώσω κι εγώ συγχαρητήρια και να ευχαριστήσω τον εισηγητή για την έκθεσή του, καθώς η ενσωμάτωση του Ευρωπαϊκού Ταμείου Ανάπτυξης στον προϋπολογισμό είναι κάτι που επιθυμούσαμε από καιρό. Και όχι μόνο λόγω της έλλειψης διαφάνειας, τόσο στη λήψη αποφάσεων όσο και στην εκτέλεσή τους. Πρέπει να συμφωνήσουμε ότι οι διαδικασίες ήταν ιδιαίτερα δυσκίνητες και έχουμε διαπιστώσει ότι λόγω αυτού έχουν προκύψει τεράστιες καθυστερήσεις, σε τέτοιο βαθμό μάλιστα που προέκυψε συσσώρευση πιστώσεων 11 δισ. ευρώ για τις οποίες έχει αναληφθεί υποχρέωση και ακόμη δεν έχουν εκτελεστεί πληρωμές. Προκαλεί ιδιαίτερη έκπληξη στην κοινή γνώμη η διαπίστωση ότι η φτώχεια στις αναπτυσσόμενες χώρες αυξάνεται συνεχώς και ότι δεν υπάρχει αποτελεσματικός τρόπος διοχέτευσης των χρημάτων και στήριξης των απαραίτητων σχεδίων άμεσα και αποδοτικά.
<SPEAKER ID="273" LANGUAGE="DE" NAME="Junker (PSE )." AFFILIATION="">
<P>
   – Κύριε Πρόεδρε, κυρίες και κύριοι, είμαι μέλος του Σώματος εδώ και 15 χρόνια και για όλο αυτό το διάστημα η Ομάδα μου ζητά να εγγραφεί το Ευρωπαϊκό Ταμείο Ανάπτυξης στον προϋπολογισμό. Είναι απαράδεκτο ένα ταμείο με έναν τόσο μεγάλο γενικό προϋπολογισμό να μην υπόκειται σε κανένα δημοκρατικό κοινοβουλευτικό έλεγχο. Θεωρώ ότι είναι ουσιαστικό να καθιερωθεί αυτός ο έλεγχος. Η έκθεση του κ. Scarbonchi επισημαίνει επίσης επαρκείς εναλλακτικές λύσεις για τη διασφάλιση του ελέγχου χωρίς να ζημιωθούν οι χώρες ΑΚΕ, καθώς είναι αναμφισβήτητο ότι πρέπει να δοθεί ιδιαίτερη σημασία στο να διασφαλιστεί πως καμία χώρα ΑΚΕ δεν θα υποστεί ζημία.
<P>
Μέχρι τώρα το Συμβούλιο συμμετείχε σε ένα είδος πόκερ για το ζήτημα αυτό και γι’ αυτό καθυστέρησε μέχρι το 2003 η έναρξη ισχύος του 9ου Ευρωπαϊκού Ταμείου Ανάπτυξης. Είναι επειγόντως απαραίτητο να μπορέσει να ασκήσει επιρροή το Ευρωπαϊκό Κοινοβούλιο σε σύμπραξη και συνεργασία με τη Συνέλευση Ίσης Εκπροσώπησης. Η υλοποίηση των στόχων της συμφωνίας του Κοτονού πρέπει φυσικά να είναι στο προσκήνιο, αλλά το Ευρωπαϊκό Κοινοβούλιο μπορεί να αποδίδει λογαριασμό και στην κοινή γνώμη, πράγμα που δεν ίσχυε μέχρι τώρα.
<SPEAKER ID="274" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, Πέμπτη, στις 12.00. 
<SPEAKER ID="275" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0125/2004) της κ. Maes, εξ ονόματος της αντιπροσωπείας του Ευρωπαϊκού Κοινοβουλίου στην επιτροπή συνδιαλλαγής, σχετικά με το εγκριθέν από την επιτροπή συνδιαλλαγής κοινό σχέδιο οδηγίας του Ευρωπαϊκού Κοινοβουλίου και του Συμβουλίου για την ασφάλεια αεροσκαφών τρίτων χωρών που χρησιμοποιούν κοινοτικούς αερολιμένες.
<SPEAKER ID="276" LANGUAGE="" NAME="Maes (Verts/ALE )," AFFILIATION="εισηγήτρια">
<P>
Το 1996 η Επιτροπή υπέβαλε για πρώτη φορά μια πρόταση οδηγίας με στόχο τη βελτίωση της ασφάλειας της αεροπορίας στην Ευρωπαϊκή Κοινότητα, ώστε να περιλαμβάνει αεροσκάφη τρίτων χωρών. Τότε η διαδικασία δεν ολοκληρώθηκε επιτυχώς λόγω μιας διαφοράς μεταξύ του Ηνωμένου Βασιλείου και της Ισπανίας για το Γιβραλτάρ. Κατά συνέπεια, μόνο μετά την καταστροφή της 11ης Σεπτεμβρίου 2001, όταν ξέσπασε κρίση στην αεροπορία, συνειδητοποίησαν όλοι ότι τώρα έπρεπε να καταβάλουν προσπάθειες προκειμένου να διασφαλιστεί η ασφάλεια και να καθησυχαστούν οι πολίτες.
<P>
Από εκείνη τη στιγμή εργαστήκαμε όσο το δυνατό ταχύτερα και μετά την πρώτη ανάγνωση στο Κοινοβούλιο στις 3 Σεπτεμβρίου 2002 η Επιτροπή υπέβαλε μια τροποποιημένη πρόταση στις 26 Νοεμβρίου, η οποία περιελάμβανε 13 από τις 19 τροπολογίες που εγκρίθηκαν από το Κοινοβούλιο. Αυτός ο αριθμός δεν ήταν καθόλου άσχημος. Το Συμβούλιο ενέκρινε την κοινή του θέση για την πρόταση αυτή τον Ιούνιο και το Κοινοβούλιο ολοκλήρωσε τη δεύτερη ανάγνωσή του στις 9 Οκτωβρίου με την έγκριση πέντε τροπολογιών. Για παράδειγμα, όσον αφορά τις απαιτήσεις για την ετήσια έκθεση, την εξουσία της Επιτροπής να επιβάλλει μέτρα που επιβάλλονται από ένα κράτος μέλος, όπως η απαγόρευση πρόσβασης στην περιοχή ή οι λειτουργικές συνθήκες για μια εταιρεία, και η προέκτασή τους στο σύνολο της Κοινότητας και η επιτάχυνση των διαδικασιών εφαρμογής.
<P>
Στη συνέχεια, προέκυψε άλλη μια καταστροφή που επιτάχυνε τα πράγματα. Αυτή τη φορά επρόκειτο για το δυστύχημα των αερογραμμών Flash Airlines, στο οποίο 149 άτομα έχασαν τη ζωή τους στο Sharm el-Sheikh. Τότε καταφέραμε πολύ ταχύτατα να διεξαγάγουμε έναν τριμερή διάλογο, στον οποίο συζητήθηκε συγκεκριμένα το ζήτημα της διαφάνειας που πλέον ετίθετο σε όλους τους κύκλους και από την κοινή γνώμη. Στη συνέχεια εγκρίναμε μια συμβιβαστική πρόταση του Συμβουλίου υπό τον όρο ότι θα επέρχονταν κάποιες περαιτέρω αλλαγές. Αρχικά, το Συμβούλιο δεν το ενέκρινε αυτό, αλλά καταφέραμε παρά ταύτα να ολοκληρώσουμε επιτυχώς τη διαδικασία και είμαστε ιδιαίτερα ικανοποιημένοι με την επιτυχία μας.
<P>
Ασφαλώς, δεν αγνοούμε το γεγονός ότι η όλη διαδικασία απέχει πολύ από την ολοκλήρωσή της. Υπενθυμίζω στην Επίτροπο τα δικά της λόγια όσον αφορά τις εταιρείες ναύλωσης αεροσκαφών. Συχνά δεν γνωρίζουμε ποιος παρέχει την αερομεταφορά των επιβατών, οι οποίοι έχουν ενημερωθεί για τις λεπτομέρειες του ταξιδιού τους. Απαιτείται μια περαιτέρω νέα πρωτοβουλία στο σημείο αυτό. Πιστεύω επίσης ότι πρέπει να λάβουμε υπόψη τα σχόλια όσων εκτελούν σήμερα τις διαδικασίες SAFA. Τα βρίσκω σε μια έκθεση για τους ελέγχους της βελγικής αεροπορίας σύμφωνα με τις διαδικασίες SAFA. Αναφέρεται στην έκθεση ότι δεν πρέπει να έχουμε μεγάλες προσδοκίες, καθώς υπάρχει πραγματικά πολύ λίγος χρόνος για τη διεξοδική και τακτική διεξαγωγή των ελέγχων αυτών.
<SPEAKER ID="277" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
     Κύριε Πρόεδρε, κυρίες και κύριοι, καταρχάς θα ήθελα να ευχαριστήσω την κ. Maes για την εξαίρετη εργασία που επιτέλεσε όλον αυτόν τον καιρό, ως εισηγήτρια μιας οδηγίας η οποία παρουσιάστηκε αρχικά το 1997, αλλά παρεμποδίστηκε λόγω των διαφορών μεταξύ του Ηνωμένου Βασιλείου και της Ισπανίας αναφορικά με το ζήτημα του Γιβραλτάρ.
<P>
Κυρία Maes, τα Ηνωμένα Έθνη δήλωσαν πολύ ξεκάθαρα ότι το Γιβραλτάρ είναι μια αποικία. Είναι άκρως οδυνηρό το γεγονός ότι στην Ευρώπη, στην ευρωπαϊκή επικράτεια, εξακολουθούμε να έχουμε μια αποικία, αλλά αυτό ακριβώς δηλώνουν τα Ηνωμένα Έθνη. Τέλος πάντων, ήθελα να πω ότι πρέπει να κατανοήσουμε τα προβλήματα που κρύβονται πίσω από άλλα προβλήματα που αντιμετωπίζουμε συχνά.
<P>
Χάρη όχι στο πρόβλημα του Σεπτεμβρίου 2001, ωστόσο, αλλά μάλλον χάρη στο γεγονός ότι το Ηνωμένο Βασίλειο και η Ισπανία έβαλαν για άλλη μια φορά αυτό το θέμα στην άκρη και δέχτηκαν μια φόρμουλα η οποία δεν προδικάζει τίποτα, ούτε υπέρ της μιας χώρας ούτε υπέρ της άλλης –παγώνει απλώς τη διένεξη μεταξύ των δυο χωρών, παρά την πρόοδο που έχει γίνει στην Ευρωπαϊκή Ένωση και σε άλλες χώρες, συμπεριλαμβανομένων αυτών των δύο– καταφέραμε να προχωρήσουμε αυτό το θέμα.
<P>
Πρόκειται για ένα θέμα που επηρεάζει όχι μόνο αυτή την πρόταση, αλλά μια ολόκληρη σειρά άλλων προτάσεων που σχετίζονται με τον αεροπορικό τομέα. Όταν έφτασα ανακάλυψα ότι ήταν εννέα ή δέκα, έπειτα το σύνολο της πρωτοβουλίας “Ενιαίος Ουρανός”, αλλά τελικά, το 2000 καταφέρουμε να ξεπαγώσουμε τα πάντα και καταφέραμε να το προχωρήσουμε.
<P>
Μάλιστα, στις 3 Ιανουαρίου αυτό το θέμα τέθηκε για άλλη μια φορά με εξαιρετικά άγριο τρόπο, μετά την τραγωδία της που προκάλεσε πολυάριθμους θανάτους.
<P>
Θα ήθελα να πω ότι, πριν εγκριθεί, αυτή η οδηγία έχει ήδη αποτέλεσμα. Συγκεκριμένα, μερικές εβδομάδες πριν, μια από τις χώρες της Ευρωπαϊκής Ένωσης, στο πλαίσιο του προγράμματος SAFA (διαδικασία εκτίμησης της ασφάλειας των ξένων αεροσκαφών), το οποίο τώρα υπάρχει στο πλαίσιο της Ευρωπαϊκής Διάσκεψης Πολιτικής Αεροπορίας (ECAC), εντόπισε σοβαρές ελλείψεις σε μια αεροπορική εταιρεία τρίτης χώρας και της αρνήθηκε την πρόσβαση στους αερολιμένες της.
<P>
Θα ήθελα να απαντήσω στην κ. Maes λέγοντας ότι, πριν από τη λήξη της θητείας αυτής της Επιτροπής, προτού παραδώσω τα καθήκοντά μου, ελπίζω ότι θα έχω παρουσιάσει την τροποποίηση που διασαφηνίζει τις εταιρείες με τις οποίες εκτελούνται πτήσεις τσάρτερ και, πιθανότατα, οποιαδήποτε αλλαγή μπορεί να παρέχει εγγυήσεις και δικαιώματα για τους πελάτες.
<SPEAKER ID="278" LANGUAGE="DE" NAME="Stockmann (PSE )." AFFILIATION="">
<P>
   – Κύριε Πρόεδρε, κυρία Επίτροπε, κυρίες και κύριοι, θα ήθελα καταρχάς να ευχαριστήσω την εισηγήτρια για την καλή συνεργασία. Η ασφάλεια είναι το κλειδί για τις εναέριες μεταφορές – και για άλλους τομείς βέβαια, ιδίως όμως για τις εναέριες μεταφορές, ειδικά μετά το τραγικό δυστύχημα στο Sharm-el-Sheik. Εφόσον οι εναέριες μεταφορές έχουν παγκόσμιο χαρακτήρα, όλο και πιο πολλές τρίτες χώρες χρησιμοποιούν κοινοτικούς αερολιμένες. Ένα μαύρο πρόβατο αρκεί για να υπονομεύσει την ασφάλεια. Η οδηγία που θα εγκρίνουμε αύριο είναι επομένως εξαιρετικά σημαντική για την πολιτική των μεταφορών, αλλά και για την κοινή γνώμη.
<SPEAKER ID="279" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, Πέμπτη, στις 12.00. 
<SPEAKER ID="280" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της σύστασης για τη δεύτερη ανάγνωση (A5-0217/2004), εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την κοινή θέση του Συμβουλίου ενόψει της έγκρισης του κανονισμού του Ευρωπαϊκού Κοινοβουλίου και του Συμβουλίου που τροποποιεί τον Κανονισμό (ΕΟΚ) αριθ. 95/93 του Συμβουλίου σχετικά με τους κοινούς κανόνες κατανομής του διαθέσιμου χρόνου χρήσης (slots) στους κοινοτικούς αερολιμένες (Εισηγητής: ο κ. Stockmann). 
<SPEAKER ID="281" LANGUAGE="DE" NAME="Stockmann (PSE )," AFFILIATION="εισηγητής">
<P>
Επίσης, το Συμβούλιο συμφώνησε με την απόφασή μας και διατήρησε την ευελιξία και την ασφάλεια προγραμματισμού των αερογραμμών. Έτσι, εξακολουθεί να είναι δυνατή η ανακατανομή προγονικών δικαιωμάτων είτε για λειτουργικούς λόγους είτε επειδή η ανακατανομή μιας ακολουθίας επιτυγχάνει μεγαλύτερη ευθυγράμμιση με τα που είχαν ζητηθεί αρχικά. Εδώ θεωρούμε ότι η Επιτροπή ήταν πολύ περιοριστική. Επιπροσθέτως, διευρύνθηκε το φάσμα των εξαιρέσεων του κανόνα . Τώρα καλύπτονται και απρόβλεπτα γεγονότα όπως εκείνα της 11ης Σεπτεμβρίου και αναπόφευκτες καταστάσεις που δεν μπορούν να ελεγχθούν από τις αεροπορικές εταιρείες.
<P>
Θεωρώ εξαιρετικά σημαντικό ένα σημείο, συγκεκριμένα το περίφημο άρθρο 8α του κανονισμού που αφορά την κινητικότητα των . Εδώ οι υπουργοί Μεταφορών διέγραψαν την απαγόρευση της εμπορίας των . Έτσι, εξακολουθεί να υπάρχει μια “μαύρη τρύπα” στον κανονισμό, η οποία καταπίνει τα . Αυτό σημαίνει ότι η εμπορία θα εξακολουθήσει να διεξάγεται με αδιαφανή και όχι ενιαίο τρόπο – και όχι μόνο στον αερολιμένα Heathrow. Αυτή η κατάσταση είναι απαράδεκτη για την εσωτερική αγορά. Ως εκ τούτου, απευθύνω έκκληση στην Επιτροπή να υποβάλει νέα πρόταση πριν από το τέλος του χρόνου, η οποία θα περιέχει σαφείς και διαφανείς κανόνες για την εμπορία σε πανευρωπαϊκό επίπεδο. Μόνο τότε θα ολοκληρωθεί πραγματικά η μεταρρύθμιση του συστήματος κατανομής του διαθέσιμου χρόνου χρήσης.
<SPEAKER ID="282" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
    Κύριε Πρόεδρε, κυρίες και κύριοι, πιστεύω ότι έχουμε σημειώσει μεγάλη πρόοδο όσον αφορά την πρόταση αναθεώρησης των ισχυόντων κοινοτικών κανόνων σχετικά με την κατανομή του διαθέσιμου χρόνου πτήσης στους αερολιμένες. Θα ήθελα επίσης να πω ότι έχω εκφράσει προηγουμένως την ευχαρίστησή μου για τη ρεαλιστική προσέγγιση που είχε πάντα το Κοινοβούλιο σε αυτό το θέμα και θα ήθελα να συγχαρώ τον εισηγητή, κ. Stockmann, για το εξαίρετο έργο που επιτέλεσε.
<P>
Όπως είπε πολύ σωστά ο αξιότιμος βουλευτής και όπως όλοι γνωρίζουμε, υπάρχουν πολύ θετικά στοιχεία στο έγγραφο από τεχνική άποψη, και επομένως αξίζει τον κόπο να διασφαλίσουμε την πρόοδό του. Το πιο σημαντικό πράγμα είναι ότι επιτέλους γνωρίζουμε τι είναι ο διαθέσιμος χρόνος πτήσης, διότι, μέχρι σήμερα, δεν γνωρίζαμε ποιος ήταν ο νομικός του χαρακτήρας. Δεν ήμασταν πολύ σίγουροι τι ήταν αυτό που έχει τόσο μεγάλη αξία – και το διαπιστώσαμε στην περίπτωση πώλησης, αγοράς ή χρεοκοπίας αεροπορικών εταιρειών. Αποκαλούνται , αλλά τι είδους δικαιώματα είναι; Τώρα ξέρουμε για τι είδους δικαιώματα πρόκειται. Η διασαφήνιση της νομικής φύσης του διαθέσιμου χρόνου πτήσης θα μας επιτρέψει να κάνουμε το επόμενο βήμα, κύριε Stockmann, που ελπίζω να έχω παρουσιάσει πριν από το τέλος του έτους. Και, από αυτή την άποψη, έκανα μια δήλωση στη συνεδρίαση του Συμβουλίου όταν υιοθέτησε την κοινή θέση, την οποία δέχτηκα, ότι πριν από το τέλος του έτους θα παρουσιάσουμε μια νομοθετική πρόταση που θα προβλέπει την κατάλληλη διευκρίνιση και ρύθμιση της αγοράς, της συναλλαγής και της διαπραγμάτευσης αυτών των δικαιωμάτων.
<P>
Εν πάση περιπτώσει, για τον σκοπό αυτόν, έχουμε ήδη ξεκινήσει την προπαρασκευαστική εργασία και διαβουλευόμαστε με τα κράτη της Ένωσης, όπως και με τα διάφορα ενδιαφερόμενα μέρη. Το κάναμε αυτό πριν κάνουμε αυτή την πρόταση. Οι απαντήσεις που λάβαμε τότε δεν ήταν και οι πιο κατάλληλες. Ελπίζω ότι θα τις λάβουμε τώρα και ότι θα είμαστε σε θέση να παρουσιάσουμε αυτό το έγγραφο πριν από το τέλος του έτους και, εν πάση περιπτώσει, πιστεύω, κύριε Stockmann, ότι το βήμα προόδου που κάνουμε σήμερα είναι εξαιρετικά σημαντικό και ότι βελτιώνει σημαντικά τόσο τη νομική όσο και την τεχνική πτυχή. Ορίζουμε επιτέλους τι είναι διαθέσιμος χρόνος πτήσης, που δεν είναι καθόλου ασήμαντο θέμα δεδομένης της οικονομικής του αξίας αυτή τη στιγμή. 
<SPEAKER ID="283" LANGUAGE="DE" NAME="Jarzembowski (PPE-DE )." AFFILIATION="slots">
<P>
   – Κύριε Πρόεδρε, κυρία Αντιπρόεδρε, κυρία Maes, κύριε Stockmann, αξιότιμοι συνεργάτες της Επιτροπής, κυρίες και κύριοι, είμαστε πραγματικά μια ευχάριστη συντροφιά εμπειρογνωμόνων.
<P>
Σας ευχαριστώ θερμά, κυρία Αντιπρόεδρε, διότι δηλώσατε ότι θα προσπαθήσετε να υποβάλετε μέχρι τον Νοέμβριο μια αναθεωρημένη έκδοση του νέου κανονισμού. Προσωπικά πιστεύω –και εδώ υιοθετώ τη γραμμή του εισηγητή στην έκθεση– ότι είναι σημαντικό να διασαφηνίσουμε πως τα δεν ανήκουν στο αεροδρόμιο ή στον αερομεταφορέα, πράγμα που σημαίνει ότι δεν είναι αντικείμενο εμπορίας. Μπορούμε να επινοήσουμε κάθε είδους κανόνες και τροπολογίες για την ανταλλαγή· λέω ωστόσο ότι τα της στο Heathrow δεν αποτελούν περιουσία της , που θα μπορούσε να πουλήσει για μεγάλα χρηματικά ποσά. Τα είναι κοινό αγαθό, είτε στο Παρίσι είτε στη Φρανκφούρτη είτε σε οποιοδήποτε άλλο αεροδρόμιο. Αισθάνομαι μεγάλη ευγνωμοσύνη προς το Συμβούλιο, το Κοινοβούλιο και την Επιτροπή που συμφώνησαν να ενισχύσουν τον ρόλο και την ανεξαρτησία των συντονιστών, διότι ο ρόλος του συντονιστή είναι να διασφαλίζει την αποτελεσματική χρησιμοποίηση των αερολιμένων και του εναερίου χώρου προς το κοινό συμφέρον και όχι να δημιουργεί πλεονεκτήματα ή μειονεκτήματα για τους αερομεταφορείς και τα αεροδρόμια. Στόχος πρέπει να είναι η διασφάλιση της καλύτερης δυνατής οικονομικής και περιβαλλοντικής χρήσης των αερολιμένων από τους αερομεταφορείς και τους επιβάτες. Ως εκ τούτου, ευχαριστώ τον κ. Stockmann διότι έφερε επιτυχώς σε πέρας αυτό το ζήτημα πριν από τη λήξη της τρέχουσας κοινοβουλευτικής περιόδου. Πρέπει όλοι να εγκρίνουμε αύριο την έκθεση αυτήν. 
<SPEAKER ID="284" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
    Κύριε Πρόεδρε, κύριε Jarzembowski, όλοι συμφωνούμε ότι ο διαθέσιμος χρόνος πτήσης είναι δημόσια περιουσία. Μιλάμε γα ένα σύστημα κατανομής μιας δημόσιας περιουσίας – αυτό που στην Ισπανία αποκαλούμε εκχώρηση, το δικαίωμα χρησιμοποίησης μιας δημόσιας περιουσίας που παραχωρείται σε συγκεκριμένα πλαίσια και συνθήκες. Μόλις θα έχουμε καθορίσει σε τι συνίσταται, ίσως θα είμαστε σε θέση να ορίσουμε ότι ο δικαιούχος διαπραγματεύεται αυτή τη δημόσια περιουσία, ή αυτό το δικαίωμα, για μια απροσδιόριστη ή περιορισμένη χρονική περίοδο. Αυτό έχουμε. Στην πραγματικότητα, είναι μια πρακτική η οποία, με συγκαλυμμένο τρόπο, εφαρμόζεται αυτή τη στιγμή σε ορισμένους ευρωπαϊκούς λιμένες.
<P>
Εν τω μεταξύ, πριν από τη λήξη της θητείας αυτού του Κοινοβουλίου, είναι πιθανό ότι θα έχουμε μερικά καλά νέα για τις διαπραγματεύσεις με τις Ηνωμένες Πολιτείες στον τομέα της κοινής διατλαντικής ζώνης αεροπορίας ή τουλάχιστον όσον αφορά τα πρώτα βήματα. Γνωρίζω ότι ο Γραμματέας Μεταφορών, κ. Minetta, πρόκειται να εμφανιστεί ενώπιον του Κοινοβουλίου και πιστεύω ότι αυτό θα βοηθήσει επίσης τις συζητήσεις. 
<SPEAKER ID="285" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, Πέμπτη, στις 12.00.
<P>
Έχουμε φτάσει στο τέλος της ημερήσιας διάταξης. Κύριε Jarzembowski, έχετε τον λόγο. 
<SPEAKER ID="286" LANGUAGE="DE" NAME="Jarzembowski (PPE-DE )." AFFILIATION="slots">
<P>
Δεύτερον, χαιρόμαστε που έρχεται ο κ. Minetta και που προοδεύουν οι συνομιλίες για τον κοινό εναέριο χώρο, αλλά σας υπενθυμίζω τη γνωστή παροιμία “Φοβού τους Δαναούς και δώρα φέροντες!” που ισχύει και για τους Αμερικανούς. Ως ένα από τα παλαιότερα μέλη του Σώματος, επιτρέψτε μου να πω ότι η μακρόχρονη αυτή συνεργασία μαζί σας ήταν ευχαρίστηση, ιδίως αναφορικά με τις εναέριες μεταφορές. Ευχαριστώ πολύ, κυρία Αντιπρόεδρε. 
<SPEAKER ID="287" LANGUAGE="" NAME="Πρόεδρος." AFFILIATION="(Η συνεδρίαση λήγει στις 22.40)">
<P>
   Σας ευχαριστούμε πολύ, κύριε Jarzembowski.
<P>
Η επόμενη συνεδρίαση θα διεξαχθεί αύριο, Πέμπτη(1).
<SPEAKER ID="288" LANGUAGE="" NAME="" AFFILIATION="Ημερήσια διάταξη της επόμενης συνεδρίασης:"/>

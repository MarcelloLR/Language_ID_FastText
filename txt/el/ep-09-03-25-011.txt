<CHAPTER ID="011">
Ενίσχυση της ασφάλειας και των θεμελιωδών ελευθεριών στο διαδίκτυο (συζήτηση) 
<SPEAKER ID="415" NAME="Πρόεδρος">
- " ημερήσια διάταξη προβλέπει τη συζήτηση της έκθεσης του Σταύρου Λαμπρινίδη, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, με πρόταση για σύσταση του Ευρωπαϊκού Κοινοβουλίου προς το Συμβούλιο σχετικά με την ενίσχυση της ασφάλειας και των θεμελιωδών ελευθεριών στο διαδίκτυο.
<SPEAKER ID="416" NAME="Σταύρος Λαμπρινίδης" LANGUAGE="EL">
Κύριε Πρόεδρε, ζούμε σε μια εποχή όπου όλοι - κυβερνήσεις, ιδιωτικές εταιρείες ακόμη και εγκληματίες - επιθυμούν να έχουν τη μεγαλύτερη δυνατή πρόσβαση στα ηλεκτρονικά μας δεδομένα, στην ιδιωτική μας ζωή.
<P>
Ειδικότερα το διαδίκτυο προσφέρει λεπτομέρειες για την ιδιωτική μας ζωή, κάτι το οποίο θα ήταν αδιανόητο πριν από μερικά χρόνια. Ταυτόχρονα, είναι σαφές ότι εκτοξεύει τη δυνατότητα άσκησης βασικών θεμελιωδών μας δικαιωμάτων: ελευθερία λόγου, ελευθερία πολιτικής δράσης, ελευθερία γνώσης και εκπαίδευσης, ελευθερία του συνεταιρίζεσθαι.
<P>
Λιγότερο σαφές είναι ότι κινδυνεύουμε να παραβιαστούν ακριβώς αυτές οι ίδιες ελευθερίες από τη χρήση του διαδικτύου. Μυστικές παρακολουθήσεις από κυβερνήσεις, ιδιωτικές εταιρείες, ή ακόμη και εγκληματίες, των όσων κάνουμε ή βλέπουμε στο διαδίκτυο. Και ακόμα λιγότερο σαφές είναι πώς μπορούμε επομένως να βρούμε την ισορροπία εδώ. Πώς μπορούμε δηλαδή να ρυθμίσουμε το διαδίκτυο με τέτοιο τρόπο, ώστε να μας επιτρέπει να αντλούμε τα οφέλη του, περιορίζοντας ταυτόχρονα τους προφανείς κινδύνους του.
<P>
" έκθεση μου προσπαθεί ν' απαντήσει σ' αυτά τα ερωτήματα. Μεταξύ άλλων:
<P>
πρώτον, ζητάει μια ευρωπαϊκή πρωτοβουλία για τη δημιουργία ενός παγκόσμιου Χάρτη Θεμελιωδών Δικαιωμάτων στο διαδίκτυο,
<P>
δεύτερον, επισημαίνει την ανάγκη αποτελεσματικής αλλά και αναλογικής καταπολέμησης παλαιών και νέων εγκλημάτων στο διαδίκτυο, όπως η κλοπή ταυτότητας και η προστασία των πνευματικών δικαιωμάτων, υπογραμμίζοντας ταυτόχρονα ότι καμιά νομοθεσία δεν μπορεί να καταλήξει στην συστηματική επιτήρηση όλων των πολιτών, ύποπτων ή όχι, δικαίων και αδίκων, διότι αυτό θα αποτελούσε φυσικά μια κατάφωρη παραβίαση της ιδιωτικής ζωής,
<P>
τρίτον, σχετικά με το δικαίωμα των πολιτών πρόσβασης στο διαδίκτυο, απαιτεί από κυβερνήσεις να την εξασφαλίσουν ακόμα και στους πιο φτωχούς πολίτες, ακόμη και στις πιο απομακρυσμένες περιοχές,
<P>
τέταρτον, τονίζει ότι η μη γνώση ηλεκτρονικών υπολογιστών στον 21ο αιώνα είναι ο νέος αναλφαβητισμός, όπως ήταν στον 20ο αιώνα το να μην ξέρει κανείς να γράφει ή να διαβάζει, και ότι η πρόσβαση στο διαδίκτυο επομένως είναι αντίστοιχο θεμελιώδες δικαίωμα με την πρόσβαση στην εκπαίδευση,
<P>
πέμπτον, ζητάει μέτρα για τον περιορισμό της συγκατάθεσης των χρηστών, ένα μεγάλο ζήτημα το οποίο θα συζητήσω στη συνέχεια.
<P>
Αγαπητοί συνάδελφοι, το θέμα της συγκατάθεσης είναι ιδιαίτερα πολύπλοκο και αν δεν εξεύρουμε λύσεις άμεσα και τώρα, θα το βρούμε μπροστά μας. Να σας δώσω ένα παράδειγμα: πριν μερικές δεκαετίες, κανείς δεν ήξερε τι εφημερίδα διαβάζω· μόνο η οικογένειά μου ίσως και κάποιοι φίλοι μου. Γι' αυτό και σε δικτατορικά κυρίως καθεστώτα, οι μυστικές υπηρεσίες πάσχιζαν να το μάθουν, για να με 'φακελώσουν'. Να πούνε ότι ο Λαμπρινίδης διαβάζει αυτή την εφημερίδα, άρα πρέπει να είναι κομμουνιστής, ή πρέπει να είναι Αμερικανολάτρης. Σήμερα, κάθε εφημερίδα που διαβάζω αφήνει το ίχνος μου. Αυτό θα πει ότι οι ιδιωτικές εταιρείες μπορούν να κάνουν αντίστοιχο 'φακέλωμα', να δημιουργήσουν ένα προφίλ για μένα, των πολιτικών μου πιστεύω, των διατροφικών μου συνηθειών, ακόμη και της υγείας μου. Το γεγονός ότι επισκέπτομαι τις ιστοσελίδες αυτές θα πει ότι έχω συναινέσει στο να πάω την κοινωνία μου 40 χρόνια πίσω;
<P>
Πρέπει επειγόντως κύριε Πρόεδρε να υιοθετηθούν συνετοί νόμοι οι οποίοι να βρίσκουν ισορροπία μεταξύ της καταπολέμησης της εγκληματικότητας και της προστασίας των δικαιωμάτων στην ηλεκτρονική εποχή. Αυτή η ισορροπία μοιάζει δύσκολη αλλά δεν είναι. Είναι εφικτή. Θα πρέπει να πάψουμε να αντιμετωπίζουμε τον "κυβερνοχώρο" σαν κάτι το οποίο είναι έξω από την καθημερινή μας ζωή, κάτι το ξεχωριστό. Γιατί είναι η ζωή μας. Αυτό θα πει κύριε Πρόεδρε ότι όποια δικαιώματα, αλλά και φραγμοί, ισχύουν για αστυνομίες και ιδιωτικές εταιρείες εντός του διαδικτύου, πρέπει να ισχύουν και εκτός. Αλλιώς κινδυνεύουμε να καταργήσουμε ελευθερίες για να βρούμε ασφάλεια και, τελικά, να μην έχουμε ελευθερίες και να μην έχουμε πραγματική ασφάλεια.
<P>
Τελειώνοντας, κύριε Πρόεδρε, επιθυμώ να ευχαριστήσω θερμά τους σκιώδεις εισηγητές όλων των πολιτικών ομάδων, που τους βλέπω εδώ στην αίθουσα αυτή, για την εξαιρετικά σημαντική υποστήριξή τους. Ευχαριστώ για την ομόφωνη υποστήριξη που είχε η έκθεση αυτή από όλα τα κόμματα, όλους τους ευρωβουλευτές στην Επιτροπή Πολιτικών Ελευθεριών και προσβλέπω στην έγκρισή της από την Ολομέλεια.
<SPEAKER ID="417" NAME="Ján Figeľ">
Μέλος της Επιτροπής. - Κύριε Πρόεδρε, θέλω γενικά να ευχαριστήσω όχι μόνο το Κοινοβούλιο αλλά ειδικά τον κ. Σταύρο Λαμπρινίδη για τη σημαντική του έκθεση, η οποία παρέχει πολύ επίκαιρες πληροφορίες για την προώθηση των θεμελιωδών ελευθεριών και της ασφάλειας στο διαδίκτυο.
<P>
Ενώ το διαδίκτυο έγινε όλο και πιο σημαντικό στις σύγχρονες κοινωνίες και στις οικονομίες, επηρεάζοντας πολλούς τομείς της ζωής μας, ο καταπληκτικός ρυθμός της τεχνολογικής ανάπτυξης επιφέρει, ταυτόχρονα, σημαντικές προκλήσεις που πρέπει να αντιμετωπίζονται ανάλογα, εάν θέλουμε να διεκρινιστούν οι πλήρεις ευκαιρίες του διαδικτύου και της κοινωνίας της πληροφορίας.
<P>
Ιδιαίτερα συμμεριζόμαστε τους προβληματισμούς του κ. Λαμπρινίδη σχετικά με την προστασία των προσωπικών δεδομένων, ένα θέμα που έχει μέγιστη σχέση με τους χρήστες του διαδικτύου. Ας σας διαβεβαιώσω ότι η Επιτροπή εξακολουθεί να δεσμεύεται για την ενίσχυση των θεμελιωδών δικαιωμάτων και των θεμελιωδών ελευθεριών των πολιτών και ιδιαίτερα για τη διασφάλιση προστασίας υψηλού επιπέδου της ιδιωτικής ζωής και των προσωπικών δεδομένων τόσο στο διαδίκτυο όσο και σε άλλα περιβάλλοντα.
<P>
Έχω την ακλόνητη πεποίθηση ότι η επιδίωξη επαρκούς προστασίας της ιδιωτικής ζωής δεν αντιβαίνει την ανάγκη για τη διασφάλιση μεγαλύτερης ασφάλειας. Πράγματι, αυτοί οι δύο στόχοι μπορούν και πρέπει να επιδιώκονται από κοινού.
<P>
" σταθερότητα και η ασφάλεια του διαδικτύου ήταν οι προτεραιότητές μας κατά τη διάρκεια της Παγκόσμιας Διάσκεψης Κορυφής για την Κοινωνία της Πληροφορίας το 2005 και συνεχίζουμε με αυτούς τους στόχους. Αυτά τα θέματα θα παρουσιασθούν σύντομα μέσω μιας νέας στρατηγικής για την προστασία των Ζωτικών Υποδομών Πληροφόρησης και προκειμένου να ενισχυθεί η προετοιμασία της Ευρώπης κατά ηλεκτρονικών επιθέσεων μεγάλης κλίμακας και διακοπών. Αυτή η στρατηγική περιλαμβάνει ένα σχέδιο δράσης που καθορίζει την πορεία για την προώθηση των αρχών και των οδηγιών για τη σταθερότητα και την προσαρμοστικότητα του διαδικτύου.
<P>
" στρατηγική συνεργασία με τρίτες χώρες θα αναπτύσσεται στο πλαίσιο της στρατηγικής, ιδίως με τη διεξαγωγή διαλόγων της κοινωνίας της πληροφορίας, ως μέσο για τη δημιουργία συναίνεσης σε παγκόσμιο επίπεδο σε αυτόν τον τομέα. Ταυτόχρονα, η Επιτροπή είναι πεπεισμένη ότι είναι απαραίτητο να διασφαλίσουμε το σεβασμό για τις θεμελιώδεις ελευθερίες, όπως η ελευθερία της έκφρασης στο διαδίκτυο.
<P>
Επίσης, αυτοί οι δύο στόχοι δεν αποκλείουν ο ένας τον άλλο. " έκθεσή σας αναλύει περαιτέρω τη δυνατότητα εργασίας με παγκόσμια πρότυπα, με την προστασία των δεδομένων και την ελευθερία του λόγου. " Επιτροπή συμμετέχει στις ετήσειες διεθνείς διασκέψεις των Επιτρόπων για την Προστασία των Δεδομένων και παρακολουθεί το συνεχιζόμενο έργο σχετικά με τα πιθανά μελλοντικά διεθνή πρότυπα για την ιδιωτική ζωή και την προστασία των προσωπικών δεδομένων. Δεσμευόμαστε ιδιαίτερα για την προώθηση των υψηλών προτύπων προστασίας τα οποία απολαμβάνουν οι πολίτες της ΕΕ επί του παρόντος.
<P>
Σε ότι αφορά την ελευθερία του λόγου, η Επιτροπή θα εξακολουθήσει να προωθεί αυτό το θεμελιώδες δικαίωμα στα διεθνή φόρουμ. Προς το παρόν, δεν θα ληφθεί υπόψη η θέσπιση νέας νομοθεσίας σε αυτόν τον τομέα ως μελλοντική κατεύθυνση. Ήδη έχουμε πολλά δεσμευτικά διεθνή μέσα γι' αυτό το θέμα. Σε αυτό το σημείο, θεωρώ ότι θα ήταν χρήσιμο να εκφράσουμε αποτελεσματικές απόψεις σχετικά με τους κατάλληλους τρόπους για την ενίσχυση της υφιστάμενης νομοθεσίας. Κατά συνέπεια αυτό αφορά στην εφαρμογή. Αυτή η άποψη πρέπει επίσης να περιλαμβάνει και να βοηθά τους παγκόσμιους εμπορικούς φορείς να καθορίζουν με καλύτερο τρόπο τους ρόλους και τις ευθύνες τους στην προώθηση και στην ενίσχυση της θεμελιώδους ελευθερίας της έκφρασης στο παγκόσμιο ηλεκτρονικό περιβάλλον του διαδικτύου.
<P>
Ας ολοκληρώσω με ένα γενικό σχόλιο. Θεωρώ ότι πρέπει να αντιμετωπίσουμε τις σοβαρές προκλήσεις που που παρουσιάζει αυτή η έκθεση και να διασφαλίσουμε ότι η συγκεκριμένη άσκηση των δικαιωμάτων και των ελευθεριών δεν περιορίζεται υπερβολικά στο διαδίκτυο.
<P>
Για παράδειγμα, ένα βασικό στοιχείο της στρατηγικής της Επιτροπής για ασφαλή κοινωνία της πληροφορίας, από το 2006, ήταν να υπάρχει μια ολιστική προσέγγιση, διασφαλίζοντας το συντονισμό μεταξύ των ενδιαφερομένων κύκλων, αλλά αναγνωρίζοντας ότι καθένας από αυτούς έχει συγκεκριμένους ρόλους και ευθύνες που πρέπει να εκπληρώσει. Όλοι έχουμε ευθύνες να διασφαλίσουμε ότι οι ενέργειές μας στο διαδίκτυο δεν περιορίζουν με ανάρμοστο τρόπο - και, εάν είναι δυνατό, ότι ενισχύουν - την ασφάλεια των άλλων σε αυτό το μέσο.
<P>
Κατά συνέπεια, η Επιτροπή χαιρετίζει και υποστηρίζει αυτή την έκθεσησε πνεύμα συνεργασίας.
<SPEAKER ID="418" NAME="Μανώλης Μαυρομμάτης">
εισηγητής της γνωμοδότησης της Επιτροπής Πολιτισμού και Παιδείας. - (EL) Κύριε Πρόεδρε, κύριε Επίτροπε, αγαπητοί συνάδελφοι, κατ' αρχήν θα ήθελα να συγχαρώ τον εισηγητή, συνάδελφο Σταύρο Λαμπρινίδη, για την σημαντική έκθεση που χειρίστηκε, καθώς και τον στόχο του στην προσπάθεια προστασίας των προσωπικών δεδομένων. Μια αρχή που σεβόμαστε στην πλειοψηφία, και εγώ προσωπικά.
<P>
Ως εισηγητής της γνωμοδότησης για την Επιτροπή Πολιτισμού και Παιδείας, θεωρώ ότι το διαδίκτυο είναι μια εξαιρετική πλατφόρμα διάδοσης πολιτισμού και γνώσης· και αυτό το επισημαίνω προκειμένου να συγχαρώ και να ευχαριστήσω όλους τους συναδέλφους μου στην Επιτροπή Πολιτισμού, οι οποίοι υπερψήφισαν τη γνωμοδότησή μου.
<P>
Παραδείγματα, όπως ψηφιοποιημένο αρχείο μουσείων, ηλεκτρονικά βιβλία, μουσική, οπτικοακουστικό υλικό, μπορούν να είναι προσβάσιμα από ανθρώπους σε κάθε γωνιά της γης. Στον αχανή όμως διαδικτυακό κόλπο και τον κόσμο, το πολιτιστικό υλικό δυστυχώς δεν προστατεύεται επαρκώς. " πειρατεία τείνει να αποτελεί κανόνα και όχι εξαίρεση, και είναι οι δημιουργοί που βγαίνουν ζημιωμένοι από την παράνομη διακίνηση της πνευματικής τους ιδιοκτησίας. Με άλλα λόγια: ποιητές, στιχουργοί, μουσικοί συνθέτες, παραγωγοί και, γενικά, κάθε μέλος της δημιουργικότητας.
<P>
Τρεις από τους λόγους που βοηθούν στην ανάπτυξη της πειρατείας είναι:
<P>
οι τεχνολογικές ευκολίες και το χαμηλό κόστος παράνομης αντιγραφής, οι δυσμενείς οικονομικές συνθήκες και η διάδοση του διαδικτύου.
<P>
" τροπολογία 4 επαναφέρει την εισήγηση της Επιτροπής Πολιτισμού για ύπαρξη μιας σωστής ισορροπίας ανάμεσα στα δικαιώματα και τις ελευθερίες όλων των ενδιαφερομένων μερών, και για διασφάλιση και προστασία επίσης όλων των θεμελιωδών δικαιωμάτων των ατόμων βάσει του Χάρτη των Θεμελιωδών Δικαιωμάτων της Ευρωπαϊκής Ένωσης στο πλαίσιο της ευρείας χρήσης του διαδικτύου.
<P>
Για το λόγο αυτό, στηρίζουμε την τροπολογία αυτή που υπενθυμίζει ότι τα θεμελιώδη δικαιώματα είναι ισάξια και θα πρέπει να προστατεύονται όλα με τον ίδιο τρόπο.
<SPEAKER ID="419" NAME="Nicolae Vlad Popa">
εξ ονόματος της Ομάδας PPE-DE. - (RO) " παρούσα έκθεση είναι το αποτέλεσμα της συνεργασίας μεταξύ των μελών αυτού του Κοινοβουλίου. Για το λόγο αυτό, θέλω να ευχαριστήσω τους συναδέλφους μου, ειδικά τον κ. Λαμπρινίδη, καθώς και την κ. Gacek, τον κ. Alvaro, την κ. Segelström και τον κ. Μαυρομμάτη, με τον οποίο είχα την ευχαρίστηση να συνεργασθώ, επίσης ως σκιώδης εισηγητής.
<P>
Νομίζω ότι η έκθεση καλύπτει τα κύρια θέματα ενδιαφέροντος σχετικά με την ενίσχυση της ασφάλειας και των θεμελιωδών ανθρωπίνων δικαιωμάτων στο διαδίκτυο, αναφέροντας την προστασία των δικαιωμάτων που ορίζονται από τους ειδικούς κανονισμούς που είναι σε ισχύ, συμπεριλαμβάνοντας τα θέματα ψηφιακής τεχνολογίας και την αναγνώριση και την ανάπτυξη νέων αρχών για τον έλεγχο του διαδικτύου.
<P>
Το κείμενο διατηρεί μια σωστή ισορροπία μεταξύ της προστασίας της ελευθερίας της έκφρασης και της ιδιωτικής ζωής και της ανάγκης να συνεχισθεί η καταπολέμηση του ηλεκτρονικού εγκλήματος, τονίζοντας επίσης το σημαντικό πρόβλημα του υπερβολικού ελέγχου της δραστηριότητας στο διαδίκτυο που μπορεί να εκφυλισθεί σε μία νέα μορφή λογοκρισίας.
<P>
" έκθεση επίσης ασχολείται με τα θέματα αναφορικά με την εκπαιδευτική πλευρά του διαδικτύου, την ηλεκτρονική μάθηση, τον καθορισμό ψηφιακής ταυτότητας και την αναγνώριση των δικαιωμάτων των χρηστών στο περιεχόμενο που έχει τοποθετηθεί στο διαδίκτυο, καθώς και την προστασία των προσωπικών δεδομένων, υπό την έννοια να παρέχεται η ευκαιρία στους χρήστες να διαγράφουν το δικό τους δημοσιευμένο περιεχόμενο μόνιμα.
<P>
Αυτά είναι ευαίσθητα θέματα στο πλαίσιο του παρόντος κλίματος όπου τα κοινωνικά δίκτυα γεμίζουν από νέους ανθρώπους, αλλά όχι κατ' αποκλειστικότητα. Για το λόγο αυτό, παρότρυνα τους συναδέλφους ευρωβουλευτές να υπερψηφίσουν την παρούσα έκθεση με πλήρη βεβαιότητα.
<SPEAKER ID="420" NAME="Inger Segelström" LANGUAGE="SV">
Κύριε Πρόεδρε, θέλω να ξεκινήσω ευχαριστώντας τον κ. Λαμπρινίδη και όλους τους άλλους συναδέλφους στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, ο οποίος συνέταξε αυτή την τόσο εποικοδομητική και εμπεριστατωμένη έκθεση. Θέλω επίσης να εκφράσω τις ευχαριστίες μου για τη στήριξη που έλαβα για τις τροπολογίες μου. Αυτό αποτελεί στήριξη ακριβώς για την ενίσχυση των δικαιωμάτων των χρηστών και των καταναλωτών.
<P>
" ενότητα σχετικά με τις εφαρμογές της τεχνολογίας - ο έλεγχος της κυκλοφορίας στο διαδίκτυο, για παράδειγμα - είναι πολύ σημαντικός. Είναι χρήσιμο ότι το Ευρωπαϊκό Κοινοβούλιο τώρα δηλώνει με έμφαση ότι η ιδιωτική ζωή και τα ανθρώπινα διακιαώματα των πολιτών έχουν προτεραιότητα.
<P>
" έκθεση διασαφηνίζει ότι η κυκλοφορία στο διαδίκτυο μπορεί να ελέγχεται μόνο όπου υπάρχει υπόνοια διάπραξης εγκλήματος και ως μέρος της νομικής διαδικασίας μετά από δικαστική απόφαση. Αυτή θα είναι μια σημαντική βάση για τον έλεγχο των πολιτικών δικαιωμάτων. " έκθεση προτείνει με ακρίβεια τα απαραίτητα μέτρα.
<P>
Είμαι έκπληκτη με τις τροπολογίες που υπέβαλαν οι συνάδελφοι ευρωβουλευτές από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και από την Ομάδα της Συμμαχίας Φιλελευθέρων και Δημοκρατών για την Ευρώπη. Οι προτάσεις τους αδποδυναμώνουν τα πολιτικά δικαιώματα και την ιδιωτική ζωή των πολιτών. Δεν εξέτασαν με κριτική σκέψη τι μπορεί να επιφέρει η τεχνική πρόοδος εάν δεν επιδείξουμε προσοχή.
<P>
Βέβαια, οι εγκληματικές πράξεις στο διαδίκτυο και οι εγκληματικές πράξεις που εκμεταλλεύονται παιδιά και νέους πρέπει να καταπολεμώνται. Ωστόσο, τα βασικά θέματα σε αυτό το πλαίσιο είναι, για παράδειγμα, το γεγονός ότι η Σουηδική Συντηρητική Κυβέρνηση ενέκρινε τον επονομαζόμενο νόμο FRA, ένα νόμο που ασχολελιται με την έρευνα των πολιτών που είναι δεν είναι εγκληματίες και δεν έχουν διαπράξει κάποια εγκληματική πράξη, ενώ αντίθετα πρέπει οι πολίτες να ερευνούν για εμάς. " έκθεση αποτελεί έντονη κριτική για τη Σουηδική Συντηρητική Κυβέρνηση, η οποία αψήφησε όλη την κριτική και παρουσίασε αυτόν το νόμο FRA στη Σουηδία. Οι αρχές τώρα έχουν το δικαίωμα να ελέγχουν την κυκλοφορία στο διαδίκτυο χωρίς να υπάρχει υπόνοια εγκλήματος ή οποιοσδήποτε κίνδυνος για την ασφάλεια των ατόμων ή της κοινωνίας.
<P>
Μετά την απόφαση που θα ληφθεί αύριο, υποθέτω ότι η Σουηδική Κυβέρνηση θα επανεξετάσει και θα διασφαλίσει την τροπολογία του νόμου. Διαφορετικά, θα έρχονται σε αντίθεση με το Ευρωπαϊκό Κοινοβούλιο και με τους αιρετούς εκπροσώπους των 27 χωρών της ΕΕ.
<SPEAKER ID="421" NAME="Alexander Alvaro">
εξ ονόματος της Ομάδας ALDE. - (DE) Κύριε Πρόεδρε, θέλω να ξεκινήσω συγχαίροντας τον κ. Λαμπρινίδη για το άρτιο έργο του. Συμπεριέλαβε πλήρως όλους τους σκιώδεις εισηγητές κατά τη σύνταξη της παρούσας έκθεσης και έκανε ό,τι μπορούσε για να καταλήξει σε συμβιβασμούς.
<P>
" παρούσα έκθεση, η οποία αναφέρει τα σημαντικά θέματα της κοινωνίας της πληροφορίας, αποτελεί ένα σημαντικό βήμα προς τη δημιουργία ενός διαδικτύου που εγγυάται τόσο την ασφάλεια των πολιτών μας όσο και τις θεμελιώδεις ελευθερίες τους. Τα όρια μεταξύ ελευθερίας και ασφάλειας δεν σταματούν στα όρια του εικονικού κόσμου. Στην έκθεσή του έλαβε υπόψη την καταπολέμηση του ηλεκτρονικού εγκλήματος, την παιδική πορνογραφία, την κλοπή ταυτότητας και την απάτη, καθώς και την παραβίαση των δικαιωμάτων πνευματικής ιδιοκτησίας. Προσπάθησε να συμπεριλάβει την Europol και διασαφηνίζει ότι οι παρόντες νόμοι του φυσικού κόσμου πρέπει να ισχύουν επίσης στον εικονικό κόσμο.
<P>
Ταυτόχρονα, κατόρθωσε να επιτύχει την ισορροπία μεταξύ της προστασίας των πολιτικών δικαιωμάτων, της ελευθερίας της έκφρασης, της προστασιας δεδομένων και του δικαιώματος πλήρους διαγραφής των δεδομένων στο διαδίκτυο. Μέχρι σήμερα, το διαδίκτυο δεν ξεχνά. Ορισμένοι από εμάς μπορούμε να χαιρόμαστε που το διαδίκτυο δεν υπήρχε όταν ήμαστε ακόμη 13, 14, 15 ή 16 ετών, όταν διαπράξαμε τις αμαρτίες της νιότης τις οποίες τώρα δεν θέλουμε να βρούμε στο YouTube ή στο Facebook.
<P>
Ο συνάδελφος τόνισε ιδιαίτερα την ανάγκη για πρόσβαση στην πληροφορία και το πιο σημαντικό, την πρόσβαση στο διαδίκτυο και το σεβασμό για την πνευματική ιδιοκτησία. Γνωρίζω καλά ότι για πολλούς ευρωβουλευτές η έκθεση δεν αναλύει αρκετά το θέμα της προστασίας της πνευματικής ιδιοκτησίας και των πνευματικών δικαιωμάτων. Ας εργασθούμε γι' αυτό με την οδηγία εφαρμογής της πνευματικής ιδιοκτησίας κι ας τονίσουμε αυτά τα σημεία σε αυτή την οδηγία.
<P>
" παρούσα έκθεση διασαφηνίζει ότι η λογοκρισία στο διαδίκτυο ή η απαγόρευση εισόδου στο δίκτυο, όπως σχεδιάστηκε ή ήδη έχει εφαρμοστεί από ορισμένα κράτη μέλη στην Ευρώπη, αποτελούν μέτρα που δεν είναι αντάξια της κατατοπισμένης κοινωνίας μας και επίσης διασαφηνίζει ότι η Ευρωπαϊκή Ένωση δεν ακολουθεί το παράδειγμα των ολοκληρωτικών κρατών και δεν αποκόβει τους πολίτες της από την πληροφορία ή τους παρέχει πληροφορίες με βάση την ανάγκη για γνώση.
<P>
Είμαι ιδιάιτερα ευχαριστημένος που έχουμε μια ισορροπημένη έκθεση στο Κοινοβούλιο, η οποία λαμβάνει υπόψη τις απαιτήσεις μιας κοινωνίας της πληροφορίας και θα ήμουν πολύ ευχαριστημένος εάν η ομάδα μου και οι άλλες ομάδες υποστηρίξουν αύριο αυτή την έκθεση στο ευρύτερο δυνατό πλαίσιο, έτσι ώστε να μπορούμε να αναπτύξουμε ένα διαδίκτυο προς το συμφέρον της κοινωνίας.
<SPEAKER ID="422" NAME="Roberta Angelilli">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, οι άλλοι συνάδελφοι το έχουν ήδη δηλώσει, αλλά θέλω να επαναλάβω ότι το διαδίκτυο δεν πρέπει να θεωρείται ως μέσο παρανομίας ή λογοκρισίας, διότι παρέχει ευκαιρίες για επικοινωνία, κοινωνικοποίηση, πληροφόρηση και γνώση, αλλά παρόλα αυτά υπάρχει η ανάγκη να αναπτύξουμε μια στρατηγική σε παγκόσμιο επίπεδο για την καταπολέμηση του ηλεκτρονικού εγκλήματος.
<P>
Ιδιαίτερα, πρέπει να προστατεύσουμε τα παιδιά και να εκπαιδεύσουμε και να πληροφορήσουμε τους γονείς και τους καθηγητές σχετικά με τους νέους πιθανούς κινδύνους του διαδικτύου. Αυτοί είναι στόχοι για τους οποίους η Ευρώπη πρέπει να είναι σε θέση να δράσει αποτελεσματικά και θέλω να συγχαρώ τον εισηγητή για την υλοποίηση του άρτιου έργου του.
<P>
Ωστόσο, παρά τις ποινές και το αρκετά υψηλό επίπεδο προστασίας που μπορεί να έχει η νομοθεσία των κρατών μελών κατά της ηλεκτρονικής κακοποίησης και της σεξουαλικής εκμετάλλευσης των παιδιών και της παιδικής πορνογραφίας, το πρότυπο της παιδικής προστασίας πρέπει να ενισχυθεί περαιτέρω, κυρίως λόγω της συνεχιζόμενης ανάπτυξης νέων τεχνολογιών, ειδικά του διαδικτύου και της χρήσης νέων μορφών προσέγγισης παιδιών με φιλικό τρόπο με σκοπό τη σεξουαλική κακοποίηση από παιδόφιλους με ηλεκτρονικά μέσα.
<P>
Ακριβώς γι' αυτόν το λόγο επέλεξα να υποβάλλω μία τροποποίηση της έκθεσης, ζητώντας απερίφραστα από τα κράτη μέλη να ενημερώσουν τη νομοθεσία τους σχετικά με τη χρήση του διαδικτύου από ανήλικους, ιδιαίτερα εισάγοντας το αδίκημα της προσέγγισης παιδιών με φιλικό τρόπο με σκοπό τη σεξουαλική κακοποίηση, όπως ορίζεται από τη Σύμβαση για την Προστασία των Παιδιών κατά της Σεξουαλικής Εκμετάλλευσης και της Σεξουαλικής Κακοποίησης του Συμβουλίου της Ευρώπης, τον Οκτώβριο του 2007.
<SPEAKER ID="423" NAME="Eva-Britt Svensson" LANGUAGE="SV">
Κύριε Πρόεδρε, θέλω να ευχαριστήσω ιδιαίτερα τον κ. Λαμπρινίδη για την επίτευξη της τήρησης της ασφάλειας στο διαδίκτυο, ενώ ταυτόχρονα για την προστασία και το σεβασμό των πολύτιμων θεμελιωδών δικαιωμάτων. Υποθέτω ότι η προστασία των θεμελιωδών δικαιωμάτων μας σύμφωνα με την παρούσα έκθεση θα έχει επίσης υποστήριξη όταν λάβουμε την απόφαση σχετικά με τη δέσμη μέτρων για τις τηλεπικοινωνίες. Υπάρχει σαφής σχέση μεταξύ της παρούσας έκθεσης και της δέσμης μέτρων για τις τηλεπικοινωνίες. Ελπίζω ότι θα συμφωνήσουμε και τότε ότι είναι σημαντική η προστασία των πολιτικών ελευθεριών.
<P>
Όπως δήλωσαν ήδη αρκετοί συνάδελφοι, το διαδίκτυο επέφερε ιδιαίτερα αυξανόμενες ευκαιρίες για την ελευθερία της έκφρασης. Οι πολίτες που κανονικά δεν έχουν πρόσβαση στα φόρουμ συζητήσεων των μέσων μεγάλης κλίμακας μπορούν να προκαλέσουν την έκφραση απόψεων και να επιδιώξουν τη συζήτηση θεμάτων. Ήταν ένα νέο πεδίο για την ανταλλαγή απόψεων που είναι ιδιαίτερα απαραίτητη για την πολιτική κινητοποίηση. Παρέχει μεγαλύτερες ευκαιρίες εξέτασης των φορέων λήψης αποφάσεων για τους πολίτες. Αυτό που είναι σημαντικό είναι ότι οι πολίτες έχουν την ευκαιρία να εξετάζουν οι ίδιοι τους νομοθέτες και άλλους φορείς άσκησης εξουσίας. Αυτό επέφερε αύξηση της γνώσης. Κυρίως, έχουμε επίσης την ευακαιρία να ανταλλάξουμε απόψεις και να έλθουμε σε επαφή με άτομα από διαφορετικές κουλτούρες και από διαφορετικά μέρη του κόσμου.
<P>
Όταν συζητάμε αυτό το θέμα είναι εξίσου σημαντικό να διασφαλίζουμε ότι έχουμε αληθινή ελευθερία έκφρασης και εγγυήσεις κατά της λογοκρισίας και του ελέγχου των απόψεων, της πληροφόρησης και του σχηματισμού απόψεων, για παράδειγμα. Τα θεμελιώδη ανθρώπινα δικαιώματα, η ελευθερία της έκφρασης και της ιδιωτικής ζωής είναι σημαντικά στοιχεία της δημοκρατίας και πρέπει να προστατεύονται και να γίνονται οπωσδήποτε σεβαστά. Κατά συνέπεια, το διαδίκτυο είναι σημαντικός παράγοντας στη δημοκρατική κοινωνία μας σήμερα και έτσι πρέπει να παραμείνει.
<P>
Συνεπώς, θέλω να καταψηφίσουμε την τροπολογία 5, η οποία επιδιώκει να αφαιρέσει το κείμενο "να εξασφαλίσει ότι η έκφραση αμφιλεγόμενων πολιτικών αντιλήψεων μέσω του Διαδικτύου δεν υπόκειται σε ποινική δίωξη". Εάν αυτή η τροπολογία πρέπει να περάσει, θα αποτελεί εμπόδιο για τη δημοκρατία. Ποιος αποφασίζει για ποιες συνταγματικές αμφιλεγόμενες πολιτικές αντιλήψεις; Είναι δημοκρατικό δικαίωμα να μπορούμε να εκφράζουμε διαφορετικές πολιτικές απόψεις.
<P>
Το δικαίωμα των χρηστών του διαδικτύου να μπορούν να διαγράφουν μόνιμα προσωπικά δεδομένα που βρίσκονται σε ιστοσελίδες είναι επίσης σημαντικό. Βέβαια, πρέπει να καταπολέμήσουμε την εγκληματική δραστηριότητα στο διαδίκτυο, όπως κάθε εγκληματική δραστηριότητα, αλλά αυτό πρέπει επίσης να γίνει με κάποιο νομικό τρόπο, σύμφωνα με το ποινικό δίκαιο, όπως ισχύει με άλλους τύπους εγκληματικης δραστηριότητας.
<P>
" εγκληματική δραστηριότητα στο διαδίκτυο κατά των παιδιών είναι ιδιαίτερα σοβαρή. Από αυτή την άποψη, ακολουθούμε τη Σύμβαση για την Προστασία των Παιδιών κατά της Σεξουαλικής Εκμετάλλευσης και της Σεξουαλικής Κακοποίησης του Συμβουλίου της Ευρώπης. Άλλες ομάδες επηρεάσθηκαν επίσης. Σκέφτομαι, ιδιαίτερα, τις γυναίκες που έπεσαν θύματα εμπορίας λευκής σαρκός. Σήμερα η βιομηχανία του σεξ χρησιμοποιεί το διαδίκτυο και τη σεξουαλική βία την οποία υφίστανται πολλές γυναίκες και παιδιά. Από αυτή την άποψη, θέλω να υπενθυμίσω στους συναδέλφους μου το γεγονός ότι μπορούν να υποστηρίξουν μία γραπτή δήλωση που επιδιώκει την άρση της βίας και αυτή είναι η Γραπτή Δήλωση Αριθ. 94.
<P>
Τέλος, θέλω επίσης να αναφέρω τον κίνδυνο που διαπιστώσαμε σε σχέση με τον επονομαζόμενο πόλεμο κατά της τρομοκρατίας. Αυτό ενίοτε οδήγησε σε παράλογους κυβερνητικούς περιορισμούς σχετικά με την ελευθερία της έκφρασης και την ιδιωτική ζωή των ατόμων. Αυτοί οι περιορισμοί είχαν ως αποτέλεσμα τον κίνδυνο της ασφάλειας για τους πολίτες. Οι υπηρεσίες ασφάλειας διαφόρων χωρών αντάλλαξαν τα προσωπικά δεδομένα που έλαβαν από τον έλεγχο του διαδικτύου. Αυτό έθεσε τις ζωές των ανθρώπων σε κίνδυνο, για παράδειγμα όπου κάποιος υποχρεώνεται να εξαφανιστεί από την πατρίδα του λόγω της πολιτικής καταπίεσης. Σας προτρέπω να στηρίξετε σημαντικά αυτή την έκθεση αύριο.
<SPEAKER ID="424" NAME="Hélène Goudin" LANGUAGE="SV">
Κύριε Πρόεδρε, με γοητεύει καθημερινά πόσο φανταστικό μέσο είναι το διαδίκτυο, αλλά, ωστόσο, η ΕΕ μπορεί να το αμφισβητήσει σε μεγάλο βαθμό, ένα παγκόσμιο δίκτυο υπολογιστών δεν είναι Ευρωπαϊκό δίκτυο. Να πιστεύουμε ότι ένα ψήφισμα από τις Βρυξέλες ή το Στρασβούργο μπορεί να το αλλάξει αυτό είναι εντελώς απίστευτο και πολύ μακριά από την πραγματικότητα. Μπορεί δικαιολογημένα να υποστηριχθεί ότι η ΕΕ είναι το λανθασμένο φόρουμ για την επίλυση του τύπου του προβλήματος που τονίζεται ιδιαίτερα στην παρούσα έκθεση. Επιτρέψτε μου να σας δώσω μερικά παραδείγματα. " έκθεση συγκρίνει το δικαίωμα στο διαδίκτυο με το δικαίωμα φοίτησης στο σχολείο. Αυτό είναι κάπως διασκεδαστικό, όταν γνωρίζουμε ότι το δικαίωμα ή η ευκαιρία φοίτησης στο σχολείο δεν είναι προκαθορισμένο συμπέρασμα σε πολλές χώρες της ΕΕ.
<P>
" προστασία και η προώθηση των δικαιωμάτων των ατόμων στο διαδίκτυο και η ισορροπία που πρέπει να βρίσκεται μεταξύ της ιδιωτικής ζωής και της ασφάλειας είναι εξαιρετικά σημαντικά, αλλά αυτά δεν είναι επίσης θέματα που πρέπει να επιλυθούν σε επίπεδο ΕΕ. Αυτό είναι ένα διεθνές πρόβλημα που πρέπει να αντιμετωπισθεί κυρίως σε διεθνές επίπεδο.
<P>
Ένα άλλο θέμα που με ενδιαφέρει ιδιαίτερα είναι η κοινή χρήση αρχείων. Στο Κοινοβούλιο μας προτρέπουν να εφαρμόζουμε κοινά ποινικά μέτρα προκειμένου να προαστατεύσουμε τα δικαιώματα πνευματικής ιδιοκτησίας. Έχω την ακλόνητη πεποίθηση ότι τα κράτη μέλη πρέπει να αποφασίζουν τι αποτελεί εγκληματική δραστηριότητα και τι συνέπειες μπορεί να έχει, εάν υπάρχουν. " ΕΕ να ακολουθεί πλήρως τη γραμμή της μουσικής βιομηχανίας και της βιομηχανίας κινηματογραφικών ταινιών είναι εντελώς απαράδεκτο, ιδίως εν όψει του γεγονότος ότι προσπαθούμε να θεωρήσουμε παράνομη μια ολόκληρη γενιά.
<P>
Τέλος, θέλω να δηλώσω ότι κάθε προσπάθεια θεσμοθέτησης σε αυτούς τους τομείς πρόκειται να είναι δύσκολη, καθώς η τεχνολογία αλλάζει πολύ πιο γρήγορα από την πολιτική.
<SPEAKER ID="425" NAME="Urszula Gacek" AFFILIATION="PPE-DE">
- Κύριε Πρόεδρε, θέλω να ευχαριστήσω τον εισηγητή που αποδέχθηκε την πρότασή μου, ενθαρρύνοντας τους κατασκευαστές λογισμικού υπολογιστών να λάβουν πρόσθετα μέτρα, εμποδίζοντας την πρόσβαση σε ιστότοπους με πορνογραφικό υλικό και βία.
<P>
Αυτό είναι ένα θέμα που ανησυχεί ιδιαίτερα τους γονείς. Είναι γεγονός της ζωής ότι πολλές φορές τα παιδιά μας είναι πιο καταρτισμένα σε σχέση με τους ηλεκτρονικούς υπολογιστές από ότι εμείς. Οι γονείς μπορεί να γνωρίζουν αόριστα το γεγονός ότι μπορούν να ενργοποιούν φίλτρα σε προγράμματα περιήγησης του διαδικτύου, αλλά αυτό απαιτεί μια μικρή ποσότητα γνώσης του λογισμικού περιήγησης, καθώς και μια συνειδητή απόφαση για την ενεργοποίηση του συστήματος.
<P>
Εάν, εξ ορισμού, το φίλτρο ήταν προ-εγκατεστημένο στη θέση ενεργοποίησης, είναι πιθανό ότι πολύ περισσότερα παιδιά - συμπεριλαμβάνοντας τα μικρότερα, τα οποία χρησιμοποιούν συνεχώς το διαδίκτυο χωρίς επίβλεψη - θα προστατεύονταν από ιστότοπους που ανακάλυψαν χωρίς να έχουν επίγνωση, οι οποίοι ασκούν καταστροφική επίδραση σε αυτά. Κάνω έκκληση στους κατασκευαστές να ανταποκριθούν στην πρότασή μας. Δεν πρέπει να το θεωρούν ως μια επιβολή ή ως έναν περιορισμό, αλλά ως μια ευκαιρία για εμπορική εκμετάλλευση. Εάν είχα την επιλογή μεταξύ της αγοράς δύο συγκρίσιμων υπολογιστών και διαπίστωνα ότι ο ένας περιείχε ένα εμπορικό σήμα φιλικό για τα παιδιά, βεβαιώνοντας ότι είχαν προ-εγκατασταθεί τα φίλτρα, εγώ ως γονιός θα επέλεγα αυτό το προϊόν. Εν καιρώ, οι γονείς που κάνουν μια τέτοια επιλογή θα διασφαλίσουν ότι αυτό έγινε το πρότυπο της βιομηχανίας. Ελπίζω πραγματικά να το επιτύχουμε αυτό με τη συνεργασία της βιομηχανίας.
<SPEAKER ID="426" NAME="Alin Lucian Antochi" AFFILIATION="PSE">
. - (RO) Το διαδίκτυο τώρα έχει φτάσει σε μια νέα φάση, να μη θεωρείται μόνο ως ζωτικό εργαλείο στην εργασία, αλλά και ως παγκόσμιο φόρουμ για την έκφραση διαφορετικών απόψεων.
<P>
Ωστόσο, αυτή η εξέλιξη δημιούργησε διφορούμενες συμπεριφορές. Αφενός, το διαδίκτυο συνεχίζει να προσφέρει φανταστικές ευκαιρίες, δρώντας ως καταλύτης για εκπαιδευτική, πολιτιστική, οικονομική και κοινωνική ανάπτυξη, ενώ, αφετέρου, εκλαμβάνεται ως μία πλατφόρμα που μπορεί να χρησιμοποιείται για την προώθηση βίαιης συμπεριφοράς, η οποία επιδρά στην ελευθερία και στην ασφάλεια των ατόμων.
<P>
Επιπλέον, λόγω του παγκόσμιου χαρακτήρα του, το διαδίκτυο αποτελεί επίσης κίνδυνο για την ιδιωτική ζωή, καθώς οι δραστηριότητες των πολιτών στο διαδίκτυο πολλές φορές υπόκεινται σε έλεγχο από κυβερνήσεις, αστυνομίκές αρχές, εταιρείες, ακόμη και εγκληματίες και τρομοκράτες, έχοντας ως συνέπεια μερικές φορές την κλοπή ταυτότητας.
<P>
Σε αυτή την κατάσταση, πρέπει να καθορίζεται η νομική γραμμή η οποία κάνει διάκριση μεταξύ της προστασίας της ασφάλειας των πολιτών και των θεμελιωδών ελευθεριών στο διαδίκτυο και του απεριόριστού ελέγχου των δραστηριοτήτων τους από διάφορες αρχές, έτσι ώστε να ισχύει η νομοθεσία και να μην υπερβάλλει σε ότι αφορά τη λήψη μέτρων για την καταπολέμηση του εγκλήματος. Γι' αυτόν το λόγο, είναι απαραίτητο να καθορίσουμε τα παγκόσμια πρότυπα για την προστασία των δεδομένων, την ασφάλεια και την ελευθερία της έκφρασης μέσω συνεχούς συνεργασίας μεταξύ των φορέων χειρισμού και των χρηστών του διαδικτύου.
<P>
Είναι επίσης σημαντικό και από αυτήν την άποψη υποστηρίζω πλήρως τον εισηγητή, να εξετάσουμε και να καθιερώσουμε τα όρια της συναίνεσης που απαιτούνται για τους χρήστες, είτε από τις κυβερνήσεις είτε από ιδιωτκές εταιρείες, να αφήσουν μέρος της ιδιωτικής τους ζωής σε αντάλλαγμα για ορισμένες υπηρεσίες διαδικτύου ή για προνόμια.
<P>
Τελευταίο, αλλά εξίσου σημαντικό, κύριε Πρόεδρε, θεωρώ ότι τα κράτη μέλη πρέπει να καταβάλλουν προσπάθειες προκειμένου να εναρμονίσουν τις εθνικές νομοθεσίες τους αναφορικά με την προστασία των θεμελιωδών δικαιωμάτων στο διαδίκτυο, καθώς αυτό είναι κάτι που μπορεί επίσης να συμβάλλει στο σχεδιασμό μιας κοινής στρατηγικής για την καταπολέμηση του ηλεκτρονικού εγκλήματος ή της τρομοκρατίας.
<P>
Θέλω να συγχαρώ επίσης τον κ. Λαμπρινίδη και όλη την ομάδα που συνέβαλε στη δημιουργία αυτής της έκθεσης.
<SPEAKER ID="427" NAME="Sophia in 't Veld" AFFILIATION="ALDE">
- (NL) Κύριε Πρόεδρε, θέλω να συγχαρώ επίσης εκείνους που ήδη απέδωσαν τα εύσημα στον εισηγητή, ο οποίος δημιούργησε μια φανταστική έκθεση. Θέλω εν συντομία να επιλέξω μερικά σημεία.
<P>
Κατ' αρχήν τα τελευταία έτη διαπιστώσαμε την αποθήκευση προσωπικών δεδομένων από εταιρείες και κυβερνήσεις που αυξάνονται γρήγορα και συνεχώς. Οι κυβερνήσεις χρησιμοποιούν τις βάσεις δεδομένων των εταιρειών, αλλά ακόμη διαπιστώνουμε ότι ισχύουν διαφορετικά επίπεδα προστασίας στον πρώτο και τρίτο πυλώνα - γεγονός το οποίο θεωρώ εξαιρετικά ανησυχητικό.
<P>
Το δεύτερο σημείο - και είμαι ευχαριστημένη που εγκρίθηκε η τροπολογία μου σχετικά με αυτό - είναι ότι και οι εγκληματίες βέβαια στρέφουν το διαδίκτυο προς όφελός τους με κάθε τρόπο. " κλοπή ταυτότητας αυξάνεται σε ανησυχητικό βαθμό και κατά συνέπεια πρέπει να ζητήσουμε από την Ευρωπαϊκή Επιτροπή να δημιουργήσει ένα σημείο επαφής για την κλοπή αυτού του είδους - όχι μόνο ως μέσο ανταλλαγής πληροφοριών, αλλά και προς όφελος των θυμάτων.
<P>
Τρίτον, τα παγκόσμια πρότυπα είναι πράγματι απαραίτητα. " εργασία σχετικά με αυτά είναι σε εξέλιξη, αλλά τέτοια πρότυπα πρέπει να δημιουργούνται σε μία ελεύθερη δημοκρατική διαδικασία και όχι από αξιωματούχους της Ευρωπαϊκής Επιτροπής που διαπραγματεύονται με αξιωματούχους από τις "νωμένες Πολιτείες.
<P>
Τέλος, ενώ η Ευρωπαϊκή Επιτροπή πολλές φορές εκφράζεται με ωραία λόγια για την ελευθερία και τα πολιτικά δικαιώματα, παρατήρησα ότι, με την καθοδήγηση του Επιτρόπου Frattini και με τη βοήθεια του Συμβουλίου, τα τελευταία χρόνια ελήφθησαν αμέτρητα μέτρα που παρέχουν τη δυνατότητα να κατασκοπεύουμε τους πολίτες συνεχώς και να περιορίζουμε τις ελευθερίες τους. Πρέπει να αξιολογήσουμε αυτό που συμβαίνει και το είδος των συνεπειών που προκύπτουν. Ως εκ τούτου, θέλω να ολοκληρώσω κάνοντας μία πρόταση στην Επιτροπή: Την προτρέπω να δημιουργήσει τη θέση ξεχωριστού Επιτρόπου για τα πολιτικά δικαιώματα και για τις ελευθερίες στην επόμενη περίοδο.
<SPEAKER ID="428" NAME="Πρόεδρος">
- Έδωσα λίγο παραπάνω χρόνο στην κ. in't Veld, διότι έχει 400 οπαδούς στον ιστότοπο Twitter. Εγώ έχω μόνο εννέα. Τώρα είναι τετρακόσιοι πενήντα.
<SPEAKER ID="429" NAME="Jean-Paul Gauzès" AFFILIATION="PPE-DE">
- (FR) Κύριε Πρόεδρε, κύριε Επίτροπε, κυρίες και κύριοι, ομιλώ εξ ονόματος του συναδέλφου μας, του κ. Toubon.
<P>
Θέλω καταρχήν να ευχαριστήσω τον κ. Popa, ο οποίος έκανε άριστη δουλειά προσπαθώντας να καταλήξει σε συμβιβασμό που να είναι αποδεκτός σε όλους εμάς, παρά τις ακραίες θέσεις που έλαβαν σχετικά με αυτό το θέμα ορισμένα μέλη της Σοσιαλιστικής Ομάδας στο Ευρωπαϊκό Κοινοβούλιο και της Ομάδας των Πρασίνων/Ευρωπαϊκής Ελεύθερης Συμμαχίας.
<P>
" έκθεση αναφέρει το σημαντικό θέμα εξεύρεσης ισορροπίας μεταξύ της ασφάλειας και των θεμελιωδών ελευθεριών στο διαδίκτυο. Πράγματι, ενώ για πολλούς αυτή η νέα τεχνολογία είναι συνώνυμη με την πρόοδο και τις ευκαιρίες, ενέχει τους κινδύνους της. Για παράδειγμα, είναι σημαντικό να εξασφαλίζεται η ελευθερία της έκφρασης και της πληροφόρησης σε αυτό το νέο μέσο, ενώ ταυτόχρονα να διασφαλίζεται ότι ο σεβασμός επιδεικνύεται για άλλες θεμελιώδεις ελευθερίες, όπως η προστασία της ιδιωτικής ζωής των ατόμων και των προσωπικών δεδομένων και για την πνευματική ιδιοκτησία.
<P>
Ο εισηγητής, ο κ. Λαμπρινίδης, ο οποίος έκανε εξαιρετική δουλειά, κατά συνέπεια έλαβε υπόψη τους νέους τύπους της εγκληματικής δραστηριότητας στο διαδίκτυο και τους κινδύνους που ενέχουν, ειδικά για τα παιδιά. Δυστυχώς η έκθεση παραμένει περισσότερο αμφιλεγόμενη, ακόμη και επικίνδυνη σε άλλα σημεία.
<P>
Ο σκοπός των τροπολογιών που υπέβαλαν η κ. Hieronymi, ο κ. Μαυρομμάτης και ο κ.Toubon, είναι να καταστεί σαφές ότι η προσβολή των θεμελιωδών ελευθεριών δεν πρέπει να υποστηρίζεται στο όνομα της ελευθερίας της έκφρασης και της πληροφόρησης.
<P>
Τα κράτη μέλη και οι φορείς χειρισμού του διαδικτύου πρέπει να έχουν κάποιο περιθώριο κινήσεων έτσι ώστε να βρίσκουν τις καλύτερες λύσεις προκειμένου να διασφαλίσουν ότι τα δικαιώματα ορισμένων δεν εμποδίζουν εντελώς την άσκηση των δικαιωμάτων των άλλων. Οι νόμοι πρέπει να ισχύουν για το διαδίκτυο όπως ισχύουν και σε όλους τους τομείς. Το διαδίκτυο δεν μπορεί να είναι ένας εικονικός χώρος, όπου μια πράξη που αποτελεί αδίκημα στον πραγματικό κόσμο θεωρείται επιτρεπτή και ακόμη προστατεύεται απλά από την απήχηση της τεχνολογίας και τον τρόπο με τον οποίο χρησιμοποιείται. Το κράτος δικαίου στις δημοκρατικές κοινωνίες μας τίθεται σε κίνδυνο.
<SPEAKER ID="430" NAME="Manuel Medina Ortega" AFFILIATION="PSE">
- (ES) Κύριε Πρόεδρε, θέλω να συγχαρώ το συνάδελφο και φίλο μου, τον κ. Λαμπρινίδη, για την έκθεση που συνέταξε και, επιπλέον, για την αρκετά ισορροπημένη προφορική ανάλυση για το τι προσπαθεί να επιτύχει με αυτή την έκθεση.
<P>
Έφερα μαζί μου ένα βιβλίο, το οποίο είναι η Συνθήκη για τη Θέσπιση Συντάγματος της Ευρώπης. Αυτό το βιβλίο εγκρίθηκε από το 90% του Ισπανικού εκλογικού σώματος και από την πλειοψηφία των εθνικών κοινοβουλίων των χωρών στις οποίες ανήκουν οι ευρωβουλευτές.
<P>
Δεν τέθηκε σε ισχύ, λόγω ορισμένων δυσκολιών πολιτικής φύσης, αλλά αυτό το κείμενο είναι σημαντικό, διότι ενσωματώνει - και προσωπικά το θεωρώ ως εντολή από τους ψηφοφόρους μου- το Χάρτη των Θεμελιωδών Δικαιωμάτων της Ευρωπαϊκής Ένωσης. Πιστεύω ότι ο χάρτης συγκεντρώνει τις αρχές που ανέφερε ο κ. Λαμπρινίδης στην έκθεσή του.
<P>
Πρώτον, το διαδίκτυο είναι ένας χώρος ελευθερίας, εκσυγχρονισμού και 'ίσων ευκαιριών, όπου τα άτομα επικοινωνούν μεταξύ τους, συναναστρέφονται και παρέχουν πληροφορίες το ένα στο άλλο, ανταλλάσσοντας απόψεις και έχοντας κοινές γνώσεις. Αυτό το δικαίωμα αναγνωρίζεται από το Άρθρο II-71της Συνθήκης για τη θέσπιση Συντάγματος της Ευρώπης.
<P>
Δεύτερον, το διαδίκτυο πρέπει να προστατεύει την ελευθερία και την ανάπτυξη της κοινωνίας της πληροφορίας με έναν τρόπο που να συμφωνεί με το σεβασμό για την πνευματική ιδιοκτησία και την προστασία για την ιδιωτική ζωή των χρηστών. Συγκεκριμένα, το δικαίωμα της πνευματικής ιδιοκτησίας καθώς και τα δικαιώματα των χρηστών για την ιδιωτική ζωή αναγνωρίζονται από το Άρθρο II-77 του σχεδίου Ευρωπαϊκού Συντάγματος.
<P>
Τρίτον, πρέπει να αναζητήσουμε την απαραίτητη ισορροπία μεταξύ της προστασίας των δικαιωμάτων, της προώθησης της ανάπτυξης του περιεχομένου για την προσφορά και της νόμιμης αγοράς ψηφιακού περιεχομένου στο διαδίκτυο και της ανάπτυξης που είναι ανοικτή σε νέα εταιρικά μοντέλα που εμφανίζονται στο διαδίκτυο. Πρέπει επίσης να ασχοληθούμε με την προστασία των προσωπικών δεδομένων που αναγνωρίζεται από το Άρθρο II-68 του σχεδίου συντάγματος.
<P>
Συνεπώς, θεωρώ ότι η έκθεση Λαμπρινίδη καλύπτει αυτούς τους προβληματισμούς. Σαφώς, δεν παραμένει στις λεπτομέρειες των προϋποθέσεων, των απαιτήσεων, των συνεπειών και των κυρώσεων που προκύπτουν από την κατάχρηση του διαδικτύου, αλλά πιστεύω ότι αυτό θα ήταν κατάλληλο για ένα νομοθετικό έγγραφο και προς το παρόν δεν είναι αυτό το θέμα που συζητάμε.
<SPEAKER ID="431" NAME="Claire Gibault" AFFILIATION="ALDE">
- (FR) Κύριε Πρόεδρε, κύριε Επίτροπε, κυρίες και κύριοι, ως καλλιτέχνης είμαι λυπημένη, είμαι ιδιαίτερα σοκαρισμένη από την έλλειψη ενδιαφέροντος που επέδειξε η έκθεση του κ. Λαμπρινίδη στον πολιστικό τομέα.
<P>
Θέλω να τονίσω ότι πρέπει οπωσδήποτε να διαφυλάξουμε και να προστατεύσουμε τα δικαιώματα των ατόμων ως σύνολο, σύμφωνα με το Χάρτη των Θεμελιωδών Δικαιωμάτων της Ευρωπαϊκής Ένωσης και πρέπει να εξασφαλίσουμε τα δικαιώματα και τις ελυεθερίες όλων των ενδιαφερομένων. " κοινωνία της πληροφορίας είναι ένας οικονομικός τομέας με συνεχή σημασία, αλλά και μία σημαντική πηγή καινοτομίας και δημιουργικότητας που ενισχύει τη σύγχρονη οικονομία.
<P>
Αυτό, μεταξύ άλλων, σημαίνει ότι η πρόσβαση όλων σε μια διαφορετική κουλτούρα και στην εκπαίδευση πρέπει να εξασφαλίζεται στο πλαίσιο του σεβασμού για το Κοινοτικό δίκαιο και ότι η αξία του δημιουργικού έργου των δημιουργών και των εκτελεστών, συμπεριλαμβάνοντας την ψηφιακή οικονομία, πρέπει να αναγνωρίζεται πλήρως.. Ωστόσο, η αναγνώριση τέτοιου είδους σημαίνει να τους ανταμείβουμε για όλους τους τρόπους με τους οποίους χρησιμοποιείται η δημιουργική συνεισφορά τους έτσι ώστε να ζουν από το επάγγελμά τους και να μπορούν να είναι εντελώς ελεύθεροι να αφοσιωθούν σε αυτό.
<P>
Υπό αυτήν την έννοια, τα δικαιώματα πνευματικής ιδιοκτησίας δεν πρέπει να θεωρούνται ως εμπόδιο, αλλά πράγματι ως μέσο δημιουργικών δραστηριοτήτων, ειδικά στο πλαίσιο ανάπτυξης νέων ηλεκτρονικών υπηρεσιών.
<P>
Αφετέρου, πιστεύω ότι, ακόμη και στο διαδίκτυο, ο ρατσιστικός, γεμάτος μίσος ή ρεβιζιονιστικός λόγος πρέπει να διώκεται δικαστικά. " ελευθερία της έκφρασης πρέπει να ασκείται υπεύθυνα. " σωστή ισορροπία πρέπει να επιτυγχάνεται μεταξύ της ελεύθερης πρόσβασης στο διαδίκτυο, του σεβασμού για την ιδιωτική ζωή και της προστασίας της πνευματικής ιδιοκτησίας. Ως εκ τούτου, σας καλώ, κυρίες και κύριοι, να εγκρίνεττε τις Τροπολογίες μου 2 μέχρι 6.
<SPEAKER ID="432" NAME="Μαρία Παναγιωτοπούλου-Κασσιώτου" AFFILIATION="PPE-DE">
- (EL) Κύριε Πρόεδρε, έχει γίνει σχεδόν συνήθεια, κάθε φορά στην ολομέλεια να εξετάζουμε και μία έκθεση σχετικά με το Διαδίκτυο. Αυτό είναι ευχάριστο διότι έτσι παρέχεται η δυνατότητα στα κράτη μέλη και την Ευρωπαϊκή Ένωση να αντιμετωπίσουν επιτέλους αποτελεσματικά αυτά τα ζητήματα επικαιρότητας που αφορούν τη χρήση του διαδικτύου. Συγχαίρω τον συνάδελφο Λαμπρινίδη που δέχθηκε να περιλάβει στην τόσο εκτεταμένη έκθεσή του τις τροπολογίες των συναδέλφων και να πλουτίσει με τον τρόπο αυτό το υπό συζήτηση θέμα προσφέροντας αρκετές νέες πτυχές.
<P>
Την προηγούμενη φορά είχαμε εξετάσει στο Κοινοβούλιο τα ζητήματα σχετικά με τα βίντεο-παιχνίδια στο διαδίκτυο και τους κινδύνους για τους ανηλίκους, καθώς και τον χρηματοδοτικό μηχανισμό της Ευρωπαϊκής Ένωσης για ένα ασφαλές διαδίκτυο για τους ανηλίκους. Με τη σημερινή συζήτηση πείθομαι όλο και περισσότερο ότι, σε τελευταία ανάλυση, όλα ανάγονται σε ζήτημα νομικής αντιμετώπισης.
<P>
Για τον λόγο αυτό, νομίζω ότι το μόνο που θα πρέπει να ζητήσουμε είναι μία σε νομικό επίπεδο έρευνα των πολλαπλών προβλημάτων που παρουσιάζει η χρήση του διαδικτύου. " έκθεση λοιπόν θα χρησιμεύσει ως κατάλογος που θα πρέπει να εξετασθεί σε βάθος από τους νομικούς, οι οποίοι θα υλοποιήσουν στη συνέχεια το ερευνητικό έργο που θα προσφέρει στους διάφορους φορείς, μνεία των οποίων γίνεται στην έκθεση, τα εργαλεία για την εκπόνηση των νομοθετημάτων που θα κατοχυρώσουν την αρχή του κράτους δικαίου όσον αφορά τη χρήση του διαδικτύου κατά τρόπο δημοκρατικό. Και δεν μπορούμε βέβαια να μιλούμε για δημοκρατία όταν ο κάθε πολίτης δεν έχει το δικαίωμα, ανεξαρτήτως των οικονομικών του δυνατοτήτων, να χρησιμοποιεί το διαδίκτυο. Αυτό σήμερα δεν είναι η πραγματικότητα αλλά ελπίζουμε ότι μία μέρα θα γίνει.
<SPEAKER ID="433" NAME="Katrin Saks" AFFILIATION="PSE">
- (ET) Κυρίες και κύριοι, μπορείτε να φανταστείτε τη ζωή χωρίς το διαδίκτυο; Εγώ πάντως δεν μπορώ πλέον. Προέρχομαι από την Εσθονία, η οποία είναι η πρώτη χώρα παγκοσμίως με διαθεσιμότητα για το διαδίκτυο. Πιθανόν γι' αυτό έχουμε μεγαλύτερη εμπειρία για τους κινδύνους του διαδικτύου, από τον ηλεκτρονικό πόλεμο που είχε ως στόχο τη χώρα μας πριν από δύο χρόνια, μέχρι το γεγονός ότι, σύμφωνα με διεθνείς έρευνες, τα παιδιά μας έγιναν βορά της ηλεκτρονικής καταδίωξης περισσότερο από ότι τα παιδιά σε πολλές άλλες χώρες.
<P>
Μέσω αρκετών εκθέσεων που ενέκρινε τα τελευταία έτη, το Ευρωπαϊκό Κοινοβούλιο έψαξε πραγματικά να βρει απάντηση στην ερώτηση "τι είναι το διαδίκτυο;" Ένα πιο σχετικό ερώτημα σήμερα θα ήταν εάν ο κόσμος του διαδικτύου είναι ξεχωριστός χώρος, όπως ήταν - ένας εικονικός κόσμος - που δεν αποτελεί μέρος της πραγματικής ζωής ή εάν αποτελεί μέρος του δημόσιου πεδίου. Αυτό εξετάζεται επίσης από τον κ. Λαμπρινίδη στην έκθεσή του, στην οποία δηλώνει ότι κύριο μέλημά μας είναι να βρούμε μια κατάλληλη ισορροπία μεταξύ της ιδιωτικής ζωής και της ασφάλειας.
<P>
" ελευθερία της έκφρασης αναφέρεται αμέσως όταν αναφέρεται ο περιορισμός της ελευθερίας του διαδικτύου - η ελευθερία της έκφρασης είναι το δικαίωμα διάδοσης ιδεών, απόψεων, πεποιθήσεων και άλλων πληροφοριών, αλλά αφορά επίσης στην ευθύνη. Θέλω να ευχαριστήσω τον εισηγητή και ελπίζω ότι θα έχουμε όλοι τη δύναμη να βρούμε την απάντηση σε αυτή την ερώτηση: τι είναι το διαδίκτυο, μπορεί να θεσμοθετηθεί και αν θεσμοθετείται, πώς μπορεί να γίνει αυτό; Αφού το διαδίκτυο είναι μία από τις πιο σαφείς ενδείξεις της παγκοσμιοποίησης, η προσέγγισή μας στο θέμα πρέπει να είναι επίσης διεθνής.
<SPEAKER ID="434" NAME="Filiz Hakaeva Hyusmenova" AFFILIATION="ALDE">
- (BG) Κυρίες και κύριοι, το περιεχόμενο της παρούσας έκθεσης συμφωνεί πλήρως με τον τίτλο της. Καλύπτει τα δικαιώματα του Χάρτη των Θεμειωδών Δικαιωμάτων της Ευρωπαϊκής Ένωσης και τη Σύμβαση των "νωμένων Εθνών για τα Δικαιώματα του Παιδιού και έχει ως στόχο την προστασία των παιδιών από εγκληματικές δραστηριότητες. Συγχαρητήρια στον εισηγητή.
<P>
Το Διαδίκτυο είναι ένας κόσμος όπου εμφανίζονται τα γεγονότα τα οποία δεν ορίζονται απερίφραστα ως παραβιάσεις των δικαιωμάτων και των ελευθεριών ή ως εγκλήματικές πράξεις εναντίον τους. Οι ευκαιρίες για έκφραση, ο εντοπισμός πληροφοριών και κοινωνικών επαφών πολλές φορές αντικαθιστώνται από το ακριβώς αντίθετό τους. Το Διαδίκτυο παρέχει πρόσφορο έδαφος για την παράκαμψη κανονισμών και την άρση των περιορισμών σχετικά με την έκφραση.
<P>
Σε συνθήκες που προσφέρουν ανωνυμία και χωρίς κανένα έλεγχο, η έκβαση αυτής της κατάστασης είναι η απέκδυση κάθε ευθύνης σε ότι αφορά την επιλογή και τη χρήση γλωσσικών όρων. Αυτοί οι όροι πολλές φορές φιλτράρονται με την αργκό, τον κυνισμό κι ακόμη και τη χυδαιότητα. Εξελίσσονται σε μία γλώσσα δυσπιστίας και μίσους, περνούν στην καθημερινή χρήση, γίνονται πρότυπο προς μίμηση και διαμορφώνουν μία συγκεκριμένη συμπεριφορά.
<P>
Τέτοια γλώσσα δεν συμβάλλει στην κοινωνική, πνευματική και ηθική ευημερία του παιδιού και δεν οδηγεί στον πολιτισμό και στις αξίες. Για το λόγο αυτό, επικεντρώνω την προσοχή μου στην ανάγκη για ξεχωριστή ανάλυση της γλώσσας που χρησιμοποιείται στο Διαδίκτυο και της επίδρασής της στην προσωπική ανάπτυξη του παιδιού.
<SPEAKER ID="435" NAME="Csaba Sógor" AFFILIATION="PPE-DE">
- Κύριε Πρόεδρε, είμαι ένας από εκείνους τους ανθρώπους που θέλουν να διασφαλίζουν τη συνέχεια της ελευθερίας του Διαδικτύου. Οι δημιουργοί του Διαδικτύου πίστευαν πολύ στη βασική καλοσύνη της ανθρωπότητας και τείνω να αποδεχτώ αυτή την πίστη. Δυστυχώς, πολλές φορές με το Διαδίκτυο, όπως και σε κάθε ανθρώπινη κοινωνία, πρέπει να αντιμετωπίσουμε το λυπηρό γεγονός ότι οι κανονισμοί χρειάζονται προκειμένου να διασφαλιστεί ότι εκείνοι που δεν μπορούν να προστατεύσουν τους εαυτούς τους έχουν επίσης προστασία. " ασφάλεια ενός ατόμου είναι θεμελιώδες δικαίωμα, ακρίβώς όπως το δικαίωμα για ελεύθερο λόγο και για έκφραση της ατομικότητας.
<P>
Απεχθείς πράξεις, όπως η παιδική πορνογραφία και η παιδοφιλία, καθώς και η απάτη μέσω του Διαδικτύου πρέπει να σταματήσει. Δεν μπορούμε να ανεχόμαστε τους κάθε είδους καταστροφείς του Διαδικτύου και, ενώ συζητάμε αυτό το ιδιαίτερα ενδιαφέρον θέμα, θέλω να εφιστήσω την προσοχή σας σε ένα γεγονός που συζητιέται πολύ λιγότερο: το Διαδίκτυο είναι επίσης γεμάτο από ιστότοπους που υποκινούν το μίσος, τη βία και τη μισαλλοδοξία προς κάθε είδους μειονότητες, μεταξύ των οποίων και οι εθνοτικές μειονότητες. Είναι μία πλευρά του Διαδικτύου που χρειάζεται την προσοχή μας. Πρέπει να διασφαλίσουμε ότι οι μειονότητες αισθάνονται επίσης προστατευμένες. Είναι απαράδεκτο ότι πολλές εξτρεμιστικές ομάδες χρησιμοποιούν το Διαδίκτυο για να προκαλέσουν το μίσος και την ξενοφοβία.
<SPEAKER ID="436" NAME="Ewa Tomaszewska" AFFILIATION="UEN">
- (PL) Κύριε Πρόεδρε, θέλω να εφιστήσω την προσοχή σε αρκετά προβλήματα που έχουν σχέση με το Διαδίκτυο.
<P>
Πρώτον, θέλω να αναφερθώ στην προστασία των προσωπικών δεδομένων και στην προστασία της εμπιστευτικότητας σε σχέση με την ηλεκτρονική ψηφοφορία, η οποία παρέχει τη δυνατότητα σε άτομα με ειδικές ανάγκες να ασκούν τα δικαιώματά τους ως πολίτες. Δεύτερον, πρέπει να αναφέρω την προστασία της πνευματικής ιδιοκτησίας σε σχέση με το υλικό των καλλιτεχνών που μπορεί εύκολα να διαδίδεται μέσω του Διαδικτύου. Άλλο ένα θέμα αφορά στην προστασία των παιδιών από επιβλαβές περιεχόμενο, όπως σκηνές βίας και πορνογραφίας, μέσω των κατάλληλων φίλτρων και με την εκπαίδευση των γονέων. Το τέταρτο θέμα είναι το πρόβλημα της προστασίας των παιδιών από παιδόφιλους και απαγωγείς, καθώς και η ευκαιρία να εντοπίζονται οι εγκληματίες, χρησιμοποιώντας τα ίχνη που έχουν αφήσει στο Διαδίκτυο, όπως η διεύθυνση ενός παιδόφιλου ή οι καταγραφές εγκληματικών πράξεων με τη χρήση κινητών τηλεφώνων και στη συνέχεια να μεταφέρονται στο Διαδίκτυο. Εάν οι δηλώσεις που έκανε στο Διαδίκτυο ένας νέος στη Γερμανία είχαν ληφθεί υπόψη, τα θύματά του ακόμη θα ήταν ζωντανά, δηλαδή οι μαθητές και οι καθηγητές που πυροβόλησε. Το επόμενο θέμα, το οποίο είναι πράγματι το πιο σημαντικό, αφορά στο σεβασμό της ελευθερίας του λόγου και σε αυτή την περίπτωση ο νόμος πρέπει να τηρείται ακριβώς όπως τηρείται σε κάθε άλλο τομέα. Ορισμένα από αυτά τα προβλήματα απαιτούν νέες τεχνικές λύσεις. Εκφράζω τα συγχαρητήριά μου στον εισηγητή.
<SPEAKER ID="437" NAME="Ján Figeľ">
Μέλος της Επιτροπής. - Κύριε Πρόεδρε, θέλω να ευχαριστήσω όλους τους ομιλητές για την υπεύθυνη και ενδιαφέρουσα συμβολή τους. Θέλω μόνο να προσθέσω δύο σημεία σχετικά με αυτό που δήλωσα στην αρχή. Για παράδειγμα, συμμεριζόμαστε τις ανησυχίες σχετικά με τα δικαιώματα πνευματικής ιδιοκτησίας και την ισορροπημένη προσέγγιση που χρειάζεται σε αυτή την περίπτωση. Αυτό είναι σημαντικό για τη συνολική εξέλιξη ή ανάπτυξη της κοινωνίας της πληροφορίας. " εφαρμογή αυτών των δικαιωμάτων πνευματικής ιδιοκτησίας πρέπει να εξισορροπείται ανάλογα με τις θεμελιώδεις ελευθερίες ή δικαιώματα, τα οποία απαριθμώνται στην έκθεση, συμπεριλαμβάνοντας το δικαίωμα στην ιδιωτική ζωή, την προστασία των προσωπικών δεδομένων και το δικαίωμα συμμετοχής στην κοινωνία της πληροφορίας.
<P>
Πολλοί από εσάς αναφέρατε τα παιδιά - τους ανήλικους - την προστασία εκείνων που πιθανόν αντιμετωπίζουν περισσότερο αυτές τις προκλήσεις και κάθονται μπροστά στους υπολογιστές καθημερινά. Σε αυτή την περίπτωση δεν συνιστώ μόνο, αλλά προσκαλώ ειλικρινά τους εταίρους, τα κράτη μέλη και τα θεσμικλά όργανα να συνεργασθούν με το Πρόγραμμα για ένα Ασφαλέστερο Διαδίκτυο 2009-2013. Έχει προβλεφθεί αρκετά σημαντικός προϋπολογισμός γι' αυτό. Έχουν ληφθεί ήδη μέτρα σχετικά με το καταχρηστικό ή το παράνομο περιεχόμενο, αλλά και μέτρα κατά της επιβλαβούς συμπεριφοράς, όπως η προσέγγιση παιδιών με φιλικό τρόπο με σκοπό τη σεξουαλική κακοποίηση ή την κακομεταχείριση, τα οποία αναφέρθηκαν.
<P>
Υπάρχουν πολλά θέματα, αλλά προασπίζομαι την υλοποίηση σημαντικών πολιτικών σχετικά με τις δεσμεύσεις, είτε σε εθνικό είτε σε διεθνές επίπεδο. Έχουμε θεσπίσει μία οδηγία σχετικά με την ιδιωτική ζωή και τις ηλεκτρονικές επικοινωνίες, πολλές συγκεκριμένες δράσεις ή σχέδια δράσης, ένα Ευρωπαϊκό πρόγραμμα σχετικά με την προστασία των κρίσιμων υποδομών. Κατά συνέπεια, γι' αυτόν το λόγο ανέφερα ότι δεν χρειαζόμαστε τη θέσπιση επιπλέον νομοθεσίας, αλλά μάλλον αρμόζουσα και κατάλληλη εφαρμογή και στη συνέχεια, βέβαια, περαιτέρω εξέλιξη και βελτιώσεις. Κάποιος σωστά ανέφερε τη δέσμη μέτρων για τις τηλεπικοινωνίες. Ο χθεσινός τριμερής διάλογος δίνει πολλές ελπίδες για οριστική συμφωνία.
<P>
Θέλω να ολοκληρώσω, αναφέροντας ότι αυτό το έτος κηρύχθηκε ως το Ευρωπαϊκό έτος δημιουργικότητας και καινοτομίας και το σύνθημα είναι: φαντασία, δημιουργία, καινοτομία. Κατά συνέπεια, ίσως να μη μπορούμε να φανταστούμε τον κόσμο χωρίς το Διαδίκτυο, αλλά είναι σημαντικό να φανταζόμαστε και να δημιουργούμε και να καινοτομούμε, προκειμένου να το καταστήσουμε ασφαλέστερο και να το φέρουμε πιο κοντά στην ανθρωπότητα και στην ανθρώπινη ευθύνη.
<SPEAKER ID="438" NAME="Σταύρος Λαμπρινίδης">
εισηγητής. - Κύριε Πρόεδρε, θέλω να ευχαριστήσω την Επιτροπή. Προκειμένου να κάνω πιο εύκολη τη ζωή των διερμηνεών - καθώς μιλώ εκτός κειμένου - ως εξαίρεση, θα μιλήσω στα αγγλικά.
<P>
Σέβομαι τις ευαισθησίες εκείνων που ενδιαφέρονται για την προστασία της πνευματικής ιδοκτησίας. Ωστόσο, έχω την εντύπωση ότι διεξάγουν μια μάχη για τη λάθος έκθεση. " έκθεσή μου δεν είναι μια έκθεση που αναφέρεται σε ένα θέμα, είναι μια έκθεση που αναφέρεται γενικά στην προστασία των θεμελιωδών δικαιωμάτων και της ασφάλειας στο διαδίκτυο και, πράγματι, γι' αυτόν το λόγο υποστηρίχθηκε ομόφωνα.
<P>
Ωστόσο, στο βαθμό που πράγματι αναφέρεται στα δικαιώματα πνευματικής ιδιοκτησίας, κάποιος μπορεί να σκεφθεί, ακούγοντας ορισμένες από τις ομιλίες, ότι δεν τα λαμβάνει υπόψη. Επιτρέψτε μου να διαβάσω, συγκεκριμένα, πόσο ισορροπημένοι προσπαθήσαμε να είμαστε με αυτή την έκθεση. Στην παράγραφο 1(κ), προτρέπουμε το Συμβούλιο "να προβεί στην έγκριση της οδηγίας για τα ποινικά μέτρα με στόχο την επιβολή των δικαιωμάτων πνευματικής ιδιοκτησίας, μετά από αξιολόγηση υπό το πρίσμα της σύγχρονης έρευνας της καινοτομίας, για το αν είναι αναγκαία και αναλογικά". Αυτό αναφέρει η έκθεση.
<P>
Ωστόσο, οι τροπολογίες δεν είναι καθόλου ισορροπημένες. Οι τροπολογίες που διαγράφουν αυτό που απαιτεί η έκθεση - το οποίο είναι η απαγόρευση της συστηματικής εποπτείας όλων των χρηστών, είτε είναι ύποπτοι είτε όχι, είτε είναι ένοχοι είτε όχι, για την προστασία κάθε δικαιώματος ασφάλειας - δεν είναι καθόλου ισορροπημένες. Μας ζητούν να αποποιηθούμε εντελώς τα θεμελιώδη δικαιώματα για να προστατεύσουμε κάτι άλλο.
<P>
Δεύτερον, οι τροπολογίες που διαγράφουν ή μειώνουν την αποτελεσματικότητα μιας πολύ συγκεκριμένης και σαφούς αναφοράς στην έκθεση - ότι ο αμφιλεγόμενος πολιτικός λόγος δεν πρέπει να θεωρείται παράνομος - είναι τροπολογίες στις οποίες αντιτίθεμαι και χαίρομαι που διαπιστώνω ότι πολλοί ακόμη σε αυτή την αίθουσα κάνουν το ίδιο.
<P>
Ο πολιτικός λόγος πρέπει να προστατεύεται, ειδικά όταν είναι αμφιλεγόμενος. Εάν όλοι σε αυτή την αίθουσα συμφωνούσαν μεταξύ τους, δεν θα χρειαζόμασταν τη νομοθεσία για την ελευθερία του λόγου . Ισχύει όταν δεν συμφωνούμε - και ειδικά για την προστασία του λόγου που μπορεί ιδιαίτερα να προκαλεί οργή σε ανθρώπους σαν εμένα ή σε άλλους - ότι διαθέτουμε αυτούς τους νόμους. Αυτή η αναφορά στην έκθεση δεν αναφέρεται σε "αξιόποινο" λόγο. Αναφέρεται συγκεκριμένα σε "αμφιλεγόμενο πολιτικό" λόγο. Κατά συνέπεια, προτρέπω όλους να εγκρίνουν αυτή τη συγκεκριμένη παράγραφο στην έκθεση και να εγκρίνουν την έκθεση γενικά.
<P>
Εκφράζω τη βαθιά μου ευγνωμοσύνη προς όλους - ακόμη και σε εκείνους που διαφωνούν μαζί μου - που παρευρέθηκαν εδώ απόψε. Γνωρίζω ότι δεν είναι εύκολο. Σας ευχαριστώ για την υποστήριξή σας κατά τη διάρκεια όλων αυτών των μηνών που οδήγησε σε αυτή την έκθεση. Ανυπομονώ να συνεργασθώ μαζί σας στο μέλλον για τις εκθέσεις σας και να δείξω και σε εσάς την ανάλογη κατανόηση και υποστήριξη.
<SPEAKER ID="439" NAME="Πρόεδρος">
- Σας ευχαριστώ, κύριοι συνάδελφοι. Σας ευχαριστώ, κύριε Μαυρομμάτη, για την άποψή σας και ευχαριστώ ιδιαίτερα τον εισηγητή, τον κ. Λαμπρινίδη, για την επιτυχία του και για μια σημαντική και ενδιαφέρουσα έκθεση.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 26 Μαρτίου 2009.
<P>
Γραπτές δηλώσεις (άρθρο 142 του Κανονισμού)
<SPEAKER ID="440" NAME="Neena Gill  " AFFILIATION="PSE">
γραπτώς. - Συγχαίρω τον εισηγητή για την παρούσα έκθεση. Θεωρώ ότι το διαδίκτυο αναβάθμισε τις ζωές των Ευρωπαίων με αμέτρητους τρόπους. Αύξησε την ικανότητά μας να έχουμε πρόσβαση στη γνώση, βοήθησε να κατανοήσουμε τον κόσμο γύρω μας και ενίσχυσε τις κοινωνικές σχέσεις μας με άλλους ανθρώπους.
<P>
Ωστόσο, οι εκλογείς μου αναφέρουν ότι είναι επίσης προβληματισμένοι σχετικά με τους κινδύνους του διαδικτύου. Διαθέτουμε αξιόλογη τεχνολογία, αλλά αυτή ακριβώς η ελευθερία που μας παρέχει, αφήνει επίσης ελεύθερους τους εγκληματίες να κάνουν κατάχρηση της τεχνολογίας. " παρούσα έκθεση, με την εστίαση που κάνει στα θεμελιώδη δικαιώματα, θα επαρκεί για να καταστήσουμε το διαδίκτυο ασφαλέστερο. Κατά τη διάρκεια της τελευταίας περιόδου συνόδου αναφερθήκαμε στην ανάγκη να αντιμετωπίσουμε την παιδική πορνογραφία. Με την εξισορροπητική ελευθερία και την ασφάλεια, οι προτάσεις που ψηφίσαμε σήμερα θα αποτελούν ένα περαιτέρω σημαντικό μέσο για την καταπολέμηση αυτής της απειλής.
<P>
" έκθεση δημιουργεί επίσης προβληματισμούς σε σχέση με την ηλεκτρονική εκπαίδευση. Δεν μπορούμε να προχωρήσουμε από κοινού ως κοινωνία, εάν, με την προώθηση νέων ελευθεριών για ορισμένους, περιορίσουμε τα δικαιώματα εκείνων που έχουν λιγότερη εξοικείωση με το διαδίκτυο. Αποδεχθήκαμε με χαρά τις βαθιές αλλαγές που δημιούργησε το διαδίκτυο. Για να προχωρήσουμε ακόμη περαιτέρω, η προσοχή μας πρέπει τώρα να στραφεί στην αντιμετώπιση των αρνητικών στοιχείων αυτής της επανάστασης με την ίδια προθυμία.
<SPEAKER ID="983" NAME="Daciana Octavia Sârbu  " AFFILIATION="PSE">
γραπτώς - (RO) Είναι ευρέως γνωστό ότι το διαδίκτυο ελέγχεται συνεχώς δυσκολότερα, αλλά η προστασία του θεμελιώδους δικαιώματος της ιδιωτικής ζωής στο διαδίκτυο και η διασφάλιση ότι το διαδίκτυο είναι ασφαλέστερο πρέπει να συγκαταλέγεται μεταξύ των των προτεραιοτήτων των κυβερνήσεων των κρατών μελών.
<P>
" χρήση του διαδικτύου παρέχει αμέτρητα οφέλη, αλλά δεν πρέπει να ξεχνάμε τον κίνδυνο των καταχρήσεων στον οποίο εκτίθενται ορισμένοι χρήστες του διαδικτύου.
<P>
Γι' αυτόν το λόγο, προκειμένου να περιορίσουμε αυτές τις καταχρήσεις, πρέπει να καθορίσουμε τα πρότυπα για την προστασία των δεδομένων, για την ασφάλεια και την ελευθερία της έκφρασης σε Ευρωπαϊκό επίπεδο και σε επίπεδο των κρατών μελών.
<P>
Αφετέρου, πρέπει να ληφθούν μέτρα έκτακτης ανάγκης για την καταπολέμηση του ηλεκτρονικού εγκλήματος και, σχετικά με αυτό το θέμα, θέλω να δώσω έμφαση στη σημασία του σχεδιασμού γενικής στρατηγικής.
<P>
Επιμένω ότι, στην καταπολέμηση του ηλεκτρονικού εγκλήματος, πρέπει να υπάρχει ενεργή συνεργασία μεταξύ των αστυνομικών αρχών, των παροχέων υπηρεσιών διαδικτύου, των χρηστών και των άλλων ενδιαφερόμενων φορέων.
<P>
Πρέπει να ολοκληρώσω, αναφέροντας ότι πρέπει να εξασφαλισθεί το δικαίωμα στην εκπαίδευση και στην πρόσβαση στο διαδίκτυο, καθώς και η ασφάλεια και η προστασία των δικαιωμάτων εκείνων που χρησιμοποιούν το διαδίκτυο.

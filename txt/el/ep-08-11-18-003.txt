<CHAPTER ID="003">
Απόφαση επί του κατεπείγοντος
<SPEAKER ID="008" NAME="Pervenche Berès">
Πρόεδρος Επιτροπής Οικονομικών και Νομισματικών Θεμάτων. - (FR) Κυρία Πρόεδρε, η συζήτηση αυτή θα πραγματοποιηθεί απόψε στην περίπτωση που η ολομέλεια ψηφίσει υπέρ της διαδικασίας κατεπείγοντος για αυτό το ζήτημα. Αυτή είναι μια τροποποίηση της ευρωπαϊκής νομοθεσίας που μας δίνει τη δυνατότητα παροχής μηχανισμών στήριξης ισοζυγίων πληρωμών που αφορούν χώρες εκτός της ευρωζώνης.
<P>
Όπως γνωρίζουμε όλοι, το προκείμενο ζήτημα είναι αυτό της Ουγγαρίας αλλά, δυστυχώς, πιστεύω ότι πρέπει να κοιτάξουμε μπροστά και, επομένως, να ενισχύσουμε αυτό το μηχανισμό της Ευρωπαϊκής Ένωσης για την παροχή βοήθειας στα κράτη μέλη της, συμπεριλαμβανομένων εκείνων που βρίσκονται εκτός της ευρωζώνης.
<P>
Θα ζητούσα λοιπόν από την ολομέλεια να ψηφίσει υπέρ αυτής της επείγουσας διαδικασίας.

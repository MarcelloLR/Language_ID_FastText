<CHAPTER ID="016-03">
3. Λευκορωσία (συζήτηση) 
<SPEAKER ID="337" NAME="Πρόεδρος">
" ημερήσια διάταξη προβλέπει συζήτηση επί έξι προτάσεων ψηφίσματος σχετικά με τη Λευκορωσία.
<SPEAKER ID="338" NAME="Jiří Maštálka" LANGUAGE="CS">
Κύριε Πρόεδρε, κατά την αξιολόγηση, δεν πρέπει να ξεχνούμε ότι, ακριβώς όπως προσπαθούμε να αξιολογήσουμε αντικειμενικά την κατάσταση στις χώρες μας, οι εταίροι ή οι γείτονές μας αξίζουν ακριβώς την ίδια προσέγγιση.
<P>
Θα ήθελα να αναφέρω ως ιατρός ότι η βία πάντα είναι βία, όπου και αν συμβαίνει. Είναι αντίθετη με τις κοινές μας αξίες. Πρέπει να προσπαθήσουμε να διασφαλίσουμε σε όσους βρίσκονται επί του παρόντος στη φυλακή ότι θα τους παρέχονται κατάλληλες συνθήκες από πλευράς υγείας και αξιοπρεπούς μεταχείρισης, όπου και αν βρίσκονται στον κόσμο.
<P>
" νεοσυσταθείσα Κοινοβουλευτική Συνέλευση Εuronest θα πρέπει να λειτουργήσει ως μέσο ανταλλαγής και συνεργασίας. Στην περίπτωση της Λευκορωσίας, δεν είναι δυνατόν να εκπληρωθεί πλήρως αυτός ο στόχος λόγω των μέτρων που έχουν εγκριθεί. Το γενικό αποτέλεσμα της απόφασης συνεπάγεται την παραβίαση της Διακήρυξης της Πράγας και επιβράδυνση όσον αφορά τις ενδεχόμενες θετικές εξελίξεις γύρω από την αμοιβαία συνεργασία.
<P>
Οι προσπάθειές μας κατευθύνονται προς τη δημιουργία μιας ενιαίας Ευρώπης, την οποία περισσότερο από όλους αξίζουν οι νέοι, συμπεριλαμβανομένων των νέων της Λευκορωσίας. Θα πρέπει, επομένως, να επανεξετάσουμε τη θέση μας, και να επανεξετάσουμε κατά πόσον οι περιορισμοί είναι το σωστό μέσο για την καθοδήγηση της κοινωνίας των πολιτών στη Λευκορωσία, ώστε να μας δουν με πραγματικά φιλική ματιά.
<P>
Σε συνάρτηση με την 25η επέτειο της καταστροφής στο Τσέρνομπιλ, θα ήθελα να σας ζητήσω να προσπαθήσετε να δείτε τη Λευκορωσία μέσα από ένα διαφορετικό πρίσμα, ως χώρα η οποία έχει υπομείνει μεγάλα δεινά. " καταστροφή επηρέασε ειδικότερα τη Λευκορωσία και, κατά την άποψή μου, είναι προσβολή για το έθνος αυτό να εμποδίζεται ο λαός της Λευκορωσίας να συμμετάσχει στις επίσημες επετειακές εκδηλώσεις.
<P>
Θα ήθελα να απευθύνω άλλη μια παρατήρηση προς τον κ. Tannock. Γνωρίζω πόσο δύσκολο είναι να μιλά κανείς γρήγορα στα αγγλικά. Αγαπώ τα αγγλικά ως τη γλώσσα του Shakespeare. Την επόμενη φορά, προσπαθήστε να μιλήσετε γρήγορα στη γλώσσα του Johann von Goethe, και ίσως σας κατανοήσουμε καλύτερα. Και σας το λέω αυτό ως Τσέχος.
<SPEAKER ID="339" NAME="Justas Vincas Paleckis" LANGUAGE="LT">
Κύριε Πρόεδρε, στους πέντε μήνες που ακολούθησαν μετά τη 19η Δεκεμβρίου, η πολιτική ατμόσφαιρα στη Λευκορωσία έχει επιδεινωθεί δραματικά. Παρατηρείται ολοένα και μεγαλύτερη καταστολή σε βάρος της δημοκρατικής αντιπολίτευσης, του ελεύθερου Τύπου και της κοινωνίας των πολιτών. " Λευκορωσία παραβιάζει επίσης τις διεθνείς συνθήκες. Τασσόμουν ανέκαθεν υπέρ του διαλόγου με το Μινσκ, αλλά υπό τις παρούσες συνθήκες, αυτό καθίσταται ιδιαίτερα δύσκολο, εάν όχι αδύνατο. Πολύ δε περισσότερο που από το Μινσκ εκτοξεύονται επίσης αυθαίρετες κατηγορίες σε βάρος της Ευρωπαϊκής Ένωσης, ακόμη και επιθέσεις. Το ψήφισμα ζητεί τη θέσπιση νέων μέτρων που θα βοηθήσουν την κοινωνία των πολιτών και την αντιπολίτευση της Λευκορωσίας, και αυτό είναι μόνο δίκαιο. Ίσως να είναι ψευδαίσθηση, αλλά φρονώ ότι ακόμη και η Μόσχα και το Κίεβο θα μπορούσαν να βοηθήσουν, μιλώντας στο Μινσκ για την απελευθέρωση πολιτικών κρατουμένων.
<SPEAKER ID="340" NAME="Cristian Dan Preda" LANGUAGE="RO">
Κύριε Πρόεδρε, στην προηγούμενη συζήτηση, και εγώ, μαζί με πολλούς συνάδελφους βουλευτές, αναφερθήκαμε ακροθιγώς στη σύνοδο της Κοινοβουλευτικής Συνέλευσης Euronest που διεξήχθη την περασμένη εβδομάδα, από την οποία, όπως γνωρίζετε, απουσίαζαν οι βουλευτές της Λευκορωσίας. " απουσία τους είναι δικαιολογημένη, επειδή οι βουλευτές στο Μινσκ δεν εκλέγονται ελεύθερα. Επιπλέον, η κατάσταση των ανθρωπίνων δικαιωμάτων στη χώρα αυτή παραμένει περισσότερο από κρίσιμη.
<P>
Πιστεύω ότι όλοι μας συγκλονιστήκαμε από τα καταπιεστικά μέτρα που ελήφθησαν κατά των διαδηλωτών τον Δεκέμβριο. Επί του παρόντος, οι έξι από τους επτά ανταγωνιστές συνυποψηφίους του Προέδρου Lukashenko εξακολουθούν να δικάζονται και να παρενοχλούνται. Πολλοί άλλοι άνθρωποι, συμπεριλαμβανομένου του επιτελείου αυτών των υποψηφίων, βρίσκονται στη φυλακή απλά και μόνο λόγω της συμμετοχής τους.
<P>
Πιστεύω ότι πρέπει να γίνουν δύο σημαντικά πράγματα:
<P>
1. πρέπει να διεξαχθεί μια ανεξάρτητη έρευνα για τις ενέργειες καταστολής,
<P>
2. Πιστεύω ότι οι οικονομικές κυρώσεις πρέπει να επεκταθούν κατά της Λευκορωσίας, να εφαρμοσθούν στις κρατικές επιχειρήσεις στη χώρα αυτή, οι οποίες διαδραματίζουν σημαντικό ρόλο στη διαμόρφωση της περιοχής.
<SPEAKER ID="341" NAME="Kristiina Ojuland">
συντάκτρια. - (ΕΝ) Κύριε Πρόεδρε, συζητούμε για την κατάσταση στη Λευκορωσία για τέταρτη φορά φέτος, όμως οι πολιτικοί κρατούμενοι που συνελήφθησαν τον Δεκέμβριο δεν έχουν απελευθερωθεί ακόμη.
<P>
Είμαστε ευγνώμονες προς το Συμβούλιο για την επαναφορά των κυρώσεων σχετικά με την έκδοση θεωρήσεων και το πάγωμα των περιουσιακών στοιχείων των υψηλόβαθμων αξιωματούχων της Λευκορωσίας, γεγονός το οποίο έδειξε ότι η βαθιά ανησυχία μας για το λαό της Λευκορωσίας δεν μένει μόνο σε ρητορικό επίπεδο. Ίσως να μην ήμαστε αρκετά σαφείς. Επομένως, καλούμε την Ευρωπαϊκή Ένωση να επεκτείνει τα περιοριστικά μέτρα κατά του καθεστώτος του Lukashenko. Καλά μελετημένες, στοχευμένες, οικονομικές κυρώσεις κατά των κρατικών επιχειρήσεων θα έχουν ένα αποτέλεσμα το οποίο οι αρχές της Λευκορωσίας δεν θα μπορούν να παραβλέψουν.
<P>
Το εγκληματικό καθεστώς του Lukashenko βασίζεται σε μεγάλο βαθμό στο εισόδημα από τις εξαγωγές χημικών, τη βαριά βιομηχανία και στα κλωστοϋφαντουργικά προϊόντα που ανήκουν σε κρατικές επιχειρήσεις. Αποκόπτοντας το καθεστώς από την ευρωπαϊκή αγορά, μπορούμε να δείξουμε την αποφασισμένη πρόθεσή μας να ανατρέψουμε το καθεστώς Lukashenko. Είναι στο πλαίσιο της ιδιότητάς μας να κάνουμε τη διαφορά. " αλλαγή καθεστώτος είναι απολύτως αναγκαία για τον λαό της Λευκορωσίας. Δεν θα πρέπει να του στερήσουμε την πολυπόθητη ελευθερία του.
<SPEAKER ID="342" NAME="Michał Tomasz Kamiński" LANGUAGE="PL">
Κύριε Πρόεδρε, μιλάμε για πολιτική και για τα ανθρώπινα δικαιώματα στο πλαίσιο της Λευκορωσίας. Θα ήθελα, σήμερα, να ακολουθήσω μια κάπως αντισυμβατική προσέγγιση και να υπενθυμίσω τα ονόματα δύο ανθρώπων που συνδέονται με το θέμα αυτό. Ο ένας από αυτούς είναι ο φίλος μου, Anatol Lyabedzka, ένας υπέροχος Λευκορώσος και Ευρωπαίος, ο οποίος απελευθερώθηκε μόλις πρόσφατα από τη φυλακή ύστερα από 100 και πλέον ημέρες κράτησης, κάτι για το οποίο είναι βαθιά πεπεισμένος ότι ήταν παράνομο. Σήμερα, θα ήθελα να του στείλω εκφράσεις αλληλεγγύης από το Κοινοβούλιο αυτό -από την πλειοψηφία των βουλευτών, είμαι βέβαιο - επειδή είναι κάποιος ο οποίος σίγουρα το αξίζει.
<P>
Το δεύτερο άτομο που θα ήθελα να αναφέρω είναι ο Andrzej Poczobut, ένας δημοσιογράφος ο οποίος αρθρογραφεί για την "Gazeta Wyborcza", μία από τις μεγαλύτερες πολωνικές εφημερίδες της Πολωνίας. Εγώ και εκατοντάδες χιλιάδες Πολωνοί θα θέλαμε να απευθύνουμε έκκληση για την αποφυλάκισή του. Και αυτός, βρίσκεται επί του παρόντος υπό κράτηση, και αυτός διώκεται απλώς επειδή το καθεστώς Lukashenko φοβάται την ελευθερία του λόγου - φοβάται την ελευθερία του λόγου που αποτελεί τη βάση κάθε δημοκρατίας. Πιστεύω ότι εμείς, οι Ευρωπαίοι, που μαζευτήκαμε σε αυτή την αίθουσα σήμερα, δεν έχουμε άλλη επιλογή από το να βροντοφωνάξουμε: "ναι" σε μια ελεύθερη Λευκορωσία, "ναι" στη δημοκρατία στη Λευκορωσία και "ναι" στην παρουσία του λευκορωσικού έθνους στην Ευρώπη.
<P>
(Χειροκροτήματα)
<SPEAKER ID="343" NAME="Raül Romeva i Rueda">
συντάκτης. - (ΕΝ) Κύριε Πρόεδρε, για άλλη μία φορά, αποδοκιμάζω το διαρκές κλίμα τρόμου και εκφοβισμού προς τους πολιτικούς αντιπάλους στη Λευκορωσία και τη διαρκή παρενόχληση και δίωξη που υφίστανται προσωπικότητες της αντιπολίτευσης μετά τις προεδρικές εκλογές του Δεκεμβρίου του 2010.
<P>
Δεύτερον, καταδικάζω έντονα όλες τις καταδικαστικές αποφάσεις που απορρέουν από ποινικές κατηγορίες μαζικής εξέγερσης και θεωρώ ότι αυτές είναι πολιτικά υποκινούμενες και αμφιλεγόμενες. Θα ήθελα να τονίσω ότι οι δίκες διεξήχθηκαν κεκλεισμένων των θυρών. Στέρησαν από τους κρατούμενους την ευκαιρία να καλέσουν μάρτυρες και να επικοινωνούν σε κατάλληλες συνθήκες και σε τακτική βάση με τους νομικούς τους εκπροσώπους. Οι δικηγόροι των κατηγορουμένων έλαβαν πολλές προειδοποιήσεις από το Υπουργείο Δικαιοσύνης και ορισμένοι από αυτούς διαγράφηκαν από τον δικηγορικό σύλλογο. Θεωρώ ότι η διεξαγωγή των δικών ήταν μεροληπτική.
<P>
Τέλος, καταδικάζω την έλλειψη σεβασμού των θεμελιωδών δικαιωμάτων της ελευθερίας του συναθροίζεσαι και της ελευθερίας έκφρασης που έδειξαν οι λευκορωσικές αρχές και ζητώ την άμεση και άνευ όρων αποφυλάκιση των διαδηλωτών που παραμένουν υπό κράτηση και την απόσυρση όλων των κατηγοριών που τους βαραίνουν.
<SPEAKER ID="344" NAME="Jacek Protasiewicz" LANGUAGE="PL">
Κύριε Πρόεδρε, η κατάσταση στη Λευκορωσία πραγματικά επιδεινώνεται, κυριολεκτικά μέρα με τη μέρα, τόσο από πολιτική όσο και από οικονομική άποψη. Από πολιτική άποψη και όσον αφορά τις πολιτικές ελευθερίες, βλέπουμε να ξεκινούν δίκες κατά των κύριων αντιπάλων του Alexander Lukashenko στις τελευταίες προεδρικές εκλογές, και μπορούμε να δούμε τη σκανδαλώδη διαδικασία που ακολουθείται στις δίκες αυτές. Βλέπουμε επίσης την καταστολή ανεξάρτητων μέσων, όπως π.χ. το γεγονός ότι ο Andrzej Poczobut βρίσκεται υπό κράτηση εδώ και πολλές εβδομάδες. " οικονομική επιδείνωση φαίνεται από τη μετατροπή της ονομαστικής αξίας του ρουβλίου, τη χρηματοοικονομική κρίση και από τα προβλήματα με τις τρέχουσες πληρωμές. Επιπλέον, ο Alexander Lukashenko χάνει τον έλεγχο, όχι μόνο της κατάστασης στη χώρα, αλλά και της ίδιας του της συμπεριφοράς, και αυτό φαίνεται από τις αλλόκοτες, συγκλονιστικές και προσβλητικές δηλώσεις του σε σχέση με τον Πρόεδρο της Ουκρανίας και τον κ. Barroso.
<P>
Κυρίες και κύριοι, η Επιτροπή, το Συμβούλιο, είναι καιρός να σταματήσουμε τα λόγια και τις εκκλήσεις - είναι καιρός για δράση. " παράγραφος 8 του ψηφίσματός μας αναφέρει ρητά τα εξής: Είναι καιρός να εισαγάγουμε οικονομικές κυρώσεις, επειδή αυτή είναι η μόνη γλώσσα που καταλαβαίνει ο Lukashenko. Εάν σήμερα επιβάλλουμε οικονομικές κυρώσεις, μπορούμε να αναμένουμε ότι οι σκανδαλώδεις δίκες και η σκανδαλώδης καταστολή θα τελειώσουν επιτέλους, επειδή αυτή είναι η μόνη γλώσσα που καταλαβαίνει ο Lukashenko. Είναι, επομένως, καιρός να περάσουμε σε ένα άλλο και πιο αποφασιστικό στάδιο αντίδρασης για τις εξελίξεις στη Λευκορωσία.
<SPEAKER ID="345" NAME="Mitro Repo" LANGUAGE="FI">
Κύριε Πρόεδρε, η Λευκορωσία δεν αποκαλείται τυχαία τελευταία δικτατορία της Ευρώπης. Στη Λευκορωσία, μπορεί να φυλακιστείτε επειδή είστε υποψήφιος στις εκλογές ή επειδή εκφράζετε δημόσια τη γνώμη σας.
<P>
Οι τελευταίες προεδρικές εκλογές δεν ήταν δημοκρατικές. Επιπλέον, οι νόμοι της Λευκορωσίας δεν επιτρέπουν την ελευθερία του συνέρχεσθαι, ούτε άλλωστε και την ελευθερία του λόγου. Οι παρενοχλήσεις σε βάρος της αντιπολίτευσης και των ανεξάρτητων ομάδων για τα ανθρώπινα δικαιώματα συνιστά πλέον χρόνιο πρόβλημα στη χώρα. " λειτουργική δημοκρατία εξαρτάται από την ενεργό συμμετοχή της αντιπολίτευσης και της κοινωνίας των πολιτών στην πολιτική συζήτηση. Τα ανθρώπινα δικαιώματα είναι καθολικά, αναπαλλοτροίωτα και αλληλένδετα. " Λευκορωσία έχει υποχρέωση να περιφρουρήσει τα ανθρώπινα δικαιώματα των πολιτών της και να τα σέβεται.
<P>
" Λευκορωσία πρέπει να υποστηριχθεί με κάθε δυνατό τρόπο για να αναπτύξει μια λειτουργική δημοκρατία και ανθρώπινα δικαιώματα στο πλαίσιο της ανατολικής εταιρικής σχέσης της ΕΕ. " ΕΕ πρέπει να εξετάσει το ενδεχόμενο επιβολής στοχευόμενων κυρώσεων και τη χρήση τους, αφού η κοινωνία των πολιτών δεν θα πρέπει να τιμωρείται, δεδομένης της τρέχουσας κατάστασης στη Λευκορωσία.
<SPEAKER ID="346" NAME="Leonidas Donskis">
εξ ονόματος της Ομάδας ALDE. - (ΕΝ) Κύριε Πρόεδρε, δεν υπάρχει ούτε μία ένδειξη ότι το καθεστώς της Λευκορωσίας θα αλλάξει από μόνο του κατά τους μήνες ή τα έτη που θα ακολουθήσουν. Μόνο με την ισχυρή πίεση της Ευρωπαϊκής Ένωσης μπορούμε να περιμένουμε ότι θα συμβεί κάτι.
<P>
" Λευκορωσία εξακολουθεί να παραβιάζει όλα τα θεμελιώδη δικαιώματα και τις πολιτικές ελευθερίες. Τον τελευταίο μήνα, είδαμε τις αρχές της Λευκορωσίας να επιδεικνύουν επανειλημμένα την απαξίωση και την περιφρόνησή τους για τα θεμελιώδη δικαιώματα της ελευθερίας του συνέρχεσθαι και της έκφρασης.
<P>
Θα μπορούσαμε να μιλήσουμε εδώ για τη μήτρα της μη μεταβλητότητας του Lukashenko και του καθεστώτος του, αλλά δεν μπορούμε να κλείσουμε με απαισιόδοξη διάθεση. Θα πρέπει να κατανοήσουμε ότι μια κατάλληλη απάντηση θα ήταν ένα σημάδι για τους Λευκορώσους -για το λευκορωσικό έθνος- ότι είναι ευπρόσδεκτοι στην Ευρώπη, με πίεση, ταυτόχρονα, προς το καθεστώς και με κάποια πολύ ηθικά λόγια για την παραβίαση των ανθρωπίνων δικαιωμάτων τους.
<P>
Δεν πρέπει να μας παραπλανήσει η περιστασιακή φιλική διάθεση του Lukashenko προς την Ευρωπαϊκή Ένωση, απλώς για να εξαγριώσει τη Ρωσία προσωρινά, ή το αντίθετο. Αυτό είναι απαράδεκτο. Αυτό το οποίο συμβαίνει στη Λευκορωσία πρέπει να αξιολογηθεί με βάση αποκλειστικά και μόνο κάποιες αρχές, και να ασκηθεί περισσότερη πίεση.
<SPEAKER ID="347" NAME="Tomasz Piotr Poręba" LANGUAGE="PL">
Κύριε Πρόεδρε, συζητήσαμε στην αίθουσα αυτή για τα όσα συμβαίνουν στη Λευκορωσία κατά μέσο όρο μία φορά το δίμηνο από την αρχή του έτους - αυτή είναι η τρίτη φορά. Έχουμε συζητήσει για περιπτώσεις παραβιάσεων των ανθρωπίνων δικαιωμάτων και έχουμε αναφέρει τα ονόματα των ακτιβιστών της αντιπολίτευσης, οι οποίοι φυλακίστηκαν και έχουμε συζητήσει για τον τρόπο με τον οποίο περιορίζεται η δυνατότητα λειτουργίας πολλών οργανώσεων της κοινωνίας των πολιτών και μη κυβερνητικών οργανισμών. Θα πρέπει, πράγματι, να καταδικάσουμε όλα αυτά τα ζητήματα και θα πρεπει να διαμαρτυρηθούμε πολύ έντονα για αυτά. Ωστόσο, πιστεύω ότι είναι εξίσου σημαντικό, και ίσως ακόμη πιο σημαντικό, να υπάρξει συγκεκριμένη και πραγματική συμμετοχή από την Ευρωπαϊκή Ένωση στην ανάπτυξη της κοινωνίας των πολιτών, παρέχοντας χρηματοδοτική ενίσχυση σε μη κυβερνητικούς οργανισμούς και ελεύθερα ΜΜΕ, και επίσης επιβάλλοντας οικονομικές κυρώσεις. Όσον αφορά τις οικονομικές κυρώσεις, πιστεύω ότι έχει έρθει ο καιρός και ότι θα πρέπει να τις εφαρμόσουμε το γρηγορότερο δυνατό.
<P>
Σήμερα, θα διεξαχθεί ψηφοφορία επί ενός ψηφίσματος, το οποίο προορίζεται να προσφέρει ηθική στήριξη στην κοινωνία της Λευκορωσίας. Κατά την άποψή μου, το ψήφισμα αυτό θα πρέπει να ακολουθηθεί από τη θέσπιση ειδικών μέτρων, συμπεριλαμβανομένων ειδικών χρηματοοικονομικών μέτρων και οικονομικών κυρώσεων, τα οποία θα επιτρέψουν την αποκατάσταση της ελευθερίας και της δημοκρατίας στη Λευκορωσία.
<SPEAKER ID="348" NAME="Krisztina Morvai" AFFILIATION="NI">
(HU) Κύριε Πρόεδρε, κυρίες και κύριοι, κατά τη διάρκεια της συζήτησής μας σχετικά με την κατάσταση των ανθρωπίνων δικαιωμάτων στη Λευκορωσία ήρθαν στο μυαλό μου δύο ερωτήματα. Το πρώτο είναι: Τι θα λέγατε εάν, σε ένα ή δύο χρόνια από τώρα, βλέπατε έναν από τους βουλευτές της εν ενεργεία κυβέρνησης Lukashenko εδώ στο Ευρωπαϊκό Κοινοβούλιο, όχι σε οποιαδήποτε θέση αλλά στο αξίωμα του Αντιπροέδρου της Επιτροπής LIBE, υπεύθυνο για τις πολιτικές ελευθερίες και τα ανθρώπινα δικαιώματα; Και το δεύτερο ερώτημά μου είναι: πότε θα φθάσουμε στο σημείο εκείνο όπου, σε αυτές τις απογευματινές συζητήσεις της Πέμπτης, θα δω στην ημερήσια διάταξη μεταξύ των χωρών που δεν είναι μέλη της ΕΕ, τις "νωμένες Πολιτείες ή το Ισραήλ για παράδειγμα, αφού κυρίως συζητούμε ήδη διαρκώς για την κατάσταση των ανθρωπίνων δικαιωμάτων στις χώρες αυτές;
<P>
Επιτρέψτε μου να αναφέρω ορισμένες πρόσθετες λεπτομέρειες σχετικά με αυτά τα δύο ερωτήματα στα δύο λεπτά που μου απομένουν: Τέθηκε το ζήτημα του βουλευτή της κυβέρνησης Lukashenko. Κυρίες και κύριοι, η Kinga Göncz, μέλος της κυβέρνησης του Ούγγρου Lukashenko, Ferenc Gyurcsány, κατέχει το αξίωμα του Αντιπροέδρου της Επιτροπής LIBE και παραδίδει μαθήματα στους εκπροσώπους της Ιταλίας, της Γαλλίας και άλλων δημοκρατιών για τα ανθρώπινα δικαιώματα.
<P>
Τι ακριβώς ήταν αυτό το οποίο έκανε διάσημο αυτόν τον Ούγγρο Lukashenko, τον Ferenc Gyurcsány; Τα ίδια πράγματα, και, ως ένα βαθμό σε ακόμα πιο έντονη μορφή,, που απαριθμούνται στη συγκεκριμένη έκθεση σε σχέση με τον Lukashenko και τη Λευκορωσία για τα οποία εσείς προβάλλετε ένσταση, θέτοντας τον πήχυ σημαντικά υψηλότερα για τον Lukashenko και τη Λευκορωσία, μια χώρα εκτός Ευρωπαϊκής Ένωσης, από ό,τι για την Ουγγαρία και τον Ferenc Gyurcsány, συμπεριλαμβανομένου του γεγονότος ότι ο Ούγγρος Lukashenko διέλυσε δια της βίας κάθε σημαντική αντικυβερνητική διαμαρτυρία. Εγώ η ίδια έλαβα αποζημίωση και η αστυνομία μου ζήτησε συγνώμη, επειδή εκτόξευσε δακρυγόνα πάνω στο πρόσωπό μου, σε εμένα, μια υποψήφια του Ευρωπαϊκού Κοινοβουλίου. Το πιο εκπληκτικό είναι ότι εξακολουθούν ακόμη και σήμερα να υπάρχουν άνθρωποι στη φυλακή, ορισμένοι εκ των οποίων εκτίουν τελεσίδικες ποινές φυλάκισης και άλλοι τελούν υπό προκαταρκτική κράτηση επειδή ήταν ηγετικές φυσιογνωμίες των αντικυβερνητικών διαμαρτυριών.
<P>
Το άλλο ερώτημά μου αφορά τις "νωμένες Πολιτείες. Και αυτοί εφαρμόζουν τη θανατική ποινή, και τα βασανιστήρια στο Γκουαντάναμο είναι τα ίδια με εκείνα στη Λευκορωσία, με τα οποία είστε αντίθετοι. Μήπως κάποιος θέλει να βάλει χέρι στον εθνικό πλούτο της Λευκορωσίας; Αυτός δεν είναι ο λόγος για τον οποίον η χώρα αυτή επελέγη τυχαία, ιδίως αν ληφθεί υπόψη το γεγονός ότι απειλείτε να επιβάλετε κυρώσεις κατά των εθνικών περιουσιακών στοιχείων της και των κρατικών εταιρειών;
<SPEAKER ID="349" NAME="Bernd Posselt" AFFILIATION="PPE">
(DE) Κύριε Πρόεδρε, δεν συμφωνώ συνήθως με τον κ. Maštálka, σήμερα όμως συμφωνώ. Πρώτα από όλα, θα ήθελα να πω ότι όλα τα κόμματα πρέπει να αγωνιστούν ώστε να επικρατήσει η δημοκρατία και το κράτος δικαίου στη Λευκορωσία. Δεύτερον, θέλω να αναφέρω το ζήτημα της πολυγλωσσίας. Όπως και αυτός, κατάγομαι και εγώ από μια μικρογραφία της Ευρώπης, την πρώην αυτοκρατορία των Αψβούργων, η οποία δεν ήταν κακή από πολλές απόψεις, αλλά διαλύθηκε, επειδή η μεγαλύτερη γλωσσική ομάδα - δηλαδή η δική μου, των γερμανόφωνων- επέμενε πάντοτε να μιλούν όλοι Γερμανικά. Αυτό σήμανε το τέλος μιας πολυεθνικής κοινότητας. Charles, σε εκτιμώ ιδιαίτερα, αλλά βρισκόμαστε εδώ για την πολυγλωσσία και συγκεκριμένα για τα δικαιώματα των μικρών γλωσσών.
<P>
Επιστρέφοντας στο ζήτημα της Λευκορωσίας, θέλω να πω ότι, πριν από 20 χρόνια, η Κροατία και η Σλοβενία απέκτησαν την ελευθερία τους -ήμουν εκεί- και τον Αύγουστο ακολούθησαν τα κράτη της Βαλτικής, η Ρωσία και η Ουκρανία. Κανείς δεν θα σκεφτόταν ότι 20 έτη μετά, θα εξακολουθούσε να υπάρχει δικτατορία στην Ευρώπη. Δυστυχώς, δεν υπάρχει μόνο μία. Υπάρχει η Λευκορωσία, υπάρχει μια τάση προς τη δικτατορία στη Ρωσία, παρατηρείται μια οπισθοδρομική τάση στην Ουκρανία, ενώ υπάρχουν προβλήματα και στη Μολδαβία και στην Υπερδνειστερία. Πρέπει επομένως πολύ απλά να συνειδητοποιήσουμε ότι ολόκληρη η ανατολική γειτονιά μας αντιμετωπίζει μικρότερες ή μεγαλύτερες απειλές για την ελευθερία της. Επομένως, πρέπει να είμαστε ιδιαίτερα σαφείς, να σκεφτόμαστε στρατηγικά και να χρησιμοποιούμε την ελευθερία και το κράτος δικαίου ως κριτήριο για τις σχέσεις μας σε όλο το φάσμα της ανατολικής γειτονίας, και ειδικότερα όσον αφορά τη Λευκορωσία.
<SPEAKER ID="350" NAME="Marek Henryk Migalski" AFFILIATION="ECR">
(PL) Κύριε Πρόεδρε, θα ξεκινήσω με μια προσωπική παρατήρηση. " οργάνωση για τα ανθρώπινα δικαιώματα "Libereco - Partnership for Human Rights" μου ζήτησε να αναλάβω ως αναδεκτό μου έναν ακτιβιστή της αντιπολίτευσης ο οποίος βρίσκεται στις φυλακές της Λευκορωσίας. Μου ζήτησαν να υιοθετήσω τον Dmitry Bandarenka. Θα ήθελα να προτείνω σε όλους εσάς που συμμετέχετε στα ζητήματα αυτά να ζητήσετε από την οργάνωση αυτή να σας επιτρέψει να αναλάβετε υπό την προστασία σας καταπιεσμένους Λευκορώσους και τις οικογένειές τους - αυτό θα ήταν ένα είδος απάντησης στο πρόβλημα του τι μπορούμε να κάνουμε για όσους βρίσκονται, όχι πολύ μακριά ουσιαστικά, σε μια χώρα που έχει κοινά σύνορα με την Ευρωπαϊκή Ένωση.
<P>
Ωστόσο, είμαι βέβαιος ότι όλοι μας στηρίζουμε τη λήψη δυναμικών και σαφών μέτρων. Έχει ήδη ειπωθεί στην αίθουσα αυτή ότι πρέπει να επιβληθούν κυρώσεις και ότι πρέπει να είμαστε αυστηροί, επειδή μπορούμε να μιλήσουμε στον Lukashenko μόνο εάν χρησιμοποιήσουμε μια γλώσσα την οποία καταλαβαίνει - ασφαλώς, καταλαβαίνει τη γλώσσα του δικού του συμφέροντος, και κατανοεί τη γλώσσα της ισχύος. Για να σώσουμε τα ανθρώπινα δικαιώματα και να σώσουμε τη δημοκρατία, πρέπει να χρησιμοποιήσουμε μια γλώσσα που είναι κατανοητή στο Μινσκ.
<P>
Έχω την εντύπωση ότι παρόλο που έχουμε ήδη μιλήσει πολλές φορές για το θέμα αυτό στην αίθουσα αυτή, δεν έχει προκύψει κάποιο σοβαρό αποτέλεσμα από τα λόγια μας. Αυτό, βεβαίως, είναι μια έκκληση τόσο προς το Κοινοβούλιο όσο και προς όλες τις υπηρεσίες και τα όργανα της Ευρωπαϊκής Ένωσης, αλλά είναι και μια πρόκληση την οποία προτείνω να μεταφέρετε στις χώρες σας και στις εθνικές σας κυβερνήσεις, επειδή αυτές έχουν τουλάχιστον την ίδια δύναμη να πείσουν τον κ. Lukashenko να εγκαθιδρύσει τη δημοκρατία και την ελευθερία στη Λευκορωσία, όπως και εμείς οι αντιπρόσωποι της Ευρωπαϊκής Ένωσης.
<SPEAKER ID="351" NAME="Eija-Riitta Korhola" AFFILIATION="PPE">
(FI) Κύριε Πρόεδρε, μετά τις εκλογές του Δεκεμβρίου, ο Πρόεδρος Lukashenko της Λευκορωσίας άρχισε σκόπιμα να συντρίβει την ήδη εξασθενημένη πολιτική αντιπολίτευση και τα ανεξάρτητα ΜΜΕ.
<P>
Περίπου 40 άνθρωποι που είχαν λάβει μέρος στις διαδηλώσεις μετά τις εκλογές κατηγορήθηκαν για πολιτική αναταραχή, η οποία μπορεί να επισύρει έως και 15 έτη φυλάκιση. " αντιδημοκρατική δύναμη στη Λευκορωσία είναι συγκεντρωμένη σε πολύ μεγάλο βαθμό στα χέρια του Προέδρου.
<P>
Ο Lukashenko διανύει τώρα την τέταρτη θητεία του, και για 16 έτη, έχει δείξει ότι οι κινήσεις του στην κατεύθυνση της δημοκρατίας είναι απλώς ένα πολύ κυνικό παιχνίδι. Οι περιορισμοί που επιβάλλονται στη Λευκορωσία από την ΕΕ είναι επομένως πλήρως δικαιολογημένοι και θα πρέπει ακόμη και να επισπευσθούν.
<P>
Στηρίζω έντονα το κάλεσμα που απευθύνθηκε χθές από το Κοινοβούλιο προς τη Διεθνή Ομοσπονδία Χόκεϋ επί Πάγου να αφαιρεθεί από τη Λευκορωσία το δικαίωμα φιλοξενίας του παγκόσμιου πρωταθλήματος του 2014, εάν δεν αποφυλακίσει όλους τους πολιτικούς της κρατουμένους. " ΕΕ θα πρέπει επίσης να επιβάλει στοχευμένες οικονομικές κυρώσεις και να εντείνει την υποστήριξή της προς τις ΜΚΟ της Λευκορωσίας.
<SPEAKER ID="352" NAME="Vasilica Viorica Dăncilă" AFFILIATION="S&amp;D">
(RO) Κύριε Πρόεδρε, η διεθνής κοινότητα, η οποία επίσης περιλαμβάνει την Ευρωπαϊκή Ένωση, απηύθυνε εκκλήσεις προς τις αρχές της Λευκορωσίας για μεγάλο διάστημα να σέβονται τις διεθνείς δεσμεύσεις, τις οποίες είχαν αναλάβει, να σταματήσουν τα καταπιεστικά μέτρα που χρησιμοποιούσαν κατά των εκπροσώπων της αντιπολίτευσης, να απελευθερώσουν τους διαδηλωτές που είχαν συλληφθεί κατά τη διάρκεια διαδηλώσεων, να δώσουν τέλος στα καταπιεστικά μέτρα κατά του ελεύθερου Τύπου και των ακτιβιστών της κοινωνίας των πολιτών και των ανθρωπίνων δικαιωμάτων, και να επιτρέπουν τη διενέργεια δίκαιων, διαφανών δικών. Οι αρχές της Λευκορωσίας πρέπει να κατανοήσουν ότι εάν δεν σέβονται τα ανθρώπινα δικαιώματα και το κράτος δικαίου, σύμφωνα με την κοινή διακήρυξη που πραγματοποιήθηκε στη Σύνοδο Κορυφής της Ανατολικής Εταιρικής Σχέσης στις 7 Μαΐου 2009, στην οποία η κυβέρνηση της Λευκορωσίας είναι επίσης συμβαλλόμενο μέρος, η Ευρωπαϊκή Ένωση δεν θα μπορέσει να προσφέρει καμία δέσμευση για παροχή ενίσχυσης.
<SPEAKER ID="353" NAME="Ulrike Lunacek">
συντάκτρια. - (ΕΝ) Κύριε Πρόεδρε, ζήτησα να λάβω τον λόγο επειδή ήθελα να αναφερθώ στα λόγια που χρησιμοποίησε νωρίτερα η κ.Morvai. " Kinga Göncz δεν ανήκει στο κόμμα μου και εκπλήσσομαι από τον τρόπο με τον οποίο η κ. Morvai χρησιμοποίησε μια συζήτηση σχετικά με την τελευταία δικτατορία στην Ευρώπη -τη Λευκορωσία υπό τον κ. Lukashenko- για να δυσφημίσει μια αξιότιμη βουλευτή αυτού του Κοινοβουλίου, αποκαλώντας την Ούγγρο Lukashenko.
<P>
(Χειροκροτήματα)
<P>
" συμπεριφορά αυτή δεν συνάδει με τις αξίες ή την τιμή του κοινού μας Ευρωπαϊκού Κοινοβουλίου, στο οποίο όλοι μας είμαστε εκλεγμένοι.
<SPEAKER ID="354" NAME="Krisztina Morvai" AFFILIATION="NI">
(EN) Κύριε Πρόεδρε, αναρωτιέμαι εάν η κ. Lunacek με άκουσε όταν είπα ότι η κ. Göncz ήταν μέλος της κυβέρνησης του Ούγγρου Lukashenko - της κυβέρνησης του κ. Gyurcsány.
<P>
Παρακαλώ απαντήστε στην ερώτηση, κ.Lunacek. Τι γνωρίζετε για τις μαζικές παραβιάσεις των ανθρωπίνων δικαιωμάτων που διαπράχθηκαν στην Ουγγαρία το 2006; Παρακαλώ αναφερθείτε επιγραμματικά. Δεν ήταν ούτε λιγότερο σοβαρές ούτε λιγότερες σε αριθμό από εκείνες του Lukashenko, και ως δικηγόρος ειδικευόμενη σε θέματα ανθρωπίνων δικαιωμάτων, καταδικάζω έντονα και τις δύο περιπτώσεις - τους συντρόφους σας να πυροβολούν εν ψυχρώ και τις αυθαίρετες κρατήσεις, καθώς και τις παραβιάσεις των ανθρωπίνων δικαιωμάτων από τον Lukashenko. Και οι δύο περιπτώσεις είναι απαράδεκτες και εσείς, ως βουλευτές του Κοινοβουλίου πρέπει να αγωνιστείτε για την εξάλειψη και των δύο.
<SPEAKER ID="355" NAME="Ulrike Lunacek">
συντάκτρια. - (ΕΝ) Κύριε Πρόεδρε, υποθέτω ότι η προηγούμενη ομιλήτρια απλώς συγχέει τα γεγονότα. Στην Ουγγαρία, δεν υπάρχει κόμμα Lukashenko. Δεν κατάγομαι από την Ουγγαρία και δεν ανήκω σε κανένα σοσιαλδημοκρατικό κόμμα ή ομάδα εδώ, αλλά αρνούμαι να δεχθώ ότι ένας βουλευτής του Κοινοβουλίου αυτού μπορεί να κατηγορεί κάποιον άλλο στο Κοινοβούλιο αυτό ότι είναι μέλος κάποιου δικτατορικού κόμματος σε μια τρίτη χώρα.
<P>
(Χειροκροτήματα)
<SPEAKER ID="356" NAME="Martin Schulz" AFFILIATION="S&amp;D">
(DE) Κύριε Πρόεδρε, η κ.Göncz είναι βουλευτής στην ίδια Ομάδα με εμένα. Μπορείτε να είστε κατά του Ferenc Gyurcsány, ή υπέρ του. Μπορείτε να μην εγκρίνετε την κ. Göncz, ή μπορείτε να την υποστηρίζετε. Εξαρτάται από τον καθένα να αποφασίσει, ελεύθερα και ανεξάρτητα, είτε είναι υπέρ είτε κατά των πολιτικών πεποιθήσεων ενός δεδομένου προσώπου.
<P>
" συζήτηση την οποία πραγματοποιούμε εδώ αφορά την τελευταία δικτατορία που έχει απομείνει στην Ευρώπη. Τη θεωρούμε μια από τις πιο βίαιες και αιματηρές δικτατορίες στην ευρωπαϊκή ήπειρο. Θεωρώ ότι είναι τελείως απαράδεκτο για μία ελεύθερα εκλεγμενη, δημοκρατική βουλευτή του κόμματός μου να συγκρίνεται με έναν αιμοδιψή δικτατορα. Θεωρώ ότι και το Κοινοβούλιο πρέπει να αποκρούσει τον ισχυρισμό αυτό, ιδίως όταν προέρχεται από την εκπρόσωπο ενός κόμματος που χαρακτηρίζεται από το μίσος που επιδεικνύει και τις διώξεις που υποστηρίζει σε βάρος της μειονότητας των Ρομά στην Ουγγαρία σε πρωτοφανή βαθμό για τα ευρωπαϊκά δεδομένα. Εάν υπάρχει ένα πρόσωπο το οποίο δεν έχει το δικαίωμα να επικρίνει την κ. Göncz, τότε αυτό είναι η κ. Morvai.
<P>
(Χειροκροτήματα)
<SPEAKER ID="357" NAME="Charles Tannock">
συντάκτης. - (ΕΝ) Κύριε Πρόεδρε, θα μιλήσω για τη Λευκορωσία και όχι για την εσωτερική πολιτική της Ουγγαρίας. Έχουν περάσει 20 χρόνια από την κατάρρευση της Σοβιετικής Ένωσης, αλλά για τον Πρόεδρο Lukashenko της Λευκορωσίας είναι σαν να μην έχει αλλάξει τίποτα. " πολιτική καταστολή είναι τόσο διαδεδομένη όσο ποτέ δεν ήταν την εποχή της Σοβιετικής Ένωσης, και η μυστική αστυνομία του Lukashenko -η οποία προκλητικά εξακολουθεί να αποκαλείται KGB- χρησιμοποιείται ως όργανο επιβολής της.
<P>
Όπως θυμόμαστε από τις μετεκλογικές διαμαρτυρίες τον Δεκέμβριο του περασμένου έτους, ο Lukashenko δεν ανέχεται εναντιώσεις και φαίνεται ότι καταφεύγει με ευχαρίστηση στη βία και στον εκφοβισμό κατά των φιλοδημοκρατικών ακτιβιστών. Όπως αποτυπώνεται αναλυτικά στο ψήφισμα σήμερα, ο Lukashenko έχει εντείνει την εκστρατεία διώξεων και παρενοχλήσεων σε βάρος εκείνων που τολμούν να αμφισβητούν τη δεσποτική του εξουσία. Τον καλούμε να δώσει τέλος σε αυτήν την ανώφελη καταστολή, να αποφυλακίσει όλους τους πολιτικούς κρατουμένους και, αντίστοιχα, να επαναφέρει τη Λευκορωσία στον δρόμο της πραγματικής, πολυφωνικής, πολυκομματικής δημοκρατίας.
<P>
Στη ιδρυτική σύνοδο της Κοινοβουλευτικής Συνέλευσης Euronest της περασμένης εβδομάδας, οι εκπρόσωποι της Λευκορωσίας απουσίαζαν εύλογα. " Λευκορωσία είναι το χαμένο κομμάτι του δημοκρατικού παζλ της Ευρώπης, και ανυπομονώ να έρθει η ημέρα που θα ενταχθεί ξανά στην ευρωπαϊκή οικογένεια.
<SPEAKER ID="358" NAME="Alfreds Rubiks" AFFILIATION="GUE/NGL">
(LV) Κύριε Πρόεδρε, στηρίζω πλήρως την επιμονή του Ευρωπαϊκού Κοινοβουλίου και των βουλευτών που είναι παρόντες για τα ανθρώπινα δικαιώματα όχι μόνο στην Ευρωπαϊκή Ένωση, αλλά και σε ολόκληρο τον κόσμο, τα οποία είναι θεμελιώδη δικαιώματα, ήτοι τα θεμέλια της ζωής. Ωστόσο, το να κατηγορούμε μια χώρα (χωρίς να παραθέτουμε συγκεκριμένα αποτελέσματα), τον ηγέτη της ή ολόκληρο τον λαό της για εγκλήματα που δεν έχουν διαπράξει δεν με βρίσκει απολύτως σύμφωνο. Αν μιλάμε για το γεγονός ότι κάποιος από την αντιπολίτευση (και όχι μόνο από την αντιπολίτευση, αλλά και άλλοι) συλλαμβάνεται μετά από συγκεκριμένα περιστατικά, και διακρίνουμε σε αυτές τις περιστάσεις κάποιο είδος δικτατορίας, τότε για ποιον σκοπό υπάρχουν τα δικαστήρια σε ένα δημοκρατικό σύστημα; Ας ασχοληθούν τα δικαστήρια με όσα συνέβησαν εκεί, και με το ποιος καταδικάστηκε ή συνελήφθη ορθώς και αδίκως. Το γεγονός ότι ανήκετε στην αντιπολίτευση δεν σημαίνει ότι μπορεί να κάνετε και ό,τι σας έρχεται στο μυαλό. Ζητώ να τηρηθεί μια εξαιρετικά ανεκτική και ισορροπημένη στάση προς όλους.
<SPEAKER ID="359" NAME="László Andor">
μέλος της Επιτροπής. - (ΕΝ) Κύριε Πρόεδρε, η Επιτροπή ανησυχεί βαθιά για την κατάσταση στη Λευκορωσία και ιδιαίτερα για τις εξελίξεις μετά την παραβίαση των εκλογικών κανόνων στις προεδρικές εκλογές της 19ης Δεκεμβρίου 2010.
<P>
" καταστολή πλέον εντείνεται ακόμη περισσότερο και αρκετές δίκες κατά πρώην υποψηφίων των προεδρικών εκλογών και των περισσότερων από τους εναπομείναντες κρατούμενους ακτιβιστές συνεχίζονται. Παράλληλα, βρίσκονται σε εξέλιξη διαδικασίες οι οποίες θα μπορούσαν να οδηγήσουν στο κλείσιμο δύο εκ των τελευταίων ανεξάρτητων εφημερίδων - της Nasha Niva και της Narodnaya Volya - και η παρενόχληση της πολιτικής αντιπολίτευσης, της κοινωνίας των πολιτών και των ανεξάρτητων μέσων συνεχίζεται.
<P>
" Αντιπρόεδρος/Ύπατη Εκπρόσωπος Ashton έχει προβεί σε ορισμένες γενικές και ειδικές δηλώσεις σχετικά με την κατάσταση στη Λευκορωσία. Έχουμε καταδικάσει απερίφραστα την επιδείνωση της κατάστασης και έχουμε ζητήσει επανειλημμένα από τη Λευκορωσία να δώσει τέλος στη συνεχιζόμενη καταστολή σε βάρος της πολιτικής αντιπολίτευσης και της κοινωνίας των πολιτών, να απελευθερώσει όλους τους πολιτικούς κρατούμενους και να διακόψει τις πολιτικά υποκινούμενες δίκες. Έχουμε επίσης εκφράσει τη σοβαρή μας ανησυχία για αναφορές βασανιστηρίων και άλλων μορφών κακής μεταχείρισης, εκφοβισμού και δικαστικών παρατυπιών.
<P>
Να σας υπενθυμίσω ότι τον Ιανουάριο, το Συμβούλιο ενέκρινε περιοριστικά μέτρα τα οποία περιελάμβαναν ταξιδιωτική απαγόρευση και πάγωμα των περιουσιακών στοιχείων. Ο κατάλογος πλέον περιλαμβάνει 175 άτομα -τα οποία θα πρέπει να συγκριθούν με τα 40 ονόματα που έχουν προταθεί για πάγωμα των περιουσιακών στοιχείων και απαγόρευση της έκδοσης θεωρήσεων μετά τις εκλογές του 2006- και είμαστε έτοιμοι να συμπεριλάβουμε περισσότερα ονόματα, όπως επιτάσσουν οι εξελίξεις. Επιπλέον, εξετάζουμε επιλογές για περαιτέρω πιθανά μέτρα, σε ό,τι αφορά μεταξύ άλλων τον οικονομικό τομέα.
<P>
Στα μηνύματά μας καταστήσαμε σαφές ότι θέλουμε να συνεχίσουμε τη συνεργασία μας με τον λαό και την κοινωνία των πολιτών της Λευκορωσίας. Προχωράμε με το ζήτημα της διευκόλυνσης στη χορήγηση θεωρήσεων. Οδηγίες διαπραγμάτευσης για τη διευκόλυνση της έκδοσης θεωρήσεων και συμφωνίες επανεισδοχής εγκρίθηκαν από το Συμβούλιο στις 28 Φεβρουαρίου, και ενθαρρύνουμε τα κράτη μέλη να προβούν σε βέλτιστη χρήση των υφιστάμενων μέτρων ευελιξίας που προσφέρονται από τον κώδικα θεωρήσεων, ειδικότερα, τη δυνατότητα κατάργησης και μείωσης των τελών θεώρησης για συγκεκριμένες κατηγορίες πολιτών. Όσον αφορά την παροχή βοήθειας, η Επιτροπή τετραπλασιάζει τη βοήθεια την οποία παρέχει στον λαό και στην κοινωνία των πολιτών της Λευκορωσίας.
<P>
Παραμένουμε πιστοί στην πολιτική της καίριας συνεργασίας με τη Λευκορωσία. Αυτό κατέστη σαφές από τα συμπεράσματα του Συμβουλίου Εξωτερικών Υποθέσεων της 31ης Ιανουαρίου. Ταυτόχρονα, είναι σαφές ότι κάθε εμβάθυνση των διμερών σχέσεών μας θα εξαρτηθεί από το αν η Λευκορωσία θα αποδείξει την προθυμία της να σεβαστεί τις αρχές της δημοκρατίας, του κράτους δικαίου και των ανθρωπίνων δικαιωμάτων.
<P>
Εν κατακλείδι, επιτρέψτε μου να πω ότι η κατάσταση στη Λευκορωσία παραμένει υψηλά στην ατζέντα μας. Χαίρομαι που βλέπω ότι η μεγάλη πλειοψηφία αυτού του Κοινοβουλίου δεσμεύεται να συνεχίσει μια σοβαρή συζήτηση σχετικά με την κατάσταση αυτή και να αντιταχθεί σε αντιπερισπασμούς. Θα συνεχίσουμε να παρακολουθούμε τις εξελίξεις στενά, να είμαστε έτοιμοι να δράσουμε όπως κρίνεται σκόπιμο.
<SPEAKER ID="360" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="360" NAME="Jacek Olgierd Kurski" LANGUAGE="PL">
Για πολύ καιρό, ήμασταν μάρτυτες της πολιτικής ανικανότητας της Ευρωπαϊκής Ένωσης να αντιμετωπίσει την τραγική κατάσταση στη Λευκορωσία. Οι διαδοχικές εκκλήσεις και τα ψηφίσματα δεν έφεραν αποτέλεσμα. " καταπιεστική εξουσία του Alexander Lukashenko φιμώνει την αντιπολίτευση, καταδικάζει τους ηγέτες της και τους στέλνει στη φυλακή και στις αποκαλούμενες "ποινικές αποικίες". Στο πλαίσιο αυτό, αρκεί να αναφέρει κανείς τα ονόματα του προεδρικού υποψηφίου της αντιπολίτευσης, Andrei Sannikau, του οποίου η δίκη ξεκίνησε ένα μήνα πριν, και του Mikalai Statkevich, ο οποίος κρατείται μετά από σύλληψη από την KGB. Σε ποιες ενέργειες έχει προβεί η Ένωση για να διασφαλίσει την αποφυλάκισή τους; Το κλειδί για μια επιτυχημένη επανάσταση στη Λευκορωσία είναι η Ρωσία, η οποία πάντοτε υπήρξε σύμμαχος του καθεστώτος. Θα ήταν, επομένως, καλή ιδέα στην επόμενη συνάντηση με τους αρχηγούς του Κρεμλίνου να σταματήσουμε να συζητούμε για μια κοινή ζώνη ευρωπαϊκής ασφάλειας από τον Ατλαντικό έως τα Ουράλια, όπως επιθυμούν οι ηγέτες της Γαλλίας και της Γερμανίας, και να αντιμετωπίσουμε τις πραγματικές προκλήσεις που βρίσκονται ακριβώς μετά τα σύνορά μας. " οικονομική κρίση στη Λευκορωσία είναι η καλύτερη στιγμή για αλλαγή. Το σύνολο των διεθνών ενισχύσεων θα πρέπει να εξαρτηθεί από τη δημοκρατική αλλαγή στη Λευκορωσία.

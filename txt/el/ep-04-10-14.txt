<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.05)">
<P>
(1) 
<SPEAKER ID="3" LANGUAGE="FR" NAME="Poignant (PSE )." AFFILIATION="">
<P>
   – Κύριε Πρόεδρε, λαμβάνω τον λόγο για να σχολιάσω τις δηλώσεις που έκανε στη Γαλλία ένας συνάδελφός μας, ο κ. Gollnisch. Θα σας αναφέρω δυο-τρία παραδείγματα από τις δηλώσεις που έκανε πρόσφατα: “δεν υπάρχει σήμερα ούτε ένας σοβαρός ιστορικός που να ασπάζεται πλήρως τα συμπεράσματα της δίκης της Νυρεμβέργης”, “όσον αφορά την ύπαρξη θαλάμων αερίων, εναπόκειται στους ιστορικούς να αποφανθούν”, “αμφισβητώ τον αριθμό των θυμάτων του Ολοκαυτώματος”. Δεν πρέπει να επιτρέπουμε να ακούγονται τέτοιου είδους σχόλια, και σας ζητώ, κύριε Πρόεδρε, να παραπέμψετε το θέμα στο Προεδρείο του Σώματος. Τα σχόλια αυτά, που έγιναν από ένα μέλος του Κοινοβουλίου, αποτελούν προσβολή των αξιών στις οποίες στηρίζεται η οικοδόμηση της ΕΕ αλλά και ο Χάρτης των Θεμελιωδών Δικαιωμάτων, όπως περιλαμβάνεται στη Συνταγματική Συνθήκη. Θα ήθελα να πω εξαρχής ότι αν τελικά διεξαχθεί συζήτηση για την άρση της κοινοβουλευτικής ασυλίας ως επακόλουθο των νομικών διαδικασιών που σίγουρα θα ξεκινήσουν, θα ταχθώ υπέρ της άρσης της ασυλίας αυτής. 
<SPEAKER ID="4" LANGUAGE="DE" NAME="Schulz (PSE )." AFFILIATION="">
<P>
   –Κύριε Πρόεδρε, θα ήθελα να σας απευθύνω μια παράκληση. Η Διάσκεψη των Προέδρων αποφάσισε χθες εδώ, παρουσία μου και παρουσία του συναδέλφου Watson, να αναθέσει στον Πρόεδρο του Κοινοβουλίου κ. Borrell να διαβιβάσει στον εντολοδόχο Πρόεδρο της Επιτροπής κ. Barroso τις επιστολές των επιμέρους επιτροπών του Σώματος που περιλαμβάνουν τα αποτελέσματα των ακροάσεων, προκειμένου ο κ. Barroso να λάβει γνώση των εν λόγω επιστολών και να μπορέσει να βγάλει τα συμπεράσματά του. Χθες το βράδυ διάβασα στον απογευματινό Τύπο και τις ανταποκρίσεις των πρακτορείων ότι ο κ. Barroso, μολονότι δεν έχει ακόμα στη διάθεσή του τις εν λόγω επιστολές, σχολιάζει ήδη τα αποτελέσματα των ακροάσεων, φθάνοντας μάλιστα στο σημείο να λέει πως όλα όσα περιέχονται εκεί δεν τον ενδιαφέρουν καθόλου –αυτό ήταν το νόημα των δηλώσεών του– και θεωρεί την Επιτροπή του απόλυτα κατάλληλη, ενώ δεν είναι διατεθειμένος να κάνει την παραμικρή αλλαγή. Θα ήθελα να σας παρακαλέσω, κύριε Πρόεδρε, να φροντίσετε να μάθει ο κ. Barroso πως η Ομάδα μου δεν είναι πλέον διατεθειμένη να επιτρέπει να της μιλούν με αυτόν τον τρόπο. Εάν ο κ. Barroso θέλει να έχει την εμπιστοσύνη της Ομάδας των Σοσιαλιστών εδώ στο Σώμα, πρέπει να έχει διαφορετική συμπεριφορά απέναντι στο Κοινοβούλιο. Γιατί το ζήτημα δεν είναι μόνο ο κ. Buttiglione αλλά τώρα πλέον και ο ίδιος ο κ. Barroso. Θα ήθελα να σας παρακαλέσω, κύριε Πρόεδρε, να φροντίσετε να ανακοινωθεί στον κ. Barroso όταν θα λάβει αυτές τις επιστολές ότι περιμένουμε διαφορετική συμπεριφορά από τον εντολοδόχο Πρόεδρο της Επιτροπής. 
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   – Κυρίες και κύριοι, το Προεδρείο εξετάζει από χθες το βράδυ το ζήτημα που έθιξε ο κ. Poignant και οι απόψεις του Προέδρου σχετικά με το θέμα είναι όμοιες με αυτές που μόλις εκφράσατε.
<P>
Η παρατήρηση του κ. Schulz θα διαβιβασθεί φυσικά στα αρμόδια όργανα. 
<SPEAKER ID="6" LANGUAGE="" NAME="" AFFILIATION="Σύνθεση των επιτροπών"/>
<SPEAKER ID="7" LANGUAGE="" NAME="Πρόεδρος." AFFILIATION="">
<P>
   –Προτού ξεκινήσουμε τη συζήτηση, θέλω να σας κάνω μια δήλωση. Έλαβα από τον κ. Ματσάκη μια επιστολή συνοδευόμενη από νομική γνωμοδότηση σχετικά με την αίτηση άρσης της κοινοβουλευτικής του ασυλίας, την οποία υπέβαλε ο Γενικός Εισαγγελέας της Κυπριακής Δημοκρατίας και της οποίας έλαβε γνώση το Κοινοβούλιο στις 13 Οκτωβρίου 2004. Στην επιστολή του, ο κ. Ματσάκης αμφισβητεί την εξουσία του γενικού εισαγγελέα να υποβάλει μια τέτοια αίτηση. Σύμφωνα με το άρθρο 6, παράγραφος 3, του Κανονισμού, η επιστολή αυτή παραπέμφθηκε στην Επιτροπή Νομικών Θεμάτων, που είναι η μόνη αρμόδια επί της ουσίας, για να εξακριβωθεί η αρμοδιότητα της αιτούσας αρχής. 
<SPEAKER ID="8" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση των προφορικών ερωτήσεων προς το Συμβούλιο και την Επιτροπή σχετικά με τη λειτουργία του συστήματος γενικευμένων τιμολογιακών προτιμήσεων της Κοινότητας για τη δεκαετία 2006-2015.
<P>
Ελπίζοντας ότι ο εκπρόσωπος της Επιτροπής θα φτάσει το συντομότερο δυνατόν, δίνω τον λόγο στη συντάκτρια της ερώτησης κ. Morgantini. 
<SPEAKER ID="9" LANGUAGE="IT" NAME="Morgantini (GUE/NGL )." AFFILIATION="">
<P>
Από τη στιγμή που θεσπίσθηκε το 1971, το σύστημα των γενικευμένων προτιμήσεων αποτέλεσε ένα θεμελιώδες όργανο για την αναπτυξιακή πολιτική της Ευρωπαϊκής Ένωσης. Θα ήθελα επίσης να υπογραμμίσω την προσφορά της Ευρωπαϊκής Κοινότητας, καθώς υπήρξε η πρώτη που εφήρμοσε αυτό το σύστημα από το 1971, ενώ εξακολουθεί ακόμη και σήμερα να είναι στην πράξη ο μεγαλύτερος δωρητής από άποψη εμπορικών χορηγήσεων για τις αναπτυσσόμενες χώρες.
<P>
Οι απόψεις που εκφράζω σήμερα ως Πρόεδρος της Επιτροπής Ανάπτυξης και Συνεργασίας, είναι κατά συνέπεια προκαταρκτικές και περιλαμβάνονται άλλωστε και στο ψήφισμα που έκριναν σκόπιμο να υπογράψουν όλες οι πολιτικές ομάδες. Εύχομαι συνεπώς η σημερινή συζήτηση να συμβάλει στην αποσαφήνιση και προπαντός να επιτρέψει στην Ευρωπαϊκή Επιτροπή να ενσωματώσει ορισμένες προτάσεις μας στον κανονισμό που αναμένεται να εγκριθεί από το Σώμα των Επιτρόπων, πιθανώς στις 20 Οκτωβρίου. Θα παρακαλούσα λοιπόν την Επιτροπή να ανταποκριθεί στα αιτήματα που θέσαμε στην ερώτησή μας.
<P>
Ολοκληρώνω εδώ γνωρίζοντας ότι επεσήμανα πολύ λίγες πτυχές σε σχέση με την πολυπλοκότητα του θέματος, αλλά τόσος ήταν ο χρόνος που μου είχε παραχωρηθεί. Εξάλλου ανυπομονώ να ακούσω τον συνάδελφο Barón Crespo, Πρόεδρο της Επιτροπής Διεθνούς Εμπορίου, τους συναδέλφους μου φυσικά, αλλά και τις απαντήσεις που ενδεχομένως θα δώσουν η Επιτροπή και το Συμβούλιο, οι οποίες ελπίζω να είναι λεπτομερείς. Εύχομαι ειλικρινά να υπάρξει μια γόνιμη συνεργασία που θα δώσει θετικά αποτελέσματα. 
<SPEAKER ID="10" LANGUAGE="ES" NAME="Barón Crespo (PSE )." AFFILIATION="">
<P>
   – Κύριε Επίτροπε, cara Luisa, είναι χαρά μου να παρουσιάζω μια ερώτηση από κοινού με την Πρόεδρο της Επιτροπής Ανάπτυξης. Όπως γνωρίζετε, είναι συνηθισμένο να υπάρχει μεταξύ των επιτροπών του Κοινοβουλίου ανταγωνισμός για τις αρμοδιότητες αλλά, σε αυτή την περίπτωση, πιστεύω ότι η συνεργασία μας αποτελεί καλό οιωνό γι’ αυτή τη νέα νομοθετική περίοδο.
<P>
Απευθυνόμενος στην Επιτροπή –σε σχέση με την ανακοίνωση που εξέδωσε σχετικά με το Σύστημα Γενικευμένων Προτιμήσεων– θα ήθελα να προσθέσω στη θετική αξιολόγηση της κ. Morgantini τις ακόλουθες παρατηρήσεις:
<P>
Προκειμένου να εγγυηθούμε ένα λογικό επίπεδο διαφάνειας και δημοκρατικού ελέγχου, καλώ την Επιτροπή και το Συμβούλιο να ξεκινήσουν μια διαδικασία διαβούλευσης σχετικά με τον πρώτο κανονισμό για την εφαρμογή του νέου ΣΓΠ αρκετά νωρίτερα, ούτως ώστε οι συνδεδεμένες χώρες, οι μη κυβερνητικοί φορείς και τα θεσμικά όργανα της Ευρωπαϊκής Ένωσης –συμπεριλαμβανομένου, κατά κύριο λόγο, του Ευρωπαϊκού Κοινοβουλίου– να μπορέσουν να συμμετάσχουν και να ληφθεί επαρκώς υπόψη η άποψή τους. Από αυτή την άποψη, θεωρώ ότι είναι θετικά τα συμπεράσματα του Συμβουλίου που υιοθετήθηκαν στο Λουξεμβούργο στις 11 Οκτωβρίου, καθόσον αναφέρονται στην ανάγκη σαφούς διαβούλευσης με το Κοινοβούλιο, προχωρώντας έτσι ένα βήμα πιο πέρα από τα όσα προβλέπονται επί του παρόντος στις Συνθήκες. Ελπίζω ότι, τόσο ο κ. Lamy όσο και ο κ. Nicolaï, θα δεσμευτούν με σαφήνεια επ’ αυτού.
<P>
Ολοκληρώνοντας την παρέμβασή μου, κύριε Πρόεδρε, θέλω να υπογραμμίσω την παρουσία εδώ σήμερα του Επιτρόπου Lamy, η οποία αποτελεί παράδειγμα –ίσως το τελευταίο– της εξαιρετικής προθυμίας του να συνεργαστεί με το Σώμα. Όπως όλοι γνωρίζετε, κατά τη διάρκεια της τελευταίας κοινοβουλευτικής περιόδου, ο κ. Lamy υπήρξε ενθουσιώδης συνομιλητής του Κοινοβουλίου και θερμός υποστηρικτής της συνεργασίας μας. Καθώς δεν γνωρίζω αν θα έχω άλλη ευκαιρία να το πράξω, θα τελειώσω προσκαλώντας τους συναδέρφους μου να ευχαριστήσουν μαζί μου τον Επίτροπο για το εξαιρετικό έργο του στο χαρτοφυλάκιο του Εμπορίου και ιδιαίτερα για το πνεύμα συνεργασίας που επέδειξε στο έργο του ως Επίτροπος. Monsieur Lamy, je vous souhaite des succès dans votre prochaine réincarnation[Κύριε Lamy, σας εύχομαι καλή επιτυχία στην επόμενη μετενσάρκωσή σας].
<SPEAKER ID="11" LANGUAGE="NL" NAME="Van Gennip," AFFILIATION="Συμβούλιο">
<P>
   . – Κύριε Πρόεδρε, σας ευχαριστώ. Το Συμβούλιο, όπως και οι αξιότιμοι βουλευτές του παρόντος Κοινοβουλίου, χαιρετίζει την ανακοίνωση της Επιτροπής για τις αναπτυσσόμενες χώρες, το διεθνές εμπόριο και τη βιώσιμη ανάπτυξη, τον ρόλο του Συστήματος Γενικευμένων Προτιμήσεων της Κοινότητας για την περίοδο 2006-2015 και, πάνω απ’ όλα, τον γενικό στόχο που περιγράφεται εκεί. Το ΣΓΠ πρέπει να είναι σταθερό, προβλέψιμο, αντικειμενικό, απλό, διαφανές και συμβατό με τον ΠΟΕ, και πρέπει να λαμβάνει υπόψη του τις ειδικές ανάγκες των αναπτυσσόμενων χωρών. Το Συμβούλιο στηρίζει τις προσπάθειες της Επιτροπής για τη συνολική απλοποίηση του ΣΓΠ, γενικός στόχος του οποίου είναι να βοηθήσει τις αναπτυσσόμενες χώρες να εξαλείψουν τη φτώχεια και να προαγάγουν τη βιώσιμη ανάπτυξη. Για τον σκοπό αυτόν, οι χώρες που είναι επιλέξιμες για το ΣΓΠ πρέπει να επιλέγονται βάσει αντικειμενικών κριτηρίων ανάπτυξης. Όπως και το Ευρωπαϊκό Κοινοβούλιο, το Συμβούλιο επισημαίνει ότι απαιτείται περαιτέρω ενημέρωση για την εφαρμογή προτού μπορέσει να εγκριθεί μια τελική θέση· έτσι, σε αυτή τη φάση, μπορεί να πει μόνο λίγα πράγματα για τις βασικές αρχές που διευκρινίζονται στην ανακοίνωση της Επιτροπής. Όπως αναφέρεται στη δήλωση του Συμβουλίου και της Επιτροπής σχετικά με την αναπτυξιακή πολιτική της Ευρωπαϊκής Κοινότητας, το Συμβούλιο είναι της άποψης ότι η κοινή εμπορική πολιτική μπορεί να δώσει ισχύ στους στόχους της αναπτυξιακής πολιτικής, ειδικά όσον αφορά την εξάλειψη της φτώχειας και την προώθηση της βιώσιμης ανάπτυξης, αναπόσπαστο κομμάτι των οποίων αποτελεί η καταπολέμηση των ναρκωτικών. Η προτιμησιακή πρόσβαση στις αγορές των αναπτυγμένων χωρών είναι ένας παράγοντας που συμβάλλει στην οικονομική ανάπτυξη των αναπτυσσόμενων χωρών και βοηθά την ενσωμάτωσή τους στην παγκόσμια οικονομία.
<SPEAKER ID="12" LANGUAGE="FR" NAME="Lamy," AFFILIATION="Επιτροπή.">
<P>
    – Κύριε Πρόεδρε, το σύστημα γενικευμένων προτιμήσεων υπάρχει εδώ και σχεδόν τριάντα χρόνια. Συνίσταται στη χορήγηση δασμολογικών προτιμήσεων, δηλαδή μειώσεων των δασμών, σε 180 περίπου αναπτυσσόμενες χώρες βάσει γενικών αρχών τις οποίες αναθεωρούμε κάθε δέκα χρόνια. Ενθαρρύνοντας τους ευρωπαίους εισαγωγείς να προμηθεύονται προϊόντα από αυτές τις χώρες, το σύστημα γενικευμένων προτιμήσεων αποτελεί ένα εργαλείο για τη στήριξη της ανάπτυξης μέσω του εμπορίου.
<P>
Το σύστημα που υιοθετήθηκε πριν από δέκα χρόνια θα εκπνεύσει στο τέλος του 2005 και το 2006 θα ανοίξει ένας καινούργιος δεκαετής κύκλος. Γι’ αυτόν τον λόγο παρουσίασα τον περασμένο Ιούλιο μια ανακοίνωση της Επιτροπής στο Συμβούλιο και το Κοινοβούλιο με θέμα τη σκιαγράφηση των γενικών αρχών στις οποίες θα βασιστεί η νομοθεσία εφαρμογής αυτή τη νέα περίοδο. Η νομοθεσία αυτή θα παράσχει με τη σειρά της ένα πλαίσιο για τους κανονισμούς του Συμβουλίου, οι οποίοι θα μπορούν να αναθεωρούνται κάθε τρία χρόνια προκειμένου να προσαρμόζονται στις οικονομικές συνθήκες, αν η εμπειρία δείξει ότι έχουν μεταβληθεί.
<P>
Η Ευρωπαϊκή Ένωση είναι μακράν ο πλέον γενναιόδωρος εταίρος όσον αφορά τις εμπορικές προτιμήσεις. Περίπου 53 δισ. ευρώ εμπορικών ροών επωφελούνται από αυτές τις προτιμήσεις, για να μην αναφέρουμε το καθεστώς των χωρών ΑΚΕ. Με τέτοια νούμερα ξεπερνάμε κατά πολύ όλες τις άλλες χώρες σε αυτόν τον τομέα, καθώς μόλις 17 δισ. δολάρια εμπορικών ροών επωφελούνται από προτιμήσεις που χορηγούν οι Ηνωμένες Πολιτείες, που είναι ο δεύτερος μεγαλύτερος χορηγός. Γνωρίζουμε όλοι, άλλωστε, ότι η διεύρυνση της ΕΕ με δέκα νέα κράτη μέλη θα ενισχύσει την υπεροχή της στον τομέα αυτόν.
<P>
Τα αποτελέσματα του ΣΓΠ –και με αυτό απαντώ στην κ. Morgantini και στον κ. Barón Crespo– έχουν αξιολογηθεί και έχουμε όλα τα στοιχεία που είναι διαθέσιμα επί του παρόντος. Η αξιολόγηση δείχνει ότι, σε γενικές γραμμές, το σύστημα αυτό έχει θετικά αποτελέσματα, αλλά υπάρχουν περιθώρια περαιτέρω βελτίωσης. Ωστόσο, το σύστημα έχει θετικά αποτελέσματα· για παράδειγμα, τα πρόσφατα οριστικά στοιχεία δείχνουν ότι την περίοδο 2000-2002, οι εισαγωγές μας αυξήθηκαν από 47 δισ. σε 53 δισ. ευρώ, που αποτελεί αξιοσημείωτη αύξηση, καθώς μάλιστα ορισμένα προϊόντα αφαιρέθηκαν από τον κατάλογο ΣΓΠ για τεχνικούς λόγους. Επίσης, το ποσοστό χρησιμοποίησης του ΣΓΠ, δηλαδή ο λόγος των εμπορικών ροών που είναι θεωρητικά επιλέξιμες για το ΣΓΠ προς τις εισαγωγές που απολαύουν πράγματι του ΣΓΠ αυξάνεται σταθερά τα τελευταία έτη και αυτή τη στιγμή είναι περίπου 55%. Αυτές είναι, συνεπώς, οι θετικές πτυχές που καταδεικνύουν ότι το σύστημα λειτουργεί.
<P>
Ποιες είναι αυτές οι συμβάσεις; Προτείνουμε την επιλογή των συμβάσεων οι οποίες είναι κατά κάποιον τρόπο “αδιαμφισβήτητες” σε διεθνές επίπεδο, όπως για παράδειγμα τα σύμφωνα των Ηνωμένων Εθνών για τα πολιτικά, οικονομικά, κοινωνικά και πολιτιστικά δικαιώματα, οι θεμελιώδεις συμβάσεις της Διεθνούς Οργάνωσης Εργασίας, ή η Σύμβαση των Ηνωμένων Εθνών για την καταπολέμηση της διαφθοράς. Η προσχώρηση σε κάποιες από αυτές τις συμβάσεις θα είναι υποχρεωτική προκειμένου να επωφεληθούν οι χώρες από το σύστημα “ΣΓΠ+”· για παράδειγμα, τα δύο σύμφωνα των Ηνωμένων Εθνών, οι οκτώ συμβάσεις της Διεθνούς Οργάνωσης Εργασίας, οι συμβάσεις για την εξάλειψη των φυλετικών διακρίσεων ή των διακρίσεων κατά των γυναικών, και όλες οι συμβάσεις σχετικά με τα βασανιστήρια, τα δικαιώματα των παιδιών και τη γενοκτονία. Φυσικά, θα ζητήσουμε την επικύρωση αυτών των συμβάσεων, και μάλιστα όχι μόνο την επικύρωσή τους, αλλά και την πρακτική εφαρμογή τους – απαντώ με αυτό στο δεύτερο σχόλιο της κ. Morgantini. Αναμένουμε ότι θα υπάρχει διπλή αξιολόγηση σε αυτόν τον τομέα. Η πρώτη θα διεξάγεται κατά την αξιολόγηση των αιτήσεων και δεν θα επιτρέπεται η πρόσβαση στο ΣΓΠ στις χώρες δικαιούχους που δεν δεσμεύονται σε αυτό το πεδίο. Επίσης, θα αναθέσουμε στους αρμόδιους διεθνείς οργανισμούς να διεξάγουν ένα είδος αξιολόγησης της εφαρμογής κάθε σύμβασης. Για παράδειγμα, μια χώρα όπως η Λευκορωσία, ανεξάρτητα από το ποια είναι η πρόοδος που έχει σημειώσει στην επικύρωση αυτών των συμβάσεων, δεν θα μπορούσε σήμερα να είναι επιλέξιμη. Αυτά όσον αφορά τις συμβάσεις.
<P>
Παραμένοντας στο θέμα της μεγαλύτερης γενναιοδωρίας –και απαντώ στο τρίτο σχόλιο της κ. Morgantini– σκοπεύουμε να υποβάλουμε προτάσεις για την προσαρμογή των κανόνων καταγωγής. Όπως έχουν δείξει πολλές μελέτες, οι κανόνες καταγωγής είναι απαραίτητος όρος για την πρόσβαση στις εμπορικές προτιμήσεις. Οι όροι που θέτουμε όσον αφορά την προέλευση των προϊόντων δεν υφίστανται για να αφαιρούμε με το αριστερό χέρι αυτό που δίνουμε με το δεξί, αλλά για να διασφαλίσουμε ότι από τις προτιμήσεις επωφελείται πραγματικά η χώρα που εμείς επιθυμούμε και όχι κάποια άλλη. Για τον σκοπό αυτόν, απαιτούνται όροι που θα διέπουν την προέλευση και τον έλεγχο της προέλευσης.
<P>
Είναι αλήθεια ότι οι κανόνες που ισχύουν σήμερα θεσπίστηκαν πριν από πολλές δεκαετίες, σε μια εποχή κατά την οποία η Ευρωπαϊκή Ένωση ήταν πιο αμυντική στην εμπορική πολιτική της απ’ ό,τι σήμερα. Συνεπώς, πρέπει να τους προσαρμόσουμε για να εγκαταλείψουμε το παλαιό σύστημα και να λάβουμε υπόψη το γεγονός ότι σήμερα οι διαδικασίες έχουν αλλάξει. Για παράδειγμα, σε ένα πλαίσιο παγκοσμιοποίησης και διεθνούς διχασμού, που συνέβαλε στον κατακερματισμό των παραγωγικών διαδικασιών μεταξύ των διαφόρων χωρών, πρέπει να επανεξετάσουμε το ζήτημα της σώρευσης των προελεύσεων μεταξύ των χωρών από τις οποίες προέρχονται τα εμπορεύματα και ορισμένων χωρών από τις οποίες μπορούν να προέλθουν άλλες ύλες που χρησιμοποιούνται στην παραγωγή των ίδιων εμπορευμάτων. Σε αυτό το πνεύμα, συνεπώς, θα καταθέσουμε τις προτάσεις μας, σε συνέχεια της Πράσινης Βίβλου που δημοσιεύσαμε με τον συνάδελφό μου, κ. Bolkestein, στο τέλος του προηγούμενου χρόνου. Όπως έχει προτείνει ο κ. Barón Crespo, για παράδειγμα, θα μπορούσαν να αναζητηθούν πιθανοί τρόποι με τους οποίους το σύστημα μπορεί να γίνει πιο χαλαρό, έτσι ώστε να ενθαρρυνθεί η περιφερειακή ολοκλήρωση των χωρών που επωφελούνται από τις προτιμήσεις.
<P>
Επομένως, πρέπει να περιορίσουμε τα κριτήρια και να εξακολουθήσουμε να βοηθάμε ορισμένες χώρες να αποκτήσουν πρόσβαση στην αγορά μας, και όταν αυτό γίνει, να συνεχίσουμε με ένα σύστημα διαβάθμισης. Πολύ απλά, επιθυμούμε –και απαντώ στην πρώτη παρατήρηση της κ. Morgantini– να απλοποιήσουμε ριζικά το σύστημα διαβάθμισης, προκειμένου να ικανοποιήσουμε τις απαιτήσεις του Παγκόσμιου Οργανισμού Εμπορίου, ως επακόλουθο των υποθέσεων κατά της Ινδίας όσον αφορά το καθεστώς των ναρκωτικών που εκδικάστηκαν ενώπιον επιτροπών του ΠΟΕ και τις οποίες χάσαμε, τουλάχιστον εν μέρει. Η απάντησή μας στο σημείο αυτό θα είναι να επικεντρώσουμε τη διαβάθμιση στην έννοια της ανταγωνιστικότητας των δικαιούχων προϊόντων. Το βασικό κριτήριο θα είναι το μερίδιο της αγοράς και το έναυσμα για τη διαβάθμιση θα είναι η κατοχή ενός δεδομένου ποσοστού εισαγωγών στην Κοινότητα. Από τη στιγμή που μια αναπτυσσόμενη χώρα θα αποκτά ένα ορισμένο μερίδιο αγοράς στην Ευρωπαϊκή Ένωση, θα θεωρούμε πως έχουμε κάνει ό,τι είναι απαραίτητο για να την βοηθήσουμε να εξάγει και ότι αυτή η χώρα θα μπορεί πλέον να πετάξει με τα δικά της φτερά, για να χρησιμοποιήσω μια μεταφορική έκφραση. Ποιο θα είναι αυτό το όριο; Είναι ακόμη λίγο νωρίς για να σας δώσω έναν αριθμό, καθώς επί του παρόντος συζητάμε το θέμα στους κόλπους της Επιτροπής. Αυτό θα έχει προφανώς συνέπειες για τις ενεχόμενες χώρες. Μπορώ ήδη να σας διαβεβαιώσω ότι όποιος και αν είναι ο τελικός αριθμός που θα εγκρίνουμε, οι πολύ μεγάλες χώρες εξαγωγείς είναι αυτές που ενδέχεται να θιγούν και όχι η πλειονότητα των δικαιούχων μας, οι οποίοι ανέρχονται, όπως είπα πριν από λίγο, σε 180.
<P>
Το τελευταίο σημείο που θέλω να θίξω σχετικά, κύριε Πρόεδρε, είναι η απάντηση στις προφορικές ερωτήσεις. Από την παρέμβαση της κ. Morgantini, κατάλαβα ότι έχει κάποιες ανησυχίες σχετικά με τη δυνατότητα του Ευρωπαϊκού Κοινοβουλίου να εκφράσει με πληρότητα τη γνώμη του γι’ αυτό το νέο σχέδιο. Είναι αυτονόητο ότι ελπίζουμε πως το Κοινοβούλιο θα πει τη γνώμη του, καθώς η μεταρρύθμιση αυτή είναι σημαντική τόσο από τη σκοπιά της ανάπτυξης όσο και από τη σκοπιά της εμπορικής πολιτικής· θέλω να ευχαριστήσω τον κ. Barón Crespo για τα σχόλιά του σχετικά με το έργο αυτής της Επιτροπής, ιδιαιτέρως όσον αφορά τις σχέσεις της με το Κοινοβούλιο, μια πτυχή που δεν πρόκειται να αλλάξει. Απλώς, έχουμε ορισμένους χρονικούς περιορισμούς, στους οποίους αναφέρθηκα εξάλλου πρόσφατα όταν μίλησα στην κοινοβουλευτική επιτροπή που είναι αρμόδια γι’ αυτά τα θέματα.
<P>
Καταρχάς, δεν ήταν δυνατό να ξεκινήσουμε αυτή τη μεταρρύθμιση πριν από την ένταξη των νέων κρατών μελών τον περασμένο Μάιο. Πρέπει οπωσδήποτε να τους δώσουμε τη δυνατότητα να συμμετάσχουν σε μια απόφαση που θα δεσμεύει την Ένωση μέχρι το 2015. Δεύτερον, ήταν αναγκαίο να περιμένουμε την απόφαση σχετικά με μια αντιδικία στον ΠΟΕ. Πρόκειται για τη διαδικασία που κίνησε εναντίον μας η Ινδία όσον αφορά το καθεστώς των ναρκωτικών. Η απόφαση αυτή ελήφθη τον Απρίλιο του 2004 και από τότε αρχίσαμε να εργαζόμαστε επί της ουσίας.
<P>
Επιπλέον, η μεταρρύθμιση αυτή, η οποία θα τεθεί σε ισχύ την 1η Ιανουαρίου 2006, έπρεπε, ει δυνατόν, να έχει ολοκληρωθεί ένα χρόνο νωρίτερα. Γιατί ένα χρόνο νωρίτερα; Για να δώσουμε τη δυνατότητα στις χώρες δικαιούχους και στους οικονομικούς φορείς να προσαρμοστούν σε αυτήν. Αυτό σημαίνει ότι ο πρώτος κανονισμός εφαρμογής πρέπει να εγκριθεί τους επόμενους μήνες. Θα τον παρουσιάσω στους συναδέλφους μου την προσεχή εβδομάδα, στις 20 Οκτωβρίου, και αμέσως μετά θα τεθεί στη διάθεσή σας. Γνωρίζω και κατανοώ ότι το Κοινοβούλιο χρειάζεται λίγο χρόνο και θα κάνουμε ό,τι είναι δυνατόν γι’ αυτό· γνωρίζετε, τέλος, ότι οι υπηρεσίες μας είναι εξολοκλήρου στη διάθεσή σας.
<P>
Για να το θέσω απλά, ο στόχος μας είναι να βοηθήσουμε τις αναπτυσσόμενες χώρες να εξάγουν τα προϊόντά τους στις χώρες μας. Είναι χώρες που τώρα αναπτύσσονται και, εξ ορισμού, χρειάζονται περισσότερο χρόνο από τις άλλες για να προσαρμοστούν σε ενίοτε περίπλοκους κανόνες, παρόλο που το σύστημα που θεσπίζουμε θα είναι απλοποιημένο. Η γνώμη μου είναι, συνεπώς, ότι θα χρειαστούν τουλάχιστον 9 με 10 μήνες, και αυτό είναι το μήνυμα που θέλω να μεταφέρω στο Σώμα σας. Είμαι σίγουρος ότι όσοι από εσάς είναι αφοσιωμένοι σε αυτό το σύστημα, για λόγους που συνδέονται με την πολιτική ανάπτυξης, κατανοούν την ανησυχία μου επ’ αυτού. 
<SPEAKER ID="13" LANGUAGE="NL" NAME="Martens (PPE-DE )." AFFILIATION="">
<P>
Η Ομάδα μας είναι της άποψης –την οποία ευτυχώς συμμερίζεται και ο Επίτροπος– ότι, καταρχάς, οι φτωχότερες χώρες δεν πρέπει να γίνουν ακόμη φτωχότερες. Στις περιπτώσεις που οι προτιμήσεις έχουν αποδυναμωθεί με τη μείωση των συντελεστών για τα πλέον ευνοούμενα κράτη, πρέπει να ζητήσουμε από την Επιτροπή να σκεφτεί τι άλλο θα μπορούσε να γίνει. Δεύτερον, πιστεύουμε ότι το σύστημα της διαβάθμισης πρέπει να ικανοποιήσει τον στόχο ότι οι μόνες χώρες ή τομείς που θα εξαιρεθούν πρέπει να είναι αυτοί που λειτουργούν ήδη αρκετά ανταγωνιστικά στο πλαίσιο της αγοράς και επομένως δεν χρειάζονται πλέον το ΣΓΠ. Επίσης, πιστεύουμε ότι πρέπει σίγουρα να δοθεί μια θέση στη χρηστή διακυβέρνηση στο νέο ΣΓΠ+. Τέλος, η αναθεώρηση πρέπει επίσης να έχει ως αποτέλεσμα ότι οι χώρες για τις οποίες έχει σχεδιασθεί ειδικά το ΣΓΠ θα μπορούν να κάνουν καλύτερη χρήση του. Όπως δήλωσε ο Επίτροπος πριν από λίγο, αυτό που αναμένεται να καταστεί το σημαντικότερο μέσο χρησιμοποιείται μόνο κατά 52% ή 55%. Αυτή η αύξηση είναι θετική, αλλά το αποτέλεσμα δεν είναι ακόμη ικανοποιητικό.
<P>
Έχω δύο ερωτήσεις για την Επιτροπή. Η ιδέα που οδήγησε στην αναθεώρηση του ΣΓΠ είναι ξεκάθαρη· ο σκοπός είναι η δημιουργία ενός απλούστερου, πιο διαφανούς και πιο αντικειμενικού συστήματος, και ως προς αυτό είναι αυτονόητο ότι στηρίζουμε ανεπιφύλακτα την Επιτροπή. Κάτι που είναι λιγότερο σαφές είναι πώς ακριβώς μπορεί αυτό να επιτευχθεί. Για παράδειγμα, πώς σκοπεύει η Επιτροπή να αποφύγει να καταστεί υπερβολικά περίπλοκος ο σχεδιαζόμενος κανονισμός ΣΓΠ+ –που, ομολογουμένως, θα μετατραπεί σε ενιαίο κανονισμό– όσον αφορά την εφαρμογή, την τήρηση και τον έλεγχο, έτσι ώστε στην πράξη να μην υπάρχει εν τέλει ελάχιστη από την προτεινόμενη απλοποίηση και διαφάνεια; Η άλλη ερώτηση, που έχει ήδη τεθεί, αφορά την αξιολόγηση. Σύμφωνα με την ανακοίνωση, δεν υπάρχει καμία αξιολόγηση –ή, εν πάση περιπτώσει, καμία καλή αξιολόγηση– κάτι το οποίο αρνούνται τόσο ο κ. Mandelson όσο και ο κ. Lamy. Αν υπάρχει μια τέτοια αξιολόγηση, θα μπορούσε να διαβιβαστεί στο Κοινοβούλιο χωρίς καθυστέρηση; Σας ευχαριστώ. 
<SPEAKER ID="14" LANGUAGE="FR" NAME="Castex (PSE )." AFFILIATION="(Ο Πρόεδρος διακόπτει την ομιλήτρια)">
<P>
   – Κύριε Πρόεδρε, κύριε Lamy, κυρίες και κύριοι, θα ήθελα να σας ευχαριστήσω, κύριε Lamy, για τις λεπτομερείς πληροφορίες που μας παρείχατε σχετικά με το πώς θα πραγματοποιηθεί αυτή η μεταρρύθμιση. Σε ένα κλίμα παγκοσμιοποίησης του εμπορίου, η μεταρρύθμιση καταδεικνύει τη βούληση της Ευρωπαϊκής Ένωσης να υποτάξει τους νόμους της αγοράς στους αναπτυξιακούς στόχους των φτωχότερων χωρών και στους στόχους της προαγωγής των ανθρωπίνων δικαιωμάτων και επιβεβαιώνει τη φιλοδοξία μας να κάνουμε την παγκοσμιοποίηση πιο ηθική.
<SPEAKER ID="15" LANGUAGE="NL" NAME="Van Hecke (ALDE )." AFFILIATION="">
<P>
   – Κύριε Πρόεδρε, κυρίες και κύριοι, το ευρωπαϊκό σύστημα προτιμήσεων είναι σίγουρα σήμερα, μετά τη διεύρυνση, το πιο σημαντικό και γενναιόδωρο σύστημα στον κόσμο με διαφορά. Κατά συνέπεια, οποιαδήποτε αλλαγή στο σύστημα έχει κρίσιμες επιπτώσεις σε όλους τους ενδιαφερόμενους. Πολλοί παραγωγοί στις αναπτυσσόμενες χώρες, αλλά και στην Ευρώπη, εξαρτώνται από αυτό για να ζήσουν. Συμμερίζομαι την άποψη της Επιτροπής ότι το σύστημα πρέπει να απλοποιηθεί και να επικεντρωθεί περισσότερο στις χώρες που το έχουν μεγαλύτερη ανάγκη προκειμένου να μπορέσουν να γίνουν ανταγωνιστικές στην παγκόσμια αγορά. Το σημαντικό είναι το σύστημα να γίνει περισσότερο ευέλικτο έτσι ώστε να μπορέσει να υπάρξει συστηματική έρευνα σχετικά με το αν κάποιοι τομείς στις χώρες δικαιούχους εξακολουθούν να χρειάζονται το σύστημα για να είναι ανταγωνιστικοί. Αν μια χώρα είναι ένοχη για αθέμιτες εμπορικές πρακτικές, για την παραβίαση των κανόνων του ΠΟΕ ή των ανθρωπίνων δικαιωμάτων, πρέπει πάντα να υπάρχει η δυνατότητα παροδικής αναστολής. Εν ολίγοις, υποστηρίζω τους στόχους της Επιτροπής σχετικά με το ΣΓΠ, αλλά, όπως η κ. Martens, έχω τις αμφιβολίες μου για το αν οι προτεινόμενες μεταρρυθμίσεις θα προχωρήσουν αρκετά προκειμένου να επιτύχουν τους προγραμματισμένους στόχους. Είναι, για παράδειγμα, ασαφές γιατί ο αριθμός των δικαιούχων χωρών δεν υποβάλλεται σε διεξοδική αναθεώρηση, έτσι ώστε οι χώρες που είναι στις 20 πρώτες θέσεις του παγκόσμιου εμπορίου να μην επωφελούνται από τις προτιμήσεις που προορίζονται, στην πραγματικότητα, για τις φτωχότερες χώρες. Υπάρχει φυσικά και το ερώτημα, κύριε Επίτροπε, αν η προτεινόμενη μεταρρύθμιση είναι σύμφωνη προς τον τρέχοντα αναπτυξιακό γύρο της Ντόχα, στο τέλος του οποίου θα δοθεί στις φτωχότερες χώρες το προνόμιο εισαγωγών ελεύθερων από ποσοστώσεις και δασμούς. Μπορώ να καταλάβω τη δήλωση του Επιτρόπου Lamy ότι χρειάζεται άμεση δράση, αλλά, όπως και το Συμβούλιο, θα ήθελα να επιμείνω στη διεξοδική διαβούλευση με το Ευρωπαϊκό Κοινοβούλιο και στο να δοθεί σε όλα τα ενδιαφερόμενα μέρη ο χρόνος να προσαρμοστούν. Φαίνεται από το κείμενο επί του οποίου θα ψηφίσουμε σήμερα ότι υπάρχει ευρεία συναίνεση γι’ αυτή την αναθεώρηση. Ελπίζω, συνεπώς, ότι η Επιτροπή θα καταβάλει κάθε δυνατή προσπάθεια για να λάβει υπόψη της τη γνώμη του Κοινοβουλίου, η οποία είναι ομόφωνη. 
<SPEAKER ID="16" LANGUAGE="" NAME="Lucas (Verts/ALE )." AFFILIATION="(">
<P>
Έχει ζωτική σημασία να δοθεί στο Κοινοβούλιο και σε όλους τους υπόλοιπους ενδιαφερόμενους η δέουσα ευκαιρία να συμμετάσχουν σε αυτή την τόσο σημαντική διαδικασία και χαίρομαι που ο Επίτροπος κ. Lamy συμφώνησε με αυτό.
<P>
Χαίρομαι που ο κ. Lamy δηλώνει ότι θα προβούμε σε ουσιαστικές ενέργειες σε σχέση με τους κανόνες καταγωγής. Η Επιτροπή πρέπει να εξετάσει προτάσεις ευρύτερης εμβέλειας, όπως προτάσεις που θα επέτρεπαν γενικότερα στις εξαγωγές μιας λιγότερο ανεπτυγμένης χώρας να είναι επιλέξιμες για αδασμολόγητη πρόσβαση στην ΕΕ, εάν το 40% της αξίας ενός αγαθού προστίθεται σε μια λιγότερο ανεπτυγμένη χώρα που δεν είναι κατ’ ανάγκη η τελική χώρα εξαγωγής.
<P>
Στην περίπτωση της κλωστοϋφαντουργίας και των ειδών ένδυσης, χρειάζεται σαφώς να προχωρήσουμε ακόμη πιο πέρα, καθώς ορισμένες από τις φτωχότερες χώρες θα υποστούν ισχυρό οικονομικό πλήγμα με την ανάκληση της Συμφωνίας Πολυινών. Οργανώσεις όπως η Oxfam έχουν καταρτίσει ορισμένες αναλυτικότατες προτάσεις στον τομέα αυτόν.
<P>
Το τελευταίο σημείο που θέλω να θίξω αφορά και πάλι την κλωστοϋφαντουργία. Με την ανάκληση της ΣΠΙ, ορισμένες από τις φτωχότερες χώρες θα αντιμετωπίσουν σοβαρά προβλήματα. Προτείνω οι αναπτυσσόμενες χώρες που εξαρτώνται σε μεγάλο βαθμό από τους τομείς της κλωστοϋφαντουργίας και των ειδών ένδυσης, χωρίς να υπάγονται κατ’ ανάγκη στις λιγότερο ανεπτυγμένες χώρες, να εξαιρεθούν προσωρινά από τις ισχύουσες απαιτήσεις των κανόνων καταγωγής. Αυτό αφορά κυρίως τις χώρες των οποίων τα τρέχοντα έσοδα από εξαγωγές προέρχονται σε ποσοστό μεγαλύτερο του 50% από κλωστοϋφαντουργικά προϊόντα και είδη ένδυσης. Θα με ενδιέφεραν ιδιαίτερα οι απόψεις της Επιτροπής και του Συμβουλίου επί της συγκεκριμένης πρότασης. 
<SPEAKER ID="17" LANGUAGE="DE" NAME="Markov (GUE/NGL )." AFFILIATION="(Χειροκροτήματα)">
<P>
Επομένως, χρειαζόμαστε πρωτίστως αντικειμενικά κριτήρια για να αξιολογήσουμε τα αποτελέσματα των μέχρι τώρα συστημάτων στην ανάπτυξη. Δυστυχώς, δεν είδα καμία σχετική ανάλυση. Ο κ. Lamy είπε σήμερα ότι υπάρχει μια τέτοια ανάλυση. Πριν γίνει η επεξεργασία του νέου κανονισμού, αυτές οι πτυχές πρέπει να συζητηθούν αναλυτικά με το Κοινοβούλιο.
<SPEAKER ID="18" LANGUAGE="FR" NAME="Louis (IND/DEM )." AFFILIATION="">
<P>
Δεδομένου ότι η ευημερία της ηπείρου μας αναπτύχθηκε κυρίως τον 18ο και 19ο αιώνα υπό σχετικά προστατευμένες συνθήκες, πώς μπορούμε να απαιτήσουμε από τους εταίρους μας του Νότου να εκθέσουν τις αναπτυσσόμενες οικονομίες τους στους τέσσερις ανέμους; Ίσως τα νεαρά βλαστάρια των αναπτυσσόμενων χωρών χρειάζονται κάποιου είδους βοήθεια από μας σε προσωρινή βάση. Το σύστημα ΣΓΠ, αν και ομολογουμένως ατελές, πρέπει να διατηρηθεί. Φοβούμαι επίσης ότι, όπως σε πολλές άλλες περιπτώσεις, η πρόταση της Επιτροπής δεν βασίζεται σε καμία μελέτη επιπτώσεων ή συνολική αξιολόγηση του συστήματος. Ελπίζω ότι το Σώμα θα ψηφίσει επί μιας λεπτομερούς πρότασης, αλλά πρέπει να απαιτήσουμε, κυρίες και κύριοι, ότι αυτό δεν θα γίνει αν δεν έχουμε ενημερωθεί προηγουμένως για τις συνέπειες που θα έχει αυτή η μεταρρύθμιση. 
<SPEAKER ID="19" LANGUAGE="" NAME="" AFFILIATION="Αντιπροέδρου">
<SPEAKER ID="20" LANGUAGE="IT" NAME="Battilocchio (NI )." AFFILIATION="">
<SPEAKER ID="21" LANGUAGE="" NAME="Sturdy (PPE-DE )." AFFILIATION="(">
<P>
   – Κύριε Πρόεδρε, καλωσορίζω τον Επίτροπο και θέλω να αναφερθώ σε μια δήλωσή του που άφησε κάποιες αιχμές: στην αναπτυξιακή βοήθεια μέσω του εμπορίου. Ως μέλος της Επιτροπής Διεθνούς Εμπορίου, πιστεύω ακράδαντα σε αυτήν και χαιρετίζω τις μεταρρυθμίσεις του Συστήματος Γενικευμένων Προτιμήσεων για την περίοδο 2006-2015. Καλύπτουν τομείς όπως η κλωστοϋφαντουργία, που είναι ένας ιδιαίτερα μεγάλος τομέας. Ωστόσο, αυτή η αναθεώρηση ενέχει κινδύνους για τις αναπτυσσόμενες χώρες· μια χώρα που έχει ήδη αναφερθεί είναι η Σρι Λάνκα. Για τον λόγο αυτόν, θεωρώ ότι απαιτείται διαβάθμιση για ορισμένες χώρες οι οποίες σήμερα λειτουργούν ως ανεξάρτητες ανταγωνιστικές οικονομίες στον τομέα αυτόν.
<P>
Οφείλουμε, επίσης, να λάβουμε υπόψη ότι το ΣΓΠ είχε σχεδιαστεί για τις λιγότερο ανεπτυγμένες χώρες. Συμφωνώ με τον Επίτροπο ότι οι πόροι πρέπει, συνεπώς, να διατεθούν κυρίως σε αυτές. Αυτό με οδηγεί σε ένα σημείο που έθιξε ο κ. Van Hecke: καταρχάς, πρέπει να προσπαθήσουμε να διασφαλίσουμε ότι οι κανόνες καταγωγής θα λαμβάνουν υπόψη τα προϊόντα μεταποίησης, τα οποία συμβάλλουν στην εκβιομηχάνιση των χωρών, και ιδίως προϊόντα όπως ο βάμβακας. Ωστόσο, οφείλουμε να διασφαλίσουμε πως, όταν καταρτιστούν οι λεπτομερείς προτάσεις σχετικά με τους κανόνες καταγωγής, που επιτρέπουν την εκβιομηχάνιση των χωρών χωρίς το σύστημα να είναι υπερβολικά ευρύ, θα εξετάσουμε και τον τρόπο εφαρμογής τους στις διάφορες χώρες. Υπήρξαν διαφωνίες σχετικά με το εάν οι χώρες τους εφαρμόζουν στα διαμετακομιζόμενα προϊόντα, προσθέτοντας συνεπώς αξία στα προϊόντα αυτά. Είναι κάτι το οποίο μας απασχολεί πολύ έντονα.
<SPEAKER ID="22" LANGUAGE="NL" NAME="Van den Berg (PSE )." AFFILIATION="">
<P>
   – Κύριε Πρόεδρε, η Ευρωπαϊκή Ένωση είναι μια κοινότητα αξιών και θέλουμε να μεταφέρουμε αυτό το μήνυμα στις διάφορες περιοχές του κόσμου. Στη Δύση, έχουμε τις βασικές υπηρεσίες, όπως η ύδρευση, η εκπαίδευση και η περίθαλψη, και θέλουμε αυτές να είναι διαθέσιμες και αλλού. Το διεθνές εμπόριο διαδραματίζει σημαντικό ρόλο σε αυτό. Τα έσοδα από το εμπόριο μπορούν να συμβάλουν στην αύξηση του επιπέδου των επενδύσεων στις βασικές υπηρεσίες, αλλά, στις αναπτυσσόμενες χώρες, ιδιαίτερα στην αφρικανική ήπειρο, το διεθνές εμπόριο διαδραματίζει πολύ μικρό ρόλο. Η αφρικανική ήπειρος αντιπροσωπεύει μόλις το 2% του διεθνούς εμπορίου. Η Ευρωπαϊκή Ένωση μπορεί και πρέπει να το αλλάξει αυτό. Έχει πολύ μεγάλη σημασία, εμείς, ως ο μεγαλύτερος εμπορικός συνασπισμός του κόσμου, να ανοίξουμε τις αγορές μας σε προϊόντα από τις ελάχιστα αναπτυγμένες χώρες και, εν είδει θετικών κυρώσεων, να προσφέρουμε δυνατότητες ανάπτυξης στις φτωχότερες χώρες. Όπως ελέχθη και προηγουμένως, το σημερινό σύστημα εμπορικών προτιμήσεων λειτούργησε, στην πράξη, σε περιορισμένο βαθμό, ιδίως από κοινωνικής απόψεως. Μόνο η Σρι Λάνκα και η Μολδαβία επωφελήθηκαν από αυτό και, όπως δήλωσε ο κ. Sturdy πριν από λίγο, η πολυπλοκότητα των κανόνων και η περιορισμένη ικανότητα σημαίνουν ότι ακόμη και η Σρι Λάνκα έχει χρησιμοποιήσει, στην πραγματικότητα, πολύ λίγο τις σχετικές δυνατότητες. Για τον λόγο αυτόν, είναι καλό να κινηθούμε προς ένα σύστημα ΣΓΠ+, ένα σύστημα που θα είναι πολύ απλούστερο και θα περιλαμβάνει λιγότερες χώρες, αλλά θα αποφέρει σταδιακά μεγάλα οφέλη και νέα προϊόντα, γεγονός που θα δημιουργήσει επίσης αληθινά κίνητρα. Πράγματι, αν θέλουμε οι θεμελιώδεις κανόνες εργασίας, για να αναφέρω μόνο μία σημαντική πτυχή, να τηρηθούν στην πράξη σε αυτές τις χώρες και να τους δοθεί μια ευκαιρία, πρέπει να επικεντρώσουμε δραστικά τις προσπάθειές μας. Αντιστεκόμαστε στην άσκηση πίεσης από ομάδες συμφερόντων που θα είχαν ως αποτέλεσμα ένα τεράστιο μωσαϊκό από στόχους και χώρες, από τις οποίες θα ωφελούνταν μεγάλος αριθμός ανθρώπων, αλλά οι φτωχότερες χώρες θα έβγαιναν χαμένες.
<P>
Πρέπει να επαινέσουμε τον Επίτροπο Lamy για το εξαιρετικό του έργο όσον αφορά τον κανονισμό για την ΟΕΣ (Οικονομική Εταιρική Σχέση), και πρέπει να συνεχίσουμε στο ίδιο πνεύμα. Αν η περιοχή της Καραϊβικής και του Ειρηνικού Ωκεανού αντιμετωπίζει ιδιαίτερα προβλήματα –και αυτό είναι γεγονός– πρέπει να προσπαθήσουμε να χρησιμοποιήσουμε τις ΟΕΣ ως μια στοχοθετημένη και γενναιόδωρη λύση γι’ αυτή την περιοχή. Πρέπει να υιοθετήσουμε σκληρότερη τακτική έναντι των νέων ανερχόμενων δυνάμεων, της Κίνας, της Βραζιλίας και της Ινδίας, και να επιβάλουμε αυστηρότερες απαιτήσεις όσον αφορά τους βασικούς κανόνες εργασίας. Τέλος, δεν πρέπει να επιδιώκουμε μόνο το θεμιτό εμπόριο, αλλά επίσης τον θεμιτό ανταγωνισμό σε σχέση με την προστασία των εργαζομένων μας. Όσον αφορά τους κανόνες καταγωγής, θα ζητήσω από την Επιτροπή να επικεντρωθεί στα οφέλη για τις ελάχιστα αναπτυγμένες χώρες και να συμφωνήσει στη χαλάρωση των κανόνων καταγωγής και στην περιφερειακή και αναπτυξιακή σώρευση. Τέλος, αν θέλουμε να ενθαρρύνουμε την περιφερειακή οικονομία, πρέπει να είμαστε γενναιόδωροι και από αυτή την άποψη. Ένα τέτοιου είδους κίνητρο, που είναι σε πολύ μεγάλο βαθμό επικεντρωμένο, θα μπορούσε πραγματικά να βοηθήσει την αφρικανική ήπειρο να κάνει ένα βήμα προς τα εμπρός. 
<SPEAKER ID="23" LANGUAGE="SV" NAME="Schlyter (Verts/ALE )." AFFILIATION="">
<P>
Οι χώρες ΑΚΕ χρησιμοποιούν τη Συμφωνία του Κοτονού. Στην πραγματικότητα, η χρήση της πρωτοβουλίας “Όλα εκτός από όπλα” περιορίζεται στο 2,6%. Υπάρχουν μόνο λίγες χώρες ΑΚΕ που κατάφεραν να εκμεταλλευτούν στο μεγαλύτερο δυνατό βαθμό τη Συμφωνία του Κοτονού. Πρέπει να βοηθήσουμε τώρα και τις υπόλοιπες να κάνουν καλύτερη χρήση τόσο της Συμφωνίας του Κοτονού όσο και της πρωτοβουλίας “Όλα εκτός από όπλα”.
<SPEAKER ID="24" LANGUAGE="ES" NAME="Varela Suanzes-Carpegna (PPE-DE )." AFFILIATION="">
<SPEAKER ID="25" LANGUAGE="" NAME="Kinnock, Glenys (PSE )." AFFILIATION="(">
<P>
Στη διάσκεψη του Γκαμπορόνε, η ΕΕ συμφώνησε να αναβάλει έως το 2006 την προβλεπόμενη επανεξέταση της κατάστασης όσων από αυτές τις χώρες δεν είναι σε θέση να προσχωρήσουν σε Συμφωνίες Οικονομικής Εταιρικής Σχέσης. Επίσης, νομίζω ότι οι κανόνες του ΠΟΕ επιτρέπουν τη διαφοροποίηση μεταξύ των αναπτυσσόμενων χωρών στα μη αμοιβαία συστήματα εμπορικών προτιμήσεων, υπό τον όρο ότι αυτές οι ρυθμίσεις βασίζονται σε αντικειμενικά κριτήρια και ότι παρέχεται η ίδια μεταχείριση σε όλες τις αναπτυσσόμενες χώρες που βρίσκονται σε παρόμοιες καταστάσεις. Βάσει αυτής της ανάλυσης, θα παρακαλούσα τον Επίτροπο να διευκρινίσει αν, κατά τις διαπραγματεύσεις της συμφωνίας του Κοτονού, εξετάστηκε ως επιλογή η βελτίωση του ΣΓΠ για όσες χώρες δεν μπορούσαν ή δεν επιθυμούσαν να προχωρήσουν σε διαπραγμάτευση για ΣΟΕΣ. Ζήτησα αυτή την πληροφορία στην επιτροπή, αλλά δεν έμεινα πλήρως ικανοποιημένη από την απάντηση.
<SPEAKER ID="26" LANGUAGE="NL" NAME="Van Lancker (PSE )." AFFILIATION="">
<P>
   – Θα ήθελα να επαναλάβω τις ευχαριστίες που εξέφρασαν οι συνάδελφοί μου στον Επίτροπο Lamy για τη συνεργασία μας και να του ευχηθώ καλή επιτυχία στη μελλοντική του σταδιοδρομία. Θα ήθελα επίσης να τον ευχαριστήσω για τις διευκρινίσεις του σήμερα· συμφωνώ μαζί του ότι το Σύστημα Γενικευμένων Προτιμήσεων είναι, καταρχήν, ένα καλό μέσο για την παροχή αναπτυξιακών ευκαιριών μέσω του εμπορίου, αλλά πιστεύω ότι το σύστημα χρειάζεται σαφώς αναθεώρηση.
<P>
Έχω δύο ερωτήσεις για τον Επίτροπο. Συμμερίζομαι την άποψή του ότι η κατάργηση των εμπορικών φραγμών όντως αποδυναμώνει εν μέρει το Σύστημα Γενικευμένων Προτιμήσεων και ότι είναι, κατά συνέπεια, περισσότερο από απαραίτητο να επικεντρωθούμε στις χώρες που το έχουν μεγαλύτερη ανάγκη. Συμμερίζομαι, ως εκ τούτου, την ανησυχία της κ. Lucas για το μέλλον κάποιων αναπτυσσόμενων χωρών όταν καταργηθούν οι ποσοστώσεις στον τομέα των υφασμάτων. Αναφέρατε την Κίνα ως ένα πολύ προφανές παράδειγμα, αλλά τι συμβαίνει με τη θέση του Πακιστάν και της Ινδίας, για παράδειγμα;
<SPEAKER ID="27" LANGUAGE="ES" NAME="Valenciano Martínez-Orozco (PSE )." AFFILIATION="">
<SPEAKER ID="28" LANGUAGE="NL" NAME="Van Gennip," AFFILIATION="Συμβούλιο">
<P>
Τέλος, θέλω να ευχαριστήσω θερμά τον Επίτροπο Pascal Lamy για την εποικοδομητική συνεργασία των τελευταίων ετών. Σημειώσαμε σημαντική πρόοδο στον ΠΟΕ και στην Ευρωπαϊκή Ένωση λόγω της προσωπικής σας δέσμευσης, των αναλυτικών σας ικανοτήτων και της αντοχής σας. Τα τελευταία έτη τρέξατε έναν μαραθώνιο και αφήσατε κάποια ίχνη τα οποία θα μπορέσουμε να ακολουθήσουμε τα προσεχή έτη. Pascal, σε ευχαριστούμε, merci. 
<SPEAKER ID="29" LANGUAGE="FR" NAME="Lamy," AFFILIATION="Επιτροπή">
<P>
   . – Κύριε Πρόεδρε, αυτή δεν είναι η τελευταία φορά που εμφανίζομαι ενώπιόν σας, διότι θα έχω την ευκαιρία να σας ξαναδώ στη σύνοδο της Ολομέλειας τον Οκτώβριο. Αν ήταν όντως αυτή η τελευταία φορά, θα έλεγα ότι βλέπω ένα σημάδι –λόγω της σύμπτωσης που φέρνει τον κ. Moscovici να προεδρεύει– όπως αυτά που δέχομαι κατά καιρούς.
<P>
Η κ. Martens με ρώτησε αν το καθεστώς “όλα εκτός από όπλα” θα αλλάξει. Όχι, δεν πρόκειται να αλλάξει, και δεν υπάρχει καμία διαβάθμιση στο καθεστώς “όλα εκτός από όπλα”. Ρώτησε επίσης, όπως και άλλοι ομιλητές, σχετικά με τα ποσοστά χρησιμοποίησης από τις άλλες χώρες δικαιούχους του Συστήματος Γενικών Προτιμήσεων. Έχει δίκιο. Ας ξεκαθαρίσουμε απλώς ότι, στους λόγους για τους οποίους ορισμένες χώρες δεν έχουν πρόσβαση στην αγορά μας, παρόλο που έχουν το δικαίωμα πρόσβασης, συμπεριλαμβάνονται όλοι εκείνοι οι παράγοντες που δεν υπάγονται στην κατηγορία των δασμών, όπως αυτοί που σχετίζονται με τους υγειονομικούς και φυτοϋγειονομικούς κανόνες και τα προβλήματα των προτύπων, της ποιότητας και της πιστοποίησης. Θα υπάρχει πάντα, ως εκ τούτου, μια διαφορά μεταξύ της θεωρητικής και της πραγματικής πρόσβασης, λόγω των μη δασμολογικών ζητημάτων, για τα οποία, δυστυχώς, δεν είμαστε σε θέση να δημιουργήσουμε ένα ειδικό καθεστώς για τις αναπτυσσόμενες χώρες. Δεν πρόκειται να θεσπίσουμε ένα καθεστώς για την ανοχή αντιβιοτικών σε γαρίδες για ολόκληρο τον κόσμο, για να καθιερώσουμε στη συνέχεια ένα ειδικό καθεστώς που θα ευνοεί τις γαρίδες από τον αναπτυσσόμενο κόσμο. Δυστυχώς, δεν μπορούμε να προχωρήσουμε με αυτόν τον τρόπο.
<P>
Η κ. Castex προτείνει να επιδιώξουμε τη συμμετοχή των κοινωνικών εταίρων στις περιπτώσεις που τα οφέλη από αυτές τις προτιμήσεις συνδέονται με την τήρηση των κοινωνικών ρητρών. Αυτό το κάνουμε ήδη, κυρία Castex, και θα συνεχίσουμε να το κάνουμε. Για να σας δώσω ένα παράδειγμα, η έρευνα που διεξάγουμε επί του παρόντος σχετικά με τα συνδικαλιστικά δικαιώματα στη Λευκορωσία, η οποία θα μπορούσε να οδηγήσει την ΕΕ να καταργήσει τις προτιμήσεις γι’ αυτή τη χώρα, ξεκίνησε κατόπιν καταγγελίας από την Ευρωπαϊκή Συνομοσπονδία Συνδικάτων. Αυτή είναι επίσης η βάση για την απάντησή μου στον κ. Markov.
<P>
Η κ. Lucas με ρώτησε ξανά για το χρονοδιάγραμμα. Νομίζω ότι εξήγησα τους περιορισμούς μας, συγκεκριμένα αυτούς που απορρέουν από τη διαμάχη με την Ινδία. Όσον αφορά τους κανόνες καταγωγής, τους οποίους υπογράμμισαν, μεταξύ άλλων, η κ. Van Lancker και η κ. Kinnock, επιτρέψτε μου να πω το εξής: ας υποθέσουμε ότι αφαιρούμε την Κίνα, έναν μεγάλο εξαγωγέα κλωστοϋφαντουργικών προϊόντων και ειδών ένδυσης, από το σύστημα και επιτρέπουμε στη Σρι Λάνκα, που εξάγει είδη ένδυσης, να προμηθεύει με υφάσματα την Κίνα· αν κατάλαβα καλά, αυτό θέλει η κ. Lucas να κάνουμε. Αν συνέβαινε κάτι τέτοιο, θα ξαναδίναμε στην Κίνα από το παράθυρο, αν μου επιτρέπετε αυτή την έκφραση, το πλεονέκτημα που της αφαιρέσαμε από την κυρία είσοδο. Δεν πρέπει, ως εκ τούτου, να τοποθετούμε τον εαυτό μας σε τέτοιες αντιφατικές καταστάσεις. Εάν, ωστόσο, η Σρι Λάνκα επιθυμεί να προμηθεύει με τα υφάσματά της τη γύρω περιοχή, ενδεχομένως –πρέπει να το διασταυρώσω με τους συναδέλφους μου– είμαστε ανοικτοί σε κάτι τέτοιο.
<P>
Σχεδόν το κάλυψα αυτό το σημείο. Ο κ. Louis δεν συμπαθεί τον Παγκόσμιο Οργανισμό Εμπορίου· αυτό είναι δικαίωμά του. Το πιο ανησυχητικό είναι ότι θεωρεί πως η εμπορική πολιτική της ΕΕ χαρακτηρίζεται από το ανεξέλεγκτο ελεύθερο εμπόριο. Πρόκειται, προφανώς, για υπερβολή. Εξάλλου, δεν άκουσα αυτή την άποψη από το στόμα άλλων μελών του Σώματος κατά τη διάρκεια της συζήτησης. Θα ήθελα να υπογραμμίσω το ένα και μοναδικό σημείο στην ομιλία του με το οποίο συμφωνεί η Επιτροπή –και αυτό, παρεμπιπτόντως, δεν είναι κακό– δηλαδή ότι το ΣΓΠ πρέπει να διατηρηθεί. Μάλιστα, θα προχωρούσα λίγο περισσότερο και θα έλεγα ότι πρέπει να βελτιωθεί.
<P>
Ο κ. Sturdy συμφωνεί με τη σύνδεση με την τεχνική βοήθεια. Η κ. Kinnock και η κ. Van Lancker θέλουν περισσότερες λεπτομέρειες για τα κατώτατα όρια και για τους καταλόγους των συμβάσεων και των κυρώσεων. Οι λεπτομέρειες αυτές θα είναι διαθέσιμες στις 20 Οκτωβρίου, οπότε η Επιτροπή θα αποφασίσει επί της πρότασής μου. Η κ. Kinnock θέλει να διαφωτίσω περισσότερο τη σχέση μεταξύ των συμφωνιών οικονομικής εταιρικής σχέσης και αυτών των μονομερών καθεστώτων. Υπάρχουν δύο διακριτά συστήματα· η λειτουργία των συμφωνιών οικονομικής εταιρικής σχέσης θα ενθαρρύνει την περιφερειακή ολοκλήρωση στις χώρες της Αφρικής, της Καραϊβικής και του Ειρηνικού, ενώ, προς το παρόν, εξαιρουμένων των κανόνων καταγωγής, το ΣΓΠ δεν έχει αυτόν τον στόχο.
<SPEAKER ID="30" LANGUAGE="" NAME="Πρόεδρος." AFFILIATION="">
<P>
   – Ευχαριστώ, κύριε Lamy.
<P>
Ολοκληρώνοντας τη συζήτηση, ανακοινώνω ότι έχω λάβει έξι προτάσεις ψηφίσματος.(1)
<P>
Η ψηφοφορία θα διεξαχθεί στις 11.30. 
<SPEAKER ID="31" LANGUAGE="" NAME="Πρόεδρος." AFFILIATION="">
<P>
Θέλω να παρακαλέσω την Επιτροπή και τα μέλη του Σώματος να τηρήσουν αυστηρά τον χρόνο που τους έχει παραχωρηθεί, από ευγένεια προς την κ. Leyla Zana, η οποία θα μιλήσει στο Σώμα στις 11.00. 
<SPEAKER ID="32" LANGUAGE="FR" NAME="Reding," AFFILIATION="Επιτροπή.">
<P>
Τι σημαίνει αυτό συγκεκριμένα; Η αρχή της θητείας μου συνέπεσε με μια περίοδο κατά την οποία το ντόπινγκ ήταν πρωτοσέλιδο στις εφημερίδες με τα γεγονότα του Γύρου της Γαλλίας του 1998. Διαπιστώσαμε ότι η ανταπόκριση σε εθνικό επίπεδο δεν ήταν πλέον επαρκής και ότι η συνεργασία –ακόμη και ο συντονισμός– μεταξύ των κρατών μελών ήταν επιτακτική. Στα τέλη του 1999, ζήτησα από την Ευρωπαϊκή Ομάδα Δεοντολογίας, της οποίας πρόεδρος ήταν τότε η κ. Lenoir, να μας δώσει τη γνώμη της. Ήταν η πρώτη φορά που το σώμα αυτό μίλησε για το ντόπινγκ, και η γνωμοδότηση που παρείχε αποδείχθηκε εξαιρετικά χρήσιμη τα ακόλουθα έτη και θα παραμείνει χρήσιμη στο μέλλον. Αυτό ήταν το εφαλτήριο για όλα όσα έχουμε κάνει. Τον Δεκέμβριο του 1999 υιοθετήθηκε από την Επιτροπή ένα κοινοτικό σχέδιο στήριξης για την καταπολέμηση του ντόπινγκ. Το σχέδιο αυτό έγινε δεκτό ευνοϊκά από το Κοινοβούλιο. Η κ. Zabel ήταν εισηγήτρια τότε. Ζητούσαμε, συγκεκριμένα, να ληφθεί υπόψη η ανησυχία για το ντόπινγκ σε όλες τις κοινοτικές πολιτικές. Στο πλαίσιο αυτού του σχεδίου και με τη βοήθεια του Κοινοβουλίου, εγγράφηκαν 5 εκατ. ευρώ στον ετήσιο προϋπολογισμό για σχέδια σχετικά με την καταπολέμηση του ντόπινγκ – μελέτες, έρευνες, συνέδρια και δράσεις. Μπορέσαμε έτσι να στηρίξουμε σχέδια που προήγαγαν τόσο την πληροφόρηση όσο και την έρευνα σε αυτόν τον τομέα. Θέλω να αναφέρω, για παράδειγμα, τη μελέτη μας για το ντόπινγκ στα γυμναστήρια, καθώς και σχέδια στα οποία συμμετέχουν νέοι και έναν κατάλογο νόμων και κανόνων στα κράτη μέλη. Διενεργήθηκαν δε τρεις μελέτες από εξωτερικούς συμβούλους: σχετικά με τους κοινωνικοοικονομικούς παράγοντες του ντόπινγκ, την προστασία των νέων και την ευρωπαϊκή επικοινωνιακή στρατηγική.
<P>
Ας μιλήσουμε τώρα για τον WADA, τον Παγκόσμιο Οργανισμό για την Καταπολέμηση του Ντόπινγκ. Προσωπικά επένδυσα πολλά για να δημιουργηθεί ένας οργανισμός και αγωνίστηκα ιδιαίτερα σκληρά για να υπερασπιστώ κάποιες αρχές χάριν της αποτελεσματικής δράσης, έτσι ώστε ο νέος οργανισμός να ανταποκρίνεται στις επιθυμίες όσων επιθυμούσαν τη μηδενική ανοχή έναντι του ντόπινγκ. Τόνισα την ανάγκη να είναι αυτός ο οργανισμός ανεξάρτητος και διαφανής. Ο WADA διαμορφωνόταν σύμφωνα με τις επιθυμίες μας και ιδρύθηκε το 1999. Λόγω ασυμφωνίας μεταξύ των δημοσιονομικών κανόνων και διαδικασιών του WADA και του κοινοτικού δικαίου, δεν ήταν δυνατό να παρασχεθεί κοινοτική χρηματοδότηση, και δεν νομίζω ότι αυτό μπορεί να αλλάξει στο μέλλον. Το σχέδιο Συνταγματικής Συνθήκης, το οποίο αναφέρεται στον αθλητισμό, δεν θα επιφέρει καμία αλλαγή επ’ αυτού. Πρέπει να επισημανθεί ότι ο WADA επιτελεί αξιόλογο έργο. Θα ήθελα να μετατραπεί σε διεθνές όργανο το οποίο θα έχει συσταθεί σύμφωνα με το δημόσιο δίκαιο. Αυτό, κατά τη γνώμη μου, θα τον καθιστούσε πιο αποτελεσματικό και θα του προσέδιδε μεγαλύτερη αξιοπιστία απ’ ό,τι στον σημερινό οργανισμό, ο οποίος διέπεται από το ιδιωτικό δίκαιο, γεγονός που δημιουργεί προβλήματα.
<P>
Σε τελική ανάλυση, η καταπολέμηση του ντόπινγκ είναι εξ ορισμού ένα διεθνές φαινόμενο. Αυτός είναι ο κύριος λόγος για τον οποίο διοργανώσαμε τη διάσκεψη του Μαρακές τον Ιανουάριο του 2002, η οποία μας έδωσε την ευκαιρία να διερευνήσουμε το πρόβλημα του ντόπινγκ με τους φίλους μας από τη Μεσόγειο. Θα ήθελα επίσης να αναφέρω το Ευρωπαϊκό Έτος Εκπαίδευσης μέσω του Αθλητισμού, κατά τη διάρκεια του οποίου θεσπίσαμε ένα σύστημα πληροφόρησης και προειδοποίησης για τη νεολαία μας, δηλαδή ένα σύστημα πρόληψης. Η πρόληψη είναι η λέξη-κλειδί, διότι ο ρόλος μας δεν είναι κατασταλτικός, και γι’ αυτό η Επιτροπή πρέπει να δώσει έμφαση στην πτυχή της πρόληψης. Πρέπει να αντιμετωπίσει τα φαινόμενα που συμβάλλουν στη δημιουργία περιβάλλοντος ευνοϊκού για το φαινόμενο του ντόπινγκ – το παιδαγωγικό υπόβαθρο των προπονητών, ο ρόλος του ιατρικού περιβάλλοντος και η πίεση για επιτυχίες που ασκούν οι χορηγοί.
<P>
Όπως μπορείτε να διαπιστώσετε, τα τελευταία πέντε χρόνια έχει συντελεστεί πολύ σημαντικό έργο. Είναι έργο κοινό, στο πλαίσιο του οποίου μπορούσα πάντα να υπολογίζω στην πλήρη στήριξη του Κοινοβουλίου. Στο μέλλον, η ευθύνη αυτή θα ανήκει στον νέο Επίτροπο, κ. Figel, και γνωρίζω ότι αντιλαμβάνεται τη σπουδαιότητα αυτού του ζητήματος.
<P>
Θα ήθελα επίσης να αναφέρω μια πολύ σημαντική πτυχή για κάθε μελλοντική δράση, ήτοι την απόφαση που εξέδωσε το Δικαστήριο στις 30 Σεπτεμβρίου για την υπόθεση Μέκκα-Μεδίνα, που είχε τα εξής προτερήματα: διευκρίνιζε τη θέση της καταπολέμησης του ντόπινγκ στο νομικό περιβάλλον της Κοινότητας και επιβεβαίωνε τελικά τη θέση της Κοινότητας –την οποία υποστηρίζω εδώ και πέντε χρόνια– κάτι το οποίο χαιρετίζω. Στην απόφαση αναφέρεται ότι η καταπολέμηση του ντόπινγκ δεν επιδιώκει κανέναν οικονομικό στόχο. Κατά την άποψη του Δικαστηρίου, ο κανονισμός για την καταπολέμηση του ντόπινγκ της Διεθνούς Ολυμπιακής Επιτροπής δεν υπάγεται, ως εκ τούτου, στο κοινοτικό δίκαιο περί ανταγωνισμού. Ο στόχος αυτού του κανονισμού είναι να διαφυλάξει το πνεύμα του αθλητισμού και την υγεία των αθλητών. Για να το θέσω αλλιώς, είναι ένας αθλητικός κανονισμός, ο οποίος δίδει την κύρια ευθύνη για τη ρύθμιση του θέματος στις αθλητικές ομοσπονδίες.
<P>
Κύριε Πρόεδρε, είμαι πολύ ικανοποιημένη τόσο με το ίδιο το αποτέλεσμα όσο και με τη διατύπωση αυτής της απόφασης. Προσπαθώ πραγματικά εδώ και πέντε χρόνια να δείξω ότι η Επιτροπή δεν ενδιαφέρεται αποκλειστικά για τον αθλητισμό ως οικονομικό φαινόμενο, αλλά ότι ο αθλητισμός είναι, πάνω απ’ όλα, μια κοινωνική δραστηριότητα με εκπαιδευτικές και ηθικές πτυχές. Γνωρίζω επίσης ότι ο διάδοχός μου θα ακολουθήσει αυτό το μονοπάτι, διότι είναι σημαντικό να υποστηρίξει το Κοινοβούλιο τον κ. Figel σε αυτό το θέμα, όπως υποστήριζε πάντα εμένα. Έχουμε ευθύνη προς την κοινωνία μας και, καθώς ο αθλητισμός αποτελεί ένα τόσο σημαντικό στοιχείο αυτής της κοινωνίας, έχουμε ευθύνη και στον τομέα του αθλητισμού. 
<SPEAKER ID="33" LANGUAGE="" NAME="Μαυρομμάτης (PPE-DE )" AFFILIATION="(Ο Πρόεδρος διακόπτει τον ομιλητή)">
<P>
   – Κύριε Πρόεδρε, αγαπητοί συνάδελφοι, κυρία Reding, τον τελευταίο καιρό διαπιστώνουμε ότι το ευ αγωνίζεσθαι, το “fair play”, που είναι η βασική αρχή του αθλητισμού αλλά και των Ολυμπιακών Αγώνων, έχει μετατραπεί σε “ανταγωνίζεσθαι”. Η ευγενής άμιλλα και το αθλητικό ιδεώδες έχουν πλέον αμαυρωθεί από την έντονη προσπάθεια του αθλητή να νικήσει και να διακριθεί. Στα πλαίσια της υπέρογκης αυτής προσπάθειας αλλά και του μεγάλου ανταγωνισμού, η επιστήμη εισβάλλει δίνοντας νέες λύσεις υποσχόμενες σπουδαίες επιδόσεις. Σήμερα όμως θα ήθελα να σταθώ στις περιπτώσεις του γυναικείου φύλου και της νεολαίας.
<P>
Η χρήση αναβολικών ουσιών από τις αθλήτριες, ειδικά τις νέες, τραυματίζει τη θηλυκότητά τους, ενώ η κατάχρηση εγκυμονεί σοβαρούς κινδύνους για την υγεία τους, με αποτέλεσμα να οδηγεί πολλές φορές ακόμα και στη στέρηση της μητρότητας. Σε ένα ευρύτερο λοιπόν πλαίσιο, οι καταστροφικές συνέπειες των αναβολικών στις νέες γενιές, οι οποίες προσπαθούν να μιμηθούν τα ινδάλματά τους, γίνονται εντονότερες και η ανάγκη της κοινωνίας για την προστασία μας θεωρείται επιβεβλημένη. Ερχόμαστε έτσι αντιμέτωποι με μια νέα πραγματικότητα, το πολύ γνωστό ντόπινγκ. Τα σκευάσματα αυτά διατίθενται αφειδώς στην αγορά υπό πολλές μορφές είτε μέσω του Διαδικτύου, είτε μέσω της τηλεόρασης και του ταχυδρομείου, πολύ περισσότερο δε μέσα στα γυμναστήρια και στους αθλητικούς χώρους, όπως άλλωστε καταγγέλλουν και τα μέσα μαζικής επικοινωνίας. Αυτό όμως που ουσιαστικά αγνοούμε είναι ότι το ντόπινγκ δεν είναι μια πρακτική κορυφαίων μόνον αθλητών αλλά, ουσιαστικά, και μεγάλου μέρους των νέων μας, εφόσον τέτοιου τύπου σκευάσματα έχουν εισχωρήσει και στη νεολαία γεμίζοντας ελπίδες τους επίδοξους πρωταθλητές. Υπενθυμίζω ότι ο τζίρος από τη διακίνηση των αναβολικών ουσιών ξεπερνάει τα δύο δισεκατομμύρια ευρώ ετησίως στην Ευρώπη και περίπου τα έξι δισεκατομμύρια ευρώ ετησίως σε ολόκληρο τον κόσμο. Μπορεί η WADA να συμπληρώνει σχεδόν καθημερινά τη λίστα με τις απαγορευμένες αναβολικές ουσίες, ωστόσο το κοινωνικό πρόβλημα οξύνεται με θύματα τους νέους που βλέπουν να καταρρακώνονται τα πρότυπά τους.
<SPEAKER ID="34" LANGUAGE="" NAME="Σηφουνάκης (PSE )." AFFILIATION="(Ο ομιλητής δεν ακούγεται)">
<P>
Γνωρίζω ότι, όπως καταγράφηκε σε έρευνα της Επιτροπής το 2002, το 6% των ατόμων που ασκούνται σε γυμναστήρια και κέντρα fitness κάνουν χρήση φαρμακευτικών ουσιών που βελτιώνουν τις επιδόσεις τους. Στην πραγματικότητα, ο αριθμός είναι μεγαλύτερος και οι ουσίες αυτές δεν εγκρίνονται από τους φαρμακευτικούς οργανισμούς. Έχουμε δηλαδή περίπου 3 εκατομμύρια επτακόσιες χιλιάδες Ευρωπαίους πολίτες χρήστες τέτοιων ουσιών. Δυστυχώς, παρά και τις δικές σας ακόμη προσπάθειες, η χρήση εξακολουθεί να υφίσταται. Η μάχη πρέπει να δοθεί σε τέσσερα επίπεδα.
<P>
Δεύτερον, στη δημιουργία νομικού πλαισίου –και χαίρομαι που διορθώσατε ότι η WADA θα πρέπει να είναι οργανισμός δημοσίου δικαίου– που θα επιτρέψει στην Ευρωπαϊκή Επιτροπή να συμμετέχει αποτελεσματικά στις εργασίες της, σύμφωνα με όσα είχαμε την ευκαιρία να πούμε και μαζί. Γνωρίζω ότι αυτός ο οργανισμός χρηματοδοτείται εμμέσως με δύο εκατομμύρια ευρώ για διάφορες πρωτοβουλίες τη στιγμή που η Ευρωπαϊκή Επιτροπή, όπως παραδεχθήκατε, δεν συμμετέχει άμεσα.
<SPEAKER ID="35" LANGUAGE="FI" NAME="Takkula (ALDE )." AFFILIATION="">
<P>
   – Κύριε Πρόεδρε, Επίτροπε Reding, οι αθλητικές οργανώσεις δεν έχουν επαρκείς πόρους για να ασχοληθούν με το πρόβλημα του ντόπινγκ, και επομένως υπάρχει ανάγκη συνεργασίας με τις κυβερνήσεις καθώς και με την Ευρωπαϊκή Ένωση, η οποία θα έχει αρμοδιότητα στον τομέα του αθλητισμού όταν επικυρωθεί η Συνθήκη που θα θεσπίζει το Ευρωπαϊκό Σύνταγμα.
<P>
Ο Παγκόσμιος Οργανισμός για την Καταπολέμηση του Ντόπινγκ, ο WADA, συντονίζει και προωθεί την καταπολέμηση του ντόπινγκ παγκοσμίως. Η Ευρωπαϊκή Ένωση πρέπει, από την πλευρά της, να στηρίξει δυναμικά το έργο του WADA. Το Διεθνές Ολυμπιακό Κίνημα έχει αναμιχθεί ενεργά στη διοίκηση του WADA, αλλά ο ρόλος των κυβερνήσεων υπήρξε λιγότερο θετικός. Η συνδυασμένη δράση και ενέργεια των κρατών μελών της Ευρωπαϊκής Ένωσης θα επέτρεπε την εξισορρόπηση της ανάμιξης των κυβερνήσεων στον WASA, δίνοντας τη δυνατότητα στον Οργανισμό να λειτουργεί πιο αποδοτικά και αποτελεσματικά.
<P>
Μια διεθνής κυβερνητική συμφωνία για την καταπολέμηση του ντόπινγκ στον τομέα του αθλητισμού καταρτίζεται επί του παρόντος υπό την αιγίδα της Unesco. Η Ευρωπαϊκή Ένωση πρέπει να παρακολουθεί ενεργά την κατάρτιση της συμφωνίας και να συντονίζει τις απόψεις των κρατών μελών. Με τη νέα της αρμοδιότητα στον τομέα του αθλητισμού, η Ευρωπαϊκή Ένωση πρέπει να αναλάβει ενεργό ρόλο στην υλοποίηση, προώθηση και υποστήριξη των υποχρεώσεων στο πλαίσιο της επικείμενης συμφωνίας.
<SPEAKER ID="36" LANGUAGE="FR" NAME="Bennahmias (Verts/ALE )." AFFILIATION="">
<P>
   – Κύριε Πρόεδρε, μου προκαλεί εντύπωση το γεγονός ότι βγήκαμε τελικά από την άγνοια, την υποκρισία και τη δαιμονοποίηση όσον αφορά το ντόπινγκ στον τομέα του αθλητισμού. Είναι απολύτως σαφές, κυρία Reding, ότι επιτελέσατε εξαιρετικό έργο κηρύσσοντας επιτέλους έναν γνήσιο αγώνα κατά του ντόπινγκ, σε ευρωπαϊκό και παγκόσμιο επίπεδο.
<SPEAKER ID="37" LANGUAGE="" NAME="Παπαδημούλης (GUE/NGL )." AFFILIATION="">
<P>
Το 1999 η Επιτροπή ανακοίνωσε ότι θα προωθούσε μία πρόταση σύστασης του Συμβουλίου σύμφωνα με το Άρθρο 152, και το πρώτο εξάμηνο του 2002 ότι θα δημοσίευε μία πρόταση για το ντόπινγκ βασισμένη στο Άρθρο 152. Πέρασαν δυόμισι χρόνια από τότε και δεν είδαμε ούτε τη μία πρόταση ούτε την άλλη. Αυτό καταγράφεται στο παθητικό της Ευρωπαϊκής Επιτροπής.
<P>
Λυπάμαι, γιατί στις 14 Σεπτεμβρίου, απαντώντας σε ερώτηση στο Ευρωπαϊκό Κοινοβούλιο, μου είπατε ότι δεν υπάρχει νομική βάση για να πράξουμε περισσότερα. Και όμως, τον Μάιο του 2000 εσείς λέγατε ότι υπάρχει νομική βάση και είναι η Δημόσια Υγεία. Άρα με βάση τη Δημόσια Υγεία να συντάξει η Επιτροπή οδηγία και το Ευρωπαϊκό Κοινοβούλιο να ασχοληθεί επειγόντως με αυτήν! 
<SPEAKER ID="38" LANGUAGE="IT" NAME="Angelilli (UEN )." AFFILIATION="">
<P>
Η φαρμακοδιέγερση λαμβάνει ανησυχητικές διαστάσεις και από οικονομική άποψη: πράγματι, περιλαμβάνει τη διακίνηση μεγάλου όγκου χρημάτων, τα οποία καρπώνονται προφανώς και οι μεγάλες εγκληματικές οργανώσεις. Όσον αφορά τις παρεμβάσεις κοινοτικής στήριξης για την καταπολέμηση του ντόπινγκ, με τις οποίες χρηματοδοτήθηκαν 32 πιλοτικά σχέδια την περίοδο 2000-2002, ερωτούμε την Επιτροπή εάν μπορεί πράγματι να συναχθεί ένας θετικός απολογισμός από άποψη αποτελεσματικότητας της δράσης, ή εάν πρέπει μάλλον να επανεξετασθεί ολόκληρο το κοινοτικό πρόγραμμα, λαμβάνοντας μάλιστα υπόψη ότι σήμερα συνέρχεται στο πλαίσιο του Ευρωπαϊκού Συμβουλίου η δέκατη διάσκεψη των υπουργών Αθλητισμού για την προαγωγή της εντιμότητας και της διαφάνειας στον αθλητισμό, καθώς και άλλων υψηλών παιδαγωγικών αξιών που συνδέονται με την αθλητική δραστηριότητα, όπως επισημάνθηκε το 2004, έτος εκπαίδευσης μέσω του αθλητισμού.
<SPEAKER ID="39" LANGUAGE="SK" NAME="Belohorská (NI )." AFFILIATION="">
<SPEAKER ID="40" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 10.55)">
<P>
(1) 
<SPEAKER ID="41" LANGUAGE="" NAME="" AFFILIATION="Προέδρου">
<SPEAKER ID="42" LANGUAGE="" NAME="" AFFILIATION="Ανακοίνωση των κοινών θέσεων του Συμβουλίου:"/>
<SPEAKER ID="43" LANGUAGE="" NAME="" AFFILIATION="(Η πανηγυρική συνεδρίαση αρχίζει στις 11.05)">
<P>
– Κυρίες και κύριοι, σήμερα είναι μια ξεχωριστή μέρα για το Κοινοβούλιό μας. Είμαστε όλοι ιδιαίτερα χαρούμενοι που μπορούμε επιτέλους να ακούσουμε τη φωνή της Leyla Zana. Ο Πρόεδρος Klaus Hänsch, στην ομιλία του σε αυτό το Σώμα όταν τιμηθήκατε με το Βραβείο Ζαχάροφ, εξέφρασε την ανυπομονησία με την οποία περιμέναμε τη μέρα που θα μπορούσατε να μας μιλήσετε αυτοπροσώπως. Εκείνη τη μέρα, ο σύζυγός σας, Mehdi Zana, παρέλαβε το βραβείο εξ ονόματός σας και σήμερα θα ήθελα να τον καλωσορίσω και εκείνον επίσης, έναν ελεύθερο άνθρωπο, μετά από χρόνια στη φυλακή –και μιλάμε για 16 ολόκληρα χρόνια στη φυλακή– και χρόνια πόνου τις τελευταίες δεκαετίες.
<P>
Κυρία Leyla Zana, πριν λάβετε τον λόγο, θα ήθελα να υπενθυμίσω στο Σώμα τους λόγους για τους οποίους αυτό το Κοινοβούλιο σαν απένειμε το Βραβείο Ζαχάροφ, το βραβείο της ελευθερίας συνειδήσεως, και θα ήθελα επίσης να εκμεταλλευτώ αυτή την ευκαιρία για να χαιρετίσω την κ. Roth και την κ. Lalumière, οι οποίες είναι μαζί μας σήμερα και οι οποίες, ως αρχηγοί των αντίστοιχων πολιτικών τους ομάδων, ήταν μεταξύ εκείνων που πρότειναν να τιμηθείτε με αυτό το βραβείο, εδώ και δέκα σχεδόν χρόνια.
<P>
Τέσσερα χρόνια νωρίτερα, κατά τη διάρκεια της χειρότερης περιόδου σύγκρουσης στη Νοτιανατολική Τουρκία, ήσασταν η πρώτη γυναίκα κουρδικής καταγωγής που εξελέγη στη Μεγάλη Τουρκική Εθνοσυνέλευση. Όταν λάβατε τη θέση σας στο Κοινοβούλιο υποσχεθήκατε –στα κουρδικά– να αγωνιστείτε για να διασφαλίσετε ότι Κούρδοι και Τούρκοι θα μπορούσαν να ζήσουν μαζί σε ένα δημοκρατικό πλαίσιο. Και εξαιτίας αυτής της ομιλίας και μεταγενέστερων ομιλιών και γραπτών σας καταδικαστήκατε σε 15 χρόνια φυλάκιση από το Εθνικό Δικαστήριο Ασφαλείας στην Άγκυρα, μαζί με τρεις συναδέλφους σας, τους βουλευτές του τουρκικού Κοινοβουλίου Dicle, Sadak και Dogan.
<P>
Ωστόσο, μπορείτε να αντλήσετε μεγάλη ικανοποίηση από το γεγονός ότι η ταλαιπωρία σας δεν ήταν μάταιη και ότι ο προσωπικός σας αγώνας συνέβαλε σημαντικά στις αλλαγές που έγιναν στην Τουρκία από τότε που εξελέγητε βουλευτής. Για παράδειγμα, δεν είναι πλέον παράνομο να μιλάει κανείς κουρδικά, έχουν αρχίσει να επιτρέπονται ραδιοφωνικές εκπομπές και διδασκαλία στα κουρδικά, δεν ισχύει πια ο στρατιωτικός νόμος και η κατάσταση έκτακτης ανάγκης στη νοτιοανατολική Τουρκία, μετά τη μονομερή ανακωχή που τηρεί το PKK, ενώ η μακρά ένοπλη σύγκρουση που διήρκεσε 15 χρόνια έφτασε πρακτικά στο τέλος της.
<P>
Μένει αναμφίβολα να διανυθεί πολύς δρόμος ακόμη –και μας το εξηγήσατε αυτό τις τελευταίες ημέρες– και πρέπει να γίνουν ακόμη πολλές βελτιώσεις στην πρακτική κατάσταση όσον αφορά τον σεβασμό των ελευθεριών και των δικαιωμάτων του τουρκικού λαού. Όταν, όμως, το Τουρκικό Εφετείο αποφάσισε τελικά να σας ελευθερώσει στις 9 Ιουνίου του τρέχοντος έτους –δεν μιλάμε, κυρίες και κύριοι, για γεγονότα που συνέβησαν πολύ καιρό πριν, αλλά στις 9 Ιουνίου αυτού του έτους η κ. Leyla Zana ήταν ακόμη στη φυλακή– δικαιώσατε την πίστη μας σε εσάς καλώντας τους συμπατριώτες σας να αγωνιστούν για την ειρήνη και τη συμφιλίωση στη νοτιοανατολική Τουρκία και απαιτώντας από τον Kongra-Gel, τον διάδοχο του PKK, να συνεχίσει την κατάπαυση του πυρός.
<P>
Κυρία Zana, έχετε αποδείξει επανειλημμένα πόσο αληθινά ήταν τα λόγια που είπατε κατά την επανάληψη της δίκης σας: “Πάνω απ’ όλα είμαι γυναίκα, έπειτα μητέρα, και τέλος πολιτικός. Με την ιδιότητά μου ως γυναίκα, μητέρα και πολιτικός, ορκίζομαι ότι θα αγωνιστώ για την αδελφοσύνη μεταξύ του τουρκικού και του κουρδικού λαού”.
<P>
Σας παρακαλώ, κυρία Zana, επιτρέψτε μου να χρησιμοποιήσω τα δικά σας λόγια και να σας καλωσορίσω στη γλώσσα σας, στα κουρδικά:
<P>
Κυρία Zana, είναι μεγάλη τιμή να σας έχουμε στο Κοινοβούλιό μας. 
<SPEAKER ID="44" LANGUAGE="" NAME="" AFFILIATION="">
<SPEAKER ID="45" LANGUAGE="FR" NAME="Leyla Zana," AFFILIATION="κάτοχος του βραβείου Ζαχάρωφ">
<P>
Κύριε Πρόεδρε, κυρίες και κύριοι, αγαπητοί φίλοι, μίλησα κουρδικά για πρώτη φορά το 1991 από την κοινοβουλευτική αίθουσα κατά τη διάρκεια της τελετής ορκωμοσίας στην Τουρκική Εθνοσυνέλευση. Όταν είπα ότι “ορκίζομαι στην αδελφοσύνη του κουρδικού και του τουρκικού λαού”, ήθελα να επιστήσω την προσοχή στο γεγονός ότι οι λαοί, οι γλώσσες και οι πολιτισμοί μπορούν να συνυπάρξουν με αδελφοσύνη. Τα χρόνια που πέρασα πίσω από τα κρύα κάγκελα, περιτριγυρισμένη από κουφούς και βουβούς τοίχους, θα μείνουν στη συνείδησή μας ως πόνος που δεν είχε αναγνωριστεί τότε. Εν πάση περιπτώσει, ο αγώνας για την ελευθερία, τη δικαιοσύνη και την ισότητα δεν θα μπορούσε να δοθεί χωρίς πόνο. Τα χρόνια που πέρασα στη φυλακή δεν με άφησαν με ραγισμένη καρδιά, ούτε με τη διάθεση να κατηγορήσω κάποιον ή να νιώθω θυμό. Έπρεπε να ζήσω αυτά τα χρόνια επειδή αγαπούσα τη δημοκρατία, και το έκανα. Ξεκίνησα την ομιλία μου σήμερα στη γλώσσα των αδελφών μας, τα τουρκικά, και θα ήθελα να την τελειώσω στη μητρική μου γλώσσα, τα κουρδικά. Ο στόχος μου είναι ακόμη μία φορά να υπογραμμίσω την αδελφοσύνη μεταξύ των λαών, των γλωσσών και των πολιτισμών. Σας χαιρετώ όλους με αυτά τα αισθήματα και με φιλία.
<P>
Θέλω να εκφράσω την ευγνωμοσύνη μου και τις θερμότερες ευχές μου στο Κοινοβούλιο που με θεώρησε άξια να τιμηθώ με το βραβείο Ζαχάροφ. Θέλω επίσης να σας ευχαριστήσω για την αδιάλειπτη αλληλεγγύη που δείξατε σε εμένα και τους φίλους μου όλα αυτά τα χρόνια που ήμουν στη φυλακή. Πράγματι, δεν απονέμετε αυτό το βραβείο μόνο σε μένα, αλλά και στον κουρδικό λαό, στον τουρκικό λαό, που είναι αδέλφιά μας· το απονέμετε στην Τουρκία και στους υπερασπιστές της ειρήνης, της ισότητας, της ελευθερίας και της αδελφοσύνης. Το απονέμετε στα παιδιά που έχασαν τους γονείς τους στους πολέμους, στις γυναίκες που έχασαν τα παιδιά τους, στους καταπιεσμένους λαούς, όποιο κι αν είναι το χρώμα τους, η γλώσσα τους, η θρησκεία ή το έθνος τους. Εν ολίγοις, απονείματε αυτό το βραβείο σε ένα λαμπρό μέλλον και στην ελπίδα. Δώσατε στη δημοκρατική κοινή γνώμη μια φωνή και την ενθαρρύνατε να μιλήσει. Το γεγονός ότι οι αξίες τις οποίες αντιπροσωπεύει το βραβείο Ζαχάροφ είναι ιερές και απαράβατες έχει αυξήσει τις ηθικές και ανθρωπιστικές ευθύνες μου, και σας μιλώ τώρα έχοντας πλήρη συνείδηση αυτού του γεγονότος. Μου ραγίζει την καρδιά να βλέπω τα παιδιά μας να σκοτώνονται, σε όποιο μέρος του κόσμου κι αν συμβαίνει αυτό, και πρώτα απ’ όλα φυσικά στην πατρίδα μου. Είναι ένας πόνος βασανιστικός. Σας ικετεύω να ακούσετε τη φωνή μου και να την θεωρήσετε τη φωνή των μανάδων των οποίων οι καρδιές είναι γεμάτες πόνο, τη φωνή των παιδιών, των νέων, των γυναικών, των χιλιάδων, των δεκάδων χιλιάδων και εκατομμυρίων ανθρώπων, ανθρώπινων υπάρξεων. Οι πόλεμοι προκαλούν μεγάλη δυστυχία, δημιουργούν βαθιά τραύματα· υπάρχει πολλή δυστυχία, η φύση υποφέρει, τα λουλούδια, τα πουλιά και οι πεταλούδες θρηνούν. Οι πόλεμοι στο Ιράκ, την Παλαιστίνη, τη Halabja, στα Βαλκάνια, τη Βηρυτό, την Τσετσενία, την Ιρλανδία, την Ισπανία και όλα τα άλλα είδη πολέμων που δεν μου έρχονται στο μυαλό αυτή τη στιγμή, μας έχουν διδάξει πολλά πράγματα και συνεχίζουν να το κάνουν. Η πικρή εμπειρία μας έχει διδάξει ότι η βία οδηγεί σε περισσότερη βία χωρίς να δίνει λύση. Είδαμε επίσης πώς οι πολιτικές που βασίζονται στην καταστολή, την άρνηση, την εξόντωση και την υποκρισία οδηγούν σε περισσότερη αδικία, φτώχεια και δυστυχία. Πρέπει, ως εκ τούτου, να απαρνηθούμε τη βία και τον πόλεμο, όποια και αν είναι η αιτία ή η δικαιολογία για αυτόν. Πρέπει να είμαστε σε θέση να τον απαρνηθούμε. Η βία πρέπει να ανήκει στο παρελθόν. Η γλώσσα και η μέθοδος για την επίλυση των συγκρούσεων σήμερα είναι ο διάλογος, ο συμβιβασμός και η ειρήνη. Δεν είναι “σκότωσε και πέθανε”, αλλά “ζήσε και άσε τους άλλους να ζήσουν”.
<P>
Η τρίτη έκκλησή μου απευθύνεται στον κόσμο, και πρώτα απ’ όλα στην Ευρώπη. Η ειρήνη στην Τουρκία σημαίνει ειρήνη στη Μέση Ανατολή, ειρήνη στην Ευρώπη και ειρήνη στον κόσμο. Σήμερα, η ειρήνη είναι στα χέρια σας, στα χέρια μας. Θα φτάσουμε σε αυτήν απλώνοντας το χέρι ο ένας στον άλλο και για να το κάνουμε πρέπει να γνωρίζουμε τι είναι σωστό. Αν ξέρετε τι είναι σωστό, ξέρετε και τι είναι λάθος, αλλά αν δεν ξέρετε τι είναι λάθος, δεν θα φτάσετε ποτέ σε αυτό που είναι σωστό. Το σωστό είναι να ξεκινήσουμε δίνοντας στο πρόβλημα ένα όνομα, και στη συνέχεια να το αναγνωρίσουμε και να το ορίσουμε. Μια οντότητα που δεν έχει όνομα και δεν έχει οριστεί δεν έχει ταυτότητα, και άρα η οντότητα αυτή θεωρείται ότι δεν υπάρχει. Είναι ώρα να αναγνωρίσει ολόκληρος ο κόσμος τα πολιτικά, κοινωνικά και πολιτιστικά δικαιώματα των Κούρδων, που αποτελούν έναν πληθυσμό άνω των 40 εκατομμυρίων ανθρώπων. Οι Κούρδοι έχουν εκφράσει ελεύθερα τη βούλησή τους να επιτύχουν την πλήρη αναγνώρισή τους και να ενσωματωθούν στον σημερινό κόσμο. Αυτό που περιμένουμε από τον κόσμο είναι να γίνει σεβαστή η βούλησή μας, και αυτό να μην χρησιμοποιηθεί ως εργαλείο διαπραγμάτευσης ή παζαριού στις διεθνείς σχέσεις. Αν το πρόβλημα αυτό δεν αντιμετωπιστεί με συνείδηση και ανθρωπιστικό πνεύμα, η περιφερειακή και διεθνής ειρήνη θα βρίσκονται πάντα μπροστά σε μια πιθανή απειλή. Τα έθνη έμειναν μόνα τους διότι έκτισαν τοίχους αντί για γέφυρες. Η Ευρώπη βίωσε αυτή τη δυστυχία επί σειρά ετών και η ανθρωπότητα γκρέμισε αυτούς τους τοίχους τον έναν μετά τον άλλο. Η Ευρώπη και ο κόσμος πρέπει να μπορέσουν να γκρεμίσουν τα αόρατα τείχη που κτίστηκαν μεταξύ αυτών και των Κούρδων, και να δράσουν περαιτέρω ως γέφυρα προκειμένου να βρεθεί μια λύση σε αυτό το πρόβλημα. Πρέπει να έχουμε κατά νου ότι μια Τουρκία, μέλος της Ευρωπαϊκής Ένωσης, η οποία θα έχει επιλύσει το κουρδικό πρόβλημα, θα επιτρέψει στον δυτικό πολιτισμό να συναντήσει τον σπουδαίο πολιτιστικό πλούτο της Μεσοποταμίας. Μόνο όταν συμβεί αυτό ο δυτικός πολιτισμός θα μετατραπεί σε έναν σύγχρονο δημοκρατικό πολιτισμό.
<SPEAKER ID="46" LANGUAGE="" NAME="Πρόεδρος." AFFILIATION="«Konuşmanız için içten teşekkürler">
<P>
   Κυρία Leyla Zana, στην ομιλία σας αναφερθήκατε στην Τουρκία ως πατρίδα σας και ζητήσατε την αναγνώριση της ταυτότητας του κουρδικού λαού στο πλαίσιο της κυρίαρχης τουρκικής επικράτειας. Επομένως, κυρία Zana, όπως ακριβώς προηγουμένως σας χαιρέτισα στη γλώσσα σας, τα κουρδικά, επιτρέψτε μου τώρα να σας ευχαριστήσω στην άλλη γλώσσα σας επίσης, τα τουρκικά:
<P>
Η κ. Zana μας μίλησε, και μίλησε πολύ εύγλωττα, για ταυτότητα, για τη διαδικασία υπέρβασης των ανταγωνιστικών διαφορών, των ανταγωνιστικών ταυτοτήτων που αλληλοκαταστρέφονται κατά τη διάρκεια της ιστορίας. Αυτό είναι ένα καλό παράδειγμα δημιουργίας μιας κοινής ταυτότητας, που είναι πιο πολύπλοκη από τις ατομικές εθνικές μας ταυτότητες, διότι εμπεριέχει μια πιο πλούσια πραγματικότητα. Η Leyla Zana προσφέρει ένα παράδειγμα αυτής ακριβώς της αναζήτησης μιας πολλαπλής ταυτότητας που είναι συμβατή με την ατομική ταυτότητα του καθενός. Για άλλη μια φορά λοιπόν, κυρία Zana, ».
<SPEAKER ID="47" LANGUAGE="" NAME="" AFFILIATION="Αντιπροέδρου">
<SPEAKER ID="48" LANGUAGE="" NAME="Πρόεδρος." AFFILIATION="">
<SPEAKER ID="49" LANGUAGE="" NAME="Bowis (PPE-DE )." AFFILIATION="(">
<SPEAKER ID="50" LANGUAGE="ES" NAME="Badia i Cutchet (PSE )." AFFILIATION="">
<SPEAKER ID="51" LANGUAGE="" NAME="Ματσάκης (ALDE )." AFFILIATION="(">
<SPEAKER ID="52" LANGUAGE="" NAME="Τούσσας (GUE/NGL )." AFFILIATION="(Ο Πρόεδρος διακόπτει τον ομιλητή)">
<SPEAKER ID="53" LANGUAGE="HU" NAME="Schmitt, Pál (PPE-DE )." AFFILIATION="">
<P>
Σήμερα η καταπολέμηση του ντόπινγκ απαιτεί τη διεθνή συνεργασία. Η επιτυχημένη δράση πρέπει να είναι εναρμονισμένη σε τρία μέτωπα: εκπαίδευση, πρόληψη, καθώς και έλεγχος των κυρώσεων. Νομίζω ότι η Ευρωπαϊκή Ένωση –αν πράγματι θέλει να συμβάλει σε αυτόν τον αγώνα– μπορεί να συμβάλει τα μέγιστα στα δύο πρώτα μέτωπα, δηλαδή πρέπει να αναλάβει ρόλο στην εκπαίδευση, την πληροφόρηση και θα μπορούσε επίσης να διευκολύνει τον έλεγχο που είναι μια δαπανηρή λειτουργία· ένα σύγχρονο εργαστήριο κοστίζει σήμερα περισσότερα από 1 εκατομμύριο δολάρια. Στην Ευρωπαϊκή Ένωση μόνο 12 χώρες θα μπορούσαν να αντεπεξέλθουν σε αυτό το κόστος.
<SPEAKER ID="54" LANGUAGE="" NAME="Τριανταφυλλίδης (GUE/NGL )." AFFILIATION="">
<P>
   – Κύριε Πρόεδρε, στη γραπτή ερώτηση του κ. Staes τον περασμένο Γενάρη σχετικά με τη λήψη μέτρων κατά του ντόπινγκ η Επιτροπή απάντησε ότι δεν προβλέπεται εναρμόνιση στο συγκεκριμένο τομέα του αθλητισμού. Το ντόπινγκ όμως έχει καταστεί μάστιγα σε όλο τον κόσμο. Όσοι παρακολούθησαν τους Ολυμπιακούς Αγώνες της Αθήνας, το κατανόησαν με τον καλύτερο δυνατό τρόπο. Τα μεγάλα ρεκόρ και οι διακρίσεις δεν αποτελούν πια στόχο μόνο των αθλητών αλλά και μιας παγκόσμιας βιομηχανίας που έχει αναπτυχθεί γύρω από τον αθλητισμό. Τα οικονομικά συμφέροντα των μεγάλων πολυεθνικών, των εταιρειών-χορηγών που στηρίζουν τον επαγγελματικό αθλητισμό εξυπηρετούνται μόνο όταν οι επιδόσεις των αθλητών είναι πολύ μεγάλες. Ως συνέπεια αναπτύσσεται ένα κοινωνικό μοντέλο σύμφωνα με το οποίο το ντόπινγκ διαδίδεται και στους ερασιτέχνες αθλητές και ιδιαίτερα σε νέους. Είναι απαράδεκτο σε γυμναστήρια, για παράδειγμα, να διατίθενται ουσίες ντοπαρίσματος άμεσα επιβλαβείς για την υγεία. Είναι για αυτό το λόγο που υποστηρίζουμε ότι πρέπει να συνεχισθεί η προσπάθεια για την εξάλειψη των οργανώσεων που προμηθεύουν απαγορευμένες ουσίες στους αθλητές, για να μην καταντήσουμε και εμείς όπως οι ΗΠΑ, όπου “στήνονται” εργαστήρια παραγωγής ψεύτικων πρωταθλητών. Προς αυτή την κατεύθυνση πρέπει να κινηθούμε, αγαπητοί συνάδελφοι. 
<SPEAKER ID="55" LANGUAGE="" NAME="Beazley (PPE-DE )." AFFILIATION="(">
<P>
   – Κύριε Πρόεδρε, στις 29 Νοεμβρίου η Επιτροπή Πολιτισμού και Παιδείας πρόκειται να πραγματοποιήσει ακρόαση με ειδικούς επί του θέματος, μετά την οποία το Κοινοβούλιο θα θελήσει να παρουσιάσει συγκεκριμένες προτάσεις. Θα ήθελα να αναφερθώ σε ορισμένους σύνθετους τομείς. Ένας είναι η ανάπτυξη απαγορευμένων φαρμακευτικών ουσιών, που γίνεται όλο και πιο δύσκολο να ανιχνευθούν. Ένας άλλος είναι ότι ο αυξανόμενος επαγγελματισμός που παρατηρείται στον αθλητισμό και τα υπέρογκα χρηματικά έπαθλα που προσφέρονται αυξάνουν τον πειρασμό για βελτίωση των επιδόσεων μέσω της χρήσης απαγορευμένων φαρμακευτικών ουσιών. Τέλος, ακόμη και όταν διαπιστωθεί πως κάποιοι αθλητές έχουν παρατυπήσει, οι πραγματικοί νικητές στερούνται την αναγνώριση της νίκης τους λόγω καθυστερήσεων που αποδίδονται στο σύστημα ελέγχου.
<SPEAKER ID="56" LANGUAGE="DE" NAME="Ebner (PPE-DE )." AFFILIATION="">
<SPEAKER ID="57" LANGUAGE="EN" NAME="Šťastný (PPE-DE )." AFFILIATION="(Χειροκροτήματα)">
<SPEAKER ID="58" LANGUAGE="FR" NAME="Reding," AFFILIATION="Επιτροπή.">
<P>
Έχουμε καθήκον να προστατεύσουμε τη νεολαία μας, να προστατεύσουμε τους επαγγελματίες και ερασιτέχνες αθλητές, αλλά και τη δημόσια υγεία, και, από αυτή την άποψη, θα ήθελα να τονίσω ότι οι αξιότιμοι βουλευτές που μίλησαν για εργαστήρια, σήμανση, ελέγχους και πρόληψη έχουν απόλυτο δίκιο. Τώρα, κύριε Πρόεδρε, ο διάδοχός μου, ο κ. Figel, αναμένει αυτή την πρωτοβουλία από το Κοινοβούλιο, αυτή την ακρόαση, που θα γίνει δεκτή με ικανοποίηση διότι, σε τελική ανάλυση, έχουμε κοινή ευθύνη απέναντι στον αθλητισμό, απέναντι στους πολίτες μας, τις αξίες μας, και μόνο αν εργαστούμε μαζί θα μπορέσουμε να κάνουμε αυτή την ευθύνη πράξη. 
<SPEAKER ID="59" LANGUAGE="" NAME="Πρόεδρος." AFFILIATION="">
<P>
Η συζήτηση έληξε(1).
<SPEAKER ID="60" LANGUAGE="ES" NAME="Barón Crespo (PSE )." AFFILIATION="(Χειροκροτήματα)">
<P>
   – Κύριε Πρόεδρε, θα ήθελα να θέσω ένα διαδικαστικό θέμα σύμφωνα με το άρθρο 166 του Κανονισμού, σε σχέση με το άρθρο 24, παράγραφος 3, το οποίο ρυθμίζει τις αρμοδιότητες της Διάσκεψης των Προέδρων.
<P>
Εχθές, ένας υπουργός της ιταλικής κυβέρνησης προσέβαλε το Σώμα λέγοντας ότι κυριαρχείται από ομοφυλόφιλους. Προέρχομαι από μια χώρα στην οποία αυτή τη στιγμή εξετάζεται νομοθεσία για την κατάργηση των διακρίσεων εις βάρος των ομοφυλοφίλων – όπως έγινε στο Βέλγιο και στην Ολλανδία. Αυτό το ζήτημα επί του παρόντος υπόκειται στην αρχή της επικουρικότητας, αλλά θα ήθελα η Διάσκεψη των Προέδρων και ο Πρόεδρος να απαιτήσουν από τη ιταλική κυβέρνηση να ζητήσει συγνώμη, διότι αυτό που διακυβεύεται εδώ, κυρίες και κύριοι, είναι, πάνω απ’ όλα, αν επικεφαλής της Επιτροπής είναι ο κ. Barroso ή ο κ. Μπερλουσκόνι.
<SPEAKER ID="61" LANGUAGE="PL" NAME="Czarnecki, Ryszard (NI )." AFFILIATION="">
<SPEAKER ID="62" LANGUAGE="" NAME="" AFFILIATION="Έγκριση των πρακτικών της προηγούμενης συνεδρίασης:"/>
<SPEAKER ID="63" LANGUAGE="" NAME="Πρόεδρος." AFFILIATION="(Το Σώμα εγκρίνει το ψήφισμα νομοθετικού περιεχομένου)">
<P>
   – Προχωρούμε τώρα στην ψηφοφορία.(1)
<SPEAKER ID="64" LANGUAGE="FR" NAME="Bourlanges (ALDE )," AFFILIATION="εισηγητής">
<P>
Το πρώτο τμήμα αναφέρει το εξής: “λαμβάνοντας υπόψη/υπενθυμίζοντας ότι η εμπειρία των "στρατοπέδων"; προσφύγων δεν μπορεί να προβλεφθεί εκτός ΕΕ δεδομένου ότι υφίσταται καταφανής κίνδυνος παραβίασης των θεμελιωδών δικαιωμάτων”. Αυτό είναι το κείμενο της τροπολογίας αριθ. 1. Όσον αφορά το δεύτερο τμήμα, εισήχθη στο κείμενο το γεγονός ότι η εμπειρία των “στρατοπέδων” προσφύγων έχει ήδη καταδείξει σοβαρότατες ανεπάρκειες. Πρότεινα τη χωριστή ψηφοφορία γιατί ήθελα να δώσω ένα ενιαίο μήνυμα ότι πρέπει να επικεντρωθούμε στις ανησυχίες σχετικά με τα “στρατόπεδα” που βρίσκονται εκτός της Ευρωπαϊκής Ένωσης.
<SPEAKER ID="65" LANGUAGE="" NAME="" AFFILIATION="(Το Σώμα εγκρίνει τη σύσταση)">
<P>
(2) 
<SPEAKER ID="66" LANGUAGE="EN" NAME="Chiesa (ALDE )." AFFILIATION="">
<P>
   – Η προφορική μου τροπολογία για την παράγραφο 1α έχει ως εξής: “ζητεί από τη Γεωργιανή Κυβέρνηση να αναλάβει δέσμευση όσον αφορά την αυτονομία της Αμπχαζίας και της Νότιας Οσετίας, δέσμευση που φαίνεται να αποτελεί προϋπόθεση για την επίτευξη ειρηνικής λύσης των συγκρούσεων και εθνικής ένωσης βασισμένης στη συναίνεση”.
<SPEAKER ID="67" LANGUAGE="" NAME="" AFFILIATION="(Το Σώμα εγκρίνει την κοινή πρόταση ψηφίσματος)">
<P>
(3)
<SPEAKER ID="68" LANGUAGE="SV" NAME="Goudin (IND/DEM )," AFFILIATION="γραπτώς">
<SPEAKER ID="69" LANGUAGE="" NAME="Μανωλάκου (GUE/NGL )," AFFILIATION="γραπτώς">
<P>
   . – Με την προτεινόμενη τροποποίηση του κανονισμού 1268/1999 επιδιώκεται η έγκριση των προενταξιακών μέτρων που αφορούν τη γεωργία και την αγροτική ανάπτυξη στις υποψήφιες χώρες της Κεντρικής και Ανατολικής Ευρώπης που δεν εντάχθηκαν το Μάιο του 2004, τη Ρουμανία και Βουλγαρία.
<SPEAKER ID="70" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   . – Ψήφισα υπέρ της έκθεσης σχετικά με την πρόταση κανονισμού του Συμβουλίου για την τροποποίηση του κανονισμού (ΕΚ) αριθ. 1268/1999 σχετικά με την κοινοτική στήριξη για τα προενταξιακά μέτρα που αφορούν τη γεωργία και την αγροτική ανάπτυξη στις υποψήφιες χώρες της Κεντρικής και Ανατολικής Ευρώπης κατά την προενταξιακή περίοδο.
<P>
Οι προτεινόμενες τροπολογίες στοχεύουν στην εναρμόνιση ορισμένων διατάξεων που εφαρμόζονται στα νέα κράτη μέλη ώστε να συμπεριλάβουν ένα νέο επιλέξιμο μέτρο που θα επιτρέψει στις αγροτικές κοινότητες της Βουλγαρίας και της Ρουμανίας να προετοιμάσουν και να υλοποιήσουν τοπικές στρατηγικές αγροτικής ανάπτυξης, να ευθυγραμμίσουν τα ποσοστά των ενισχύσεων με αυτά που χορηγούνται στις χώρες που θα ενταχθούν στην Ένωση το 2004 και, τέλος, να διευκρινίσουν τα ανώτατα όρια σχετικά με τα ποσοστά των ενισχύσεων.
<SPEAKER ID="71" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Σε αυτό το κλίμα, και ενόψει της μελλοντικής προσχώρησης της Βουλγαρίας και της Ρουμανίας, νομίζω ότι η Ένωση έκανε το σωστό εναρμονίζοντας τα μέτρα που θα θεσπιστούν σε αυτές τις χώρες με τα μέτρα των χωρών που εντάχθηκαν στην Ένωση την 1η Μαΐου του τρέχοντος έτους. 
<SPEAKER ID="72" LANGUAGE="" NAME="" AFFILIATION="">
<SPEAKER ID="73" LANGUAGE="SV" NAME="Cederschiöld, Fjellner, Hökmark και Ibrisagic (PPE-DE )," AFFILIATION="γραπτώς.">
<P>
    – Εμείς, οι σουηδοί Μετριοπαθείς, πιστεύουμε ότι είναι λάθος να χρησιμοποιούμε τους δημόσιους πόρους για την επιδότηση της διαφήμισης των γεωργικών προϊόντων, τόσο στο εσωτερικό της ΕΕ όσο και στον υπόλοιπο κόσμο. Μέσω της Επιτροπής, η ΕΕ διαφημίζει τώρα γεωργικά προϊόντα όπως οι βολβοί τουλίπας και το ελαιόλαδο με ετήσιο κόστος περίπου 60 με 70 εκατομμύρια ευρώ.
<SPEAKER ID="74" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . – Με την πρόταση που έχουμε ενώπιόν μας, η Επιτροπή επιδιώκει να ευχαριστήσει το Κοινοβούλιο και το Συμβούλιο, που ζητούσαν μια έκθεση αξιολόγησης για την εφαρμογή των κανονισμών (ΕΚ) αριθ. 2702/1999 και (ΕΚ) αριθ. 2826/2000 σχετικά με ενέργειες ενημέρωσης και προώθησης των γεωργικών προϊόντων στις τρίτες χώρες και στην εσωτερική αγορά. Η Επιτροπή έχει, ωστόσο, προτείνει μια σειρά τροπολογιών στους κανονισμούς και αυτό μας προκαλεί ορισμένες ανησυχίες.
<P>
Αυτά τα μέτρα ενημέρωσης και προώθησης, που θα συμπληρώσουν τις εθνικές και ιδιωτικές δράσεις, είναι ιδιαίτερα σημαντικά, και μάλιστα για χώρες όπως η Πορτογαλία, η οποία παράγει γεωργικά προϊόντα υψηλής ποιότητας, όπως τυριά, οινοπνευματώδη, φρούτα και ελιές. Αυτά τα μέτρα είναι ολοένα και πιο αναγκαία σε μια εποχή που ο αγροτικός τομέας υπόκειται σε αυξανόμενη ελευθέρωση σε όλο τον κόσμο, ενώ ο κοινοτικός προϋπολογισμός στον τομέα μειώθηκε τα δύο τελευταία χρόνια από 72 εκατομμύρια ευρώ σε 60 εκατομμύρια ευρώ. Σε αυτό προστίθεται ο χαμηλός βαθμός εφαρμογής, που το 2003 ήταν κάτω από 44%. Οι αιτίες είναι απλές: η χαμηλή κοινοτική συγχρηματοδότηση (όχι πάνω από 50%), η περίπλοκη φύση και οι διοικητικές δαπάνες της διαχείρισης αυτών των προγραμμάτων και ο μικρότερος κατάλογος των προϊόντων που καλύπτονται. Οι παράγοντες αυτοί επηρεάζουν ιδιαίτερα χώρες όπως η Πορτογαλία. Ενώ οι προτεινόμενες τροπολογίες παρέχουν μεγάλο βαθμό ευελιξίας, δεν προσφέρουν αποτελεσματική απάντηση στα προβλήματα εφαρμογής, ούτε ενισχύουν τις υφιστάμενες πιστώσεις. 
<SPEAKER ID="75" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<SPEAKER ID="76" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   . – Υπερψήφισα την έκθεση A6-0008/2004 διότι πιστεύω ότι οι δράσεις της ΕΕ πρέπει να στοχεύουν στην αποτελεσματικότερη προώθηση των ευρωπαϊκών προϊόντων, σεβόμενες παράλληλα την πολυμορφία τους όσον αφορά τις συνθήκες παραγωγής και τις μεθόδους επεξεργασίας, συντήρησης και χρήσης. Η Ευρωπαϊκή Ένωση έχει διεξαγάγει και συγχρηματοδοτήσει δραστηριότητες για την προώθηση των γεωργικών προϊόντων μέσω μιας συνεκτικής πολιτικής που χωρίζεται σε δύο κανονισμούς: ο ένας αφορά την προώθηση σε τρίτες χώρες και ο άλλος αφορά την προώθηση στην εσωτερική αγορά. Η κοινοτική πολιτική πρέπει να δημιουργεί προστιθέμενη αξία σε σχέση με τις εθνικές και ιδιωτικές πρωτοβουλίες, και πρέπει να σταθεροποιεί ή να ενισχύει τις δραστηριότητες των κρατών μελών και των ιδιωτικών εταιρειών που έχουν στόχο την προώθηση των εξαγωγών. Η ανάγκη για μια δραστική πολιτική προώθησης των εξαγωγών αναγνωρίζεται από τους κύριους εμπορικούς εταίρους μας, που έχουν υιοθετήσει αποτελεσματικές πολιτικές στον τομέα αυτόν, με επαρκή χρηματοοικονομική στήριξη, έτσι ώστε να μπορέσουν να διατηρήσουν ή να αυξήσουν το μερίδιό τους στην παγκόσμια αγορά. Είναι σημαντικό να διαδραματίσει η ΕΕ ορατό και αποτελεσματικό ρόλο στην προώθηση των εξαγωγών. 
<SPEAKER ID="77" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="78" LANGUAGE="" NAME="" AFFILIATION="">
<SPEAKER ID="79" LANGUAGE="PT" NAME="Queiró (PPE-DE )." AFFILIATION="">
<SPEAKER ID="80" LANGUAGE="NL" NAME="Claeys (NI )." AFFILIATION="">
<SPEAKER ID="81" LANGUAGE="" NAME="Titley (PSE )." AFFILIATION="(">
<SPEAKER ID="82" LANGUAGE="SV" NAME="Andersson, Hedkvist Petersen, Segelström και Westlund (PSE )," AFFILIATION="γραπτώς">
<P>
Μία από αυτές ήταν η παράγραφος 3, που αναφέρεται στην περίοδο στην οποία ίσως διενεργηθούν τα δημοψηφίσματα. Δεν πιστεύουμε ότι το Ευρωπαϊκό Κοινοβούλιο πρέπει να εγκρίνει προτάσεις για αυτό το ζήτημα.
<P>
Μια άλλη είναι η παράγραφος 6, στην οποία το Συμβούλιο και η Επιτροπή καλούνται να επεξεργασθούν μια κατάλληλη στρατηγική εκστρατείας και επικοινωνίας. Πιστεύουμε ότι απαιτείται μια επικοινωνιακή στρατηγική, αλλά δεν πιστεύουμε ότι το Συμβούλιο και η Επιτροπή πρέπει να ασχοληθούν με τη διεξαγωγή εκστρατειών. 
<SPEAKER ID="83" LANGUAGE="DA" NAME="Christensen, Jørgensen, Kristensen και Thomsen (PSE )," AFFILIATION="γραπτώς">
<P>
   . – Οι δανοί Σοσιαλδημοκράτες στο Ευρωπαϊκό Κοινοβούλιο ψήφισαν σήμερα κατά της πρότασης ψηφίσματος του κ. Leinen (B6-0067/2004). Νομίζουμε ότι πρέπει να εναπόκειται στα ίδια τα κράτη μέλη να καθορίσουν τις ημερομηνίες για τη διεξαγωγή εθνικών δημοψηφισμάτων. Επιπροσθέτως αυτού, δεν νομίζουμε ότι είναι καθήκον του Συμβουλίου να αναπτύξει τις βέλτιστες πρακτικές για τον κοινοβουλευτικό έλεγχο και τις εκστρατείες ενόψει των δημοψηφισμάτων. Τουναντίον, πρόκειται για εθνική υπόθεση. 
<SPEAKER ID="84" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="85" LANGUAGE="" NAME="Fotyga (UEN )," AFFILIATION="γραπτώς">
<P>
   . – Καταψηφίζω το ψήφισμα του Ευρωπαϊκού Κοινοβουλίου αριθ. Β6-0067/2004 σχετικά με τις διαδικασίες επικύρωσης της Συνθήκης για τη θέσπιση Συντάγματος της Ευρώπης και με μια επικοινωνιακή στρατηγική για την προαναφερθείσα Συνθήκη. Η διαδικασία επικύρωσης αποτελεί αποκλειστική αρμοδιότητα των κρατών μελών. Η παρέμβαση των οργάνων της Ευρωπαϊκής Ένωσης σε αυτή τη διαδικασία αποτελεί σοβαρή παραβίαση της αρχής της επικουρικότητας. 
<SPEAKER ID="86" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<P>
   . – Καταψηφίσαμε την έκθεση Leinen, διότι απορρίπτουμε το σχέδιο του Συντάγματος της ΕΕ. Ένα σύνταγμα θα οδηγούσε σε αύξηση του συγκεντρωτισμού στην ΕΕ και θα συνέβαλλε στον μετασχηματισμό της ΕΕ σε μια μορφή κράτους με παγκόσμιες φιλοδοξίες.
<SPEAKER ID="87" LANGUAGE="" NAME="Μανωλάκου (GUE/NGL )," AFFILIATION="γραπτώς">
<P>
Επιπλέον, είναι απροκάλυπτη η προσπάθεια διαγραφής της αντιφασιστικής νίκης από τη μνήμη των λαών και κατάργησης της 9ης Μαΐου σαν μέρα επετείου της. Να ξεχαστούν οι λαϊκοί αγώνες, να υποβαθμιστεί η βαρβαρότητα και η θηριωδία του φασισμού, κατασπαταλώντας, μάλιστα, τα χρήματα των λαών όταν μισθοί, συντάξεις, επιδόματα ανεργίας μειώνονται, κοινωνικές δαπάνες συρρικνώνονται και το δικαίωμα σε μόνιμη και σταθερή δουλειά γίνεται παρελθόν.
<SPEAKER ID="88" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Η απόρριψη των τροπολογιών αριθ. 3 και 13, στις οποίες απευθυνόταν έκκληση για ελευθερία και ισότητα στη συζήτηση, μας κάνουν να φοβόμαστε το χειρότερο. Ως εκ τούτου, καταψήφισα το κείμενο. 
<SPEAKER ID="89" LANGUAGE="" NAME="" AFFILIATION="">
<SPEAKER ID="90" LANGUAGE="IT" NAME="Guidoni (GUE/NGL )." AFFILIATION="">
<SPEAKER ID="91" LANGUAGE="IT" NAME="Borghezio (IND/DEM )." AFFILIATION="">
<P>
   – Στο Dronero του Πιεμόντε, έγινε η κηδεία της Jessica και της Sabrina Rinaldo, οι οποίες δολοφονήθηκαν στην Αίγυπτο από τρομοκράτες: δυο νέες κοπέλες με καθαρό πρόσωπο, δυο πραγματικοί άγγελοι, δυο μαργαρίτες που ξερίζωσαν βίαια από τα πράσινα λιβάδια του Πιεμόντε μας, από την καρδιά των γονιών τους, δυο έντιμων εργαζόμενων όπως ήταν και αυτές, θύματα τις βαρβαρότητας μιας ισλαμικής τρομοκρατίας που δεν σέβεται κανέναν, ούτε καν δυο αθώες, ανυπεράσπιστες και νέες γυναίκες. Ζητώ ταπεινά από τον Πρόεδρο του Ευρωπαϊκού Κοινοβουλίου να στείλει ένα μήνυμα αλληλεγγύης στους συγγενείς αυτών των δύο νεαρών θυμάτων. 
<SPEAKER ID="92" LANGUAGE="IT" NAME="Angelilli (UEN )," AFFILIATION="γραπτώς">
<P>
   . – Η ιταλική αντιπροσωπεία της Ομάδας ΕΕΕ ψήφισε κατά της τροπολογίας αριθ. 4 για το δικαίωμα ψήφου των μεταναστών της έκθεσης Bourlanges σχετικά με το μέλλον του χώρου ελευθερίας, ασφάλειας και δικαιοσύνης, καθώς μπορούμε να εξετάσουμε την προοπτική αναγνώρισης του δικαιώματος ψήφου των μεταναστών στις τοπικές εκλογές, αλλά οι καιροί δεν είναι ακόμα ώριμοι για να θεσπιστεί το δικαίωμα ψήφου και στις ευρωπαϊκές εκλογές.
<SPEAKER ID="93" LANGUAGE="DA" NAME="Christensen, Jørgensen και Kristensen (PSE )," AFFILIATION="γραπτώς">
<P>
   . – Οι δανοί Σοσιαλδημοκράτες στο Ευρωπαϊκό Κοινοβούλιο ψήφισαν σήμερα υπέρ της έκθεσης Bourlanges (A6-0010/2004) σχετικά με το μέλλον του χώρου ελευθερίας, ασφάλειας και δικαιοσύνης. Γνωρίζουμε, εντούτοις, ότι η πρόταση αφορά έναν τομέα που καλύπτεται στον τίτλο IV της Συνθήκης για την ίδρυση της Ευρωπαϊκής Κοινότητας και δεν εφαρμόζεται, ως εκ τούτου, για τη Δανία, βλ. πρωτόκολλο για τη θέση της Δανίας. 
<SPEAKER ID="94" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . – Μόλις λίγες ημέρες πριν από το Ευρωπαϊκό Συμβούλιο της 5ης Νοεμβρίου, δόθηκε στο Ευρωπαϊκό Κοινοβούλιο μια σημαντική μάχη υπέρ της ελευθερίας, της δικαιοσύνης και των ανθρωπίνων δικαιωμάτων, ιδιαίτερα των δικαιωμάτων των μεταναστών.
<P>
Η Ομάδα μας προσπαθεί να βελτιώσει την έκθεση Bourlanges, τόσο καθιερώνοντας εκ νέου μια ισορροπία μεταξύ των απαιτήσεων ασφαλείας και της ανάγκης σεβασμού και προώθησης των ανθρωπίνων δικαιωμάτων, όσο και αρνούμενη να καταφύγει στους “ευρωπαϊκούς χάρτες” και σε μαζικές απελάσεις μεταναστών.
<P>
- υπογραμμίζει τη σημασία των αποφάσεων και της απόφασης πλαίσιο για την προστασία των δικαιωμάτων των μεταναστών εργαζομένων και των μελών των οικογενειών τους που εγκρίθηκαν από τη Γενική Συνέλευση των Ηνωμένων Εθνών στις 18 Δεκεμβρίου 1990·
<SPEAKER ID="95" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<P>
   . – Καταψηφίσαμε την έκθεση διότι η επικουρικότητα που πρέπει να χαρακτηρίζει την οικοδόμηση της Ευρωπαϊκής Ένωσης δεν συμπεριλαμβάνεται στον προβληματισμό στον οποίο βασίστηκε η εκπόνησή της. Για παράδειγμα, προτείνει τη δημιουργία ενός Ευρωπαϊκού Οργανισμού Στήριξης Θυμάτων Τρομοκρατίας (παράγραφος 1β, σημείο 5). Προτείνει επίσης τη δημιουργία σε ευρωπαϊκό επίπεδο ενός πυρήνα επιχειρησιακών μηχανισμών στον τομέα της δικαστικής και αστυνομικής συνεργασίας (παράγραφος 1γ, σημείο 2). Μια κοινή αρχή για την προστασία των δεδομένων πρόκειται να δημιουργηθεί σε ευρωπαϊκό επίπεδο (παράγραφος 1γ, σημείο 8). Θα πρέπει να δοθεί μια νέα ώθηση στη Eurojust, με στόχο τη δημιουργία μιας Ευρωπαϊκής Εισαγγελίας (παράγραφος 2ε, σημείο 2). Μια ενιαία πολιτική μετανάστευσης και ασύλου θα δημιουργηθεί επίσης στο εσωτερικό της ΕΕ σε αρκετούς τομείς.
<SPEAKER ID="96" LANGUAGE="" NAME="Μανωλάκου (GUE/NGL )," AFFILIATION="γραπτώς">
<P>
   . – Στα 5 χρόνια που λειτούργησε ο “Χώρος Ελευθερίας, Ασφάλειας και Δικαιοσύνης” (ΧΕΑΔ) του προγράμματος Τάμπερε προωθήθηκαν αντιδραστικοί νόμοι, ενισχύθηκαν στρατιωτικο-αστυνομικοί μηχανισμοί, ανεξέλεγκτες υπηρεσίες πληροφοριών, φακέλωμα και διώξεις. Ευρωτρομονόμος, Ευρωπαϊκό Ένταλμα Σύλληψης, συμφωνίες Σένγκεν, αντιπροσφυγικές Οδηγίες κλπ. είναι αποτελέσματα του “Χώρου”, που η Ανακοίνωση της Κομισιόν όχι μόνο επιβραβεύει, αλλά επιπλέον χαιρετίζει το γεγονός ότι στο σχέδιο Συντάγματος ενσωματώνονται αρκετά από αυτά.
<SPEAKER ID="97" LANGUAGE="PT" NAME="Queiró (PPE-DE )," AFFILIATION="γραπτώς">
<P>
Σε μια εποχή κατά την οποία η Ευρώπη –και καθένα από τα 25 κράτη μέλη της– έχει τις ίδιες πιθανότητες με οποιοδήποτε άλλο μέρος του κόσμου να δεχθεί τρομοκρατική επίθεση, είναι σημαντικό ότι, ενώ δίνουμε έμφαση στον τομέα της ελευθερίας, της ασφάλειας και της δικαιοσύνης, δεν διαχωρίζουμε την απαίτηση να μεταχειριζόμαστε τους μετανάστες ανθρώπινα από την κυρίαρχη ανάγκη να εξασφαλιστεί ότι τα σύνορα της Ένωσης θα είναι ασφαλή. Όσο πιο ασφαλής είναι η Ευρώπη, τόσο πιο ανθρώπινη θα είναι, αν και δεν πρέπει να συγχέουμε την ασφάλεια, που είναι κάτι καλό, με την εμμονή για ασφάλεια, που είναι κάτι κακό.
<P>
Τέλος, αντιλαμβάνομαι ότι η παρούσα έκθεση αναγνωρίζει το έργο που έχουν κάνει ο κ. Vitorino, ο οποίος συνέβαλε σε εξαιρετικό βαθμό στην έννοια μιας ελεύθερης και ασφαλούς Ευρώπης. 
<SPEAKER ID="98" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Λόγω κάποιων επιφυλάξεων που διατηρώ όσον αφορά το προτεινόμενο κείμενο, ταλαντευόμουν μεταξύ του να ψηφίσω υπέρ ή να απόσχω από την ψηφοφορία, αλλά το γεγονός ότι εγκρίθηκαν το δεύτερο μέρος της παραγράφου 1β, σημείο 8, και οι τροπολογίες αριθ. 1 έως 16 με οδήγησε να καταψηφίσω την έκθεση. 
<SPEAKER ID="99" LANGUAGE="" NAME="" AFFILIATION="">
<SPEAKER ID="100" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<SPEAKER ID="101" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="102" LANGUAGE="PT" NAME="Ribeiro e Castro (PPE-DE )," AFFILIATION="γραπτώς.">
<SPEAKER ID="103" LANGUAGE="" NAME="" AFFILIATION="">
<SPEAKER ID="104" LANGUAGE="EN" NAME="Martin, David (PSE )." AFFILIATION="">
<SPEAKER ID="105" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="106" LANGUAGE="IT" NAME="Muscardini (UEN )," AFFILIATION="γραπτώς">
<SPEAKER ID="107" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   . – Υπερψήφισα την κοινή πρόταση ψηφίσματος σχετικά με την ανακοίνωση της Επιτροπής στο Συμβούλιο, στο Ευρωπαϊκό Κοινοβούλιο και στην Ευρωπαϊκή Οικονομική και Κοινωνική Επιτροπή “Αναπτυσσόμενες χώρες, διεθνές εμπόριο και βιώσιμη ανάπτυξη: Ο ρόλος του συστήματος γενικευμένων προτιμήσεων (ΣΓΠ) της Κοινότητας για τη δεκαετία 2006/2015”, διότι πιστεύω ότι όλες οι αναγκαίες προσπάθειες απλοποίησης και βελτίωσης των κοινοτικών δράσεων στις αναπτυσσόμενες χώρες πρέπει να στηρίζονται κατάλληλα και να χρηματοδοτούνται από το Κοινοβούλιο. Νομίζω ότι είναι εξαιρετικά σημαντικό να επιτύχουμε τον καθολικό στόχο της απλοποίησης του μηχανισμού διαβάθμισης, παρ’ όλα αυτά με προβληματίζει το γεγονός ότι η πρόταση της Επιτροπής αγνοεί τους αναπτυξιακούς δείκτες και τους δείκτες φτώχειας, γεγονός που ενδέχεται να οδηγήσει σε διακρίσεις εις βάρος των μεγάλων αλλά φτωχών εξαγωγέων. Λυπάμαι που η Επιτροπή δεν ακολούθησε τη σύσταση του Κοινοβουλίου να υποβάλει την τρέχουσα λειτουργία και τον αντίκτυπο του σημερινού ΣΓΠ σε διεξοδική αξιολόγηση. Θα ήθελα να ολοκληρώσω λέγοντας ότι απαιτείται περαιτέρω διασαφήνιση όσον αφορά τις συνέπειες των αλλαγών του ΣΓΠ, έτσι ώστε το Κοινοβούλιο να είναι σε θέση να πραγματοποιήσει μια καλύτερα ενημερωμένη και πιο οριστική αξιολόγηση. 
<SPEAKER ID="108" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="109" LANGUAGE="" NAME="" AFFILIATION="Ορισμός των μελών της προσωρινής επιτροπής “Πολιτικές προκλήσεις και δημοσιονομικοί πόροι της διευρυμένης Ένωσης 2007-2013” – διορισμός των μελών:"/>
<SPEAKER ID="110" LANGUAGE="" NAME="Πρόεδρος." AFFILIATION="(Η συνεδρίαση λήγει στις 12.35.">
<P>
(1) 
<SPEAKER ID="111" LANGUAGE="" NAME="" AFFILIATION="Διορθώσεις ψήφου – Εξουσιοδότηση για την εκπόνηση εκθέσεων πρωτοβουλίας – Διαβίβαση κειμένων που εγκρίθηκαν κατά την παρούσα συνεδρίαση – Χρονοδιάγραμμα των επομένων συνεδριάσεων:"/>

<CHAPTER ID="004">
Ορισμός 7 μελών του Ελεγκτικού Συνεδρίου (συζήτηση)
<SPEAKER ID="036" NAME="Πρόεδρος">
Ακολουθεί κοινή συζήτηση των επτά εκθέσεων της κ. Ayala Sender, μέλους της Επιτροπής Ελέγχου των Προϋπολογισμών, σχετικά με τον προτεινόμενο διορισμό των David Bostock, Michel Cretin, Maarten B. Engwirda, Henri Grethen, Harald Noack, Ιωάννη Σαρμά και Hubert Weber ως μελών του Ελεγκτικού Συνεδρίου.
<SPEAKER ID="037" NAME="Inés Ayala Sender">
εισηγήτρια. - (ES) Κύριε Πρόεδρε,, όπως όλοι γνωρίζετε, τα μέλη του Ελεγκτικού Συνεδρίου διορίζονται από το Συμβούλιο, για θητεία 6 ετών, ύστερα από διαβούλευση με το Κοινοβούλιο. " Επιτροπή Ελέγχου των Προϋπολογισμών είναι αρμόδια για την εκπόνηση της γνωμοδότησης του Κοινοβουλίου.
<P>
Το Ελεγκτικό Συνέδριο απαρτίζεται επί του παρόντος από 27 μέλη, που προέρχονται από τα κράτη μέλη της Ένωσης, και τώρα βρισκόμαστε στην διαδικασία ανανέωσης της θητείας τεσσάρων υποψηφίων: του David Bostock, για το "νωμένο Βασίλειο· του Maarten B. Engwirda, για τις Κάτω Χώρες· του Ιωάννη Σαρμά, για την Ελλάδα· και του Hubert Weber, για την Αυστρία· και πρότασης τριών νέων μελών: του Michel Cretin, για τη Γαλλία· του Henri Grethen, για το Λουξεμβούργο· και του Harald Noack, για τη Γερμανία.
<P>
Κατά τη διαδικασία στην Επιτροπή Ελέγχου των Προϋπολογισμών, όλοι οι υποψήφιοι εγκρίθηκαν αλλά όχι όλοι τους ομόφωνα. Ωστόσο, θα φροντίσουμε ώστε, με την επιφύλαξη ορισμένων διευκρινήσεων, κατά βάση η τελική μου πρόταση να είναι ότι, αν δεν υπάρχουν περαιτέρω σχόλια, να εγκριθούν όλοι αυτοί οι διορισμοί.
<P>
Έπειτα από τις προσωπικές συνεντεύξεις των τριών νέων υποψηφίων, θα ήθελα να επισημάνω την καλή παρουσία του κ. Cretin, του γάλλου υποψήφιου, ο οποίος θα προσφέρει στο Ελεγκτικό Συνέδριο την αξιόλογη εμπειρία του στον τομέα του διεθνούς λογιστικού ελέγχου, τόσο σε σχέση με τα "νωμένα Έθνη όσο και με το ΝΑΤΟ. " Επιτροπή Ελέγχου των Προϋπολογισμών θεώρησε την εμπειρία αυτή ως ένα τεράστιο προσόν.
<P>
Κατά τη διάρκεια των προσωπικών συνεντεύξεων των τεσσάρων μελών, των οποίων η θητεία προτείνεται να ανανεωθεί, το πιο σημαντικό θέμα ήταν η γνώμη τους για τη διαδικασία αυτοαξιολόγησης που έχει αναλάβει το Ελεγκτικό Συνέδριο, η οποία αναμένεται να ολοκληρωθεί στα τέλη του 2008, καθώς και την συνεισφορά του κάθε υποψηφίου στον τρέχοντα διάλογο σχετικά με την ανάγκη μεταρρύθμισης του τρόπου με τον οποίο είναι οργανωμένο το Συνέδριο, ειδικά μετά τη διεύρυνση, δεδομένου ότι επί του παρόντος το Συμβούλιο αποτελείται από 27 μέλη, και επίσης σχετικά με την προοπτική ενίσχυσης της αποτελεσματικότητάς και του εκσυγχρονισμού του.
<P>
Σε αυτό το πλαίσιο, θα ήθελα να πω ότι ο κ. Σαρμάς ήταν ιδιαίτερα εντυπωσιακός και είχε την ομόφωνη υποστήριξη της Επιτροπής Ελέγχου των Προϋπολογισμών, φαντάζομαι επειδή ήταν ιδιαίτερα συνεργάσιμος κατά την διάρκεια της διαδικασίας έγκρισης.
<P>
Από την άλλη, η διευθέτηση η οποία επετεύχθη μεταξύ του κ. Engwirda και της κυβέρνησης των Κάτω Χωρών δεν ήταν εντελώς διαφανής και το γεγονός αυτό προκάλεσε ορισμένες υποψίες στην Επιτροπή.
<P>
Όσον αφορά στον κ. Weber, ο οποίος διατελεί επί του παρόντος Πρόεδρος του Ελεγκτικού Συνεδρίου, θα ήθελα να ξεκαθαρίσω ένα σημείο, πριν από την ψηφοφορία, το οποίο είναι ιδιαίτερης σημασίας για μένα και το οποίο εμφανίστηκε μετά την ακρόαση έγκρισης στην Επιτροπή Ελέγχου των Προϋπολογισμών, και έτσι πιστεύω ότι αυτό το φόρουμ προσφέρει μια εξαιρετική ευκαιρία να το διευκρινίσουμε.
<P>
Κύριε Πρόεδρε, έχοντας αυτό υπόψη σας θα ήθελα να σας ζητήσω να επιτρέψετε στον κ. Weber να μιλήσει όταν ολοκληρώσω προκειμένου να διευκρινίσει το ακόλουθο ζήτημα.
<P>
Στις 13 Νοεμβρίου 2007, ύστερα από την παρουσίαση της ετήσιας έκθεσης του Ελεγκτικού Συνεδρίου, του οποίου Πρόεδρος διατελεί ο κ. Weber, έγιναν διάφορες δηλώσεις στο BBC News από ένα πρώην αρχιλογιστή της Επιτροπής ο οποίος ισχυρίστηκε ότι υπάρχουν υποψίες για το 80% του κοινοτικού προϋπολογισμού. Αμέσως ακολούθησε μια δήλωση από τον κ. Weber, ο οποίος έλεγε ότι αυτή η ανάλυση αποτελούσε την πιο ορθόδοξη προσέγγιση αλλά ότι και η λίγο διαφορετική δήλωση από τον κ. Kallas εξακολουθούσε να ισχύει.
<P>
Θα ήθελα να μάθω την αλήθεια και ο κ. Weber να επιβεβαιώσει ότι αυτές οι δηλώσεις είναι δικές του και αν δεν είναι, θα ήθελα να δημοσιοποιήσει την άρνησή του και να στείλει ένα αντίγραφο στο Κοινοβούλιο, έτσι ώστε να αποφευχθεί η ζημιά που προκλήθηκε στην κοινή γνώμη από αυτήν την αντίφαση.
<P>
Επιστρέφοντας στο περιεχόμενο της έκθεσής μου, θα ήθελα να δηλώσω την απογοήτευσή μου για το γεγονός ότι το Συμβούλιο - του οποίου, επαναλαμβάνω, η απουσία στη συνεδρίαση αυτή είναι λυπηρή - αγνόησε ακόμα μια φορά τα κριτήρια που ορίζονται από το Κοινοβούλιο στο ψήφισμά του το 1992, προκειμένου να επιτευχθεί μεγαλύτερη διαφάνεια.
<P>
Βασικά, το Συμβούλιο έχει αγνοήσει, σε δύο περιπτώσεις, τη σύσταση να μην υπερβαίνει τις δύο θητείες, με άλλα λόγια τα 12 χρόνια υπηρεσίας, στο Ελεγκτικό Συνέδριο. Χειρότερη, ωστόσο, είναι η παράβλεψή της σύστασης του Κοινοβουλίου για την ανάγκη επίτευξης μιας καλύτερης ισορροπίας μεταξύ αντρών και γυναικών εντός του Ελεγκτικού Συνεδρίου. Ενώ έως σήμερα υπάρχουν πέντε γυναίκες σε σύνολο 27 μελών, τώρα προτείνεται να μειωθούν σε τέσσερις. Εν προκειμένω, θεωρώ οριστικά ότι το Συμβούλιο θα πρέπει να εγκρίνει ειδικά μέτρα.
<P>
Εν προκειμένω επίσης ζητούμε από το Συμβούλιο να αναγνωρίσει ότι είναι πολύ σημαντικό να υπάρχουν καλές σχέσεις μεταξύ του Κοινοβουλίου και του Ελεγκτικού Συνεδρίου αν θέλουμε να λειτουργεί σωστά το σύστημα ελέγχου. Επομένως, θα πρέπει να λαμβάνουμε την πρόταση του Συμβουλίου, με τους προτεινόμενους διορισμούς, εγκαίρως και να είμαστε σε θέση να συνεργαστούμε πιο στενά με μέλη κατά την περίοδο πριν από την απόφαση.
<P>
Ακόμα πιο σημαντικό είναι να υπενθυμίζουμε στο Συμβούλιο την ανάγκη να σέβεται την γνώμη του Ευρωπαϊκού Κοινοβουλίου προκειμένου να αποφευχθεί μια επανάληψη αυτού που συνέβη το 2004, που ακολούθησε μια αρνητική γνώμη για ένα από τα προτεινόμενα μέλη το οποίο αγνοήθηκε παντελώς από το Συμβούλιο.
<P>
Έχοντας στο νου μας το μέλλον του Συνεδρίου, θα ήθελα να επισημάνω την ανησυχία, την οποία συμμερίζονται σε μεγάλο βαθμό τα μέλη του Ευρωπαϊκού Κοινοβουλίου, σε ό,τι αφορά την αποτελεσματικότητα ενός τόσο σημαντικού οργάνου, το οποίο διοικείται από ένα Συμβούλιο που απαριθμεί έως και 27 μέλη. Αναμένουμε συνεπώς με σχετική ανυπομονησία την ολοκλήρωση της αυτοαξιολόγησης του Συνεδρίου και πράγματι στην έκθεσή μου προτείνω στο Κοινοβούλιο να τη μελετήσει προσεκτικά στα τέλη του 2008 οπότε και υποβάλλεται, και ότι θα πρέπει να λάβει μια θέση σχετικά με τις διάφορες επιλογές.
<P>
Εν τω μεταξύ, παρόλα αυτά, μπορούν να γίνουν βελτιώσεις και έτσι καλώ το Ελεγκτικό Συνέδριο να χρησιμοποιήσει όλα τα μέσα πού έχει στη διάθεσή του προκειμένου προβεί σε εξορθολογισμό και απλοποίηση των εργασιών του, χρησιμοποιώντας ιδίως τις διαθέσιμες επιλογές της παρούσας Συνθήκης: για παράδειγμα τη δυνατότητα έγκρισης εκθέσεων με πλειοψηφία και όχι πάντα ομόφωνα καθώς επίσης τη δυνατότητα σύστασης τμημάτων, αρμόδιων για συγκεκριμένες εκθέσεις οι οποίες δεν θα χρειάζεται συνεπώς να διεκπεραιωθούν από ολόκληρο το Συμβούλιο.
<P>
Επομένως, προτείνω ότι για την υιοθέτηση της πρότασης για έγκριση μελών, σύμφωνα με τις προαναφερθείσες ρήτρες, το Κοινοβούλιο θα έπρεπε να εκφράσει την επιθυμία ότι θα πρέπει οπωσδήποτε να λαμβάνει διευκρινήσεις για όλα αυτά που πρότεινα προηγουμένως.
<SPEAKER ID="038" NAME="Πρόεδρος">
Σας ευχαριστώ κ. Ayala. Καθώς ο κ. Weber δεν βρίσκεται εδώ, ελπίζω ότι ένας από τους συναδέλφους του θα του μεταβιβάσει την έκκλησή σας, προκειμένου ο κ. Weber να μπορέσει να απαντήσει στις ανησυχίες σας.
<SPEAKER ID="039" NAME="Petya Stavreva">
εξ ονόματος της Ομάδας PPE-DE. - (BG) Σήμερα θα ψηφίσουμε τους διορισμούς για επτά νέα μέλη του Ελεγκτικού Συνεδρίου. Το Ευρωπαϊκό Κοινοβούλιο και οι βουλευτές του πάντα απέδιδαν ιδιαίτερη σημασία σε αυτό το θεσμικό όργανο. Ούσα βουλευτής του ΕΚ από τη Βουλγαρία και εκπρόσωπος ενός νέου κράτους μέλους, θεωρώ ότι η σωστή λειτουργία του Ελεγκτικού Συνεδρίου και η αποτελεσματική συνεργασία του με τους βουλευτές του ΕΚ έχουν εξαιρετική σημασία για την οικονομική ευρωστία ολόκληρης της Ευρωπαϊκής Ένωσης.
<P>
Κατά τη διάρκεια των ακροάσεων των υποψηφίων στην Επιτροπή Ελέγχου των Προϋπολογισμών, μας δόθηκε η ευκαιρία να μάθουμε τα επαγγελματικά τους προσόντα, τις προσωπικές τους γνώσεις και τα ατομικά τους κίνητρα. Βέβαια, μας λύπησε το γεγονός ότι δεν υπήρχε ούτε γυναίκα ούτε νέος μεταξύ των υποψηφίων αλλά το Ευρωπαϊκό Κοινοβούλιο δεν έχει καμία εξουσία στα κράτη μέλη και στην επιλογή που κάνουν σε εθνικό επίπεδο.
<P>
" ευθύνη μας ως βουλευτές του ΕΚ είναι να αξιολογήσουμε τις υποψηφιότητες και θεωρώ ότι οι υποψήφιοι τους οποίους ακούσαμε στην Επιτροπή Ελέγχου των Προϋπολογισμών αξίζουν να διορισθούν στο Ελεγκτικό Συνέδριο. " πλειοψηφία, την οποία έλαβαν οι 7 υποψήφιοι κατά την ψηφοφορία της Επιτροπής δείχνει ξεκάθαρα τη μεγάλη εκτίμηση που δείξαμε σε καθέναν από τους υποψηφίους. " πολιτική και επαγγελματική τους ανεξαρτησία ήταν μεταξύ των θεμελιωδών κριτηρίων που οδήγησαν στην αξιολόγηση των υποψηφιοτήτων. " ομάδα ΕΛΚ-ΕΔ του Ευρωπαϊκού Κοινοβουλίου θα στηρίξει όλες τις υποψηφιότητες, προσδοκώντας μια καλή και εποικοδομητική συνεργασία με τα μέλη του Ευρωπαϊκού Ελεγκτικού Συνεδρίου.
<SPEAKER ID="040" NAME="Gabriele Stauner" AFFILIATION="PPE-DE">
(DE) Κύριε Πρόεδρε, κυρίες και κύριοι, εκφράζω την ικανοποίησή μου για τις προτάσεις για τον ορισμό επτά μελών στο Ελεγκτικό Συνέδριο και μπορώ μόνο να επαναλάβω πόσο σημαντική είναι η εργασία στο Ελεγκτικό Συνέδριο για την προστασία των οικονομικών συμφερόντων της ΕΕ και των κρατών μελών. Το Ελεγκτικό Συνέδριο διαδραματίζει έναν βασικό ρόλο στην επίτευξη αυτού του στόχου και έχει αποκτήσει μια εξαιρετική φήμη. Επιτελεί τα καθήκοντά του άφοβα, δίκαια, επαγγελματικά και ανεξάρτητα, αλλά πάντα πρέπει βέβαια να βασίζεται στους πολίτες, αφού οι άνθρωποι είναι αυτοί που κάνουν ένα θεσμικό όργανο να "λειτουργεί". Και από τη στιγμή που τα μέλη του προτείνονται από τα κράτη μέλη, στην πραγματικότητα οι παρατηρήσεις μου απευθύνονται κυρίως στα κράτη μέλη.
<P>
Σκεπτόμενοι αυτούς τους υποψηφίους κάποιοι μπορεί να έχουν αντιρρήσεις σε ό,τι αφορά τη σχετικά μεγάλη ηλικία τους. Για τις συγκεκριμένες απόψεις, ωστόσο, θεωρώ ότι η προσωπική και επαγγελματική εμπειρία διαδραματίζουν σημαντικό ρόλο και οι ελεγκτές απλώς δεν διαθέτουν επαρκώς αυτά τα προσόντα στην ηλικία των 25, 30 ή 35. Κατά την άποψή μου, η πιο δικαιολογημένη κριτική σχετίζεται με το ποσοστό των γυναικών, το οποίο είναι πολύ χαμηλό. " ποιότητα των υποψηφίων, ωστόσο, πρέπει να έχει προτεραιότητα έναντι του φύλου τους. Αποδίδω μεγάλη σημασία στην ανάπτυξη του ομαδικού πνεύματος και του esprit de corps και στην επιζήτηση στενών δεσμών με εθνικούς ελεγκτικούς φορείς. Θα πρέπει να υπάρχει συνεργασία και όχι εξάρτηση.
<P>
Όπως γνωρίζετε, το ζήτημα αν το Ελεγκτικό Συνέδριο έχει πάρα πολλά μέλη έχει συζητηθεί κατά κόρον τον τελευταίο καιρό. " απόφαση έχει ληφθεί τώρα βάσει της Μεταρρυθμιστικής Συνθήκης. Παραμένει κάποια ανησυχία - και πρόκειται για μια εύλογη ανησυχία - σχετικά με το αν ένα Ελεγκτικό Συνέδριο με 27 μέλη μπορεί να λειτουργεί με τον αποτελεσματικότερο τρόπο. Ο αριθμός και η εικόνα των μελών πρέπει να είναι ο σωστός. Και κυρίως, ειδικά σε αυτόν τον τομέα, η επαγγελματική ικανότητα δεν πρέπει να εξαρτάται από πολιτικά συμφέροντα. Σκεπτόμενη μελλοντικά σχέδια αναδιάρθρωσης, που σίγουρα θα υπάρξουν, θα ήθελα να παραθέσω το παράδειγμα της Ομοσπονδιακής Υπηρεσίας Ελέγχου της χώρας μου, η οποία διαθέτει έναν μεγάλο αριθμό μελών - νομίζω πως είναι πάνω από 50 - αλλά στην οποία κάθε μέλος ηγείται ενός τμήματος και συμμετέχει πλήρως και στις εργασίες ελέγχου και απολαμβάνει πλήρη δικαστική ανεξαρτησία.
<P>
Ό,τι και αν διαφυλάσσει το μέλλον για την Ομοσπονδιακή Υπηρεσία Ελέγχου, είναι και θα παραμείνει ο κύριος σύμμαχός μας στο έργο του δημοσιονομικού ελέγχου.
<SPEAKER ID="041" NAME="Πρόεδρος">
Νομίζω πως θα πρέπει να ερωτήσουμε τον κ. Weber αν θα επιθυμούσε να πει δυο λόγια για να σχολιάσει ή να αντιδράσει στην έκκληση που του απεύθυνε η εισηγήτρια αυτής της συζήτησης κ. Ayala.
<P>
Κύριε Weber, θα επιθυμούσατε να πείτε δυο λόγια;
<SPEAKER ID="042" NAME="Hubert Weber">
Πρόεδρος του Ελεγκτικού Συνεδρίου - (DE) Κύριε Πρόεδρε, είχα ήδη αναχωρήσει από την αίθουσα όταν τέθηκε το ερώτημα. Είναι αυτονόητο ότι θα ήθελα να διαλευκάνω το ζήτημα. Διατυπώθηκε ο ισχυρισμός ότι στη συνέντευξη στο BBC είχα πάρει το μέρος της κ. Andreasen. Μπορώ να σας πω ότι πράγματι έδωσα μια συνέντευξη στο BBC, αλλά δεν ανέφερα καν το όνομα Andreasen. Δύο άτομα από το προσωπικό μου τα οποία παρευρίσκονται εδώ μπορούν να το επιβεβαιώσουν.
<P>
Ένα επίσης ιδιαίτερα σημαντικό σημείο είναι ότι υποτίθεται ότι έχω πει ότι έχει δοθεί κόκκινο φώς στο 80% των δαπανών, αν μπορώ να το εκφράσω με τόσο απλά λόγια. Στην πραγματικότητα είπα το ακριβώς αντίθετο. Το άτομο που μου πήρε τη συνέντευξη, το οποίο είναι ελεύθερο φυσικά να διαλέγει τον τρόπο που θα παρουσιάσει τα πράγματα, με ρώτησε αν είχα κάποιο πρόβλημα με την δήλωση του κ. Kallas σύμφωνα με την οποία είχε δοθεί το πράσινο φως στο 40% των δαπανών. " απάντηση μου ήταν ότι εγώ δεν είχα κανένα πρόβλημα με αυτό. Το λέω αυτό για να ξεκαθαρίσω ότι δεν υπάρχει καμία διαφορά μεταξύ της αντίληψης του κ. Kallas και της δικής μου. Ο καθένας μπορεί να επιχειρηματολογήσει σε σχέση με τα ποσοστά. Αυτό μπορεί να είναι πάνω από 40%, αλλά πρέπει να επιβεβαιώσω ότι ο αριθμός 80 δεν ακούστηκε από τα χείλη μου. Δεν αναφέρθηκα στην κ. Andreasen, γιατί το ζήτημα είναι μεταξύ της Επιτροπής και της κ. Andreasen, και το Ελεγκτικό Συνέδριο δεν επιθυμεί να αναμιχθεί σε αυτό. Σας ευχαριστώ πάρα πολύ που μου δώσατε την ευκαιρία να απαντήσω.
<SPEAKER ID="043" NAME="Πρόεδρος">
Σας ευχαριστώ για την διευκρίνηση σας, η οποία απάντησε στις ανησυχίες της εισηγήτριας. " κοινή συζήτηση έληξε.
<P>
" ψηφοφορία θα πραγματοποιηθεί σήμερα το πρωί στις 11 π.μ.

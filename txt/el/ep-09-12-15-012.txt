<CHAPTER ID="012">
Ώρα των ερωτήσεων προς τον Πρόεδρο της Επιτροπής
<SPEAKER ID="111" NAME="Πρόεδρος">
" ημερήσια διάταξη προβλέπει την Ώρα των Ερωτήσεων προς τον Πρόεδρο της Επιτροπής.
<P>
Ανοικτές ερωτήσεις
<SPEAKER ID="112" NAME="Corien Wortmann-Kool" LANGUAGE="NL">
Κύριε Πρόεδρε, οι προσδοκίες για την ΕΕ 2020 είναι υψηλές, όχι μόνο στην Ομάδα μας αλλά και στους ευρωπαίους πολίτες. Αναμένουν ευημερία, θέσεις εργασίας και βιώσιμη, καινοτόμο κοινωνική οικονομία της αγοράς μέχρι το 2020, όπως και συγκεκριμένες προτάσεις για ισχυρές ΜΜΕ και ανοικτή ενιαία ευρωπαϊκή αγορά, συμπεριλαμβανομένων των τομέων κεφαλαίων και ανάπτυξης της γνώσης. Αναμένουν μια στρατηγική 2020 με σταθερή, διάφανη δομή ευρωπαϊκής διακυβέρνησης, χωρίς γενικευμένες συζητήσεις για τα κράτη μέλη.
<P>
Κύριε Πρόεδρε, αυτό που θέλει το Κοινοβούλιο δεν είναι απλώς να ενημερωθεί κατόπιν εορτής για τις προτάσεις από την Επιτροπή και το Συμβούλιο· θέλει να συμμετάσχει πραγματικά στην ανάπτυξη και εφαρμογή της στρατηγικής 2020. Πώς θα το διασφαλίσετε αυτό, και ποιο είναι χρονοδιάγραμμα πάνω στο οποίο εργάζεστε; Ο Πρόεδρος του Συμβουλίου ανακοίνωσε ότι η πρόθεση είναι να καταλήξουν σε συμπεράσματα μέχρι τον Μάρτιο. Θα αναλάβετε την πρωτοβουλία; Να αναμένουμε συγκεκριμένο πλαίσιο στο εγγύς μέλλον που θα περιλαμβάνει σημεία εκκίνησης και στόχους ως βάση συμμετοχής από το Κοινοβούλιο στη συζήτηση αυτή; Μπορείτε να μας ενημερώσετε για το χρονοδιάγραμμα πάνω στο οποίο εργάζεστε, και ποιος είναι υπεύθυνος; Είστε ο κύριος 2020;
<SPEAKER ID="113" NAME="José Manuel Barroso" LANGUAGE="EN">
Ως Πρόεδρος της Επιτροπής θα είμαι υπεύθυνος γι' αυτό, σε συνεργασία με τους συναδέλφους μου στην Επιτροπή, καθώς αυτό θα είναι το βασικό καθήκον της επόμενης Επιτροπής, όπως παρουσιάστηκε στις πολιτικές μου κατευθύνσεις. Όσον αφορά το χρονοδιάγραμμα, ελπίζουμε ότι θα έχουμε έτοιμη επίσημη ανακοίνωση εγκαίρως για το εαρινό Συμβούλιο, όμως πιστεύω ότι θα ήταν καλύτερα να έχουμε μόνο τα επίσημα αποτελέσματα στο Συμβούλιο του Ιουνίου. Αυτή θα είναι η πρότασή μου στο Ευρωπαϊκό Συμβούλιο, ώστε να έχουμε -και το επιθυμώ πολύ- πλήρη συμμετοχή και ευθύνη του Κοινοβουλίου στη στρατηγική.
<P>
Σε επίπεδο Ευρωπαϊκού Συμβουλίου, υπήρξε επίσης πολύ ενδιαφέρουσα προσυζήτηση για την οικονομία, και, στην πραγματικότητα, ενθάρρυνα το Ευρωπαϊκό Συμβούλιο να αποκτήσει πλήρη συμμετοχή στο πλευρό του Συμβουλίου επίσης, και να ενισχύσει τους μηχανισμούς διακυβέρνησης. Όπως γνωρίζετε, πριν από πέντε χρόνια, όταν επανεκκινήσαμε τη στρατηγική της Λισαβόνας, υπήρξε αντίδραση από κάποια κράτη μέλη να ακολουθήσουν ορισμένες συστάσεις της έκθεσης Kok. Αυτήν τη φορά, υπάρχουν οι προϋποθέσεις ύπαρξης ενισχυμένου συστήματος διακυβέρνησης σε αυτήν τη στρατηγική.
<SPEAKER ID="114" NAME="Hannes Swoboda" LANGUAGE="DE">
Κύριε Πρόεδρε, κύριε Barroso, το 2009 πλησιάζει στο τέλος του σε μια δύσκολη κατάσταση, με υψηλή ανεργία και οικονομικά και δημοσιονομικά προβλήματα. Την ίδια στιγμή, ολοκληρώνεται η πενταετής θητεία της Επιτροπής Barroso. Ποια συμπεράσματα εξάγετε από τα πρώτα πέντε χρόνια για τα επόμενα πέντε χρόνια, υπό την προϋπόθεση ότι η Επιτροπή θα ανανεώσει τη θητεία της, συγκεκριμένα όσον αφορά αυτά τα οικονομικά και κοινωνικά ζητήματα; Τι θα πείτε στους πολίτες μας αλλά και στους Επιτρόπους σας για τα πράγματα που πρέπει να είναι διαφορετικά σε αυτήν τη νέα θητεία;
<P>
Πρέπει να συνεργαστούμε για να θέσουμε νέες προτεραιότητες όσον αφορά τους οικονομικούς και κοινωνικο-πολιτικούς στόχους μας και για να αποφύγουμε την αναδημιουργία της κατάστασης στην οποία βρισκόμαστε επί του παρόντος. Ως εκ τούτου, θα ήθελα να σας ξαναρωτήσω ποια συμπεράσματα εξάγετε από τα πρώτα πέντε χρόνια και τι θέλετε να κάνετε διαφορετικά, καλύτερα και πιο ξεκάθαρα τα επόμενα πέντε χρόνια, ώστε να πραγματοποιήσετε τις επιθυμίες των πολιτών της Ευρώπης.
<SPEAKER ID="115" NAME="José Manuel Barroso" LANGUAGE="EN">
Καταρχάς, πιστεύω ότι το γεγονός ότι το Κοινοβούλιο ψήφισε ξανά για ανανέωση της θητείας μου αποτελεί ένδειξη ότι υπάρχει στήριξη για τις ενέργειες στις οποίες έχουμε προβεί. Τούτων λεχθέντων, υπάρχουν ζητήματα που πρέπει να αλλάξουμε και να βελτιώσουμε.
<P>
" κατάσταση σήμερα είναι διαφορετική. Υπάρχει πολύ μεγαλύτερη αίσθηση του κοινωνικού επείγοντος σε σχέση με πριν. Όπως έχω πει πολλές φορές, το πιο σημαντικό πρόβλημα που αντιμετωπίζουμε στην Ευρώπη σήμερα -το οποίο θα αντιμετωπίζουμε πιθανότατα για αρκετό καιρό ακόμα- είναι η ανεργία. Πρέπει όχι μόνο να βρούμε νέες πηγές ανάπτυξης αλλά και να εξετάσουμε ποιο ήταν το λάθος στα προηγούμενα μοντέλα ανάπτυξης.
<P>
Ήταν φανερό ότι το προηγούμενο μοντέλο ανάπτυξης ήταν σαθρό. Αν και δημιούργησε κάποιες τεχνητές φούσκες -όχι μόνο στον οικονομικό τομέα αλλά και σε άλλους τομείς- δεν ήταν βιώσιμο, μεταξύ άλλων, από πλευράς ενεργειακής και κλιματικής. Αυτό είναι το επίκεντρο της στρατηγικής μου - της στρατηγικής που υπέβαλα στο Κοινοβούλιο και ελπίζω ότι θα αναπτύξω με την επόμενη Επιτροπή σε πολύ στενή συνεργασία βέβαια με το Κοινοβούλιο.
<SPEAKER ID="116" NAME="Hannes Swoboda" LANGUAGE="DE">
Θα ήθελα να θέσω μια σύντομη συμπληρωματική ερώτηση, κύριε Barroso. Εάν, κατά τη διάρκεια των ακροάσεων στο Κοινοβούλιο, είμαστε της γνώμης ότι η κατανομή των χαρτοφυλακίων δεν ανταποκρίνεται πλήρως σε αυτούς τους στόχους και κάνουμε προτάσεις για την αλλαγή των χαρτοφυλακίων, είστε έτοιμος καταρχήν να συζητήσετε τις ενστάσεις μας και να προβείτε σε αλλαγές; Θα απορρίπτατε καταρχήν τις όποιες ενστάσεις ή είστε διατεθειμένος να τις δεχτείτε;
<SPEAKER ID="117" NAME="José Manuel Barroso" LANGUAGE="EN">
Αναφέρεται με σαφήνεια στη Συνθήκη της Λισαβόνας ότι η εσωτερική οργάνωση του Σώματος και των υπηρεσιών της Επιτροπής είναι αρμοδιότητα της Επιτροπής.
<P>
Είμαι πάντα έτοιμος να ακούσω τις προτάσεις και τα σχόλιά σας. Στην πραγματικότητα, κάποιες από τις καινοτομίες ήταν αποτέλεσμα συζητήσεων με την Ομάδα σας και άλλες Ομάδες. Βασίζομαι στη στήριξή σας για τον πλήρη σεβασμό των αρμοδιοτήτων της Επιτροπής, όπως και εγώ θα σέβομαι πάντα τις αρμοδιότητες του Κοινοβουλίου.
<P>
Είμαι πάντα ανοικτός να ακούσω τις προτάσεις σας, αλλά πιστεύω ότι πρέπει να επικεντρωθούμε περισσότερο σε θέματα πολιτικής, ουσίας. Όσον αφορά την οργάνωση της Επιτροπής, πιστεύω ότι, μετά από πέντε χρόνια καθημερινής εργασίας στην Επιτροπή, είμαι αρκετά καλά ενημερωμένος σχετικά με τους καλύτερους τρόπους κατανομής πόρων στο εσωτερικό της Επιτροπής.
<SPEAKER ID="118" NAME="Guy Verhofstadt" LANGUAGE="NL">
Κύριε Πρόεδρε, η ερώτησή μου αφορά την κατάσταση στην Ελλάδα. Αυτή η κατάσταση είναι πολύ ανησυχητική βέβαια, με το δημοσιονομικό έλλειμμα του 12,7% και το δημόσιο χρέος σε σημείο υπέρβασης του 130%. Αυτήν ακριβώς την κατάσταση βρήκα στο Βέλγιο, όταν, σε νεαρή ηλικία, έγινα υπουργός Προϋπολογισμού το 1985. Τα νούμερα ήταν ακριβώς τα ίδια -δεν θα τα ξεχάσω ποτέ- 12,7% δημοσιονομικό έλλειμμα. Σαφώς, λοιπόν, πρέπει η Ελλάδα να εργαστεί σκληρά και να εφαρμόσει μεταρρυθμίσεις τις οποίες δεν έχει εφαρμόσει μέχρι σήμερα. Ωστόσο, και εμείς, μπορούμε να κάνουμε κάτι, κύριε Πρόεδρε. Μπορούμε να βοηθήσουμε στη μείωση των δαπανών που σχετίζονται με το δημόσιο χρέος των διαφόρων κρατών μελών δημιουργώντας, επιτέλους, μια ευρωπαϊκή αγορά ομολόγων που θα κάλυπτε μεγάλο μέρος αυτού του δημόσιου χρέους. Εμείς πληρώνουμε σήμερα πολλές εκατοντάδες δισεκατομμύρια ευρώ, πάρα πολλά σε τόκους, για το δημόσιο χρέος μας, που οφείλεται στο γεγονός ότι δεν υπάρχει ευρωπαϊκή αγορά ομολόγων, και όλες οι αγορές ομολόγων είναι κατακερματισμένες με τεράστια έλλειψη ρευστότητας. " ερώτησή μου είναι εάν θα αναλάβετε πρωτοβουλία στο θέμα αυτό για να δημιουργηθεί επιτέλους αυτή η ευρωπαϊκή αγορά ομολόγων. Αυτό δεν θα καταργούσε την ανάγκη να κάνει η ίδια η Ελλάδα μια προσπάθεια, αλλά θα μπορούσε να βοηθήσει.
<SPEAKER ID="119" NAME="José Manuel Barroso" LANGUAGE="EN">
Με καθησύχασε πολύ η χθεσινή δέσμευση του πρωθυπουργού κ. Παπανδρέου για μείωση του δημόσιου ελλείμματος και του δημόσιου χρέους με πάγιες περικοπές δαπανών και αύξηση των εσόδων. Πιστεύουμε ότι ο τρέχων προϋπολογισμός για το 2010 που συζητείται τώρα στο ελληνικό κοινοβούλιο και οι δηλώσεις του πρωθυπουργού κ. Παπανδρέου αποτελούν βήματα προς τη σωστή κατεύθυνση. Παρακολουθούσα πολύ στενά την κατάσταση με αυτήν την κυβέρνηση και την προηγούμενη κυβέρνηση, δηλαδή το ζήτημα των δημόσιων οικονομικών.
<P>
Μας εντυπωσίασε επίσης η ειλικρινής παρουσίαση που έγινε από τον πρωθυπουργό της Ελλάδας στο τελευταίο Ευρωπαϊκό Συμβούλιο. Έχει πλήρη επίγνωση του προβλήματος και μας έδειξε την αποφασιστικότητά του να το αντιμετωπίσει. " Ελλάδα θα υποβάλει στην Επιτροπή κατά τη διάρκεια του Ιανουαρίου επικαιροποιημένο πρόγραμμα σταθερότητας, όπως προβλέπεται στο σύμφωνο σταθερότητας και ανάπτυξης. Ευελπιστώ ότι αυτό το πρόγραμμα θα περιλαμβάνει συγκεκριμένα μέτρα για την ενίσχυση της δημοσιονομικής προσαρμογής το 2010 και την εξασφάλιση διαρκούς εξυγίανσης των δημόσιων οικονομικών. Φυσικά, η Επιτροπή θα συνεχίσει να παρακολουθεί πολύ στενά τη μακροοικονομική και δημοσιονομική κατάσταση και την εφαρμογή των μέτρων στην Ελλάδα.
<P>
Τούτων λεχθέντων, δεν θεωρώ σκόπιμο σε αυτό το στάδιο να αναπτύξουμε πιθανά σενάρια. Πιστεύουμε ότι η Ελλάδα λαμβάνει πλέον κατάλληλα μέτρα, και ότι πρέπει να στηρίξουμε την Ελλάδα στην εφαρμογή των μέτρων αυτών.
<SPEAKER ID="120" NAME="Guy Verhofstadt" LANGUAGE="NL">
Κύριε Πρόεδρε, για να επανέλθω σε αυτό που έλεγα, μια ευρωπαϊκή αγορά ομολόγων θα μπορούσε να βοηθήσει την Ελλάδα. Δεν θα καταργούσε σε καμία περίπτωση την ανάγκη η χώρα αυτή να προβεί σε μεταρρυθμίσεις, αλλά θα βοηθούσε και όλα τα άλλα κράτη μέλη, καθώς θα σήμαινε καταβολή πολύ χαμηλότερου επιτοκίου στο χρέος. Ας συγκρίνουμε τα επιτόκια που καταβάλλονται στη Γερμανία και στις "νωμένες Πολιτείες. Οι Αμερικανοί πληρώνουν 0,4% χαμηλότερο επιτόκιο στα ομόλογα Δημοσίου τους από τους Γερμανούς, αν και η γερμανική δημόσια οικονομία είναι σε πολύ καλύτερη κατάσταση. Αυτό αποδεικνύει ότι πρέπει να ακολουθήσουμε επειγόντως αυτήν την πορεία. Αναμένω η Επιτροπή να πράξει τα δέοντα.
<SPEAKER ID="121" NAME="José Manuel Barroso" LANGUAGE="EN">
Σε αυτό το στάδιο δεν αναλογιζόμαστε το είδος των μέτρων που προτάθηκαν. Προσωπικά πιστεύω ότι δεν είναι σωστό να συνδέσουμε αυτού του είδους την πρόταση με τη συγκεκριμένη κατάσταση στην Ελλάδα σήμερα· στην πραγματικότητα, θα μπορούσε να στείλει λάθος μήνυμα.
<P>
Ας είμαστε ειλικρινείς γι' αυτό. " Ελλάδα και οι χώρες της ευρωζώνης έχουν συγκεκριμένη υποχρέωση όσον αφορά την εφαρμογή των προϋποθέσεων του συμφώνου σταθερότητας και ανάπτυξης. Είναι πολύ σημαντικό γι' αυτές και κυρίως για την οικονομία τους, αλλά είναι εξίσου σημαντικό και για άλλους. Πιστεύω ότι εγείροντας αυτό το θέμα αυτήν τη στιγμή και λέγοντας ότι θα μπορούσε να υπάρξει λύση έξω από τις ίδιες τις προσπάθειες της Ελλάδας δεν είναι ο καλύτερος τρόπος να βοηθήσουμε τους έλληνες φίλους μας να εφαρμόσουν, με αποφασιστικότητα, τα μέτρα που ανακοινώθηκαν από τον πρωθυπουργό κ. Παπανδρέου.
<SPEAKER ID="122" NAME="Rebecca Harms" LANGUAGE="DE">
Θα ήθελα να σας ρωτήσω σήμερα για τη δομή της επόμενης Επιτροπής. Οι αρμοδιότητες χαρτοφυλακίου που παρουσιάσατε μας φαίνεται ότι έχουν έντονες προεδρικές αποχρώσεις. Κατά τη γνώμη μας, οργανώνετε αυτήν τη δομή με τέτοιο τρόπο, ώστε να δώσετε σε εσάς προσωπικά, ως Πρόεδρο της Επιτροπής, μεγάλη δύναμη. Μας εκπλήσσει το γεγονός ότι θέλετε να καταργήσετε τις ομάδες εργασίας των μελών της Επιτροπής. Κατά τη γνώμη μας, οι ομάδες αυτές είχαν καλά αποτελέσματα κατά τη διάρκεια της τελευταίας κοινοβουλευτικής περιόδου. Επίσης, μας εξέπληξε το γεγονός ότι οι αρμοδιότητες σε κάποιους τομείς κατακερματίστηκαν με τρόπο που μας φαίνεται ακατανόητος. Αποτελεί μυστήριο για εμάς πώς θα χειριστείτε την κατανομή αρμοδιοτήτων ανάμεσα στις κκ. Reding και Malmström. Κατά την άποψή μας η κ. Malmström θα δημιουργήσει ένα είδος γραφείου εσωτερικής ασφαλείας. Σίγουρα δεν είμαι ενάντια στη δημιουργία χωριστής αρμοδιότητας για το κλίμα. Ωστόσο, αν ορίσετε Επίτροπο για το κλίμα, πρέπει να δείξετε επίσης ότι θα έχει πραγματική εξουσία και πρόσβαση σε τομείς όπως η ενέργεια, η βιομηχανία, οι μεταφορές, το περιβάλλον και η γεωργία. Δεν πιστεύουμε ότι ισχύει κάτι τέτοιο.
<SPEAKER ID="123" NAME="José Manuel Barroso">
Πρόεδρος της Επιτροπής. - (EN) Δύο διαφορετικές ερωτήσεις: μία σχετικά με τα χαρτοφυλάκια της Δικαιοσύνης και της Ασφάλειας και η άλλη για το κλίμα. Όσον αφορά τη δικαιοσύνη και την ασφάλεια, προώθησα την πρόταση που έγινε από πολλούς από εσάς στο Κοινοβούλιο να υπάρχει συγκεκριμένο χαρτοφυλάκιο πιο επικεντρωμένο στα θεμελιώδη δικαιώματα. Έτσι, η Επίτροπος Reding, εάν λάβει την έγκρισή σας, θα είναι Επίτροπος για τη Δικαιοσύνη, τα Θεμελιώδη Δικαιώματα και την Ιθαγένεια.
<P>
Θα υπάρχει επίσης Επίτροπος για τις Εσωτερικές Υποθέσεις, κάτι που βασικά συμβαίνει στα περισσότερα, αν όχι σε όλα, κράτη μέλη στην Ευρώπη - υπάρχει ένας υπουργός Εσωτερικών και ένας υπουργός Δικαιοσύνης. Πιστεύω ότι αυτό είναι πολύ πιο αποτελεσματικό, ώστε να μπορούν να συνεργάζονται με τους συναδέλφους τους στα αντίστοιχα Συμβούλια. Θα είναι, επίσης, πολύ καλύτερα από την άποψη του όγκου εργασίας, γιατί, όπως ξέρετε, μόλις εγκρίναμε το πρόγραμμα της Στοκχόλμης. Πρόκειται για ένα πολύ φιλόδοξο πρόγραμμα στο οποίο το Κοινοβούλιο έχει πολλές σημαντικές αρμοδιότητες τώρα, συνεπώς είναι απόλυτα δικαιολογημένο να έχουμε δύο διαφορετικούς Επιτρόπους. Δεν είναι λόγω του ρόλου του Προέδρου σε αυτήν την περίπτωση. Δεν έχει καμία σχέση με τον ρόλο του Προέδρου της Επιτροπής. Αφορά την ανάγκη να υπάρχει κάποιου είδους κατανομή εργασίας σε έναν τόσο σημαντικό τομέα. Θα ήθελα η Επίτροπος για τα Θεμελιώδη Δικαιώματα να έχει θέματα ασφαλείας στα χέρια της, και θα ήθελα η Επίτροπος για την Ασφάλεια να κάνει τη δουλειά με σεβασμό παράλληλα προς τα θεμελιώδη δικαιώματα και το πνεύμα των ελευθεριών στην Ευρωπαϊκή Ένωση.
<SPEAKER ID="124" NAME="Rebecca Harms" LANGUAGE="DE">
Θα ήθελα να επαναλάβω την προηγούμενη ερώτησή μου. Πώς μπορεί η Επίτροπος για το κλίμα να είναι ισχυρή δύναμη και πώς μπορεί να επιβάλει την παρουσία της, εάν αυτό, βάσει της δεύτερης επιλογής, δεν αντανακλάται στις δομές; Δεύτερον, υπάρχει ένα άλλο ζήτημα στη λεπτομέρεια το οποίο μας φαίνεται εντελώς παράλογο, και αυτό είναι ότι η πράσινη γενετική μηχανική, της οποίας εσείς, κύριε Barroso, είστε υπέρμαχος, αποτελεί πλέον μέρος του χαρτοφυλακίου Υγείας και δεν περιλαμβάνεται πια στο χαρτοφυλάκιο Περιβάλλοντος ή Γεωργίας. Πρέπει να μας το εξηγήσετε αυτό.
<SPEAKER ID="125" NAME="José Manuel Barroso" LANGUAGE="EN">
Με χαροποιεί που βλέπω ότι είστε ευχαριστημένοι με τη δημιουργία Επιτρόπου για την αλλαγή του κλίματος. Στην πραγματικότητα, θα έχει πολλά να κάνει, γιατί, όπως βλέπουμε τώρα, η Κοπεγχάγη δεν θα είναι το τέλος του δρόμου. Θα υπάρχουν πολλά να κάνει μετά την Κοπεγχάγη.
<P>
Τα κύρια καθήκοντά της θα είναι να ενσωματώσει την αλλαγή του κλίματος σε όλους τους τομείς της Επιτροπής - όχι μόνο σε αυτούς που αναφέρατε, αλλά και σε πολλούς άλλους. Δεν υπάρχει σχεδόν καμία πολιτική στην Ευρωπαϊκή Ένωση που να μην ασκεί κάποια επιρροή στις παρεμβάσεις για το κλίμα: από τη γεωργία μέχρι την έρευνα, και από τις επιχειρήσεις και τη βιομηχανία μέχρι τη θαλάσσια πολιτική. Αυτό είναι το έργο.
<P>
Θα έχει ειδική ΓΔ για την αλλαγή του κλίματος. Θέλω η Επίτροπος για την αλλαγή του κλίματος να έχει κάποια μέσα για την επιδίωξη της πολιτικής της, όμως, φυσικά, αυτό θα πρέπει να το κάνει σε συνεργασία με άλλους Επιτρόπους -δηλαδή τον Επίτροπο Περιβάλλοντος, τον Επίτροπο Ενέργειας και άλλους- γιατί είναι τόσο σημαντική πολιτική, ώστε έχει και σημαντική εξωτερική διάσταση.
<SPEAKER ID="126" NAME="Michał Tomasz Kamiński" LANGUAGE="PL">
Κύριε Πρόεδρε, θα ήθελα να ζητήσω την εκτίμησή σας για τη διάσκεψη κορυφής ΕΕ-Ουκρανίας που πραγματοποιήθηκε πριν από περίπου δεκαπέντε ημέρες. Την ίδια στιγμή, θα ήθελα να θέσω δύο ζητήματα. Όταν ήμουν στο Κίεβο, έμαθα ότι η ευρωπαϊκή πλευρά αρνήθηκε να δεχτεί αναφορά στην τελική δήλωση σχετικά με την ευρωπαϊκή ταυτότητα της Ουκρανίας. Δεν θα κρύψω ότι το γεγονός αυτό με εκπλήσσει πολύ, γιατί μου φαίνεται ότι το ζήτημα της ευρωπαϊκής ταυτότητας της Ουκρανίας δεν πρέπει να αποτελεί αντικείμενο διαμάχης. Δεύτερον, έμαθα στο Κίεβο ότι η ευρωπαϊκή αντιπροσωπεία μας αρνήθηκε να καταθέσει στεφάνια στο μνημείο των θυμάτων του λιμού της Ουκρανίας, κάτι που συνηθίζεται για όλους τους διπλωμάτες που επισκέπτονται την Ουκρανία, και πρέπει να πω ότι αυτά τα δύο γεγονότα με εκπλήσσουν πολύ.
<SPEAKER ID="127" NAME="José Manuel Barroso" LANGUAGE="EN">
Πιστεύω ότι η συνάντηση που είχαμε με την Ουκρανία ήταν επιτυχημένη. Για να είμαι ειλικρινής μαζί σας, οι ουκρανοί φίλοι μας πρέπει να κάνουν περισσότερα, εάν θέλουν να τους βοηθήσουμε περισσότερο.
<P>
Αφιερώνω περισσότερο χρόνο στα ουκρανικά θέματα από ό,τι στα περισσότερα κράτη μέλη της Ευρωπαϊκής Ένωσης, γεγονός το οποίο δείχνει την προσοχή που δίνουμε στα θέματα της Ουκρανίας. Αυτή είναι μια χώρα που βρίσκεται πολύ κοντά μας και μια χώρα στην οποία θέλουμε να είμαστε πιο κοντά. Αυτός είναι ο λόγος που τους προσφέραμε ολοκληρωμένη και καινοτόμο συμφωνία σύνδεσης ΕΕ-Ουκρανίας. Αυτό είναι το πιο προηγμένο καθεστώς που μπορούμε να δώσουμε σε μια χώρα πέρα από την προσχώρηση, που δεν είναι εφικτή υπό τις παρούσες συνθήκες.
<P>
Έγιναν κάποιες συζητήσεις, όμως, εάν κοιτάξετε τα τελικά συμπεράσματα, επιβεβαιώνεται σαφώς ότι η Ουκρανία είναι μια ευρωπαϊκή χώρα, η Ουκρανία δεσμεύεται από τις ίδιες ευρωπαϊκές αξίες, και θέλουμε να είμαστε πιο κοντά στην Ουκρανία. Θέλουμε να τους βοηθήσουμε να έρθουν πιο κοντά μας. Πιστεύω ότι ήταν μια παραγωγική συνάντηση, αλλά ειλικρινά δεν μπορούμε να περιμένουμε να δημιουργείται νέο καθεστώς για την Ουκρανία κάθε φορά που γίνεται μία διάσκεψη κορυφής.
<P>
" τελευταία διάσκεψη κορυφής πριν από αυτήν ήταν στο Παρίσι. Χορηγήσαμε στην Ουκρανία αυτήν τη δυνατότητα σύνδεσης, όμως δεν μπορούμε να προχωρούμε σε νέο καθεστώς κάθε φορά που γίνεται μία διάσκεψη κορυφής, και είχαμε πολύ ειλικρινή, ανοικτή και φιλική συζήτηση σχετικά με αυτό με τον Πρόεδρο Yushchenko και τους άλλους συνομιλητές.
<SPEAKER ID="128" NAME="Lothar Bisky" LANGUAGE="DE">
Κύριε Πρόεδρε, έχω μια ερώτηση για εσάς σχετικά με τον φόρο Tobin. Ο εν λόγω φόρος αποτελεί αξιόλογη πρόταση, αλλά, μέχρι στιγμής, δεν τον έχει θεσπίσει κανείς. Όλοι λένε ότι δεν θα θεσπιστεί ποτέ, εκτός εάν όλα τα κράτη μέλη τον θεσπίσουν την ίδια στιγμή. Τώρα φοβάμαι, μετά την απόφαση στην ευρωπαϊκή σύνοδο κορυφής, την οποία χαιρετίζω, ότι αυτό θα αναβληθεί και πάλι, γιατί δεν ξεκινάμε όλοι την ίδια στιγμή.
<P>
Θα ήθελα να ξέρω ποια είναι η γνώμη σας γι' αυτό το θέμα, και ποιες πιστεύετε ότι είναι οι πιθανότητες θέσπισης του φόρου Tobin.
<SPEAKER ID="129" NAME="José Manuel Barroso" LANGUAGE="EN">
Εάν υπάρχει συνολικός παγκόσμιος φόρος για τις οικονομικές συναλλαγές, πρέπει να τον στηρίξουμε. Στην πραγματικότητα, το υποστήριξα αυτό προσωπικά σε συζητήσεις στο Ευρωπαϊκό Συμβούλιο. Το Ευρωπαϊκό Συμβούλιο ζήτησε από την Επιτροπή να υποβάλει σχετικές ιδέες, και τις ετοιμάζουμε.
<P>
Επίσης σε σχέση με το ζήτημα της καινοτόμου χρηματοδότησης, προσωπικά πιστεύω ότι, εάν θέλουμε να ανταποκριθούμε στις υποχρεώσεις μας όσον αφορά την καταπολέμηση της αλλαγής του κλίματος, δεν γίνεται μόνο με τα χρήματα από τους προϋπολογισμούς μας. Είναι φανερό ότι οι προϋπολογισμοί μας βρίσκονται υπό τέτοια πίεση, ώστε μόνο οι εθνικοί μας προϋπολογισμοί τα επόμενα χρόνια δεν μπορούν να παρέχουν τους πόρους για την καταπολέμηση της αλλαγής του κλίματος. Πρέπει να σκεφτούμε καινοτόμους τρόπους χρηματοδότησης. Ένας παγκόσμιος φόρος επί των οικονομικών συναλλαγών μου φαίνεται πολύ καλή ιδέα, και εργαζόμαστε σε αυτόν τον τομέα, ώστε να καταθέσουμε προτάσεις εντός εύλογου χρόνου. Ελπίζω ότι η νέα Επιτροπή θα υποβάλει κάποιες προτάσεις γι' αυτόν τον τομέα.
<SPEAKER ID="130" NAME="Paul Nuttall" LANGUAGE="EN">
Κύριε Barroso, ακούσαμε πρόσφατα ότι πρόκειται να σταματήσουν οι εργασίες της χαλυβουργίας Corus στο Teeside της βόρειας Αγγλίας. Αυτό οφείλεται στον στόχο της ΕΕ για μείωση των εκπομπών διοξειδίου του άνθρακα κατά 20%. Χάριν της πίστωσης άνθρακα, η Corus δεν μπορεί πλέον να απασχολεί πάνω από 5 000 εργάτες χάλυβα, συμπεριλαμβανομένων των προμηθευτών. Έχουμε επίσης το θέαμα της βρετανικής κυβέρνησης, που παραδέχεται ότι τα χέρια της είναι δεμένα σε αυτό το θέμα λόγω των κυρώσεων της νομοθεσίας περί ανταγωνισμού της ΕΕ.
<P>
Το πραγματικό κέρδος της Corus από την παύση της παραγωγής στο Teeside είναι η εξοικονόμηση που θα κάνει στα δικαιώματα άνθρακα που διατίθενται από την ΕΕ υπό το σύστημα εμπορίας εκπομπών, η οποία θα αξίζει έως 600 εκατ. αγγλικές λίρες τα επόμενα τρία χρόνια. Όμως έκπληξη - μαντέψτε: ο επικεφαλής της διακυβερνητικής επιτροπής για την αλλαγή του κλίματος (IPCC), Rajendra Pachauri, είναι επίσης επικεφαλής του ιδρύματος Tata, οπότε, αναρωτιέται κανείς, ποιος ωφελείται; Καθώς το ίδρυμα Tata έχει την ιδιοκτησία της Corus.
<P>
(Διαμαρτυρίες στα θεωρεία)
<P>
" ερώτηση που θα ήθελα να κάνω είναι: είναι πλέον επίσημη πολιτική της ΕΕ να προσφέρει κίνητρα σε επιχειρήσεις για να κλείνουν εγκαταστάσεις όπως το Teeside, ώστε να μπορούν να αναθέσουν σε τρίτους τις επιχειρήσεις τους σε χώρες όπως η Ινδία, ή διακυβεύεται κάποιο πιο προσωπικό συμφέρον σε αυτήν την περίπτωση;
<SPEAKER ID="131" NAME="José Manuel Barroso" LANGUAGE="EN">
Όσον αφορά τον υπαινιγμό σας, πραγματικά δεν μπορώ να σχολιάσω. Εάν ήμουν το εμπλεκόμενο άτομο, θα προσέφευγα στα δικαστήρια.
<P>
Όσον αφορά το επίμαχο ζήτημα, είπατε ότι η βρετανική κυβέρνηση δήλωσε ότι αυτή ήταν η θέση της Ευρωπαϊκής Ένωσης. Δεν γνωρίζω τίποτα γι' αυτήν τη δήλωση, αλλά επιτρέψτε μου να σας πω ότι, εάν υπάρχει μία κυβέρνηση που πιέζει την Ευρωπαϊκή Ένωση για φιλόδοξους στόχους στην καταπολέμηση της αλλαγής του κλίματος, αυτή είναι ακριβώς η κυβέρνηση της χώρας σας, είτε σας αρέσει είτε όχι.
<P>
Στην πραγματικότητα, το κοινό πρόγραμμα σήμερα στην Ευρωπαϊκή Ένωση είναι η μείωση των παγκοσμίων εκπομπών αερίων του θερμοκηπίου. Αυτό δεν έχει συνέπειες όσον αφορά την προσαρμογή της βιομηχανίας μας. Θέλουμε η βιομηχανία να παραμείνει στην Ευρώπη, αλλά θέλουμε άλλου είδους βιομηχανία, η οποία καταναλώνει λιγότερη ενέργεια και είναι πιο φιλική προς το περιβάλλον.
<SPEAKER ID="132" NAME="Paul Nuttall" AFFILIATION="EFD">
(EN) Δεν απαντήσατε στην ερώτησή μου, γιατί η ερώτησή μου ήταν: είναι επίσημη πολιτική της ΕΕ να προσφέρει κίνητρα σε επιχειρήσεις για να κλείνουν εγκαταστάσεις όπως το Teeside και να αναθέτουν σε τρίτους τις επιχειρήσεις τους σε χώρες όπως η Ινδία; Δεν απαντήσατε στην ερώτηση. Θα απαντήσετε, σας παρακαλώ;
<SPEAKER ID="133" NAME="José Manuel Barroso" LANGUAGE="EN">
Θα απαντήσω λέγοντας "όχι".
<SPEAKER ID="134" NAME="Πρόεδρος">
Κυρίες και κύριοι συνάδελφοι, η διαδικασία της μπλε κάρτας δεν εφαρμόζεται τώρα, γιατί αυτές είναι συζητήσεις μεταξύ δύο ατόμων. Είναι πολύ δύσκολο να χρησιμοποιηθεί η μπλε κάρτα για επιπρόσθετη ερώτηση τώρα, καθώς δεν γνωρίζω για ποιο από τα δύο άτομα προορίζεται. Λυπάμαι γι' αυτό. Θα εφαρμοστεί φυσικά σε άλλες συζητήσεις.
<SPEAKER ID="135" NAME="Marine Le Pen" AFFILIATION="NI">
(FR) Κύριε Πρόεδρε, η Ευρωπαϊκή Επιτροπή, σε απάντηση στο δημοψήφισμα στην Ελβετία για τους μιναρέδες, έφθασε στο σημείο να κάνει μία δήλωση που είναι το λιγότερο ενοχλητική και διφορούμενη. Θεώρησε απαραίτητο να επιβεβαιώσει, προς όφελος των κρατών μελών που μπορεί να μπουν στον πειρασμό να λάβουν παρόμοιες αποφάσεις, την ανάγκη να "σεβαστούμε τα θεμελιώδη δικαιώματα όπως τη θρησκευτική ελευθερία". Αυτή η αμυδρά συγκαλυμμένη απειλή απαιτεί κάποιες εξηγήσεις από την πλευρά σας, όταν οι δημοσκοπήσεις καταδεικνύουν ότι η συντριπτική πλειοψηφία των Ευρωπαίων θα ψήφιζαν σε τέτοιο δημοψήφισμα, εάν υπήρχε αυτή η επιλογή στις αντίστοιχες χώρες τους.
<P>
Κύριε Barroso, έχουν τα κράτη μέλη της ΕΕ ή όχι το δικαίωμα να πραγματοποιούν δημοψήφισμα για τους πολίτες τους το οποίο είναι ίδιο με κάθε τρόπο με αυτό που πραγματοποιήθηκε στις 29 Νοεμβρίου στην Ελβετία; Θα αντιτασσόταν η Επιτροπή ή όχι στην κυρίαρχη απόφαση αυτών των λαών, εάν επρόκειτο να ψηφίσουν όπως οι πολίτες της Ελβετίας; Εάν, όπως πιστεύουμε, η Ευρωπαϊκή Ένωση είναι σήμερα πιο ολοκληρωτική απ' ότι δημοκρατική, είναι πλέον καιρός αυτό να αναγνωριστεί.
<SPEAKER ID="136" NAME="José Manuel Barroso" LANGUAGE="FR">
Αποτελεί κυριαρχικό δικαίωμα των κρατών μελών να αποφασίζουν, σύμφωνα με τους συνταγματικούς τους κανόνες, πώς επιθυμούν να συμβουλευτούν τους πολίτες τους άμεσα. Δεν θα κάνω υποθετικές δηλώσεις για υποθετικά δημοψηφίσματα. Αυτό που μπορώ να σας πω είναι ότι τα κράτη μέλη λαμβάνουν τις δικές τους αποφάσεις γι' αυτό το θέμα. Συνεπώς, δεν θα προδικάσω ένα δημοψήφισμα σε μια χώρα ή την αντίδραση σε δημοψήφισμα που οργανώθηκε από την Επιτροπή.
<P>
" Επιτροπή έχει εξουσία να ελέγχει τα μέτρα και τις αποφάσεις που λαμβάνονται από τα κράτη μέλη σε σχέση με την εφαρμογή της ευρωπαϊκής νομοθεσίας. Στην περίπτωση αυτή, η Επιτροπή δεν έχει μόνο το δικαίωμα, αλλά επίσης και το καθήκον, να εκφράσει τη γνώμη της.
<SPEAKER ID="137" NAME="Marine Le Pen" AFFILIATION="NI">
(FR) Κύριε Barroso, παρόλα αυτά, η ερώτηση ήταν σαφής. Δεν σας έκανα ερώτηση για υποθετικό δημοψήφισμα, αλλά για δημοψήφισμα το οποίο είναι ίδιο με κάθε τρόπο με αυτό που πραγματοποιήθηκε για τους πολίτες της Ελβετίας.
<P>
Εάν ένα από τα κράτη μέλη της ΕΕ, σε εντελώς ίδιο δημοψήφισμα, έθετε το ερώτημα που τέθηκε στους ελβετούς πολίτες, πώς θα αντιδρούσε η Επιτροπή; Έχουν δικαίωμα να ενεργήσουν κατ' αυτόν τον τρόπο; Και θα αντιτασσόταν η Επιτροπή στην απόφαση του κυρίαρχου λαού, εάν αποφάσιζε να ψηφίσει, όπως έκαναν οι Ελβετοί; " ερώτηση είναι σαφής.
<SPEAKER ID="138" NAME="José Manuel Barroso" LANGUAGE="FR">
Κυρία Le Pen, κάνετε υποθετική ερώτηση. Τα γαλλικά μου δεν είναι τόσο καλά όσο τα δικά σας, αλλά, όταν λέτε "αν", αυτή είναι υποθετική ερώτηση. "Εάν γινόταν δημοψήφισμα", αυτή είναι υποθετική ερώτηση.
<P>
(Χειροκροτήματα)
<P>
Δεν συνηθίζω να απαντώ σε υποθετικές ερωτήσεις. " πραγματικότητα είναι ήδη αρκετά περίπλοκη. Συνεπώς, αυτό που μπορώ να σας πω είναι ότι η Επιτροπή είναι ενάντια σε όλες τις μορφές διακρίσεων, συμπεριλαμβανομένων όλων των μορφών θρησκευτικών διακρίσεων. Αυτή είναι η θέση μας και είναι σαφής. Δεν είναι μόνο η θέση της Επιτροπής· είναι η θέση όλων των δημοκρατικών κρατών μελών της Ευρωπαϊκής Ένωσης.
<P>
Τούτων λεχθέντων, δεν θα εκφράσω γνώμη για υποθετικό δημοψήφισμα.
<SPEAKER ID="140" NAME="David Casa" AFFILIATION="PPE">
(MT) Σκόπευα να απευθύνω μια ερώτηση στον Πρόεδρο της Επιτροπής που αφορούσε την Επιτροπή. Ωστόσο, έγινε μια παρέμβαση σήμερα από το Σοσιαλιστικό Κόμμα που αφορά τις ακροάσεις που είχαμε με τους Επιτρόπους. Ελπίζω ότι το Σοσιαλιστικό Κόμμα δεν θα αρχίσει να παίζει με τα χαρτοφυλάκια που ανατέθηκαν στους υποψήφιους Επιτρόπους. Δεν έχουμε την αρμοδιότητα να αλλάζουμε τα χαρτοφυλάκια των Επιτρόπων, καθώς αυτό εμπίπτει στην αποκλειστική αρμοδιότητα του Προέδρου της Επιτροπής. Τα επιλεγμένα άτομα, από το κόμμα μας, τους Φιλελεύθερους, και το Σοσιαλιστικό Κόμμα, είναι όλα πολύ ικανά άτομα, και δεν θα έπρεπε να έχουμε την αρμοδιότητα να αρχίσουμε να συζητάμε από τώρα, πριν από την ακρόαση, εάν μπορούμε να αλλάξουμε τα χαρτοφυλάκια των Επιτρόπων. Γνωρίζω ότι αυτό δεν ήταν το θέμα, όμως, μετά την παρέμβαση του Σοσιαλιστικού Κόμματος, θεώρησα ότι έπρεπε να κάνω αυτήν την παρέμβαση.
<SPEAKER ID="141" NAME="José Manuel Barroso" LANGUAGE="EN">
Δεν ήταν ερώτηση, οπότε δεν χρειάζεται να απαντήσω, όμως, εφόσον έχω τη δυνατότητα, θα πω μόνο τα εξής.
<P>
" αρχή της πίστης μεταξύ των διαφόρων θεσμικών οργάνων είναι πολύ σημαντική. Επίσης, τώρα που έχουμε νέα συνθήκη, πρέπει να σεβόμαστε τις αρμοδιότητες κάθε θεσμικού οργάνου. Σας είπα πόσο σημαντικό είναι να υπάρχει ιδιαίτερη σχέση ανάμεσα στην Επιτροπή και το Κοινοβούλιο, και θα εργαστώ γι' αυτό. Αυτό, φυσικά, σημαίνει σεβασμό των αρμοδιοτήτων κάθε θεσμικού οργάνου στον τομέα του σύμφωνα με τις συνθήκες.
<SPEAKER ID="142" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, στην αρχή της ομιλίας του, ο Πρόεδρος της Επιτροπής αναφέρθηκε στο τι ήταν λάθος στα προηγούμενα μοντέλα. Αυτό που είναι λάθος, σίγουρα, είναι ότι η Επιτροπή είχε κάποια καλά προγράμματα, αλλά τα κράτη μέλη απλώς κάνουν ό,τι τους αρέσει. Με άλλα λόγια, η προσέγγιση "απειλές και υποσχέσεις" δεν είναι αρκετή για να καθοδηγήσει τα κράτη μέλη.
<P>
Επίσης παρατήρησα ότι το κείμενο 2020 δεν περιλάμβανε καμία καινοτόμο ιδέα όσον αφορά τους τρόπους καθοδήγησης των κρατών μελών. Θα ήθελα να ρωτήσω εάν η Επιτροπή προτίθεται να χρησιμοποιήσει τις προειδοποιήσεις υπό το άρθρο 121 της Συνθήκης της Λισαβόνας, εφόσον κάποιο κράτος μέλος δεν συμμορφώνεται ή δεν θέλει να συμμορφωθεί με τις ιδέες της στρατηγικής 2020.
<SPEAKER ID="143" NAME="José Manuel Barroso" LANGUAGE="EN">
Ευχαριστώ για την ερώτησή σας και την πρόθεση πίσω από την ερώτησή σας.
<P>
" πρόθεσή μου είναι να προτείνω στα κράτη μέλη να ενισχυθεί η οικονομική διακυβέρνηση στην Ευρώπη. Πιστεύω ότι τώρα έχουμε ευκαιρία να το πράξουμε. Ειλικρινά, απορρίφθηκε πολλές φορές πριν. Διαβάσατε πιθανόν πρόσφατη συνέντευξη που έδωσε ένας από τους προκατόχους μου, ο κ. Delors, ο οποίος είπε ότι η πρότασή του για ενισχυμένο συντονισμό σε κοινωνικά θέματα απέτυχε το 1993. Απορρίφθηκε από τα κράτη μέλη.
<P>
Ήταν ενδιαφέρον, και κοίταξα τι είπα τότε ως υπουργός Εξωτερικών της χώρας μου. Ήμουν ένας από εκείνους που στήριζαν τον ενισχυμένο συντονισμό των κρατών μελών σε αυτόν τον τομέα. Δυστυχώς, δεν ήταν δυνατό.
<P>
Όταν αναθεωρούνταν η στρατηγική της Λισαβόνας, καταθέσαμε πρόταση που βασιζόταν στην έκθεση Wim Kok η οποία απορρίφθηκε από τα κράτη μέλη. Μετά από αυτήν την κρίση, πιστεύω ότι υπάρχει τώρα πολύ περισσότερη συνειδητοποίηση της ανάγκης ύπαρξης πραγματικού συντονισμού για την αντιμετώπιση της κρίσης. Θα αγωνιστώ γι' αυτό, όμως, φυσικά, χρειαζόμαστε τη στήριξη των κρατών μελών για την επίτευξη αυτού του στόχου. Τα χρειαζόμαστε, γιατί κάποιες από αυτές τις πολιτικές γίνονται σε εθνικό επίπεδο, και κάποιες σε κοινοτικό επίπεδο.
<P>
Με εμψύχωσε η πρώτη ανταλλαγή απόψεων με το Ευρωπαϊκό Συμβούλιο. Στην πραγματικότητα, ο νέος Πρόεδρος του Συμβουλίου, ο Πρόεδρος Van Rompuy, ανακοίνωσε ήδη ότι επιθυμεί ανεπίσημη ανταλλαγή απόψεων στις αρχές Φεβρουαρίου. Ελπίζω ότι θα είναι ένας τρόπος να έχουμε μεγαλύτερη δέσμευση από το Ευρωπαϊκό Συμβούλιο για ενισχυμένο μηχανισμό διακυβέρνησης της στρατηγικής "Ευρωπαϊκή Ένωση 2020".
<SPEAKER ID="144" NAME="Frédérique Ries" AFFILIATION="ALDE">
(FR) Κύριε Barroso, η στρατηγική της Λισαβόνας πέρασε πια. " Ευρωπαϊκή Ένωση, συνεπώς, δεν θα είναι η πιο ανταγωνιστική οικονομία από την 1η Ιανουαρίου. Σας παρακαλώ, συγχωρέστε τα σκληρά μου λόγια, όμως μπορεί να μιλά κανείς σχεδόν για οφθαλμαπάτη. Αυτό που πρέπει να κάνουμε τώρα είναι να διασφαλίσουμε ότι, για τα προσεχή έτη, για το 2010, η ΕΕ είναι περισσότερο σαν όαση ηρεμίας για τους επιχειρηματίες και τους πολίτες της Ευρώπης.
<P>
Στο πλαίσιο αυτό, διάβασα στο υπόμνημα το οποίο μας παρουσιάσατε ότι συζητάτε για διεθνοποίηση των ΜΜΕ, των κύριων δημιουργών θέσεων εργασίας στην ΕΕ. Δεν πιστεύετε, κύριε Barroso, ότι η επείγουσα ανάγκη σήμερα είναι να σταθεροποιηθεί η κατάσταση, να καθησυχάσουμε τους ανθρώπους; Επιπλέον, μπορείτε να εγγυηθείτε σήμερα ότι η Επιτροπή θα αντιταχθεί σε κάθε ρυθμιστική υστερία και θα εφαρμόζει, σε καθημερινή βάση και σε όλες τις πολιτικές της, την αρχή, τη στρατηγική "Σκέψου πρώτα σε μικρή κλίμακα";
<SPEAKER ID="145" NAME="José Manuel Barroso" LANGUAGE="FR">
Σας ευχαριστώ, κυρία Ries. Αυτή ήταν μια από τις προτεραιότητες της Επιτροπής μου, όμως είναι προτεραιότητα και για την τωρινή Επιτροπή και σίγουρα θα είναι προτεραιότητα και για την επόμενη Επιτροπή. Οι μικρές και μεσαίες επιχειρήσεις είναι αυτές που δημιουργούν θέσεις εργασίας. Δημιουργήσαμε την πράξη για τις μικρές επιχειρήσεις με βάση την ίδια αυτή αρχή "Σκέψου πρώτα σε μικρή κλίμακα" για την οποία μιλάτε, και ξεκινάμε πρόγραμμα μείωσης των διοικητικών επιβαρύνσεων, ειδικά για τις μικρές και τις μεσαίες επιχειρήσεις. Γι' αυτό θέσαμε την ολοκλήρωση της εσωτερικής αγοράς στο επίκεντρο των προτεραιοτήτων μας, καθώς υπάρχει δυναμικό αλλά και διεθνής διάσταση προς εκμετάλλευση, γιατί η αλήθεια είναι ότι οι μικρές και μεσαίες επιχειρήσεις μας αντιμετωπίζουν ακόμη σειρά εμποδίων, όταν προσπαθούν να συνεργαστούν με άλλες αγορές. Πιστεύω, λοιπόν, ότι αυτή είναι μία από τις προτεραιότητες της νέας στρατηγικής, της στρατηγικής 2020. Είναι ακριβώς μια στρατηγική που συνδέεται πιο στενά με τη διεθνή διάσταση, γιατί, σήμερα, γίνονται αισθητές οι συνέπειες της παγκοσμιοποίησης, και μόνο υιοθετώντας επιθετική, προορατική στάση μπορούμε να νικήσουμε αυτήν τη μάχη της ανταγωνιστικότητας.
<SPEAKER ID="146" NAME="Πρόεδρος">
Κυρίες και κύριοι, θα ήθελα να δώσω μια εξήγηση σε απάντηση μιας πολύ σημαντικής ερώτησης της κ. Ries. Αρχίσαμε να ετοιμάζουμε τον κατάλογο ομιλητών στις 15.00, όταν ξεκινήσαμε την ημερήσια διάταξη. Έχω περίπου 30 άτομα στον κατάλογο, με τη σειρά που πήρατε τις μπλε κάρτες σας. Φυσικά, μπορούμε να προσθέσουμε και άλλους ομιλητές στον κατάλογο, όμως θα είναι αδύνατο γι' αυτούς να μιλήσουν κατά τη διάρκεια αυτής της ημερήσιας διάταξης.
<P>
Εάν επιθυμείτε, μπορείτε να κρατήσετε τις κάρτες σας προς το παρόν, και η κ. Durant θα είναι η επόμενη ομιλήτρια για ένα λεπτό. Μπορούμε να προσπαθήσουμε να προσθέσουμε στον κατάλογο τους υπόλοιπους βουλευτές που επιθυμούν να μιλήσουν, αλλά μπορώ να σας πω πολύ ειλικρινά ότι είναι αδύνατο να έχουμε τόσους ομιλητές· έχω περίπου 30.
<P>
Ξεκινήσαμε να ασχολούμαστε με τον κατάλογο στις 15.00. Εάν κάποιοι άλλοι βουλευτές θα ήθελαν να προσθέσουν τα ονόματά τους, παρακαλώ περιοριστείτε στο ένα λεπτό.
<SPEAKER ID="147" NAME="Isabelle Durant" AFFILIATION="Verts/ALE">
(FR) Κύριε Πρόεδρε, κύριε Πρόεδρε της Επιτροπής, θα ήθελα να σας ρωτήσω, στο πλαίσιο της στρατηγικής 2020 και, ειδικά, του συστήματος ενισχυμένης διακυβέρνησης, πώς επιθυμείτε να χειριστείτε το ζήτημα των ομάδων πίεσης. Γνωρίζετε, όπως και εγώ, ότι, εάν συνταχθεί στρατηγική 2020, θα υπάρξουν αναπόφευκτα γενικές ομάδες πίεσης. Οι ομάδες πίεσης υπάρχουν σχεδόν παντού· υπάρχουν ομάδες πίεσης της Επιτροπής, του Κοινοβουλίου, του Συμβουλίου.
<P>
Όπως επίσης γνωρίζετε, σήμερα πραγματοποιείται διοργανική συζήτηση για το θέμα των ομάδων πίεσης. Ο κ. Kallas ήταν υπεύθυνος για το θέμα αυτό στην προηγούμενη Επιτροπή. Θα ήθελα να μου πείτε ποιος θα είναι υπεύθυνος στην Επιτροπή γι' αυτό το θέμα των ομάδων πίεσης, και ποια θα είναι η εντολή του ή της. Θέλετε να σημειωθεί πρόοδος -όπως ελπίζουμε εγώ και άλλα μέλη αυτής της διοργανικής ομάδας- προς ένα υποχρεωτικό σύστημα καταχώρησης των ομάδων πίεσης;
<P>
Αυτό είναι το κριτήριο που διέπει τη διαφάνεια και είναι επίσης, κατά την άποψή μου, το κριτήριο που διέπει τη στήριξη των πολιτών. Πρέπει να είναι σε θέση να καταλάβουν πώς λαμβάνονται οι αποφάσεις σε ευρωπαϊκό επίπεδο από την Επιτροπή, το Συμβούλιο και το Κοινοβούλιο.
<SPEAKER ID="148" NAME="José Manuel Barroso" LANGUAGE="FR">
Κύριε Πρόεδρε, πρόκειται για πολύ γνωστό πρόβλημα, πολύ σημαντικό πρόβλημα, και είμαι πραγματικά υπερήφανος που σημειώσαμε πρόοδο κατά τη θητεία αυτής της Επιτροπής. Όπως αναφέρατε, ο Επίτροπος και Αντιπρόεδρος κ. Kallas έκανε πολύ δουλειά σε αυτόν τον τομέα, και σημειώσαμε πρόοδο με το σύστημα καταχώρησης των ομάδων πίεσης.
<P>
Κατά την άποψή μου, ωστόσο, πρέπει να αναγνωριστεί ότι ο καλύτερος τρόπος αντιμετώπισης ενός προβλήματος είναι η διαφάνεια, όχι η απόκρυψη πληροφοριών. Είναι απόλυτα φυσικό! Είναι απόλυτα φυσικό σε μια ανοικτή κοινωνία και μια ανοικτή οικονομία να εκφράζονται διαφορετικά και, κάποιες φορές, αντικρουόμενα συμφέροντα.
<P>
Με αυτό το πνεύμα θα επιτελέσει η Επιτροπή το έργο της: οι σχέσεις της με εκπροσώπους διαφόρων συμφερόντων -συμφερόντων επιχειρήσεων, συνδικαλιστικών οργανώσεων, ειδικών σκοπών κάποιες φορές- θα γίνουν πιο διαφανείς.
<P>
Το άτομο που θα είναι υπεύθυνο για το ζήτημα αυτό εντός της Επιτροπής, εάν έχετε την καλοσύνη να του προσφέρετε τη στήριξή σας, θα είναι ο Επίτροπος και Αντιπρόεδρος Maroš Šefčovič. Αυτόν θα ορίσει η διοίκηση να πραγματοποιήσει αυτό το έργο εντός της νέας Επιτροπής.
<SPEAKER ID="149" NAME="Vicky Ford" AFFILIATION="ECR">
(EN) Κύριε Barroso, χαιρετίζω το όραμά σας για το 2020. Δείχνετε ότι, ακόμη και στις σκοτεινές ημέρες της ύφεσης, μπορεί κανείς να ονειρεύεται την Ουτοπία. Χαιρετίζω τα σχόλιά σας για τους ευρωπαϊκούς τομείς έρευνας. Εκπροσωπώ το Κέιμπριτζ, το οποίο στεγάζει την κορυφαία ερευνητική ομάδα που έχει ήδη γνωρίσει μεγάλες επιτυχίες στην υψηλή τεχνολογία, στην πράσινη τεχνολογία και στη βιοτεχνολογία. Εάν θέλουμε να μετατρέψουμε τα όνειρά σας σε οτιδήποτε κοντινό στην πραγματικότητα, τότε πρέπει να ακούσουμε και να μάθουμε από την εμπειρία του Κέιμπριτζ. " έρευνα χρειάζεται χρηματοδότηση· οι καινοτόμες επιχειρήσεις χρειάζονται χρηματοδότηση· η καινοτομία υψηλού επιπέδου χρειάζεται χρηματοδότηση υψηλού επιπέδου.
<P>
Την περασμένη εβδομάδα, συνάντησα εκπροσώπους του Wellcome Trust, που είναι η μεγαλύτερη φιλανθρωπική οργάνωση του "Β και τον περασμένο χρόνο έδωσε 750 εκατ. ευρώ στην ιατρική έρευνα. Ήρθαν στις Βρυξέλλες για να πουν στο Κοινοβούλιο ότι, εάν εγκρίνουμε τη νομοθεσία, όπως συντάχθηκε, για τις εναλλακτικές επενδύσεις, τότε θα μειώσουμε τη χρηματοδότηση της οργάνωσής τους κατά δύο τρίτα. Παρακαλώ, μην λέτε κάτι και κάνετε κάτι άλλο.
<SPEAKER ID="150" NAME="José Manuel Barroso" LANGUAGE="EN">
Συγχαρητήρια στο Κέιμπριτζ. Πιστεύω ότι το Κέιμπριτζ είναι ένα από τα σπουδαιότερα πανεπιστήμια στην Ευρώπη και στον κόσμο. Και ακριβώς επειδή δεν έχουμε τόσα Κέιμπριτζ στην Ευρώπη, εργαζόμαστε για να έχουμε πραγματικό ευρωπαϊκό χώρο έρευνας, γιατί το Κέιμπριτζ και άλλα πολύ σημαντικά πανεπιστήμια στην Ευρώπη είναι διεθνή. Είναι σε θέση να προσελκύσουν πολύ σημαντική χρηματοδότηση, όμως, σε άλλες χώρες, κυρίως μικρές χώρες, και σε κάποιες από τις φτωχότερες χώρες, δεν έχουν αυτού του είδους τους πόρους. Γι' αυτόν τον λόγο δεν χρειαζόμαστε μόνο ιδιωτική χρηματοδότηση όπως αυτές που αναφέρατε, και σίγουρα χαιρετίζω όλο το έργο των ιδρυμάτων όπως αυτά που αναφέρατε, αλλά χρειαζόμαστε και δημόσια χρηματοδότηση από τα κράτη και τον προϋπολογισμό της Ευρωπαϊκής Ένωσης. Αυτό είναι ένα από τα σημεία που σκοπεύω να θέσω στον επόμενο προϋπολογισμό της Ευρωπαϊκής Ένωσης.
<P>
Όσον αφορά τη σχέση με διαχειριστές εναλλακτικών επενδύσεων, πραγματικά δεν βλέπω τη σχέση αυτή. Πιστεύω ότι δεν πρέπει να χρησιμοποιούμε το ένα ή το άλλο πράγμα. Πιστεύουμε ότι είναι σημαντικό να έχουμε λογικές ρυθμίσεις για προϊόντα στις χρηματοπιστωτικές αγορές, δεδομένου του τι συνέβη και στη δική σας χώρα. " χώρα σας ήταν αυτή στην οποία είχαμε τη μεγαλύτερη περίπτωση κρατικών ενισχύσεων στην ιστορία της Ευρωπαϊκής Ένωσης, ακριβώς λόγω προβλημάτων στις χρηματοπιστωτικές αγορές.
<SPEAKER ID="151" NAME="Νικόλαος Χουντής" AFFILIATION="GUE/NGL">
Κύριε Πρόεδρε, κύριε Barroso, θα ήθελα να σας πω ότι, ενώ συζητούνται οι φιλόδοξοι στόχοι της στρατηγικής του 2020, υπάρχουν ορισμένες χώρες όπως η Ελλάδα, που μπαίνει σ' αυτήν τη στρατηγική με δυσμενείς όρους, με μεγάλα οικονομικά προβλήματα και υψηλή ανεργία.
<P>
Ο Πρωθυπουργός εξήγγειλε χτες μέτρα θεωρώντας ότι έτσι θα περιορίσει το έλλειμμα. Στην Αθήνα περιμένουν με αγωνία την αντίδραση των αγορών και την αξιολόγηση των διαφόρων οίκων. Σας άκουσα πριν να απαντάτε σε μια σχετική ερώτηση, διάβασα και τις σημερινές δηλώσεις του κυρίου Almunia και θα ήθελα να σας ρωτήσω, κύριε Barroso: εκτός από το να παρακολουθεί η Επιτροπή το δημόσιο έλλειμμα στην Ελλάδα, με ποιο τρόπο μπορεί διαφορετικά να συνδράμει, ούτως ώστε να αντιμετωπίσει αυτά τα προβλήματα;
<P>
Και δεύτερον, στο πλαίσιο της στρατηγικής του 2020, πώς αντιμετωπίζονται τέτοιες εθνικές ιδιαιτερότητες, ούτως ώστε να μην υφίστανται τέτοια προβλήματα;
<SPEAKER ID="152" NAME="José Manuel Barroso" LANGUAGE="EN">
Καταρχάς, στη στρατηγική 2020, η ιδέα μας είναι ακριβώς να έχουμε διεθνή προγράμματα αλλά και οριζόντια προγράμματα σε επίπεδο Ευρωπαϊκής Κοινότητας.
<P>
Θα ζητήσουμε από κάθε κράτος μέλος να παρουσιάσει συγκεκριμένους, απλοποιημένους στόχους για κάθε χώρα, λαμβάνοντας υπόψη τις διαφορετικές συνθήκες κάθε χώρας. Όπως αναφέρατε, η Ελλάδα βρίσκεται σε ειδική κατάσταση σήμερα, και είμαστε πολύ προσεκτικοί προς αυτό. " Ελλάδα θα συνεχίσει, φυσικά, να ωφελείται από τα ταμεία συνοχής, καθώς είναι μία από τις χώρες που ωφελούνται από αυτά τα ταμεία συνοχής, και αυτό είναι ξεχωριστό από τη στρατηγική "Ευρωπαϊκή Ένωση 2020".
<P>
Ωστόσο, είναι σημαντικό να κατανοήσουμε γιατί χώρες όπως η Ελλάδα πρέπει να αντιμετωπίσουν τα ελλείμματα και τα υπερβολικά χρέη τους. Τα επιτόκια που οι χώρες πληρώνουν για χρέος είναι χρήματα τα οποία δεν μπορούν να διαθέσουν στα νοσοκομεία ή στα σχολεία τους για το μέλλον. Δεν είναι η προσκόλλησή μας σε μια ιδέα αυστηρής μακροοικονομικής πειθαρχίας ο λόγος για τον οποίο προτείνουμε στα κράτη μέλη να μην διατηρούν πολύ υψηλά επίπεδα χρέους και ελλείμματος, αλλά επειδή σκεφτόμαστε τις κοινωνικές δαπάνες και φροντίζουμε τα συμφέροντα των πολιτών.
<SPEAKER ID="153" NAME="Ivo Belet" AFFILIATION="PPE">
(NL) Κύριε Πρόεδρε, κύριε Πρόεδρε της Επιτροπής, θα ήθελα να σας θέσω μια ερώτηση αναφορικά με το μέλλον του τομέα του αυτοκινήτου, ο οποίος θα παραμείνει πράγματι ένας από τους πιο σημαντικούς βιομηχανικούς τομείς ακόμη και μετά το 2020. Κάποια από τα στολίδια μας πρόκειται να πωληθούν στην Κίνα, γεγονός το οποίο αποτελεί ανεπιθύμητη εξέλιξη. Κατά τη γνώμη μου, δεν είναι καθόλου αργά για να αποτραπεί αυτό, αλλά, για να γίνει αυτό, εμείς -εσείς, κύριε Πρόεδρε, και η νέα Ευρωπαϊκή Επιτροπή- πρέπει να ανεβάσουμε ταχύτητα επειγόντως. Πρέπει να κινητοποιήσουμε περισσότερους πόρους για έρευνα και ανάπτυξη, με μεγαλύτερη έμφαση στον τομέα του αυτοκινήτου, και πρέπει επίσης, βέβαια, να κινητοποιήσουμε περισσότερους οικονομικούς πόρους από την Ευρωπαϊκή Τράπεζα Επενδύσεων. Όπως πιστεύω, αυτός είναι ο μόνος τρόπος για να διασφαλίσουμε ότι η τωρινή μας εξάρτηση από το πετρέλαιο δεν θα αντικατασταθεί από μελλοντική εξάρτηση από κινεζικές ηλεκτρικές μπαταρίες, για παράδειγμα. Εξού και η ερώτησή μου: εσείς και η Ευρωπαϊκή Επιτροπή είστε έτοιμοι να αναλάβετε βραχυπρόθεσμα συντονιστικό ρόλο, όπως όσον αφορά τον φάκελο της Opel, ώστε να μπορέσουμε μαζί αποφασιστικά να επικεντρωθούμε στις νέες, φιλικές προς το περιβάλλον τεχνολογίες στον τομέα του αυτοκινήτου;
<SPEAKER ID="154" NAME="José Manuel Barroso" LANGUAGE="EN">
Στην περίπτωση της Opel, όπως γνωρίζετε, η Επιτροπή τήρησε σημαντική θέση, προωθώντας τις απαραίτητες συναντήσεις μεταξύ των διαφόρων εμπλεκομένων χωρών και των ενδιαφερομένων εταιριών.
<P>
Όσον αφορά το θέμα της αυτοκινητοβιομηχανίας, υπάρχει πρόβλημα πλεονάζουσας παραγωγικής ικανότητας στην Ευρώπη και στον κόσμο. Έτσι, το μέλλον είναι ακριβώς όπως αυτό που προτείνει η ερώτησή σας, δηλαδή η ανάπτυξη καθαρότερων αυτοκινήτων. Στηρίζουμε αυτήν την ιδέα, όχι μόνο από πλευράς ιδεών αλλά και από πλευράς χρηματοδότησης.
<P>
Στην πραγματικότητα, η Ευρωπαϊκή Τράπεζα Επενδύσεων, με την πλήρη στήριξή μας, έχει δημιουργήσει, όπως γνωρίζετε, ειδική σχετική διευκόλυνση. Αυτή είναι μια από τις προτεραιότητες της επόμενης θητείας: η ανάπτυξη πιο πράσινης αυτοκινητοβιομηχανίας στην Ευρώπη η οποία είναι πιο εξελιγμένη τεχνολογικά. Αυτός είναι ο τρόπος με τον οποίο μπορούμε να διατηρήσουμε ηγετική θέση στην αυτοκινητοβιομηχανία στον κόσμο.
<SPEAKER ID="155" NAME="Stephen Hughes" AFFILIATION="S&amp;D">
(EN) Κύριε Barroso, το Ευρωπαϊκό δίκτυο κατά της φτώχειας περιέγραψε το έγγραφο διαβούλευσής σας για τη στρατηγική 2020 ως οπισθοδρόμηση από τις δεσμεύσεις των διαδοχικών Ευρωπαϊκών Συμβουλίων για την ενίσχυση της κοινωνικής διάστασης.
<P>
Το έγγραφό σας αναφέρει μόνο την ευελιξία με ασφάλεια και την κατάρτιση. Πρέπει να ξέρετε ότι, σε αυτήν την πτέρυγα του Κοινοβουλίου, δεν μπορούμε να δεχτούμε μια στρατηγική που στερείται κοινωνικού περιεχομένου. Το 2010 θα είναι το ευρωπαϊκό έτος κατά της φτώχειας και του κοινωνικού αποκλεισμού. Δεν πρέπει να κάνετε την καταπολέμηση της μάστιγας της φτώχειας και του κοινωνικού αποκλεισμού το βασικό σημείο της στρατηγικής 2020;
<P>
Τέλος, αναγνωρίζοντας ότι το ένα τρίτο όλων των θέσεων εργασίας που δημιουργήθηκαν από το έτος 2000 στην Ευρωπαϊκή Ένωση είναι στις υγειονομικές και κοινωνικές υπηρεσίες και στις υπηρεσίες απασχόλησης, δεν θα έπρεπε η στρατηγική 2020 να θέσει στόχους για την παροχή κοινωνικών υπηρεσιών υψηλής ποιότητας;
<SPEAKER ID="156" NAME="Πρόεδρος">
Ευχαριστώ, κύριε συνάδελφε, αλλά, παρακαλώ, μην θέτετε δύο ερωτήσεις στο ένα λεπτό σας, γιατί είναι πολύ δύσκολο για τον κ. Barroso να απαντήσει δύο ερωτήσεις σε ένα λεπτό.
<P>
Ποια ερώτηση προτιμάτε - την πρώτη ή τη δεύτερη;
<P>
Κυρίες και κύριοι συνάδελφοι, αυτό είναι πολύ σημαντικό.
<SPEAKER ID="157" NAME="Stephen Hughes" AFFILIATION="S&amp;D">
(EN) Κύριε Πρόεδρε, στην πραγματικότητα έθεσα τρία ζητήματα, και τρία "ναι" θα ήταν αρκετά!
<P>
(Γέλια)
<SPEAKER ID="158" NAME="José Manuel Barroso">
Πρόεδρος της Επιτροπής. - (EN) Κύριε Πρόεδρε, σας ευχαριστώ πολύ για την κατανόηση, θα προσπαθήσω να επιλέξω την καλύτερη ερώτηση!
<P>
" ειλικρινής απάντηση είναι η εξής: αυτό είναι έγγραφο διαβούλευσης, δεν είναι ακόμη στρατηγική, και χαιρετίζω ιδιαίτερα τη συμβολή σας.
<P>
Επιτρέψτε μου να σας πω την προσωπική μου γνώμη. Ναι, πρέπει να κάνουμε περισσότερα για να καταπολεμήσουμε τη φτώχεια και τον κοινωνικό αποκλεισμό, αλλά γι' αυτό χρειαζόμαστε τη στήριξη των κρατών μελών μας. Μπορώ να σας πω ότι πρότεινα συγκεκριμένα μέτρα αρκετές φορές και έλαβα ένα ηχηρό "όχι", με το επιχείρημα ότι κάποια κράτη μέλη θεωρούν τα κοινωνικά θέματα ως κάτι γι' αυτά και όχι για την Ευρώπη.
<P>
Αυτή είναι ενδιαφέρουσα συζήτηση. Ας δούμε εάν συμφωνούμε σε αυτό το ζήτημα. Περιμένω τη στήριξή σας σε αυτό, γιατί, όπως γνωρίζετε, για να καταπολεμήσουμε τον κοινωνικό αποκλεισμό και τη φτώχεια, χρειαζόμαστε επίσης κάποια όργανα σε ευρωπαϊκό επίπεδο τα οποία συμπληρώνουν τα όργανα σε εθνικό επίπεδο. Σας λέω ποια είναι η θέση που θα υπερασπιστώ. Ελπίζω όλα τα κράτη μέλη να είναι έτοιμα να στηρίξουν αυτήν την άποψη.
<SPEAKER ID="159" NAME="Danuta Jazłowiecka" AFFILIATION="PPE">
(PL) Κύριε Επίτροπε, η εφαρμογή της στρατηγικής της Λισαβόνας δεν πάει πολύ καλά. Πώς σκοπεύετε να αλλάξετε το έγγραφο σχετικά με τη στρατηγική "Ευρώπη 2020", ώστε να επιτύχει τους στόχους της; Προβλέπετε προετοιμασία κάποιου προγράμματος για την υλοποίηση της στρατηγικής, ένα ξεχωριστό κείμενο για την πενταετή θητεία της Επιτροπής, που θα καθορίζει τις δράσεις που θα εφαρμοστούν; Πιστεύω ότι θα ήταν καλή ιδέα. Θα μπορούσαμε να ελέγχουμε την υλοποίηση της στρατηγικής και, την ίδια στιγμή, να αξιολογούμε την Επιτροπή σχετικά με όσα έχουν εφαρμοστεί.
<P>
Τέλος, επιτρέψτε μου να κάνω ένα σχόλιο: νομίζω ότι η προθεσμία που δόθηκε για την κοινωνική διαβούλευση, και εννοώ την προθεσμία της 15ης Ιανουαρίου, είναι πολύ σύντομη. Πρέπει να φερόμαστε στους κοινωνικούς μας εταίρους λίγο πιο σοβαρά. Αυτοί θα υλοποιήσουν τη στρατηγική, και πρέπει να έχουν περισσότερο χρόνο για να συμμετέχουν σε αυτές τις διαβουλεύσεις.
<SPEAKER ID="160" NAME="José Manuel Barroso" LANGUAGE="EN">
" προθεσμία είναι η προθεσμία για τη διαβούλευση βάσει αυτού του εγγράφου, όμως θα υπάρξουν και άλλες ευκαιρίες διαβούλευσης. Στην πραγματικότητα, υπήρχαν διαβουλεύσεις για το μέλλον της στρατηγικής της Λισαβόνας τουλάχιστον από το 2008. " Επιτροπή των Περιφερειών ετοίμασε μια πολύ ενδιαφέρουσα έκθεση, όπως και η Οικονομική και Κοινωνική Επιτροπή, και θα ήθελα να επωφεληθώ της ευκαιρίας αυτής και να πω ότι είμαι έτοιμος, εάν το επιθυμεί το Ευρωπαϊκό Κοινοβούλιο, να διεξάγω συζήτηση γι' αυτό το θέμα -όχι μόνο αυτήν την ώρα των ερωτήσεων με απαντήσεις του ενός λεπτού, αλλά ειδική συζήτηση για αυτό το θέμα μόνο- όποτε θέλετε, γιατί πιστεύω πραγματικά ότι είναι εξαιρετικά σημαντικό.
<P>
(Χειροκροτήματα)
<P>
Είναι εξαιρετικά σημαντικό για το Κοινοβούλιο να συμμετέχει και, επίσης, να συνδέσει τα εθνικά κοινοβούλια στη διαδικασία αυτή, επειδή αυτό είναι το επίκεντρο της στρατηγικής για το μέλλον. Θα ήθελα να υπογραμμίσω το σημείο αυτό.
<P>
Αναφορικά με το ζήτημα των μηχανισμών διακυβέρνησης, αυτό ακριβώς ετοιμάζουμε τώρα. Υπάρχουν αρκετές ιδέες. Μια τωρινή ιδέα είναι ακριβώς η ύπαρξη τρόπων μέτρησης της προόδου και ελέγχου της προόδου σε κάποιους τομείς βάσει δεικτών. Αυτό ετοιμάζουμε, και γι' αυτό χρειαζόμαστε τη στήριξη του Κοινοβουλίου και, αισίως, τη συμφωνία επίσης των κρατών μελών μας.
<SPEAKER ID="161" NAME="Werner Langen" AFFILIATION="PPE">
(DE) Συνεχίζοντας την ερώτηση που τέθηκε ήδη, θα ήθελα να επιστρέψω στη στρατηγική 2020 για το κλίμα. Κύριε Πρόεδρε, είναι δίκαιο το προσωρινό σύστημα εμπορίας εκπομπών να δίνει στη μεγαλύτερη χαλυβουργία στην Ευρώπη 90 εκατ. τόνους CO2 παρά το γεγονός ότι είχε 68 εκατ. τον περασμένο χρόνο και θα έχει 43 εκατ. αυτόν τον χρόνο; Είναι πιθανό η μεγαλύτερη χαλυβουργία στην Ευρώπη να κερδίσει 1 δισ. λίρες Αγγλίας μέχρι το 2012 από εκπομπές, επειδή της χορηγήθηκε μεγάλο ποσό ως αποτέλεσμα των δραστηριοτήτων άσκησης πίεσης προς την Επιτροπή, μεταξύ άλλων.
<SPEAKER ID="162" NAME="José Manuel Barroso" LANGUAGE="EN">
Κύριε Langen, δεν ξέρω σε τι ακριβώς αναφέρεστε, αλλά, εάν μιλάτε για εκπομπές στην Ευρώπη, ας είμαστε ειλικρινείς γι' αυτό: οι εκπομπές μας αποτελούν περίπου το 14% των παγκόσμιων εκπομπών, και η τάση αυτή είναι καθοδική, γιατί υπάρχουν μεγάλες οικονομίες σε άνοδο όσον αφορά τις εκπομπές.
<P>
Ωστόσο, σε εκπομπές κατά κεφαλή, είμαστε ακόμη πολύ πάνω από αυτές τις οικονομίες και ας είμαστε δίκαιοι ως προς αυτό: έχουμε και κάποια ιστορική ευθύνη. Οι Αμερικανοί παράγουν περισσότερες εκπομπές αερίων του θερμοκηπίου από εμάς, αλλά εμείς παράγουμε πολύ περισσότερο από την Κίνα και πολύ περισσότερο από την Ινδία, για παράδειγμα, εάν αναφέρεστε στην περίπτωση της Ινδίας. Αυτό είναι πράγματι πρόβλημα που πρέπει να αντιμετωπίσουμε με πνεύμα παγκόσμιας δικαιοσύνης. Εάν θέλουμε να λύσουμε το πρόβλημα και πιστεύουμε ότι υπάρχει απειλή για τον πλανήτη μας -αυτήν της αλλαγής του κλίματος- χρειαζόμαστε προσπάθειες συνεργασίας από όλες τις πλευρές. Οπότε, ναι, έχουμε πιο αυστηρές προϋποθέσεις σε σχέση με κάποια άλλα μέρη του κόσμου, όμως αυτό το βλέπουμε και ως ευκαιρία να αναπτύξουμε νέες τεχνολογίες, ώστε να πετύχουμε τους στόχους μας, χωρίς να θέσουμε σε κίνδυνο τις επιχειρήσεις μας, γιατί δεν θέλουμε να εξάγουμε τις επιχειρήσεις και τις θέσεις εργασίας μας.
<SPEAKER ID="163" NAME="Πρόεδρος">
Κυρίες και κύριοι συνάδελφοι, κατά την ώρα των ερωτήσεων με τον Πρόεδρο Barroso, παρακαλώ μην κάνετε επιπρόσθετες ερωτήσεις, γιατί πολλά άτομα περιμένουν για την πρώτη τους ερώτηση. Λυπάμαι πολύ, αλλά θα προτιμούσα να προχωρήσω σε νέα ερώτηση.
<SPEAKER ID="164" NAME="Σταύρος Λαμπρινίδης" AFFILIATION="S&amp;D">
(EN) Κύριε Barroso, όπως αναφέρατε, τα επιτόκια πράγματι επηρεάζονται από την κατάσταση της οικονομίας. Αντανακλούν την εμπιστοσύνη σε μια συγκεκριμένη οικονομία, και η διεθνής οικονομική κοινότητα επηρεάζεται από αυτά. Τα επιτόκια επηρεάζονται από την εμπιστοσύνη που έχει η Κοινότητα σε μια συγκεκριμένη οικονομία, και η εμπιστοσύνη αυτή, με τη σειρά της, επηρεάζεται πολλές φορές από δηλώσεις σχετικά με την εμπιστοσύνη που δείχνει η Ευρωπαϊκή Επιτροπή στα μέτρα που λαμβάνονται από τα κράτη μέλη. Υπό αυτήν την έννοια, οι κερδοσκόποι προσπαθούν επίσης να κερδοσκοπήσουν σε μια κακή οικονομική κατάσταση και κάποιες φορές να την κάνουν χειρότερη.
<P>
Κύριε Πρόεδρε, είστε έτοιμος σήμερα, εδώ στην Ολομέλεια, να δηλώσετε τη στήριξή σας για τα μέτρα που ανακοινώθηκαν χθες από την ελληνική κυβέρνηση, προκειμένου να αντιστραφεί η οικονομική κατάσταση στην Ελλάδα; Πιστεύει η Επιτροπή ότι κινούνται προς τη σωστή κατεύθυνση, και ότι, αν εφαρμοστούν, θα μπορούσαν να αλλάξουν την οικονομική κατάσταση, η οποία σημειώσατε ότι υπήρξε προβληματική και στο παρελθόν;
<SPEAKER ID="165" NAME="José Manuel Barroso" LANGUAGE="EN">
Είπα ήδη ότι χάρηκα που άκουσα χτες τη δέσμευση του πρωθυπουργού κ. Παπανδρέου ότι θα μειώσει το δημόσιο έλλειμμα και το δημόσιο χρέος μέσω πάγιων μειώσεων δαπανών και αύξησης των εσόδων. Πρόσθεσα επιπλέον ότι ο προϋπολογισμός του 2010 που συζητείται επί του παρόντος στο ελληνικό κοινοβούλιο και οι δηλώσεις του πρωθυπουργού αποτελούν βήματα προς τη σωστή κατεύθυνση. Φυσικά, η Επιτροπή θα συνεχίσει να παρακολουθεί στενά τη μακροοικονομική και δημοσιονομική κατάσταση και την εφαρμογή των μέτρων στην Ελλάδα. Αυτό είναι σαφές στη δήλωση στήριξής μου για τα ανακοινωθέντα μέτρα. Πιστεύω ότι αυτός είναι ο καλύτερος τρόπος να βοηθήσουμε την Ελλάδα στην πολύ δύσκολη κατάσταση που αντιμετωπίζει όσον αφορά τον προϋπολογισμό και το χρέος. Πιστεύω ότι αυτά τα μέτρα θα έχουν κάποια σημαντικά αποτελέσματα.
<SPEAKER ID="166" NAME="Malcolm Harbour" AFFILIATION="ECR">
(EN) Κύριε Πρόεδρε, χαιρετίζω θερμά την ευκαιρία να θέσω μια ερώτηση στον κ. Barroso, γιατί η Διάσκεψη των Προέδρων των Επιτροπών μετατέθηκε, για πρώτη φορά, μία ώρα πίσω, έτσι εμείς, οι πρόεδροι των επιτροπών, μπορούμε να παρευρεθούμε εδώ για πρώτη φορά.
<P>
Θέλω να τον ρωτήσω για μια πολιτική που θα βοηθήσει τις συνθήκες πλαίσιο για την έρευνα και την καινοτομία -οι οποίες είδα με απογοήτευση ότι δεν κατάφεραν να ενταχθούν στο πρώτο σχέδιο του 2020, όμως ελπίζω ότι θα είναι εκεί στο μέλλον- και αυτή είναι να αξιοποιηθεί το τεράστιο δυναμικό των δημόσιων συμβάσεων, σε ολόκληρη την Ευρωπαϊκή Ένωση, για την ενίσχυση καινοτόμων προϊόντων και υπηρεσιών. Θέλω να τον ρωτήσω σήμερα εάν θα υιοθετήσει τις συστάσεις, οι οποίες εγκρίθηκαν σχεδόν ομόφωνα από το Κοινοβούλιο, στην έκθεσή μου τον περασμένο Νοέμβριο, που έδειχνε πώς θα μπορούσε να γίνει αυτό. Απλώς για να του δώσω μια ιδέα και να το μοιραστώ με τους συναδέλφους, εάν το 1% των ευρωπαϊκών δημοσίων συμβάσεων χρησιμοποιούνταν για καινοτόμα προϊόντα και υπηρεσίες, θα αυξανόταν η επένδυση στην καινοτομία σε ολόκληρη την Ευρωπαϊκή Ένωση σε τουλάχιστον 15 εκατ. ευρώ.
<SPEAKER ID="167" NAME="José Manuel Barroso" LANGUAGE="EN">
Σας ευχαριστώ όλους για τα σχόλιά σας, αλλά επιτρέψτε μου να σας πω ότι δεν υπάρχει πρώτο σχέδιο της νέας στρατηγικής. Υπάρχει έγγραφο εργασίας της Επιτροπής για διαβούλευση, όμως δεν είμαστε ακόμη στο σημείο παρουσίασης σχεδίου. Συνεπώς, όλα τα σχόλιά σας είναι ευπρόσδεκτα.
<P>
Μην περιμένετε από εμένα να δώσω σε μια απάντηση ενός λεπτού καθοριστική απάντηση σε ένα τόσο σημαντικό ζήτημα, όπως αυτό που θέσατε. Γνωρίζω την έκθεσή σας. Γνωρίζω κάποιες από τις ενδιαφέρουσες προτάσεις που κάνατε όσον αφορά τις δημόσιες συμβάσεις, και, ναι, είναι και δική μου πρόθεση, είναι στους γενικούς προσανατολισμούς. Αυτό το παρουσίασα στο Κοινοβούλιο, όπως θα θυμάστε, σε αναφορά στην ανάγκη εμβάθυνσης των δεσμεύσεων αυτών όσον αφορά πιο φιλικούς προς την αγορά, πιο καινοτόμους κανόνες δημοσίων συμβάσεων στην Ευρώπη. Αυτό θα είναι σίγουρα μέρος της μελλοντικής μας στρατηγικής, αλλά σε αυτό το στάδιο δεν μπορώ να δεσμευτώ σχετικά με το πώς ακριβώς θα ενσωματωθεί.
<SPEAKER ID="168" NAME="Carl Haglund" AFFILIATION="ALDE">
(SV) Κύριε Πρόεδρε, μία από τις μεγαλύτερες αδυναμίες της στρατηγικής της Λισαβόνας, η οποία, από άλλες απόψεις, είναι ένα καλό έγγραφο, είναι ότι αποτύχαμε, μέχρι ενός βαθμού, να πείσουμε τα κράτη μέλη να πετύχουν τους στόχους που ορίζονται στη στρατηγική.
<P>
Ο συνάδελφος βουλευτής από τη Φινλανδία ρώτησε νωρίτερα τον κ. Barroso πώς πιστεύει ότι θα μπορούσαμε να πείσουμε τα κράτη μέλη να ακολουθήσουν τη στρατηγική καλύτερα. Ένας από τους στόχους που συμπεριλήφθηκε ήταν το ποσό που πρέπει να επενδύσουν τα κράτη μέλη στην έρευνα και στην ανάπτυξη επί του ποσοστού του ΑΕγχΠ. Θα ήθελα να ξέρω αν η Επιτροπή προτίθεται να θέσει παρόμοιους στόχους για τα κράτη μέλη, με άλλα λόγια, πόσο από το ακαθάριστο εθνικό προϊόν πρέπει να επενδύσει κάθε κράτος μέλος στην έρευνα και στην ανάπτυξη.
<SPEAKER ID="169" NAME="José Manuel Barroso" LANGUAGE="EN">
Τώρα αξιολογούμε τους λόγους για τους οποίους δεν επιτεύχθηκαν όλοι οι σκοποί και στόχοι. Με τη νέα πρόταση, θα κάνουμε αξιολόγηση -πιστεύω πολύ ειλικρινή και αντικειμενική αξιολόγηση- του τι πήγε σωστά και τι πήγε λάθος με τη στρατηγική της Λισαβόνας.
<P>
Δεν μπορώ να δεσμευτώ σε αυτό το στάδιο σχετικά με το τι θα προτείνουμε· ακριβώς αυτήν τη στιγμή σκεφτόμαστε πώς θα προχωρήσουμε. Γι' αυτόν τον λόγο, όταν αναφέρω τις συζητήσεις που θα ήθελα να κάνω μαζί σας, μιλώ για πραγματικές συζητήσεις, γιατί η συμβολή σας είναι πολύ σημαντική.
<P>
Προσωπικά πιστεύω ότι το να έχεις συνολικό στόχο για όλα τα κράτη μέλη δεν είναι ίσως πολύ ρεαλιστικό. Πιστεύω ότι η επόμενη φάση της στρατηγικής "Ευρωπαϊκή Ένωση 2020" πρέπει να είναι πιο βελτιωμένη και εξειδικευμένη, με συγκεκριμένους στόχους -σε συμφωνία φυσικά με τα κράτη μέλη- αλλά για διαφορετικές καταστάσεις.
<P>
Αυτή είναι η προσωπική μου σκέψη. Δεν φτάσαμε ακόμη στο στάδιο να παρουσιάσουμε πρόταση σε εσάς. Θα ήθελα επίσης η νέα Επιτροπή να έχει πλήρη συμμετοχή στην πρόταση, και θα παρουσιάσουμε ισολογισμό της τελευταίας στρατηγικής της Λισαβόνας.
<SPEAKER ID="170" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, μέχρι το επόμενο έτος, η καθαρή συνεισφορά της Βρετανίας θα έχει διπλασιαστεί σε σχέση με το 2008. Το 2020 θα υπάρχουν τουλάχιστον τέσσερα με επτά νέα κράτη μέλη. Βάσει των τωρινών τους οικονομικών επιδόσεων, καθένα από τα νέα κράτη μέλη θα λαμβάνει κονδύλια συνοχής -τα οποία είναι επιδοτήσεις με άλλο όνομα- από την ημέρα που θα γίνουν μέλη μέχρι το 2020.
<P>
Πρέπει να περιμένει, συνεπώς, ο βρετανός φορολογούμενος περαιτέρω διπλασιασμό της καθαρής συνεισφοράς της Βρετανίας στην Ευρωπαϊκή Ένωση μέχρι το 2020, και, αν όχι, γιατί όχι;
<SPEAKER ID="171" NAME="José Manuel Barroso" LANGUAGE="EN">
Δεν είμαι ακόμη στο στάδιο να συζητήσω τις οικονομικές προοπτικές και δεν μπορώ να προβλέψω ποια θα είναι η συνεισφορά της Βρετανίας. Καταλαβαίνω την ανησυχία που εκφράζετε, γιατί, επί του παρόντος, οι βρετανοί φορολογούμενοι πληρώνουν τις μεγαλύτερες συνεισφορές εξαιτίας αυτού που συνέβη στον οικονομικό τομέα της Βρετανίας. Δεν υπήρξε καμία άλλη περίπτωση τόσο μεγάλων κρατικών ενισχύσεων όσο αυτών που είδαμε στη χώρα σας.
<P>
Το σημείο στο οποίο βρισκόμαστε σήμερα είναι το εξής: πιστεύουμε ότι είναι σημαντικό να θέσουμε προτεραιότητες για το μέλλον, να δούμε τι έχουμε να ξοδέψουμε σε εθνικό επίπεδο και τι έχουμε να ξοδέψουμε σε ευρωπαϊκό επίπεδο, και μετά να κάνουμε μια συζήτηση για τον δίκαιο τρόπο κατανομής αυτών των επενδύσεων. Ωστόσο, πιστεύουμε ότι, σε μερικές περιπτώσεις, έχει περισσότερο νόημα να ξοδεύεις ένα ευρώ σε ευρωπαϊκό επίπεδο παρά σε εθνικό επίπεδο εξαιτίας των δυνητικών ωφελειών από την εξερεύνηση της ευρωπαϊκής διάστασης και της ευρωπαϊκής εσωτερικής αγοράς. Θα έρθουμε σε αυτήν τη συζήτηση, και, ελπίζω, στο τέλος, να καταλήξουμε σε συμφωνία.
<SPEAKER ID="172" NAME="Πρόεδρος">
Αυτή ήταν η τρίτη μας ώρα των ερωτήσεων με τον Πρόεδρο της Ευρωπαϊκής Επιτροπής. Σας ευχαριστώ πάρα πολύ, αγαπητοί συνάδελφοι, που θέσατε ερωτήσεις προς συζήτηση.
<P>
Όσον αφορά τις παρουσίες, υπήρχαν ελαφρώς περισσότερα άτομα στο Κοινοβούλιο προς το τέλος της ώρας των ερωτήσεων παρά στην αρχή, στις 15.00. Λυπάμαι πολύ γι' αυτό: θα προτιμούσαμε να έχουμε πολλούς από εσάς εδώ.
<P>
Ευχαριστούμε και πάλι, κύριε Πρόεδρε.
<SPEAKER ID="173" NAME="John Bufton" AFFILIATION="EFD">
(EN) Κύριε Πρόεδρε, αυτό που θέλω να τονίσω είναι ότι υπάρχουν πολλά άτομα σήμερα εδώ που δεν είχαν την ευκαιρία να κάνουν ερωτήσεις στον κ. Barroso. Δεδομένου του τεράστιου μισθού που λαμβάνει ο κ. Barroso, δεν μπορεί να αφιερώσει άλλα 30 λεπτά με εμάς σε τακτική βάση, να γίνει μιάμιση ώρα;
<P>
Τα πρώτα 30 λεπτά ήταν με τους άλλους αρχηγούς Ομάδων. Υπάρχουν 750 βουλευτές εδώ. Νομίζω ότι 30 λεπτά είναι γελοίο. Δεν μπορούμε να έχουμε μιάμιση ώρα; Κύριε Barroso, παίρνετε αρκετά καλό μισθό. Ελάτε εδώ για 90 λεπτά, όχι 60.
<SPEAKER ID="174" NAME="Πρόεδρος">
Ο κ. Πρόεδρος γελά πολύ ευγενικά, αλλά θα δούμε. Πρέπει να το αποφασίσουμε. Ευχαριστούμε για την πρότασή σας.

<CHAPTER ID="006-22">
22. Ηλεκτρονική Δικαιοσύνη (e-Justice) (
<P>
- Μετά την ψηφοφορία:
<SPEAKER ID="137" NAME="Daniel Caspary" AFFILIATION="PPE-DE">
(DE) Κύριε Πρόεδρε, αναφέρομαι στο οικείο άρθρο του Κανονισμού. Πριν από μερικούς μήνες, ψηφίσαμε επί της έκθεσης Bauer, και στη συνέχεια απέστειλα επιστολή ζητώντας διευκρινίσεις σχετικά με το πώς πρέπει να ψηφίζουμε επί τροπολογιών σε εκθέσεις.
<P>
Δεν υπάρχει αμφιβολία ότι χρειαζόμαστε ειδική πλειοψηφία στην τελική ψηφοφορία, εάν θέλουμε να ζητήσουμε από την Επιτροπή να αναλάβει νομοθετική δράση, αλλά δεν καταλαβαίνω για ποιον λόγο χρειαζόμαστε επίσης ειδική πλειοψηφία προηγουμένως για τις τροπολογίες. Δυστυχώς, δεν έχω λάβει απάντηση ακόμη.
<P>
Τώρα έχουμε άλλη μία τέτοια έκθεση στην ημερήσια διάταξη. Θα ήμουν ευγνώμων εάν οι υπηρεσίες μπορούσαν να αποσαφηνίσουν το σημείο αυτό.
<SPEAKER ID="138" NAME="Πρόεδρος">
Κύριε Caspary, μόλις με ενημέρωσαν ότι η απάντηση σχετικά με την έκθεση Bauer ετοιμάζεται. Ελπίζω ότι θα την έχετε πριν από τα Χριστούγεννα.

<CHAPTER ID="017">
Ώρα των Ερωτήσεων (ερωτήσεις προς την Επιτροπή)
<SPEAKER ID="573" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B7-0655/2010).
<P>
Οι ακόλουθες ερωτήσεις απευθύνονται προς την Επιτροπή.
<P>
Πρώτο μέρος
<P>

<P>
Θέμα: Προστασία της υγείας των γυναικών
<P>
" Επιτροπή έχει εγκρίνει μια νέα στρατηγική σχετικά με την ισότητα των φύλων για την περίοδο 2010-2015. " στρατηγική αυτή αναφέρεται στο κοινωνικό χάσμα μεταξύ ανδρών και γυναικών, και επισημαίνει ότι οι γυναίκες είναι πιο εκτεθειμένες στον κίνδυνο της φτώχειας από τους άνδρες. Έχουν μεγαλύτερες πιθανότητες να χάσουν συντομότερα τη δουλειά τους, ενώ, έως και σήμερα, πολλές γυναίκες απασχολούνται σε τομείς της αγοράς εργασίας με χαμηλότερους μισθούς, και πολύ λίγες φτάνουν σε υψηλές θέσεις ευθύνης. Το ποσοστό απασχόλησης των γυναικών είναι χαμηλό εξαιτίας της μητρότητας. Για τον λόγο αυτό, οι συντάξεις τους είναι χαμηλότερες από των ανδρών, και συχνά δεν επωφελούνται κοινωνικών εγγυήσεων.
<P>
" στρατηγική δεν προβλέπει συγκεκριμένα μέτρα και μέσα που θα εξασφαλίζουν την προστασία της υγείας των γυναικών. Σκοπεύει η Επιτροπή να παρουσιάσει κάποιες προτάσεις ή προσανατολισμούς που αφορούν την προστασία της υγείας των γυναικών;
<SPEAKER ID="575" NAME="John Dalli" LANGUAGE="EN">
Οι γυναίκες και οι άνδρες εκτίθενται στους κινδύνους για την υγεία με διαφορετικούς τρόπους και, ως εκ τούτου, οι επιπτώσεις στην υγεία τους είναι διαφορετικές. Οι γυναίκες ζουν, κατά μέσο όρο, έξι έτη περισσότερο από τους άνδρες, αλλά στο μεγαλύτερο διάστημα αυτών των πρόσθετων ετών η κατάσταση της υγείας τους είναι χειρότερη.
<P>
Ορισμένες ασθένειες, όπως η οστεοπόρωση, έχουν πολύ υψηλότερη επίπτωση στις γυναίκες. Αυτός είναι ο λόγος για τον οποίο η στρατηγική της ΕΕ για την ισότητα μεταξύ γυναικών και ανδρών (2010-2015), την οποία ενέκρινε πρόσφατα η Επιτροπή, επισημαίνει την ανάγκη να αντικατοπτρίζουν η ιατρική έρευνα και η υγειονομική περίθαλψη τις διαφορές αυτές. " στρατηγική επισημαίνει ότι οι υπηρεσίες υγείας πρέπει να συνεχίσουν τη διαδικασία προσαρμογής ώστε να αντικατοπτρίζουν δεόντως τις ιδιαίτερες ανάγκες των γυναικών και των ανδρών. " στρατηγική για αυτές τις δράσεις, που έχουν ως στόχο, συγκεκριμένα, την υγεία των γυναικών, περιλαμβάνει σεμινάρια ευαισθητοποίησης σχετικά με την υγεία των γυναικών και ανταλλαγή βέλτιστων πρακτικών σχετικά με πολιτικές υγείας που συνδέονται με το φύλο.
<P>
Δεν ξεκινάμε από το μηδέν εδώ. " στρατηγική υγείας της ΕΕ, η οποία εγκρίθηκε πριν από τρία έτη, επισήμανε ήδη την ανάγκη να λαμβάνονται υπόψη θέματα που σχετίζονται με το φύλο κατά τη χάραξη πολιτικής υγείας. Προς τον σκοπό αυτόν, το πρόγραμμα της Επιτροπής για την υγεία υποστηρίζει πολλά σχέδια για την υγεία των γυναικών που στοχεύουν στην προώθηση της καλύτερης κατανόησης και αναγνώρισης των αναγκών των γυναικών στον τομέα της υγείας.
<P>
Ένα καλό παράδειγμα για το πώς η ΕΕ μπορεί να βοηθήσει τα κράτη μέλη να βελτιώσουν την υγεία των γυναικών είναι ο προσυμπτωματικός έλεγχος του καρκίνου. Υπολογίζεται ότι 32.000 θάνατοι μόνο από καρκίνο του μαστού θα μπορούσαν να αποφεύγονται κάθε χρόνο σε ολόκληρη την Ευρωπαϊκή Ένωση εάν εφαρμόζονταν αποτελεσματικά εθνικά προγράμματα προσυμπτωματικού ελέγχου του καρκίνου του μαστού. Για τον λόγο αυτόν, η Επιτροπή ανέπτυξε ευρωπαϊκές κατευθυντήριες γραμμές σχετικά με τον προσυμπτωματικό έλεγχο του καρκίνου του μαστού.
<P>
Τέλος, βρίσκομαι στην ευχάριστη θέση να δηλώσω ότι νωρίτερα φέτος η Επιτροπή δημοσίευσε μια έκθεση σχετικά με την υγεία των γυναικών, η οποία συνεισφέρει στην αύξηση της ευαισθητοποίησης σχετικά με την ανάγκη θέσπισης πολιτικών που ανταποκρίνονται περισσότερο σε ζητήματα φύλου.
<SPEAKER ID="576" NAME="Vilija Blinkevičiūt" AFFILIATION="S&amp;D">
(LT) Θα ήθελα να ρωτήσω και κάτι ακόμη. Διαθέτουμε επαρκή δεδομένα σχετικά με την προστασία της υγείας των γυναικών στα κράτη μέλη; Γνωρίζουμε τις επιπτώσεις αυτής της μείζονος οικονομικής και χρηματοπιστωτικής κρίσης, συγκεκριμένα, στην υγεία των γυναικών; Δεν πρέπει να εξετάσουμε επίσης τις επιπτώσεις που έχει η φτώχεια στην υγεία των γυναικών, ιδίως των ηλικιωμένων; Διατίθενται υπηρεσίες υγειονομικής περίθαλψης υψηλής ποιότητας σε γυναίκες που ζουν σε συνθήκες φτώχειας;
<SPEAKER ID="577" NAME="John Dalli" LANGUAGE="EN">
" Επιτροπή προσπαθεί να συγκεντρώσει όσο το δυνατόν περισσότερες πληροφορίες και σχόλια και παρατηρήσεις και να δημιουργήσει μια στατιστική βάση για όλα τα ζητήματα υγείας. Φυσικά, το επίπεδο της ακρίβειάς μας εξαρτάται κατά πολύ από την ανταπόκριση και τα σχόλια των διαφόρων κρατών μελών.
<P>
Συμφωνώ ότι πρέπει να συνεχίσουμε να αναζητούμε πληροφορίες και να εξετάζουμε πώς η υγεία, ιδίως η υγεία των γυναικών, επηρεάζεται από τη φτώχεια. Εντούτοις, η υγεία και η φτώχεια είναι αλληλένδετες· δεν πρόκειται για ζήτημα που επηρεάζεται από τη διάσταση του φύλου. Πράγματι, διαπιστώνουμε ότι η υγεία απειλείται συνήθως σε φτωχές περιοχές.
<P>
Αναλαμβάνουμε επίσης δράση όσον αφορά τους ηλικιωμένους. Όπως γνωρίζετε, η Επιτροπή έχει δρομολογήσει πλέον μια πρωτοβουλία, συγκεκριμένα τις καινοτόμες εταιρικές σχέσεις. Το πρώτο πιλοτικό έργο σε αυτήν την καινοτόμο εταιρική σχέση θα είναι ο υγιής και ενεργός γηράσκων πληθυσμός. Είμαι βέβαιος ότι αυτό θα επηρεάσει την υγεία των πολιτών μας και των δύο φύλων.
<SPEAKER ID="578" NAME="Silvia-Adriana Ţicău" AFFILIATION="S&amp;D">
(RO) Επί του παρόντος, 120 εκατομμύρια πολίτες στην Ευρωπαϊκή Ένωση εκτίθενται στον κίνδυνο της φτώχειας. Οι γυναίκες έχουν προφανώς πληγεί ιδιαίτερα έντονα από την οικονομική κρίση και εκτίθενται περισσότερο στον κίνδυνο της φτώχειας, ιδίως στην περίπτωση των μονογονεϊκών οικογενειών.
<P>
Τα συστήματα υγειονομικής περίθαλψης πλήττονται ιδιαίτερα έντονα από την οικονομική κρίση. Οι προϋπολογισμοί έχουν μειωθεί και μεγάλα ιδρύματα στον συγκεκριμένο τομέα έχουν κλείσει. Θα ήθελα να σας ρωτήσω σε ποιες ενέργειες σκέφτεστε να προβείτε προκειμένου να διασφαλίσουμε ότι τα μέτρα για τον έγκαιρο προσυμπτωματικό έλεγχο του καρκίνου του τραχήλου ή του καρκίνου του μαστού θα είναι διαθέσιμα σε όλες τις γυναίκες, ανεξάρτητα από την κοινωνική ή την οικονομική κατάστασή τους, και ιδίως προκειμένου να διασφαλίσουμε ότι θα αποκτήσουμε ένα δίκαιο σύστημα υγειονομικής περίθαλψης, το οποίο θα προσφέρει ποιοτικές υπηρεσίες σε ολόκληρη την Ευρωπαϊκή Ένωση.
<SPEAKER ID="579" NAME="John Dalli" LANGUAGE="EN">
Για μία ακόμη φορά επαναλαμβάνουμε ότι η υγειονομική περίθαλψη και η παροχή υπηρεσιών υγείας αποτελούν αρμοδιότητα των κρατών μελών. " Επιτροπή έχει, πράγματι, εκδώσει κατευθυντήριες οδηγίες σχετικά με τον προσυμπτωματικό έλεγχο του καρκίνου του μαστού και ασκούμε πιέσεις στα κράτη μέλη να ακολουθούν αυτές τις κατευθυντήριες γραμμές και να εφαρμόσουν το συντομότερο δυνατό στην επικράτειά τους προγράμματα αυτού του είδους. Μπορώ να δηλώσω ότι στις περισσότερες χώρες εφαρμόζονται επαρκή -και πολύ καλά- προγράμματα προσυμπτωματικού ελέγχου του καρκίνου του μαστού τα οποία αποφέρουν αποτελέσματα· άλλες χώρες, δυστυχώς, παρουσιάζουν ακόμη μια κάποια καθυστέρηση. Μπορώ να σας διαβεβαιώσω ότι, σε όλες τις επαφές μας με τα κράτη μέλη, το θέμα αυτό είναι ένας από τους τομείς προτεραιότητας που συζητάμε.
<P>
Θέμα: Δήλωση του Ευρωπαϊκού Κοινοβουλίου της 23ης Ιουνίου 2010 σχετικά με τη δημιουργία ενός ευρωπαϊκού συστήματος ταχείας αντιμετώπισης (ΕΣΤΑ) των παιδόφιλων και των δραστών σεξουαλικής παρενόχλησης.
<P>
Στις 23 Ιουνίου 2010 το Ευρωπαϊκό Κοινοβούλιο ενέκρινε ψήφισμα σχετικά με τη δημιουργία ενός ευρωπαϊκού συστήματος ταχείας αντιμετώπισης (ΕΣΤΑ) των παιδόφιλων και των δραστών σεξουαλικής παρενόχλησης. Ήδη στις 22 Μαΐου 2007 η Ευρωπαϊκή Επιτροπή είχε δημοσιεύσει μια δήλωση με τίτλο "Προς μια γενική πολιτική για την καταπολέμηση του εγκλήματος στον κυβερνοχώρο". Το Κοινοβούλιο καλούσε το Συμβούλιο και την Επιτροπή να δώσουν συνέχεια στην ανακοίνωση της Επιτροπής του Μαΐου 2007 καθώς και να εφαρμόσουν την οδηγία 2006/24/ΕΚ της 15ης Μαρτίου 2006 του Ευρωπαϊκού Κοινοβουλίου και του Συμβουλίου για τη διατήρηση δεδομένων που παράγονται ή υποβάλλονται σε επεξεργασία σε συνάρτηση με την παροχή διαθεσίμων στο κοινό υπηρεσιών ηλεκτρονικών επικοινωνιών ή δημοσίων δικτύων επικοινωνιών· καλούσε επίσης να διευρύνουν το πεδίο εφαρμογής της με σκοπό να τεθούν χρηστικοί κανόνες προστασίας των δεδομένων οιουδήποτε έχει μεταφορτώσει περιεχόμενο στο Διαδίκτυο για να εξασφαλίζεται ότι οι αστυνομικές και οι δικαστικές αρχές θα μπορούν να δράσουν γρήγορα και αποτελεσματικά προς καταπολέμηση της παιδικής πορνογραφίας και σεξουαλικής παρενόχλησης στο διαδίκτυο. Δύναται η Επιτροπή να αναφέρει τα μέτρα που ελήφθησαν σχετικά με αυτό το ψήφισμα;
<SPEAKER ID="581" NAME="László Andor" LANGUAGE="EN">
Είμαι έντονα προσηλωμένος στον στόχο της καταπολέμησης της κακοποίησης παιδιών και, ιδίως, της σεξουαλικής παρενόχλησης παιδιών. Στις 29 Μαρτίου 2010 η Επιτροπή ενέκρινε πρόταση οδηγίας σχετικά με τη σεξουαλική κακοποίηση και εκμετάλλευση παιδιών και την παιδική πορνογραφία. Αυτό το φιλόδοξο κείμενο καλύπτει τη δίωξη των δραστών, την προστασία των θυμάτων και την πρόληψη αδικημάτων.
<P>
Προκειμένου να ληφθούν υπόψη οι κίνδυνοι που έχουν προκληθεί από τις τεχνολογικές εξελίξεις, η πρόταση ορίζει, συγκεκριμένα, νέα ποινικά αδικήματα όπως η άγρα παιδιών για αθέμιτους σκοπούς μέσω του διαδικτύου (grooming), η θέαση παιδοπορνογραφικού υλικού σε ιστότοπους χωρίς τηλεφόρτωση των αρχείων, η επιγραμμική σεξουαλική κακοποίηση ή η προβολή ευκαιριών για κακοποίηση παιδιών, για παράδειγμα, μέσω διαδικτυακών φόρουμ. Πρέπει να διατεθούν ειδικά μέσα διερεύνησης, όπως μυστικές επιχειρήσεις προκειμένου να διεισδύει η αστυνομία σε κύκλους δραστών σεξουαλικών αδικημάτων, ενώ ειδικές ερευνητικές μονάδες πρέπει να αναλύουν το παιδοπορνογραφικό υλικό για να εντοπίζουν τα παιδιά θύματα.
<P>
Τα κράτη μέλη πρέπει επίσης να εφαρμόσουν εθνικά συστήματα για την παρεμπόδιση της πρόσβασης σε σελίδες του διαδικτύου που περιέχουν παιδοπορνογραφικό υλικό και να αναλάβουν δράσεις για απάλειψη του περιεχομένου στην πηγή του. Εξετάσαμε προσεκτικά τη δήλωση του Ευρωπαϊκού Κοινοβουλίου της 23ης Ιουνίου 2010, και θα με ενδιέφερε να λάβω πληροφορίες σχετικά με την πρόταση των αξιότιμων βουλευτών για ένα σύστημα ταχείας αντιμετώπισης. Έλαβα επίσης υπό σημείωση την πρόταση να επεκταθεί το πεδίο εφαρμογής της οδηγίας για τη διατήρηση δεδομένων, ώστε να διατηρούνται δεδομένα που αφορούν αναζητήσεις χρηστών για υλικό παιδικής πορνογραφίας και υλικό κακοποίησης παιδιών που διατίθεται στο διαδίκτυο ή μηνύματα που χρησιμοποιούνται για την άγρα παιδιών για αθέμιτους σκοπούς μέσω του διαδικτύου.
<P>
" οδηγία για τη διατήρηση δεδομένων υποχρεώνει τους παρόχους υπηρεσιών επικοινωνιών και δικτύων επικοινωνιών να διατηρούν δεδομένα κίνησης και θέσης, καθώς και δεδομένα σχετικά με τους συνδρομητές. Δεν επεκτείνεται σε πληροφορίες σχετικές με το περιεχόμενο. Το περιεχόμενο μπορεί να λαμβάνεται και να υποθηκεύεται στο πλαίσιο ποινικών ερευνών χρησιμοποιώντας το μέσο που είναι γνωστό ως νόμιμη υποκλοπή. " νόμιμη υποκλοπή διέπεται αποκλειστικά από το εθνικό δίκαιο και διαφέρει μεταξύ των κρατών μελών, αλλά, σε γενικές γραμμές, μπορεί να χρησιμοποιηθεί μόνο εάν μια αρχή επιβολής του νόμου έχει ενδείξεις ότι διαπράττεται συγκεκριμένη εγκληματική δραστηριότητα και ότι απαιτείται η περαιτέρω διερεύνησή της. Το συγκεκριμένο μέσο διεξαγωγής ερευνών δεν εμπίπτει στο πεδίο εφαρμογής της οδηγίας για τη διατήρηση δεδομένων.
<P>
Νόμιμη υποκλοπή γίνεται στο πλαίσιο μιας ποινικής έρευνας η οποία προϋποθέτει την ύπαρξη υπόπτου. " οδηγία για τη διατήρηση δεδομένων, αντιθέτως, υποχρεώνει τους παρόχους να διατηρούν συγκεκριμένες κατηγορίες δεδομένων ανεξάρτητα από το εάν οι κάτοχοι των δεδομένων είναι ύποπτοι ή όχι. " επέκταση της οδηγίας για τη διατήρηση δεδομένων σε τεράστιους όγκους προσωπικών και σχετιζόμενων με το περιεχόμενο δεδομένων, όπως αναζητήσεις στο διαδίκτυο για διάφορες λέξεις κλειδιά σε διάφορες γλώσσες, υλικό που οι χρήστες έχουν τηλεφορτώσει, ανταλλαγές μηνυμάτων και τα στοιχεία που είναι απαραίτητα για τον προσδιορισμό όλων των χρηστών, θα έπρεπε να περάσει επιτυχώς τον έλεγχο της αναγκαιότητας και της αναλογικότητας, κάτι που δεν έχει γίνει ακόμη. Μια επέκταση αυτού του είδους θα εφαρμοζόταν στο περιεχόμενο που "ανεβάζει" οποιοσδήποτε χρήστης σε οποιαδήποτε πλατφόρμα, σε οποιαδήποτε χρονική στιγμή και για οποιοδήποτε θέμα.
<P>
" πρόταση που υπέβαλε ο αξιότιμος βουλευτής εγείρει σοβαρές ανησυχίες όσον αφορά τη συμμόρφωσή της με την αρχή της αναλογικότητας, ακόμη και εάν ο σκοπός της είναι θεμιτός και αξίζει όλη την προσοχή μας. " Επιτροπή πιστεύει ότι η πρόσφατη πρόταση οδηγίας που υπέβαλε αποτελεί καταλληλότερο μέσο για την επίτευξη του κοινού σκοπού μας, που είναι η προστασία των παιδιών από δράστες σεξουαλικών αδικημάτων σε βάρος τους.
<SPEAKER ID="582" NAME="Tiziano Motti" AFFILIATION="PPE">
(IT) Κύριε Πρόεδρε, κυρίες και κύριοι, θα ήθελα να λάβω τον λόγο για λίγα μόλις δευτερόλεπτα, καθώς είμαι ικανοποιημένος με την απάντηση και είμαι ευγνώμων στον Επίτροπο γι' αυτήν. Χαίρομαι για το γεγονός ότι επιτελείται επίσης έργο όσον αφορά την καταπολέμηση του προβλήματος στη ρίζα του.
<P>
Παραπέμποντας στη δήλωση που εγκρίθηκε στις 23 Ιουνίου 2010, θα ήθελα απλώς να επισημάνω ότι έγινε ειδική μνεία στα δεδομένα που οι χρήστες "ανεβάζουν" στο διαδίκτυο, και όχι στο "κατέβασμα" δεδομένων από ιστοσελίδες. Αυτό οφείλεται στο γεγονός ότι πιστεύουμε, πράγματι, ότι το δικαίωμα στην ιδιωτική ζωή των χρηστών μηχανών αναζήτησης πρέπει επίσης να ληφθεί δεόντως υπόψη.
<P>
Ωστόσο, πιστεύω ότι μπορούν να γίνουν περισσότερα -ότι μπορούν ακόμη να γίνουν πολλά περισσότερα - γιατί εάν, όσον αφορά το ζήτημα της αρχής της αναλογικότητας, οι πολίτες δεν έχουν κανέναν ενδοιασμό κατά την αναζήτηση αεροπορικών πτήσεων, καθώς γνωρίζουν την ανώτερη προστασία της ιδιωτικής ζωής που προσφέρεται στους επιβάτες τη στιγμή της αναζήτησης πτήσεων, υπάρχει επίσης κάθε δυνατότητα να επιτευχθεί ένας ικανοποιητικός συμβιβασμός για την προστασία των ανηλίκων σε αυτόν τον τομέα επίσης.
<SPEAKER ID="583" NAME="Janusz Władysław Zemke" AFFILIATION="S&amp;D">
(EN) Θα ήθελα να επανέλθω στη δήλωση του Κοινοβουλίου της 23ης Ιουνίου 2010. Θα θυμάστε ότι η δήλωση αναφέρεται κυρίως στη δημιουργία ενός συστήματος ταχείας και αποτελεσματικής αντιμετώπισης των παιδόφιλων. " ερώτησή μου σε σχέση με αυτό αφορά ένα άλλο ζήτημα - δεν πρέπει οι επιμέρους αστυνομικές δυνάμεις να δημιουργήσουν βάσεις δεδομένων για καταδικασθέντες παιδόφιλους, υπό την αιγίδα της Ευρωπαϊκής Ένωσης, καθώς οι αστυνομικές δυνάμεις άλλων κρατών μελών θα μπορούσαν να χρησιμοποιήσουν αυτές τις βάσεις δεδομένων κάθε επιμέρους κράτους μέλους;
<SPEAKER ID="584" NAME="Γεώργιος Παπανικολάου" AFFILIATION="PPE">
Κύριε Πρόεδρε, κύριε Επίτροπε, πρόσφατα η Πολωνία καθιέρωσε φαρμακευτικό ευνουχισμό για παιδόφιλους και βιαστές, χρησιμοποιώντας ορμονικά φάρμακα για την κατάπνιξη της σεξουαλικής τους ορμής, με αφορμή τη σύλληψη ενός σαρανταπεντάχρονου άντρα ο οποίος είχε αποκτήσει δύο παιδιά με την ανήλικη κόρη του. Το μέτρο αυτό, αντιλαμβάνεστε, προκαλεί έντονες συζητήσεις και αντιδράσεις στην Πολωνία σε σχέση με το τίνος τα δικαιώματα προηγούνται, της κοινωνίας, που αναμένει προστασία από τους βιαστές, ή των καταδικασθέντων για σεξουαλικά εγκλήματα, οι οποίοι ενδέχεται να υποστούν μια τιμωρία την οποία πολλοί θεωρούν απάνθρωπη. Λαμβάνει θέση η Επιτροπή ως προς αυτά τα θέματα και τη νομιμοποίηση του χημικού ευνουχισμού για σεξουαλικά εγκλήματα;
<SPEAKER ID="585" NAME="László Andor" LANGUAGE="EN">
Όπως ανέφερα στην αρχή της ομιλίας μου, ένα από τα βέλτιστα μέσα για την καταπολέμηση της παιδικής πορνογραφίας και της σεξουαλικής κακοποίησης παιδιών είναι η ταχεία έγκριση της πρότασης που υπέβαλε η Επιτροπή τον Μάρτιο του 2010 σχετικά με την καταπολέμηση της σεξουαλικής κακοποίησης παιδιών.
<P>
" Επιτροπή περιμένει με ανυπομονησία το σχέδιο έκθεσης του Ευρωπαϊκού Κοινοβουλίου και την έναρξη τριμερών διαλόγων. Βασίζομαι επίσης στα κράτη μέλη και στο Ευρωπαϊκό Κοινοβούλιο για το τελικό κείμενο το οποίο θα είναι καθοριστικής σημασίας για την καταπολέμηση των συγκεκριμένων εγκλημάτων, και θα ήθελα να επιστήσω την προσοχή σας για μια ακόμη φορά στην αρχή της αναλογικότητας, η οποία, πιστεύω, συνδέεται με την τελευταία ερώτηση που τέθηκε επί του ζητήματος αυτού.
<SPEAKER ID="586" NAME="Πρόεδρος">
Προχωρούμε τώρα στην ερώτηση αριθ. 17 της κ. Matera, η οποία κάθεται στην έδρα 666. Δεν σας ταιριάζει καθόλου!
<P>

<P>
Θέμα: Οι νέοι και η αγορά εργασίας
<P>
Λαμβάνοντας υπόψη ότι το ποσοστό των ατόμων που είναι σε ηλικία να εργαστούν αλλά είναι άνεργοι και κατοικούν στην Ευρώπη, ανέρχεται σε 9,6%, σύμφωνα με εκτιμήσεις της Eurostat. Λαμβάνοντας υπόψη ότι ο αριθμός των νέων πτυχιούχων κάθε χρόνο στην Ευρώπη είναι περίπου 3 εκατομμύρια. Λαμβάνοντας υπόψη ότι ο πληθυσμός που απειλείται με φτώχεια μεταξύ 2004 - 2008 αυξήθηκε στην Ευρώπη κατά 1,5%, από 15% σε 16,5%·
<P>
Λαμβάνοντας υπόψη το νέο ευρωπαϊκό έγγραφο της Επιτροπής "Προώθηση της ευρωπαϊκής συνεργασίας στον τομέα της εκπαίδευσης και της επαγγελματικής κατάρτισης για την υποστήριξη της στρατηγικής Ευρώπη 2020"· Λαμβάνοντας υπόψη ότι το 2010 είναι το ευρωπαϊκό έτος για την καταπολέμηση της φτώχειας·
<P>
Ερωτάται η Επιτροπή εάν σκοπεύει να θέσει σε εφαρμογή μέτρα για την προώθηση όρων πραγματικής πρόσβασης στην αγορά εργασίας των νέων όσο βρίσκονται σε ηλικία που τους επιτρέπει να μην υφίστανται το φαινόμενο της ανεργίας, που μπορεί να φθάσει ακόμη και σε "παθολογικό" επίπεδο μετά την ηλικία των 30 ετών, δίνοντας κίνητρα στα κράτη μέλη να προσλαμβάνουν για μεσο-μακροπρόθεσμα χρονικά διαστήματα άτομα ηλικίας μεταξύ 19 και 35 ετών με αξιοκρατικά κριτήρια και με την κατάλληλη αμοιβή.
<SPEAKER ID="588" NAME="László Andor" LANGUAGE="EN">
Τα τελευταία δύο έτη ο αριθμός των νέων ανθρώπων που είναι άνεργοι στην Ευρωπαϊκή Ένωση αυξήθηκε κατά ένα εκατομμύριο. Ο αριθμός των νέων κάτω των 25 ετών που δεν μπορούν να βρουν εργασία ανέρχεται πλέον σε πέντε εκατομμύρια.
<P>
" Επιτροπή γνωρίζει πολύ καλά τις δυσκολίες που αντιμετωπίζουν οι νέοι στην αγορά εργασίας σήμερα. Πάρα πολλοί απασχολούνται με συμβάσεις ορισμένου χρόνου που προσφέρουν λίγες ευκαιρίες εξέλιξης, όσα προσόντα και εάν διαθέτουν. Επιπλέον, ορισμένες ομάδες αντιμετωπίζουν ιδιαίτερες δυσκολίες στην πρόσβαση σε θέσεις εργασίας και την παραμονή στην αγορά εργασίας. Στις ομάδες αυτές περιλαμβάνονται νέοι από οικογένειες μεταναστών και νέοι που ανήκουν σε εθνοτικές μειονότητες όπως οι Ρομά.
<P>
Την ίδια στιγμή, η ζήτηση εργαζομένων υψηλής εξειδίκευσης προβλέπεται να αυξηθεί κατά 16 εκατομμύρια περίπου και η ζήτηση ανθρώπων με προσόντα μέτριου επιπέδου κατά πάνω από 3,5 εκατομμύρια. Αυτό συνιστά μια μεγάλη ευκαιρία απασχόλησης για τους νέους και πρέπει να διασφαλίσουμε ότι θα μπορέσουν να την αξιοποιήσουν πλήρως.
<P>
" στρατηγική "Ευρώπη 2020", η οποία περιγράφει τα λεπτομερή σχέδια της ΕΕ για την ανάπτυξη και την απασχόληση την επόμενη δεκαετία, δίνει ιδιαίτερη έμφαση στους νέους και θέτει σαφείς στόχους όσον αφορά τη συμμετοχή στην εκπαίδευση. Τον Σεπτέμβριο η Επιτροπή παρουσίασε μια ομάδα πρωτοβουλιών πολιτικής για τους νέους ανθρώπους με τίτλο "Νεολαία σε κίνηση". Παρατίθεται μια ατζέντα για τη βελτίωση της εκπαίδευσης και της απασχόλησης των νέων μας την επόμενη δεκαετία. " Επιτροπή παρουσίασε πρόσφατα άλλη μια εμβληματική πρωτοβουλία, την "Ατζέντα για νέες δεξιότητες και θέσεις εργασίας". " Επιτροπή ενθαρρύνει τη θέσπιση μιας εγγύησης για τη νεολαία ώστε να εξασφαλιστεί ότι όλοι οι νέοι βρίσκονται σε θέση εργασίας ή εισέρχονται στη συμπληρωματική εκπαίδευση ή σε μέτρα ενεργοποίησης εντός τεσσάρων μηνών από το τέλος της σχολικής ζωής.
<P>
Άλλο ένα σημείο αφορά την ανάγκη να μειωθεί ο κατακερματισμός της αγοράς εργασίας σύμφωνα με τις κοινές αρχές που διέπουν την ευελιξία με ασφάλεια. Προτείνουμε τα κράτη μέλη με κατακερματισμένες αγορές εργασίες να εξετάσουν την καθιέρωση συμβάσεων ανοικτού χρόνου με επαρκή διάρκεια της δοκιμαστικής περιόδου και σταδιακή αύξηση των δικαιωμάτων προστασίας. Πρέπει επίσης να ενισχύσουμε την κινητικότητα του εργατικού δυναμικού και να ενθαρρύνουμε την καινοτομία. Δύο μέσα που θα βοηθήσουν σε αυτό είναι το πρόγραμμα κινητικότητας των εργαζομένων "" πρώτη σου εργασία μέσω του EURES" και το ευρωπαϊκό σύστημα παρακολούθησης κενών θέσεων εργασίας. " πρωτοβουλία "" πρώτη σου εργασία μέσω του EURES" πρόκειται να προωθήσει την κινητικότητα των νέων εργαζομένων, και το ευρωπαϊκό σύστημα παρακολούθησης κενών θέσεων εργασίας θα επιτρέπει σε νέους και σε σύμβουλους εργασίας να ενημερώνονται για το πού υπάρχουν κενές θέσεις εργασίας σε ολόκληρη την Ένωση και ποιες είναι οι απαιτούμενες δεξιότητες. Εν τω μεταξύ, ο ευρωπαϊκός μηχανισμός μικροδανείων Progress θα παράσχει στήριξη σε νέους επιχειρηματίες που δεν μπορούν να βρουν εναλλακτική χρηματοδότηση για τη σύσταση της δικής τους επιχείρησης.
<P>
Φυσικά, δεν υπάρχει μια ενιαία λύση στα προβλήματα που αντιμετωπίζουμε, αλλά μπορούμε να διδαχτούμε πολλά ο ένας από τον άλλο ανταλλάσσοντας εμπειρίες. Το πλαίσιο για την απασχόληση των νέων που προτείνουμε παρέχει καθοδήγηση σχετικά με το πώς μπορούν να βοηθήσουν την κατάσταση οι φορείς χάραξης πολιτικής, τα ενδιαφερόμενα μέρη και τα θεσμικά όργανα. Οι δημόσιες υπηρεσίες απασχόλησης, οι κοινωνικοί εταίροι, οι εργοδότες και οι υπηρεσίες υποστήριξης των νέων σε τοπικό επίπεδο καλούνται όλοι να διαδραματίσουν πρωταγωνιστικό ρόλο. Θα εργαστούμε για να ενθαρρύνουμε περισσότερες ανταλλαγές εμπειριών και ορθών πρακτικών μεταξύ τους σε επίπεδο ΕΕ. Πιστεύω ακράδαντα ότι, μέσω της συγκέντρωσης πόρων σε επίπεδο ΕΕ, μπορούμε να συμβάλλουμε στην ανάπτυξη και την προώθηση επιτυχών πολιτικών για τη στήριξη των νέων.
<SPEAKER ID="589" NAME="Barbara Matera" AFFILIATION="PPE">
(IT) Κύριε Πρόεδρε, κυρίες και κύριοι, είμαι ικανοποιημένη από την απάντηση του Επιτρόπου. Λαμβάνοντας υπόψη την παγκόσμια οικονομική κατάσταση και την κρίση, η οποία επιδείνωσε πολύ περισσότερο τις συνθήκες στην αγορά εργασίας, πλήττοντας τις πιο ευάλωτες ομάδες, συγκεκριμένα τους νέους, θα ήθελα να ζητήσω από τον Επίτροπο να εκφράσει την άποψή του σχετικά με την ανάγκη να δοθεί περισσότερη έμφαση σε ευρωπαϊκά μέσα όπως το Ευρωπαϊκό Ταμείο Προσαρμογής στην Παγκοσμιοποίηση, τα οποία χρειαζόμαστε για την επανεκπαίδευση εργαζομένων που έμειναν άνεργοι για λόγους που σχετίζονται με την οικονομική κρίση και, συνεπώς, και ως αποτέλεσμα της παγκοσμιοποίησης.
<SPEAKER ID="590" NAME="Νικόλαος Χουντής" AFFILIATION="GUE/NGL">
Κύριε Πρόεδρε, κύριε Επίτροπε, άκουσα την απάντηση που δώσατε στην ερώτηση της συναδέλφου αλλά θα ήθελα να σας εκθέσω τα εξής που συμβαίνουν στην πράξη:
<P>
Τα νούμερα που αφορούν τους ανέργους στην Ελλάδα το 2009 ήταν 20% για τους άντρες και 34% για τις γυναίκες. Νέοι άνεργοι! " κατάσταση αυτή επιδεινώθηκε μετά την είσοδο του Διεθνούς Νομισματικού Ταμείου. Την ίδια ώρα δύο προγράμματα που χρηματοδοτεί η Ευρωπαϊκή Ένωση μέσα στο εθνικό στρατηγικό πλαίσιο αναφοράς έχουν απορροφητικότητα 1,9 και 3,2.
<P>
" ερώτηση λοιπόν είναι: Γιατί υπάρχει αυτή η χαμηλή απορροφητικότητα στην Ελλάδα; Είναι ευθύνη της ελληνικής κυβέρνησης; Και δεύτερον, μελετά η Επιτροπή κάποια πρόσθετα μέτρα προκειμένου να αντιμετωπιστεί το πρόβλημα αυτό της απασχόλησης;
<SPEAKER ID="591" NAME="Seán Kelly" AFFILIATION="PPE">
(EN) Εν συντομία, πρόκειται για ένα πολύ σημαντικό, αν και θλιβερό, ζήτημα. Γνωρίζω ότι στη χώρα μου το 20% των νέων είναι άνεργοι και η μετανάστευση, η οποία είχε σταματήσει, ξεκινά και πάλι και συνοδεύεται από αυτό που αποκαλείται "διαρροή εγκεφάλων", συμπεριλαμβανομένων, μεταξύ άλλων, μελών και της δικής μου οικογένειας.
<P>
Και, σε συνέχεια της τελευταίας ερώτησης, υπάρχουν ορισμένες χώρες οι οποίες ανταποκρίνονται περισσότερο από άλλες στα μέτρα που προτείνει η Ευρωπαϊκή Ένωση, και ποιοι είναι οι φραγμοί που τίθενται στη δική τους περίπτωση;
<SPEAKER ID="592" NAME="László Andor" LANGUAGE="EN">
Θα ήθελα να σας ευχαριστήσω για τις παρατηρήσεις και για το γεγονός ότι επιστήσατε την προσοχή και σε άλλα ταμεία πέραν αυτών που ανέφερα ήδη εγώ: στον μηχανισμό μικροδανείων, το Ευρωπαϊκό Κοινωνικό Ταμείο και το Ευρωπαϊκό Ταμείο Προσαρμογής στην Παγκοσμιοποίηση. Τα ταμεία αυτά μπορούν επίσης να διαδραματίσουν σημαντικό ρόλο, το τελευταίο ιδίως σε περιπτώσεις απροσδόκητων μαζικών απολύσεων που πλήττουν κυρίως τους εργαζόμενους στη μεταποιητική βιομηχανία, αλλά μπορούν κάλλιστα να πλήξουν και άλλες βιομηχανίες.
<P>
Είμαστε βέβαιοι ότι αυτά τα ταμεία είναι χρήσιμα και πιστεύουμε ότι πρέπει να εξασφαλίσουν χρηματοδότηση για την επόμενη δημοσιονομική περίοδο ή την επόμενη περίοδο προγραμματισμού, επειδή, δυστυχώς, ακόμη και εάν έρχεται περίοδος ευημερίας, θα πρέπει να αναμένουμε σημαντικές απολύσεις σε συγκεκριμένες περιπτώσεις λόγω αναδιαρθρώσεων και διασυνοριακών μετεγκαταστάσεων. Πρέπει να είμαστε προσεκτικοί σε συγκεκριμένες καταστάσεις.
<P>
Διαπιστώνεται τώρα ένας αναπτυσσόμενος διχασμός στο εσωτερικό της Ευρωπαϊκής Ένωσης -ένα είδος δυϊσμού-, με μια κεντρική περιοχή όπου διαπιστώνεται ήδη αύξηση του ΑΕγχΠ και της απασχόλησης, αλλά και με χώρες όπως η Ελλάδα και η Ιρλανδία που θα συνεχίζουν να αγωνίζονται υπό τις πιέσεις των χρηματοπιστωτικών αγορών.
<P>
Διεξήγαγα προσφάτως διαπραγματεύσεις σε προσωπικό επίπεδο με την υπουργό κ. Κατσέλη, στο πλαίσιο των οποίων συζητήσαμε πώς θα μπορούσε να αξιοποιηθεί αποτελεσματικότερα το Ευρωπαϊκό Κοινωνικό Ταμείο στην Ελλάδα. Αρκετές ήταν οι αιτίες στο πρόσφατο παρελθόν, συμπεριλαμβανομένης της ίδιας της κρίσης, των δυσκολιών όσον αφορά τη συγχρηματοδότηση και συγκεκριμένων διοικητικών δυσχερειών, που κατέστησαν δύσκολη τη δυναμική απορρόφηση πόρων από το Κοινωνικό Ταμείο, αλλά μπορώ να σας διαβεβαιώσω ότι οι υπηρεσίες μου εργάζονται πολύ σκληρά και πολύ στενά με την ελληνική διαχειριστική αρχή προκειμένου να βρεθούν κατάλληλες ευκαιρίες χρηματοδότησης από το ΕΚΤ την παρούσα περίοδο. Πιστεύω ότι είναι πραγματικά βοηθητικό να κατορθώσουμε να επιτύχουμε την κατάλληλη χρηματοδότηση.
<P>
Είναι αλήθεια ότι σε καταστάσεις έκτακτης ανάγκης αυτό είναι ακόμη πιο δύσκολο και υπάρχει ανάγκη και επίσης η δυνατότητα για την αναδιάρθρωση της διαθέσιμης χρηματοδότησης του ΕΚΤ. Μακροπρόθεσμα, πιστεύω ότι πρέπει να προσαρμόσουμε το Κοινωνικό Ταμείο κατά τέτοιον τρόπο ώστε να μπορέσει να είναι αποτελεσματικότερο σε συγκεκριμένες καταστάσεις και όσον αφορά την αντιστάθμιση των επιπτώσεων της άνισης οικονομικής ανάπτυξης στο εσωτερικό της Ένωσης, η οποία είναι εμφανής ήδη και σε δημογραφικούς όρους, προκαλώντας μεταναστευτικές ροές που μπορεί να μην αποτιμήθηκαν επαρκώς κατά την προηγούμενη περίοδο. Πρέπει να το προσέξουμε αυτό και να το συνδέσουμε με τις τάσεις στην αγορά εργασίας.
<SPEAKER ID="593" NAME="Πρόεδρος">
Κυρίες και κύριοι συνάδελφοι, απομένουν τώρα 40 λεπτά μέχρι τις 20,30, την ώρα λήξης της συνεδρίασης, και, ως εκ τούτου, προτείνω να μοιράσουμε τον χρόνο μεταξύ της Αντιπροέδρου Reding και του κ. Füle. " πρώτη ερώτηση απευθύνεται στην κ. Reding.
<P>
Κυρίες και κύριοι συνάδελφοι, παρακαλώ υπολογίστε κατά πόσον θα φτάσει ο χρόνος για την εξέταση της ερώτησής σας. Ζητώ συγγνώμη για την έλλειψη χρόνου απόψε, λόγω της υπέρβασης του χρόνου κατά την τελευταία συζήτηση, αλλά σκοπεύω να διακόψω τη συνεδρίαση στις 20.30 για να επιτρέψω στους διερμηνείς να δειπνήσουν. Εγώ προσωπικά θα βρίσκομαι εδώ μέχρι τα μεσάνυχτα.
<P>
Δεύτερο μέρος
<P>

<P>
Θέμα: Ισότητα ανδρών και γυναικών στη διαδικασία λήψης αποφάσεων
<P>
Ξεκινώντας από τη διαπίστωση ότι οι γυναίκες κατέχουν το ένα τέταρτο μόλις των εδρών στα εθνικά κοινοβούλια και κυβερνήσεις, ότι αντιπροσωπεύουν το 10% μόλις των διοικητικών συμβουλίων των μεγάλων εταιρειών που έχουν εισαχθεί στο χρηματιστήριο στην ΕΕ και το 3% των διευθυνόντων συμβούλων, η Επιτροπή δηλώνει στη στρατηγική της για την ισότητα ανδρών και γυναικών 2010-2015 ότι προτίθεται "να προβληματιστεί σε πρωτοβουλίες", "να παρακολουθήσει την πρόοδο" και "να υποστηρίξει την προώθηση". Για να σπάσει όμως η γυάλινη αυτή οροφή, χρειάζονται στοχευμένες ενέργειες τώρα.
<P>
Σκοπεύει η Επιτροπή να καθιερώσει ποσοστώσεις προκειμένου να αυξηθεί η παρουσία των γυναικών στη διαδικασία λήψης αποφάσεων; Σκοπεύει να παροτρύνει περισσότερο τα κράτη μέλη να αναπτύξουν συστήματα φύλαξης των παιδιών που θα επιτρέπουν στις μητέρες να συνδυάζουν καλύτερα επαγγελματικό και ιδιωτικό βίο; Ποια άλλα μέτρα προτίθεται να λάβει στον τομέα αυτό, ιδίως κατά των στερεοτύπων;
<SPEAKER ID="595" NAME="Viviane Reding">
Αντιπρόεδρος της Επιτροπής. - (ΕΝ) Πρόκειται, παρεμπιπτόντως, για ένα από τα προσφιλή μου θέματα, και αυτός είναι ο λόγος για τον οποίο πρόκειται να εξετάσω όλα τα νομοθετικά και μη νομοθετικά μέτρα με σκοπό τη διόρθωση των επίμονων ανισοτήτων στη διαδικασία λήψης αποφάσεων. Τα τελευταία αριθμητικά στοιχεία δεν είναι ιδιαίτερα θετικά, και γι' αυτό πρέπει να αναλάβουμε δράση - πρωτίστως γιατί τα αριθμητικά στοιχεία παραμένουν επίμονα στο ίδιο μη θετικό επίπεδο.
<P>
Πρόκειται για μία από τις πέντε προτεραιότητες της στρατηγικής της Επιτροπής για την ισότητα μεταξύ γυναικών και ανδρών 2010-2015, την οποία έχω ήδη παρουσιάσει στο Ευρωπαϊκό Κοινοβούλιο, και έχω επίσης δηλώσει ότι θα ήταν καλό να αυξηθεί ο αριθμός των γυναικών στα διοικητικά συμβούλια και τη διοίκηση. Αυτός είναι ο λόγος για τον οποίο πρέπει να μιλήσουμε με αυτούς που είναι υπεύθυνοι. Θα προσκαλέσω τους επικεφαλής των μεγάλων εισηγμένων εταιρειών να καθίσουμε γύρω από ένα τραπέζι με σκοπό να προωθηθεί ο διάλογος με τα ενδιαφερόμενα μέρη στον επιχειρηματικό τομέα για να προχωρήσουν τα πράγματα. Εάν δεν προχωρήσουν τα πράγματα, θα προχωρήσω εγώ με στοχευμένες πρωτοβουλίες για τη βελτίωση της κατάστασης.
<P>
Όσον αφορά το ζήτημα της συγκέντρωσης δεδομένων και της διάδοσης συγκρίσιμων δεδομένων, γνωρίζουμε πάρα πολύ καλά ότι υπάρχουν ελλείψεις εδώ. Διαθέτουμε πλέον την υπηρεσία για την ισότητα των φύλων στο Βίλνιους, επομένως μπορούμε να αρχίσουμε να βασιζόμαστε σε πιο σοβαρά δεδομένα, σε συγκρίσιμα δεδομένα και, συγκεκριμένα, σε μια βάση δεδομένων σχετικά με την παρουσία γυναικών και ανδρών στη διαδικασία λήψης αποφάσεων, καθώς και σε τακτική υποβολή αναφορών.
<P>
Είναι αλήθεια ότι η έλλειψη υποδομών φροντίδας υψηλής ποιότητας είναι ένας από τους λόγους, αν και όχι ο μοναδικός, για τον οποίο συναντάμε τόσο λίγες γυναίκες σε θέσεις λήψης αποφάσεων, επομένως θα πρέπει να εξετάσουμε τις επιδόσεις των κρατών μελών επί του ζητήματος αυτού. Την περίοδο 2007-2013, θα διατεθεί μισό δισεκατομμύριο ευρώ από τα Διαρθωτικά Ταμεία για την ανάπτυξη υπηρεσιών φροντίδας παιδιών και 2,4 δισεκατομμύρια ευρώ επιπλέον για τη χρηματοδότηση μέτρων με σκοπό τη διευκόλυνση της πρόσβασης των γυναικών στην απασχόληση και τον συνδυασμό του εργασιακού με τον επαγγελματικό βίο, συμπεριλαμβανομένης της πρόσβασης σε υπηρεσίες παιδικής φροντίδας.
<P>
Ακούγοντάς με να τα λέω αυτά, αντιλαμβάνεστε ότι δεν είμαι ιδιαίτερα εντυπωσιασμένη από όσα πράττουν πολλά κράτη μέλη στον τομέα της φροντίδας των παιδιών, επομένως αυτό το ζήτημα κατέχει επίσης υψηλή θέση στην πολιτική ατζέντα. Ο συνάδελφός μου κ. Andor εξετάζει αυτά τα αριθμητικά στοιχεία και αυτές τις δράσεις στο πλαίσιο της στρατηγικής Ευρώπη 2020, και είμαι πραγματικά πεπεισμένη ότι τα κράτη μέλη πρέπει να εντείνουν τις προσπάθειές τους στον συγκεκριμένο τομέα.
<SPEAKER ID="596" NAME="Marc Tarabella" AFFILIATION="S&amp;D">
(FR) Κύριε Πρόεδρε, κυρία Επίτροπε, θα ήθελα να σας ευχαριστήσω για την απάντησή σας και, πάνω απ' όλα, για τη δέσμευσή σας. Γνώριζα ότι επρόκειτο για ένα από τα προσφιλή σας θέματα. Συγκεκριμένα, θα ήθελα να τονίσω την ανάγκη να ενθαρρύνουμε μια ισορροπία μεταξύ της επαγγελματικής και της προσωπικής ζωής, για τους άνδρες και για τις γυναίκες εξίσου· μόνο με αυτόν τον τρόπο θα μπορέσουμε να επιτύχουμε απόλυτη ισότητα. Περισσότερα από τα μισά κράτη μέλη δεν έχουν επιτύχει τον στόχο της δημιουργίας υπηρεσιών φροντίδας παιδιών για τουλάχιστον το 90% των παιδιών από τριών ετών έως τη σχολική ηλικία και για το 33% των παιδιών κάτω των τριών ετών. Ως εκ τούτου, θα ήθελα να σας ρωτήσω εάν προτίθεστε να λάβετε αντίμετρα, ή ακόμη και να τιμωρήσετε τα κράτη μέλη που δεν επιτυγχάνουν τον συγκεκριμένο στόχο.
<SPEAKER ID="597" NAME="Mairead McGuinness" AFFILIATION="PPE">
(EN) Ενώ η λέξη "ποσόστωση" αναφέρθηκε στην ερώτηση, δεν άκουσα απάντηση ειδικά γι' αυτό το ζήτημα των ποσοστώσεων. Κατά δεύτερον, θα ήταν λυπηρό κατά τη γνώμη μου να εκλαμβάνονται τα παιδιά ως "πρόβλημα" σε σχέση με τη συμμετοχή των γυναικών στο εργατικό δυναμικό. Τα παιδιά είναι παιδιά για πολύ σύντομο χρονικό διάστημα και οι γυναίκες μπορούν να συνεισφέρουν σε όλες τις ηλικίες. Επομένως, θα ήθελα να παρακαλέσω να μην επικεντρωνόμαστε στα παιδιά ως πρόβλημα. Το πρόβλημα δεν είναι τα παιδιά - εντέλει, το πρόβλημα είναι ότι χρειαζόμαστε περισσότερα παιδιά στην Ευρωπαϊκή Ένωση. Το ερώτημα είναι το εξής: πώς οι γυναίκες θα σπάσουν τη γυάλινη οροφή που αναγνώρισε ο ερωτών;
<SPEAKER ID="598" NAME="Silvia-Adriana Ţicău" AFFILIATION="S&amp;D">
(RO) Παρά το γεγονός ότι πάνω από το 55% των αποφοίτων πανεπιστημίου είναι γυναίκες, εξακολουθούμε να μην συναντάμε γυναίκες σε διοικητικές θέσεις στους δημόσιους φορείς ή συχνά ούτε στις επιχειρήσεις. Επιπλέον, οι μισθολογικές διαφορές μεταξύ των φύλων ανέρχονται σε 17%.
<P>
Θα ήθελα να σας ζητήσω να εξετάσετε το ενδεχόμενο εφαρμογής ορισμένων ολοκληρωμένων προγραμμάτων και ακόμη αυστηρότερων ελέγχων στα κράτη μέλη σχετικά με τις υπηρεσίες φροντίδας παιδιών. Εάν δεν καταφέρουμε να δημιουργήσουμε ισορροπία μεταξύ της επαγγελματικής και της προσωπικής ζωής, δεν θα μπορέσουμε να ενθαρρύνουμε τις νέες μητέρες να ακολουθήσουν επαγγελματική σταδιοδρομία ώστε να μπορέσουν να ανέλθουν και σε διοικητικές θέσεις.
<SPEAKER ID="599" NAME="Viviane Reding" LANGUAGE="EN">
Συμφωνώ απόλυτα με την ανάλυση ότι πολλά κράτη μέλη υπολείπονται των στόχων της Βαρκελώνης. Μόνο οκτώ κράτη μέλη εκπληρώνουν τους στόχους της Βαρκελώνης για παιδιά ηλικίας 0 έως 3 ετών και μόνο επτά κράτη μέλη εκπληρώνουν τους στόχους για παιδιά από 3 ετών έως την ηλικία υποχρεωτικής φοίτησης στο σχολείο.
<P>
Ως Επίτροπος αρμόδια για θέματα ισότητας, δεν είμαι υπεύθυνη για τις κοινωνικές υποθέσεις και γνωρίζω ότι όλα αυτά τα ζητήματα περιλαμβάνονται στο θεματολόγιο της στρατηγικής Ευρώπη 2020. Θα πρέπει αναμφίβολα να εξετάσουμε όλα αυτά τα ζητήματα, γιατί τα προβλήματα πρόκειται να επιδεινωθούν λόγω της γήρανσης του πληθυσμού. Ποιος πρόκειται να φροντίζει και τους ηλικιωμένους; Οι γυναίκες θα πρέπει να φροντίζουν όχι μόνο τα μωρά, αλλά και τους ηλικιωμένους. Επομένως, πρέπει πραγματικά να το εξετάσουμε αυτό και επίσης να αναλύσουμε τους λόγους για τους οποίους τα κράτη μέλη δεν απορροφούν τα χρήματα που είναι διαθέσιμα προκειμένου να αποκτήσουν περισσότερες υπηρεσίες φροντίδας παιδιών.
<P>
Αναφορικά με τις ποσοστώσεις, στην απάντησή μου νομίζω ότι δεν χρησιμοποίησα τη λέξη "ποσοστώσεις", αλλά δήλωσα σαφέστατα ότι εάν δεν σημειωθεί πρόοδος, τότε θα αναλάβω δράση, και ανέφερα σαφώς τι εννοώ πρόοδο. Πρόοδος σημαίνει το 30% των διοικητικών συμβουλίων των εισηγμένων στο χρηματιστήριο εταιρειών να αποτελείται από γυναίκες έως το 2015 και το ποσοστό αυτό να αυξηθεί σε 40% έως το 2020. Ελπίζω ότι μπορούμε να επιτύχουμε αυτούς τους στόχους χωρίς να χρειαστεί ισχυρή παρέμβαση σε ευρωπαϊκή επίπεδο. Σε αντίθεση περίπτωση, ναι, οι ποσοστώσεις αποτελούν υπό συζήτηση θέμα και, παρότι ορισμένοι δεν πιστεύουν ότι θα κάνω ό,τι λέω, είναι γνωστό ότι συνήθως κάνω τα πράγματα που ανακοινώνω. Αυτός είναι επίσης ο λόγος για τον οποίο οι επιχειρήσεις τώρα έχουν μια μεγάλη ευκαιρία να καταστήσουν περιττή την παρέμβασή μου, γιατί εάν αναλάβουν σωστές δράσεις, δεν θα χρειαστεί να παρέμβουμε.
<P>
Συμφωνώ απόλυτα με τα αριθμητικά στοιχεία που αναφέρθηκαν. Το 60% των νέων αποφοίτων πανεπιστημίων είναι γυναίκες· αυτό σημαίνει ότι πρέπει επίσης με κάποιον τρόπο να κατέχουμε το 60% των διοικητικών θέσεων, αλλά απέχουμε πολύ από την επίτευξη αυτού του ποσοστού. Γι' αυτόν τον λόγο πρέπει να βοηθήσουμε τις γυναίκες να ανέλθουν σε διοικητικές θέσεις. Πολλοί είναι οι λόγοι για τους οποίους δεν το καταφέρνουν: ο ένας είναι η νοοτροπία, που είναι πολύ δύσκολο να αλλάξει. Αυτός είναι επίσης ο λόγος για τον οποίο η παρουσία των γυναικών στη διαδικασία λήψης αποφάσεων αποτελεί μία από τις προτεραιότητες της στρατηγικής για την ισότητα των φύλων, ακριβώς όπως και οι μισθολογικές διαφορές μεταξύ φύλων - 17% κατά μέσο όρο σε ευρωπαϊκό επίπεδο, σε ορισμένες χώρες το ποσοστό αυτό είναι πολύ υψηλό ενώ σε άλλες πολύ χαμηλό.
<P>
Του χρόνου πρόκειται να ξεκινήσουμε εκστρατεία ευαισθητοποίησης σχετικά με αυτά τα στοιχεία. Για παράδειγμα, στη Γερμανία εφαρμόζεται ένα πολύ ωραίο πρόγραμμα, που θα μπορούσε να γενικευτεί σε άλλες χώρες, στο πλαίσιο του οποίου τοποθετείται σε δημόσιους χώρους ένας μετρητής που μετρά πόσο περισσότερο πρέπει να εργαστεί μια γυναίκα για να φτάσει τη μέση αμοιβή ενός άνδρα. Φυσικά, πρέπει επίσης να επιδιώξουμε τη συμμετοχή των κοινωνικών εταίρων σε αυτήν τη συζήτηση και πρέπει να εφαρμόσουμε μέτρα διαφάνειας.
<P>
Όλα αυτά βρίσκονται στο θεματολόγιο της στρατηγικής για τις γυναίκες και πρόκειται να τα υλοποιήσουμε βήμα προς βήμα - για να μην συζητάμε απλώς το θέμα, αλλά για να αλλάξουμε τα πράγματα.
<P>
Θέμα: Κόστος της διερμηνείας, της μετάφρασης και της ενημέρωσης σε ποινικές διαδικασίες για τα κράτη μέλη
<P>
Ο κανονισμός σχετικά με τα δικαιώματα διερμηνείας και μετάφρασης, που ψηφίστηκε πρόσφατα από το Συμβούλιο, και το δικαίωμα ενημέρωσης του κατηγορουμένου, που τίθεται τώρα υπό εξέταση, αποτελούν δύο από τα βασικά μέτρα του οδικού χάρτη που έχει προτείνει η Επιτροπή για την ενίσχυση των υπερασπιστικών δικαιωμάτων των κατηγορουμένων.
<P>
Ερωτάται η Επιτροπή:
<P>
Δεδομένου ότι προβλέπεται πως τα κράτη μέλη θα επωμιστούν αποκλειστικά το κόστος της μετάφρασης, της διερμηνείας και της ενημέρωσης, ποιος αναμένεται να είναι ο δημοσιονομικός αντίκτυπος και η επιβάρυνση τους για την παροχή τέτοιου είδους υπηρεσιών; Κράτη μέλη όπως η Ελλάδα ή η Μάλτα δέχονται μεγάλες ροές παράνομων μεταναστών και ενδέχεται να υποστούν ιδιαίτερη οικονομική επιβάρυνση για την παροχή υπηρεσιών μετάφρασης και διερμηνείας ή την ενημέρωση σχετικά με την κατηγορία και την κατάρτιση των αστυνομικών και των εισαγγελέων.
<P>
Αναμένεται η Επιτροπή να συνδράμει για να ενισχυθούν οι χώρες αυτές και να δοθεί οικονομική βοήθεια ώστε να μην αναλάβουν εξ ολοκλήρου το κόστος των παράνομων μεταναστών που εμπλέκονται σε ποινικές διαδικασίες; Αν ναι, με ποια κριτήρια θα καθοριστεί το ύψος της βοήθειας αυτής αλλά και οι χώρες που ενδεχομένως τη δικαιούνται;
<SPEAKER ID="601" NAME="Viviane Reding">
Αντιπρόεδρος της Επιτροπής. - (ΕΝ) Όταν έγινα Επίτροπος, διαπίστωσα ότι κατά το παρελθόν είχαν γίνει πολλά σε ζητήματα ασφάλειας και ελάχιστα σε ζητήματα δικαιωμάτων. Αυτός είναι ο λόγος για τον οποίο, καθώς έχω στη διάθεσή μου τα μέσα της Συνθήκης της Λισαβόνας, και τη στρατηγική της Στοκχόλμης, όπου έχουν τεθεί πολλά ζητήματα σχετικά με το πώς πρέπει να προχωρήσουμε, αποφασίσαμε να δράσουμε, και δράσαμε ταχύτατα.
<P>
Αρχικά, επιτρέψτε μου να ευχαριστήσω το Κοινοβούλιο για το εξαιρετικό έργο του στον τομέα των διαδικαστικών δικαιωμάτων. Έχουμε ήδη καταλήξει σε συμφωνία σχετικά με το δικαίωμα ενός προσώπου σε διερμηνεία και μετάφραση σε ποινικές διαδικασίες ενώπιον του δικαστηρίου. Σημειώνουμε αρκετή πρόοδο επί της οδηγίας σχετικά με το δικαίωμα της ενημέρωσης σε ποινικές διαδικασίες: το περίφημο "έγγραφο δικαιωμάτων". Εάν επιθυμούμε να αποτελέσουμε την ήπειρο των δικαιωμάτων, θα πρέπει να θεσπίζουμε διαδικαστικά δικαιώματα τμηματικά. Έχουν το κόστος τους, αλλά είναι απαραίτητα για τη διασφάλιση των δικαιωμάτων της υπεράσπισης των ευρωπαίων πολιτών, καθώς και για την ορθή λειτουργία της αμοιβαίας αναγνώρισης.
<P>
Προτού υποβάλλουμε οποιαδήποτε πρόταση, προβαίνουμε πάντα σε ενδελεχή αξιολόγηση των δημοσιονομικών επιπτώσεων της νομοθεσίας της ΕΕ στα κράτη μέλη. Μόνο τότε υποβάλλουμε νομοθετικές προτάσεις. Αυτή η άσκηση βασίστηκε, φυσικά, στα αριθμητικά στοιχεία που παρέσχαν οι κυβερνήσεις των κρατών μελών. Αυτά τα στοιχεία αποκαλύπτουν ότι το πρόσθετο κόστος που πρόκειται να επωμιστούν τα κράτη μέλη δεν θα είναι τόσο υψηλό.
<P>
Σχετικά με το δικαίωμα σε διερμηνεία και μετάφραση, η οδηγία επαναλαμβάνει απλώς μια υφιστάμενη υποχρέωση των κρατών μελών που προβλέπεται ήδη στη Σύμβαση του Συμβουλίου της Ευρώπης για τα ανθρώπινα δικαιώματα, επομένως δεν ζητεί κάτι επιπλέον. Ζητεί απλώς κάτι πολύ βασικό. Τα κράτη μέλη -και πολλά ήδη συμμορφώνονται με τις υποχρεώσεις του Δικαστηρίου του Στρασβούργου- είναι απίθανο να αναγκαστούν να επιβαρυνθούν με τυχόν επιπλέον έξοδα πέραν των ποσών που ήδη δαπανούν επ' αυτού.
<P>
Σχετικά με το δικαίωμα στην ενημέρωση, το μεγαλύτερο μέρος των εξόδων θα αφορά το εφάπαξ κόστος της σύνταξης του εγγράφου δικαιωμάτων. Επ' αυτού η Επιτροπή έχει ήδη υποβάλει ως παράρτημα στην οδηγία ένα πρότυπο σε όλες τις γλώσσες της ΕΕ. Τα κράτη μέλη θα πρέπει απλώς να πάρουν αυτό το πρότυπο και να το αντιγράψουν, επομένως το κόστος δεν θα είναι πολύ μεγάλο. " Επιτροπή δεν διαθέτει προϋπολογισμό που να προβλέπει οποιεσδήποτε πιστώσεις οι οποίες θα επέτρεπαν στο θεσμικό όργανο να παράσχει οικονομική βοήθεια στα κράτη μέλη για την κάλυψη αυτών των εξόδων. Εάν τα κράτη μέλη συνυπολογίσουν τον κίνδυνο κακοδικίας, τις νομικές προσφυγές και τις επαναλήψεις δικών, την απώλεια του κύρους ενός δικαστικού συστήματος γενικά και ενίοτε τις αποζημιώσεις που επιδικάζει το Δικαστήριο του Στρασβούργου ή τα εθνικά δικαστήρια, θα διαπιστώσουν ότι είναι πολύ πιο ακριβή η μη χρηματοδότηση αυτών των βασικών δικαιωμάτων από ένα υπεύθυνο κράτος.
<SPEAKER ID="602" NAME="Γεώργιος Παπανικολάου" AFFILIATION="PPE">
Κύριε Πρόεδρε, κυρία Επίτροπε, σας ευχαριστώ πολύ για την απάντησή σας. Έχετε απόλυτο δίκαιο στα όσα λέτε και δεν μπορώ παρά να συμφωνήσω και εγώ.
<P>
Διευκρινίζω όμως και ερωτώ και πάλι: Σε μια χώρα όπως η Ελλάδα ή η Μάλτα για παράδειγμα, όπου γνωρίζετε πόσο μεγάλη πίεση έχουμε και από την παράνομη μετανάστευση και τους ανθρώπους εκείνους που ενδεχομένως σε μια ποινική διαδικασία να χρειαστούν βοήθεια, πέρα από την τυποποιημένη επιστολή και τα διάφορα τυποποιημένα έγγραφα που θα έχουν στη διάθεσή τους, στην περίπτωση που ο κατηγορούμενος θέλει μετάφραση κάποιων εγγράφων της δικογραφίας του φακέλου του, πράγμα που όπως αντιλαμβάνεστε είναι μια εργασία εξειδικευμένη και κάθε φορά ποικιλόμορφη, εκτιμάμε ποιο θα είναι το σχετικό κόστος, ειδικά για κάποιες μικρές χώρες που έχουν τόσο μεγάλες πιέσεις και τόσα μεγάλα προβλήματα;
<SPEAKER ID="603" NAME="Brian Crowley" AFFILIATION="ALDE">
(EN) Θα ήθελα να ευχαριστήσω και εγώ την Επίτροπο για την απάντησή της. Όπως ο προηγούμενος συνάδελφος, πιστεύω ότι μια από τις μεγαλύτερες δυσκολίες που πρέπει να αναγνωρίσουμε είναι ότι -ενώ όλοι αντιλαμβανόμαστε τη σημασία της πρόσβασης στη δικαιοσύνη με μορφή κατανοητή στο πρόσωπο που ζητεί την απονομή δικαιοσύνης- αυτοί οι νέοι κανόνες δεν μπορούν να χρησιμοποιηθούν ως νομικός μηχανισμός για την περαιτέρω καθυστέρηση της ακρόασης σημαντικών υποθέσεων, είτε πρόκειται για απελάσεις βάσει των κανόνων μετανάστευσης είτε εάν σκοπός είναι η αμφισβήτηση συγκεκριμένων ποινικών μητρώων κ.λπ.
<P>
Υπάρχει διάταξη στη νομοθεσία ή την πρόταση η οποία να προβλέπει τη δυνατότητα να παραβλέψει το δικαστήριο την αναγκαιότητα μετάφρασης όλων ανεξαιρέτως των εγγράφων στην εκάστοτε γλώσσα;
<SPEAKER ID="604" NAME="Viviane Reding" LANGUAGE="EN">
Μπορώ μόνο να επαναλάβω ότι το κόστος μιας δικαιοσύνης που δεν λειτουργεί ορθά, ή το κόστος της μη αντιμετώπισης των ανθρώπων όπως πρέπει να αντιμετωπίζονται σε μια Ευρώπη δικαιωμάτων, είναι πολύ υψηλότερο από το κόστος της επένδυσης στα συγκεκριμένα βασικά δικαιώματα.
<P>
Φυσικά, είναι πολύ πιο δύσκολο οι χώρες που βρίσκονται πολύ κάτω από το ελάχιστο όριο να φτάσουν αυτό το απαιτούμενο όριο, ενώ θα είναι πολύ διασφαλίζεται ήδη ένα ορισμένο επίπεδο δικαιωμάτων. Είναι αυτός λόγος να μην αναληφθεί δράση; Απεναντίας. Έχουμε αναλύσει το πιθανό κόστος για τα διάφορα κράτη μέλη βάσει επίσης των πιέσεων υπό τις οποίες λειτουργούν. Δεν πρόκειται μόνο για ζήτημα ασύλου. Πρόκειται επίσης για ζήτημα ποινικών διαδικασιών, για παράδειγμα, στην περίπτωση που δικάζεται ένας παράνομος μετανάστης που κατηγορείται για ποινικό αδίκημα. Δεν έχουμε καταστήσει υποχρεωτική τη μετάφραση όλων των εγγράφων, παρά μόνο αυτών που είναι απαραίτητα για να κατανοήσει το άτομο που διώκεται αυτό που του συμβαίνει.
<P>
Παρεμπιπτόντως, η μεγάλη πλειονότητα των ανθρώπων που επηρεάζονται δεν θα είναι παράνομοι μετανάστες. Οι μεγαλύτερες ομάδες που επηρεάζονται είναι πολίτες που ταξιδεύουν σε άλλο κράτος μέλος, για παράδειγμα τουρίστες, ή πολίτες που διαμένουν σε άλλο κράτος μέλος αλλά δεν μιλούν τη γλώσσα της εν λόγω χώρας. Επομένως, αυτό θα είναι ένα βασικό όφελος για εκατομμύρια ευρωπαίους πολίτες.
<P>
Φανταστείτε ότι ταξιδεύετε από το Στρασβούργο σε μια γειτονική χώρα. Εμπλέκεστε σε ένα αυτοκινητιστικό ατύχημα. Τραυματίσατε κάποιον. Σας συλλαμβάνει η αστυνομία, πηγαίνετε στο δικαστήριο, αλλά δεν έχετε ιδέα για ποιο πράγμα κατηγορείστε. Στην περίπτωση αυτήν, θα ήσασταν πολύ ευχαριστημένος να γνωρίζετε τουλάχιστον για τι κατηγορείστε ώστε να μπορέσετε να υπερασπιστείτε τον εαυτό σας. Πιστεύω ότι αυτό αποτελεί βασικό ανθρώπινο δικαίωμα και ότι πρέπει να εξετάσουμε το κόστος που θα έχει στην κοινωνία η μη εφαρμογή στην πράξη αυτού του βασικού δικαιώματος.
<SPEAKER ID="605" NAME="Πρόεδρος">
Λυπάμαι, αλλά οι ερωτήσεις της κ. Harkin, του κ. Cashman, του κ. Mirsky και του κ. Crowley δεν είναι εφικτό να απαντηθούν απόψε. Θα λάβουν γραπτή απάντηση. Όπως ανέφερα νωρίτερα, έχουμε καθυστερήσει λόγω της υπέρβασης του χρόνου κατά την προηγούμενη συζήτηση.
<P>
Θα προχωρήσουμε τώρα στις ερωτήσεις προς τον κ. Füle.
<P>

<P>
Θέμα: Διεύρυνση της ΕΕ με την ένταξη της Τουρκίας
<P>
Μπορεί να αναφέρει η Επιτροπή πώς έχει σήμερα η κατάσταση σε σχέση με την αίτηση ένταξης της Τουρκίας στην ΕΕ;
<SPEAKER ID="607" NAME="Stefan Füle" LANGUAGE="EN">
Το Ευρωπαϊκό Συμβούλιο του Ελσίνκι (Δεκέμβριος 1999) χορήγησε καθεστώς υποψήφιας χώρας στην Τουρκία και οι διαπραγματεύσεις με την εν λόγω χώρα ξεκίνησαν τον Οκτώβριο του 2005. " Επιτροπή ενημερώνει τακτικά το Συμβούλιο και το Κοινοβούλιο σχετικά με την πρόοδο που σημειώνει η Τουρκία ως προς την ικανοποίηση των κριτηρίων της Κοπεγχάγης.
<P>
Στις 9 Νοεμβρίου η Επιτροπή δημοσίευσε την έκθεση προόδου της Τουρκίας για το 2010. " έκθεση καλύπτει την περίοδο από τις αρχές του Οκτωβρίου του 2009 έως τον Οκτώβριο του 2010 και η πρόοδος μετράται βάσει των αποφάσεων που ελήφθησαν, της νομοθεσίας που εγκρίθηκε και των μέτρων που εφαρμόστηκαν.
<P>
" Τουρκία βρίσκεται σε διαδικασία πολιτικών μεταρρυθμίσεων, ιδίως μέσω της μεταρρύθμισης του συντάγματός της και συνεχίζει να πληροί σε ικανοποιητικό βαθμό τα πολιτικά κριτήρια. Οι συνταγματικές τροποποιήσεις που εγκρίθηκαν μέσω του δημοψηφίσματος της 12ης Σεπτεμβρίου δημιούργησαν τις συνθήκες για πρόοδο σε διάφορους τομείς όπως το δικαστικό σύστημα, τα θεμελιώδη δικαιώματα και η δημόσια διοίκηση.
<P>
" εφαρμογή των συνταγματικών τροποποιήσεων με διαφανή και συμμετοχικό τρόπο είναι καθοριστικής σημασίας για την πρόοδο της Τουρκίας. Το "δημοκρατικό άνοιγμα" που αποβλέπει κυρίως στην αντιμετώπιση του κουρδικού ζητήματος δεν ανταποκρίνεται ακόμη στις προσδοκίες. " απόφαση του συνταγματικού δικαστηρίου να απαγορεύσει το Κόμμα Δημοκρατικής Κοινωνίας, καθώς και μία αύξηση των τρομοκρατικών επιθέσεων του PKK υπονόμευσαν επίσης αυτήν την πολιτική.
<P>
Απαιτούνται ακόμη σημαντικές μεταρρυθμίσεις όσον αφορά τα θεμελιώδη δικαιώματα, ιδίως στον τομέα της ελευθερίας της έκφρασης. Ο υψηλός αριθμός νομικών διώξεων κατά δημοσιογράφων και η αδικαιολόγητη πίεση που ασκείται στα μέσα ενημέρωσης υπονομεύουν την ελευθερία του Τύπου στην πράξη.
<P>
Όσον αφορά τα περιφερειακά ζητήματα και τις διεθνείς υποχρεώσεις, είναι επιτακτική ανάγκη να εκπληρώσει η Τουρκία την υποχρέωσή της για την πλήρη και αμερόληπτη εφαρμογή των πρόσθετων πρωτοκόλλων στη συμφωνία σύνδεσης. " Επιτροπή πρότεινε ότι, εάν δεν σημειωθεί πρόοδος επί του ζητήματος, τα μέτρα που εγκρίθηκαν από την Ευρωπαϊκή Ένωση το 2006 πρέπει να διατηρηθούν. Αυτό θα επηρεάσει τη συνολική πορεία των διαπραγματεύσεων.
<P>
" Τουρκία εξακολούθησε να εκφράζει δημόσια την πολιτική της στήριξη για τις διαπραγματεύσεις που διεξάγονται υπό την αιγίδα του Ο"Ε μεταξύ των ηγετών της ελληνοκυπριακής και τουρκοκυπριακής κοινότητας για την εξεύρεση συνολικής λύσης στο κυπριακό πρόβλημα. Ωστόσο, δεν υπήρξε πρόοδος όσον αφορά την εξομάλυνση των διμερών σχέσεων με την Κυπριακή Δημοκρατία.
<P>
Όσον αφορά τα οικονομικά κριτήρια ένταξης στην Ευρωπαϊκή Ένωση, η Τουρκία παραμένει μια λειτουργούσα οικονομία της αγοράς η οποία είναι σε θέση να αντιμετωπίσει τις ανταγωνιστικές πιέσεις και τις δυνάμεις της αγοράς στο εσωτερικό της Ένωσης. " οικονομική ανάπτυξη της Τουρκίας ήταν έντονη το 2010, αντισταθμίζοντας τις απώλειες της από τη χρηματοπιστωτική κρίση, αλλά η διαδικασία των ιδιωτικοποιήσεων και των διαρθρωτικών μεταρρυθμίσεων πρέπει να συνεχιστεί.
<P>
" Τουρκία συνέχισε να βελτιώνει την ικανότητά της ανάληψης των υποχρεώσεων του μέλους, ευθυγραμμίζοντας τους νόμους και τους κανονισμούς της με αυτούς της Ευρωπαϊκής Ένωσης. Δύο κεφάλαια διαπραγμάτευσης άνοιξαν κατά τη διάρκεια αυτής της περιόδου αναφοράς -περιβάλλον και ασφάλεια των τροφίμων-, με αποτέλεσμα 13 συνολικά κεφάλαια να είναι ανοικτά επί του παρόντος. Σημαντική πρόοδος έχει σημειωθεί στον τομέα της ενεργειακής ασφάλειας με την επικύρωση της διακυβερνητικής συμφωνίας για τον αγωγό Nabucco, καθώς και για τη συνεργασία στον τομέα της αεροπορίας με τη μονογράφηση της οριζόντιας συμφωνίας ΕΕ-Τουρκίας για τις αεροπορικές μεταφορές. Πολλά μέτρα ευθυγράμμισης πρέπει να ληφθούν ακόμη, ιδίως στους τομείς της αλιείας, των κοινωνικών πολιτικών, της δικαιοσύνης και των εσωτερικών υποθέσεων, καθώς και της τελωνειακής ένωσης όπου μακροχρόνια εμπορικά ζητήματα παραμένουν άλυτα.
<P>
Εξακολουθεί να είναι σημαντικό να βελτιώσει η Τουρκία τη διοικητική της ικανότητα και να εφαρμόσει σχετιζόμενη με την ΕΕ νομοθεσία.
<SPEAKER ID="608" NAME="Bernd Posselt" AFFILIATION="PPE">
(DE) Κύριε Πρόεδρε, θα ήθελα να απολογηθώ. Βρισκόμουν σε μια συνεδρίαση ομάδας. " ώρα των ερωτήσεων με την κ. Reding ξεκίνησε στις 20:00. Το είδα στην οθόνη και έφτασα εδώ όταν υποβλήθηκε η δεύτερη ερώτηση -εξάλλου, υπήρχαν έξι ερωτήσεις προς στην Επίτροπο. Νόμιζα ότι η διαδικασία αυτή θα διαρκούσε μισή ώρα, όπως είχε προγραμματιστεί. Ως εκ τούτου, μόλις έχασα την ευκαιρία να υποβάλω την ερώτησή μου. Θα ήθελα να σας ζητήσω εάν έχετε την καλοσύνη να μου επιτρέψετε μολαταύτα να υποβάλω την ερώτησή μου μετά τον κ. Higgins. Έφτασα πραγματικά στην αίθουσα την ώρα που θα έπρεπε να λάβω τον λόγο.
<SPEAKER ID="609" NAME="Πρόεδρος">
Το πρόβλημα είναι ότι, βάσει του άρθρου 116 του Κανονισμού, σε περίπτωση που ένας βουλευτής δεν βρίσκεται στη θέση του τη χρονική στιγμή που έχει προγραμματιστεί να απαντηθεί η ερώτηση, η ερώτηση καθίσταται άνευ αντικειμένου. Το προσωπικό προσπάθησε, αν και δεν ήταν υποχρεωμένο, να σας καλέσει στο γραφείο σας, αλλά δεν υπήρξε απάντηση. Αντιλαμβάνομαι ότι υπάρχουν δυσκολίες, αλλά η ώρα των ερωτήσεων ξεκίνησε με 20 λεπτά καθυστέρηση. Διέθεσα σε κάθε Επίτροπο 20 λεπτά. " κ. Reding χρησιμοποίησε αυτά τα 20 λεπτά, απάντησε σε δύο ερωτήσεις, και συμφωνήσαμε να προχωρήσουμε με τις ερωτήσεις προς τον κ. Füle στις 20:10. Κύριε Posselt,·λυπάμαι πολύ.
<P>
Θα δεχτώ την υποβολή των δύο συμπληρωματικών ερωτήσεων και θα δούμε τότε πώς θα έχει η κατάσταση.
<SPEAKER ID="610" NAME="Jim Higgins" AFFILIATION="PPE">
(GA) Κύριε Πρόεδρε, πρέπει να αναγνωρίσουμε ότι η Τουρκία, αν και μουσουλμανικό κράτος, βοηθάει πολύ τη Δύση, ιδίως όσον αφορά το Κουβέιτ, το Ιράκ και το ΝΑΤΟ. Παρά το γεγονός ότι υπάρχουν δυσκολίες όσον αφορά έναν πολύ μεγάλο πληθυσμό, που ανέρχεται σε 74 εκατομμύρια ανθρώπους, και δυσκολίες στον τομέα των ανθρωπίνων δικαιωμάτων, των οικονομικών υποθέσεων και της Κύπρου, μπορεί την ίδια στιγμή ο Επίτροπος να μην παραδεχτεί ότι η κατάσταση βελτιώνεται; Μπορεί να μας παράσχει ένα χρονοδιάγραμμα, μακροπρόθεσμο ή βραχυπρόθεσμο, εντός του οποίου θα μπορέσουμε να εκχωρήσουμε στην Τουρκία το δικαίωμα να γίνει πλήρες μέλος της Ευρωπαϊκής Ένωσης;
<SPEAKER ID="611" NAME="Seán Kelly" AFFILIATION="PPE">
(EN) Εν συντομία, παρά την πρόοδο της Τουρκίας σε συγκεκριμένους τομείς, ο Επίτροπος επισήμανε ότι πρέπει ακόμη να σημειωθεί σημαντική πρόοδος στον τομέα της ελευθερίας της έκφρασης και της ελευθερίας του Τύπου. Εάν αυτές οι προϋποθέσεις ικανοποιηθούν κάποια στιγμή και η Τουρκία προσχωρήσει στην Ευρωπαϊκή Ένωση, δεν υπάρχει κίνδυνος να οπισθοδρομήσει η χώρα και να επιστρέψουμε σε πολλά πράγματα που, ενώ τα επιδιώκουμε, δεν έχουν επιτευχθεί ακόμη;
<SPEAKER ID="612" NAME="Stefan Füle" LANGUAGE="EN">
Σχετικά με την πρώτη ερώτηση, συγκαταλέγομαι αναμφίβολα σε όσους δεν είναι ικανοποιημένοι με τον ρυθμό των ενταξιακών μας διαπραγματεύσεων. Δεν πιστεύω ότι ο ρυθμός αυτός αντικατοπτρίζει τη σημασία της χώρας και τη δέσμευση που έχουν αναλάβει και οι δύο πλευρές, να ανοίγει μόνο ένα κεφάλαιο ανά Προεδρία, έχοντας κατά νου ότι δεν μπορέσαμε να ανοίξουμε ένα νέο κεφάλαιο κατά την τρέχουσα Προεδρία παρότι έχει σημειωθεί μεγάλη πρόοδος, ιδίως, σχετικά με το κεφάλαιο 8 που αφορά τον ανταγωνισμό.
<P>
Πολλές είναι οι αιτίες γι' αυτό. Τα ανεπίλυτα ζητήματα που αφορούν τη συνέχιση της διχοτόμησης της Κύπρου είναι μία από αυτές τις αιτίες. Ο αριθμός των κεφαλαίων που διατίθενται προς άνοιγμα στο πλαίσιο των ενταξιακών διαπραγματεύσεων είναι πράγματι περιορισμένος. Τρία μόνο κεφάλαια μπορούμε να ανοίξουμε στον χρόνο που απομένει -ανταγωνισμός, δημόσιες συμβάσεις και κοινωνική πολιτική- και δεν πρόκειται για εύκολα κεφάλαια. Οκτώ από αυτά έχουν "παγώσει", βάσει των συστάσεων της Επιτροπής, ως αντίδραση στο γεγονός ότι η Τουρκία δεν εφάρμοσε το πρόσθετο πρωτόκολλο, αλλά υπάρχουν άλλα κεφάλαια των οποίων η εξέταση έχει παρεμποδιστεί από επιμέρους κράτη μέλη.
<P>
Υπό τις συνθήκες αυτές, είναι δύσκολο να παράσχει η Επιτροπή ένα εύλογο χρονοδιάγραμμα. Μπορώ να δηλώσω ότι σήμερα στις Βρυξέλλες, στο πλαίσιο του πρώτου γενικού συμβουλίου σε υπουργικό επίπεδο, πραγματοποιήσαμε μια ικανοποιητική συζήτηση σχετικά με τις σχέσεις ΕΕ-Τουρκίας και τις ενταξιακές διαπραγματεύσεις όσον αφορά τη συμφωνία επί του κειμένου δηλώσεων. Αναζητώ επίσης διάφορες οδούς για την εντατικοποίηση της εν λόγω διαδικασίας. Είμαι πεπεισμένος ότι μετά τις επικείμενες κοινοβουλευτικές εκλογές στην Τουρκία, και οι δύο πλευρές θα είναι έτοιμες να πράξουν ακριβώς αυτό.
<P>
Σχετικά με την ελευθερία του Τύπου, πρόκειται για ένα ζήτημα που εγείρει ανησυχίες και το οποίο η Επιτροπή παρακολουθεί πολύ στενά. Ο στόχος αυτής της άσκησης είναι να εξεταστούν και τα 35 κεφάλαια, μέσω όλων των σημείων αναφοράς ανοίγματος και κλεισίματος, προκειμένου να διασφαλιστεί ότι η Τουρκία όχι μόνο ευθυγραμμίζεται με το κεκτημένο της Ευρωπαϊκής Ένωσης, αλλά επίσης παρέχει ένα ιστορικό επιδόσεων σχετικά με την εφαρμογή του συγκεκριμένου κεκτημένου. Αυτό αφορά σε πολύ μεγάλο βαθμό το πολιτικό μέρος των κριτηρίων της Κοπεγχάγης, το οποίο σχετίζεται συγκεκριμένα με την ελευθερία των μέσων ενημέρωσης και την ελευθερία της έκφρασης.
<P>
Σε συνεργασία με τα κράτη μέλη και με την υποστήριξη του Ευρωπαϊκού Κοινοβουλίου, επιθυμούμε διακαώς η διαδικασία διεύρυνσης να μην αποτελέσει απλώς μια άσκηση ικανοποίησης κριτηρίων, που μπορεί στη συνέχεια να προκαλέσει προβλήματα σχετικά με την εφαρμογή μέρους της νομοθεσίας ή τη συνεργασία με τα θεσμικά όργανα. Είναι μια σοβαρή διαδικασία όπου το ιστορικό επιδόσεων διαδραματίζει ολοένα και πιο σημαντικό ρόλο. Αυτή είναι ακριβώς η διαδικασία που η Τουρκία πρέπει να περάσει επιτυχώς προτού τεθεί το ερώτημα κατά πόσον θα μπορέσει να αποτελέσει μέρος της Ευρωπαϊκής Ένωσης. Αυτό θα παράσχει την καλύτερη εγγύηση ότι όλες οι ελευθερίες, συμπεριλαμβανομένης αυτής που ανέφερε ο αξιότιμος βουλευτής, θα είναι διασφαλισμένες.
<P>
Θέμα: Συνεργασία Βοϊβοδίνας - Ανατολικής Κροατίας
<P>
Πώς κρίνει η Επιτροπή τις δυνατότητες ενισχυμένης διασυνοριακής συνεργασίας μεταξύ της σερβικής επαρχίας της Βοϊβοδίνας και της Ανατολικής Κροατίας (Περιφέρεια Όσιγιεκ / Ανατολική Σλαβονία), ιδίως όσον αφορά την αναβάθμιση των διασυνοριακών υποδομών, στην οποία περιλαμβάνεται και το έργο οδού ταχείας κυκλοφορίας από Σόμπορ προς Όσιγιεκ;
<P>
Θέμα: Φαινόμενα ποσοτικής και ποιοτικής ενίσχυσης του εθνικισμού στην Αλβανία και η ευρωπαϊκή προοπτική της χώρας αυτής
<P>
Επί πολύ χρόνο τώρα, το βασικό χαρακτηριστικό της πολιτικής ζωής στην Αλβανία είναι η εξαιρετικά εύθραυστη κυβερνητική σταθερότητα. Αυτή η ρευστότητα επιδρά αρνητικά στην ανάγκη να προχωρήσουν οι αναγκαίες, στο πλαίσιο της ευρωπαϊκής προοπτικής της Αλβανίας, σοβαρές θεσμικές μεταρρυθμίσεις. Μέσα σε αυτό το παρατεταμένο κλίμα πολιτικής αβεβαιότητας, παρατηρείται με ιδιαίτερη ανησυχία η ποσοτική και ποιοτική ενίσχυση φαινομένων φανατικού εθνικισμού, τόσο στα ΜΜΕ όσο και στην κοινωνία, ειδικότερα μεταξύ της νεολαίας. Υπάρχουν μάλιστα συγκεκριμένα παραδείγματα, όπως: η δολοφονία του αλβανού πολίτη ελληνικής καταγωγής στη Χιμάρα τον περασμένο Αύγουστο, ο βανδαλισμός με το κάψιμο στεφάνων που κατατέθηκαν ως φόρος τιμής στο κοιμητήριο της Μπομπόστιτσας, οι επαναλαμβανόμενες και ακραίες σε διατυπώσεις επιθέσεις μέρους του "mainstream" αλβανικού τύπου κατά του επικεφαλής της Ορθόδοξης Εκκλησίας της Αλβανίας. Κατόπιν αυτών, ερωτάται η Επιτροπή:
<P>
Είναι ενήμερη για τα συγκεκριμένα γεγονότα; Ανησυχεί από την αύξηση φαινομένων ενός αναδυόμενου φανατικού εθνικισμού; Προτίθεται να προβεί σε σχετικές παραστάσεις προς την αλβανική κυβέρνηση για την αντιμετώπισή του; Τέλος, εκτιμά ότι όλα αυτά επιδρούν στο ρυθμό προόδου της ευρωπαϊκής πορείας της χώρας;
<SPEAKER ID="614" NAME="Stefan Füle">
μέλος της Επιτροπής. - (ΕΝ) Θα απαντήσω συνοπτικά και στις δύο ερωτήσεις.
<P>
Ο βασικός στόχος των προγραμμάτων διασυνοριακής συνεργασίας είναι η υποστήριξη προς την ανάπτυξη κοινού κοινωνικο-οικονομικού περιβάλλοντος για τους πολίτες, τις κοινότητες και τις οικονομίες, συμπεριλαμβανομένης της παροχής τεχνικής βοήθειας. Πρέπει να προετοιμάζει τις χώρες να διαχειρίζονται μελλοντικά διασυνοριακά προγράμματα στο πλαίσιο των στόχων ευρωπαϊκής εδαφικής συνεργασίας των Διαρθρωτικών Ταμείων της Ευρωπαϊκής Ένωσης.
<P>
Τα προγράμματα διασυνοριακής συνεργασίας μεταξύ των χωρών των Δυτικών Βαλκανίων αποσκοπούν επίσης στην απαλλαγή από την κληρονομιά των συγκρούσεων του παρελθόντος. Τα διασυνοριακά προγράμματα στο πλαίσιο του μηχανισμού προενταξιακής βοήθειας ξεκίνησαν στα Δυτικά Βαλκάνια το 2007. Τα αποτελέσματα μέχρι στιγμής είναι πολύ θετικά. Στο πλαίσιο των διασυνοριακών προγραμμάτων τους, και η Κροατία και η Σερβία έδειξαν πρόθυμες να συνεργαστούν στις περιοχές που βρίσκονται και στις δύο όχθες του Δούναβη. Το ετήσιο κονδύλιο για το διασυνοριακό πρόγραμμα Κροατίας-Σερβίας ανέρχεται σε 1,8 εκατομμύρια ευρώ. Αυτοί οι πόροι χρησιμοποιούνται για την επιδότηση μικρών κοινών έργα που προτείνουν τα τοπικά ενδιαφερόμενα μέρη σε ποικίλους τομείς όπως την οικονομία, τον πολιτισμό, τον τουρισμό, το περιβάλλον και τα κοινωνικά ζητήματα.
<P>
Στους δικαιούχους των έργων περιλαμβάνονται δήμοι, ΜΚΟ, εμπορικά επιμελητήρια ή πολιτιστικά ιδρύματα. Μεγάλα διασυνοριακά έργα υποδομής, όπως αυτό που αναφέρεται στην ερώτηση, δεν εμπίπτουν ούτε στο πεδίο εφαρμογής ούτε στους στόχους της συνιστώσας διασυνοριακής συνεργασίας του μηχανισμού προενταξιακής βοήθειας. " Επιτροπή ενδέχεται να εξετάσει τη χρηματοδότηση αυτών των έργων στο πλαίσιο της πρώτης συνιστώσας για τη Σερβία -που αφορά την ενίσχυση των θεσμών- και της τρίτης συνιστώσας για την Κροατία -που εμπίπτει στην περιφερειακή ανάπτυξη- εάν οι αρμόδιες αρχές στην Κροατία και τη Σερβία το ζητήσουν.
<P>
Σχετικά με το δεύτερο ερώτημα, εάν μου επιτρέπετε να συνεχίσω. Όπως ανέφερα στη γραπτή απάντηση σε προηγούμενη ερώτηση με αριθμό που υπέβαλε ο αξιότιμος βουλευτής, η Ευρωπαϊκή Επιτροπή είναι ενήμερη για το θλιβερό περιστατικό στη Χιμάρα και παρακολουθεί στενά τις εξελίξεις. Ο φερόμενος ως δράστης παραδόθηκε στην αστυνομία και αναμένει να δικαστεί. Οι αλβανικές αρχές αναλαμβάνουν την πλήρη ευθύνη για την αποτελεσματική διερεύνηση της υπόθεσης και τη δίκαιη δίκη των υπευθύνων.
<P>
" Επιτροπή θα παρακολουθεί την εξέλιξη αυτής της υπόθεσης σύμφωνα με τις αρχές των ανθρωπίνων δικαιωμάτων και του κράτους δικαίου. Στη συγκεκριμένη ερώτηση, ο αξιότιμος βουλευτής παρέχει επίσης πληροφορίες και για άλλα περιστατικά. " Αλβανία και η Ελλάδα συνδέονται με στενούς ιστορικούς δεσμούς. Είναι προς μεγάλο συμφέρον και των δύο χωρών να συνεχίσουν τη συνεργασία τους και να ξεπεράσουν τυχόν εθνικιστικές και εξτρεμιστικές ιδέες οι οποίες έχουν τη ρίζα τους στα πολλά δεινά που ταλάνισαν την περιοχή κατά το παρελθόν.
<P>
" Επιτροπή έχει τονίσει επανειλημμένα την ανάγκη για αυστηρή επιβολή του κράτους δικαίου και για πλήρη σεβασμό των ανθρωπίνων δικαιωμάτων, ιδίως την προστασία των δικαιωμάτων των προσώπων που ανήκουν σε μειονότητες. Όλες οι υποψήφιες χώρες γνωρίζουν τη σημασία της ικανοποίησης αυτών των κριτηρίων για την πρόοδο που σημειώνουν ως προς την ένταξή τους στην Ευρωπαϊκή Ένωση.
<P>
Στην πρόσφατη γνωμοδότησή της, η Επιτροπή σχολίασε θετικά τις διεθνοτικές σχέσεις στην Αλβανία. Ωστόσο, χρειάζεται να καταβληθούν περαιτέρω προσπάθειες προκειμένου να ενισχυθεί ο σεβασμός και η προστασία των μειονοτήτων.
<SPEAKER ID="615" NAME="Bernd Posselt" AFFILIATION="PPE">
(DE) Κύριε Πρόεδρε, σας ευχαριστώ πάρα πολύ για τη γενναιοδωρία σας. Θα είμαι πολύ σύντομος, κύριε Επίτροπε. Θα ήσασταν ενδεχομένως πρόθυμος να εξετάσετε τη σύνδεση του Σομπόρ στη Σερβία με το Όσιγιεκ στην Κροατία; Υπάρχει μια μεγάλη γέφυρα πάνω από τον Δούναβη εκεί και στην Κροατία υπάρχει ένας αερολιμένας, αλλά δεν υπάρχει επαρκές οδικό δίκτυο. Αυτό θα ήταν πραγματικά εξαιρετικά σημαντικό για ολόκληρη την περιοχή.
<SPEAKER ID="616" NAME="Γεώργιος Κουμουτσάκος" AFFILIATION="PPE">
Κύριε Πρόεδρε, κύριε Επίτροπε, άκουσα με ιδιαίτερη προσοχή την απάντησή σας και σας ευχαριστώ για αυτήν όσον αφορά τα συγκεκριμένα γεγονότα. Αλλά από την άλλη, κύριε Επίτροπε, το έναυσμα και ο λόγος της υποβολής της τωρινής ερώτησής μου ήταν κυρίως το γεγονός ότι παρατηρούμε τον τελευταίο καιρό αντικειμενικά να υπάρχει μια έξαρση εθνικισμού στην Αλβανία. Εμάς στην Ελλάδα αυτό μας απασχολεί πάρα πολύ και μας ανησυχεί, διότι κάτι τέτοιο δεν θα έπρεπε να συμβαίνει ενώ η χώρα βρίσκεται σε ενταξιακή πορεία. Ελπίζουμε ότι τα φαινόμενα αυτά θα εκλείψουν.
<SPEAKER ID="617" NAME="Πρόεδρος">
Κύριε Pelekis, θα θέλατε να κάνετε ένα σχόλιο για τη Λευκορωσία;
<SPEAKER ID="618" NAME="Justas Vincas Paleckis" AFFILIATION="S&amp;D">
(EN) Ναι, έχω μία ερώτηση σχετικά με τη Λευκορωσία. Σας ευχαριστώ για τα δώρα σας την παραμονή των Χριστουγέννων.
<P>
Πρόσφατα, ο πρόεδρος Lukashenko επισκέφτηκε τη Μόσχα και υπέγραψε πολύ σημαντικές συμφωνίες με τον πρόεδρο Medvedev. Πώς θα αξιολογούσατε τη νέα κατάσταση που διαμορφώθηκε πριν από τις εκλογές και μετά την υπογραφή αυτών των συμφωνιών;
<SPEAKER ID="619" NAME="Πρόεδρος">
Κύριε Επίτροπε, τέθηκαν τρεις ερωτήσεις. Έχετε στη διάθεσή σας τρία λεπτά το πολύ, παρακαλώ.
<SPEAKER ID="620" NAME="Stefan Füle" LANGUAGE="EN">
Στην πρώτη ερώτηση, η απάντηση είναι "ναι", βάσει του αιτήματος, και για τις δύο αυτές χώρες. Είμαι πρόθυμος να το εξετάσω και να δω πώς μπορεί να βοηθήσει η Επιτροπή.
<P>
Δεύτερον, κάθε εθνικιστική ομάδα προβληματίζει την Επιτροπή και αποτελεί ένα ζήτημα που πρέπει να εξεταστεί πολύ σοβαρά στο πλαίσιο των σχέσεών μας με τη χώρα. Όπως γνωρίζετε, στις αρχές Οκτωβρίου, παρουσιάσαμε μια γνωμοδότηση σχετικά με την Αλβανία. Υπάρχει ένας αριθμός των αποκαλούμενων βασικών προτεραιοτήτων -12 εξ αυτών- που αποτελούν προϋποθέσεις τις οποίες η Αλβανία πρέπει να ικανοποιήσει πρώτα για να μπορέσουμε να προτείνουμε την έναρξη ενταξιακών διαπραγματεύσεων. Στο πλαίσιο αυτών των 12 βασικών προτεραιοτήτων, οι συνάδελφοί μου και εγώ θα διασφαλίσουμε ότι το ζήτημα που θέσατε θα αντιμετωπιστεί ικανοποιητικά και ότι η Επιτροπή δεν πρόκειται να προτείνει την έναρξη ενταξιακών διαπραγματεύσεων προτού ζητήματα, όπως αυτό που θέσατε, αντιμετωπιστούν ικανοποιητικά.
<P>
Σχετικά με την τρίτη ερώτηση, δεν ξέρω πώς μπορώ να την απαντήσω εν συντομία. Πιστεύω ότι έχουμε διαπιστώσει μια ορισμένη περιορισμένη πρόοδο σε αυτήν την προεκλογική διαδικασία. Αναμένουμε με μεγάλο ενδιαφέρον την έκθεση της αποστολής παρακολούθησης των εκλογών του γραφείου των δημοκρατικών θεσμών και των δικαιωμάτων του ανθρώπου του ΟΑΣΕ. Βάσει αυτής, είμαστε έτοιμοι να λάβουμε περαιτέρω μέτρα για τη δέσμευση της Λευκορωσίας, αλλά θα είναι μια γενική δέσμευση, έχοντας κατά νου τα βήματα που πρέπει να γίνουν από τις αρχές της Λευκορωσίας επί των κεντρικών θεμάτων της δημοκρατίας, του κράτους δικαίου και των θεμελιωδών δικαιωμάτων.
<P>
Θα σταματήσω εδώ και θα απαντήσω γραπτώς σχετικά με τις τρέχουσες εργασίες της Επιτροπής και των κρατών μελών για το κοινό προσωρινό σχέδιο, για το οποίο θα μιλήσω σε εσάς και τους συναδέλφους σας της Euronest αύριο, όπως και για τις εργασίες σχετικά με την εντολή για τη συμφωνία επανεισδοχής, τη συμφωνία για τη διευκόλυνση των θεωρήσεων, παρέχοντας επίσης πρόσθετες πληροφορίες οι οποίες θα απαντήσουν στην ερώτησή σας. Θα συμπεριλάβω επίσης την ομιλία που έχω ετοιμάσει.
<SPEAKER ID="621" NAME="Πρόεδρος">
Κύριε Paleckis, θεώρησα ότι ήταν σημαντικό να καταγραφούν στα πρακτικά τα σχόλιά σας για τη Λευκορωσία, δεδομένης της εκλογικής διαδικασίας που βρίσκεται σε εξέλιξη.
<P>
Ζητώ συγγνώμη στον κ. Madlener, την κ. Θεοχάρους και τον κ. Χατζηγεωργίου, που είναι επίσης παρόντες. Δεν υπήρξε χρόνος για να δοθεί απάντηση στις ερωτήσεις τους. Οι απαντήσεις θα δοθούν γραπτώς.
<P>
Κύριε Madlener, πραγματικά δεν υπάρχει καθόλου χρόνος.
<SPEAKER ID="622" NAME="Barry Madlener" AFFILIATION="NI">
(NL) (χωρίς μικρόφωνο) ... για να θέσω αυτήν την ερώτηση, αλλά τώρα στην πραγματικότητα απλώς παραλειφθήκαμε από την ημερήσια διάταξη. Πρόκειται για συνήθη πρακτική; Δεν θα μπορούσατε να μας ενημερώσετε νωρίτερα ή να παρέμβετε, ώστε να δοθεί σε όλους μας η δυνατότητα να λάβουμε τον λόγο;
<SPEAKER ID="623" NAME="Πρόεδρος">
Κύριε Madlener, υπό την προεδρία μου, προσπαθούμε πάντα να διακόπτουμε τη συνεδρίαση στις 20:30. Υπερβήκαμε τώρα αυτόν τον χρόνο κατά επτά λεπτά λόγω της διάρκειας των απαντήσεων και του γεγονότος ότι η προηγούμενη συζήτηση διήρκεσε 20 λεπτά παραπάνω. Δεν είναι δικό μου λάθος, αλλά πιστεύω ότι είναι σημαντικό να δειπνήσει το προσωπικό προτού επιστρέψει στις 21:00.
<P>
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς (βλέπε Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 20.40 και επαναλαμβάνεται στις 21.00)

<CHAPTER ID="018">
Ανθρωπιστική κατάσταση στη Λωρίδα της Γάζας 
<SPEAKER ID="112" NAME="President">
Ακολουθεί η δήλωση του Συμβουλίου και της Επιτροπής για την ανθρωπιστική κατάσταση στη Λωρίδα της Γάζας.
<SPEAKER ID="113" NAME="Manuel Lobo Antunes" LANGUAGE="PT">
Κύριε Πρόεδρε, κυρία Επίτροπε, κυρίες και κύριοι, η βραχυπρόθεσμη περιφερειακή και διεθνής προοπτική που αντιμετωπίζουμε, συνιστά μια ευκαιρία για μία ειρηνική δυναμική για την επίλυση της κρίσης μεταξύ Ισραήλ και Παλαιστινίων και για τη σύσταση ενός παλαιστινιακού κράτους, μια ευκαιρία που δεν πρέπει να χάσει η διεθνής κοινότητα.
<P>
Είναι μία καίρια στιγμή που θα μπορούσε να μας δώσει τη δυνατότητα για σημαντικές προόδους στην ειρηνευτική διαδικασία στη Μέση Ανατολή. Ο διμερής πολιτικός διάλογος που διεξάγεται μεταξύ του πρωθυπουργού Olmert και του προέδρου Abbas και η πρόσφατη σύσταση διαπραγματευτικών ομάδων και από τις δύο πλευρές είναι θαρραλέα και ενθαρρυντικά βήματα που τα εγκρίνουμε και τα υποστηρίζουμε, ελπίζουμε δε ότι θα επιτρέψουν την επίτευξη απτών αποτελεσμάτων στη διεθνή διάσκεψη που θα γίνει το φθινόπωρο με πρωτοβουλία των "νωμένων Πολιτειών της Αμερικής.
<P>
Ελπίζουμε πως η σημερινή δυναμική που, σημειωτέον, συμπεριλαμβάνει και τη συμμετοχή αραβικών χωρών θα δώσει τη δυνατότητα να προχωρήσουμε προς τη σύσταση ενός βιώσιμου, δημοκρατικού, ανεξάρτητου παλαιστινιακού κράτους που θα συμβιώνει με το Ισραήλ με ειρήνη και ασφάλεια.
<P>
" Ευρωπαϊκή Ένωση απέδειξε, τόσο εντός όσο και εκτός του κουαρτέτου, ότι είναι ένας αξιόπιστος και αμερόληπτος εταίρος αφοσιωμένος στην επιτυχία του διαλόγου μεταξύ των δύο πλευρών. Παραμένουμε λοιπόν αφοσιωμένοι στην πολιτική πρόοδο, στην αποστολή της δημιουργίας της βάσης για ένα παλαιστινιακό κράτος και της υποστήριξης της οικονομικής ανάπτυξης των παλαιστινιακών εδαφών.
<P>
Οι συναντήσεις του κουαρτέτου και της ad hoc υπουργικής επιτροπής συνδέσμου στη Νέα Υόρκη στις 23 και 24 Σεπτεμβρίου αντίστοιχα έδωσαν και πάλι έμφαση στην υποστήριξη της διεθνούς κοινότητας προς τις διπλωματικές προσπάθειες που διεξάγονται. Στην τελική ανακοίνωση της συνάντησης του κουαρτέτου, η Ευρωπαϊκή Ένωση και οι εταίροι της στο κουαρτέτο εξέφρασαν την ανησυχία τους για τις συνθήκες που επικρατούν στη Γάζα και υπογράμμισαν τη σημασία της συνέχισης της ανθρωπιστικής και της επείγουσας βοήθειας, καθώς και της παροχής ουσιαστικών υπηρεσιών στον παλαιστινιακό λαό.
<P>
Επιπροσθέτως, ο εκπρόσωπος του κουαρτέτου Tony Blair προειδοποίησε ότι είναι επειγόντως απαραίτητο να αναπτυχθεί η παλαιστινιακή οικονομία και οι ανάλογοι οργανισμοί ως προϋπόθεση για τη σωστή λειτουργία του μελλοντικού παλαιστινιακού κράτους. Υπογραμμίστηκε ότι είναι σημαντικό ο εκπρόσωπος του κουαρτέτου να εκπονήσει μία πολυετή ατζέντα για την οικονομική και θεσμική ανάπτυξη των παλαιστινιακών εδαφών. " ανησυχία αυτή, καθώς και η ανάγκη κινητοποίησης οικονομικής και τεχνικής βοήθειας από τη διεθνή κοινότητα για τα εν λόγω σχέδια, υπογραμμίστηκαν και στη διεθνή συνάντηση δωρητών σε επίπεδο υπουργών που έγινε στο πλαίσιο της συνάντησης της ad hoc επιτροπής συνδέσμου.
<P>
Διάφορες διεθνείς εκθέσεις αναφέρονται στην επιδείνωση των ανθρωπιστικών συνθηκών για τον πληθυσμό των περιοχών αυτών. " κατάσταση αυτή, που θρέφει τη φτώχεια και τη βία και προάγει τον ριζοσπαστισμό και τον εξτρεμισμό, είναι ένας κύκλος που πρέπει να σπάσει επειγόντως. Εάν υλοποιηθεί η ισραηλινή απόφαση της 19ης Σεπτεμβρίου να χαρακτηριστεί η Γάζα εχθρικό έδαφος και η δυνατότητα διεύρυνσης του φάσματος των κυρώσεων σε βάρος της Γάζας, ενδέχεται να οξυνθεί η σημερινή κατάσταση. Μολονότι η Ευρωπαϊκή Ένωση αναγνωρίζει το νόμιμο δικαίωμα του Ισραήλ να υπερασπίζεται τον εαυτό του, υπογραμμίζει επίσης ότι οι ισραηλινές αρχές πρέπει να σταθμίσουν με προσοχή τις επιπτώσεις και τις συνέπειες των αποφάσεών τους για τη ζωή των ανθρώπων στη Γάζα.
<P>
" Ευρωπαϊκή Ένωση επανέλαβε με σταθερότητα την πλήρη δέσμευσή της να συνεχίσει την παροχή ανθρωπιστικής βοήθειας στη Γάζα. " Ένωση είναι ο μεγαλύτερος δωρητής. Το συνολικό ποσόν της κοινοτικής βοήθειας από την Επιτροπή και τα κράτη μέλη ήταν 688 εκατομμύρια ευρώ το 2006. Το 2007, η Επιτροπή έδωσε περισσότερα από 425 εκατομμύρια ευρώ, μοιρασμένα στην ανθρωπιστική βοήθεια και την κοινωνική συνδρομή, τη στρατηγική ενίσχυση για τη σύσταση του κράτους και την παροχή συμβουλών για οικονομικές μεταρρυθμίσεις. Ο Προσωρινός Διεθνής Μηχανισμός που παρατάθηκε για τρεις ακόμα μήνες, μέχρι το τέλος του χρόνου, ήταν ενόψει της περίπλοκης κατάστασης στην περιοχή αυτήν ένα από τα μέσα που προτιμήθηκαν για τη διοχέτευση της βοήθειας των δωρητών. Επιπροσθέτως, η Επιτροπή προτίθεται να αναδιοργανώσει τη βοήθεια προς την κυβέρνηση για να την κάνει πιο αποτελεσματική και παραγωγική.
<P>
Πιστεύουμε όμως ότι η Ευρωπαϊκή Ένωση δεν θα πρέπει να φέρει μόνη της το οικονομικό βάρος και ότι ως εκ τούτου θα ήταν επιθυμητό να συμβάλουν σε αυτήν την προσπάθεια και άλλοι εταίροι, ιδίως τα αραβικά κράτη, και να επωμιστούν μέρος των δαπανών για τη δημιουργία του παλαιστινιακού κράτους. " ΕΕ υπογράμμισε πόσο σημαντικό είναι να ανοίξουν ξανά σημεία εισόδου και εξόδου στη Γάζα προκειμένου να εξασφαλιστεί η κυκλοφορία προσώπων και αγαθών σύμφωνα με τη συμφωνία για την πρόσβαση και την κυκλοφορία.
<P>
" ευρωπαϊκή συνδρομή προβλέπει επίσης την ενίσχυση του ιδιωτικού τομέα, που είναι μακροπρόθεσμα η κινητήρια δύναμη της οικονομικής ανάπτυξης, με την παροχή, ειδικότερα, υποστήριξης στην παλαιστινιακή κυβέρνηση για να καλύψει τα χρέη της στον ιδιωτικό τομέα. Αυτές είναι βραχυπρόθεσμες λύσεις, δεν πρέπει όμως ταυτόχρονα να λησμονείται ο μακροπρόθεσμος στόχος της ανάπτυξης της οικονομίας και των οικονομικών της Παλαιστίνης. Στην πραγματικότητα, η μακροπρόθεσμη προοπτική πρέπει να αξιολογηθεί προκειμένου να περάσουμε προοδευτικά από τη σημερινή φάση της άμεσης βοήθειας σε μία φάση ενίσχυσης με στόχο την οικονομική ανάπτυξη, δηλαδή από το hate στο trade.
<SPEAKER ID="114" NAME="Benita Ferrero-Waldner">
μέλος της Επιτροπής. - (EN) Κύριε Πρόεδρε, πριν από δύο εβδομάδες ήμουν στη Νέα Υόρκη, όπου πραγματοποιήθηκαν πολλές συναντήσεις της διεθνούς κοινότητας σχετικά με το ζήτημα της Παλαιστίνης. Πραγματοποιήθηκε μια σημαντική συνάντηση του Κουαρτέτου, του οποίου είμαι μόνιμο μέλος ως μέρος της αντιπροσωπείας της ΕΕ, καθώς και μια συνάντηση της Ad Hoc Επιτροπής Συνδέσμου των μεγαλύτερων χορηγών βοηθείας προς τους Παλαιστινίους, όσον αφορά την προετοιμασία μιας διάσκεψης για την ανάληψη δεσμεύσεων, η οποία κατά πάσα πιθανότητα θα πραγματοποιηθεί στα τέλη Δεκεμβρίου, μετά από τη διεθνή συνάντηση που ετοιμάζεται τώρα.
<P>
Το βασικό συμπέρασμα για όλους εμάς, όπως επεσήμανε ήδη η Προεδρία, είναι ότι, στην πραγματικότητα, παρουσιάζεται μια κρίσιμη ευκαιρία στους περιφερειακούς και διεθνείς εταίρους να στηρίξουν αποτελεσματικά την ειρηνευτική διαδικασία. Γνωρίζοντας πόσο δύσκολο είναι αυτό, πρέπει να πω ότι είμαι τουλάχιστον επιφυλακτικά αισιόδοξη όσον αφορά τις προοπτικές πραγματοποίησης μιας σοβαρής και ουσιαστικής συνάντησης, την οποία θα φιλοξενήσουν οι "νωμένες Πολιτείες τον ερχόμενο Νοέμβριο. Θα ήθελα να ευχαριστήσω όλους όσοι αναφέρθηκαν στη συνεισφορά μας, επιτρέψτε μου όμως να πω ακόμη ότι μίλησα πολύ ανοιχτά στους άραβες εταίρους μας, διότι είναι οι μόνοι εταίροι που δεν έχουν συνεισφέρει κατά τον ίδιο τρόπο όπως εμείς. Τους κάλεσα ρητά να πράξουν το ίδιο για τους άραβες φίλους τους. Επίσης, είμαστε έτοιμοι να διαδραματίσουμε τον μελλοντικό μας ρόλο και ελπίζουμε πραγματικά ότι αυτή η διεθνής συνάντηση για τη Μέση Ανατολή θα αποτελέσει το επόμενο βήμα προς την πραγματοποίηση περισσότερων και συνεχιζόμενων θετικών συζητήσεων και, ας ελπίσουμε, προς τη δημιουργία, την κατάλληλη στιγμή, ενός παλαιστινιακού κράτους με ασφαλή σύνορα, το οποίο θα συνυπάρχει ειρηνικά με το Ισραήλ.
<P>
Αντιλαμβάνομαι, βέβαια, ότι η παροχή ανθρωπιστικής βοήθειας στη Λωρίδα της Γάζας έχει γίνει πολύ πιο δύσκολη. Για παράδειγμα, χρειάστηκε να ανασταλούν δύο έργα στον τομέα της ύδρευσης και της αποχέτευσης, τα οποία είχαν χρηματοδοτηθεί από την Υπηρεσία Ανθρωπιστικής Βοήθειας της Επιτροπής. Οι εταίροι οι οποίοι υλοποιούσαν τα εν λόγω επιχειρησιακά προγράμματα δεν κατάφεραν να εισαγάγουν τα αναγκαία υλικά, καθώς η εισαγωγή αντικειμένων, όπως τα ανταλλακτικά για νοσοκομεία και οι αντλίες νερού, έχει απαγορευτεί.
<P>
" Ευρωπαϊκή Επιτροπή δεν αμέλησε να αντιδράσει σε αυτήν την κατάσταση. Αντιθέτως, η αποστολή ανθρωπιστικής και έκτακτης βοήθειας προς τα κατεχόμενα παλαιστινιακά εδάφη, συμπεριλαμβανομένης της Γάζας, άγγιξε επίπεδα άνευ προηγουμένου. Επίσης, συνεχίζουμε να στηρίζουμε το πολύτιμο έργο της Υπηρεσίας Αρωγής και Έργων των "νωμένων Εθνών για τους Παλαιστίνιους πρόσφυγες στην Εγγύς Ανατολή (UNRWA) στη Γάζα. Ο Επίτροπος Michel ανέπτυξε πρόσφατα νέα προγράμματα στήριξης μέσω του Παγκόσμιου Επισιτιστικού Προγράμματος, για την κάλυψη των βασικών αναγκών των πιο ευάλωτων Παλαιστινίων. Συνεχίζουμε να προσφέρουμε άμεση στήριξη έκτακτης ανάγκης σε περιπτώσεις χαμηλού εισοδήματος και κοινωνικών στερήσεων μέσω της παροχής κοινωνικών επιδομάτων. Τον Σεπτέμβριο καταβάλαμε επιδόματα σε 35 000 φτωχές οικογένειες της Δυτικής Όχθης και της Γάζας. Το γεγονός αυτό καταδεικνύει την προστιθέμενη αξία του προσωρινού διεθνούς μηχανισμού, ο οποίος είναι σε θέση να λειτουργεί αποτελεσματικά στο σύνολο των κατεχόμενων παλαιστινιακών εδαφών. Έως τον Σεπτέμβριο η παροχή καυσίμων στη Λωρίδα της Γάζας είχε ξεπεράσει τα 90 εκατομμύρια λίτρα. Τα καύσιμα αυτά καλύπτουν το 25%, ή το ένα τέταρτο, των αναγκών ηλεκτρικής ενέργειας του ντόπιου πληθυσμού.
<P>
Για τους λόγους αυτούς, ζήτησα από το Κουαρτέτο, κατά την τελευταία συνάντηση στη Νέα Υόρκη, να επεκτείνει τον χρηματοδοτικό μηχανισμό έως τον Δεκέμβριο. Επίσης, στη Νέα Υόρκη, κατά τη διάρκεια πολλών συναντήσεων με διαφορετικούς συνομιλητές, απηύθυνα και πάλι σε πολλές περιπτώσεις έκκληση για την πραγματοποίηση προόδου όσον αφορά την ατζέντα για την πρόσβαση και τη διακίνηση. Είμαστε ιδιαίτερα ευτυχείς για το ότι ο Tony Blair δίνει ιδιαίτερη προσοχή σε αυτό, καθώς επιθυμεί να υπάρξει δυνατότητα οικονομικής ανάπτυξης. Κάτι τέτοιο, βέβαια, δεν είναι δυνατό χωρίς την ελευθερία διακίνησης και πρόσβασης, παρά τις δικαιολογημένες ανησυχίες της ισραηλινής κυβέρνησης όσον αφορά την ασφάλεια. Πιστεύω ότι θα μπορούσαν και θα πρέπει να γίνουν πολύ περισσότερα, κάτι τέτοιο όμως θα χρειαστεί περισσότερη πολιτική βούληση από όση διαπιστώσαμε έως τώρα.
<P>
Συμφωνώ επίσης με το Κοινοβούλιο ότι το κλείσιμο των σημείων διέλευσης της Γάζας έχει σοβαρές επιπτώσεις για τον βιοπορισμό του ήδη φτωχού πληθυσμού, καθώς και για την απαιτούμενη ανθρωπιστική ανταπόκριση. Το σημείο διέλευσης Κάρνι έχει κλείσει σχεδόν εδώ και τέσσερις μήνες, επομένως η βοήθειά μας πρέπει να διέλθει από το Κέρεμ Σαλόμ και τη Σούφα. Αυτό το βλέπουμε μόνο ως προσωρινή ρύθμιση, πρώτον επειδή οι εγκαταστάσεις στα συγκεκριμένα σημεία διέλευσης είναι ανεπαρκείς και συντελούν σε επιπρόσθετα έξοδα διεκπεραίωσης -έως και το 40% του κόστους της βοήθειας- και, δεύτερον, επειδή οι περιορισμοί στον εξοπλισμό, τον οποίο θέλουμε να μεταφέρουμε στη Γάζα, δημιουργούν προβλήματα στις εργασίες μας.
<P>
Τούτων λεχθέντων, οι ενέργειές μας πρέπει επίσης να λαμβάνουν υπόψη την παράνομη κατάληψη της Λωρίδας της Γάζας. " πολιτική μας συμβαδίζει με τις απόψεις του Κουαρτέτου και τις θέσεις της νόμιμης κυβέρνησης της Παλαιστινιακής Αρχής, και φυσικά στηρίζουμε τον Πρόεδρο Mahmoud Abbas. Στις 23 Σεπτεμβρίου, από κοινού με άλλους εταίρους του Κουαρτέτου, καταστήσαμε αρκετά σαφή τη θέση μας. Εκφράσαμε σοβαρές ανησυχίες για το συνεχιζόμενο κλείσιμο των σημαντικότερων σημείων διέλευσης. Συμφωνήσαμε σχετικά με τη σημασία της ανεμπόδιστης και συνεχιζόμενης παροχής έκτακτης και ανθρωπιστικής αρωγής και ζητήσαμε τη συνεχιζόμενη παροχή βασικών υπηρεσιών.
<P>
Επιτρέψτε μου, τέλος, να αναφερθώ και στην κατάσταση που επικρατεί στη Δυτική Όχθη, την οποία δεν πρέπει να ξεχνούμε. Παρά τις πρόσφατες ανακοινώσεις από μέρους των ισραηλινών αρχών σχετικά με τη μείωση των σημείων ελέγχου, η πραγματικότητα που επικρατεί είναι, δυστυχώς, αρκετά διαφορετική: η κατάσταση χειροτερεύει. Όχι μόνο συνεχίζονται η πολιτική εποικισμού και η κατασκευή του φράγματος ασφαλείας, αλλά, σύμφωνα με πρόσφατη έκθεση του Γραφείου Συντονισμού Ανθρωπιστικών Υποθέσεων (OCHA), έχουν τοποθετηθεί και 48 νέα σημεία ελέγχου.
<P>
Είναι σημαντικό να σημειωθεί πρόοδος στην ατζέντα για την πρόσβαση και τη διακίνηση. Διαφορετικά, υπονομεύονται οι πιθανότητες δημιουργίας ενός μελλοντικού βιώσιμου παλαιστινιακού κράτους. Επιτρέψτε μου να προσθέσω απλώς ότι ήδη, ενόψει του επόμενου Συμβουλίου Εξωτερικών Υποθέσεων, οι προετοιμασίες για το σχέδιο συμπερασμάτων του Συμβουλίου τονίζουν με σαφήνεια τη σοβαρή κατάσταση που επικρατεί στη Γάζα και υπογραμμίζουν τη σημασία παροχής αδιάλειπτης και ανεμπόδιστης έκτακτης και ανθρωπιστικής αρωγής.
<SPEAKER ID="115" NAME="Jana Hybášková">
εξ ονόματος της Ομάδας PPE-DE. - (EN) Κύριε Πρόεδρε, για ακόμη μια φορά βρισκόμαστε εδώ και επαναλαμβάνουμε: η κατάσταση στη Γάζα είναι απαράδεκτη. Για ακόμη μια φορά συμφωνούμε όλοι: κάτι πρέπει να γίνει. Για τον λόγο αυτό, είναι τιμή μου που καταθέτω το παρόν ψήφισμα, εξ ονόματος της Ομάδας ΕΛΚ-ΕΔ, και χαιρετίζω το άρθρο 5, το οποίο υποστηρίζει πλήρως τη Διάσκεψη του Μέριλαντ. Όμως, για να μιλήσω ειλικρινά, μπορώ να είμαι αισιόδοξη, εφόσον γνωρίζω ότι σας προτρέψαμε και ότι, πριν το καλοκαίρι, σας απηύθυνα έκκληση από τη θέση αυτή να είστε έτοιμοι για μια επιχείρηση ανθρωπιστικής κρίσης και για ένα σχέδιο έκτακτης ανάγκης;
<P>
Πολλοί από εσάς θεώρησαν ότι ζητούσα ξένη επέμβαση. Όχι! Απλώς γνώριζα ότι το να είμαστε έτοιμοι για μια ανθρωπιστική επιχείρηση θα μας βοηθούσε να αντιδράσουμε ταχέως, σε περίπτωση που συμβεί το αναπόφευκτο. Βρισκόμαστε στον Οκτώβριο και δεν έχουμε σημειώσει πολύ μεγάλη πρόοδο.
<P>
Φυσικά οι άνθρωποι στη Γάζα αξίζουν τη βοήθειά μας: την άμεση και ταχεία βοήθειά μας. Όμως όλα αυτά τα χρόνια που συνεργαζόμαστε στη Μέση Ανατολή, γνωρίζουμε όλοι καλά ότι οι ταχείες διευθετήσεις δεν έχουν σημασία. Αυτό που πραγματικά χρειάζεται στην περίπτωση αυτή είναι να αντιμετωπίσουμε τα αίτια, στα οποία οφείλονται τα βάσανα των Παλαιστινίων.
<P>
Πολλοί είναι αυτοί που πιστεύουν -και διαφωνώ κατηγορηματικά- ότι το Ισραήλ είναι η μόνη αιτία για τα βάσανα αυτά. Για πρώτη φορά πήγα στη Γάζα το 1990. Είδα επίσης τη Hodeida, την Tanta, το Benghazi και την Ismailia, για να κατονομάσω απλώς μερικά άλλα μέρη στη Μέση Ανατολή, τα οποία μοιάζουν πάρα πολύ μεταξύ τους: δεν υφίσταται κατοχή, δεν υφίσταται στρατιωτική επέμβαση. Κακή διαχείριση, διαφθορά, νεποτισμός, αστυνομικά καθεστώτα -αυτά είναι ο πυρήνας του προβλήματος. Πρέπει να τα κατονομάσουμε, πρέπει να επικεντρωθούμε στον τρόπο με τον οποίο μπορούμε να βοηθήσουμε όσους υποφέρουν και από τα δύο.
<P>
Πρέπει να είμαστε υπομονετικοί για να δούμε την αλήθεια, για να κάνουμε ορθές και αντικειμενικές αναλύσεις, για να σχεδιάσουμε τη βοήθεια, για να προετοιμάσουμε προσαρμοσμένα σχέδια, για να επενδύσουμε χρήματα, για να διδάξουμε και να καθοδηγήσουμε. Και να είμαστε ανελέητοι. Να είμαστε αυστηροί και υπεύθυνοι.
<P>
Στη Γάζα, οι Οθωμανοί, οι Βρετανοί, οι Αιγύπτιοι, οι Ισραηλινοί, οι Αμερικάνοι και οι Ευρωπαίοι είναι όλοι μέρος του προβλήματος. Το κυριότερο όμως μέρος του είναι οι ίδιοι οι Παλαιστίνιοι. Εμείς μπορούμε απλώς να τους βοηθήσουμε. Αυτοί, όμως, πρέπει να σταματήσουν κάθε χρήση απειλών, κατάχρησης, βίας, τρομοκρατίας και σκοτωμών. Πρέπει να δώσουν τέλος στη διαφθορά. Πρέπει να δώσουν τέλος στον νεποτισμό και στα πασαλίκια.
<P>
(Ο Πρόεδρος διακόπτει την ομιλήτρια)
<SPEAKER ID="116" NAME="Thijs Berman">
εξ ονόματος της Ομάδας PSE. - (NL) Κύριε Πρόεδρε, από τα μέσα Ιουλίου, όταν η Χαμάς ανέλαβε την εξουσία στη Γάζα, ενάμισι εκατομμύριο άνθρωποι φυλακίστηκαν σε αυτό που οι ίδιοι οι κάτοικοι αποκαλούν γκέτο, κτηνοτροφική μονάδα. Ακόμα και σε καρκινοπαθείς δεν επιτρέπεται να εγκαταλείψουν την περιοχή. Το Ισραήλ θεωρεί ότι ζουν σε μία εχθρική οντότητα. Τα μόνα πράγματα που φθάνουν εκεί είναι τρόφιμα, φάρμακα και λίγα ανθρωπιστικά αγαθά -όμως οι άνθρωποι δεν μπορούν να ζήσουν μόνο με αλεύρι, φακές και φάρμακα.
<P>
Ο ισραηλινός ορισμός των ανθρωπιστικών αγαθών είναι παράλογα περιοριστικός. Μέρη ιατρικών συσκευών δεν μπορούν να εισαχθούν, το σύστημα ύδρευσης δεν μπορεί να επισκευαστεί. Το Ισραήλ απειλεί διαρκώς να διακόψει την παροχή ενέργειας. " οικονομία της Γάζας έχει καταρρεύσει, οι άνθρωποι είναι άνεργοι και απελπισμένοι και δεν υπάρχουν άλλα χρήματα. Αρχίζει να διαφαίνεται κίνδυνος υποσιτισμού. Ο αποκλεισμός θρέφει την απελπισία, τον θυμό και το μίσος, όχι την ειρήνη. " Γάζα βιώνει μία απαράδεκτη ανθρωπιστική κρίση.
<P>
Οι κραυγές για βοήθεια δυναμώνουν, ενώ εξαιτίας του αποκλεισμού αυξάνεται επιπλέον το κόστος της βοήθειας. Έτσι, τα κράτη μέλη πρέπει να προσφέρουν μεγαλύτερη οικονομική ενίσχυση στην UNRRA και τις άλλες οργανώσεις στην περιοχή. " Ευρωπαϊκή Επιτροπή το έχει ήδη κάνει αυτό, το ίδιο και ορισμένα κράτη μέλη. Το Ευρωπαϊκό Κοινοβούλιο ενέκρινε επίσης χθες την αύξηση της ενίσχυσης. " Ομάδα μου συνιστά στο Συμβούλιο να υποστηρίξει την απόφαση αυτή.
<P>
Ωστόσο δεν αρκεί μόνο η ενίσχυση. " Προεδρία φάνηκε απόψε επιφυλακτική και προσεκτική στο ζήτημα αυτό -αλλά η Ευρωπαϊκή Ένωση δεν μπορεί να συνεχίσει να φέρει την ηθική ευθύνη για την παροχή βοήθειας και να απέχει από την ανάληψη πολιτικής δράσης κατά του αποκλεισμού. Ως εκ τούτου θα ήθελα να ζητήσω εξ ονόματος της Ομάδας μου από την Προεδρία, το Συμβούλιο και την Ευρωπαϊκή Επιτροπή να απευθύνουν έκκληση στο Ισραήλ να σταματήσει άμεσα τον αποκλεισμό. Στη Γάζα τιμωρείται ολόκληρος ο πληθυσμός, κι αυτό είναι παράνομο σύμφωνα με το άρθρο 33 της τέταρτης σύμβασης της Γενεύης. Εκτός αυτού, η μέθοδος αυτή δεν αρμόζει στο Ισραήλ και η Ευρωπαϊκή Ένωση θα πρέπει να το πει στο Ισραήλ αυτό αντί να παραμένει παθητική -ακριβώς επειδή είναι σύμμαχος. Αυτό θα έδινε νόημα στη συμφωνία σύνδεσης με το Ισραήλ, γιατί μόνο αν αναλάβει η ΕΕ δράση κατά του αποκλεισμού, θα ανταποκριθεί στην παράγραφο για τα ανθρώπινα δικαιώματα.
<SPEAKER ID="117" NAME="Chris Davies">
εξ ονόματος της Ομάδας ALDE. - (EN) Κύριε Πρόεδρε, δεν μιλώ εξ ονόματος της Ομάδας μου αλλά ως ένας βουλευτής, ο οποίος έχει δει πράγματα που δεν ήθελε να δει.
<P>
Ελπίζω ο Υπουργός να μην πιστεύει τις φαρισαϊκές ανοησίες που διάβασε σε αυτό το Σώμα. Είναι απλώς γελοίο να υπαινίσσεται για μια στιγμή ότι οι πολιτικές αυτής της Ευρωπαϊκής Ένωσης είναι αμερόληπτες. Όλοι γνωρίζουν ότι επιδιώκουμε μια πολιτική με διπλά μέτρα και σταθμά. Περιμένουμε και απαιτούμε από τους Παλαιστινίους να υπακούσουν σε κάθε απαίτηση, ενώ από τους Ισραηλινούς ζητούμε απλώς να ικανοποιήσουν τις επιθυμίες μας.
<P>
Αυτά τα διπλά μέτρα και σταθμά "βρωμάνε". Κυρία Επίτροπε, θυμάστε ότι μόλις πριν από μερικούς μήνες στεκόσασταν εδώ, μετά την επιστροφή της παλαιστινιακής αντιπροσωπείας από τη συνάντηση με τον κ. Haniyeh στη Γάζα και πριν από την πτώση της παλαιστινιακής κυβέρνησης ενότητας, λέγοντας στο Σώμα αυτό ότι θέλατε να κάνετε ό,τι μπορούσατε για να στηρίξετε αυτήν την κυβέρνηση; Μέσα σε ένα δεκαπενθήμερο, βέβαια, η κυβέρνηση έπεσε! Έπεσε, εν μέρει επειδή αρνηθήκαμε να συνομιλήσουμε με τους εκλεγμένους αντιπροσώπους. Αρνηθήκαμε να συνομιλήσουμε με τον κ. Haniyeh και, χωρίς να αποτελεί έκπληξη, οι δυνάμεις της βίας ανέλαβαν την εξουσία, αφού υπονομεύσαμε τις δημοκρατικές δυνάμεις.
<P>
Φαίνεται ότι ποτέ δεν διδασκόμαστε από τα μαθήματα της ιστορίας. Πρέπει να σταματήσουμε να αγνοούμε τις επιθυμίες του παλαιστινιακού λαού. Πρέπει να αρχίσουμε να δείχνουμε κάποιον σεβασμό προς τις δυνάμεις της δημοκρατίας και πρέπει να αναγνωρίσουμε ότι δεν μπορείς να κάνεις ειρήνη αν δεν συνομιλήσεις με τον εχθρό σου.
<P>
(Χειροκροτήματα).
<P>
" συνεχιζόμενη άρνησή μας να ασχοληθούμε με κάποιους από τους παράγοντες της Χαμάς που θέλουν να μας προσεγγίσουν απλώς καθιστά αδύνατη την προαγωγή της ειρήνης στη Μέση Ανατολή.
<P>
Ένα ερώτημα σχετικά με το σχέδιο ψηφίσματος που έχουμε στα χέρια μας: για ποιον λόγο σκεφτόμαστε καν να δώσουμε χρήματα στη Γάζα; Τι σχέση έχει αυτό με την Ευρωπαϊκή Ένωση; " Γάζα είναι ένα ισραηλινό στρατόπεδο κρατουμένων! Δεν έχει καμία σχέση με εμάς. Οι Ισραηλινοί είναι αυτοί που θα πρέπει να έχουν την ευθύνη να κρατήσουν ζωντανούς ενάμισι εκατομμύριο ανθρώπους. Αυτοί τους κρατούν στην εξαθλίωση. Δεν είναι δική μας ευθύνη να δίνουμε τα χρήματα των φορολογουμένων μας για να ανταποκριθούμε στις ευθύνες του Ισραήλ.
<P>
Τέλος, και πάλι όσον αφορά το ζήτημα της αμεροληψίας, ακούσαμε τις τελευταίες εβδομάδες ότι οι ισραηλινές αμυντικές δυνάμεις διέταξαν την κατάσχεση περισσότερης παλαιστινιακής γης, για να κατασκευαστούν οι δρόμοι που θα επιτρέψουν την οικοδόμηση του οικισμού στη ζώνη Ε1 -την περαιτέρω εξάπλωση των εβραϊκών εποικισμών στην Ανατολική Ιερουσαλήμ- ενάντια σε κάθε δέσμευση που ζητήσαμε από το Ισραήλ να αναλάβει και ενάντια σε κάθε ελπίδα που υπήρχε ότι οι επικείμενες ειρηνευτικές συζητήσεις θα είχαν κάποιο πραγματικό αποτέλεσμα.
<P>
Καθώς οι Παλαιστίνιοι βλέπουν να εξανεμίζονται μπροστά στα μάτια τους όλες οι ελπίδες για ένα βιώσιμο και ανεξάρτητο παλαιστινιακό κράτος, τι σκοπεύει να κάνει η Ευρωπαϊκή Ένωση για αυτό; Γνωρίζετε πολύ καλά ότι δεν πρόκειται να κάνει τίποτε άλλο, εκτός από το να εκφέρει κάποια λόγια και να μην προβεί σε καμία απτή ενέργεια!
<SPEAKER ID="118" NAME="Ryszard Czarnecki">
εξ ονόματος της Ομάδας UEN. - (PL) Κύριε Πρόεδρε, συμμετείχα στην πενταμελή αντιπροσωπεία του Ευρωπαϊκού Κοινοβουλίου που πέρασε μερικές σημαντικές ημέρες στην αυτόνομη παλαιστινιακή περιοχή. Μπορώ να επιβεβαιώσω κατηγορηματικά ότι η αποστολή μας ήταν ανθρωπιστική κι όχι πολιτική. Το λέω αυτό επειδή δεν θα ήθελα να γίνει η συζήτησή μας πολύ πολιτική και να αναλάβει το Ευρωπαϊκό Κοινοβούλιο τον ρόλο του δημόσιου κατήγορου οποιουδήποτε. Θα ήθελα να είμαστε υπεράνω πολιτικών διαχωρισμών και να εξετάσουμε πώς μπορούμε να βοηθήσουμε τον λαό της Παλαιστίνης.
<P>
Ας ξεκαθαρίσουμε όμως ότι φαίνεται πως η βελτίωση του βιοτικού επιπέδου στη Λωρίδα της Γάζας, η κανονική λειτουργία νοσοκομείων και σχολείων, η πλήρης πρόσβαση σε πόσιμο νερό, τροφή και ηλεκτρική ενέργεια, η δυνατότητα κανονικής εργασίας στη γεωργία είναι πιθανότερο να μειώσουν την ένταση στις σχέσεις Ισραήλ και Παλαιστινίων και να εξασφαλίσουν τη μείωση της εχθρότητας όσον αφορά τους Εβραίους και Ισραηλινούς εποίκους και το ίδιο το κράτος του Ισραήλ.
<P>
Πριν από λίγους μήνες μίλησα εδώ στο Σώμα για τα αντιφατικά κείμενα που βρίσκουμε σε παλαιστινιακά σχολικά βιβλία σε ορισμένα παλαιστινιακά σχολεία, τώρα όμως έχουμε περάσει από το ένα άκρο στο άλλο. Δεν γίνεται πλέον να επικρίνουμε ορισμένες πτυχές της παλαιστινιακής σχολικής εκπαίδευσης, γιατί το σύστημα αυτό ουσιαστικά είναι νεκρό.
<P>
Το νόμισμα έχει όμως και μία δεύτερη πλευρά, μία ενδοπαλαιστινιακή πτυχή. Το πολιτικό αδιέξοδο μεταξύ των στρατοπέδων της Χαμάς, της Φατάχ και του προέδρου Abu Mazen συνεχίζεται. Το αδιέξοδο αυτό καθιστά δύσκολη τη λειτουργία των παλαιστινιακών θεσμών και ως εκ τούτου πλήττει τους Παλαιστινίους που ζουν εκεί, κι αυτό ασφαλώς δεν είναι σφάλμα του Ισραήλ. Συζητάμε πολύ για μία βιώσιμη ειρήνη μεταξύ του ισραηλινού κράτους και των Παλαιστινίων, όμως αυτό είναι λίγο σαν να μιλάμε για ένα σπίτι και να αρχίζουμε από τη στέγη. Πρέπει πάντα να μιλάμε ξεκινώντας από τα θεμέλια, και στην προκειμένη περίπτωση τα θεμέλια είναι η βελτίωση της λειτουργίας των δομών εξουσίας των Παλαιστινίων, των δημόσιων οργανισμών και της ανθρωπιστικής βοήθειας προς τον παλαιστινιακό λαό.
<SPEAKER ID="119" NAME="Margrete Auken">
εξ ονόματος της Ομάδας Verts/ALE. - (DA) Κύριε Πρόεδρε, η προαναφερθείσα επίσκεψη στη Δυτική Όχθη και τη Γάζα πριν από μερικές εβδομάδες ήταν ένα σοκ -ακόμα και για εκείνους από εμάς που είχαν πάει πολλές φορές εκεί. Το κλείσιμο των συνόρων από το Ισραήλ και τα αμέτρητα μπλόκα στους δρόμους καθιστούν αδύνατη την ανάπτυξη μίας υγιούς οικονομίας και την τήρηση των κανόνων της ΕΕ για την ανθρωπιστική βοήθεια. Το Συμβούλιο και η Επιτροπή πρέπει να παρέμβουν άμεσα για να βοηθήσουν την παλαιστινιακή οικονομία να σταθεί ξανά στα πόδια της. Θα ήθελα να πω ξεκάθαρα πως χωρίς μια τέτοια επέμβαση δεν μπορεί να έχει επιτυχία μία διάσκεψη για την ειρήνη. Όπως ειπώθηκε επανειλημμένα, η οικονομική διάσταση δεν μπορεί να διαχωριστεί από την πολιτική. Με άλλα λόγια, πρέπει να λήξει η ισραηλινή κατοχή, διαφορετικά δεν θα υπάρξει ποτέ ειρήνη. Εκτός από την οικονομική εξάντληση, σήμερα παρατηρούμε και τη ριζοσπαστικοποίηση των Παλαιστινίων, που αυξάνεται μεταξύ των φτωχών -που γίνονται ολοένα περισσότεροι εξαιτίας του ισραηλινού αποκλεισμού- και των νέων. Οι μεγαλύτερες γενιές Παλαιστινίων έχουν προειδοποιήσει επανειλημμένα ότι οι νέοι που μεγαλώνουν σήμερα, δεν έχουν ζήσει ποτέ μαζί με Ισραηλινούς και η μόνη τους εμπειρία από αυτούς είναι άσχημα τείχη, στρατιωτικές εισβολές και έφηβοι στρατιώτες να εξευτελίζουν τους πατέρες τους. Αυτός ο δρόμος δεν δημιουργεί ειρήνη, αλλά μόνο αμείλικτους εχθρούς.
<P>
Επίσης, δεν υπάρχει εμπιστοσύνη στην ΕΕ, που περιφρόνησε τις δημοκρατικές εκλογές στα παλαιστινιακά εδάφη και έδειξε, απομονώνοντας τη Χαμάς, και διπλωματική ανεπάρκεια και -άλλη μια φορά- εφάρμοσε δύο μέτρα και δύο σταθμά. Όπως καταλαβαίνει οποιοσδήποτε ασχολείται με το θέμα, δεν θα υπάρξει ειρήνη όσο δεν εκπροσωπούνται στις συνεχιζόμενες διαπραγματεύσεις όλοι οι Παλαιστίνιοι. Όπως ανέφεραν ο κ. Davies και άλλοι, θα χαθεί κάθε ελπίδα για ειρήνη εάν η κυβέρνηση του Ισραήλ σκοπεύει όπως αναφέρθηκε να απαλλοτριώσει το E1. Τόσο οι "ΠΑ όσο και η ΕΕ είπαν ξεκάθαρα πως δεν πρέπει να γίνει αυτό. Τώρα, η ερώτηση στην οποία πρέπει να απαντήσουν το Συμβούλιο και η Επιτροπή είναι ποιες ενέργειες προβλέπονται για την πρόληψη αυτής της απαλλοτρίωσης της παλαιστινιακής ανατολικής Ιερουσαλήμ.
<SPEAKER ID="120" NAME="Luisa Morgantini">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, ένα λεπτό δεν είναι τίποτα. Ο κ. Lobo Antunes αναφέρθηκε σε θαρραλέες ενέργειες και βήματα: το θαρραλέο βήμα που έπρεπε να κάνει ο κ. Olmert είναι να κλείσει όλους τους νέους οικισμούς, να ελευθερώσει χιλιάδες Παλαιστινίων, να σταματήσει τις στρατιωτικές εισβολές στη Δυτική Όχθη, να καταργήσει τα σημεία ελέγχου και να σταματήσει τον αποκλεισμό της Γάζας. Πρέπει να έρθει στις διαπραγματεύσεις με συγκεκριμένα βήματα. Αντί γι' αυτό, είδαμε χθες νέες καταλήψεις εδαφών στην Ιερουσαλήμ.
<P>
Ένα θαρραλέο βήμα εδώ στην Ευρωπαϊκή Ένωση θα έπρεπε να είναι η απόρριψη οποιασδήποτε μορφής συλλογικής τιμωρίας που επιβάλλει η ισραηλινή κυβέρνηση στον άμαχο πληθυσμό. Τα σχέδιά μας για τη Γάζα εμποδίστηκαν γιατί δεν υπάρχει τσιμέντο, δεν υπάρχουν αγωγοί, το κόστος τετραπλασιάστηκε και η UNRWA συνεχίζει να προκαλεί άμεσα μέτρα.
<P>
Στο ψήφισμα που θα εγκρίνουμε αύριο, ζητάμε να σταματήσει ο αποκλεισμός της Γάζας και να υπάρχει παντού ελεύθερη κυκλοφορία προσώπων και αγαθών, γνωρίζουμε όμως ότι το Παλαιστινιακό δεν είναι ανθρωπιστικό ζήτημα. " ευθύνη μας είναι πολιτική: είναι η ευθύνη να σταματήσουμε τη στρατιωτική κατοχή και να ζητήσουμε να υπάρχουν δύο λαοί και δύο κράτη που θα μπορούν να συνυπάρξουν και οι δύο με ασφάλεια.
<SPEAKER ID="121" NAME="Bastiaan Belder">
εξ ονόματος της Ομάδας IND/DEM. - (NL) Κύριε Πρόεδρε, στο τέλος της προηγούμενης εβδομάδας μία αντιπροσωπεία του Σώματος συζήτησε για τη σοβαρή κατάσταση στη Μέση Ανατολή με τους ομολόγους μας των "ΠΑ στο πλαίσιο του Διατλαντικού Διαλόγου των Νομοθετών (TLD). Στη συζήτηση αυτή, ο διαπραγματευτής για την ειρήνη από τις "ΠΑ Dennis Ross μας έδωσε την πολύ πρακτική συμβουλή να προσφέρουμε βοήθεια στον παλαιστινιακό πληθυσμό, που απειλείται η ύπαρξή του. Απαιτείται ένα δίκτυο αξιόπιστων και πολιτικά ανεξάρτητων ΜΚΟ.
<P>
Ερωτώ το Συμβούλιο και την Επιτροπή: σε ποιο μέτρο προβλέπετε ρεαλιστικές δυνατότητες τόσο για τη Δυτική Όχθη όσο και για τη Γάζα; Εγώ τώρα θεωρώ ότι η σημερινή εσωτερική και εξωτερική κρίση στη Γάζα οφείλεται στη συμπεριφορά της Χαμάς που αρνείται διαρκώς τη νομιμότητα του κράτους του Ισραήλ και νομιμοποιεί τη βία κατά των ισραηλινών και παλαιστινίων "αντιφρονούντων".
<P>
Κύριε Πρόεδρε, η πρόσφατη στυγερή δολοφονία του παλαιστινίου χριστιανού Rami Ayyad, που ήταν μόλις τριάντα χρονών, υπογραμμίζει πόσο επικίνδυνη είναι η θέση αυτής της μειονότητας στη Γάζα. Περιμένω από το Συμβούλιο και την Επιτροπή να δώσουν προσοχή και να παράσχουν υποστήριξη στη χριστιανική μειονότητα σε όλα τα παλαιστινιακά εδάφη.
<SPEAKER ID="122" NAME="Edward McMillan-Scott" AFFILIATION="PPE-DE">
(EN) Κύριε Πρόεδρε, νωρίτερα ο κ. Davies ρώτησε ποιον ρόλο είχε η Ευρωπαϊκή Ένωση στη Μέση Ανατολή. Φυσικά, αντιλαμβάνομαι ότι επρόκειτο για ρητορικό ερώτημα, διότι είναι ιδιαίτερα προσηλωμένος στην εξεύρεση κάποιας λύσης, είναι όμως γεγονός ότι η Ευρωπαϊκή Ένωση ενδιαφέρεται άμεσα για το αποτέλεσμα της ειρηνευτικής διαδικασίας στη Μέση Ανατολή.
<P>
Μιλώ από μια εκλογική περιφέρεια στο Yorkshire, από την οποία προέρχονταν οι τέσσερις βομβιστές που επιτέθηκαν πριν από αρκετούς μήνες στο Λονδίνο. Υποκινήθηκαν από όσα συνέβαιναν στη Μέση Ανατολή. Το ίδιο και οι βομβιστές στη Μαδρίτη. Επομένως, η ασφάλεια της Ευρώπης είναι άμεσα συνδεδεμένη με τη Μέση Ανατολή.
<P>
Πιστεύω επίσης ότι έχουμε δεσμευτεί ιστορικά και ανθρωπιστικά απέναντι σε ένα ειρηνικό αποτέλεσμα. Εξάλλου, η ειρηνευτική διαδικασία εξελίσσεται με αργό και ανομοιογενή τρόπο και έχει οδηγήσει στην ανάληψη πολλών πρωτοβουλιών, στην πραγματοποίηση πολλών διακυβερνητικών διασκέψεων -στη Μαδρίτη, στο Όσλο και ούτω καθεξής. Τώρα, τον Οκτώβριο του 2007, έχουμε φτάσει στο σημείο να προσπαθούμε σχεδόν απεγνωσμένα για την εξεύρεση κάποιας λύσης.
<P>
Επομένως, πιστεύω ότι είναι πλέον καιρός να αρχίσουμε να σκεφτόμαστε με έναν αρκετά ριζικό νέο τρόπο. Μια από τις προτάσεις που θα έκανα είναι ότι οι πρόσφατες συζητήσεις μεταξύ του κ. Olmert και του κ. Mahmoud Abbas σχετικά με μια -εκ των πραγμάτων- οριστική λύση για την υφιστάμενη κατάσταση θα πρέπει να αντικατοπτρίζουν τις διαπραγματεύσεις, τις οποίες ο ίδιος ο κ. Olmert, ένας νεαρός βουλευτής, πραγματοποίησε το 1987 και κατά τις οποίες ο ίδιος και η PLO (Οργάνωση για την Απελευθέρωση της Παλαιστίνης) διαπραγματεύθηκαν στην πραγματικότητα κατ' ιδίαν να συζητήσουν σχετικά με την πρωτεύουσα του παλαιστινιακού κράτους στην Ανατολική Ιερουσαλήμ, σχετικά με τα σύνορα του 1967 και σχετικά με την επιστροφή ορισμένων εποίκων. Με άλλα λόγια, έφθασε στο σημείο αυτό το 1987 και ίσως τώρα, αυτό το φθινόπωρο, έρθει ο καιρός που οι δύο αυτοί ηγέτες, έχοντας την ενθάρρυνση της διεθνούς κοινότητας, θα συναντηθούν για να διαμορφώσουν ριζικά το μέλλον για την εξεύρεση μιας ειρηνικής λύσης δύο κρατών στην ειρηνευτική διαδικασία της Μέσης Ανατολής.
<P>
Ο κ. Τριανταφυλλίδης και η αντιπροσωπεία του, οι οποίοι πήγαν στην Παλαιστίνη πριν από μερικές ημέρες, επέστρεψαν με δύο θεμελιώδη συμπεράσματα. Ας επικεντρωθούμε στην ανθρωπιστική κατάσταση στην Παλαιστίνη, αλλά ας σκεφτούμε επίσης τον ρόλο που μπορούν να διαδραματίσουν στη διαδικασία αυτή οι εκλεγμένοι βουλευτές στην Παλαιστίνη και σε άλλες χώρες. Δεν πρέπει να μας λησμονούν.
<SPEAKER ID="123" NAME="Véronique De Keyser" AFFILIATION="PSE">
(FR) Κύριε Πρόεδρε, ετοιμάζοντας αυτό το ψήφισμα, είπαμε στον εαυτό μας "όχι πολιτική, μόνον ανθρωπιστική παρέμβαση". Διότι σήμερα, είναι ανυπόφορο, σε ένα τεράστιο υπαίθριο γκέτο, ένας λαός να πεθαίνει σιγά σιγά, καταδιωκόμενος από τις κάμερες ολόκληρης της υφηλίου, ένας λαός εξουθενωμένος, χωρίς δικαίωμα να αναπτυχθεί, χωρίς δικαίωμα να κυκλοφορεί ελεύθερα, να μορφώνει τα παιδιά του, αλλά ένας λαός για την επιβίωση του οποίου καταβάλλουμε υψηλό τίμημα και ο οποίος, κυρίως, δεν πρέπει να μας ξεμείνει στα χέρια, διότι αυτό θα αποτελούσε κηλίδα και οι δημοκρατίες μας δεν θα το ανέχονταν.
<P>
" Ευρωπαϊκή Ένωση έχει καταβάλει φέτος περισσότερα από 300 εκατομμύρια ευρώ για να αποφευχθεί αυτό το δράμα. Είναι πολύ λίγα προκειμένου οι Παλαιστίνιοι να μπορέσουν να ζήσουν, αλλά είναι δέκα φορές, εκατό φορές περισσότερα από ό,τι θα έπρεπε, διότι αν όλες οι διεθνείς υποχρεώσεις, η τέταρτη διάσκεψη της Γενεύης και τα δικαιώματα του ανθρώπου είχαν γίνει σεβαστές, δεν θα είχαμε φθάσει σε αυτό το σημείο.
<P>
Ντροπή στο γκέτο! Ντροπή σε εμάς, τους Ευρωπαίους, οι οποίοι ξέραμε να εφοδιάσουμε το Βερολίνο όταν ο βερολινέζικος λαός πολιορκείτο! Ντροπή για εμάς οι οποίοι χαιρετίσαμε με δάκρυα χαράς την πτώση του τείχους στη Γερμανία, αλλά οι οποίοι είμαστε σήμερα αιχμάλωτοι, συνεργοί άλλων τειχών και άλλων γκέτο! Σταματήστε το κλείσιμο!
<P>
Όμως σήμερα, το ανθρωπιστικό ζήτημα δεν μπορεί να μας κάνει να ξεχάσουμε το πολιτικό ζήτημα. " ισραηλινή κυβέρνηση γνωστοποίησε, στις 24 Σεπτεμβρίου, τη διαταγή για τη δήμευση 1 100 dunums γης σε τέσσερα αραβικά χωριά που βρίσκονται μεταξύ Ιερουσαλήμ και Ιεριχούς, για να κατασκευαστεί οδός η οποία θα διαιρεί οριστικά στα δύο την Δυτική Όχθη. Είναι ένα παλαιό σχέδιο του 2004 για το οποίο η Ευρώπη, ακόμη δε και οι "νωμένες Πολιτείες, εξέφραζαν πάντοτε την αντίθεσή τους. Σήμερα, παραμονή της διεθνούς συνάντησης της Ουάσινγκτον, αυτό αποτελεί αληθινή βόμβα. Με τη Γάζα παγιδευμένη και τη Δυτική Όχθη κομμένη στα δύο, πώς μπορεί κανείς να ονειρεύεται δύο κράτη που θα ζουν ειρηνικά το ένα δίπλα στο άλλο.
<P>
Στις 8 Φεβρουαρίου 2005, ο Sharon δήλωνε στη συνάντηση του Sharm el Sheikh: "Έχουμε την ευκαιρία να αρχίσουμε μια νέα εποχή. Για πρώτη φορά εδώ και πολλά χρόνια, υπάρχει στην περιοχή μας η ελπίδα ενός καλύτερου μέλλοντος για τα παιδιά μας και τα εγγόνια μας". Είναι μια ευκαιρία εξαιρετικά εύθραυστη την οποία οι εξτρεμιστές θέλουν να καταστρέψουν. Αν αυτή η οδός, και πολλές άλλες, κατασκευαστούν, οι εξτρεμιστές θα έχουν κερδίσει. Αρχιτέκτονες και γεωγράφοι χρησιμοποιούν σήμερα πιο διεστραμμένα όπλα από τις βόμβες. Περιζώνουν την Παλαιστίνη με τείχη και δρόμους οι οποίοι κονιορτοποιούν κάθε όνειρο βιώσιμου κράτους.
<P>
(Χειροκροτήματα)
<SPEAKER ID="124" NAME="Elizabeth Lynne" AFFILIATION="ALDE">
(EN) Κύριε Πρόεδρε, δεν υπάρχει τίποτε πιο αποθαρρυντικό από μια ζωή μέσα στη φτώχεια, μια ζωή χωρίς καμία προοπτική και μια ζωή κατεστραμμένη από μια σύγκρουση. Καθώς η ανθρωπιστική καταστροφή στοιχειώνει τους ανθρώπους της Γάζας, είναι σαφές ότι ο μόνος στόχος, τον οποίο εξασφαλίζουν οι ισραηλινοί και παλαιστίνιοι ηγέτες, είναι η μεταβίβαση του πόνου, της φτώχειας, της εξαθλίωσης και του μίσους σε μια νέα γενιά νεαρών Παλαιστινίων.
<P>
Ως άμεσο αποτέλεσμα του ισραηλινού αποκλεισμού στην κυκλοφορία προσώπων και εμπορευμάτων, τα παιδιά δεν διαθέτουν ούτε καν τις βασικές εγκαταστάσεις εκπαίδευσης. Όλοι στερούνται των βασικών χρειωδών που όλοι εμείς σε αυτό το Σώμα θεωρούμε δεδομένα. Τα μέσα διαβίωσης καταστρέφονται, καθώς οι ψαράδες, οι αγρότες και άλλοι δεν μπορούν να εμπορευτούν τα προϊόντα τους. Άνθρωποι υποφέρουν χωρίς λόγο και πεθαίνουν, εξαιτίας των περιορισμένων ιατρικών υπηρεσιών και της ιατροφαρμακευτικής περίθαλψης. Και όλα αυτά με φόντο τη βία και την καταστολή.
<P>
Οι ΜΚΟ εκτιμούν ότι στη Γάζα υπάρχουν περίπου 2 000 άνθρωποι με πρόσφατα αποκτηθείσες σοβαρές αναπηρίες. Πρόκειται κυρίως για νέους ανθρώπους, οι οποίοι χτυπήθηκαν από τανκς ή ελεύθερους σκοπευτές, πράγμα που είχε συχνά ως αποτέλεσμα να χάσουν κάποιο άκρο, να υποστούν βλάβη στον εγκέφαλο ή τραυματισμούς στη σπονδυλική στήλη -όμως οι οργανώσεις, οι οποίες εργάζονται για τη στήριξη των αναπήρων εμποδίζονται από τον ισραηλινό αποκλεισμό και δεν είναι σε θέση να αποκτήσουν τις εξειδικευμένες προμήθειες που χρειάζονται! Το Ισραήλ πρέπει να τηρήσει τις διεθνείς του υποχρεώσεις, όπως τη Σύμβαση της Γενεύης, ούτως ώστε να διασφαλίσει την πρόσβαση σε ανθρωπιστική αρωγή, σε ανθρωπιστική βοήθεια και σε βασικές υπηρεσίες και να ανοίξει τα σύνορα.
<P>
Το Συμβούλιο και η Επιτροπή πρέπει να συνεχίσουν τις πιέσεις, πρέπει όμως να συνομιλήσουν με όλες τις πλευρές. Αυτός είναι ο μόνος τρόπος για να βρεθεί κάποια λύση. Είναι ανώφελο να λέμε ότι δεν θα συνομιλήσουμε με τη μια πλευρά. Πρέπει να βρούμε μια λύση, μιλώντας σε όλους. Αν δεν γίνει τίποτε, οι άνθρωποι θα συνεχίσουν να πεθαίνουν χωρίς λόγο. 1,3 εκατομμύρια άνθρωποι στη Γάζα θα συνεχίσουν να απογυμνώνονται από την αξιοπρέπειά τους, ενώ η μεταβίβαση του πόνου, της φτώχειας, της εξαθλίωσης και του μίσους στη νέα γενιά των Παλαιστινίων απλώς θα συνεχιστεί.
<SPEAKER ID="125" NAME="Hélène Flautre" AFFILIATION="Verts/ALE">
(FR) Κύριε Πρόεδρε, ενώ τα σημεία διέλευσης στη Λωρίδα της Γάζας είναι κλειστά και ελέγχονται από τον ισραηλινό στρατό, ενώ, καθημερινά διεξάγονται φονικές επιδρομές, ενώ ο αριθμός των εποίκων στα κατεχόμενα εδάφη δεν παύει να αυξάνεται, ενώ κατά παράβαση του διεθνούς δικαίου η κατασκευή του τείχους και η διαίρεση των εδαφών για λόγους ασφαλείας συνεχίζονται, υπάρχουν ακόμη, σε αυτή την αίθουσα, ακόμη και εδώ, στο Ευρωπαϊκό Κοινοβούλιό μας, άτομα που αρνούνται ότι το Ισραήλ είναι δύναμη κατοχής. Είναι εξωφρενικό!
<P>
Το Ισραήλ είναι δύναμη κατοχής και με αυτή την ιδιότητα, έχει υποχρεώσεις βάσει των συμβάσεων της Γενεύης και, ιδιαίτερα, το Ισραήλ δεν μπορεί σε καμία περίπτωση να προσφεύγει σε συλλογικές τιμωρίες. Καλό θα ήταν να βεβαιωθούμε ότι το Ισραήλ τηρεί τις υποχρεώσεις του, αντί να στέλνουμε καταστροφικά μηνύματα, όπως το πράξαμε, επί παραδείγματι, με το να διακόψουμε τη χρηματοδότηση του εφοδιασμού με καύσιμα του κεντρικού σταθμού παραγωγής ηλεκτρικής ενέργειας στη Γάζα. Τα κροκοδείλια δάκρυα που χύσαμε για τις ενδοπαλαιστινιακές έριδες δεν έχουν θέση από τη στιγμή που η Ευρωπαϊκή Ένωση αποδείχθηκε ανίκανη να στηρίξει τις προσπάθειες Abbas για να κερδίσει την πραγματιστική πτέρυγα της Χαμάς.
<P>
Τι το χειρότερο θα μπορούσε κανείς να φανταστεί; Να θέσουμε σε αντιπαράθεση τη Ραμάλα εναντίον της Γάζας; Να προσδιορίσουμε τους καλούς Παλαιστίνιους και να τους βοηθήσουμε να εξαλείψουν τους κακούς; Ποιος μπορεί να πιστέψει σε μια μόνιμη ειρήνη χωρίς να είναι εγγυημένη η πολιτική και εδαφική ενότητα της Παλαιστίνης; Ποιος μπορεί να πιστέψει ότι η ειρήνη, για τους Ισραηλινούς και τους Παλαιστίνιους, θα οικοδομηθεί από μια πολιτική η οποία συνεπάγεται, εκ των πραγμάτων, ριζοσπαστικοποίηση του πληθυσμού τόσο στο Ισραήλ όσο και στην Παλαιστίνη;
<P>
" ανθρωπιστική κατάσταση στη Γάζα παραβιάζει όλα τα πρότυπα ανθρώπινης αξιοπρέπειας. Πρέπει να επιτευχθεί, και το συντομότερο, η άρση του αποκλεισμού της Λωρίδας της Γάζας. Πρέπει λοιπόν να ασκηθούν στο Ισραήλ οι δέουσες πιέσεις. Το θέμα αυτό δεν μπορεί πλέον να αποτελεί ταμπού και σας ερωτώ, Συμβούλιο και Επιτροπή, ποια είναι τα μέτρα που σκοπεύετε να λάβετε προκειμένου να ενθαρρυνθεί η άρση του αποκλεισμού και να υποχρεωθεί το Ισραήλ να τηρήσει τις υποχρεώσεις και δεσμεύσεις του. Σας ερωτώ τι σκοπεύετε να πράξετε ώστε το Ισραήλ να παραιτηθεί, ένα μήνα από τη διεθνή διάσκεψη, από το σχέδιό του να κόψει στα δύο τη Δυτική Όχθη συνδέοντας την Ιεριχώ με την Ανατολική Ιερουσαλήμ.
<P>
(Χειροκροτήματα)
<SPEAKER ID="126" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, οι εξελίξεις στην Παλαιστίνη είναι εξαιρετικά γρήγορες και δεν μας αφήνουν σχεδόν περιθώριο αντίδρασης. Έτσι, μιλάμε εδώ για την ανθρωπιστική κατάσταση στη Γάζα, ενώ την ίδια στιγμή οι Ισραηλινές αρχές, μονομερώς, αποφάσισαν να απαλλοτριώσουν εκατοντάδες στρέμματα Αραβικής γης για να προχωρήσουν στο σχέδιο Ε1, την κατασκευή ενός δρόμου που θα κόβει de facto τη Δυτική Όχθη στα δύο.
<P>
Γνωρίζετε ότι η Διεθνής Κοινότητα έχει αντιταχθεί στο εν λόγω σχέδιο. Πιστεύω ότι θα ήταν σκόπιμο να πάρει μια στάση το Κοινοβούλιο για το θέμα αυτό. Αλλά οι πολιτικές ζυμώσεις δεν το επέτρεψαν. Το αποτέλεσμα είναι απλό: για άλλη μια φορά παραμένουμε θεατές, ενώ η κατάσταση στην Παλαιστίνη χειροτερεύει όλο και περισσότερο, με αποτέλεσμα και η διαπραγματευτική θέση των Παλαιστινίων να χειροτερεύει ημέρα με την ημέρα και να τίθενται σε αμφιβολία οι όποιες προοπτικές επιτυχίας υπάρχουν για την επικείμενη Διεθνή Διάσκεψη το Νοέμβριο για το Παλαιστινιακό.
<SPEAKER ID="127" NAME="Charles Tannock" AFFILIATION="PPE-DE">
(EN) Κύριε Πρόεδρε, εχθές το βράδυ είχα το προνόμιο να παραστώ στα εγκαίνια των γραφείων της οργάνωσης "Ευρωπαίοι φίλοι του Ισραήλ" στις Βρυξέλλες, η οποία έχει ως αφετηρία την υπόθεση ότι θα πρέπει να στηρίξουμε το δημοκρατικό δικαίωμα του κράτους του Ισραήλ να υπάρχει και να ευημερεί. Αντιθέτως, η Χαμάς, βάσει του καταστατικού της του 1998, έχει δεσμευτεί να καταστρέψει το Ισραήλ και εξακολουθεί να είναι μια τρομοκρατική οργάνωση, απαγορευμένη από την ΕΕ.
<P>
Δεν μου προκαλεί έκπληξη το γεγονός ότι το παρόν ψήφισμα επιχειρεί να επιρρίψει στο Ισραήλ μεγάλο μέρος της ευθύνης για την τρέχουσα κατάσταση στη Γάζα. Προφανώς, η μονομερής απόσυρση του Ισραήλ από τη Γάζα, ως μια χειρονομία καλής θέλησης με την προσφορά γης ως αντάλλαγμα για την ειρήνη, έχει πολύ μικρή σημασία για τους επικριτές του Ισραήλ.
<P>
Το ψήφισμα αναφέρεται στην ανθρωπιστική κρίση στη Γάζα, χωρίς να εξετάζει τις αιτίες. " απήχηση της Χαμάς στους παλαιστίνιους ψηφοφόρους οφειλόταν στο ότι παρείχε πολλές από τις κοινωνικές υπηρεσίες, τις οποίες είχε αμελήσει η διεφθαρμένη διοίκηση της Φατάχ. Ωστόσο, τα ίδια σχολεία είναι σήμερα χωρίς παιδιά, καθώς αυτά φοβούνται να βγουν από τα σπίτια τους. Τα νοσοκομεία περιθάλπουν όσους τραυματίζονται κατά τα καθημερινά επεισόδια βίας, τα οποία χαρακτηρίζουν τη βίαιη κατάληψη της Γάζας από τη Χαμάς και την ήττα της κοσμικής Φατάχ.
<P>
Ένας εξέχων χριστιανός της Γάζας, ο Rami Ayyad, δολοφονήθηκε το περασμένο Σάββατο, ενώ την Κυριακή η Χαμάς εκτόξευσε αδιακρίτως κατά του Ισραήλ οκτώ όλμους και έναν πύραυλο Katyusha. Περιέργως, η Χαμάς βομβαρδίζει ακόμη και το σημείο διέλευσης του Khani.
<P>
Το ψήφισμα καλεί επίσης το Ισραήλ να λάβει μέτρα για να διασφαλίσει την ελεύθερη διέλευση ανθρωπιστικών προμηθειών και βασικών χρειωδών. Στην πραγματικότητα, το Ισραήλ δεν έχει σταματήσει τη διακίνηση αγαθών, όπως είναι τα τρόφιμα, η ηλεκτρική ενέργεια ή το νερό, στη Γάζα και ενεργεί πραγματικά με εγκράτεια και μετριοπάθεια, παρόλο που η Χαμάς πραγματοποιεί στρατιωτικές επιθέσεις κατά του Ισραήλ.
<P>
Εκτιμώ το γεγονός ότι το Ισραήλ έχει φθάσει στο σημείο να αναμένει έναν χείμαρρο ύβρεων εκ μέρους αυτού του Σώματος, όμως το Ισραήλ θα πρέπει να ξέρει ότι έχει και κάποιους φίλους εδώ, και σε ολόκληρη την Ευρώπη, οι οποίοι είναι προσηλωμένοι στην επίτευξη ειρήνης και ασφάλειας στην περιοχή. Κάτι τέτοιο δεν πρόκειται ποτέ να συμβεί, όσο διάστημα πολλοί σε αυτό το Σώμα ενδίδουν τόσο πρόθυμα στην ατζέντα της Χαμάς.
<SPEAKER ID="128" NAME="Richard Howitt" AFFILIATION="PSE">
(EN) Κύριε Πρόεδρε, μια ανθρωπιστική κρίση απαιτεί ανθρωπιστική ανταπόκριση και πρώτη μας προτεραιότητα απόψε θα πρέπει να είναι η ενασχόλησή μας με τις ιατρικές προμήθειες και τα σχολικά βιβλία, τα οποία παρακρατούνται από τη μια πλευρά των συνόρων, ενώ οι μαθητές και οι ασθενούντες περιμένουν από την άλλη. Στην πραγματικότητα, η διεθνής ανθρωπιστική νομοθεσία υποχρεώνει άμεσα την Ευρωπαϊκή Ένωση να προβεί σε ενέργειες και, τέσσερις μήνες μετά τον αποκλεισμό της Γάζας, δεν έχουμε κατορθώσει να τηρήσουμε την άμεση δέσμευσή μας απέναντι στην αποστολή συνοριακής συνδρομής.
<P>
Ευχαριστώ την Επίτροπο για την επιφυλακτική αισιοδοξία που εξέφρασε απόψε όσον αφορά την αναβίωση της ειρηνευτικής διαδικασίας και τη λειτουργία του προσωρινού διεθνούς μηχανισμού. Φυσικά, την προτρέπουμε να κάνει ό,τι περισσότερο μπορεί. Συμφωνώ με τον κ. Tannock ότι θα πρέπει να καταδικάσουμε τις επιθέσεις με πυραύλους και όλμους εκ μέρους των στρατευμένων Παλαιστινίων, οι διαμαρτυρίες του όμως θα ήταν πολύ πιο αξιόπιστες, αν καταδίκαζε επίσης τις δολοφονίες αμάχων κατά τις επιθέσεις με πυραύλους εκ μέρους των ισραηλινών αμυντικών δυνάμεων. Ζητώ από εσάς, κυρία Επίτροπε, καθώς και από την Προεδρία, να προβείτε σε κατεπείγοντα διαβήματα, με τα οποία θα καταδικάζετε την κατάληψη επιπλέον 3% των εδαφών της Δυτικής Όχθης μεταξύ της Ιερουσαλήμ και της Ιεριχούς, ως μέρος του σχεδίου προσάρτησης της ζώνης Ε1, σύμφωνα με σημερινές πρωινές αναφορές.
<P>
(Ο Πρόεδρος διακόπτει τον ομιλητή)
<SPEAKER ID="129" NAME="Miroslav Mikolášik" AFFILIATION="PPE-DE">
(SK) Ενόψει του ψηφίσματος του Ευρωπαϊκού Κοινοβουλίου της 21ης Ιουνίου για το πρόγραμμα MEDA και την οικονομική ενίσχυση προς την Παλαιστίνη, του ψηφίσματος της 12ης Ιουλίου 2007 για τη Μέση Ανατολή και της δήλωσης του κουαρτέτου της 23ης Σεπτεμβρίου 2007, είναι ζωτικής σημασίας για το Ευρωπαϊκό Κοινοβούλιο να διατυπώσει μία σαφή θέση για την κατάσταση στην Παλαιστίνη. Πρέπει ωστόσο να εξετάσουμε την κατάσταση από τουλάχιστον δύο σκοπιές: την ανθρωπιστική και οικονομική, και την πολιτική και τη σκοπιά της ασφάλειας.
<P>
Από ανθρωπιστική και οικονομική σκοπιά, η Ευρώπη πρέπει αφού υποσχέθηκε τεράστιου ύψους οικονομική ενίσχυση για την Παλαιστίνη να εξασφαλίσει ότι θα είναι τεχνικά εφικτή η παροχή αυτής της υποστήριξης και της ανθρωπιστικής βοήθειας. Είναι απαράδεκτο να αρνούνται σε παλαιστινίους αμάχους την πρόσβαση σε φάρμακα και να καταστρέφονται ιδρύματα υγειονομικής περίθαλψης, σχολεία και ιδιωτικές κατοικίες. Σήμερα, συχνά δεν είναι δυνατή η πρόσβαση σε κατάλληλο πόσιμο νερό και τροφή εξαιτίας του αποκλεισμού της κυκλοφορίας προσώπων και αγαθών.
<P>
Από τη σκοπιά της πολιτικής και της ασφάλειας πρέπει να πούμε ξεκάθαρα ότι, ακριβώς όπως η διεθνής κοινότητα αναγνωρίζει το δικαίωμα των Παλαιστινίων στην αυτονομία, πρέπει και η Παλαιστίνη -και το κίνημα της Χαμάς που είναι στην εξουσία- να αναγνωρίσει το κράτος του Ισραήλ. Μέχρι τώρα η Χαμάς δεν έκανε τίποτα για να αποστασιοποιηθεί από το ιδρυτικό της έγγραφο που περιλαμβάνει ως έναν από τους στόχους της την καταστροφή του κράτους του Ισραήλ. Σε αυτό έγκειται το πολιτικό πρόβλημα που κλιμακώθηκε σε ένοπλη σύρραξη: από τη μια η τρομοκρατία και από την άλλη σκληρές αμυντικές ενέργειες.
<SPEAKER ID="130" NAME="Proinsias De Rossa" AFFILIATION="PSE">
(EN) Κύριε Πρόεδρε, καταρχάς θα ήθελα να πω ότι ο κ. Tannock δεν προσφέρει καλή υπηρεσία στο Ισραήλ με την χωρίς όρους υποστήριξη της παράνομης δραστηριότητας του Ισραήλ σε βάρος των Παλαιστινίων, ιδίως όσον αφορά τη Γάζα. Υποστηρίζω αυτό το ψήφισμα, και την παράγραφο 5. " ανθρωπιστική κρίση στη Γάζα δεν είναι κάτι καινούργιο ούτε και απρόβλεπτο. Όσοι από εμάς επισκέπτονταν την περιοχή τακτικά τα περασμένα χρόνια, είχαν προειδοποιήσει σχετικά με τις ενέργειες των Ισραηλινών που ωθούσαν τον πληθυσμό στην απόγνωση. Τώρα η οικονομία είναι σε ελεύθερη πτώση, οι κοινωνικές υπηρεσίες έχουν κυριολεκτικά καταρρεύσει, επικρατεί ο υποσιτισμός και οι χρόνιες ασθένειες, ενώ δεν υπάρχουν φάρμακα. " Γάζα τώρα εξαρτάται απόλυτα από την εξωτερική βοήθεια που εμποδίζεται από τα ισραηλινά εμπάργκο. Είναι μια φυλακή υπό τον στενό έλεγχο του Ισραήλ και εμείς δεν μπορούμε να επιτρέψουμε να εξαρτάται η ευημερία του λαού της Γάζας από τους διεξαγόμενους πολιτικούς ελιγμούς. Ελπίζω ότι οι εν λόγω ελιγμοί θα οδηγήσουν σε ειρηνευτικές συνομιλίες.
<P>
Καταδικάζω τη μονόπλευρη ισραηλινή απόφαση κατάληψης γης από τέσσερα αραβικά χωριά, που αποκόπτει την ανατολική Ιερουσαλήμ από τη Δυτική Όχθη. Λυπάμαι διότι δεν αναφέρθηκαν σε αυτό ούτε το Συμβούλιο ούτε η Επιτροπή και θα με εξέπλησσε εάν δεν το γνώριζαν. Εμείς εδώ στο Σώμα το γνωρίζουμε, το ίδιο και η κοινή γνώμη. " ενέργεια αυτή του Ισραήλ είναι απόλυτα αντίθετη με τον οδικό χάρτη και παραβιάζει τη συμφωνία ότι δεν θα αλλάξουν τα σύνορα του 1967 χωρίς κοινή συμφωνία μεταξύ Ισραηλινών και Παλαιστινίων.
<SPEAKER ID="131" NAME="Zbigniew Zaleski" AFFILIATION="PPE-DE">
(PL) Κύριε Πρόεδρε, θα μπορούσαμε να ελπίζουμε και να περιμένουμε πως με τον καιρό η κρίση θα λυθεί από μόνη της. Αυτή είναι η πιο απατηλή ελπίδα που θα μπορούσε να υπάρξει. Νέες γενιές μεγαλώνουν και η κρίση διαιωνίζεται και επιδεινώνεται. Θα μπορούσε κανείς να σκεφτεί πως δύο έθνη που ζουν τόσο κοντά το ένα στο άλλο, οι Εβραίοι και οι Άραβες, θα μπορούσαν να συμβιώσουν, όχι όμως υπό τους όρους ενός ιεραρχικού συστήματος. Κάθε αλληλεξάρτηση, η ανισότητα και κυρίως η απουσία μίας ανεξάρτητης κρατικής δομής για τους Άραβες θα είναι διαρκείς πηγές αρνητικών συναισθημάτων, πεποιθήσεων και εκδικητικότητας.
<P>
Εάν το κράτος του Ισραήλ δεν μπορεί να εξετάσει το ενδεχόμενο της εδαφικής διαίρεσης, λυπάμαι αλλά θεωρώ δύσκολο να προβλέψω ειρήνη στην περιοχή. Οι Εβραίοι έχουν δικαίωμα στη χώρα τους, στο κράτος τους, και το ίδιο ακριβώς δικαίωμα έχουν οι Άραβες, οι Παλαιστίνιοι. Από ιστορική άποψη, η Παλαιστίνη υπήρχε πριν από τον Δεύτερο Παγκόσμιο Πόλεμο και όπως βλέπουμε, δεν είναι εύκολο να σβηστεί από τη μνήμη των Αράβων.
<P>
" κατάσταση επιδεινώνεται καθημερινά για τους ανθρώπους στη Γάζα, σε βαθμό που είναι αναπόφευκτες οι εκρήξεις συσσωρευμένης επιθετικότητας, και το μόνο που μπορούμε να κάνουμε είναι να παρακολουθούμε αμήχανοι και λυπημένοι. Το πολύ που μπορούμε να κάνουμε -πέρα από την προσπάθεια κατευνασμού των τάσεων αμοιβαίας καταστροφής και τις προσπάθειες διαμεσολάβησης- είναι να αυξήσουμε την ανθρωπιστική βοήθεια προς τον λαό για να τους δώσουμε τη δυνατότητα να ζήσουν σε όσο πιο αξιοπρεπείς συνθήκες υγιεινής είναι δυνατό, να έχουν κάτι να φάνε και ένα σχολείο για να πάνε. Υπογραμμίζω όμως ότι αυτό δεν είναι παρά ένα υποκατάστατο λύσης, μια λύσης που παραδεχόμαστε με ντροπή πως δεν μπορούμε να επιφέρουμε.
<P>
" πείρα που αποκτήθηκε στην Κεντρική και Ανατολική Ευρώπη κατά τον 19ο αιώνα και η φρίκη στην Ευρώπη και την Αφρική κατά τον 20ό αιώνα δείχνουν ξεκάθαρα τη δύναμη της τάσης των λαών για ανεξαρτησία. Την τάση αυτήν αντιμετωπίζουμε και εδώ.
<SPEAKER ID="132" NAME="Béatrice Patrie" AFFILIATION="PSE">
(FR) Κύριε Πρόεδρε, κυρίες και κύριοι, βεβαίως και η Ευρωπαϊκή Ένωση οφείλει να πράξει τα πάντα προκειμένου να χαλαρώσει η μέγγενη η οποία απομονώνει τον πληθυσμό της Γάζας σε μια άνευ προηγουμένου ανθρωπιστική κρίση.
<P>
Από τη δική μου πλευρά, θα ήθελα να υπογραμμίσω ότι ο προσδιορισμός της Γάζας από την ισραηλινή κυβέρνηση ως εχθρικής οντότητας έχει ορισμένες δραματικές συνέπειες. Το Ισραήλ μπορεί να διεξαγάγει σε αυτό το έδαφος επιχειρήσεις πολύ μεγαλύτερης κλίμακας σε σύγκριση με το παρελθόν. " ισραηλινή εταιρεία παραγωγής ηλεκτρικής ενέργειας θα μπορεί να μειώνει στο αυστηρώς ελάχιστο την παροχή ηλεκτρικής ενέργειας στο 1,5 εκατομμύριο Παλαιστινίων της Γάζας, όπως και η εταιρεία Mekorot θα βάζει δελτίο στο νερό που διανέμει, αφήνοντας στην Χαμάς τη φροντίδα να προχωρεί στην κατανομή μεταξύ των συνοικιών.
<P>
Αυτή η ισραηλινή στρατηγική, η οποία αποσκοπεί σαφώς στο να προκαλέσει εξέγερση του πληθυσμού κατά των ηγετών της Χαμάς είναι απαράδεκτη και δεν μπορεί παρά να οδηγήσει σε νέα κλιμάκωση της βίας. Παραλείπω να αναφερθώ στους νέους εποικισμούς οι οποίοι θα κάνουν την Παλαιστίνη ένα νέο Μπαντουστάν.
<P>
Προσωπικά, θα ευχόμουν ως μέλος του Κουαρτέτου, η Ευρωπαϊκή Ένωση να επιτύχει τη διαβεβαίωση ότι η προβλεπόμενη για τον Νοέμβριο ειρηνευτική διάσκεψη δεν θα έχει ως μόνο στόχο να παράσχει στις "νωμένες Πολιτείες θύρα εξόδου από το αδιέξοδο στο οποίο βρίσκονται στο Ιράκ και το Αφγανιστάν, αλλά να αποτελέσει μια πραγματική ειρηνευτική διάσκεψη κορυφής στην οποία θα συμμετέχει το σύνολο των παραγόντων του αραβικού κόσμου.
<SPEAKER ID="133" NAME="Nickolay Mladenov" AFFILIATION="PPE-DE">
(EN) Κύριε Πρόεδρε, οι άμαχοι είναι τα σιωπηλά θύματα κάθε σύγκρουσης και έχουμε την υποχρέωση -στην πραγματικότητα, το καθήκον- να ορθώσουμε το ανάστημά μας και να τους προστατεύσουμε, καθώς και να ανταποκριθούμε στην προτροπή του βραβευμένου με Νόμπελ Ειρήνης Elie Wiesel "ποτέ να μην σιωπούμε όποτε και όπου οι άνθρωποι υφίστανται πόνο και ταπείνωση".
<P>
Ως εκ τούτου, χαιρετίζω την πρωτοβουλία του Σώματος να πραγματοποιήσει συζήτηση σχετικά με την κατάσταση στη Γάζα και χαιρετίζω επίσης το αίτημα του ψηφίσματος να καλέσουμε το Ισραήλ να τηρήσει τις υποχρεώσεις του και να διασφαλίσει την πρόσβαση ανθρωπιστικής αρωγής στη Γάζα.
<P>
Ωστόσο, σήμερα πρέπει επίσης να θέσουμε και κάποια άλλα ερωτήματα. Πρέπει να ξεκινήσουμε αναρωτώμενοι για ποιον λόγο, κάθε φορά που σημειώνεται κάποια πρόοδος ως προς την επίτευξη ειρήνης, η βία εντείνεται; Για ποιον λόγο, κάθε φορά που οι φωνές της λογικής στα ισραηλινά και παλαιστινιακά εδάφη επιζητούν κάποια λύση, υπάρχουν τρομοκρατικές ομάδες οι οποίες παίρνουν τα όπλα κατά της ειρήνης; Για ποιον λόγο ορισμένοι φοβούνται τόσο πολύ τη λύση των δύο κρατών, του Ισραήλ και της Παλαιστίνης, τα οποία θα συνυπάρχουν ειρηνικά, ώστε να προτιμούν να προκαλούν πόνο και δυστυχία στον ίδιο τους τον λαό;
<P>
Ας μην διστάσουμε να παραδεχτούμε ότι η ευθύνη για την άσχημη κατάσταση των ανθρώπων που ζουν στη Γάζα βρίσκεται ολοφάνερα και στα χέρια της Χαμάς, η οποία είναι αντίθετη στον εποικισμό και ζητά την καταστροφή ενός νόμιμου μέλους των "νωμένων Εθνών και η οποία φοβάται την ειρήνη και προάγει τη βία.
<P>
Το 2005, εκτοξεύτηκαν από τη Γάζα 400 πύραυλοι κατά του Ισραήλ. Το 2006, εκτοξεύτηκαν 1 726 πύραυλοι. Το 2007, ο αριθμός των πυραύλων έφτασε σχεδόν τους χίλιους. Πολλοί σκοτώθηκαν, εκατοντάδες τραυματίστηκαν και χιλιάδες εκκένωσαν την περιοχή. Μεταξύ αυτών και άμαχοι πολίτες: άνδρες, γυναίκες και παιδιά.
<P>
Στις 26 Σεπτεμβρίου, 54 όλμοι εκτοξεύτηκαν από τη Γάζα στο σταθμό διέλευσης της Σούφα. Την επόμενη ημέρα, δέχτηκαν επίθεση τα σημεία διέλευσης Ερέζ και Κέρεμ Σαλόμ, στα οποία αναφερόταν η Επίτροπος. Πράγματι, δέχτηκαν επίθεση επειδή η Χαμάς πιστεύει ότι, αν κλείσουν τα σημεία αυτά, θα ικανοποιήσει τον στόχο της να αυξήσει τη δυστυχία καθώς και τον αριθμό των ατόμων που θα συνταχθούν με τη Χαμάς. Αυτή η στρατηγική είναι λανθασμένη.
<P>
Ας αναγνωρίσουμε ότι στη Γάζα υπάρχουν δυνάμεις του τρόμου και δυνάμεις του φόβου, οι οποίες επιχειρούν να επωφεληθούν από τη δυστυχία του ίδιου τους του λαού.
<SPEAKER ID="134" NAME="Jamila Madeira" AFFILIATION="PSE">
(PT) Σε συνέντευξή του αυτήν την εβδομάδα, ο Τζίμυ Κάρτερ είπε πως μετά τον πρόεδρο Κλίντον δεν έχουν ξαναγίνει καλόπιστες συνομιλίες για το θέμα της Μέσης Ανατολής υπό την αιγίδα των "νωμένων Πολιτειών της Αμερικής. Ως εκ τούτου οι προσδοκίες από τη διεθνή διάσκεψη του Νοεμβρίου είναι μεγάλες. Αναμένονται ορισμένες απτές εξελίξεις προκειμένου να μπορούμε πραγματικά να περιμένουμε ένα χρονοδιάγραμμα για τη λύση της ανθρωπιστικής κρίσης και του δράματος αυτού.
<P>
Αυτό το διάστημα η ανθρωπιστική κατάσταση στη Γάζα επιδεινώνεται. Μολονότι πριν από λίγους μήνες είχαμε μια πραγματική ανοιχτή φυλακή που γινόταν ολοένα πιο κλειστή, αυτό καθίσταται ακόμα πιο φανερό όταν μετράμε καθημερινά τους θανάτους, την πείνα, τον φόβο, την ισχύ των όπλων και τα αποτελέσματά της στις ζωές των αμάχων και από τις δύο πλευρές του τείχους. " ανθρωπιστική βοήθεια είναι επειγόντως απαραίτητη στο πλαίσιο των συμβάσεων της Γενεύης και είναι απολύτως αναγκαίο να επιτρέψει το Ισραήλ την παροχή αυτής της βοήθειας. Πρέπει να γίνει πραγματικότητα η κυκλοφορία προσώπων και αγαθών, γιατί διαφορετικά θα δούμε μία πραγματική ανθρώπινη τραγωδία σε αυτήν την παράκτια λωρίδα.
<P>
Οι κύριοι στόχοι που πρέπει να επιδιώξουμε στην επόμενη διεθνή διάσκεψη είναι να σταματήσει η βία και να αναζητηθεί μία λύση βασισμένη στα υπάρχοντα ψηφίσματα, που θα δώσει τη δυνατότητα στους Παλαιστινίους και στους Ισραηλινούς να συμβιώσουν ειρηνικά, πριν να είναι πολύ αργά.
<SPEAKER ID="135" NAME="Christopher Beazley" AFFILIATION="PPE-DE">
(EN) Κύριε Πρόεδρε, πριν από είκοσι χρόνια υπήρχαν τρία θέατρα βίαιων συγκρούσεων, τα οποία προκαλούσαν παγκοσμίως ανησυχία: η Νότια Αφρική, η Ιρλανδία και η Μέση Ανατολή. Στα δύο πρώτα επιτεύχθηκε συμφιλίωση και πολιτική μεταρρύθμιση. Στη Μέση Ανατολή όμως δεν έχει σημειωθεί καμία πρόοδος. Ενδεχομένως, η κατάσταση έχει χειροτερέψει.
<P>
" ανθρωπιστική καταστροφή στη Γάζα μας υποχρεώνει να δράσουμε, έχοντας συναίσθηση ότι είναι δυνατό, αναγκαίο και σκόπιμο να επιτευχθεί συμφιλίωση και πολιτική μεταρρύθμιση. Κατά τον ίδιο τρόπο, όμως, είναι σαφές ότι οι Παλαιστίνιοι και οι Ισραηλινοί δεν μπορούν να επιλύσουν μόνοι τους τις διαφορές τους. Και οι δύο πλευρές καταφεύγουν στη βία, η οποία διαιωνίζει αυτήν την αδιέξοδη κατάσταση.
<P>
Στα 60 χρόνια της συνεχιζόμενης σύγκρουσης στη Μέση Ανατολή, η ανθρωπιστική καταστροφή στη Γάζα έχει αγγίξει ένα από τα χαμηλότερα σημεία. Ζητούμε να υπάρξει ασφάλεια για το κράτος του Ισραήλ και ζητούμε να υπάρξει ασφάλεια και για το κράτος της Παλαιστίνης. Σήμερα δεν έχουμε τίποτε από τα δύο. Επομένως, απαιτείται μια νέα πορεία, μια νέα μέθοδος.
<P>
Είναι σαφές ότι η κυβέρνηση των "νωμένων Πολιτειών έχει την ευθύνη και την ικανότητα να ασκεί αποφασιστική επιρροή στο Ισραήλ, για παράδειγμα ζητώντας από τους Ισραηλινούς να άρουν τον αποκλεισμό της Γάζας.
<P>
Με τον ίδιο τρόπο, και η Ευρωπαϊκή Ένωση πρέπει να καθοδηγήσει ανάλογα τους Παλαιστινίους να δώσουν τέλος στη βία, έτσι ώστε και οι δύο πλευρές να μπορέσουν να επιτύχουν τον στόχο μιας ασφαλούς πολιτείας με τον μόνο διαθέσιμο και αποτελεσματικό τρόπο, δηλαδή μέσω της ειρήνης.
<P>
Καθώς το παρόν ψήφισμα θα διαβιβαστεί στα κοινοβούλια της Παλαιστίνης, του Ισραήλ, της Αιγύπτου και στην Ευρωμεσογειακή Συνέλευση, ένας τρόπος με τον οποίο θα μπορούσαμε κάλλιστα να συμβάλουμε εποικοδομητικά είναι να δώσουμε τέλος στον υπάρχοντα πόλεμο φθοράς, στηρίζοντας και προωθώντας τον κοινοβουλευτικό διάλογο, ώστε ο πρώτος να μην παραμορφώνει πλέον τους Αγίους Τόπους.
<SPEAKER ID="136" NAME="Eija-Riitta Korhola" AFFILIATION="PPE-DE">
(FI) Κύριε Πρόεδρε, κυρία Επίτροπε, οι άνθρωποι υποφέρουν στη Γάζα. " ανθρωπιστική κρίση εντάθηκε αναμφισβήτητα τους τελευταίους μήνες και έχει εξελιχθεί σε καταστροφή.
<P>
Το θέμα δεν είναι πια απλώς η έλλειψη βασικών ειδών τροφίμων. " παλαιστινιακή οικονομία έχει καταρρεύσει και έχει γίνει δυσκολότερη η οικονομική δραστηριότητα. " καθημερινή ζωή των ανθρώπων έχει γίνει συντρίμμια και οι ανθρωπιστικές οργανώσεις δεν μπορούν να λειτουργήσουν στην περιοχή. Οι άνθρωποι που ζουν εκεί είναι δέσμιοι του αποκλεισμού και, όπως είπε η Επίτροπος, το ίδιο πρόβλημα διαγράφεται στη Δυτική Όχθη.
<P>
Οι κάτοικοι της Γάζας είναι θύματα μίας εσφαλμένης πολιτικής και των δύο πλευρών όσον αφορά την κρίση. Άλλο είναι να αναφέρει κανείς την Χαμάς ως εχθρό και τρομοκρατική οργάνωση και άλλο να χαρακτηρίζει εχθρικό έδαφος ολόκληρη τη Γάζα. Άλλο είναι να χαρακτηρίζει κανείς εχθρό το Ισραήλ και άλλο να αρνείται να συνεργαστεί με φορείς παροχής βασικών υπηρεσιών και διεθνείς οργανώσεις. Μολονότι οι δύο πλευρές που εμπλέκονται στην κρίση έχουν φθάσει σε αδιέξοδο, φέρουν και οι δύο την ευθύνη για τα θεμελιώδη ανθρωπιστικά δικαιώματα.
<P>
Το ψήφισμα των Ομάδων του Σώματος είναι μία ασυνήθιστα άμεση έκφραση γνώμης για την κρίση στη Μέση Ανατολή και στερείται οποιουδήποτε υστερόβουλου πολιτικού κινήτρου. Αυτό που έμεινε, είναι η βαθιά ανησυχία της Ευρώπης για τη ζωή των ανθρώπων στη Γάζα.
<P>
Θα ήθελα να υπενθυμίσω σε όλους ότι πρόκειται για ακριβώς την ίδια ανησυχία που εκφράσαμε ενωρίτερα αυτόν τον χρόνο. Δεν μπορούμε να πάρουμε το μέρος κανενός ούτε να κατηγορήσουμε κανένα. Τα βάσανα αθώων ανθρώπων καθιστούν χωρίς σημασία την επιθυμία να δικαιολογηθεί ή να δικαιωθεί η κατάσταση στη Γάζα. Το μόνο που ζητάμε, είναι να μας επιτρέψουν οι εμπλεκόμενοι να βοηθήσουμε, και να βοηθήσουν ειδικότερα τον εαυτό τους, γιατί πρόκειται για μεγάλης κλίμακας ανθρωπιστική κρίση.
<P>
Κυρία Επίτροπε, ελπίζω ότι θα μεταφέρετε αυτό το αίτημα της Ευρώπης για την κατάσταση στη Γάζα στους εμπλεκομένους στην κρίση, στον Αραβικό Σύνδεσμο και στο κουαρτέτο.
<SPEAKER ID="137" NAME="Manuel Lobo Antunes" LANGUAGE="PT">
Κύριε Πρόεδρε, κυρία Επίτροπε, κυρίες και κύριοι, θα ήθελα να σας ευχαριστήσω όλους για τα σχόλιά σας και τις αγορεύσεις σας, που τα παρακολούθησα με προσοχή. Καταλαβαίνουμε ότι η διαρκής και αδιάλειπτη υποστήριξη της οικονομικής ανάπτυξης των παλαιστινιακών εδαφών είναι μία από τις βάσεις για την ειρήνη. Υπάρχει στενή σχέση μεταξύ ασφάλειας, πολιτικής σταθερότητας και οικονομίας. " ειρήνη και η ασφάλεια δεν μπορούν, επομένως, να επιτευχθούν όσο δεν συνδυάζεται μία σταθερή και βιώσιμη οικονομική βάση με μία ειρηνευτική διαδικασία που θα πρέπει να είναι αξιόπιστη.
<P>
Όλες αυτές οι πρωτοβουλίες εκφράζουν τη δέσμευσή μας να υποστηρίξουμε και να βοηθήσουμε προκειμένου να βελτιωθούν οι συνθήκες ζωής του παλαιστινιακού πληθυσμού στην Υπεριορδανία και τη Γάζα. Αυτά τα καθήκοντα θέλουμε να υλοποιήσουμε, και αισιοδοξούμε ότι η διάσκεψη των δωρητών που έχει προγραμματιστεί για τον Δεκέμβριο στο Παρίσι θα προσφέρει μια ευκαιρία στη διεθνή κοινότητα για να εκφράσει την υποστήριξή της -με πρακτικό τρόπο, ελπίζουμε- προς την Παλαιστινιακή Αρχή και τον παλαιστινιακό λαό γενικότερα. Είναι ζωτικής σημασίας να μην εγκαταλείψει η διεθνής κοινότητα τους ανθρώπους της Γάζας προκειμένου να μη συνεχίσει η εξαιρετικά επισφαλής ανθρωπιστική τους κατάσταση να αποτελεί πολιτικό παράγοντα αστάθειας, έντασης και διαφωνίας.
<P>
Θα ήθελα να πω ότι η Ευρωπαϊκή Ένωση έχει μία πολιτική στρατηγική για την ειρηνευτική διαδικασία στη Μέση Ανατολή που στηρίζεται σε υγιείς βάσεις και αρχές και γι' αυτό η Ευρωπαϊκή Ένωση είναι καλοδεχούμενος εταίρος στην πολιτική διαδικασία. Επίσης, έχουμε μία συνεπή πολιτική για την παροχή βοήθειας σε εκείνους που τη χρειάζονται περισσότερο στα παλαιστινιακά εδάφη. Οι αριθμοί που παρουσίασα και εκείνοι που ανέφερε η Επίτροπος θεωρώ ότι το αποδεικνύουν αυτό πέραν πάσης αμφιβολίας. Ελπίζω ότι όλοι θα ακολουθήσουν το παράδειγμα της Ευρωπαϊκής Ένωσης ως προς αυτό.
<SPEAKER ID="138" NAME="Benita Ferrero-Waldner">
μέλος της Επιτροπής. - (EN) Κύριε Πρόεδρε, όλοι γνωρίζουμε ότι η κατάσταση στη Γάζα είναι δραματική. Ωστόσο, γνωρίζουμε επίσης ότι, όσο μεγάλη και αν είναι η ανθρωπιστική βοήθεια που θα χορηγήσουμε, στο τέλος θα πρέπει πάλι να βρούμε μια πολιτική λύση. Είπα και προηγουμένως, και ο Προεδρεύων του Συμβουλίου το ανέφερε μόλις τώρα, ότι αυτή η διεθνής συνάντηση είναι ένα πολύ σημαντικό γεγονός. Επισημάναμε όλοι ρητά ότι δεν θα πρέπει να είναι απλώς μια ευκαιρία για να περιγράψουμε την κατάσταση. Αντιθέτως, θα πρέπει να είναι μια ουσιαστική συνάντηση, κατά την οποία ελπίζουμε ότι οι διαπραγματεύσεις και οι κατ' ιδίαν συζητήσεις μεταξύ του Πρωθυπουργού Olmert και του Προέδρου Abbas θα οδηγήσουν σε κάποιο σημαντικό αρχικό έγγραφο, κυρίως όσον αφορά τα πολύ δύσκολα ζητήματα, γνωρίζοντας ότι από εκείνη τη στιγμή και έπειτα οι ομάδες εργασίας θα πρέπει να δώσουν συνέχεια στις αρχικές ιδέες.
<P>
Όλοι γνωρίζουμε ότι έχουν προταθεί πολλές εφικτές εναλλακτικές λύσεις. Συγχρόνως, έως τώρα, δεν είχε καταστεί για πολύ καιρό δυνατό να φέρουμε μαζί και τις δύο πλευρές σε μια τέτοια διεθνή συγκέντρωση με την υποστήριξη της Ευρωπαϊκής Ένωσης, καθώς και με την υποστήριξη των "νωμένων Πολιτειών, της Ρωσίας, των "νωμένων Εθνών και του Αραβικού Συνδέσμου.
<P>
Είναι πολύ σημαντικό το ότι αυτήν τη φορά και οι ίδιοι οι Αμερικανοί είπαν ότι είναι πρόθυμοι να προσκαλέσουν τη λεγόμενη "ομάδα παρακολούθησης" του Αραβικού Συνδέσμου, συμπεριλαμβανομένων της Συρίας και της Σαουδικής Αραβίας. Αυτό δείχνει ότι έχει αρχίσει να επιτυγχάνεται ένα ορισμένο άνοιγμα.
<P>
Τούτου λεχθέντος, γνωρίζουμε επίσης πολύ καλά, και αυτό κατέστη προφανές από τη δεύτερη συνάντηση που πραγματοποιήσαμε, τη συνάντηση της Ad Hoc Επιτροπής Συνδέσμου, ότι δεν είναι δυνατόν να έχουμε μόνο πολιτικές διαπραγματεύσεις. Πρέπει επίσης να προβούμε και σε αλλαγές επιτόπου. Κάτι τέτοιο είναι πραγματικά ουσιώδες. Έχει σχέση με την προώθηση της οικονομικής ανάπτυξης και αποτελεί μέρος της εντολής του Tony Blair, στην οποία επιθυμούμε να τον στηρίξουμε κι εμείς όσο μπορούμε, καθώς πρόκειται για μια δυνατότητα και μια ευκαιρία που πρέπει να εκμεταλλευτούμε.
<P>
Αντιλαμβανόμαστε βέβαια, όπως και αυτός -είχα μακροσκελείς συζητήσεις μαζί του-, ότι οι προϋποθέσεις για οικονομική ανάκαμψη, όπως επεσήμανε ρητά και η Παγκόσμια Τράπεζα, έχουν σχέση με τη βελτίωση της κυκλοφορίας και της πρόσβασης, με την προώθηση του ιδιωτικού τομέα στη Γάζα, ο οποίος πρέπει να εξακολουθήσει να αποτελεί μέρος της οικονομίας της περιοχής, και φυσικά με την προώθηση άλλων στοιχείων όπως η χρηστή διακυβέρνηση. Αυτό που θέλουμε να επιτύχουμε είναι η δημιουργία ενός βιώσιμου παλαιστινιακού κράτους, όταν οι συνθήκες θα είναι ώριμες, που λέει ο λόγος, στο πολιτικό στερέωμα.
<P>
Συμφωνώ ότι δεν μπορούμε να έχουμε μια "ταχεία διευθέτηση", αλλά συγχρόνως αυτό που πραγματικά χρειάζεται τώρα είναι να ξεκινήσουμε επιτέλους τη διαδικασία διαπραγματεύσεων, καθώς και σχέδια ταχείας έναρξης. Πρόκειται για έναν τομέα τον οποίο ήδη προετοιμάζουμε, έτσι ώστε οι συνθήκες να είναι έτοιμες, έπειτα από τη διεθνή συνάντηση και ίσως έπειτα ή κατά τη στιγμή της διάσκεψης για την ανάληψη δεσμεύσεων. Εξετάζουμε σχέδια -τα οποία, παρεμπιπτόντως, έχουμε επιλέξει και έχουμε στηρίξει τόσο εμείς όσο και ο Tony Blair-, όπως σχέδια για την αποκατάσταση σχολείων, με τα οποία οι άνθρωποι αντιλαμβάνονται ότι σημειώνεται κάποια πρόοδος στην περιοχή.
<P>
Επί του παρόντος, μελετούμε και πολλά άλλα σχέδια, με τα οποία προσπαθούμε να βρούμε τις σωστές απαντήσεις και για τα οποία χρειαζόμαστε, βέβαια, και την υποστήριξη του Ισραήλ.
<P>
Είναι επίσης προφανές ότι πρέπει να λάβουμε υπόψη τις ανησυχίες του Ισραήλ σχετικά με την ασφάλειά του. Στο τέλος, όμως, θα πρέπει να βρούμε μια πολιτική λύση και ο Πρόεδρος Abbas είναι αυτός που έχει εκλεγεί Πρόεδρος όλων των Παλαιστινίων. Ως εκ τούτου, πρέπει τώρα να πιστέψουμε σε αυτόν, να εργαστούμε μαζί του και να τον στηρίξουμε.
<P>
Επίσης, θέλω να σας ευχαριστήσω για το ότι δώσατε πολύ γενναιόδωρα στην Επιτροπή τη δυνατότητα να ενισχύσει άμεσα, κατά 10 000 ευρώ, το κονδύλι για τους Παλαιστινίους για το 2008. Αυτό θα το χρειαστούμε οπωσδήποτε και θα είναι ιδιαίτερα σημαντικό για τη διάσκεψη ανάληψης δεσμεύσεων.
<P>
Επιτρέψτε μου να πω ακόμη ότι όχι μόνο υποστηρίζουμε τους Χριστιανούς -όπως επεσήμανε ο κ. Belder-, αλλά στηρίζουμε επίσης και τα πιο ευάλωτα τμήματα του παλαιστινιακού πληθυσμού, ορισμένα εκ των οποίων, όχι όμως όλα, δεν αποτελούνται από Χριστιανούς. Το κριτήριό μας είναι η ανάγκη και όχι η θρησκεία, όπως ανέφερα και νωρίτερα.
<P>
Τέλος, επιτρέψτε μου να πω ότι αντιλαμβανόμαστε πολύ καλά αυτό που πολλοί από εσάς είπαν. Αναλύσαμε την κατάσταση. Ο μόνος τρόπος είναι να προσπαθήσουμε να βρούμε πολιτικές λύσεις, προσπαθώντας συγχρόνως να μετριάσουμε όσο μπορούμε τη δυστυχία.
<SPEAKER ID="139" NAME="Πρόεδρος">
Έλαβα μία πρόταση ψηφίσματοςσύμφωνα με το άρθρο 103 παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα γίνει αύριο, 11 Οκτωβρίου 2007.
<P>
Γραπτές δηλώσεις (άρθρο 142)
<SPEAKER ID="774" NAME="David Martin  " AFFILIATION="PSE">
γραπτώς. - (EN) Συντάσσομαι με άλλους όσον αφορά την πρόσκληση προς το Ισραήλ να τηρήσει τις υποχρεώσεις του βάσει των Συμβάσεων της Γενεύης, για τη διασφάλιση της πρόσβασης σε ανθρωπιστική βοήθεια, σε ανθρωπιστική αρωγή και σε βασικές υπηρεσίες, όπως η ηλεκτρική ενέργεια και τα καύσιμα, στη Λωρίδα της Γάζας. Το Ισραήλ πρέπει να άρει τον αποκλεισμό στη Λωρίδα της Γάζας και να διασφαλίσει τη διακίνηση προσώπων και αγαθών στη Ράφα, συμμορφούμενο προς τη Συμφωνία για την Κυκλοφορία και την Πρόσβαση και την Αποστολή Συνοριακής Συνδρομής της ΕΕ, καθώς και να διασφαλίσει τη διακίνηση εμπορευμάτων στο Κάρνι. Όλα τα θεσμικά όργανα της Ένωσης, συμπεριλαμβανομένων του Συμβουλίου, του Ύπατου Εκπροσώπου για την Κοινή Εξωτερική Πολιτική και την Πολιτική Ασφαλείας και της Επιτροπής, οφείλουν να αναλάβουν πλήρως την ευθύνη τους όσον αφορά την εφαρμογή της εν λόγω συμφωνίας.
<P>
Τέλος, επαναλαμβάνω το αίτημα προς το Ισραήλ να διασφαλίσει τη ροή των οικονομικών πόρων προς τη Λωρίδα της Γάζας, η οποία έχει διακοπεί από τις 25 Σεπτεμβρίου 2007, δεδομένου ότι η αδυναμία πρόσβασης σε οποιαδήποτε περιουσιακά στοιχεία έχει σοβαρό αντίκτυπο στην οικονομική, κοινωνική και καθημερινή ζωή των Παλαιστινίων.

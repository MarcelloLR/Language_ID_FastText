<CHAPTER ID="023">
Εφαρμογή των προγραμμάτων - πλαίσιο έρευνας (συνοπτική παρουσίαση) 
<SPEAKER ID="306" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Carvalho, εξ ονόματος της Επιτροπής Βιομηχανίας, Έρευνας και Ενέργειας, σχετικά με την απλοποίηση της εκτέλεσης των προγραμμάτων-πλαισίων έρευνας.
<SPEAKER ID="307" NAME="Maria Da Graça Carvalho" LANGUAGE="PT">
" επιστήμη, η εκπαίδευση και η καινοτομία αποτελούν πυλώνες οικονομικής ανάπτυξης και δημιουργίας θέσεων απασχόλησης. " Ευρώπη πρέπει να επενδύσει περισσότερο στην επιστήμη, να ανοίξει τα επιστημονικά της συστήματα, να προωθήσει την ελεύθερη κυκλοφορία των ερευνητών, και να αυξήσει και να προωθήσει την αριστεία. Στην πραγματικότητα, βλέπουμε σήμερα έναν ολοένα και πιο πολυπολικό κόσμο σε όλους τους τομείς, συμπεριλαμβανομένης της επιστήμης. Ορισμένοι αριθμοί αρκούν για να αποδείξουμε αυτό το γεγονός: παραδείγματος χάριν, σε παγκόσμιο επίπεδο, το 80% των ερευνητών εργάζονται εκτός της Ευρώπης, και το 69% των διπλωμάτων ευρεσιτεχνίας καταγράφεται εκτός της Ευρώπης.
<P>
" Ευρώπη επενδύει λιγότερο στην επιστήμη και την καινοτομία από την Ιαπωνία, τη Νότια Κορέα και τις "ΠΑ, και αυτή η διαφορά οφείλεται ουσιαστικά στις επενδύσεις που προέρχονται από τον ιδιωτικό τομέα. Το δικό μας σύστημα επιστήμης και καινοτομίας έχει αδυναμίες που πρέπει να ξεπεραστούν, αδυναμίες που εκτείνονται από την υποχρηματοδότηση έως τον κατακερματισμό, την έλλειψη προϋποθέσεων για την ανάπτυξη της καινοτομίας και την υπερβολική γραφειοκρατία. Το ευρωπαϊκό επιστημονικό σύστημα πρέπει να καταστεί πιο αποτελεσματικό, αρχής γενομένης από την απλοποίηση των κανόνων χρηματοδότησης. Σε αυτό το πλαίσιο, είχα την τιμή να ορισθώ εισηγήτρια για την απλοποίηση των κανόνων συμμετοχής στα τρέχοντα και μελλοντικά ευρωπαϊκά προγράμματα για την επιστήμη και την καινοτομία.
<P>
" έκθεση αυτή ενδέχεται να διαδραματίσει ρόλο καίριας σημασίας στην Ευρώπη, και έρχεται την κατάλληλη στιγμή, δεδομένου ότι ξεκινάμε την αναθεώρηση του έβδομου προγράμματος πλαισίου και τις προετοιμασίες του όγδοου. Ως εισηγήτρια, αποφάσισα να ανοίξω τη συζήτηση σχετικά με το εν λόγω ζήτημα και να πραγματοποιήσω δημόσια διαβούλευση. Απέστειλα περισσότερες από 8.000 προσκλήσεις σε πολλούς και διάφορους φορείς. " συνεισφορά ήταν πάρα πολύ μεγάλη, γεγονός που καταδεικνύει τη σημασία που αποδίδουν τα θεσμικά μας όργανα και οι πολίτες σε αυτό το ζήτημα.
<P>
" έκθεση αυτή προτείνει την απλοποίηση της δημοσιονομικής παρακολούθησης και του ελέγχου και την ενίσχυση της τεχνικής και επιστημονικής αξιολόγησης από ομοτίμους με βάση την αριστεία. Στόχος αυτής της έκθεσης είναι η μεγαλύτερη ανοχή στους κινδύνους, η απλοποίηση των γραφειοκρατικών μηχανισμών παρακολούθησης και η οικοδόμηση μεγαλύτερης εμπιστοσύνης στην επιστημονική και επιχειρηματική κοινότητα. Ωστόσο, η έκθεση σηματοδοτεί μόνον την αρχή μιας διαδικασίας που δεν είναι απλή. " Επιτροπή θα είναι υπεύθυνη για την εφαρμογή των συστάσεων, και θα χρειαστεί πολιτική στήριξη και στήριξη στον τομέα της παρακολούθησης από το Κοινοβούλιο και το Συμβούλιο, εάν πρόκειται να φέρει εις πέρας με επιτυχία το έργο αυτό.
<P>
Μελλοντικά, η διαδικασία απλοποίησης ενδέχεται να επεκταθεί και σε άλλα ευρωπαϊκά προγράμματα, ιδίως στον τομέα των διαρθρωτικών ταμείων. Προγράμματα που έχουν απλούστερους κανόνες θα είναι επίσης πιο διαφανή και αποτελεσματικά. Θα ήθελα επίσης να ευχαριστήσω τους συναδέλφους μου, τη βελγική Προεδρία, την Επιτροπή και όλους εκείνους που συνεισέφεραν σε αυτήν τη δημόσια διαβούλευση για τη βοήθειά τους. " απλοποίηση της πρόσβασης σε κονδύλια για την έρευνα και η ανάπτυξη μιας νοοτροπίας αξιολόγησης βάσει της αμοιβαίας εμπιστοσύνης μεταξύ όλων εκείνων που εμπλέκονται, προκειμένου να ενισχυθεί η έρευνα και η καινοτομία στην Ευρώπη και με αυτόν τον τρόπο να καταστεί ένας ελκυστικός τόπος διαμονής, εργασίας και χαράς, κρίνεται ζωτικής σημασίας.
<SPEAKER ID="308" NAME="Ilda Figueiredo" AFFILIATION="GUE/NGL">
(PT) Θα ήθελα να ξεκινήσω την ομιλία μου συγχαίροντας την εισηγήτρια για το έργο που πραγματοποίησε, διότι η απλοποίηση της εφαρμογής των προγραμμάτων πλαισίων έρευνας είναι απαραίτητη και, όπως επεσήμανε η εισηγήτρια, αυτή είναι μία μόνον από τις πολλές μεταρρυθμίσεις που κρίνονται απαραίτητες για τη βελτίωση της χρηματοδότησης της έρευνας στην ΕΕ, ούτως ώστε να καταστεί πιο αποτελεσματική και χρήσιμη στην προώθηση της ανάπτυξης και της κοινωνικής προόδου.
<P>
" έκθεση προτείνει τη διεύρυνση του πεδίου της αρχικής πρότασης της Επιτροπής, πρόταση την οποία τη θεωρούμε ορθή, ιδίως σε σημαντικές πτυχές όπως ο δημοσιονομικός κανονισμός και η παρουσίαση συγκεκριμένων προτάσεων για την απλοποίηση του υπολογισμού του μέσου όρου των δαπανών για το προσωπικό και την κατάργηση των μηχανισμών καταγραφής του χρόνου, συμπεριλαμβανομένων και των δελτίων χρόνου εργασίας. Κατά τον ίδιο τρόπο, κρίνεται επίσης σημαντικό η Επιτροπή να επιτρέψει την επιστροφή των δαπανών που προέκυψαν μετά την υποβολή μιας πρότασης, υπό την προϋπόθεση ότι εστέφθη με επιτυχία, με σκοπό να διευκολυνθεί η συμμετοχή των βιομηχανικών εταίρων και ιδίως των ΜΜΕ.
<P>
Εάν η επιστήμη, η καινοτομία και η εκπαίδευση πρόκειται να καταστούν πυλώνες της οικονομικής ανάπτυξης και της δημιουργίας θέσεων απασχόλησης, είναι πολύ σημαντικό να λάβουμε υπόψη τις προτάσεις που περιλαμβάνονται σε αυτήν την έκθεση και να εστιάσουμε περισσότερο στην επιστήμη και την έρευνα.
<SPEAKER ID="309" NAME="Jean-Pierre Audy" AFFILIATION="PPE">
(FR) Κύριε Πρόεδρε, θα ήθελα να ευχαριστήσω την κ. Carvalho, που επιτέλεσε εξαίρετο έργο, καθώς και την Ευρωπαϊκή Επιτροπή. Επιπλέον, κύριε Επίτροπε, σας ζητώ να διαβιβάσετε τις ευχαριστίες μου στην κ. Geoghegan-Quinn, η οποία κατανόησε αυτήν την διαδικασία απλοποίησης και επικοινωνίας. Πρέπει να απλοποιήσουμε το μέλλον, αλλά και να διευθετήσουμε το παρελθόν. Οι ελεγκτές της Επιτροπής δεν έπρεπε σε καμία περίπτωση να εφαρμόσουν αυστηρότερους κανόνες από εκείνους που έχουν ήδη εγκριθεί, και για τον λόγο αυτόν πρέπει να διευθετήσουμε το παρελθόν, κύριε Επίτροπε.
<P>
Μόλις που αποφύγαμε την καταστροφή με τα ερευνητικά ινστιτούτα που ήταν καχύποπτα έναντι της Ευρωπαϊκής Ένωσης. Σήμερα, με εμπειρία και σεβασμό προς την ορθή διαχείριση, και χρησιμοποιώντας ανεκτούς κινδύνους σφάλματος, λαμβάνοντας ωστόσο επίσης υπόψη τους ανεξάρτητους επανελέγχους, και σε περίπτωση που αυτό αποτύχει -όπως πρότεινα και κρίθηκε αποδεκτό- διορίζοντας έναν ανεξάρτητο ειδικό διαμεσολαβητή, πρέπει να κερδίσουμε και πάλι την εμπιστοσύνη όλων των ερευνητικών μας ινστιτούτων, με κατάλληλη παρακολούθηση και χρηματοδότηση της ΕΕ, φυσικά. Στη συνέχεια, βάσει της σχέσης εμπιστοσύνης μεταξύ των κρατών μελών και της Ευρωπαϊκής Ένωσης, θα εκκινήσουμε τις διαπραγματεύσεις σχετικά με τις επόμενες δημοσιονομικές προοπτικές προκειμένου να καθορίσουμε καλύτερα το σημείο εστίασης των ερευνών μας και να καταστήσουμε αυτό το σημείο πιο ευρωπαϊκό.
<SPEAKER ID="310" NAME="Marisa Matias" AFFILIATION="GUE/NGL">
(PT) Καταρχάς, θα ήθελα να ξεκινήσω την ομιλία μου συγχαίροντας την κ. Carvalho για την εξαίρετη έκθεση που παρουσίασε εδώ σε τούτο το Σώμα σήμερα, καθώς και για τον τρόπο με τον οποίο έφερε εις πέρας αυτήν τη διαδικασία με δημοκρατικό τρόπο, τόσο εντός, όσο και εκτός του Κοινοβουλίου. Πιστεύω ότι αυτό θα πρέπει να αναγνωρισθεί, και επομένως, θα ήθελα να την ευχαριστήσω.
<P>
Το έβδομο πρόγραμμα πλαίσιο (ΠΠ7) είναι το μεγαλύτερο και πιο εκτεταμένο πρόγραμμα που διαθέτουμε σε παγκόσμιο επίπεδο όσον αφορά τον τομέα της έρευνας, και η προταθείσα από την Επιτροπή απλοποίηση είναι εν προκειμένω ευπρόσδεκτη. Ωστόσο, η πρόταση που παρουσιάζει εδώ το Κοινοβούλιο ενισχύει σε μεγάλο βαθμό την πρόταση της Επιτροπής. Και αυτό γίνεται αναγνωρίζοντας ότι η απλοποίηση δεν αρκεί, προβαίνοντας στον σαφή και σημαντικό διαχωρισμό μεταξύ της έρευνας και της καινοτομίας, εκτιμώντας τα διαφορετικά πεδία έρευνας, ενισχύοντας τη σαφήνεια της, τη διαφάνεια, τη συμμετοχή και τη δημοκρατία, διασφαλίζοντας ίσες ευκαιρίες στην πρόσβαση σε διαθέσιμη χρηματοδότηση, επιλέγοντας ένα πρότυπο που θα επικεντρώνεται λιγότερο στη γραφειοκρατία και τον γραφειοκρατικό έλεγχο και θα προσανατολίζεται περισσότερο στην αριστεία στον τομέα της έρευνας, αναγνωρίζοντας τη σημασία των διαφορετικών επιστημονικών πεδίων και προωθώντας την επιλογή εταίρων και συμμαχιών με εταίρους επί ίσοις όροις.
<P>
Κύριε Πρόεδρε, θα ήθελα επομένως να ολοκληρώσω την ομιλία μου δηλώνοντας ότι η υλοποίηση αυτής της πρότασης θα είχε ενδεχομένως ως αποτέλεσμα τη σαφή βελτίωση των συνθηκών εργασίας για όλους τους ερευνητές στην Ευρώπη, καθώς και μεγαλύτερο κύρος και περαιτέρω βελτιώσεις στον τομέα της έρευνας στην Ευρώπη. Για τον λόγο αυτόν πρέπει να συνεργασθούμε.
<SPEAKER ID="311" NAME="Seán Kelly" AFFILIATION="PPE">
(EN) Κύριε Πρόεδρε, πολύ μεγάλο μέρος του αδιαμφισβήτητα καλού έργου που επιτέλεσε η Ευρωπαϊκή Ένωση καταστρέφεται από ιστορίες μεγάλων περιπλοκών, ειδικότερα από ανθρώπους που προσπαθούν να λάβουν χρηματοδοτήσεις και δεν δύνανται να έχουν πρόσβαση σε αυτές, παρότι καταβάλλουν τεράστιες προσπάθειες όπως, παραδείγματος χάριν, προσλαμβάνοντας άτομα με πλήρες ωράριο εργασίας για ορισμένους μήνες προκειμένου να υποβάλουν αίτηση, χωρίς εντέλει αυτή η αίτηση να κρίνεται αποδεκτή. Έχω ακούσει αρκετές ιστορίες εν προκειμένω.
<P>
Το ίδιο ισχύει και για αιτήσεις χρηματοδότησης στο πλαίσιο πολιτιστικών και εκπαιδευτικών προγραμμάτων. Εάν μπορούμε να πράξουμε κάτι, αυτό θα είναι η επίτευξη του στόχου της μείωσης της γραφειοκρατίας κατά 25% έως το 2020. Πράγματι, ο στόχος αυτός θα πρέπει να αυξηθεί σε ποσοστό μείωσης της τάξεως του 50% εάν αυτό είναι δυνατόν διότι, όπως έχει ειπωθεί, κατά την αίτηση και τον έλεγχο, μεγάλο μέρος του καλού έργου που έχουμε επιτελέσει ακυρώνεται από ιστορίες αντιμετώπισης δυσκολιών που προέκυψαν λόγω πολλών περιπλοκών.
<P>
" απλοποίηση είναι το μέλλον.
<SPEAKER ID="312" NAME="Cecilia Malmström" LANGUAGE="EN">
Κύριε Πρόεδρε, θα ήθελα να συγχαρώ την κ. Carvalho γι' αυτήν την ιδιαίτερα περιεκτική έκθεση. Εφιστά την προσοχή σε σημαντικές ανησυχίες στο πλαίσιο του πεδίου της ευρωπαϊκής έρευνας: το ζήτημα της πολυπλοκότητας των κανόνων για τους δικαιούχους και τον πολύ μεγάλο διοικητικό φόρτο εργασίας.
<P>
Εφέτος τον Απρίλιο, η Επιτροπή ενέκρινε μια ανακοίνωση εν προκειμένω, παρουσιάζοντας έναν μακρύ κατάλογο βραχυπρόθεσμων και μακροπρόθεσμων επιλογών για το ζήτημα της απλοποίησης. Το γεγονός αυτό προκάλεσε πολύ σημαντικές διοργανικές συζητήσεις. " Επιτροπή είναι ευγνώμων που το Κοινοβούλιο εξέτασε αυτό το ζήτημα κατά προτεραιότητα. " Επιτροπή είναι επίσης ευγνώμων για το γεγονός ότι η έκθεση υποστηρίζει την πλειονότητα των προτάσεων, ενώ περιλαμβάνει επιπλέον ορισμένες από τις προτάσεις του ίδιου του Κοινοβουλίου, οι οποίες φαίνονται πολύ ενδιαφέρουσες.
<P>
Παρόμοια στήριξη παρείχε το Συμβούλιο και, δυνάμει αυτής της ευρύτατης διοργανικής συναίνεσης, θα πρέπει τώρα να αναλάβουμε δράση. Δεσμευόμαστε πλήρως για την επίτευξη της απλοποίησης και εμμένουμε στις αρχές απλοποίησης όπως αναφέρονται στην έκθεσή σας: η απλότητα, η διαφάνεια, η ασφάλεια δικαίου, η συνέπεια, η αριστεία και, όπως τόνισε ο κ. Audy, η προσέγγιση που βασίζεται στην εμπιστοσύνη προς τα ερευνητικά μας ινστιτούτα είναι, φυσικά, μια σημαντική κατευθυντήρια γραμμή για τη διαχείριση των δράσεων.
<P>
Ορισμένες από τις προτάσεις στην έκθεσή σας και στα συμπεράσματα του Συμβουλίου μπορούν να εφαρμοσθούν στο τρέχον πρόγραμμα πλαίσιο. Οι υπηρεσίες της Επιτροπής ερευνούν επί του παρόντος τις λύσεις που μπορούν να εφαρμοσθούν άμεσα. Εξετάζουμε λύσεις για την ευρύτερη αποδοχή μεθοδολογιών που βασίζονται στη μέση δαπάνη καθώς και για μια πιο ευέλικτη προσέγγιση όσον αφορά τους τόκους προχρηματοδότησης και της επιλογής κατ' αποκοπήν ποσών για τις δαπάνες του προσωπικού των ιδιοκτητών-διαχειριστών ΜΜΕ.
<P>
Επίσης, λαμβάνουμε πολύ σοβαρά υπόψη τις ανησυχίες σχετικά με την ασυνεπή ερμηνεία των κανόνων και των διαδικασιών από διάφορες υπηρεσίες κατά την εφαρμογή του ΠΠ7. Εργαζόμαστε εντατικά για την εφαρμογή των μέτρων που διασφαλίζουν μια πιο ομοιογενή ερμηνεία και εφαρμογή των κανόνων.
<P>
Θα εργαστούμε επίσης και για το ζήτημα της μείωσης των καθυστερήσεων στην παροχή επιχορηγήσεων και την καταβολή πληρωμών. Δεν πρέπει να λησμονούμε ότι οι πιο ριζικές αλλαγές απαιτούν την αναθεώρηση του δημοσιονομικού κανονισμού και των κανόνων εφαρμογής του. Μόνον τότε θα είμαστε πραγματικά σε θέση να απομακρύνουμε ορισμένους από τους μεγαλύτερους περιορισμούς.
<P>
" τρέχουσα στρατηγική ελέγχου για τις δαπάνες έρευνας σχεδιάστηκε για να εντοπίζει και να επιδιορθώνει τα σφάλματα ούτως ώστε το επίπεδο των εναπομεινάντων σφαλμάτων να μειώνεται σε ποσοστό μικρότερο του 2%. " Επιτροπή συμφωνεί ότι αυτό συνεπάγεται μεγάλο κόστος και δημιουργεί μεγάλο διοικητικό φόρτο εργασίας για αμφότερους τους δικαιούχους και την Επιτροπή. Επομένως, ένα υψηλότερο ποσοστό ανεκτών κινδύνων σφάλματος, όπως υποστηρίζετε στην έκθεσή σας, θα επέτρεπε ενδεχομένως στην Επιτροπή να διαφοροποιήσει την προσπάθεια ελέγχου, να βελτιστοποιήσει την αποδοτικότητα σε σχέση με το κόστος και να εξισορροπήσει την ανάγκη για αποτελεσματικό έλεγχο με την εδραίωση μιας σχέσης με τους ερευνητές η οποία βασίζεται περισσότερο στην εμπιστοσύνη.
<P>
Ένα μεγάλο ευχαριστώ για την έκθεση και σε όλους όσοι συμμετείχαν σε αυτήν. Άνοιξε τον δρόμο για την επιτέλεση πολύ σημαντικού και ορθού έργου στο μέλλον.
<SPEAKER ID="313" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Πέμπτη, 11 Νοεμβρίου 2010, στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="982" NAME="Luís Paulo Alves" LANGUAGE="PT">
" καινοτομία και η έρευνα είναι πλέον τα κρίσιμα στοιχεία της νέας αναπτυξιακής στρατηγικής της ηπείρου μας: της στρατηγικής ΕΕ 2020. " δέσμευση για την έρευνα και την ανάπτυξη έχει σημαντικές επιπτώσεις στην οικονομική δραστηριότητα, εφόσον μόνον η καινοτομία παρέχει εγγυήσεις μελλοντικής παραγωγής με ισχυρή προστιθέμενη αξία και, επομένως, αύξησης των επιπέδων δημιουργίας θέσεων απασχόλησης και της ανταγωνιστικότητας της Ευρωπαϊκής Ένωσης σε διεθνές επίπεδο. Ανέκαθεν υποστήριζα ότι το περιφερειακό επίπεδο είναι το καταλληλότερο για την προώθηση της έρευνας και της καινοτομίας, διότι ευνοεί τα πανεπιστήμια, τους κρατικούς οργανισμούς έρευνας, τις μεγάλες επιχειρήσεις, τις ΜΜΕ και τις περιφερειακές και τοπικές δημόσιες αρχές που συνεργάζονται στενά, συγκεκριμένα στο πλαίσιο των δικτυώσεων ομοειδών ή συμπληρωματικών επιχειρήσεων. Στην περιφέρειά μου, τις Αζόρες, το γεγονός αυτό είναι εμφανές στην επικράτηση της ωκεάνιας και θαλάσσιας έρευνας που έχει αναλάβει το Τμήμα Ωκεανογραφίας και Αλιείας του Πανεπιστημίου των Αζόρων. Επίσης, η ενθάρρυνση της καινοτομίας σε περιφερειακό επίπεδο συμβάλλει στον περιορισμό των κοινωνικών και περιφερειακών ανισοτήτων, καθιστώντας απαραίτητο για την πολιτική συνοχής να συνεχίσει να συμβάλει στη χρηματοδότηση αυτών των δραστηριοτήτων στις εξόχως απόκεντρες περιφέρειες, όπως οι Αζόρες.
<SPEAKER ID="981" NAME="Roberta Angelilli" LANGUAGE="IT">
Ενόψει της ενδιάμεσης αξιολόγησης του έβδομου προγράμματος πλαισίου για την έρευνα και της προετοιμασίας των μελλοντικών κανόνων για το επερχόμενο πρόγραμμα πλαίσιο, πρέπει να εξετάσουμε και να εξεύρουμε λύσεις που θα μας δώσουν τη δυνατότητα να εξαλείψουμε ορισμένα εμπόδια που καθιστούν δύσκολη την πρόσβαση ορισμένων ενδιαφερόμενων μερών στη χρηματοδότηση της ΕΕ.
<P>
Εάν σκοπεύουμε να δημιουργήσουμε μια ευρωπαϊκή οικονομία βασισμένη στη γνώση και την καινοτομία, πρέπει να επενδύσουμε στην έρευνα, ούτως ώστε να βοηθήσουμε τις ΜΜΕ, τα πανεπιστήμια, τους κρατικούς οργανισμούς έρευνας και τις περιφερειακές και τοπικές αρχές να επωφεληθούν από τους οικονομικούς πόρους που διαθέτει η ΕΕ.
<P>
Ωστόσο, η πρόσβαση στη χρηματοδότηση στον τομέα της έρευνας απαιτεί υψηλές τεχνικές δεξιότητες και καλή γνώση των διοικητικών και οικονομικών διαδικασιών. Χαρακτηρίζεται εντούτοις και από μια τάση εύνοιας σε σχέδια "με βάση το αποτέλεσμα", δηλαδή σε σχέδια στα οποία υπάρχει μικρή ανοχή στους κινδύνους, γεγονός που αποθαρρύνει τη δρομολόγηση εξαιρετικά καινοτόμων σχεδίων.
<P>
" κατάσταση αυτή έχει ως αποτέλεσμα να αποθαρρύνεται η συμμετοχή του ιδιωτικού τομέα και να καθίσταται ο κόσμος της έρευνας κάτι περισσότερο από μια συλλογή αδιάφορων σχεδίων μειώνοντας κατά συνέπεια την ανταγωνιστικότητα της Ευρώπης στην παγκόσμια οικονομία.
<P>
Στηρίζω τις προτάσεις που κατατέθηκαν σε αυτήν την έκθεση, η οποία καλεί την Ευρωπαϊκή Επιτροπή να ενθαρρύνει την προσέγγιση "με επίκεντρο τον χρήστη" προκειμένου να βελτιώσει την πρόσβαση στη χρηματοδότηση και τα έγγραφα οδηγιών, τα οποία πρέπει να ενοποιηθούν σε ένα εγχειρίδιο και να μεταφραστούν στις επίσημες γλώσσες της ΕΕ και να δείξει μεγαλύτερη εμπιστοσύνη στην επιστημονική και επιχειρηματική κοινότητα.
<SPEAKER ID="314" NAME="Ioan Enciu" LANGUAGE="RO">
" έρευνα και η καινοτομία είναι τα δύο στοιχεία που διαμορφώνουν τη βάση της στρατηγικής "Ευρώπη 2020" για την ενίσχυση της ανταγωνιστικότητας, την προώθηση της βιώσιμης οικονομικής ανάπτυξης και τη δημιουργία θέσεων απασχόλησης. Σε αυτό το πλαίσιο, η εφαρμογή του έβδομου προγράμματος πλαισίου για την έρευνα πρέπει να βελτιωθεί, ιδίως με την επιτάχυνση και απλοποίηση των σχετικών διοικητικών διαδικασιών, με τη μείωση των χρόνων αναμονής και με τον εξορθολογισμό της διαχείρισης των αιτήσεων.
<P>
Ωστόσο, θα ήθελα να τονίσω ότι, όσον αφορά τα νέα κράτη μέλη, οι ελλείψεις του προγράμματος πλαισίου εκτείνονται πέρα από το αυστηρά διοικητικό και διαχειριστικό πεδίο αρμοδιοτήτων. Το βασικό πρόβλημα σε αυτές τις χώρες συνδέεται με την έλλειψη υποδομής για την έρευνα, έλλειψη που καθιστά διαρθρωτικά αδύνατη την πρόσβαση στους πόρους που διατίθενται μέσω τους προγράμματος. Κατά συνέπεια, η Επιτροπή θα πρέπει επίσης να συμπεριλάβει στη μελλοντική πρόταση για την απλοποίηση ορισμένα συγκεκριμένα μέτρα με σκοπό τη δημιουργία υποδομών ανάπτυξης στα νέα κράτη μέλη προκειμένου να παράσχει σε αυτά τα κράτη ίσες ευκαιρίες πρόσβασης σε ερευνητικά προγράμματα.
<SPEAKER ID="980" NAME="Edit Herczog" LANGUAGE="HU">
Τις προάλλες, οι συνάδελφοί μου βουλευτές και εγώ εγκρίναμε με συντριπτική πλειοψηφία το ψήφισμα που υπέβαλε η κ. Maria da Graça Carvalho σχετικά με την απλοποίηση των δημοσιονομικών κανόνων για τα προγράμματα πλαίσια έρευνας. Το ψήφισμα κινείται προς τη σωστή κατεύθυνση, ωστόσο πρέπει να πραγματοποιηθούν ακόμη πιο αποφασιστικά βήματα. Το ισχύον ρυθμιστικό μας σύστημα απαιτεί γραφειοκρατική προετοιμασία σε τέτοιο βαθμό που αποκλείει ακριβώς τις πρωτοβουλίες ΤΠ, τις ΜΜΕ και τα μικρότερα ερευνητικά ινστιτούτα από τη δυνατότητα εξασφάλισης χρηματοδοτικών πόρων. Συνεπώς, η χρηματοδοτική στήριξη δεν απευθύνεται τόσο στους καλύτερους ερευνητές, όσο στα ινστιτούτα εκείνα με τους καλύτερους λογιστές. " χρηματοοικονομική εποπτεία φαίνεται επί του παρόντος ότι δεν δύναται να θέσει υπό έλεγχο κανέναν κίνδυνο, και αυτό δεν είναι ανεκτό όταν πρόκειται για τους τομείς της έρευνας και της ανάπτυξης, τομείς που συχνά περιλαμβάνουν επενδύσεις με αβέβαια αποτελέσματα. Ο κίνδυνος πρέπει να τεθεί υπό έλεγχο, όχι να αποκλεισθεί. Υπάρχουν κατάλληλες ρυθμιστικές λύσεις για το εν λόγω ζήτημα και αυτές οι λύσεις πρέπει να συνάδουν αυστηρά με αυτό. Ωστόσο, οι κανονισμοί που είναι διαρθρωτικά ασύμβατοι με τη φύση της έρευνας πρέπει να αναμορφωθούν. Ένα ακόμη παρόμοιο μεγάλο μειονέκτημα είναι η γεωγραφική ασυμμετρία στην κατανομή των πόρων των προγραμμάτων πλαισίων έρευνας. " ευκαιρία για τους ερευνητές που διαμένουν στα νέα κράτη μέλη να τους παρασχεθεί στήριξη είναι, συγκριτικά με εκείνη που παρέχεται στα παλαιά κράτη μέλη, απειροελάχιστη. Όσο ο στόχος των προγραμμάτων πλαισίων έρευνας της Ευρωπαϊκής Ένωσης είναι η παροχή της δυνατότητας σε όλους τους ταλαντούχους Ευρωπαίους να επιτύχουν αριστεία, δεν επιτρέπεται μια τέτοια διαφοροποίηση στην εφαρμογή του προγράμματος.
<SPEAKER ID="315" NAME="Richard Seeber" LANGUAGE="DE">
Στη σημερινή κοινωνία της γνώσης, η εμπειρογνωμοσύνη διαδραματίζει σημαντικό ρόλο, ιδίως όσον αφορά τη βαθύτατη οικονομική κρίση στην νεότερη ιστορία. " έρευνα, η ανάπτυξη και η καινοτομία καθίστανται εξαιρετικά σημαντικές έννοιες προκειμένου να διατηρήσουμε τη θέση της Ευρώπης ως παγκόσμιου οικονομικού εταίρου καθώς επίσης και την ανταγωνιστικότητά της. Οι ευρωπαϊκές πρωτοβουλίες για δημόσια χρηματοδότηση των προγραμμάτων έρευνας εξακολουθούν να είναι ιδιαίτερα γραφειοκρατικές και να συνδέονται με υψηλές διοικητικές δαπάνες. " απλοποίηση του έβδομου προγράμματος πλαισίου (ΠΠ7), το οποίο είναι επί του παρόντος το μεγαλύτερο πρόγραμμα για την έρευνα και την τεχνολογική ανάπτυξη με δημόσια χρηματοδότηση, είναι κατά συνέπεια απαραίτητη για τη δημιουργία επαρκών κινήτρων για την επιστημονική έρευνα. " χρηματοδότηση της έρευνας πρέπει να βασίζεται περισσότερο στην εμπιστοσύνη και να έχει μεγαλύτερη ανοχή στους κινδύνους έναντι των συμμετεχόντων προκειμένου να επιτραπεί ακόμη και στα σχέδια με υψηλότερο βαθμό επικινδυνότητας να εξακολουθούν να φαίνονται ελκυστικά και να καταστεί εφικτή η συνέχιση των τελευταίων εξελίξεων στον τομέα της έρευνας.

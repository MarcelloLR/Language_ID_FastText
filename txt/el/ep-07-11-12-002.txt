<CHAPTER ID="002">
Δηλώσεις της Προεδρίας
<SPEAKER ID="006" NAME="Πρόεδρος">
Κυρίες και κύριοι, με βαθύτατη θλίψη πληροφορηθήκαμε τα τραγικά γεγονότα στη Φινλανδία, όπου δολοφονήθηκαν οκτώ άνθρωποι - δάσκαλοι και μαθητές. Εξ ονόματος του Ευρωπαϊκού Κοινοβουλίου, θέλω να εκφράσω τα θερμά μας συλλυπητήρια στις οικογένειές τους και στον φινλανδικό λαό.
<P>
Οι πολιτικές ομάδες στο Σώμα μου ζήτησαν να προβώ σε δήλωση σχετικά με τη σύμβαση για την απαγόρευση της χρήσης, της αποθήκευσης, της παραγωγής και της διακίνησης ναρκών κατά προσωπικού και για την καταστροφή τους (Σύμβαση της Οτάβα). " 10η επέτειος της υπογραφής της εν λόγω σύμβασης συμπληρώνεται σε λίγες μόνον εβδομάδες. Στις 3 και 4 Δεκεμβρίου 1997, 122 κράτη υπέγραψαν την ιστορική αυτή Συνθήκη στην Οτάβα. Οι νάρκες κατά προσωπικού δεν κάνουν διακρίσεις ως προς τα θύματά τους μεταξύ αμάχων και στρατιωτών. Στρέφονται κατά ανθρώπων, με σκοπό τον θάνατο ή τον ακρωτηριασμό τους. " επίτευξη της απαγόρευσής τους μέσω της Σύμβασης της Οτάβα αποτελεί μια νίκη για την ανθρωπότητα.
<P>
" σύμβαση αποτελεί επίσης επιτυχία για τη διεθνώς διασυνδεδεμένη κοινωνία των πολιτών. Στο πλαίσιο μιας διαδικασίας που δεν είχε επαναληφθεί ποτέ ξανά στο παρελθόν, μια συμμαχία μη κυβερνητικών οργανώσεων, μαζί με αφοσιωμένες κυβερνήσεις και κοινοβούλια, έξω από τα συνήθη διπλωματικά φόρα, κατάφεραν να οδηγήσουν στην υπογραφή μιας διεθνούς συνθήκης. Εις αναγνώριση αυτού του επιτεύγματος, το 1997 η Διεθνής Εκστρατεία για την Κατάργηση των Ναρκών Ξηράς έλαβε το βραβείο Νόμπελ Ειρήνης.
<P>
Το Ευρωπαϊκό Κοινοβούλιο υποστήριξε εξαρχής την εκστρατεία για την κατάργηση των ναρκών ξηράς. Μετά την υπογραφή της Σύμβασης της Οτάβα, το Ευρωπαϊκό Κοινοβούλιο μετείχε σε αυτή την εκστρατεία μέσω ψηφισμάτων, ακροάσεων και γνωμοδοτήσεων με σκοπό να διασφαλιστεί η αποτελεσματική της εφαρμογή. Σήμερα είναι σαφές ότι η διεθνής εκστρατεία είναι εξαιρετικά επιτυχής. Πάνω από τρία τέταρτα των χωρών του κόσμου έχουν επικυρώσει τη Σύμβαση της Οτάβα. " χρήση ναρκών κατά προσωπικού έχει μειωθεί δραστικά, όπως και ο αριθμός των χωρών που παράγουν νάρκες ξηράς. Παρά τις επιτυχίες αυτές, υπάρχουν περισσότερες από 69 χώρες οι οποίες δεν έχουν ακόμη καταργήσει τις νάρκες ξηράς. Είναι πλέον σαφές ότι ο στόχος αυτός δεν μπορεί να επιτευχθεί παντού χωρίς την παροχή οικονομικής βοήθειας.
<P>
" Ευρώπη έχει συμβάλει σημαντικά στην εφαρμογή της Σύμβασης της Οτάβα τα τελευταία χρόνια. Από το 1997 έως το 2004, η Ευρωπαϊκή Ένωση επένδυσε πάνω από ένα δισεκατομμύριο ευρώ στον αγώνα κατά των ναρκών ξηράς. " στρατηγική της Ευρωπαϊκής Επιτροπής κατά των ναρκών είναι μια από τις πιο επιτυχημένες συνιστώσες κατά την ανάπτυξη των εξωτερικών σχέσεων της Ευρώπης. Αυτό δεν αποτελεί απλώς έκφραση των ανθρωπιστικών μας υποχρεώσεων, αλλά αποτελεί επίσης μια αξιόλογη επένδυση στη βιώσιμη ανάπτυξη και την ανθρώπινη ασφάλεια.
<P>
Το Συμβούλιο της Ευρωπαϊκής Ένωσης πρόκειται να υιοθετήσει μια νέα κοινή δράση σχετικά με τις νάρκες ξηράς στο πλαίσιο της κοινής εξωτερικής πολιτικής και πολιτικής ασφάλειας. Χαιρετίζουμε την πρόθεση να εργαστούμε υπέρ της οικουμενικής κύρωσης της Σύμβασης της Οτάβα καθώς και υπέρ της αποτελεσματικότητας της Διάσκεψης Αναθεώρησης το 2009.
<P>
Προσβλέπουμε σε στενή συνεργασία με το Συμβούλιο και την Επιτροπή για την εφαρμογή αυτής της κοινής δράσης. Ευελπιστώ ότι θα έχουμε σύντομα την ευκαιρία να συζητήσουμε με το Συμβούλιο και την Επιτροπή τις αντίστοιχες πρωτοβουλίες τους για το θέμα των ναρκών ξηράς και το πώς συντονίζουν τις παρεμβάσεις τους. Απώτερος σκοπός όλων μας είναι ένας κόσμος χωρίς νάρκες ξηράς· προκειμένου δε να τον επιτύχουμε, η Ευρωπαϊκή Ένωση έχει ανάγκη μια συνεκτική κοινή πολιτική.
<P>
(Χειροκροτήματα)

<CHAPTER ID="021">
Διατηρημένα γάλατα που προορίζονται για τη διατροφή του ανθρώπου - Κοινή οργάνωση αγοράς στον τομέα του γάλακτος και των γαλακτοκομικών προϊόντων - Συμπληρωματικοί κανόνες της κοινής οργάνωσης αγοράς στον τομέα του γάλακτος και των γαλακτοκομικών προϊόντων (συζήτηση)
<SPEAKER ID="361" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
της κ. Elisabeth Jeggle, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση οδηγίας του Συμβουλίου που αφορά την τροποποίηση της οδηγίας 2001/114/ΕΚ για ορισμένα, μερικά ή ολικά αφυδατωμένα, διατηρημένα γάλατα που προορίζονται για τη διατροφή του ανθρώπου - C6-0083/2007 -,
<P>
της κ. Elisabeth Jeggle, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου για την τροποποίηση του κανονισμού (ΕΚ) αριθ. 1255/1999 περί κοινής οργανώσεως αγοράς στον τομέα του γάλακτος και των γαλακτοκομικών προϊόντων - C6-0084/2007 -, και
<P>
της κ. Elisabeth Jeggle, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου για την τροποποίηση του κανονισμού (ΕΚ) αριθ. 2597/97 περί συμπληρωματικών κανόνων της κοινής οργάνωσης αγοράς στον τομέα του γάλακτος και των γαλακτοκομικών προϊόντων όσον αφορά το γάλα κατανάλωσης - C6-0085/2007 -.
<SPEAKER ID="362" NAME="Mariann Fischer Boel">
μέλος της Επιτροπής. - (EN) Κύριε Πρόεδρε, επιτρέψτε μου καταρχάς να ευχαριστήσω το Κοινοβούλιο, την Επιτροπή Γεωργίας και Ανάπτυξης της Υπαίθρου και ειδικότερα την εισηγήτρια, κ. Jeggle, γι' αυτήν την εποικοδομητική έκθεση σχετικά με τη δέσμη μέτρων μικρής κλίμακας για το γάλα.
<P>
" δέσμη μέτρων προβλέπει τροποποιήσεις σε τρεις νομοθετικές πράξεις. " πρώτη αφορά την οδηγία για τα διατηρημένα γάλατα, στην οποία επιτρέπουμε τώρα την τυποποίηση της περιεκτικότητας σε πρωτεΐνες, σε πλήρη συμφωνία με τα πρότυπα του Κώδικα Τροφίμων. Έτσι ανταποκρινόμαστε σε ένα αίτημα που επί μακρόν υποστήριζε η γαλακτοβιομηχανία μας και οι εξαγωγείς σκόνης γάλακτος, οπότε η θέση τους έναντι των ανταγωνιστών τους σε τρίτες χώρες είναι βέβαιο ότι θα βελτιωθεί.
<P>
Από αυτό δεν θα ωφεληθεί μόνον η βιομηχανία και το εμπόριο αλλά και οι γαλακτοπαραγωγοί -οι κτηνοτρόφοι μας- διότι αυτή η τυποποίηση της πρωτεΐνης μπορεί να οδηγήσει σε αύξηση της αξίας του γάλακτος. Επιπλέον, η προβλεπόμενη έντονη αύξηση της ζήτησης για πρωτεΐνες θα απορροφήσει εύκολα την αύξηση στις διαθέσιμες ποσότητες πρωτεϊνών. Χαιρετίζω την πλήρη στήριξη που παρέχετε στην πρόταση αυτή.
<P>
" δεύτερη πρόταση αφορά την κοινή οργάνωση αγοράς στον τομέα του γάλακτος και των γαλακτοκομικών προϊόντων. Εν προκειμένω προτείνουμε μια ολόκληρη σειρά προσαρμογών για τις οποίες το Ευρωπαϊκό Κοινοβούλιο έχει εκφράσει την πλήρη στήριξή του. Αυτές περιλαμβάνουν την πρόταση μείωσης της τιμής παρέμβασης για το αποκορυφωμένο γάλα σε σκόνη ως μαθηματικό αποτέλεσμα της χαμηλότερης περιεκτικότητας σε πρωτεΐνες λόγω της τυποποίησης. " πρόταση προβλέπει την κατάργηση του μηχανισμού ενεργοποίησης για την παρέμβαση στο βούτυρο ανά κράτος μέλος. Προβλέπεται επίσης η κατάργηση των εθνικών ποσοτήτων για το βούτυρο ως κριτήριο επιλεξιμότητας για τη χορήγηση ενίσχυσης, η κατάργηση των παρωχημένων ενισχύσεων διάθεσης για ένοπλες δυνάμεις, καθώς και η κατάργηση της υποχρεωτικής χρήσης του πιστοποιητικού εισαγωγής.
<P>
" τροπολογία σας όσον αφορά τη διατήρηση της ιδιωτικής αποθεματοποίησης της κρέμας και του αποκορυφωμένου γάλακτος σε σκόνη προκαλεί μάλλον έκπληξη, μιας και τα προγράμματα αυτά δεν έχουν χρησιμοποιηθεί ποτέ στην πράξη και μπορούν να θεωρηθούν παρωχημένα. Επιπλέον, η ιδιωτική αποθήκευση βουτύρου διατηρείται, οπότε δεν υπάρχει πραγματική ανάγκη διατήρησης του προγράμματος για την κρέμα.
<P>
Όσον αφορά τις τροπολογίες σας σχετικά με το καθεστώς διανομής γάλακτος στα σχολεία, κινούμαστε στο ίδιο μήκος κύματος. Σύμφωνα με την πρότασή μας, το σύστημα θα απλουστευθεί μέσω της θέσπισης ενιαίου συντελεστή ενίσχυσης. " Γενική Διεύθυνση Γεωργίας εξέταζε ήδη τις διάφορες δυνατότητες επανεξέτασης του καθεστώτος διανομής γάλακτος στα σχολεία και είχε καλέσει τα κράτη μέλη να καταθέσουν προτάσεις βελτίωσης του συστήματος, καθώς και σχετικά με την ένταξη πρόσθετων προϊόντων στο ίδιο καθεστώς. Οι αλλαγές του συστήματος που θα προκύψουν θα παρουσιαστούν σύντομα στην Επιτροπή Διαχείρισης Γάλακτος. Ευελπιστώ ότι θα επιτευχθεί συμφωνία μεταξύ του Κοινοβουλίου, του Συμβουλίου και της Επιτροπής όσον αφορά το αυξημένο επίπεδο των ενισχύσεων για τη διανομή γάλακτος στα σχολεία, που ανέρχεται σε 18,15 ευρώ ανά 100 χιλιόγραμμα.
<P>
Όσον αφορά την τροπολογία σας σχετικά με τη σύσταση ενός ταμείου για το γάλα με σκοπό τη χρηματοδότηση ενός προγράμματος αναδιάρθρωσης, υπογραμμίζω ότι οι προτάσεις που περιλαμβάνονται στη δέσμη μέτρων μικρής κλίμακας για το γάλα πραγματικά δεν έχουν χαρακτήρα αναδιάρθρωσης. Δυσκολεύομαι λοιπόν πολύ να συσχετίσω αυτά τα τρία βασικά τεχνικά μέτρα και μέτρα απλούστευσης με μια ενδεχόμενη ανάγκη θέσπισης ενός νέου δημοσιονομικού κονδυλίου που θα αφορά ένα "ταμείο για το γάλα". Οι συζητήσεις για την ανάγκη λήψης ενδεδειγμένων μέτρων στον τομέα του γάλακτος πρέπει να διεξαχθούν ενόψει των συζητήσεων για τον επικείμενο υγειονομικό έλεγχο και των διαφόρων συζητήσεων που θα πραγματοποιήσουμε σχετικά με το μέλλον της κοινής γεωργικής πολιτικής.
<P>
" τρίτη νομοθετική πράξη αφορά την ελευθέρωση της αγοράς όσον αφορά το γάλα κατανάλωσης, ως προς την οποία σημειώνω ότι επίσης κινούμαστε στο ίδιο μήκος κύματος. " πρόταση διαγραφής του περιθωρίου ανοχής 0,2% όσον αφορά την περιεκτικότητα σε λιπαρές ουσίες φαίνεται αποδεκτή. Προτείνετε επίσης να γίνεται αναφορά στην οδηγία 2000/13/ΕΚ. Θέλω λοιπόν να σας ενημερώσω ότι η εν λόγω οδηγία ισχύει αυτομάτως.
<P>
Εν γένει, διαπιστώνω με ικανοποίηση ότι οι απόψεις μας συγκλίνουν. Σας ευχαριστώ λοιπόν για τις προσπάθειές σας και αναμένω με ενδιαφέρον τη συνέχιση της αποψινής μας συζήτησης.
<SPEAKER ID="363" NAME="Elisabeth Jeggle  " AFFILIATION="PPE-DE">
εισηγήτρια. - (DE) Κύριε Πρόεδρε, κυρία Επίτροπε, κυρίες και κύριοι, αυτό το διάστημα όλοι μιλούν για την πολύ καλή και σταθερή κατάσταση στις αγορές γάλακτος και γαλακτοκομικών προϊόντων και τη συνακόλουθη αύξηση των τιμών του γάλακτος. " ανοδική κίνηση των τιμών του γάλακτος που είναι επειγόντως απαραίτητη για τους αγρότες πυροδοτεί εκ νέου την αμφισβητούμενη συζήτηση για τις ποσοστώσεις.
<P>
Επιτρέψτε μου, αγαπητοί συνάδελφοι, να συζητήσω σήμερα για τη δέσμη μέτρων μικρής κλίμακας για το γάλα και, πρώτα απ' όλα, να εκμεταλλευτώ την ευκαιρία για να ευχαριστήσω την Επίτροπο και τους συνεργάτες της για την εξαίρετη συνεργασία. " Επίτροπος υπέβαλε τρεις σωστές και καλά επεξεργασμένες προτάσεις, και, γι' αυτό, το Κοινοβούλιο δεν παρουσίασε πολλές τροπολογίες. Παρόλα αυτά όμως, θεωρώ ότι οι προτάσεις τροπολογίας που καταθέσαμε αποτελούν τροφή για προβληματισμό και ελπίζουμε ότι θα αντιμετωπιστούν από την Επιτροπή και το Συμβούλιο με την ίδια συναίνεση που τις αντιμετώπισε η Επιτροπή Γεωργίας.
<P>
" πρώτη έκθεση που παρουσίασε η Επιτροπή περιλαμβάνει τροποποιήσεις της οδηγίας του Συμβουλίου για ορισμένα είδη μερικώς ή ολικώς αφυδατωμένου γάλακτος που προορίζονται για ανθρώπινη κατανάλωση. Στην έκθεση αυτή, η Επιτροπή προτείνει τυποποίηση της περιεκτικότητας σε πρωτεΐνη με ελάχιστη περιεκτικότητα 34%, εκφραζόμενη επί του στερεού υπολείμματος χωρίς λιπαρές ουσίες. Με αυτήν την τυποποίηση, οι ευρωπαίοι παραγωγοί θα μπορούν να ανταγωνιστούν υπό τους ίδιους όρους τους παραγωγούς τρίτων χωρών. " απλούστευση αυτή του διεθνούς εμπορίου είναι ευπρόσδεκτη και είναι ένας από τους λόγους που η έκθεση αυτή εγκρίθηκε χωρίς τροπολογίες και με μία μόνο αντίθετη ψήφο στην Επιτροπή Γεωργίας.
<P>
" τυποποίηση συνεπάγεται εξοικονομήσεις και, για τον λόγο αυτό, πρότεινα στη δεύτερη έκθεση ένα πρόγραμμα κονδυλίων για τα γαλακτοκομικά προϊόντα, ώστε να παραμείνουν στον τομέα του γάλακτος τα χρήματα που ενδεχομένως εξοικονομήθηκαν. " πρόταση της Επιτροπής για την τροποποίηση του κανονισμού περί κοινής οργανώσεως αγοράς στον τομέα του γάλακτος και των γαλακτοκομικών προϊόντων προβλέπει ορισμένες σημαντικές τεχνικές προσαρμογές που είναι σαφές ότι θα επιφέρουν και βελτιώσεις.
<P>
Πρώτον, θα μειωθεί η τιμή παρέμβασης για το αποκορυφωμένο γάλα σε σκόνη κατά μέσον όρο κατά 2,8%. Με την κατάργηση του μηχανισμού ενεργοποίησης της παρέμβασης για το βούτυρο, την κατάργηση της εθνικής κατηγορίας ποιότητας για το βούτυρο, την καθιέρωση ενιαίου ορισμού ποιότητας, την κατάργηση της ενίσχυσης διάθεσης για ένοπλες δυνάμεις και την κατάργηση της υποχρεωτικής χρήσης του πιστοποιητικού εισαγωγής μειώνουμε τη γραφειοκρατία.
<P>
Ωστόσο, είμαι εντελώς αντίθετη με την κατάργηση της ιδιωτικής αποθεματοποίησης της κρέμας και του αποκορυφωμένου γάλακτος σε σκόνη, διότι συνιστά ένα "δίκτυο ασφαλείας" και πιστεύω ότι πρέπει να διεξάγουμε αυτήν τη συζήτηση στο πλαίσιο του "υγειονομικού ελέγχου" (Health Check) και όχι στο πλαίσιο της δέσμης μέτρων μικρής κλίμακας για το γάλα. Επιπροσθέτως, η πρόταση θέσπισης ενός ενιαίου συντελεστή ενίσχυσης για το γάλα στα σχολεία είναι ασφαλώς σωστή. Δεδομένης όμως της θρεπτικής αξίας του γάλακτος στα σχολεία, πρέπει να αυξηθεί σημαντικά η ενίσχυση για τα προϊόντα που υπάγονται σε αυτήν τη ρύθμιση, συγκεκριμένα από 16,11 ευρώ ανά 100 χλγρ. σε 18,15 ευρώ ανά 100 χλγρ. Επίσης είναι επειγόντως απαραίτητο να διευρυνθεί το φάσμα των προϊόντων.
<P>
Υπάρχουν καταπληκτικά νέα προϊόντα γάλακτος, κβαρκ και γιαουρτιού που ικανοποιούν κάθε γούστο, και εδώ θα μπορούσαμε με καινοτόμα σχολικά προγράμματα να κινήσουμε την περιέργεια των παιδιών και να κάνουμε κάτι καλό για τη διατροφή τους. Οι ενδεχόμενες εξοικονομήσεις από την τυποποίηση της περιεκτικότητας σε πρωτεΐνη ύψους 117,3 εκατ. ευρώ στο διάστημα 2008-2013 ή και άλλες ενδεχόμενες εξοικονομήσεις στο πλαίσιο της κοινής οργάνωσης αγοράς στον τομέα του γάλακτος πρέπει να χρησιμοποιηθούν για την υποστήριξη της μεταρρύθμισης στον τομέα του γάλακτος. Είμαι πρόθυμη να το συζητήσουμε και αυτό στο πλαίσιο του "υγειονομικού ελέγχου" (Health Check).
<P>
Αυτό το μέτρο θα διευκολύνει το πρόγραμμα κονδυλίων για τα γαλακτοκομικά προϊόντα που προτείνουμε. Τα κονδύλια θα μπορούσαν να χρησιμοποιηθούν για την προώθηση της διάθεσης στον τομέα του γάλακτος και για άλλα συνοδευτικά μέτρα όπως ο εκσυγχρονισμός της γαλακτοπαραγωγής, κυρίως σε περιοχές όπου επικρατούν δύσκολες συνθήκες και σε ορεινές περιοχές. Αυτή η δεύτερη έκθεση εγκρίθηκε ομόφωνα στην επιτροπή.
<P>
" τρίτη έκθεση αφορά το γάλα κατανάλωσης. Προτείνει μεγαλύτερη ευελιξία ως προς τον ορισμό του γάλακτος κατανάλωσης. Στον σημερινό κανονισμό προβλέπονται τρεις κατηγορίες γάλακτος κατανάλωσης, οι οποίες παράγονται και αποτελούν αντικείμενο εμπορίας στην Κοινότητα. Αυτές είναι το αποκορυφωμένο γάλα (0,5% λιπαρές ουσίες κατ' ανώτατο όριο), ημιαποκορυφωμένο γάλα (1,5% έως 1,8% λιπαρές ουσίες) και το πλήρες γάλα (τουλάχιστον 3,5% λιπαρές ουσίες).
<P>
" πρόταση της Επιτροπής να επιτραπεί η παραγωγή και εμπορία γάλακτος κατανάλωσης, το οποίο δεν μπορεί να καταταχθεί σε μία από τις τρεις αυτές κατηγορίες, στον βαθμό που στην ετικέτα αναφέρονται σαφείς και ευανάγνωστες πληροφορίες για τις λιπαρές ουσίες, είναι σωστή. Με αυτό το μέτρο ελευθέρωσης δεν θα δοθεί μόνο η δυνατότητα κατάργησης μεταβατικών εθνικών παρεκκλίσεων, αλλά θα διευρυνθεί και το φάσμα επιλογών των καταναλωτών, γεγονός το οποίο θα μπορούσε σαφώς να συμβάλει στην αναζωογόνηση του ενδοκοινοτικού εμπορίου.
<P>
Για να αποφευχθούν τυχόν ασάφειες, το ποσοστό περιεκτικότητας του γάλακτος σε λιπαρές ουσίες θα πρέπει να αναγράφεται ευκρινώς στη συσκευασία και να συνδέεται άμεσα με τον χαρακτηρισμό του προϊόντος. Ωστόσο, θεωρώ περιττό τη θέσπιση ενός περιθωρίου ανοχής ύψους +/-0,2% κατά την αναγραφή της περιεκτικότητας σε λιπαρές ουσίες, δεδομένου ότι η ρύθμιση αυτή δεν θα βελτίωνε τον βαθμό σαφήνειας, αλλά μάλλον θα δυσχέραινε περαιτέρω την εφαρμογή.
<P>
Αυτές οι δύο προτάσεις τροπολογίας, όπως και αυτή η τρίτη έκθεση, εγκρίθηκαν επίσης ομόφωνα στην επιτροπή. Δεδομένης της ξεκάθαρης θέσης της Επιτροπής Γεωργίας, πιστεύω ότι ολόκληρη η δέσμη μέτρων μικρής κλίμακας για το γάλα θα λάβει τη στήριξη σαφούς πλειοψηφίας και κατά την αυριανή ψηφοφορία στην Ολομέλεια.
<P>
Εντούτοις, δεν μπορώ να κάνω δεκτές τις τρεις τροπολογίες της Ομάδας της Συμμαχίας Φιλελευθέρων και Δημοκρατών για την Ευρώπη. Οι τροπολογίες αυτές δεν συνιστούν ουσιαστική βελτίωση της έκθεσης. " τρίτη πρόταση τροπολογίας αφορά μόνο το γάλα στα σχολεία, και αυτό θα ήταν αντίθετο με αυτό που θέλουμε, δηλαδή τη βελτίωση της προμήθειας ολόκληρου του φάσματος προϊόντων. Για τον λόγο αυτό, είμαι, δυστυχώς, υποχρεωμένη να απορρίψω και αυτήν την πρόταση τροπολογίας.
<P>
Ευχαριστώ θερμά όλες και όλους τους συναδέλφους μου στην Επιτροπή Γεωργίας και στην ομάδα μου. Τους ευχαριστώ για την εμπιστοσύνη τους και για το καλό κλίμα συνεργασίας.
<SPEAKER ID="364" NAME="Struan Stevenson">
εξ ονόματος της Ομάδας PPE-DE. - (EN) Κύριε Πρόεδρε, θέλω καταρχάς να συγχαρώ την κ. Jeggle για τις τρεις εκθέσεις της που αφορούν τη δέσμη μέτρων μικρής κλίμακας για το γάλα. Ήταν εξαρχής σαφές ότι επικρατεί ευρεία συναίνεση σχετικά με το περιεχόμενο των εκθέσεών της, και αυτό φάνηκε επίσης στην παρέμβαση της κ. Επιτρόπου. Οι βουλευτές του ΕΚ ζήτησαν τη διεξαγωγή αυτής της συζήτησης, προκειμένου να μπορέσουν να συζητήσουν τα γενικότερα ζητήματα που επηρεάζουν τη βιομηχανία παραγωγής γάλακτος στην Ευρώπη, αυτό άλλωστε θα πράξω και εγώ.
<P>
Μέχρι πολύ πρόσφατα, οι εκμεταλλεύσεις γαλακτοπαραγωγής ήταν η Σταχτοπούτα της γεωργικής βιομηχανίας του "νωμένου Βασιλείου. Εξαιτίας δυσμενών οικονομικών πρακτικών οι οποίες επιτρέπουν στις υπεραγορές να πιέζουν προς τα κάτω την τιμή του γάλακτος στις 17 πένες ανά λίτρο, ενώ το πωλούν στο κοινό στην τιμή των 50 πενών ανά λίτρο, πολλοί από τους γαλακτοπαραγωγούς μας οδηγούνταν στη χρεοκοπία. Αξίζει να λάβουμε υπόψη ότι, ακόμη και στις 50 πένες ανά λίτρο, η τιμή του γάλακτος εξακολουθεί να αντιστοιχεί στο ήμισυ μόνο της τιμής του εμφιαλωμένου νερού στις υπεραγορές μας, και δεν χρειάζεται να ξεγεννήσει κανείς μια φιάλη νερού ή να την στείλει στον κτηνίατρο για να την φροντίσει.
<P>
Μέχρι πολύ πρόσφατα, από τα 27 κράτη μέλη της ΕΕ, μόνο η Σλοβακία, η Εσθονία, η Ουγγαρία και η Λιθουανία διέθεταν χαμηλότερες τιμές στο γάλα από ό,τι το "νωμένο Βασίλειο, και το αποτέλεσμα ήταν ότι τα τελευταία πέντε χρόνια, στην εκλογική μου περιφέρεια στη Σκωτία, έχουμε χάσει περίπου 500 γαλακτοπαραγωγούς. Τώρα εκτιμάται ότι στη Σκωτία απομένουν 1 400 εκμεταλλεύσεις γαλακτοπαραγωγής - αυτό είναι όλο. Σύμφωνα με εκτιμήσεις, σε όλο το "νωμένο Βασίλειο, κάθε ημέρα που περνά ένας γαλακτοπαραγωγός εγκαταλείπει τη βιομηχανία.
<P>
Μόνο τώρα που οι παγκόσμιες τιμές των σιτηρών -ιδίως του σίτου- έχουν σχεδόν διπλασιαστεί, ανεβάζοντας υποχρεωτικά τις τιμές των ζωοτροφών, και καθώς η πίεση στις γεωργικές εκτάσεις αυξάνεται όσον αφορά την παραγωγή βιοκαυσίμων και άλλων καλλιεργειών που δεν προορίζονται για την παραγωγή τροφίμων, ορισμένες υπεραγορές άρχισαν να πανικοβάλλονται στην προοπτική μιας πραγματικής έλλειψης γάλακτος και, για τον λόγο αυτό, άρχισαν να πληρώνουν στους γαλακτοπαραγωγούς λίγο υψηλότερη τιμή. Επιτέλους, οι γαλακτοπαραγωγοί αρχίζουν να βλέπουν φως στο τέλος του τούνελ και κερδίζουν τουλάχιστον παραπάνω από το κόστος παραγωγής των προϊόντων τους.
<SPEAKER ID="365" NAME="Rosa Miguélez Ramos">
εξ ονόματος της Ομάδας PSE. - (ES) Κύριε Πρόεδρε, καταρχάς θέλω επίσης να ευχαριστήσω την εισηγήτρια για το εξαιρετικό της έργο το οποίο μας επέτρεψε να αισθανόμαστε ανά πάσα στιγμή άνετα με τις προτάσεις της. Θέλω επίσης να την ευχαριστήσω ιδιαίτερα που δέχτηκε την προφορική τροπολογία που παρουσίασα σχετικά με το σχέδιο διανομής γάλακτος στα σχολεία.
<P>
Τούτου λεχθέντος, αυτό που θέλω να κάνω είναι να επαναλάβω την κριτική μου για την προώθηση αυτής της μίνι μεταρρύθμισης όταν αναμένεται μια μεγάλη μεταρρύθμιση της ΚΟΑ το επόμενο έτος και ένας "υγειονομικός έλεγχος" της ΚΓΠ τον Νοέμβριο, και επομένως, κυρία Επίτροπε, δεν γνωρίζουμε προφανώς αν αυτό θα έχει επιπτώσεις στον τομέα.
<P>
Αλλά σήμερα, κυρία Επίτροπε, η πραγματικότητα, και ο κ. Stevenson το εξήγησε αυτό, μας οδηγεί σε άλλες κατευθύνσεις. " κρίση των τιμών των αγροτικών προϊόντων έχει αναβιώσει τη συζήτηση σχετικά με το θέμα της παραγωγής αγροδιατροφικών προϊόντων στην Ευρώπη.
<P>
" άποψή μου για την κρίση του γάλακτος διαφέρει από τη δική σας. Κατά τη γνώμη μου, η κύρια αιτία της αύξησης των τιμών του γάλακτος δεν έγκειται στην αυξημένη κατανάλωση στην Ασία αλλά στη χαμηλή παραγωγικότητα στην Κοινότητα. Πράγματι, η παραγωγή το προηγούμενο έτος ήταν η χαμηλότερη των τελευταίων 15 ετών.
<P>
Ορισμένες οργανώσεις λένε ότι η Ευρώπη ενδέχεται να χρειαστεί επιπλέον χίλια εκατομμύρια λίτρα ετησίως για να καλύψει τις ανάγκες της. Σήμερα, βέβαια, οι καταναλωτές πιέζονται από τις αυξήσεις των τιμών των τροφίμων πρώτης ανάγκης και οι κτηνοτρόφοι με τη σειρά τους από την αύξηση των τιμών των ζωοτροφών.
<P>
Αν και είμαι της άποψης όπως και εσείς, ότι η παραγωγή βιοκαυσίμων δεν είναι ούτε η απώτατη ούτε η κύρια αιτία της αύξησης των τιμών, ας μην κοροϊδευόμαστε, υπάρχουν και άλλες. Ούτε η μείωση των εγκαταλελειμμένων κτηνοτροφικών εκμεταλλεύσεων ούτε η μείωση των εκτάσεων σε αγρανάπαυση θα είναι αρκετή για τη σταθεροποίηση των τιμών.
<P>
" Επιτροπή θα πρέπει να επαγρυπνεί για άλλες μορφές της τωρινής κερδοσκοπίας, όπως η κερδοσκοπία στις χρηματαγορές. Οι μεγάλοι όμιλοι εταιρειών θα μπορέσουν εύκολα να περάσουν την αύξηση των τιμών των πρώτων υλών στον καταναλωτή, για την ακρίβεια το κάνουν ήδη, αλλά αυτό θα είναι πολύ πιο δύσκολο για τους ντόπιους παραγωγούς, και επομένως η αύξηση θα τιμωρήσει κυρίως τις πιο ευάλωτες ΜΜΕ.
<P>
Πράγματι, όπως είπε μόλις ο κ. Stevenson, η αύξηση δεν αντανακλάται στην τιμή που χρεώνουν οι κτηνοτρόφοι, οι οποίοι κατηγορούν για το χάσμα μεταξύ της τιμής που λαμβάνουν εκείνοι και της τιμής που πληρώνει ο καταναλωτής μια κοινή γεωργική πολιτική που βασίζεται στην προώθηση της εγκατάλειψης της κτηνοτροφίας.
<P>
Κάτω από αυτές τις συνθήκες, κυρία Επίτροπε, σας συνιστώ να μην έρχεστε εδώ και να μας λέτε ότι η άρση των ποσοστώσεων θα εφαρμοστεί σταδιακά.
<P>
" απογοήτευση των κτηνοτρόφων οι οποίοι αισθάνονται αβέβαιοι για το μέλλον ενός αγαθού που θεωρούσαν δικό τους, σαν ένα περιουσιακό στοιχείο, δηλαδή της ποσόστωσης, η επικείμενη άρση της οποίας έχει ανακοινωθεί, είναι ένα από τα εμπόδια για την νέα προώθηση της παραγωγής γάλακτος στην Ευρώπη· το ίδιο ίσχυε και στην απότομη μείωση των τιμών του γάλακτος που οδήγησε πολλούς παραγωγούς να στραφούν σε άλλες πιο αποδοτικές αλλά λιγότερο εντατικές καλλιέργειες· αυτοί οι παραγωγοί δεν θα είναι πλέον σε θέση να επωφεληθούν από την αύξηση των τιμών.
<P>
Το επίπονο έργο του γαλακτοπαραγωγού κτηνοτρόφου επιδεινώνεται από δυσκολίες στην εξασφάλιση ποσοστώσεων, δυσκολίες στην απόκτηση ενός κοπαδιού... Το γνωρίζατε, κυρία Επίτροπε ότι σήμερα, οι ευρωπαίοι κτηνοτρόφοι πρέπει να μεταβούν σε χώρες, όπως ο Καναδάς ή οι "νωμένες Πολιτείες, για να αγοράσουν αγελάδες γαλακτοπαραγωγής, επειδή δεν μπορούν να βρουν ζώα να αγοράσουν στην κοινοτική αγορά;
<P>
Υπό το πρίσμα όλων αυτών, κυρία Επίτροπε, σας ζητώ να αντιδράσετε, και είμαι σίγουρη ότι θα το κάνετε, αναλόγως σε αυτές τις νέες συνθήκες, συνθήκες που ήταν αδιανόητες μόλις δώδεκα μήνες πριν και των οποίων τις συνέπειες στον τομέα παραγωγής αγροδιατροφικών προϊόντων θα πρέπει να αρχίσουμε να συζητάμε.
<P>
Κατά την άποψή μου, δεν πρέπει απλά να ελπίζουμε, όπως διάβασα στην ιστοσελίδα σας, ότι η ανταγωνιστικότητα των ευρωπαίων κτηνοτρόφων στις παγκόσμιες αγορές δεν θα επηρεαστεί σε μεγάλο βαθμό, αλλά να αντιδράσουμε γρήγορα, προκειμένου να αποτρέψουμε να συμβεί κάτι τέτοιο.
<SPEAKER ID="366" NAME="Kyösti Virrankoski">
εξ ονόματος της Ομάδας ALDE. - (FI) Κύριε Πρόεδρε, θέλω καταρχάς να ευχαριστήσω την εισηγήτρια, κ. Jeggle, για τις εξαίρετες εκθέσεις της. Το γάλα είναι ένας από τους σημαντικότερους τομείς της αγροτικής παραγωγής. Καθίσταται δε ακόμη πιο σημαντικός, καθώς η παραγωγή βοδινού εξαρτάται σε μεγάλο βαθμό από τα μοσχάρια, τα οποία γεννιούνται στις εκμεταλλεύσεις γαλακτοπαραγωγής. " παραγωγή γάλακτος είναι επίσης πολύ κατάλληλη για περιοχές στις οποίες οι φυσικές συνθήκες είναι πολύ αντίξοες. Για παράδειγμα, οι εκμεταλλεύσεις γαλακτοπαραγωγής στη Βόρεια Ευρώπη μπορούν να αξιοποιήσουν αποτελεσματικά το γεγονός ότι οι αρδεύσιμες εκτάσεις στην περιοχή αποτελούν εξαιρετική πηγή ακατέργαστης χορτονομής, πράγμα που καθιστά επίσης την παραγωγή ανθεκτική στη βροχή, τον παγετό και άλλες δυσμενείς φυσικές συνθήκες.
<P>
Οι υπό εξέταση προτάσεις θα απλουστεύσουν την κοινοτική νομοθεσία που διέπει τη γαλακτοπαραγωγική βιομηχανία. Το σύστημα ποιοτικών κριτηρίων για το βούτυρο θα απλουστευθεί, η αυστηρή κατηγοριοποίηση του περιεχομένου σε λιπαρά θα καταργηθεί, οι ενισχύσεις για τη διανομή γάλακτος στα σχολεία θα αποδεσμευτούν από το περιεχόμενό του σε λιπαρά και το σύστημα παρέμβασης θα αποσαφηνιστεί. Τα εν λόγω μέτρα φαίνονται θετικά, θέλω δε να ευχαριστήσω την Επίτροπο κ. Fischer Boel για αυτές τις μεταρρυθμίσεις.
<P>
Το μεγάλο ερώτημα είναι η συνολική μεταρρύθμιση του τομέα του γάλακτος, η οποία πρόκειται να πραγματοποιηθεί στο εγγύς μέλλον σε συνδυασμό με τον υγειονομικό έλεγχο, την ενδιάμεση αναθεώρηση της ΚΓΠ. Κύριο σημείο εστίασης είναι οι ποσοστώσεις στον τομέα του γάλακτος.
<P>
" τρέχουσα ισορροπία όσον αφορά την παραγωγή γάλακτος έχει επιτευχθεί χάρη στις ποσοστώσεις στον τομέα του γάλακτος. Χάρη στις ποσοστώσεις αυτές, το βουνό βουτύρου των 1 300 εκατομμυρίων κιλών, που εξακολουθούσαμε να διαθέτουμε στα τέλη της δεκαετίας του 1980, εξαλείφθηκε και συγχρόνως κατέστη δυνατόν να εγγυηθούμε στους καταναλωτές σταθερή προμήθεια και ευρύ φάσμα γεωργικών προϊόντων. Έχει καθιερωθεί επίσης ένα προβλέψιμο πλαίσιο εντός του οποίου οι γαλακτοπαραγωγοί μπορούν να αναπτύξουν την παραγωγή τους.
<P>
Κατά τη γνώμη μου, η ΕΕ έχει υποχρέωση να εγγυηθεί και στο μέλλον ένα τέτοιο προβλέψιμο πλαίσιο για την παραγωγή γάλακτος. Αυτό είναι σημαντικό, διότι οι αναγκαίες επενδύσεις σχεδιάζονται ώστε να καλύπτουν χρονικές περιόδους δεκαετιών και αφορούν τεράστια ποσά για τις οικογενειακές εκμεταλλεύσεις. Επιπλέον, η ρύθμιση της παραγωγής είναι βραδεία διαδικασία, διότι χρειάζεται να περάσουν περίπου δύο χρόνια μέχρι να είναι έτοιμες οι αγελάδες για την παραγωγή. Γι' αυτό είναι προς το συμφέρον τόσο του καταναλωτή όσο και του παραγωγού να συνεχιστούν οι ποσοστώσεις στον τομέα του γάλακτος. Αν οι ποσοστώσεις καταργηθούν, οι επενδύσεις των γεωργών για την αγορά ποσοστώσεων και, ως εκ τούτου, τη σταθεροποίηση των συνθηκών παραγωγής θα εκμηδενιστούν. Με δεδομένες τις επισημάνσεις αυτές, εκφράζουμε τη στήριξή μας για τις κατατεθείσες εκθέσεις.
<SPEAKER ID="367" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κύριε Πρόεδρε, κυρία Επίτροπε, λαμβάνοντας τον λόγο σε αυτήν τη συζήτηση, θέλω να επιστήσω την προσοχή στα ακόλουθα ζητήματα: καταρχάς, υποστηρίζω την πρόταση της εισηγήτριας να χρησιμοποιηθούν τα ποσά που εξοικονομούνται με αυτήν τη μεταρρύθμιση, τα οποία ανέρχονται σε 117 εκατ. ευρώ, για τη δημιουργία ενός ταμείου για το γάλα.
<P>
Δεύτερον, το ταμείο αυτό πρέπει να χρηματοδοτεί πρωτίστως τις γαλακτοπαραγωγικές μονάδες και τις μονάδες επεξεργασίας γάλακτος που, λόγω της αυξανόμενης ελευθέρωσης της αγοράς, υποχρεώνονται να προβαίνουν σε αναδιάρθρωση των εκμεταλλεύσεων ή των επιχειρήσεών τους, να προάγει την κατανάλωση γάλακτος και γαλακτοκομικών προϊόντων, και, κυρίως, να αυξάνει την οικονομική ενίσχυση για τη διάθεση γάλακτος και γαλακτοκομικών προϊόντων στα σχολεία.
<P>
Τρίτον, η πρόταση της Επιτροπής σχετικά με την εγκατάλειψη των τριών κατηγοριών γάλακτος που διατίθενται έως σήμερα στην αγορά -αποκορυφωμένο, ημιαποκορυφωμένο και πλήρες- αξίζει επίσης να υποστηριχθεί. Ως εκ τούτου, θα είναι δυνατή η διάθεση στην αγορά γάλακτος με οποιοδήποτε περιεχόμενο σε λιπαρά, υπό την προϋπόθεση ότι αυτό θα αναγράφεται ευκρινώς στη συσκευασία.
<P>
Υποστηρίζω μεν τις λύσεις που περιλαμβάνονται στις εκθέσεις που εκπόνησε η κ. Jeggle, θέλω όμως να υπενθυμίσω στην Επίτροπο Fischer Boel ότι απαιτείται σοβαρός διάλογος με θέμα τα επίπεδα και το μέλλον των ποσοστώσεων στην παραγωγή γάλακτος που ισχύουν στην Ευρωπαϊκή Ένωση, καθότι είναι κατάφωρα άδικες, κυρίως για τα νέα κράτη μέλη. Κυρία Επίτροπε, μας υποσχεθήκατε τη διεξαγωγή αυτού του διαλόγου όταν απαντήσατε στην ερώτησή μου επί του θέματος, την οποία είχα απευθύνει στην Επιτροπή τον Οκτώβριο του 2006.
<P>
Μία χώρα, όπως η Πολωνία, με 38 εκατ. κατοίκους, διαθέτει ποσόστωση περίπου 9 εκατ. τόνων, η οποία αντιστοιχεί σε 0,23 τόνους ανά κάτοικο, ενώ το αντίστοιχο ποσό είναι 0,33 τόνοι στη Γερμανία, 0,39 τόνοι στη Γαλλία και 0,67 τόνοι στις Κάτω Χώρες. " Πολωνία, η οποία διαθέτει ακόμα και σήμερα εξαιρετικές δυνατότητες ανάπτυξης της παραγωγής της στον τομέα του γάλακτος, τρία μόλις χρόνια μετά την ένταξη στην ΕΕ, βρίσκεται ήδη πολύ κοντά στο μέγιστο όριο και δεν μπορεί να αναπτύξει περαιτέρω τον τομέα. Αυτή η κατάσταση έχει πολύ αρνητικές επιπτώσεις για το περιθώριο κέρδους των εκμεταλλεύσεων που έχουν ειδικευτεί στην παραγωγή γάλακτος.
<SPEAKER ID="368" NAME="Alyn Smith">
εξ ονόματος της Ομάδας Verts/ALE. - (EN) Κύριε Πρόεδρε, θέλω και εγώ να εκφράσω τα συγχαρητήρια της πολιτικής ομάδας μου στην εισηγήτρια για το εξαιρετικό έργο της, με το οποίο πέτυχε τον σχετικά σπάνιο άθλο να ικανοποιήσει αρκετά όλες τις πλευρές. Επικροτώ επίσης τη στάση της Επιτροπής, η οποία ανέλαβε δράση για το θέμα αυτό πριν από τον υγειονομικό έλεγχο, καθότι τα υπό εξέταση μέτρα είναι πολύ θετικά και είχαν ήδη καθυστερήσει πολύ.
<P>
Θα συνοψίσω την άποψή μας σχετικά με τα αρχικά σχόλια επί του θέματος κατά την ενημέρωση της Εθνικής Ένωσης Κτηνοτρόφων της Σκωτίας. Οι προτεινόμενες αλλαγές δεν είναι βέβαιο ότι θα έχουν άμεσο αντίκτυπο στους κτηνοτρόφους, θα οδηγήσουν όμως σε απλούστευση, εξοικονόμηση πόρων και αποδοτικότητα σε περαιτέρω στάδια της αλυσίδας, βελτιώνοντας έτσι την ανταγωνιστικότητα του τομέα του γάλακτος και, ως εκ τούτου, προσφέροντας έμμεσα οφέλη στους κτηνοτρόφους μέσω της αγοράς.
<P>
Κατά τη γνώμη μου, η απλούστευση του καθεστώτος διανομής γάλακτος στα σχολεία είναι ιδιαίτερα ευπρόσδεκτη. Δεν υπάρχει καλύτερος τρόπος για να επιτύχουμε τόσους στόχους στους τομείς της γεωργίας, της οικονομίας και της υγείας από το να ενθαρρύνουμε τα παιδιά στην Ευρώπη να καταναλώνουν γάλα και γαλακτοκομικά προϊόντα. Αν θέλουμε να είμαστε ειλικρινείς, ο περαιτέρω εξορθολογισμός του συστήματος είχε ήδη καθυστερήσει υπερβολικά.
<P>
Εκφράζω μεν την επιδοκιμασία μου για την υπό εξέταση δέσμη μέτρων, όμως οφείλω να συμφωνήσω με τον συμπατριώτη μου -έστω και από διαφορετική πολιτική ομάδα- συνάδελφό κ. Stevenson, και να επισημάνω το μείζον ζήτημα που πρέπει να μας απασχολεί εν προκειμένω, αν και δεν αναφέρεται άμεσα στα υπό εξέταση μέτρα, το οποίο είναι οι χαμηλές τιμές που είναι υποχρεωμένοι να υφίστανται οι κτηνοτρόφοι, διότι η αλυσίδα εφοδιασμού έχει φτάσει τα όρια αντοχής και υπερβολικά μεγάλος αριθμός των φορέων της αγοράς καταχρώνται τη θέση τους. Απόψε, στο πλαίσιο της συνεργασίας μεταξύ της Επιτροπής και του Κοινοβουλίου, επιτελέσαμε το καθήκον μας απλουστεύοντας το σύστημα. Θα μπορούσαμε κάλλιστα να ρωτήσουμε γιατί ήταν εξαρχής τόσο σύνθετο, όμως απόψε επιτελέσαμε το καθήκον μας. Τώρα οι εθνικές και κοινοτικές αρχές στον τομέα του ανταγωνισμού πρέπει να παρέμβουν δυναμικά υπέρ των κτηνοτρόφων οι οποίοι, λόγω της de facto κατάχρησης της δεσπόζουσας θέσης, ιδίως των υπερκαταστημάτων, στην αγορά, εξακολουθούν να λαμβάνουν πενιχρές τιμές για τα ποιοτικά προϊόντα τους. Όπως επεσήμανε η κ. Επίτροπος, ο υγειονομικός έλεγχος είναι μια καλή ευκαιρία, διότι, αν δεν αναλάβει δράση η ΕΕ για να αντιμετωπίσει αυτό το μείζον θέμα, όλες οι καλές προσπάθειες, όπως η υπό εξέταση δέσμη μέτρων, θα συνεχίσουν να επικαλύπτονται από τον θόρυβο που επικρατεί.
<SPEAKER ID="369" NAME="Ilda Figueiredo">
εξ ονόματος της Ομάδας GUE/NGL. - (PT) Σε γενικές γραμμές, συμφωνούμε με τις προτάσεις της κ. Jeggle στις τρεις εκθέσεις που παρουσίασε, συγκεκριμένα δε με την πρόταση να χρησιμοποιηθούν οι εξοικονομήσεις πόρων από τον προϋπολογισμό για τη σύσταση ενός προγράμματος αναδιάρθρωσης το οποίο θα μπορεί να χρησιμοποιείται για μέτρα στήριξης της αγοράς και μέτρα διατροφικής ενημέρωσης σχετικά με τις ποσότητες γάλακτος και γαλακτοκομικών προϊόντων.
<P>
Ομοίως, θεωρούμε ότι είναι σημαντικό να ενισχυθεί το πεδίο εφαρμογής και η ποιότητα του καθεστώτος διανομής γάλακτος στα σχολεία, αυξάνοντας το φάσμα των προϊόντων που μπορούν να συμπεριληφθούν στο πρόγραμμα, και λειτουργώντας έτσι ως πραγματικό πρόγραμμα ενθάρρυνσης της κατανάλωσης γάλακτος και γαλακτοκομικών προϊόντων, κατά τρόπο που θα ανταποκρίνεται περισσότερο στις προτιμήσεις των παιδιών και των νέων, ενώ θα λαμβάνονται υπόψη οι διατροφικές ανάγκες και η ανάγκη να εξασφαλίζεται η ισορροπημένη διατροφή.
<P>
Συμφωνούμε επίσης με τη θέση ότι πρέπει να υπάρχουν πολύ σαφείς κανόνες επισήμανσης του γάλακτος κατανάλωσης, διότι θεωρούμε πολύ εύλογο να περιλαμβάνεται το περιεχόμενο σε λιπαρές ουσίες στον αποκαλούμενο "χαρακτηρισμό του προϊόντος".
<P>
Τέλος, μια επισήμανση για την εποχή στην οποία ζούμε, στην οποία η παραγωγή γάλακτος αδυνατεί να ανταποκριθεί στη ζήτηση λόγω της ανάγκης στήριξης λιγότερο ευνοημένων κτηνοτρόφων και γαλακτοπαραγωγών και αύξησης των ενισχύσεων στον τομέα του γάλακτος στις περιοχές που τις έχουν μεγαλύτερη ανάγκη, συγκεκριμένα στην Πορτογαλία, λαμβάνοντας υπόψη ότι στα νησιά της αυτόνομης περιφέρειας των Αζόρων, για παράδειγμα, η παραγωγή γάλακτος θα μπορούσε να αυξηθεί χωρίς αύξηση της πυκνότητας του ζωικού κεφαλαίου και ότι πρόκειται για μια άκρως απομακρυσμένη περιφέρεια στην οποία οι συνθήκες για την παραγωγή γάλακτος είναι εξαιρετικές.
<SPEAKER ID="370" NAME="Peter Baco" AFFILIATION="NI">
(SK) Στο πλαίσιο της υπό συζήτηση "μεταρρύθμισης μικρής κλίμακας" του γαλακτοκομικού τομέα, θέλω να δώσω ιδιαίτερη έμφαση στην ανάγκη έγκρισης κατά την τρέχουσα σύνοδο των τροπολογιών 5 και 7 επί του κανονισμού περί της κοινής οργανώσεως αγοράς στον τομέα του γάλακτος. " τροπολογία 5 προβλέπει ενιαίο συντελεστή ενίσχυσης 18,15 ευρώ ανά 100 χιλιόγραμμα γάλακτος στο πλαίσιο του καθεστώτος διανομής γάλακτος στα σχολεία. Αναμφίβολα, με την αύξηση της ενίσχυσης και την απλούστευση του καθεστώτος, θα συμβάλουμε στην επίτευξη των στόχων που συνίστανται στη διασφάλιση της υγιεινής διατροφής και την καταπολέμηση της παχυσαρκίας μεταξύ των νέων.
<P>
" τροπολογία 7 καθορίζει τους βασικούς στόχους του προγράμματος αναδιάρθρωσης των κονδυλίων για τα γαλακτοκομικά προϊόντα. Οι στόχοι αυτού του προγράμματος, όπως τα μέτρα ενίσχυσης της ευαισθητοποίησης σχετικά με τη διατροφική αξία και η αύξηση της κατανάλωσης γάλακτος, καθώς και ο εκσυγχρονισμός της παραγωγής γάλακτος, για παράδειγμα, σε ορεινές περιοχές, αποτελούν κίνητρο ειδικότερα για τα νέα κράτη μέλη. Εξάλλου, τα τελευταία χρόνια σε πολλά νέα κράτη μέλη έχει σημειωθεί πρωτοφανής μείωση της παραγωγής γάλακτος και του αριθμού των βοοειδών σε ποσοστό πάνω από 50%.
<P>
Δυστυχώς, αυτό είχε ως αποτέλεσμα τη μείωση της κατανάλωσης γάλακτος, σε επίπεδα κατώτερα αυτών που συνιστούν οι γιατροί, ιδίως μεταξύ των παιδιών. Εγκρίνοντας τα τρία αυτά κείμενα, το Ευρωπαϊκό Κοινοβούλιο μπορεί να συμβάλει στην επίτευξη ισορροπίας μεταξύ της κατανάλωσης και της παραγωγής γάλακτος σε όλες τις χώρες της Ευρωπαϊκής Ένωσης.
<SPEAKER ID="371" NAME="Agnes Schierhuber" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, θέλω να ευχαριστήσω και εγώ την εισηγήτρια, γιατί πιστεύω ότι η συντριπτική πλειοψηφία στην επιτροπή αρκεί για να δείξει πόσο καλή ήταν η εργασία της.
<P>
" δέσμη μέτρων μικρής κλίμακας για το γάλα είναι ένα σημαντικό βήμα όχι μόνο για την ευρωπαϊκή γεωργία και τον τομέα του γάλακτος αλλά κυρίως για την προώθηση, στη διατροφή, της κατανάλωσης γάλακτος.
<P>
Μία ισορροπημένη διατροφή είναι ιδιαίτερα σημαντική ιδιαίτερα για τα παιδιά, και εδώ παίζουν σπουδαίο ρόλο το γάλα και τα γαλακτοκομικά προϊόντα. Το να δίνουμε στα παιδιά μας υγιεινά τρόφιμα, όπως τα εγχώρια γαλακτοκομικά προϊόντα, είναι καθοριστικό για την υγιή τους ανάπτυξη. Γι' αυτό, η προώθηση του γάλακτος και των διαφόρων γαλακτοκομικών προϊόντων, από τα γιαούρτια έως τα αναψυκτικά και τα προϊόντα χαμηλής περιεκτικότητας σε λιπαρές ουσίες, που λατρεύουν τα παιδιά και οι μαθητές, έχει ιδιαίτερη σημασία.
<P>
Ένας σημαντικός λόγος για την προώθηση της πώλησης γάλακτος και γαλακτοκομικών προϊόντων είναι ότι καθίσταται ολοένα και πιο σαφές πως η ανθυγιεινή διατροφή οδηγεί σε αύξηση των προβλημάτων υγείας μεταξύ και των Ευρωπαίων. Ο προϋπολογισμός για διαφημιστικές εκστρατείες που περιλαμβάνεται στη δέσμη μέτρων μικρής κλίμακας για το γάλα θα αυξήσει την ευαισθητοποίηση του πληθυσμού, και αυτό εν συνεχεία θα ωφελήσει το σύνολο του πληθυσμού.
<P>
Πρέπει οπωσδήποτε να εξασφαλιστεί ότι τα ποσά που θα εξοικονομηθούν στο πλαίσιο της μεταρρύθμισης θα παραμείνουν στον τομέα του γάλακτος. Ολοκληρώνοντας, θα ήθελα να πω ότι επιτέλους αυξάνονται οι άμεσες τιμές παραγωγής για τους αγρότες, ασφαλώς όμως αυτό δεν οφείλεται στο ότι τώρα παράγουμε βιοενέργεια αλλά κυρίως στις περιβαλλοντικές καταστροφές που σημειώθηκαν και στις καλύτερες αγορές εντός και εκτός της ΕΕ, δηλαδή σε τρίτες χώρες.
<SPEAKER ID="372" NAME="Bernadette Bourzai" AFFILIATION="PSE">
(FR) Κύριε Πρόεδρε, κυρία Επίτροπε, κυρίες και κύριοι, θέλω να συγχαρώ καταρχάς την κ. Jeggle για το έξοχο έργο της. Στηρίζω ιδίως τις ενστάσεις της αναφορικά με την κατάργηση της ενίσχυσης της ιδιωτικής αποθεματοποίησης για την κρέμα γάλακτος και το αποκορυφωμένο γάλα σε σκόνη και την επιθυμία της για θέσπιση ενιαίου συντελεστή ενίσχυσης για το γάλα που διανέμεται στα σχολεία.
<P>
Ωστόσο, μαζί με ορισμένους συναδέλφους, θέλω να κάνω ιδιαίτερη αναφορά στην τρέχουσα έλλειψη γάλακτος, που αναμφίβολα δεν οφείλεται μόνο στην παγκόσμια αύξηση της ζήτησης αλλά και στη μείωση της προσφοράς, η οποία θα έπρεπε να αναμενόταν, διότι κατά τη γνώμη μου ήταν προβλέψιμη. Λόγω της μεταρρύθμισης της ΚΓΠ και της πτώσης της τιμής που καταβάλλεται στους γαλακτοπαραγωγούς, ορισμένοι αγρότες, όπως στη Γαλλία, απαλλάχτηκαν από κάποιες από τις γαλακτοφόρους αγελάδες τους και επικεντρώνουν ολοένα και περισσότερο τη δραστηριότητά τους στο βοδινό και το μοσχαρίσιο κρέας ή, όπως συμβαίνει στη Γερμανία λόγου χάρη, παράτησαν τελείως την εκτροφή βοοειδών και καλλιεργούν αντ' αυτού δημητριακά. Το αποτέλεσμα είναι ότι η Γαλλία έχει 100 000 λιγότερες γαλακτοφόρους αγελάδες σε σύγκριση με τις ανάγκες της, προκειμένου να πληροί την ποσόστωσή της, και η Ευρωπαϊκή Ένωση χρειάζεται ένα δισεκατομμύριο λίτρα γάλακτος για να ανταποκριθεί στην ευρωπαϊκή ζήτηση. Αυτή η έλλειψη ήδη έχει και θα εξακολουθήσει να έχει σοβαρές επιπτώσεις στις τιμές του γάλακτος και, άρα, των γαλακτοκομικών προϊόντων, καθώς και στις τιμές διαφόρων άλλων προϊόντων διατροφής. Πέραν αυτών των αυξήσεων, η τιμή άλλων βασικών τροφίμων, όπως είναι τα δημητριακά και το κρέας, θα αυξηθεί ως αποτέλεσμα της ανόδου των τιμών των ζωοτροφών. Προφανώς, αυτό θα προκαλέσει ακόμα μεγαλύτερες δυσχέρειες στους καταναλωτές.
<P>
Επομένως, θεωρώ αναγκαίο να θεσπιστούν μηχανισμοί σταθεροποίησης των τιμών. Ιδίως, είναι ανάγκη να δημιουργηθούν περισσότερα αποθέματα το συντομότερο δυνατόν, προκειμένου να καταστήσουμε την αγορά περισσότερο ασφαλή· να αυξηθεί η τιμή του γάλακτος που καταβάλλεται στους παραγωγούς, ώστε να τους ενθαρρύνουμε να συνεχίσουν και να αυξήσουν την παραγωγή και να τους βοηθήσουμε να αντιμετωπίσουν την άνοδο των τιμών των ζωοτροφών· να παρασχεθεί μεγαλύτερη στήριξη στην αλυσίδα μάρκετινγκ και διανομής· να αυξηθούν οι ποσοστώσεις παραγωγής γάλακτος όσο το δυνατόν πιο σύντομα· να αξιολογηθεί η κοινή οργάνωση της αγοράς γάλακτος κατά την αναθεώρηση της ΚΓΠ το 2008, υπό το πρίσμα της τρέχουσας έλλειψης και προτού εξεταστούν τα όποια ενδεχόμενα κατάργησης των ποσοστώσεων για την παραγωγή γάλακτος το 2015.
<P>
Τέλος, θέλω να επιστήσω την προσοχή στην ακόμα πιο δυσχερή θέση των γαλακτοπαραγωγών στις ορεινές περιοχές, των παραγωγών που εκπροσωπώ. Τα κόστη παραγωγής τους είναι υψηλότερα και οι προμήθειες πιο δύσκολες. Επιπλέον, σε ορισμένες χώρες όπως στη Γαλλία, αντιμετωπίζουν μείωση της ενίσχυσης που λαμβάνουν για τη συγκέντρωση του γάλακτος, η οποία αντισταθμίζει εν μέρει το επιπρόσθετο κόστος της συγκέντρωσης του γάλακτος στις ορεινές περιοχές. " παραγωγή γάλακτος είναι ένας από τους τομείς με τη μεγαλύτερη συμβολή στη διατήρηση του εδάφους και στον σχεδιασμό των χρήσεων γης, ιδίως σε προβληματικές περιοχές. Ελπίζω, λοιπόν, ότι θα ληφθούν αρκούντως υπόψη τα ιδιαίτερα προβλήματα των ορεινών περιοχών στις όποιες μελλοντικές συζητήσεις για την αναθεώρηση της ΚΓΠ και για τη νέα ΚΓΠ.
<SPEAKER ID="373" NAME="Jorgo Chatzimarkakis" AFFILIATION="ALDE">
(DE) Κύριε Πρόεδρε, κυρία Επίτροπε, "το γάλα κάνει καλό", και σήμερα όλοι μιλούν για το γάλα. Το γάλα είναι το αρχαιότερο ενεργειακό ποτό στον κόσμο, ένα εξαιρετικά σημαντικό προϊόν, και είναι σημαντικό που μιλάμε σήμερα γι' αυτό. " επονομαζόμενη δέσμη μέτρων μικρής κλίμακας για το γάλα, που αποτελείται από τρία έγγραφα, είναι μία μόνο, αν και πολύ σημαντική, ψηφίδα στο πλαίσιο της περαιτέρω απλούστευσης της κοινοτικής νομοθεσίας για τη γεωργία, και τα σχέδια απλούστευσης και μεταρρυθμίσεων της Επιτροπής εν προκειμένω είναι καταρχήν πολύ ευπρόσδεκτα.
<P>
Όπως γνωρίζουμε, η μεταρρύθμιση της κοινής γεωργικής πολιτικής είναι μία μακρόπνοη, διαρκής διαδικασία, και η προτεινόμενη δέσμη μέτρων μικρής κλίμακας για το γάλα αποτελεί βήμα προς τη σωστή μεταρρυθμιστική κατεύθυνση. Ωστόσο, η Ρώμη δε χτίστηκε εν μία νυκτί, και αυτό το ξέρετε καλύτερα από όλους, κυρία Επίτροπε.
<P>
Επιτρέψτε μου να αναφερθώ σε μία σημαντική πολιτική πτυχή, όπως έκαναν ήδη ορισμένοι συνάδελφοι: στο γάλα στα σχολεία. " Επιτροπή Γεωργίας και Ανάπτυξης της Υπαίθρου ζήτησε αύξηση από 16,11 σε 18,11 ευρώ ανά 100 κιλά. Αυτή η διόρθωση είναι σωστή και δικαίως την ζητήσαμε. Ίσως να μπορούσαμε τώρα να εξετάσουμε σοβαρά ένα πρόγραμμα για φρούτα στα σχολεία, για το οποίο ασφαλώς θα χαιρόταν και ο συνάδελφός σας, Επίτροπος κ. Κυπριανού.
<P>
Επικροτώ επίσης την τυποποίηση της περιεκτικότητας του γάλακτος και των γαλακτοκομικών προϊόντων σε πρωτεΐνες, η οποία επιτρέπει στους ευρωπαίους παραγωγούς να ανταγωνιστούν θεμιτά παραγωγούς τρίτων χωρών, δεδομένου ότι ο ανταγωνισμός συνιστά βασικό μέλημα του φιλελευθερισμού. Ταυτόχρονα, είναι σωστό, σημαντικό αλλά και επειγόντως αναγκαίο να ενώσουν ακόμα περισσότερο τις δυνάμεις τους οι γαλακτοπαραγωγοί και οι γαλακτοκομικές μονάδες, ούτως ώστε να επιβάλουν με ευκολότερο τρόπο τα συμφέροντά τους στην αγορά. Εδώ πρέπει να γίνει ακόμα αρκετή δουλειά σε τοπικό επίπεδο.
<P>
Επιτρέψτε μου να διατυπώσω από τη σκοπιά του καταναλωτή μία ιδέα που αφορά το μέλλον. " ζήτηση γάλακτος έχει αυξηθεί παγκοσμίως. Σε ολόκληρη την Ασία παρατηρείται σαφώς αλλαγή στις συνήθειες διαβίωσης και διατροφής, δηλαδή η ζήτηση αυξάνεται, το ίδιο και οι τιμές. Είναι λυπηρό που για την αύξηση των τιμών ευθύνεται κυρίως το εμπόριο. Πρέπει όμως να είμαστε και ειλικρινείς έναντι των πολιτών μας. Οι αυξημένες τιμές αποκαλύπτουν έως έναν βαθμό την αλήθεια γύρω από το περιβάλλον. Για παράδειγμα, είναι ακατανόητο το ότι σήμερα ένα λίτρο γάλα κοστίζει λιγότερο από ένα λίτρο νερό. Το βούτυρο είναι σήμερα φθηνότερο από ό,τι πριν από 20 χρόνια. Ασφαλώς και πρέπει να πούμε στους πολίτες ότι υπάρχουν φυσικά και ορισμένες βελτιώσεις. Τα χρήματα, όμως, πρέπει να παραμείνουν στον τομέα και να μην πηγαίνουν στο εμπόριο.
<P>
Θέλω να πω δυο λόγια για τις ποσοστώσεις, που προφανώς θα υπάρχουν για κάποιο διάστημα ακόμα. Αυτό συζητήθηκε εδώ και αναφέρθηκαν οι λόγοι ύπαρξης αυτής της ποσόστωσης. Παρόλα αυτά, η σημερινή ποσόστωση για το γάλα πρέπει να λήξει τον Μάρτιο του 2015, και όχι μόνο για τους γερμανούς αγρότες που θα μπορούσαν με τον τρόπο αυτό να επωφεληθούν από την αυξανόμενη παγκόσμια ζήτηση γάλακτος και γαλακτοκομικών προϊόντων. Αυτά που ανέφερε η κ. Επίτροπος, εκφράζοντας δυνατά τη σκέψη της για αύξηση της ποσόστωσης, θα μπορούσαν να ερμηνευτούν και ως ανάγκη για την κατάργησή της. Θα πρέπει να είμαστε ειλικρινείς και να ζητήσουμε την κατάργησή της.
<P>
Ευχαριστώ την κ. Jeggle για τη, γενικά, πολύ καλή της έκθεση. Κυρία Επίτροπε, σας εύχομαι κάθε επιτυχία στην πορεία σας προς περαιτέρω μεταρρυθμίσεις της γεωργικής πολιτικής.
<SPEAKER ID="374" NAME="Andrzej Tomasz Zapałowski" AFFILIATION="UEN">
(PL) Κύριε Πρόεδρε, οι προτεινόμενες αλλαγές στην αγορά γάλακτος και η δημιουργία ενός ταμείου για το γάλα αποβλέπουν στην ενίσχυση των κτηνοτρόφων και των καταναλωτών, και όχι στην επιδείνωση της τρέχουσας κατάστασης. Αναμφίβολα πρέπει να ληφθεί μέριμνα για έκτακτες ανάγκες και να διασφαλιστεί μια νομική βάση για την αποθήκευση γαλακτοκομικών προϊόντων σε διαφορετικές συνθήκες.
<P>
Μια ιδιαίτερα σημαντική πτυχή της προσπάθειας υπέρ της υγιεινής διατροφής είναι η ενίσχυση της γεωργικής παραγωγής σε ορεινές περιοχές. Στις περιοχές αυτές παράγεται γάλα καλής ποιότητας λόγω των σχετικά μειωμένων επιπέδων ρύπανσης.
<P>
Είναι εξίσου σημαντικό να παρέχεται στο κοινό ακριβής πληροφόρηση σχετικά με το προϊόν, εν προκειμένω το γάλα, καθώς και σχετικά με τη χώρα και τον παραγωγό που είναι υπεύθυνος για την παραγωγή του. Οι πληροφορίες αυτές πρέπει να περιλαμβάνουν το αν χρησιμοποιήθηκαν ή δεν χρησιμοποιήθηκαν γενετικώς τροποποιημένα φυτά στη διαδικασία παραγωγής. Το στοιχείο αυτό είναι πολύ σημαντικό στην περίπτωση της χορήγησης γάλακτος σε παιδιά.
<P>
Τέλος, θέλω να συγχαρώ την κ. Jeggle για την εξαίρετη έκθεσή της.
<SPEAKER ID="375" NAME="Jim Allister" AFFILIATION="NI">
(EN) Κύριε Πρόεδρε, υπάρχουν τρία στοιχεία της έκθεσης για την κοινή οργάνωση της αγοράς στον τομέα του γάλακτος τα οποία υποστηρίζω θερμά. Πρώτον: η ιδιωτική αποθεματοποίηση κρέμας και αποκορυφωμένου γάλακτος σε σκόνη δεν πρέπει να καταργηθεί αλλά να διατηρηθεί ως μηχανισμός ασφαλείας στον ευμετάβλητο κόσμο της παραγωγής γάλακτος. Δεύτερον: το καθεστώς διανομής γάλακτος στα σχολεία είναι κρίσιμης σημασίας, μεταξύ άλλων, για την καταπολέμηση της παχυσαρκίας, πρέπει δε να διευρυνθεί, ώστε να περιλαμβάνει νέα και υγιεινά γαλακτοκομικά προϊόντα. Τρίτον: το πρόγραμμα αναδιάρθρωσης των κονδυλίων για τα γαλακτοκομικά προϊόντα πρέπει να δημιουργηθεί, με σκοπό τη διατήρηση υπέρ του γαλακτοκομικού τομέα των εσόδων που προκύπτουν από την εφαρμογή της δέσμης μέτρων μικρής κλίμακας για το γάλα, και να χρησιμοποιείται για τη στήριξη της αγοράς και την ευαισθητοποίηση σχετικά με τη διατροφή.
<P>
Παρότι, προς το παρόν, οι προοπτικές για το γάλα είναι πιο αισιόδοξες, πρέπει να μεριμνήσουμε ώστε να μην ληφθεί κανένα μέτρο το οποίο θα καταργούσε τους υφιστάμενους μηχανισμούς ασφαλείας ή θα εμπόδιζε την ανάπτυξη του οράματος για τον τομέα του γάλακτος. Επιπλέον, δεν πρέπει να χαθούν οι εξοικονομηθέντες πόροι, οι οποίοι μπορούν να διατεθούν στη βιομηχανία και στην προώθησή της.
<SPEAKER ID="376" NAME="Esther de Lange" AFFILIATION="PPE-DE">
(NL) Κύριε Πρόεδρε, μιας και η ώρα είναι πολύ προχωρημένη, και μόνο οι υπομονετικοί ομιλητές μας για θέματα γεωργίας, καθώς και η αρμόδια για τη γεωργία Επίτροπος είναι ακόμα μαζί μας -και σας ευχαριστώ γι' αυτό, κυρία Επίτροπε- το γάλα ίσως να μην είναι η πιο προφανής επιλογή αναψυκτικού για να κορέσει τη δίψα μας, ιδίως μετά την προηγούμενη συζήτηση. Δεν πρέπει όμως να λησμονούμε ότι συζητούμε εν προκειμένω για έναν από τους κολοσσούς της ευρωπαϊκής γεωργικής παραγωγής. Όλα τα κράτη μέλη της ΕΕ είναι παραγωγοί γαλακτοκομικών προϊόντων, τα οποία αντιστοιχούν σε ποσοστό ίσως και άνω του 14% της ευρωπαϊκής γεωργικής παραγωγής, ανεξάρτητα, ομολογουμένως, από το μικρό μερίδιό τους στον γεωργικό προϋπολογισμό. Ο τομέας των γαλακτοκομικών προϊόντων μάς προσφέρει επίσης προϊόντα υψηλής ποιότητας και ευρύ φάσμα τοπικών σπεσιαλιτέ. Ο στρατηγός Ντε Γκωλ είχε συσχετίζει αυτήν τη μεγάλη ποικιλία προϊόντων με τη δυνατότητα διακυβέρνησης της χώρας του, θέτοντας το ρητορικό ερώτημα "Πώς μπορείς να κυβερνήσεις μια χώρα που έχει 246 είδη τυριού;". Το τι μπορεί να σημαίνει αυτό το γαλλικό σχόλιο για την Ευρωπαϊκή Ένωση των 27 κρατών μελών, και αναμφίβολα χιλιάδων ειδών τυριού, καλό είναι μάλλον να μην το εξετάσουμε απόψε.
<P>
Δεν πρέπει να λησμονούμε τη συμβολή των γαλακτοπαραγωγών μας στην ύπαιθρο. Είναι λοιπόν ένας τομέας για τον οποίο μπορούμε να είμαστε υπερήφανοι, ο οποίος όμως αντιμετώπισε αρκετές δυσκολίες τα τελευταία χρόνια. Είναι μεγάλος ο πειρασμός, ενόψει αυτών των δύσκολων ετών και των σημερινών εξελίξεων στην αγορά, να επικεντρώσουμε το ενδιαφέρον μας σε ζητήματα τα οποία υπερβαίνουν τα όρια αυτής της συζήτησης. Θα γίνω η εξαίρεση στον κανόνα και δεν θα ασχοληθώ με όλα αυτά, αν και οι περισσότεροι συνάδελφοι υπέκυψαν στον πειρασμό. Θα επαναλάβω απλώς κάτι που ανέφερε ο Struan Stevenson, ο οποίος πολύ εύλογα θέτει το ερώτημα ποιο είναι το ποσοστό της αύξησης των τιμών που φτάνει πραγματικά στους παραγωγούς.
<P>
Ας επανέλθουμε λοιπόν στο θέμα της συζήτησής μας: τις άριστες εκθέσεις της κ. Jeggle. Θέλω να αναφερθώ ειδικά στην έκκληση για διεύρυνση του καθεστώτος διανομής γάλακτος στα σχολεία. " σύνδεση μεταξύ του ποσοστού λιπαρών ουσιών και της ενίσχυσης ορθώς καταργήθηκε, οπότε μου φαίνεται λογικό, κατά τη διεύρυνση αυτού του καθεστώτος, να εξετάσουμε πάνω από όλα καινοτόμα και υγιεινά προϊόντα, ιδίως ενόψει του εντεινόμενου προβλήματος της παχυσαρκίας στην Ευρώπη. " κ. Επίτροπος ανέφερε ήδη ότι διεξάγει συνομιλίες για το θέμα αυτό με τα κράτη μέλη, ίσως όμως μπορεί να μας πει αν πρέπει να περιμένουμε συγκεκριμένες προτάσεις επί του θέματος και, ως εκ τούτου, πότε περίπου αναμένεται η διεύρυνση αυτής της δέσμης μέτρων.
<P>
Τέλος, συμφωνώ με την άποψη της εισηγήτριας ότι είναι πολύ νωρίς για να καταργήσουμε όλους τους μηχανισμούς ασφαλείας, ακόμη και όταν αυτοί δεν χρησιμοποιούνται επί του παρόντος, όμως και αυτό το θέμα αφορά τον έλεγχο υγείας. "Συνεχίζεται", είναι λοιπόν το μήνυμα εν προκειμένω.
<SPEAKER ID="377" NAME="Csaba Sándor Tabajdi" AFFILIATION="PSE">
(HU) Συγχαίρω θερμά την κ. Jeggle για την εξαιρετική προσπάθειά της, ενώ θέλω επίσης να χαιρετίσω τη δέσμη μέτρων μικρής κλίμακας της Επιτροπής για το γάλα. Στα νέα κράτη μέλη ήταν μέχρι στιγμής δυνατή η απόκλιση από τους κοινοτικούς κανονισμούς για την περιεκτικότητα σε λιπαρές ουσίες, λόγω των εξαιρέσεων που κερδήθηκαν με σκληρό αγώνα, όμως είναι θετική η είδηση ότι μετά το 2009 θα συνεχίσουμε να μπορούμε να καταναλώνουμε τα γαλακτοκομικά προϊόντα με τα οποία είμαστε εξοικειωμένοι.
<P>
Με την αναμενόμενη εντατικοποίηση του εμπορίου μεταξύ των κρατών μελών ως αποτέλεσμα της ελευθέρωσης, πρέπει να επαγρυπνούμε ακόμη περισσότερο για το θέμα της ασφάλειας των τροφίμων. Θέλω να επιστήσω την προσοχή της κ. Επιτρόπου στο γεγονός ότι η ασφάλεια των τροφίμων αποτελεί ακόμη μεγαλύτερο πρόβλημα για το σύνολο της Ευρώπης, το οποίο έχει ιδιαίτερη σημασία για τα νέα κράτη μέλη.
<P>
Στηρίζω την πρόταση, την οποία ενέκρινε η Επιτροπή Γεωργίας, να παραμείνουν στον τομέα του γάλακτος τα ποσά που εξοικονομούνται από τον προϋπολογισμό λόγω της τυποποίησης. Τα χρήματα αυτά πρέπει να αφιερωθούν σε δύο στόχους. Ο ένας είναι η αναδιοργάνωση της στήριξης στον τομέα του γάλακτος και ο άλλος το πρόγραμμα διανομής γάλακτος στα σχολεία, το οποίο αποτελεί μια θαυμάσια πρωτοβουλία της Επιτροπής. Το εν λόγω πρόγραμμα είναι ένα από τα θεμελιώδη στοιχεία της υγιεινής διατροφής στον αγώνα κατά της παχυσαρκίας. " ενίσχυση αυτού του προγράμματος πρέπει να αυξηθεί.
<P>
Θέλω να επισημάνω στον κ. Chatzimarkakis ότι παραβιάζει ανοικτές θύρες, δεδομένου ότι πριν από δεκαοκτώ μήνες πρότεινα ένα πρόγραμμα διάθεσης φρούτων σε σχολεία, το οποίο αποδέχτηκε η κ. Fischer Boel σε τέτοιον βαθμό, ώστε να αποτελεί πλέον τμήμα της ήδη ολοκληρωθείσας μεταρρύθμισης στον τομέα των φρούτων και λαχανικών. Το πρόγραμμα διανομής γάλακτος στα σχολεία και το πρόγραμμα διάθεσης φρούτων στα σχολεία συμπληρώνουν θαυμάσια το ένα το άλλο.
<P>
Πολλοί ομιλητές ανέφεραν το σύστημα των ποσοστώσεων. Είναι συγχρόνως εμφανές αλλά και ανησυχητικό το γεγονός ότι η Επιτροπή θα το απορρίψει, παρόλα αυτά όμως θέλω να ζητήσω να μην επαναληφθεί αυτό που έγινε στην περίπτωση της παρέμβασης στον τομέα του καλαμποκιού. Ας επιδιώξουμε λοιπόν μια "ομαλή προσγείωση", ας δώσουμε τη δυνατότητα μιας περιόδου προετοιμασίας στους παραγωγούς γάλακτος. Φοβούμαι ότι η αύξηση της εθνικής ποσόστωσης και η κατάργηση των προστίμων θα οδηγήσουν σε απαξίωση των ποσοστώσεων τα επόμενα χρόνια.
<SPEAKER ID="378" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, η κοινή οργάνωση αγοράς στον τομέα του γάλακτος και των γαλακτοκομικών προϊόντων είναι σημαντική τόσο για τα επιμέρους κράτη μέλη όσο και για το σύνολο της Ευρωπαϊκής Ένωσης. Συμφωνούμε όλοι ότι απαιτούνται ορισμένες αλλαγές, όμως αυτές πρέπει να στηρίζονται στα αποτελέσματα λεπτομερούς έρευνας, και όχι σε άσκηση πιέσεων από τη βιομηχανία ή τις εμπορικές επιχειρήσεις. Δεν πρέπει να λησμονούμε ότι ο στόχος μας πρέπει πάντα να είναι το καλό της ανθρωπότητας και, στην προκειμένη περίπτωση, το καλό των καταναλωτών, οι οποίοι έχουν το δικαίωμα να αναμένουν να προστατεύσουμε τα συμφέροντά τους.
<P>
Στο πλαίσιο αυτό, η πρόταση της Ευρωπαϊκής Επιτροπής για κατάργηση του περιθωρίου ανοχής ύψους συν ή πλην 0,2% κατά την αναγραφή στη συσκευασία της περιεκτικότητας σε λιπαρές ουσίες για το γάλα που προορίζεται για ανθρώπινη κατανάλωση είναι απαράδεκτη. Οι βελτιώσεις στην οργάνωση της αγοράς γάλακτος πρέπει να ξεκινήσουν από την αναθεώρηση των ποσοστώσεων στον τομέα του γάλακτος, οι οποίες πρέπει να κατανεμηθούν με βάση την κατανάλωση. Δεν επιτρέπεται, για παράδειγμα, η Γερμανία, με 80 εκατ. κατοίκους, να έχει ποσόστωση γάλακτος άνω των 28 600 000 τόνων, ενώ η Πολωνία, με 38 εκατ. κατοίκους, να διαθέτει λιγότερους από 9 εκατ. τόνους.
<P>
" κοινή γεωργική πολιτική, περιλαμβανομένης της πολιτικής για το γάλα, απαιτεί επίσης να τεθούν ερωτήματα όπως: ποιο πρότυπο γεωργίας υποστηρίζουμε - τις οικογενειακές γεωργικές εκμεταλλεύσεις ή μήπως τους γεωργούς με χιλιάδες ή δεκάδες χιλιάδες εκτάρια; Αν επιλέγουμε τις οικογενειακές εκμεταλλεύσεις, τις οποίες έχω εγώ κατά νου, τότε δεν είναι αναγκαία η χρηματοδότηση της ιδιωτικής αποθεματοποίησης στις εκμεταλλεύσεις αυτές. Οι συγκεκριμένοι πόροι μπορούν να χρησιμοποιηθούν με πιο πρόσφορο τρόπο στο προτεινόμενο ταμείο για το γάλα, το οποίο θα συνέβαλλε, μεταξύ άλλων, στη διάδοση πληροφοριών για τη διατροφική αξία του γάλακτος και των γαλακτοκομικών προϊόντων, στην ενίσχυση του καθεστώτος διανομής γάλακτος στα σχολεία, στην παροχή στήριξης για την παραγωγή περιφερειακών προϊόντων και στην αναδιάρθρωση της βιομηχανίας γάλακτος.
<SPEAKER ID="379" NAME="Mairead McGuinness" AFFILIATION="PPE-DE">
(EN) Κύριε Πρόεδρε, θέλω και εγώ να συγχαρώ την κ. Jeggle για την εμπειρογνωμοσύνη που επέδειξε κατά τον χειρισμό αυτών των εκθέσεων. Στο τρέχον στάδιο είναι εύλογο να επιδιώκουμε την απλούστευση και όχι τη δραστική αλλαγή.
<P>
Ο κόσμος είναι ίσως παράξενος, διότι ενώ πριν από λίγο σχετικά διάστημα ο τομέας του γάλακτος εμφανιζόταν να βρίσκεται σε απελπιστική κατάσταση, είναι πραγματικά απίστευτο το πόσο ανθεκτικοί είναι οι κτηνοτρόφοι, ώστε εφέτος το καλοκαίρι, για πρώτη φορά εδώ και πολύ μεγάλο διάστημα, είδα χαμόγελα στα πρόσωπά τους λόγω της ανάκαμψης των τιμών του γάλακτος. Οι καταναλωτές διαπιστώνουν -και το δηλώνει άλλωστε η αλυσίδα πολυκαταστημάτων Tesco- ότι η μακροπρόθεσμη τάση της μείωσης των δαπανών στον τομέα των τροφίμων έχει σταματήσει. Ο σερ Terry Leahy, διευθύνων σύμβουλος της Tesco, δήλωσε προσφάτως ότι παρατηρείται θεμελιώδης μεταστροφή, καθώς οι καταναλωτές θέτουν ως προτεραιότητα τα τρόφιμα, και φρονώ ότι αυτό αληθεύει, και είναι ευπρόσδεκτο, ευελπιστώ δε ότι συνιστά απομάκρυνση από καταστροφικές πολιτικές των υπεραγορών σε σχέση με τα τρόφιμα. Προφανώς προσπαθούμε να είμαστε συγκεκριμένοι όσον αφορά το γάλα. Όλοι θέλουμε να μάθουμε ποια είναι τα σχέδιά σας για τις ποσοστώσεις στον τομέα του γάλακτος, ενόψει της τρέχουσας κατάστασης της αγοράς. Αναμένουμε δε με ενδιαφέρον τις σχετικές σας δηλώσεις.
<P>
Διαβάζω επίσης ότι η Κίνα ενδιαφέρεται έντονα για την πρόσβαση των παιδιών της στο γάλα και προξενεί κατάπληξη, αν λάβουμε υπόψη αυτήν την πτυχή, το γεγονός ότι τα παιδιά μας στην Ευρώπη προφανώς καταναλώνουν όλο και λιγότερο γάλα. Εντούτοις, όσον αφορά το καθεστώς διανομής γάλακτος στα σχολεία, το οποίο έχει ζωτική σημασία, επιτρέψτε μου να σας μεταφέρω τις απόψεις της Áine - που τυχαίνει να είναι ένα από τα παιδιά μου, και είναι δέκα χρονών. Προσφάτως επέλεξε να εξαιρεθεί από το καθεστώς διανομής γάλακτος στα σχολεία και νομίζω ότι είναι ενδιαφέρον να δούμε γιατί προέβη σε αυτήν την επιλογή -στην πραγματικότητα της αρέσει πολύ το γάλα- όμως προτιμούσε να βρίσκεται έξω και να παίζει με τις φίλες και τους φίλους της παρά να πίνει γάλα, καθώς είναι υποχρεωμένη να το πίνει μέσα στο σχολείο. Υπάρχουν λοιπόν πολλοί λόγοι για τους οποίους το καθεστώς αυτό πρέπει ίσως να επανεξεταστεί, πρέπει δε να συνεργαστούμε με τα σχολεία, διότι η μέση κατανάλωση γάλακτος στην Ιρλανδία είναι χαμηλή, γεγονός που μας ανησυχεί σε σχέση και με την προσπάθεια καταπολέμησης της παχυσαρκίας.
<P>
Όπως προανέφερα, προσβλέπω στο μέλλον και αναμένω τον υγειονομικό έλεγχο. " υγεία μου αυτήν την περίοδο είναι λίγο ασταθής, και νομίζω ότι ένα ζεστό ποτήρι γάλα για όσους περιμένουμε μέχρι αυτήν την προχωρημένη ώρα θα ήταν πραγματικά ευπρόσδεκτο!
<SPEAKER ID="380" NAME="Wiesław Stefan Kuc" AFFILIATION="UEN">
(PL) Κύριε Πρόεδρε, οι εκθέσεις της κ. Jeggle εγκαινιάζουν τη μεταρρύθμιση της αγοράς γάλακτος και γαλακτοκομικών προϊόντων. Είναι θετικό το γεγονός ότι η σχετική πρόταση και η σύσταση ενός ταμείου για το γάλα προηγούνται συγκεκριμένων παρεμβάσεων για τη μεταρρύθμιση του τομέα των παραγωγών και μεταποιητών γάλακτος. Είναι επίσης θετική η εισαγωγή ενός βαθμού ευελιξίας, με τη μείωση του αριθμού των ρυθμίσεων που συνοδεύουν την οργάνωση της κοινοτικής αγοράς στον τομέα του γάλακτος και των γαλακτοκομικών προϊόντων.
<P>
Δεν είναι θετικό το γεγονός ότι αυτή η ευελιξία δεν προχώρησε περισσότερο και ότι οι ποσοστώσεις στον τομέα του γάλακτος, δηλαδή ο άμεσος έλεγχος των παραγόμενων ποσοτήτων, δεν έχουν εγκαταλειφθεί. Αρνητική είναι επίσης η διατήρηση της τυποποίησης με τη μορφή της ενοποίησης της περιεκτικότητας σε πρωτεΐνη και λιπαρά, δεδομένου ότι, σε αντίθεση με την παραγωγή κρέατος, έτσι διαχωρίζεται η ποιότητα του προϊόντος από τον παραγωγό.
<P>
Τέλος, εξ ονόματος των παραγωγών, των μεταποιητών και όλων ημών, εύχομαι η μεταρρύθμιση αυτή να επιτύχει περισσότερους από τους στόχους που έχουν τεθεί από ό,τι η προηγούμενη.
<SPEAKER ID="381" NAME="Carmen Fraga Estévez" AFFILIATION="PPE-DE">
(ES) Κύριε Πρόεδρε, καταρχάς θέλω να συγχαρώ την κ. Jeggle για τις εκθέσεις της που εξέτασαν τις προτάσεις της Επιτροπής λεπτομερώς και τις βελτίωσαν, και ελπίζω μόνο ότι η τεχνική συμφωνία που επιτεύχθηκε στην ειδική επιτροπή γεωργίας δεν θα εμποδίσει το Συμβούλιο να λάβει υπόψη τις τροπολογίες που ενέκρινε το Κοινοβούλιο, όπως η τροπολογία σχετικά με τη μη κατάργηση των ενισχύσεων για την ιδιωτική αποθεματοποίηση.
<P>
Επιπλέον, θέλω να επισημάνω ότι αυτή η δέσμη προτάσεων περιέχει σημαντικά στοιχεία τα οποία σηματοδοτούν την έναρξη μιας ενδιάμεσης φάσης που οδηγεί στην κατάργηση, επί της αρχής, του συστήματος ποσοστώσεων μέχρι το έτος 2015. Αναφέρομαι, για παράδειγμα, στη μείωση της τιμής παρέμβασης για το αποκορυφωμένο γάλα σε σκόνη.
<P>
" ανακοίνωση της επικείμενης εξαφάνισης των γαλακτοκομικών ποσοστώσεων έχει δημιουργήσει μια κατάσταση αβεβαιότητας μεταξύ των παραγωγών, όπως γνωρίζει πολύ καλά η κ. Επίτροπος, και η αγορά των ποσοστώσεων έχει παραλύσει κατά συνέπεια, οδηγώντας σε σημαντική καθυστέρηση στην αναδιάρθρωση που απαιτείται στον τομέα, τουλάχιστον στην Ισπανία.
<P>
Για αυτούς τους λόγους, καλούμε την Επιτροπή να μην καθυστερήσει να παρουσιάσει προτάσεις σχετικά με το μέλλον του τομέα, οι οποίες θα απαντούν σε ερωτήσεις όπως ο ρυθμός σταδιακής αύξησης των ποσοστώσεων ή οι πιθανές αποζημιώσεις για την απώλεια δικαιωμάτων παραγωγής, ή το επίπεδο των άμεσων ενισχύσεων μετά τις νέες μειώσεις των τιμών παρέμβασης· αυτά τα ερωτήματα, μεταξύ άλλων, απαιτούν επείγουσες απαντήσεις, ούτως ώστε να μπορέσει ο τομέας να βγει από αυτήν την κατάσταση αβεβαιότητας.
<SPEAKER ID="382" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, κυρία Επίτροπε, συζητούμε τη μεταρρυθμιστική δέσμη μέτρων μικρής κλίμακας για την αγορά γάλακτος και γαλακτοκομικών προϊόντων. " φράση "δέσμη μέτρων μικρής κλίμακας" περιγράφει θαυμάσια τις προτεινόμενες αλλαγές. " πλήρης μεταρρύθμιση της εν λόγω αγοράς δεν έχει ακόμη επιτευχθεί.
<P>
Οι προτάσεις που περιλαμβάνονται στη δέσμη μέτρων μικρής κλίμακας είναι λογικές και αξίζουν την υποστήριξή μας. Αφορούν τη δημιουργία ενός ταμείου για το γάλα το οποίο θα στηρίζει δραστηριότητες μεταρρύθμισης σε αυτόν τον τομέα, όπως η προώθηση της κατανάλωσης γάλακτος, περιλαμβανομένης της κατανάλωσης στα σχολεία, ή η υποστήριξη της παραγωγής γάλακτος σε ορεινές περιοχές. " ενίσχυση της ιδιωτικής αποθεματοποίησης προϊόντων γάλακτος πρέπει επίσης να διατηρηθεί.
<P>
Τίθεται όμως ένα θεμελιώδες ερώτημα: τι γίνεται με τις σημαντικές μεταρρυθμίσεις στην αγορά γάλακτος; Διαπιστώνουμε την περίοδο που διανύουμε ότι οι τιμές των γαλακτοκομικών προϊόντων αυξάνονται, κατά τρόπο που θα προκαλέσει άνοδο του πληθωρισμού στο σύνολο της Ευρωπαϊκής Ένωσης. " ζήτηση για την εξαγωγή γαλακτοκομικών προϊόντων από την ΕΕ αυξάνεται.
<P>
Ποια είναι η κατάσταση στο εσωτερικό της ΕΕ; Παραγωγικές ποσοστώσεις και τεράστια πρόστιμα για την υπέρβασή τους. Τι πρέπει να γίνει; Με συστηματικό αλλά ελεγχόμενο τρόπο, πρέπει να αρχίσουμε να αυξάνουμε τις ποσοστώσεις στον τομέα του γάλακτος κατά 2 έως 5% ετησίως, ανάλογα με την κατάσταση στην αντίστοιχη χώρα. Πρέπει να προετοιμάσουμε το έδαφος για την κατάργηση των ποσοστώσεων έως το 2015 - αυτό προσδοκούν οι κτηνοτρόφοι. " κ. Επίτροπος αναφέρθηκε στο θέμα επανειλημμένα. Έχουμε την πολυτέλεια να περιμένουμε τον υγειονομικό έλεγχο; Δεν το νομίζω. Φρονώ ότι μπορούμε να ξεκινήσουμε τη σταδιακή διαδικασία αύξησης των ποσοστώσεων στον τομέα του γάλακτος από σήμερα κιόλας. Επαναλαμβάνω: αργά, σταδιακά και με πλήρως ελεγχόμενο τρόπο.
<SPEAKER ID="383" NAME="Albert Deß" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, η κ. Jeggle επιτέλεσε εξαίρετο έργο με τις τρεις εκθέσεις για το γάλα και την ευχαριστώ θερμά γι' αυτό. Ευχαριστώ και εσάς, κυρία Επίτροπε, για τις προτάσεις που αποτελούν τη βάση της σημερινής μας συζήτησης. Οι τρεις αυτές εκθέσεις είναι μάλλον τεχνικής φύσεως. " καθοριστική συζήτηση για το γάλα θα διεξαχθεί αργότερα σε συνάρτηση με τον "υγειονομικό έλεγχο" (Health Check).
<P>
Θα ήθελα να αναφερθώ σε ορισμένα σημεία. Χαίρομαι που η πρώτη έκθεση αφορά την τυποποίηση της περιεκτικότητας σε πρωτεΐνη για το γάλα σε σκόνη, κάτι το οποίο οδηγεί σε προσαρμογή της αγοράς. Στη δεύτερη έκθεση, θεωρώ θετικό το ότι καταργούνται οι 27 εθνικές κατηγορίες ποιότητας για το βούτυρο και αντικαθίστανται από έναν ενιαίο, πανευρωπαϊκό ορισμό ποιότητας. Επίσης, χαίρομαι που δίδεται μεγαλύτερη προσοχή στο θέμα του γάλακτος στα σχολεία. Είναι προτιμότερο να φροντίσουμε, ώστε το γάλα και τα γαλακτοκομικά προϊόντα να αρέσουν στα παιδιά μας, παρά να αναγκαζόμαστε να συζητάμε για την κατάχρηση οινοπνεύματος μεταξύ των νέων, όπως κάναμε σήμερα.
<P>
" τρίτη έκθεση αναφέρει ότι η εμπορία γάλακτος για κατανάλωση θα μπορούσε να καταστεί πιο ευέλικτη. Στο σημείο αυτό επιτρέψτε μου να επισημάνω στην κ. Επίτροπο ότι το περιθώριο ανοχής του +/- 0,2% είναι πάρα πολύ υψηλό. Οι παραγωγοί γάλακτος υπολογίζουν την περιεκτικότητα σε λιπαρές ουσίες του γάλακτος που προμηθεύονται από τους αγρότες με προσέγγιση ενός χιλιοστού της ποσοστιαίας μονάδας, άρα πρέπει και να είναι σε θέση να αναφέρουν επακριβώς στους καταναλωτές την περιεκτικότητα του γάλακτος για κατανάλωση σε λιπαρές ουσίες.
<P>
Το γάλα είναι πολύτιμη και υγιεινή τροφή. Το γάλα και τα γαλακτοκομικά προϊόντα αποτελούν μέρος μίας υγιεινής διατροφής και ελπίζω ότι θα συνεχίσει να υφίσταται ανοδική τάση για τους γαλακτοπαραγωγούς μας και ότι η αγορά θα αναπτυχθεί. Αυτό είναι επειγόντως απαραίτητο, προκειμένου να διασφαλιστεί ότι οι γαλακτοπαραγωγοί μας αποζημιώνονται καλύτερα για την εργασία που επιτελούν 365 ημέρες τον χρόνο. Οι διαμαρτυρίες για τις αυξανόμενες τιμές του γάλακτος είναι αδικαιολόγητες. " μέση κατανάλωση στην Ευρώπη ανέρχεται σε 260 κιλά. Αν ο καταναλωτής υποχρεούται να πληρώσει 10 λεπτά επιπλέον, αυτό ισοδυναμεί με 50 λεπτά την εβδομάδα, και ασφαλώς θεωρούμε ότι η παραγωγή γάλακτος στην Ευρώπη αξίζει αυτήν την αύξηση.
<SPEAKER ID="384" NAME="Monica Maria Iacob-Ridzi" AFFILIATION="PPE-DE">
(RO) Κύριε Πρόεδρε, αγαπητοί συνάδελφοι, το μέτρο της απλούστευσης της κοινής οργάνωσης αγοράς για το γάλα είναι, και από την άποψη των κρατών μελών, μια θαυμάσια πρωτοβουλία η οποία φέρνει την Ευρωπαϊκή Ένωση πιο κοντά στις πραγματικές ανάγκες των κτηνοτρόφων. Αυτό επιτυγχάνεται ιδίως μέσω της ελευθέρωσης της παραγωγής και της εμπορίας του γάλακτος. " είδηση αυτή είναι ευχάριστη κυρίως για τις χώρες των οποίων οι αγρότες είναι υποχρεωμένοι να επενδύουν πολύ μεγάλα ποσά για την παραγωγή μίας μόνο από τις τρεις κατηγορίες γάλακτος που ήταν αποδεκτές μέχρι σήμερα.
<P>
Δεν νομίζω ότι υπό τις τρέχουσες συνθήκες της αγοράς οι κτηνοτρόφοι θα μπορούσαν να προσαρμόσουν την παραγωγή τους έως το 2009, οπότε λήγει η μεταβατική περίοδος. Επιπλέον, η Ευρωπαϊκή Ένωση δεν χρειάζεται να υπαγορεύει το περιεχόμενο των γαλακτοκομικών προϊόντων, στον βαθμό που τηρούνται τα αναγκαία φυτοϋγειονομικά πρότυπα. Γι' αυτό συμφωνώ πλήρως με το εν λόγω μέτρο ελευθέρωσης.
<P>
Δεύτερον, υποστηρίζω τη θέσπιση ενιαίου συντελεστή ενίσχυσης στο καθεστώς διανομής γάλακτος στα σχολεία. Πρόκειται για ένα σημαντικό μέτρο το οποίο θα συμβάλει στην κοινωνική συνοχή στην Ευρώπη, δεδομένου ότι θα ευνοηθούν οι πιο φτωχές περιφέρειες, καθώς και στην καταπολέμηση της παχυσαρκίας μεταξύ των νέων. Σύμφωνα με πρόταση της Επιτροπής, η ενίσχυση έπρεπε να είναι υψηλότερη, επειδή τα σχολεία και τα νηπιαγωγεία δεν πρέπει να υποχρεώνονται να συμμετέχουν στη χρηματοδότηση μέρους του κόστους. Επιπλέον, το ποσό αυτό θα αποτελέσει πλεονέκτημα ιδίως για εκείνα τα κράτη τα οποία εφαρμόζουν ήδη κάποιο σύστημα ενίσχυσης στα σχολεία τους. Οι ευρωπαϊκοί πόροι μπορούν να συμβάλουν στην ποιότητα προγραμμάτων και προϊόντων που προσφέρονται στους μαθητές και θα απαλλάξουν τους προϋπολογισμούς κρατών μελών από σημαντικές δαπάνες, εξασφαλίζοντας έτσι ποσά τα οποία θα μπορούν να χρησιμοποιηθούν στο πλαίσιο πολιτικών υπέρ των νέων.
<P>
Υποστηρίζω επίσης τη δημιουργία του ευρωπαϊκού ταμείου για την αναδιάρθρωση της αγοράς γάλακτος. Πρέπει να περιλαμβάνει επίσης μια κατηγορία χρηματοδότησης για τη βελτίωση της ποιότητας, σύμφωνα με την οποία πολλοί κτηνοτρόφοι στα νέα κράτη μέλη δεν θα μπορούν να πωλούν την παραγωγή τους μετά το 2009.
<P>
Τελευταίο αλλά εξίσου σημαντικό, πρέπει να προσεγγίσουμε τις αλλαγές στην κοινή οργάνωση αγοράς στο ευρύτερο πλαίσιο του υγειονομικού ελέγχου βάσει της κοινής γεωργικής πολιτικής. Φρονώ ότι αυτή είναι η κατάλληλη στιγμή για την αναδιάρθρωση της κοινής οργάνωσης αγοράς στον τομέα του γάλακτος με σκοπό την κατάργηση του συστήματος της ποσόστωσης.
<SPEAKER ID="385" NAME="Mariann Fischer Boel">
μέλος της Επιτροπής. - (EN) Κύριε Πρόεδρε, θέλω καταρχάς να ευχαριστήσω όσες και όσους από τους βουλευτές εξακολουθούν να παρίστανται στο Σώμα γι' αυτήν την εποικοδομητική συζήτηση. Δεδομένου ότι οι απόψεις μας σχετικά με τη δέσμη μέτρων μικρής κλίμακας για το γάλα δεν φαίνεται να αποκλίνουν σημαντικά, θα εκμεταλλευτώ την ευκαιρία για να αναφερθώ στην καταληκτική μου ομιλία στο μείζον ζήτημα που, σύμφωνα με τα λόγια ενός ομιλητή, πρέπει να μας απασχολεί, αν και δεν αναφέρεται άμεσα στα υπό εξέταση μέτρα.
<P>
Τις δύο τελευταίες εβδομάδες, διάφοροι ενδιαφερόμενοι φορείς και μέσα ενημέρωσης επικεντρώθηκαν ιδιαίτερα στην εξέλιξη των τιμών των γαλακτοκομικών προϊόντων στην Κοινότητα κατά τη διάρκεια του καλοκαιριού. Πολύ ευχαρίστως θα χρησιμοποιήσω τη σημερινή ευκαιρία για να ξεκαθαρίσω την κατάσταση, ούτως ώστε να αποφευχθούν πιθανές παρανοήσεις. Είναι γεγονός ότι οι τιμές των γαλακτοκομικών προϊόντων αυξήθηκαν σημαντικά από τις αρχές του έτους, κυρίως ως αντίδραση στις συνθήκες της αγοράς και όχι, όπως ορθώς επισημάνθηκε, ως αντίδραση στην αυξημένη παραγωγή βιοενέργειας.
<P>
Υπάρχουν σίγουρα εξηγήσεις για την αύξηση των τιμών, και θα επανέλθω στο θέμα στη συνέχεια, πρώτα όμως θέλω να περιγράψω κάπως καλύτερα το γενικό πλαίσιο στο οποίο εντάσσεται η κατάσταση.
<P>
Όλοι γνωρίζουμε ότι το ποσοστό του εισοδήματος που δαπανούν τα ευρωπαϊκά νοικοκυριά για τρόφιμα μειώνεται σταδιακά, χρόνο με τον χρόνο. Σήμερα η Κοινότητα δαπανά μόνο το 12% περίπου του εισοδήματός της για τρόφιμα και μη οινοπνευματώδη ποτά - πρόκειται για δραστική μείωση, αν λάβετε υπόψη τα χρήματα που δαπανώνται. Ήταν πολύ ενδιαφέρον το γεγονός ότι μια γερμανική εφημερίδα πραγματοποίησε μια πολύ πρόχειρη μελέτη, βάσει της οποίας κατέληξε στο συμπέρασμα ότι για την αγορά ενός λίτρου γάλακτος ένα άτομο έπρεπε να εργαστεί για 11 λεπτά το 1960 και μόλις για 3 λεπτά το 2006. Ενώ η μέση τιμή του βουτύρου είναι σήμερα 4,10 ευρώ, το 1982 ήταν 4,50 ευρώ. Οι τιμές αυτές είναι ονομαστικές και δεν λαμβάνουν υπόψη τον πληθωρισμό. Οι τρέχουσες τιμές ξεκινούν από ένα ιστορικά χαμηλό επίπεδο, το οποίο επιτεύχθηκε μετά τη μεταρρύθμιση του 2003, η οποία προσέφερε στη βιομηχανία ισχυρότερη ανταγωνιστική βάση, ενώ στους γαλακτοπαραγωγούς παρείχε αντιστάθμιση για το ενδεχόμενο μείωσης των τιμών.
<P>
Επιτρέψτε μου τώρα να επανέλθω στα θεμελιώδη χαρακτηριστικά της τρέχουσας κατάστασης της αγοράς. Πρώτον, οι περισσότερες ενισχύσεις έχουν καταργηθεί εδώ και αρκετό διάστημα και αυτές αφορούν κυρίως τις επιστροφές κατά την εξαγωγή, τις αγορές σε τιμή παρέμβασης, τις διάφορες ενισχύσεις για τη διάθεση των προϊόντων.
<P>
Δεύτερον, την περίοδο που διανύουμε τα αποθέματα παρέμβασης είναι εξαντλημένα - καθώς όλες οι ποσότητες έχουν πωληθεί στην εσωτερική αγορά.
<P>
Τρίτον, η προσφορά βουτύρου έχει μειωθεί λόγω της μειωμένης παραγωγής και της εξάντλησης των αποθεμάτων παρέμβασης. " παραγωγή τυριού ήταν τομέας προτεραιότητας για τη χρήση του βουτύρου μέχρι και πρόσφατα, οπότε η βελτίωση των τιμών του βουτύρου οδήγησαν τη βιομηχανία να αυξήσει και πάλι την παραγωγή βουτύρου.
<P>
Τέταρτον, παρότι η ποσότητα αγελαδινού γάλακτος που συλλέχθηκε εφέτος είναι λίγο μεγαλύτερη από την αντίστοιχη περυσινή, δεν καλύπτει πλήρως την αυξημένη ζήτηση.
<P>
Θα μπορούσα να συνεχίσω την αναφορά και σε άλλα θεμελιώδη στοιχεία, όμως κατά βάση παρατηρούμε σήμερα την αλληλεπίδραση των δυνάμεων της αγοράς βάσει της προσφοράς και της ζήτησης. Ανήκει στο παρελθόν η προ της μεταρρύθμισης της αγοράς αντίληψη, σύμφωνα με την οποία το επίπεδο παρέμβασης καθόριζε την τιμή. " βιομηχανία λαμβάνει τώρα πραγματικά εμπορικές αποφάσεις, εξασφαλίζοντας τη μέγιστη απόδοση των αυξημένων της επενδύσεων, καθιστώντας συγχρόνως δυνατή την καταβολή υψηλότερων τιμών στους γαλακτοπαραγωγούς - με άλλα λόγια, στους κτηνοτρόφους.
<P>
Στο πλαίσιο αυτό, διαπιστώνω με ικανοποίηση τη θετική εξέλιξη των τιμών του ακατέργαστου γάλακτος κατά τη διάρκεια των τελευταίων μηνών: σε ορισμένα κράτη μέλη έχει αναφερθεί αύξηση 15-20%. Εντούτοις, όλοι γνωρίζουμε ότι το κόστος της παραγωγής βαίνει αυξανόμενο και ότι η παραγωγή γάλακτος θα συνεχίσει να αυξάνεται μόνον εφόσον μπορέσει να διατηρηθεί, ή ακόμη και να αυξηθεί, το περιθώριο κέρδους.
<P>
Συνεπώς, με την ευκαιρία αυτή, συνάγω ένα μάλλον θετικό συμπέρασμα. Με ιστορικούς όρους, οι τρέχουσες τιμές χονδρικής και λιανικής δεν είναι δραματικά υψηλές. Τα ποσοστά κέρδους από την εμπορία για τη γαλακτοπαραγωγική βιομηχανία και τους παραγωγούς είναι ενθαρρυντικά, οι δε δημόσιες δαπάνες στήριξης της αγοράς σε αυτόν τον τομέα περιορίζονται πλέον σε μεγαλύτερο ή μικρότερο βαθμό σε παρεμβάσεις κοινωνικού χαρακτήρα.
<P>
Δεν πρέπει να επιτρέψουμε να υπαγορευθούν οι αποφάσεις πολιτικής μας από τις βραχυπρόθεσμες εξελίξεις στο πλαίσιο του γαλακτοκομικού τομέα, και το προσεχές 12μηνο θα έχουμε μια θαυμάσια ευκαιρία να συζητήσουμε τρόπους και μέσα επίτευξης προόδου στον τομέα των γαλακτοκομικών προϊόντων με βιώσιμο τρόπο.
<P>
Όλοι γνωρίζουμε ότι το σύστημα ποσοστώσεων στον τομέα του γάλακτος πρόκειται να λήξει στις 31 Μαρτίου 2015. Όπως ήδη ανέφερα, θα ξεκινήσω διάλογο τον Νοέμβριο σχετικά με τον λεγόμενο "υγειονομικό έλεγχο", και μετά τις συζητήσεις -μεταξύ άλλων, και με το Κοινοβούλιο- θα ξεκινήσουμε όλες τις νομοθετικές προτάσεις περί τα τέλη της άνοιξης του 2008, οπότε ευελπιστούμε ότι θα μπορέσουμε να συμφωνήσουμε επί της νομοθεσίας που θα ισχύσει από το 2009. Θα χρησιμοποιήσουμε δε την ευκαιρία αυτή για να συζητήσουμε το ευρύτερο πλαίσιο του τομέα των γαλακτοκομικών προϊόντων.
<P>
Θα εξετάσω τα μέτρα που μπορεί να ενδείκνυνται για την επίτευξη μιας ομαλής προσγείωσης ενόψει της εκπνοής του συστήματος των ποσοστώσεων το 2015. Μια ομαλή προσγείωση θα μπορούσε να είναι, όπως αναφέρθηκε ήδη, κάποιο είδος αύξησης των ποσοστώσεων πριν ή κατά τη διάρκεια της ενδιάμεσης αναθεώρησης έως το 2015. Είμαι βέβαιη ότι θα έχουμε οπωσδήποτε την ευκαιρία να διεξαγάγουμε πολύ ενδιαφέρουσες συζητήσεις, μεταξύ άλλων, όσον αφορά τον τομέα των γαλακτοκομικών προϊόντων σε ευρύτερο πλαίσιο, καθ' όλη τη διάρκεια του προσεχούς 12μήνου.
<SPEAKER ID="386" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="387" NAME="Bogdan Golik" AFFILIATION="PSE">
γραπτώς. - (SL) Κύριε Πρόεδρε, η πρόταση της Ευρωπαϊκής Επιτροπής σχετικά με τη δέσμη μέτρων μικρής κλίμακας για το γάλα θα συμβάλει οπωσδήποτε στην απλούστευση της ΚΓΠ και στη μείωση των διοικητικών επιβαρύνσεων. Οι περισσότεροι από τους τομείς που καλύπτει αυτή η δέσμη μέτρων αξίζουν την υποστήριξή μας, ιδίως όσον αφορά την παραγωγή και εμπορία εντός της Κοινότητας γάλακτος για ανθρώπινη κατανάλωση με μεγαλύτερο περιθώριο διακύμανσης της περιεκτικότητας σε λίπος από ό,τι ήταν δυνατό στο παρελθόν, καθώς και τη θέσπιση ενιαίου συντελεστή ενίσχυσης για το γάλα που διατίθεται υπό το καθεστώς διανομής γάλακτος στα σχολεία.
<P>
Εντούτοις, η κατάργηση των ενισχύσεων για την ιδιωτική αποθεματοποίηση αποκορυφωμένου γάλακτος σε σκόνη και κρέμας εγείρει ορισμένα ερωτήματα. " άποψη της Ευρωπαϊκής Επιτροπής είναι ότι οι φορείς της αγοράς στην ΕΕ δεν χρησιμοποίησαν αυτά τα μέσα ενίσχυσης για την αγορά γάλακτος και, ως εκ τούτου, πρέπει να θεωρηθούν παρωχημένα και περιττά. Επί του παρόντος, είναι δύσκολο να προβλεφθεί με βεβαιότητα το μέλλον της αγοράς γάλακτος και προϊόντων γάλακτος σε μακροπρόθεσμο ορίζοντα, δεδομένου ιδίως ότι η κοινή γεωργική πολιτική διέρχεται περίοδο μεταβολών, οπότε η κατάργηση των προαναφερθέντων μέσων ενίσχυσης, παρότι δεν χρησιμοποιούνται προς το παρόν, μοιάζει μάλλον βεβιασμένη.
<SPEAKER ID="388" NAME="Hélène Goudin  " AFFILIATION="IND/DEM">
γραπτώς. - (SV) Πολλές φορές στο παρόν Σώμα, η Λίστα του Ιουνίου έχει εκφράσει έντονες πολιτικές αντιρρήσεις σε εκθέσεις που προέρχονται από την Επιτροπή Γεωργίας και Ανάπτυξης της Υπαίθρου. " έκθεση σχετικά με την κοινή οργάνωση αγοράς στον τομέα του γάλακτος και των γαλακτοκομικών προϊόντων είναι μία ακόμη έκθεση από την εν λόγω επιτροπή η οποία εμμένει πεισματικά στη διατήρηση της προστασίας σημαντικών ενισχύσεων για το σύνολο των διαφόρων ομάδων του αγροτικού τομέα και στον συνεχιζόμενο προστατευτισμό έναντι του έξω κόσμου.

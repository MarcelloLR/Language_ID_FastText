<CHAPTER ID="008">
Καταπολέμηση του καρκίνου του στήθους στην Ευρωπαϊκή Ένωση (γραπτή δήλωση): βλ. Συνοπτικά Πρακτικά
<SPEAKER ID="012" NAME="Πρόεδρος">
" γραπτή δήλωση αριθ. 0071/2009, που κατέθεσαν οι βουλευτές Elizabeth Lynne, Μιχάλης Τρεμόπουλος, Lívia Járóka και Lidia Joanna Geringer de Oedenberg, σχετικά με την καταπολέμηση του καρκίνου του στήθους στην Ευρωπαϊκή Ένωση συγκέντρωσε τις υπογραφές της πλειοψηφίας των βουλευτών του Κοινοβουλίου. Κατά συνέπεια, σύμφωνα με το άρθρο 123 του Κανονισμού, θα διαβιβασθεί στους αποδέκτες της και θα δημοσιευθεί μαζί με άλλα κείμενα που εγκρίθηκαν στην Ολομέλεια στις 24 Φεβρουαρίου 2010. Τα ονόματα των προσυπογραφόντων θα δημοσιευθούν στα συνοπτικά πρακτικά της συνεδρίασης.
<SPEAKER ID="013" NAME="Elizabeth Lynne" AFFILIATION="ALDE">
(EN) Κύριε Πρόεδρε, θα ήθελα απλώς να σας ευχαριστήσω όλους για την υπογραφή της γραπτής δήλωσης αριθ. 71 σχετικά με τον καρκίνο του στήθους.
<P>
Οι περισσότεροι από εσάς γνωρίζετε ότι πρόκειται για την κύρια αιτία θανάτου γυναικών ηλικίας μεταξύ 35 και 59 ετών σε ολόκληρη την ΕΕ, και θέλουμε τα κράτη μέλη να θεσπίσουν, μεταξύ άλλων, σε εθνικό επίπεδο προληπτικά προγράμματα ελέγχου και ειδικευμένες μονάδες για τον καρκίνο του στήθους.
<P>
Ελπίζω ότι η υπογραφή αυτής της γραπτής δήλωσης θα αποτελέσει ένα ακόμη βήμα προόδου προς τη διασφάλιση της ανάληψης πανευρωπαϊκής δράσης για την αναχαίτιση των ολέθριων επιπτώσεων του καρκίνου του στήθους.
<SPEAKER ID="014" NAME="Πρόεδρος">
Θα ήθελα να ευχαριστήσω τη συνάδελφό βουλευτή, καθώς και όλους εσάς υπογράψατε την εν λόγω δήλωση.

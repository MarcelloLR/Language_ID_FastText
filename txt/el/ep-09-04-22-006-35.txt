<CHAPTER ID="006-35">
35. Ασφάλιση και αντασφάλιση (Φερεγγυότητα II) (αναδιατύπωση) (
<P>
- Πριν από την ψηφοφορία:
<SPEAKER ID="137" NAME="Charlie McCreevy">
Μέλος της Επιτροπής. - Κύριε Πρόεδρε, θα ήθελα να εκφράσω την ευγνωμοσύνη μου και το θαυμασμό μου για τον αποτελεσματικό χειρισμό του φακέλου Φερεγγυότητα II από το Ευρωπαϊκό Κοινοβούλιο και για τη βούλησή σας για συμβιβασμό.
<P>
Με τη Φερεγγυότητα II, η ΕΕ θα έχει ένα σύγχρονο πλαίσιο για εποπτεία της ασφάλισης, η οποία θα είναι επίσημη για τον ασφαλιστικό τομέα και τους ασφαλισμένους.
<P>
Προσωπικά λυπάμαι για τη διαγραφή του καθεστώτος στήριξης των ομίλων, καθώς είναι μια χαμένη ευκαιρία για να επιτευχθεί περαιτέρω πρόοδος στην εποπτεία των ομίλων. Ωστόσο, η Επιτροπή θα στηρίξει τη συμφωνία μεταξύ του Κοινοβουλίου και του Συμβουλίου εάν έχει τη στήριξη και της ψήφου σας.
<P>
Αυτό φυσικά δεν είναι το τέλος αυτής της διαδικασίας. Απομένει ακόμη να γίνει πολύ δουλειά: τα εκτελεστικά μέτρα θα πρέπει να έχουν δημιουργηθεί πριν τον Οκτώβριο 2012 προκειμένου να δοθεί στα Κράτη Μέλη και στον ασφαλιστικό τομέα αρκετός χρόνος προετοιμασίας για την εισαγωγή της Φερεγγυότητας II.
<P>
Σας διαβεβαιώ ότι η Επιτροπή θα διαδραματίσει το δικό της ρόλο προκειμένου να διευκολύνει αυτή τη διαδικασία και να εφαρμόσει αυτές τις καθυστερημένες μεταρρυθμίσεις όσο το δυνατόν πιο σύντομα προς όφελος όλων των ενδιαφερομένων μερών.

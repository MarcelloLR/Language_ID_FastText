<CHAPTER ID="012">
Στρατηγική για τη διεύρυνση 2009 όσον αφορά τις χώρες των Δυτικών Βαλκανίων, την Ισλανδία και την Τουρκία (συζήτηση) 
<SPEAKER ID="260" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τη στρατηγική για τη διεύρυνση 2009 όσον αφορά τις χώρες των δυτικών Βαλκανίων, την Ισλανδία και την Τουρκία.
<SPEAKER ID="261" NAME="Carl Bildt" LANGUAGE="EN">
Κύριε Πρόεδρε, αξιότιμοι βουλευτές, πρόκειται για μια πραγματικά σημαντική συζήτηση σχετικά με ένα πραγματικά σημαντικό θέμα. Παρ' όλα αυτά, θα μπορούσα ενδεχομένως να περιορίσω τη σημερινή μου παρέμβαση στην απλή αναφορά ότι η Προεδρία συμφωνεί απόλυτα με την πρόταση ψηφίσματος που έχει κατατεθεί από τον κ. Albertini εξ ονόματος της Επιτροπής Εξωτερικών Υποθέσεων. Είναι σημαντικό το γεγονός ότι το Κοινοβούλιο και το Συμβούλιο, καθώς και η Επιτροπή, είναι ενωμένα για ένα τόσο κρίσιμο ζήτημα όπως αυτό.
<P>
Ίσως, τελικά, το πιο κρίσιμο άρθρο της συνθήκης που υπογράφηκε στο Καπιτώλιο της Ρώμης πριν από 50 και πλέον χρόνια ήταν ό,τι είναι σήμερα το άρθρο 49 για τη Συνθήκη της Λισαβόνας: κάθε ευρωπαϊκό κράτος το οποίο σέβεται τις αξίες μας και δεσμεύεται να τις προάγει, μπορεί να ζητήσει να γίνει μέλος της Ένωσης.
<P>
Βάσει αυτού του άρθρου 19, χώρες της Ένωσής μας σήμερα έγιναν μέλη και μέρος του ιστορικού εγχειρήματος της Ένωσής μας. Βάσει αυτού του άρθρου, κατορθώσαμε να προάγουμε την ειρήνη και την ευημερία και να προωθήσουμε το κράτος δικαίου και την αντιπροσωπευτική κυβέρνηση σε ακόμη μεγαλύτερα μέρη αυτού του άλλοτε τόσο διχασμένου μέρους του κόσμου.
<P>
Μερικές φορές πρέπει να πηγαίνεις σε άλλα μέρη του κόσμου, όπως καλούμαι να κάνω εγώ αρκετά συχνά, για να θυμάσαι πόσο σημαντικό είναι πραγματικά αυτό το επίτευγμα.
<P>
Για πάνω από μισό αιώνα, η Ευρώπη μας εξήγαγε πολέμους και απολυταρχικές ιδεολογίες στην υπόλοιπη υφήλιο. Δύο παγκόσμιοι πόλεμοι· δύο απολυταρχικές ιδεολογίες· διαμάχες και δεινά.
<P>
Αντιθέτως, τώρα εξάγουμε την ιδέα της ειρηνικής συμφιλίωσης, της ολοκλήρωσης κατά μήκος παλαιών συνόρων, των κοινών κανόνων και κανονισμών ως τον κοινό δρόμο για καλύτερη διακυβέρνηση. Αν προσθέσουμε και όσα έχουν επιτευχθεί δυνάμει του άρθρου 49, η Ένωσή μας ορθώνει το ανάστημά της στον κόσμο.
<P>
Μια Ευρώπη των 6, των 9, των 12, των 15 ή ακόμη και των 25 θα ήταν υποδεέστερη από κάθε άποψη -φιλοδοξία, θέση, δυνατότητες- σε σχέση με τον υπόλοιπο κόσμο.
<P>
Είναι αναμφίβολα σωστή η αναφορά στο ψήφισμά σας ότι η διεύρυνση, και παραθέτω το σχετικό σημείο, "έχει αποδειχτεί μία από τις πιο επιτυχημένες πολιτικές της Ευρωπαϊκής Ένωσης". Αυτό, αν μη τι άλλο, υπολείπεται της πραγματικότητας.
<P>
Όλοι γνωρίζουμε ότι η διαδικασία δεν υπήρξε εξ ολοκλήρου εύκολη. Θυμάμαι όταν είχα έρθει με διαφορετική ιδιότητα σε μια προηγούμενη σύνοδο του Ευρωπαϊκού Κοινοβουλίου εκπροσωπώντας μια χώρα που επιζητούσε να ενταχθεί στην ΕΕ καθώς και τις συναντήσεις με όσους φοβούνταν ότι περαιτέρω διεύρυνση της ΕΕ από τις τότε 12 χώρες θα διακινδύνευε την αλλοίωση των πολιτικών φιλοδοξιών της Ένωσης.
<P>
Υπήρξαν δυσκολίες για τα νέα μέλη όσον αφορά την εφαρμογή των ολοένα αυξανόμενων πολιτικών και του κεκτημένου και δυσκολίες για εμάς όσον αφορά την προσαρμογή στην επιτυχία μας ως νέα μέλη, αλλά όταν κοιτάζουμε πίσω, είναι εύκολο να δούμε ότι οι περίοδοι διεύρυνσης υπήρξαν περίοδοι κατά τις οποίες εμβαθύναμε, επίσης, τη συνεργασία μας.
<P>
Κατά τις δυο τελευταίες δεκαετίες, υπερδιπλασιάσαμε τον αριθμό των κρατών μελών και, με μικρή χρονική διαφορά, επιτύχαμε τις Συνθήκες του Μάαστριχτ, του Άμστερνταμ, της Νίκαιας και της Λισαβόνας. Κατά τις τρεις τελευταίες δεκαετίες, δεν επιτεύχθηκε καν πλήρως η εφαρμογή της Συνθήκης της Ρώμης.
<P>
Το άρθρο 49 είναι εξίσου σημαντικό, θα έλεγα, για το μέλλον μας όσο σημαντικό έχει υπάρξει για το παρελθόν μας. " ελκυστικότητά μας είναι γεγονός. Κατά το τελευταίο έτος, είχαμε νέες αιτήσεις προσχώρησης από το Μαυροβούνιο, την Αλβανία και την Ισλανδία, και υπάρχουν και άλλες χώρες που όλοι γνωρίζουμε ότι ενδιαφέρονται εξίσου να φτάσουν στο σημείο όπου θα μπορούν να υποβάλουν αίτηση.
<P>
Ύστερα από την τελευταία διεύρυνση που έφερε περίπου 100 εκατομμύρια νέους πολίτες στην Ένωσή μας, η προσοχή μας εστιάζεται πλέον στις χώρες της νοτιοανατολικής Ευρώπης - που αριθμούν ενδεχομένως έως και 100 εκατομμύρια πολίτες, επίσης.
<P>
Δεν θα επιτευχθεί γρήγορα, αλλά ούτε και εύκολα. Οι διαφορετικές προκλήσεις που αντιμετωπίζουμε στις διάφορες χώρες των δυτικών Βαλκανίων είναι πασίγνωστες και δεν έχουμε ξεφύγει ακόμη από το μέγεθος της ανάγκης μεταρρύθμισης της Τουρκίας.
<P>
Όλοι γνωρίζουμε ότι υπάρχουν κάποιοι στην κοινή γνώμη των αντίστοιχων χωρών μας που θα προτιμούσαν απλώς να κλείσουμε την πόρτα σε όλους αυτούς, ελπίζοντας ότι το ζήτημα θα ξεθυμάνει και προτιμούν μια πιο κλειστή αντίληψη για την Ευρώπη.
<P>
Ανήκω σε αυτούς που είναι πεπεισμένοι ότι αυτό θα ήταν λάθος ιστορικών διαστάσεων, οι επιπτώσεις του οποίου θα στοίχειωναν την Ευρώπη μας για πολύ καιρό στο μέλλον.
<P>
" πόρτα για την Ευρωπαϊκή Ένωση μπορεί μερικές φορές να είναι πολύ μακρινή. Κάποιες χώρες θα χρειαστεί να διαβούν έναν μακρύ και δύσκολο δρόμο μεταρρυθμίσεων, αλλά αν έκλεινε αυτή η πόρτα θα άνοιγαν αμέσως άλλες πόρτες για άλλες δυνάμεις και θα μπορούσαμε κάλλιστα να δούμε αυτά τα μέρη της Ευρώπης να απομακρύνονται σε κατευθύνσεις οι οποίες, με το πέρασμα του χρόνου, θα έχουν αρνητικές επιπτώσεις για όλους μας.
<P>
Γι' αυτό το άρθρο 49 εξακολουθεί να έχει τόσο θεμελιώδη σημασία. Είναι ο φάρος της μεταρρύθμισης και της συμφιλίωσης που εμπνέει και οδηγεί τις περιφέρειες της Ευρώπης που δεν συνιστούν ακόμη μέλη της Ένωσής μας.
<P>
Ο Επίτροπος Rehn θα υπεισέλθει σε περισσότερες λεπτομέρειες σχετικά με την εκτίμηση εκ μέρους της Επιτροπής της προόδου για όλες αυτές τις χώρες. " Προεδρία συμμερίζεται την εκτίμηση της Επιτροπής.
<P>
Φιλοδοξούμε ακόμη να προάγουμε όλες τις χώρες των δυτικών Βαλκανίων στη διαδικασία ένταξης, γνωρίζοντας ότι βρίσκονται σε πολύ διαφορετικά στάδια της διαδικασίας. Αναμένουμε τη λήψη μιας, κατά κάποιο τρόπο, σχετικής απόφασης σύμφωνα με την οποία από τις 19 Δεκεμβρίου θα υπάρχει καθεστώς απαλλαγής από την υποχρέωση θεώρησης για την πρόσβαση στην Ένωσή μας για τους πολίτες της Πρώην Γιουγκοσλαβικής Δημοκρατίας της Μακεδονίας, του Μαυροβουνίου και της Σερβίας. Πρόκειται για ένα μεγάλο και πολύ σημαντικό βήμα.
<P>
Μαζί με το Κοινοβούλιο, συμμεριζόμαστε την ελπίδα ότι η Αλβανία και η Βοσνία θα ανταποκριθούν και θα είναι σε θέση να προβούν σε αυτό το πολύ σημαντικό βήμα το συντομότερο δυνατόν.
<P>
" διαδικασία ένταξης της Κροατίας έχει απεμπλακεί και προχωράει πλέον. Αυτό είναι σημαντικό για την Κροατία και για ολόκληρη την περιοχή. " Πρώην Γιουγκοσλαβική Δημοκρατία της Μακεδονίας έχει λάβει πολύ θετική έκθεση από την Επιτροπή, και ελπίζω ότι το Συμβούλιο θα είναι σε θέση τον Δεκέμβριο να υποδείξει συγκεκριμένα περαιτέρω βήματα στη διαδικασία ένταξης της χώρας.
<P>
Οι αιτήσεις του Μαυροβουνίου και της Αλβανίας έχουν προωθηθεί στην Επιτροπή, και πιστεύω ότι μπορούμε να αναμένουμε τη γνωμοδότησή της εντός ενός έτους περίπου.
<P>
Στη Βοσνία, ελπίζουμε ότι οι πολιτικοί ηγέτες θα είναι σε θέση να συμφωνήσουν για τις απαραίτητες μεταρρυθμίσεις, προκειμένου να καταστεί δυνατόν και για τη χώρα αυτήν η εξέταση μιας αίτησης προσχώρησης στην ΕΕ. Επί του παρόντος, πραγματοποιούνται έμμεσες συζητήσεις με τη συμβολή της Ευρωπαϊκής Ένωσης και των "νωμένων Πολιτειών σε στενή συνεργασία.
<P>
" Σερβία σημειώνει σημαντική πρόοδο στη μονομερή εφαρμογή της ενδιάμεσης συμφωνίας, και θα εξετάσουμε προφανώς πολύ προσεκτικά την προσεχή έκθεση του επικεφαλής εισαγγελέα του ICTY αναφορικά με τη συνεργασία της χώρας και τις προσπάθειές της. Ελπίζουμε ότι είναι ικανοποιημένος με το τρέχον επίπεδο προσπαθειών, παρότι είναι, ασφαλώς, καίριας σημασίας να συνεχιστούν οι εν λόγω προσπάθειες.
<P>
Προχωρώντας περαιτέρω προς τα νοτιοανατολικά, θα ήθελα να χαιρετίσω τις θεμελιώδεις μεταρρυθμίσεις που λαμβάνουν χώρα στην Τουρκία όσον αφορά το κουρδικό ζήτημα. " επιτυχία των εν λόγω μεταρρυθμίσεων θα έφερνε τη χώρα πολύ πιο κοντά στα ευρωπαϊκά πρότυπα σε τομείς θεμελιώδους σημασίας.
<P>
Υπάρχουν πολλά άλλα ζητήματα που πιστεύω ότι θα πραγματευτεί ο Επίτροπος. Δεν συνδέονται άμεσα, αλλά είναι προφανώς σημαντικές στο πλαίσιο αυτό οι συνομιλίες που διεξάγονται μεταξύ του Προέδρου Χριστόφια και του κ. Talat σχετικά με την επανένωση της Κύπρου. Μπορούμε απλώς να τους παροτρύνουμε να προχωρήσουν προς μια ολοκληρωμένη λύση βάσει μιας δικοινοτικής, διζωνικής ομοσπονδίας με πολιτική ισότητα σύμφωνα με τα σχετικά ψηφίσματα του Συμβουλίου Ασφαλείας των "νωμένων Εθνών. Δεν υπάρχει αμφιβολία όσον αφορά τη σημασία του εν λόγω ζητήματος.
<P>
Θα προχωρήσουμε προς μια νέα εποχή συμφιλίωσης και συνεργασίας σε αυτό το τμήμα της Ευρώπης και σε ολόκληρη την περιφέρεια της ανατολικής Μεσογείου ή προς μια κατάσταση όπου είναι εύκολο να δούμε ότι θα αντιμετωπίσουμε ταχέως εντεινόμενα προβλήματα.
<P>
" προσοχή μας εστιάζεται σε μεγάλο βαθμό στις προκλήσεις στη νοτιοανατολική Ευρώπη, αλλά η αίτηση της Ισλανδίας επιτείνει τους λόγους για τους οποίους πρέπει να επικεντρωθούμε περισσότερο σε όλα τα ζητήματα της Αρκτικής και της ευρύτερης περιοχής του Βορρά. Πρόκειται για μια περιοχή όπου η Ένωσή μας πρέπει, επίσης, να εντείνει την παρουσία και τη συμμετοχή της στο μέλλον. " σημασία της διαφαίνεται όλο και πιο ξεκάθαρα στο επίκεντρο όλων των σημαντικών παγκόσμιων παραγόντων και η αίτηση της Ισλανδίας θα πρέπει, επίσης, να αντιμετωπιστεί από αυτήν την προοπτική.
<P>
Με δημοκρατική παράδοση που ανάγεται χίλια περίπου χρόνια πίσω και με την ιδιότητα μέλους της χώρας στην ενιαία αγορά μας μέσω του Ευρωπαϊκού Οικονομικού Χώρου, είναι προφανές ότι η Ισλανδία έχει ήδη διανύσει μεγάλο μέρος του δρόμου για την ένταξη, παρότι θα πρέπει να αξιολογήσουμε την περαιτέρω πρόοδο όταν λάβουμε τη γνωμοδότηση της Επιτροπής.
<P>
Κύριε Πρόεδρε, αυτά έχει κατορθώσει μέχρι στιγμής η σουηδική Προεδρία στον σημαντικό τομέα της διεύρυνσης. Απομένουν ακόμη μερικές σημαντικές εβδομάδες κατά τις οποίες αναμένω περαιτέρω πρόοδο, αλλά επιτρέψτε μου να τελειώσω λέγοντας ότι δεν πιστεύω πως έχουμε ολοκληρώσει το οικοδόμημα της Ευρώπης μας. Πιστεύω ότι πρέπει να παραμείνουμε μια ανοικτή Ευρώπη και ότι θα πρέπει να παραμείνουμε προσηλωμένοι σε μια διαδικασία διεύρυνσης που αποφέρει χρηστή διακυβέρνηση, κράτος δικαίου, συμφιλίωση, ειρήνη και ευημερία σε όλο και μεγαλύτερα μέρη της Ευρώπης μας.
<P>
Αυτό είναι προφανώς θεμελιώδους σημασίας για τα μέρη αυτά, αλλά θα πρέπει να αναγνωρίσουμε ότι είναι θεμελιώδους σημασίας και για εμάς, και ας μην ξεχνάμε ότι θα μας δώσει τη δυνατότητα να ορθώσουμε το ανάστημά μας στον κόσμο και να γίνουμε ακόμη πιο σεβαστοί στο μέλλον.
<SPEAKER ID="262" NAME="Olli Rehn">
Μέλος της Επιτροπής. - (EN) Κύριε Πρόεδρε, επιτρέψτε μου καταρχάς να ευχαριστήσω τα μέλη της Επιτροπής Εξωτερικών Υποθέσεων και τον πρόεδρο αυτής, κ. Gabriele Albertini, για ένα ισόρροπο και ολοκληρωμένο ψήφισμα. Θα ήθελα, επίσης, να ευχαριστήσω όλους εσάς για την άψογη συνεργασία σας κατά την τελευταία πενταετία. Το Ευρωπαϊκό Κοινοβούλιο έχει βοηθήσει σημαντικά στη διαμόρφωση της πολιτικής μας για τη διεύρυνση και έχετε αποτελέσει πρότυπο δημοκρατικού ελέγχου. Ανυπομονώ να συνεχίσουμε την άψογη συνεργασία μας στο μέλλον, ανεξαρτήτως του χαρτοφυλακίου μου.
<P>
" ΕΕ θα κάνει ένα πολυαναμενόμενο βήμα την επόμενη εβδομάδα όταν θα τεθεί σε ισχύ η Συνθήκη της Λισαβόνας. Έτσι θα ξεκινήσει μια νέα εποχή στην εξωτερική πολιτική της ΕΕ. Εμμέσως, θα εδραιώσει επίσης τη νέα συναίνεση της ΕΕ για τη διεύρυνση βάσει των τριών "C", της εμβάθυνσης (consolidation), των όρων (conditionality) και της επικοινωνίας (communication), σε συνδυασμό με μια εγκεκριμένη ικανότητα ενσωμάτωσης νέων μελών. Αυτό θα μας δώσει τη δυνατότητα να συνεχίσουμε τη σταδιακή και προσεκτικά διαχειριζόμενη διαδικασία ένταξής μας.
<P>
Όπως περιγράφεται στο σχέδιο ψηφίσματός σας, η διεύρυνση είναι ένα από τα ισχυρότερα εργαλεία εξωτερικής πολιτικής της ΕΕ σήμερα. Αυτό ήταν, επίσης, το πνεύμα του μηνύματος του κ. Carl Bildt, και συμφωνώ με το μήνυμα αυτό βάσει των εμπειρικών αποδείξεων κατά τη διάρκεια της σουηδικής Προεδρίας και κατά τα τελευταία έτη και τις τελευταίες δεκαετίες. Είναι, επίσης, αλήθεια ότι η αξιοπιστία της ΕΕ ως παγκόσμιου παράγοντα εξαρτάται από την ικανότητά μας να διαμορφώσουμε τη δική μας γειτονία. Στο σημείο αυτό έχουμε επιτύχει τις πιο αξιοσημείωτες επιτυχίες μας κατά τα τελευταία 20 έτη όσον αφορά τη μεταρρύθμιση της ευρωπαϊκής ηπείρου, επανενώνοντας την Ανατολή και τη Δύση και οικοδομώντας έτσι μια ισχυρότερη Ευρωπαϊκή Ένωση.
<P>
" διεύρυνση έχει υπάρξει κινητήρια δύναμη στην εν λόγω διαδικασία και εξακολουθεί να μεταμορφώνει τη νοτιοανατολική Ευρώπη ακόμη και σήμερα. Οι αιτήσεις προσχώρησης της Αλβανίας και του Μαυροβουνίου στην ΕΕ καταδεικνύουν τη συνεχή έλξη που ασκεί η ΕΕ. " αίτηση της Ισλανδίας προσθέτει νέα πολιτική και γεωοικονομική διάσταση στην ατζέντα διεύρυνσής μας. " Βοσνία-Ερζεγοβίνη και η Σερβία εξετάζουν, επίσης, την υποβολή αίτησης. Δεδομένης της οικονομικής κρίσης, όλες αυτές οι χώρες θα μπορούσαν κάλλιστα να τηρήσουν εσωστρεφή στάση. Αντιθέτως, συνεχίζουν να επιδιώκουν ευρωπαϊκό προσανατολισμό με όλες τις δύσκολες επιλογές και τις τολμηρές μεταρρυθμίσεις που αυτό συνεπάγεται. " Κροατία πλησιάζει στη γραμμή του τερματισμού μετά από τέσσερα χρόνια έντονων ενταξιακών διαπραγματεύσεων. Το Ζάγκρεμπ χρειάζεται τώρα να εντείνει τις μεταρρυθμιστικές του προσπάθειες ιδιαίτερα όσον αφορά τον δικαστικό κλάδο και την καταπολέμηση της διαφθοράς και του οργανωμένου εγκλήματος, ούτως ώστε να ολοκληρωθούν οι διαπραγματεύσεις. " συνεργασία του ICTY εξακολουθεί να είναι απαραίτητη.
<P>
Βλέπουμε σταθερή πρόοδο και όσον αφορά την Τουρκία. " Τουρκία διαδραματίζει βασικό ρόλο για την ενεργειακή ασφάλεια και τον διαπολιτισμικό διάλογο. " δέσμευση της Άγκυρας για εξομάλυνση των σχέσεων με την Αρμενία είναι ιστορικής σημασίας, όπως και το δημοκρατικό άνοιγμα για την επίλυση του κουρδικού ζητήματος, αλλά η Τουρκία έχει ακόμη μακρύ δρόμο μπροστά της. Πέρα από τις μεταρρυθμίσεις, αναμένουμε από την Τουρκία να διασφαλίσει την πλήρη εφαρμογή του Πρωτοκόλλου της Άγκυρας και να σημειώσει πρόοδο όσον αφορά την εξομάλυνση των σχέσεων με την Κύπρο.
<P>
" Πρώην Γιουγκοσλαβική Δημοκρατία της Μακεδονίας έχει σημειώσει αξιόλογη πρόοδο πρόσφατα και ουσιαστικά αντιμετώπισε τις βασικές προτεραιότητες μεταρρύθμισης. " χώρα εκπληρώνει επαρκώς τα πολιτικά κριτήρια της Κοπεγχάγης. Οι παράγοντες αυτοί έδωσαν στην Επιτροπή τη δυνατότητα να προτείνει την έναρξη ενταξιακών διαπραγματεύσεων. Έχω την εντύπωση ότι η κυβέρνηση των Σκοπίων έχει αντιμετωπίσει ορθώς την πρότασή μας ως ενθάρρυνση για την τελική διευθέτηση του ζητήματος της ονομασίας με την Ελλάδα. Πλέον υπάρχει νέο πλαίσιο, ένας νέος διάλογος και μια νέα ευκαιρία που πιστεύω ότι τόσο τα Σκόπια όσο και η Αθήνα θα το εκμεταλλευτούν πραγματικά.
<P>
Τα νέα είναι καλά και στη Σερβία. Το Βελιγράδι έχει επιδείξει την προσήλωσή του στην ολοκλήρωση της ΕΕ, σε μεγάλο βαθμό και μέσω της εφαρμογής της ενδιάμεσης συμφωνίας με την ΕΕ μονομερώς, και υποθέτω ότι το ICTY θα πρέπει να είναι πλέον ικανοποιημένο με τις προσπάθειες της Σερβίας. Συμφωνώ με το σχέδιο ψηφίσματός σας για την αποδέσμευση της συμφωνίας. Έχει έρθει η ώρα να επιτρέψουμε στη Σερβία να προχωρήσει στο επόμενο στάδιο της ευρωπαϊκής πορείας της.
<P>
" Βοσνία-Ερζεγοβίνη παρουσιάζει τις δικές της σοβαρές προκλήσεις, εν μέρει λόγω της πολεμικής ιστορίας της, αλλά επιτρέψτε μου να είμαι σαφής ως προς το ότι δεν μπορούν να υπάρξουν εκπτώσεις στη διεύρυνση της ΕΕ. " αίτηση προσχώρησης της Βοσνίας στην ΕΕ μπορεί να εξεταστεί μόνο μετά το κλείσιμο του Γραφείου του Ανωτάτου Εκπροσώπου. " Βοσνία πρέπει, επίσης, να προβεί σε συνταγματικές τροποποιήσεις εν μέρει για να συμμορφωθεί με την Ευρωπαϊκή Σύμβαση για τα Δικαιώματα του Ανθρώπου. Ο σεβασμός των ανθρωπίνων δικαιωμάτων είναι θεμελιώδης αρχή της Ευρωπαϊκής Ένωσης. Μαζί με την Προεδρία και τις "νωμένες Πολιτείες, έχουμε προτείνει μια δέσμη μεταρρυθμίσεων για να το επιτύχουμε αυτό. Ελπίζω, για χάρη των πολιτών και για την περιοχή συνολικά, ότι οι ηγέτες της Βοσνίας θα ανταποκριθούν στις προσδοκίες και θα καταλήξουν σε συμφωνία. " ΕΕ και οι "ΠΑ συμμετέχουν στον μεγαλύτερο δυνατό βαθμό, διότι θέλουμε να επιτύχει η Βοσνία και πιστεύω ότι μπορεί να επιτύχει.
<P>
Όσο για το Κοσσυφοπέδιο, η σταθερότητα έχει διατηρηθεί, αλλά εξακολουθεί να είναι εύθραυστη. " Επιτροπή έχει παρουσιάσει μια μελέτη σχετικά με τον τρόπο προώθησης της κοινωνικοοικονομικής ανάπτυξης του Κοσσυφοπεδίου και την εδραίωσή του στην Ευρώπη. Αναγνωρίζουμε την πιθανή διευκόλυνση της έκδοσης θεωρήσεων και το εμπόριο ως ναυαρχίδες μετά την εκπλήρωση των προϋποθέσεων.
<P>
Ολοκληρώνοντας, καταρτίσαμε μαζί μια φιλόδοξη, αλλά τελικά ρεαλιστική ατζέντα πριν από πέντε χρόνια όταν ξεκίνησα τη θητεία μου ως αρμόδιος για τη διεύρυνση Επίτροπος. Κατά τις ακροάσεις μου, δήλωσα στο Κοινοβούλιο ότι μέχρι το 2009, θέλαμε να δούμε μια ΕΕ 27 κρατών μελών με τη συμμετοχή της Βουλγαρίας και της Ρουμανίας, την ολοκλήρωση της διαδικασίας ένταξης της Κροατίας, την εδραίωση των υπόλοιπων χωρών των δυτικών Βαλκανίων στην ΕΕ μέσω συμφωνιών σύνδεσης, την Τουρκία σε μια σταθερά ευρωπαϊκή τροχιά, τη διευθέτηση της κατάστασης του Κοσσυφοπεδίου και την επανένωση της Κύπρου. Χαίρομαι και είμαι υπερήφανος για το γεγονός ότι, με τη σημαντική εξαίρεση της Κύπρου, όπου οι συζητήσεις για τη διευθέτηση του ζητήματος βρίσκονται σε εξέλιξη, σχεδόν όλες οι φιλοδοξίες μας πραγματοποιήθηκαν. Συνεργαστήκαμε για αυτούς τους πολύ αξιόλογους στόχους και μαζί κάναμε τη διαφορά. Ακόμη και το ζήτημα της Κύπρου δεν είναι ακατόρθωτο και θα ωφελήσει όλους τους πολίτες της χώρας και της Ευρωπαϊκής Ένωσης.
<P>
Εξάλλου, παρότι ήλπιζα για αυτό, δεν τόλμησα να προβλέψω πρόοδο σχετικά με την ελευθέρωση του καθεστώτος θεωρήσεων πριν από πέντε χρόνια. Παρ' όλα αυτά, εδώ είμαστε, έναν μήνα πριν από την πραγματοποίηση του ονείρου των πολιτών της Σερβίας, του Μαυροβουνίου και της Πρώην Γιουγκοσλαβικής Δημοκρατίας της Μακεδονίας. Ελπίζουμε ότι θα γίνει το ίδιο και για την Αλβανία και τη Βοσνία-Ερζεγοβίνη τον επόμενο χρόνο άπαξ και εκπληρώσουν τις προϋποθέσεις.
<P>
Είναι, επομένως, πολύ σημαντικό να θυμόμαστε όλοι εμείς που συνεργαζόμαστε με τη νοτιοανατολική Ευρώπη πόσο ελκυστικό παραμένει το ευρωπαϊκό όνειρο για εκατομμύρια πολίτες δίπλα μας. Ας κρατήσουμε ζωντανό αυτό το όνειρο και ας το κάνουμε πραγματικότητα εν καιρώ.
<SPEAKER ID="263" NAME="Gabriele Albertini">
εξ ονόματος της Ομάδας PPE. - (IT) Κύριε Πρόεδρε, κυρίες και κύριοι, η ψηφοφορία της Δευτέρας στην Επιτροπή Εξωτερικών Υποθέσεων παρείχε περαιτέρω αποδείξεις για την πολυπλοκότητα και, ταυτόχρονα, για το όφελος της επέκτασης των γεωγραφικών και πολιτικών συνόρων της Ευρώπης που γνωρίζουμε σήμερα.
<P>
Χάρη στο έργο και στις προσπάθειες των συναδέλφων εισηγητών και χάρη στη συνεισφορά των μεμονωμένων πολιτικών ομάδων, έχουμε επιτύχει ένα κείμενο που διευρύνει το πρωτότυπο και τελειοποιεί πολλές πτυχές που αρχικά αναφέρονταν μόνο επιφανειακά.
<P>
" συζήτηση στην επιτροπή καθώς και στις ίδιες τις Ομάδες περιείχε διαφωνίες, μερικές φορές ένθερμες, που συνιστούν χαρακτηριστικό παράδειγμα μιας γενικής αντιπαράθεσης που υπερβαίνει τις αντίστοιχες πολιτικές θέσεις. Τα ιστορικά γεγονότα κάθε έθνους και η τρέχουσα κατάσταση των σχέσεών τους έρχονταν σε αντίθεση με τις αιτήσεις που υποβλήθηκαν από υποψήφιες χώρες ή χώρες που φιλοδοξούν να θέσουν υποψηφιότητα.
<P>
Σε λιγότερο από έναν χρόνο, τρεις ακόμη αιτήσεις υποβλήθηκαν σε ανοικτές ενταξιακές διαπραγματεύσεις: του Μαυροβουνίου τον Δεκέμβριο του 2008, της Αλβανίας τον Απρίλιο του 2009 και της Ισλανδίας τον Ιούλιο του 2009. Το γεγονός αυτό σηματοδοτεί ότι το ευρωπαϊκό σχέδιο παραμένει ακόμη πολύ ελκυστικό και θεωρείται σημαντικός παράγοντας σταθερότητας, ιδιαίτερα έπειτα από την κατάρρευση των χρηματοπιστωτικών αγορών.
<P>
Το κείμενο που παράχθηκε κατόπιν των ψηφοφοριών στην Επιτροπή Εξωτερικών Υποθέσεων υπογραμμίζει περισσότερο την ανάγκη για τις χώρες που επιθυμούν να προσχωρήσουν στην Ευρωπαϊκή Ένωση να αντιμετωπίσουν αυτήν τη μετάβαση ευσυνείδητα, έχοντας επίγνωση των καθηκόντων και των επιπτώσεων που αυτή συνεπάγεται.
<P>
" ένταξή τους απαιτεί εκ μέρους τους σεβασμό των ευρωπαϊκών παραμέτρων, όχι μόνο των οικονομικών και των πολιτικών, αλλά και των πολιτιστικών, των κοινωνικών και των νομικών, προκειμένου να διασφαλίζεται ότι το τελικό αποτέλεσμα δεν είναι απλώς μια συνένωση των μερών του.
<P>
Ελπίζω ότι το κείμενο για το οποίο θα ψηφίσει η Ολομέλεια αύριο θα αντιμετωπίζει όλες της πτυχές της γενικής στρατηγικής για τη διεύρυνση με πιο ισόρροπο και συγκεκριμένο τρόπο. Προφανώς θα επωφελείται από τη συνεισφορά ειδικών λύσεων για κάθε χώρα.
<SPEAKER ID="264" NAME="Kristian Vigenin" LANGUAGE="EN">
Κύριε Πρόεδρε, το έγγραφο στρατηγικής για τη διεύρυνση και το ψήφισμα που πρόκειται να εγκρίνουμε αύριο δείχνουν την ισχυρή μας προσήλωση στην πολιτική της διεύρυνσης, που έχει αποδειχτεί μία από τις πιο επιτυχημένες πολιτικές της ΕΕ και έχει ωφελήσει τόσο τα υφιστάμενα όσο και τα νέα κράτη μέλη.
<P>
" διεύρυνση έχει συμβάλει σε μια άνευ προηγουμένου επέκταση του χώρου ειρήνης, ασφάλειας και ευημερίας στην Ευρώπη και τώρα προετοιμάζουμε την περαιτέρω επέκταση αυτού του χώρου για την ενσωμάτωση κατά τα προσεχή έτη των δυτικών Βαλκανίων, της Ισλανδίας και της Τουρκίας.
<P>
" Συμμαχία των Σοσιαλιστών και Δημοκρατών παραμένει μία από τις δυνάμεις που υποστηρίζουν περισσότερο τη διεύρυνση στο Κοινοβούλιο, υπογραμμίζοντας ταυτόχρονα ότι δεν μπορεί να πραγματοποιηθεί κανένας συμβιβασμός όσον αφορά την εκπλήρωση των κριτηρίων της Κοπεγχάγης και όλων των σημαντικών σημείων αναφοράς βάσει των οποίων αξιολογείται η ετοιμότητα των υποψήφιων χωρών.
<P>
Ελπίζουμε να δούμε την ολοκλήρωση των διαπραγματεύσεων με την Κροατία το συντομότερο δυνατόν μέσα στο επόμενο έτος. Αναμένουμε ότι το Συμβούλιο θα επιβεβαιώσει την πρόταση της Ευρωπαϊκής Επιτροπής για την έναρξη διαπραγματεύσεων με την Πρώην Γιουγκοσλαβική Δημοκρατία της Μακεδονίας το επόμενο έτος, ούτως ώστε να ξεκινήσει η διαδικασία το προσεχές έτος. Ελπίζουμε για νέα δυναμική στη διαδικασία διαπραγματεύσεων με την Τουρκία, συμπεριλαμβανομένου του ανοίγματος του κεφαλαίου της ενέργειας. Και πιστεύουμε ότι η ΕΕ μπορεί να διατηρήσει το πνεύμα αυτό ενισχύοντας τις θετικές εξελίξεις σε όλες τις χώρες της διεύρυνσης. " ελευθέρωση του καθεστώτος θεωρήσεων είναι ένα εξαιρετικό βήμα για να καταδειχθεί στον λαό των δυτικών Βαλκανίων ότι κινείται προς τη σωστή κατεύθυνση.
<P>
Επιτρέψτε μου, επίσης, να εκφράσω την ελπίδα ότι η θέση σε ισχύ της Συνθήκης της Λισαβόνας θα αυξήσει περαιτέρω την ικανότητα της ΕΕ να ενσωματώσει νέα μέλη, οριστικοποιώντας τις θεσμικές μεταρρυθμίσεις στο εσωτερικό της Ένωσης.
<SPEAKER ID="265" NAME="Annemie Neyts-Uyttebroeck" LANGUAGE="NL">
Ως Πρόεδρος της Ομάδας της Συμμαχίας Φιλελεύθερων και Δημοκρατών για την Ευρώπη, έχω φίλους, γνωστούς και συντρόφους σε όλες τις χώρες που απαρτίζουν το θέμα της σημερινής έκθεσης.
<P>
Θα ήθελα, καταρχάς, να ευχηθώ καλή επιτυχία στον Επίτροπο Olli Rehn στο έργο του της τελευταίας πενταετίας και, ειδικότερα, να τον συγχαρώ για αυτές τις προσπάθειες. Αξίζει την πλήρη αναγνώρισή μας. Όπως έλεγα, έχω φίλους και γνωστούς σε όλες αυτές τις χώρες και μπορώ να πω, με κάποια υπερηφάνεια, ότι εξ όσων γνωρίζω, είμαστε η μοναδική μεγάλη πολιτική οικογένεια που έχει καταλήξει σε συμφωνία για το καθεστώς του Κοσσυφοπεδίου. Καταλήξαμε σε μια ομόφωνη θέση σχετικά με το εν λόγω ζήτημα από το 2006 και την έχουμε τηρήσει έκτοτε. Μην θεωρήσετε ότι επρόκειτο για μια απλή σύμπτωση, διότι επρόκειτο για ένα ζήτημα για το οποίο εργαστήκαμε πολύ και σκληρά.
<P>
Μπορείτε, επομένως, να φανταστείτε την απογοήτευσή μου, καταρχάς, που βλέπω ότι το Κοσσυφοπέδιο δεν έχει συμπεριληφθεί στη συμφωνία για τη διευκόλυνση της χορήγησης θεωρήσεων. Μου φαίνεται ότι οι Κοσοβάροι τιμωρούνται για το ότι ορισμένα κράτη μέλη της ΕΕ δεν έχουν κατορθώσει ακόμη να συμβιβασθούν με το γεγονός ότι το Κοσσυφοπέδιο είναι πλέον ανεξάρτητο κράτος. Αυτό, κατά τη γνώμη μου, είναι πολύ κρίμα. Κύριε Προεδρεύων του Συμβουλίου και κύριε Επίτροπε, επιτρέψτε μου να θέσω, επίσης, μερικές ερωτήσεις σχετικά με την τρέχουσα κατάσταση στη Βοσνία-Ερζεγοβίνη. Φοβάμαι ότι δεν είμαι τόσο αισιόδοξη για τη θετική έκβαση σε πολλά μέτωπα όσο εσείς, για τον απλό λόγο ότι είναι πιθανόν να δοθεί στους ανθρώπους εκεί η εντύπωση ότι, ξαφνικά, όλα πρέπει να προχωρήσουν απίστευτα γρήγορα και ότι δεν υπάρχει χρόνος για επαρκείς διαβουλεύσεις, τουλάχιστον όχι με άλλα πολιτικά κόμματα πέρα από τα μεγαλύτερα, με τα οποία βρίσκεστε σε επαφή.
<P>
Τέλος, θα ήθελα να καταστήσω σαφές, εξ ονόματος της Ομάδας μου, ότι εμμένουμε στην άποψη πως οι υποψήφιες χώρες πρέπει να σέβονται όλα τα κριτήρια της Κοπεγχάγης, χωρίς καμία απολύτως εξαίρεση για κανέναν. Ούτε θα πρέπει να θεωρείτε ότι είμαστε αδιάφοροι ως προς την ικανότητα απορρόφησης της Ευρωπαϊκής Ένωσης. Εντούτοις, αυτό που μας δυσαρεστεί είναι το γεγονός ότι ορισμένοι συνάδελφοί μας φαίνεται να επιθυμούν να χρησιμοποιήσουν αυτήν την έννοια της ικανότητας απορρόφησης, προκειμένου να αναβάλουν επ' αόριστον την ένταξη νέων χωρών. Δεν το επικροτούμε αυτό.
<P>
Επιτρέψτε μου να ολοκληρώσω. Κύριε Επίτροπε, πιστεύω ότι η τελευταία πενταετία υπήρξε πραγματικά επιτυχής. Σας εύχομαι κάθε επιτυχία στο μέλλον. Είμαι βέβαιη ότι θα συναντηθούμε και πάλι σε αυτά τα έδρανα, ακόμη και αν ενδεχομένως είναι με διαφορετική ιδιότητα, αλλά παρ' όλα αυτά, σας ευχαριστώ πολύ.
<SPEAKER ID="266" NAME="Ulrike Lunacek" LANGUAGE="EN">
Κύριε Πρόεδρε, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, οφείλω να ομολογήσω ότι με χαροποιεί πολύ το γεγονός πως αυτό το κοινό ψήφισμα αναφέρει και πάλι την ισχυρή δέσμευση του Ευρωπαϊκού Κοινοβουλίου όσον αφορά τη διεύρυνση και ότι η δυναμική για τη διεύρυνση, για την οποία συζητήσαμε στην Επιτροπή Εξωτερικών Υποθέσεων, πρόκειται να διατηρηθεί.
<P>
Αυτό είναι ιδιαιτέρως αληθές για τη νοτιοανατολική Ευρώπη. Ελπίζω ότι η ιστορία των ένοπλων συγκρούσεων, της βιαιότητας πέρα από κάθε φαντασία, σε αυτό το μέρος της Ευρώπης θα σταματήσει οριστικά, και θεωρώ ότι η Ευρωπαϊκή Ένωση διαδραματίζει ουσιαστικό ρόλο σε αυτό. Στο πλαίσιο αυτό, επίσης, με χαροποιεί πολύ το γεγονός ότι η ισχυρή δέσμευση διατηρείται σε αυτό το ψήφισμα.
<P>
Όπως προαναφέρθηκε, έχει σημειωθεί πρόοδος σε πολλά ζητήματα. Έχει σημειωθεί πρόοδος σε ορισμένες από τις διενέξεις που επικρατούν στην περιοχή και, ως εισηγήτρια για το Κοσσυφοπέδιο, με χαροποιεί πολύ το γεγονός ότι η ισπανική Προεδρία έχει ανακοινώσει πως κατά τη διάρκεια της Προεδρίας της θα καλέσει το Κοσσυφοπέδιο να λάβει μέρος στη διάσκεψη κορυφής των δυτικών Βαλκανίων, πράγμα που ελπίζω ότι θα δώσει τη δυνατότητα επίτευξης προόδου στο ζήτημα του καθεστώτος.
<P>
" προηγούμενη ομιλήτρια ανέφερε ήδη κάτι για το Κοσσυφοπέδιο. Θα προτιμούσα το Κοσσυφοπέδιο να αποτελεί μέρος της συμφωνίας, αλλά τουλάχιστον έχουμε διασφαλίσει ότι θα ξεκινήσει διάλογος για τις θεωρήσεις με στόχο την ελευθέρωση του καθεστώτος θεωρήσεων.
<P>
Θα ήθελα να σχολιάσω μία τροπολογία που θα προτείνουμε αύριο. Αφορά μία από τις μειονότητες που τελούν υπό πολύ δύσκολο καθεστώς σε πολλές περιοχές της νοτιοανατολικής Ευρώπης, και σε άλλα μέρη της Ευρώπης επίσης, αλλά ιδιαιτέρως στο Κοσσυφοπέδιο, και αυτή είναι η μειονότητα των Ρομά. Αυτήν τη στιγμή, 12 000 περίπου Ρομά, κυρίως παιδιά, πρόκειται να σταλούν πίσω από τα κράτη μέλη, κυρίως στο Κοσσυφοπέδιο, όπου γνωρίζουμε ότι οι συνθήκες είναι τέτοιες που δεν θα μπορούν να ζουν ανθρώπινα. Ζητώ, επομένως, από τους βουλευτές του Κοινοβουλίου να ψηφίσουν αύριο υπέρ της τροπολογίας που προτείνουμε προκειμένου, τουλάχιστον για τον χειμώνα, να σταματήσει η απέλαση των Ρομά στο Κοσσυφοπέδιο και να βοηθήσουμε το Κοσσυφοπέδιο να κάνει ανεκτές τις συνθήκες διαβίωσης των μειονοτήτων Ρομά εδώ και εκεί.
<P>
Σήμερα, την παγκόσμια ημέρα για την εξάλειψη της βίας εναντίον των γυναικών, με χαροποιεί επίσης πολύ το γεγονός ότι έχουμε επιτύχει τροπολογίες στο κείμενο αυτό που καθιστούν σαφές ότι οι διακρίσεις κατά των γυναικών και η βία κατά των γυναικών είναι ζητήματα που οι κυβερνήσεις της περιοχής αλλά και η Ευρωπαϊκή Ένωση πρέπει να καταπολεμήσουν.
<P>
Κάτι τελευταίο: άλλες εθνικές μειονότητες και σεξουαλικές μειονότητες. Θεωρώ ότι πρόκειται για μια σημαντική πορεία προς τον εκδημοκρατισμό.
<SPEAKER ID="267" NAME="Charles Tannock" LANGUAGE="EN">
Κύριε Πρόεδρε, η Ομάδα των Ευρωπαίων Συντηρητικών και Μεταρρυθμιστών υποστηρίζει ένθερμα την ευρωπαϊκή διεύρυνση. Παρέχοντας τα οφέλη της ένταξης στην ΕΕ στις επιλέξιμες χώρες δυνάμει του άρθρου 49, ελπίζουμε ότι θα γίνουμε μάρτυρες ανάπτυξης μιας πιο χαλαρής, πιο ευέλικτης Ευρώπης στην οποία πιστεύουμε ως Ομάδα.
<P>
Τυχαίνει να είμαι ο μόνιμος εισηγητής για το Μαυροβούνιο, το οποίο συνιστά θετική περίπτωση όσον αφορά την πρόοδο για την ένταξη, και έχει υποβάλει αίτηση σχετικά πρόσφατα. Εντούτοις, θα επισκεφτώ, επίσης, τη χώρα σύντομα για να αποφασίσω από μόνος μου και να αξιολογήσω την κατάσταση ανεξάρτητα.
<P>
Χαιρετίζω, επίσης, το γεγονός ότι η Ισλανδία μπορεί να είναι σύντομα υποψήφια. Αλλά, στα Βαλκάνια πάντα, η διμερής συνοριακή διένεξη της Κροατίας με τη Σλοβενία δεν πρέπει να αποτελέσει φραγμό στην ένταξη στην ΕΕ, και ελπίζω ότι η Μακεδονία θα ξεκινήσει επίσης σύντομα τις διαπραγματεύσεις.
<P>
Όσον αφορά την Τουρκία, εξακολουθούν να υπάρχουν πολλές ανησυχίες σχετικά με τα ανθρώπινα δικαιώματα, τον συνεχιζόμενο αποκλεισμό της Αρμενίας, τις θρησκευτικές ελευθερίες και την άρνηση εισόδου των κυπριακών πλοίων στα λιμάνια της Τουρκίας. Ήταν, επίσης, ιδιαιτέρως λυπηρό, κατά την άποψή μου, το γεγονός ότι η Τουρκία πρόσφατα κάλεσε στη διάσκεψη κορυφής του Οργανισμού Ισλαμικής Διάσκεψης στην Κωνσταντινούπολη τον Πρόεδρο Bashir του Σουδάν, στον οποίο έχουν απαγγελθεί κατηγορίες από το Διεθνές Ποινικό Δικαστήριο για τις θηριωδίες στο Νταρφούρ.
<P>
Τέλος, παρότι η Ουκρανία είναι μια χώρα που δεν συνδέεται άμεσα με την παρούσα συζήτηση, ελπίζω επίσης ότι, ανεξαρτήτως των αποτελεσμάτων των επικείμενων προεδρικών εκλογών στην Ουκρανία, η ΕΕ θα συνεχίσει να προβάλλει την πιθανότητα ένταξης της χώρας στην ΕΕ αν αυτή είναι πράγματι η άποψη της πλειοψηφίας του λαού της Ουκρανίας. Για τον ίδιο λόγο, αυτό θα πρέπει να ισχύει για τη Μολδαβία και, κάποτε, για τη Λευκορωσία, αν καταστεί δημοκρατική χώρα.
<SPEAKER ID="268" NAME="Νικόλαος Χουντής">
εξ ονόματος της Ομάδας GUE/NGL. - Κύριε Πρόεδρε, κύριε Επίτροπε και κύριε Προεδρεύοντα, μιλώντας αρχικά για την υπόθεση της στρατηγικής της διεύρυνσης θα ήθελα να σας πω ότι, κρίνοντας από την εμπειρία των μέχρι τώρα διευρύνσεων αλλά και από το πώς προσεγγίζονται οι νέες υποψηφιότητες, έχω τη γνώμη ότι η πολιτική της Ευρωπαϊκής Ένωσης δεν βοηθά πάντα στην αντιμετώπιση των οικονομικών και κοινωνικών προβλημάτων των εργαζόμενων και των κοινωνιών που εντάσσονται ή θα ενταχθούν, ενώ πολλές φορές η βοήθεια, η οικονομική και άλλη, ή είναι ανεπαρκής ή πάει σε λάθος κατεύθυνση με συνέπεια είτε να διαιωνίζονται είτε να διευρύνονται περιφερειακές και κοινωνικές ανισότητες.
<P>
Θέλω να αναφερθώ στην περίπτωση της Τουρκίας. Θα πρέπει να υπάρξει πίεση ώστε η Τουρκία να τηρήσει τις υποσχέσεις και τις δεσμεύσεις που έχει αναλάβει, κυρίως το Πρωτόκολλο της Άγκυρας που αναφέρεται στην αναγνώριση της Κυπριακής Δημοκρατίας, της οποίας άλλωστε αμφισβητεί δικαιώματα που απορρέουν από το Διεθνές Δίκαιο. Θυμίζω ότι υπάρχουν ακόμη προβλήματα σεβασμού δημοκρατικών δικαιωμάτων και συνδικαλιστικών ελευθεριών στην Τουρκία, όπως υπογραμμίζονται από το γεγονός της πρόσφατης δίωξης και δίκης Τούρκων συνδικαλιστών στη Σμύρνη.
<P>
Επιθυμώ να αναφερθώ επίσης στην περίπτωση του Κοσσυφοπεδίου. Εκεί η προσέγγιση πρέπει να γίνει με σεβασμό στην απόφαση 1244/99 του Συμβουλίου Ασφαλείας του Ο"Ε. Και υπάρχουν ακόμη προβλήματα όπως η κατάσταση των Σέρβων μέσα στο Κοσσυφοπέδιο που ζουν σε καθεστώς αποκλεισμού και η μη τήρηση συμφωνιών για την επανεγκατάσταση των προσφύγων.
<P>
Τέλος για τη FYROM το πρόβλημα της ονομασίας πρέπει να προσεγγιστεί στα πλαίσια του Ο"Ε και στα πλαίσια μιας διμερούς συμφωνίας με γεωγραφικό προσδιορισμό. Και θα ήθελα να σας ρωτήσω, κύριε Επίτροπε και κύριε Προεδρεύοντα, πώς βλέπετε την τελευταία πρωτοβουλία του νεοεκλεγέντος Έλληνα πρωθυπουργού για συνάντηση με τους Πρωθυπουργούς της Αλβανίας και της FYROM.
<SPEAKER ID="269" NAME="Νικόλαος Σαλαβράκος">
εξ ονόματος της Ομάδας EFD. - Κύριε Πρόεδρε, το άρθρο 49 της Συνθήκης της Ρώμης, κατά την άποψή μου, δεν αποτελεί μια ρομαντική προτροπή των ευρωπαϊκών κρατών για συμμετοχή και διεύρυνση της Ενωμένης Ευρώπης. Αποτελεί μια ρεαλιστική επιδίωξη να ενστερνιστούν τις αρχές της Ένωσης όσο το δυνατόν περισσότερες ευρωπαϊκές χώρες. Μόνον τότε οι βασικές προϋποθέσεις των τριών "C": "εμβάθυνση - όροι - επικοινωνία" θα μπορούν να ισχύσουν.
<P>
Ήδη το Συμβούλιο θα εξετάσει αύριο την πρόταση ψηφίσματος του κ. Albertini όπου ρητά αναφέρεται ότι η Τουρκία έχει μεν πραγματοποιήσει κάποια πρόοδο σε σχέση με την κύρωση των πολιτικών κριτηρίων της Κοπεγχάγης, πλην όμως μένουν πολλά ακόμη να γίνουν τόσο στους τομείς των ανθρωπίνων δικαιωμάτων, της ελευθερίας της έκφρασης και της θρησκευτικής ελευθερίας όσο και στις πολιτικές συμπεριφορές της Τουρκίας γενικότερα στο σύστημα δικαιοσύνης κλπ.
<P>
Είναι σαφές όμως ότι η Τουρκία τον τελευταίο καιρό επιχειρεί μια προσπάθεια ηγεμόνευσης στην περιοχή της Μέσης Ανατολής και τον Καύκασο κατά τρόπο αντίθετο προς τις πάγιες αρχές της Ευρωπαϊκής Ένωσης. Είναι χαρακτηριστική η συμπεριφορά της Τουρκίας στο θέμα του Ιράν που είναι εντελώς αντίθετη προς την εξωτερική πολιτική της Ευρωπαϊκής Ένωσης και τις δεσμεύσεις της που προέρχονται από το Πρωτόκολλο της Άγκυρας. Υπάρχουν οκτώ κεφάλαια ακόμα τα οποία είναι προς εξέταση με την Τουρκία και συνεπώς πιστεύω ότι με τα δεδομένα αυτά η Τουρκία δεν είναι έτοιμη ακόμη να λάβει ημερομηνία έναρξης διαπραγματεύσεων.
<P>
Όσον αφορά τη FYROM δύο τινά θα πω: επισημαίνουμε ότι πρόσφατες ενέργειες και δηλώσεις του Πρωθυπουργού της δημιουργούν πρόβλημα στις γειτονικές χώρες και θα θέλαμε η συμπεριφορά αυτή να εναρμονιστεί με χαμηλότερους τόνους.
<SPEAKER ID="270" NAME="Barry Madlener" AFFILIATION="NI">
(NL) Ο κ. Van Rompuy είχε, φυσικά, δίκιο όταν προέβη στην ακόλουθη παρατήρηση το 2004: "" Τουρκία δεν είναι μέρος της Ευρώπης και δεν θα γίνει ποτέ".
<P>
Με την εν λόγω παρατήρηση, ο κ. Van Rompuy τόνιζε τις θεμελιώδεις αξίες της Ευρώπης, τις οποίες, κατά την άποψή του, η Τουρκία θα υπονόμευε. Ο κ. Van Rompuy εξέφρασε έτσι καταρχήν αντιρρήσεις στην ένταξη της Τουρκίας στην ΕΕ. Και εμείς, το ολλανδικό Κόμμα για την Ελευθερία, συμφωνούμε απολύτως μαζί του. Ασφαλώς, δεν μπορεί πλέον να πάρει τέτοια βαρύγδουπα λόγια πίσω, ούτε καν προς όφελος της διασφάλισης της καλής εργασίας του Προέδρου της Ευρωπαϊκής Ένωσης. " Τουρκία έχει επιδείξει μάλιστα ακόμη και περιφρόνηση για τη δημοκρατία και την ελευθερία της έκφρασης αποκαλώντας τον αρχηγό του κόμματός μου, κ. Geert Wilders, έναν δημοκρατικά εκλεγμένο αντιπρόσωπο του λαού, φασίστα και ρατσιστή. Τι εξωφρενική και αβάσιμη σύγκριση! Δεν θα πρέπει να μας αρνείται η δυνατότητα επίκρισης του Ισλάμ. Αλλά η Τουρκία εδώ δείχνει το πραγματικό της πρόσωπο.
<P>
Κύριε Rehn, θα ήθελα να σας θέσω την ακόλουθη ερώτηση: ποια είναι η αντίδρασή σας απέναντι σε αυτήν την εξωφρενική στάση εκ μέρους της Τουρκίας; Υπάρχει, ασφαλώς, μόνο μία πιθανή απάντηση: η άμεση παύση όλων των διαπραγματεύσεων με την Τουρκία. Ας είμαστε ειλικρινείς με τους Τούρκους. Ας είμαστε ειλικρινείς με τους Τούρκους, όπως υπήρξαν η Angela Merkel και ο Nicolas Sarkozy, και όπως υπήρξε ο καλός τους φίλος Herman van Rompuy. Διακόψτε όλες τις διαπραγματεύσεις με την Τουρκία και με άλλες ισλαμικές χώρες.
<P>
(Ο ομιλητής συμφώνησε να δεχθεί ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8, του Κανονισμού)
<SPEAKER ID="271" NAME="William" AFFILIATION="The Earl of) Dartmouth  (EFD">
(EN) Έχετε εντυπωσιαστεί πολύ καθώς φαίνεται από τα λεγόμενα του κ. Van Rompuy. Δεν πιστεύετε ότι οι περισσότεροι άνθρωποι θα εντυπωσιάζονταν περισσότερο από το γεγονός ότι μόλις το 3% της επικράτειας της Τουρκίας βρίσκεται στην ήπειρο της Ευρώπης, και ότι η εν λόγω πρόταση πλήρους ένταξης της Τουρκίας στην Ευρωπαϊκή Ένωση είναι, γεωγραφικά, εντελώς παράξενη;
<SPEAKER ID="272" NAME="Barry Madlener" AFFILIATION="NI">
(EN) Δεν άκουσα καμία πραγματική ερώτηση, αλλά ασφαλώς συμφωνούμε ότι υπάρχουν πολλοί λόγοι να πούμε "όχι" στην Τουρκία. Απλώς ανέφερα μερικούς, αλλά αυτός είναι ένας άλλος καλός λόγος να πούμε "όχι", οπότε σας ευχαριστώ για αυτό.
<SPEAKER ID="273" NAME="Elmar Brok" AFFILIATION="PPE">
(DE) Κύριε Πρόεδρε, κύριε Bildt, κύριε Επίτροπε, πρόκειται ίσως για την τελευταία συζήτηση σχετικά με τη διεύρυνση που θα κάνουμε μαζί σας, κύριε Rehn. Θα ήθελα να σας ευχαριστήσω για τις πολλές καλές συζητήσεις που διεξάγαμε μαζί σας από το 2004.
<P>
Θα ήθελα να κάνω μερικές παρατηρήσεις. Κατά τη γνώμη μου, έχει έρθει η ώρα για τη γρήγορη επίλυση των δυσκολιών που δημιουργούνται για την Κροατία από το εξωτερικό της χώρας ούτως ώστε, μέσα στο επόμενο έτος, να μπορέσουμε να λάβουμε γρήγορα μια απόφαση με την Κροατία, να ολοκληρώσουμε τις διαπραγματεύσεις και να επικυρώσουμε τη συνθήκη προσχώρησης. Πιστεύω ότι τα εν λόγω διμερή ζητήματα, που ισχύουν για πολλές άλλες χώρες, συμπεριλαμβανομένης της ΠΓΔΜ και της Ελλάδας, καθώς και τα μέτρα που λαμβάνονται συνεχώς κατά της Σερβίας, η οποία, θεωρώ, είναι μια εξαιρετικά σημαντική χώρα όσον αφορά τη σταθερότητα της περιοχής, θα πρέπει να επιλυθούν γρήγορα.
<P>
Πρέπει να καταστεί σαφές ότι κάθε χώρα θα πρέπει να κριθεί σύμφωνα με τις δυνατότητές της και ότι η δέσμευση που πραγματοποιήθηκε στη Θεσσαλονίκη, ιδιαίτερα όσον αφορά τα δυτικά Βαλκάνια, θα τηρηθεί. Κάθε χώρα πρέπει να αξιολογείται βάσει των ικανοτήτων της και ο ρυθμός της διαδικασίας πρέπει να προσαρμόζεται αντίστοιχα.
<P>
Είναι, όμως, εξίσου σημαντικό να εξηγήσουμε ότι ισχύουν τα κριτήρια της Κοπεγχάγης. Λυπάμαι για το γεγονός ότι οι Σοσιαλδημοκράτες, οι Πράσινοι και άλλοι αρνήθηκαν να αναφέρουν τα κριτήρια της Κοπεγχάγης στην επιτροπή. Ελπίζω να εξεταστεί το ζήτημα αυτό στην Ολομέλεια. Θα περνούσαμε εντελώς λάθος μήνυμα στις υποψήφιες χώρες, όπως αν είχαμε αποτύχει να αναφέρουμε την ικανότητα απορρόφησης της Ευρωπαϊκής Ένωσης.
<P>
" ευρωπαϊκή προοπτική πρέπει να είναι ορθή, προκειμένου να ξεκινήσουν οι διαδικασίες εσωτερικής μεταρρύθμισης. Εντούτοις, σημαντική είναι, επίσης, η τήρηση των απαραίτητων προϋποθέσεων για να μην δημιουργούνται ψευδείς προσδοκίες.
<P>
Για τον λόγο αυτόν, όσον αφορά τα κριτήρια της Κοπεγχάγης, πρέπει, επίσης, να διασφαλίσουμε στην περίπτωση της Τουρκίας ότι οι πολιτικές συνθήκες σχετικά με την ελευθερία του λόγου, τη δημοκρατία, το κράτος δικαίου και την ελευθερία της θρησκείας συνιστούν προϋπόθεση για την ένταξη και ότι δεν τίθεται θέμα συμβιβασμού στον εν λόγω τομέα.
<SPEAKER ID="274" NAME="Adrian Severin" AFFILIATION="S&amp;D">
(EN) Κύριε Πρόεδρε, το σημαντικότερο, ίσως, δίδαγμα της προηγούμενης διεύρυνσης είναι ότι εισάγαμε στην Ευρωπαϊκή Ένωση χώρες, αγορές, θεσμικά όργανα και βιομηχανικά στοιχεία ενεργητικού, αλλά αφήσαμε έξω την υποστήριξη του λαού. Πιστεύω ότι δεν πρέπει να επαναλάβουμε το ίδιο στο μέλλον.
<P>
Πρέπει να προετοιμάσουμε όχι μόνο τις προσχωρούσες χώρες, αλλά και τα υφιστάμενα κράτη μέλη. " περίφημη κόπωση της διεύρυνσης λέει περισσότερα για την έλλειψη προετοιμασίας των υφιστάμενων κρατών -των παλαιών κρατών μελών, που δεν είναι προετοιμασμένα για τη συμβίωση με τα νέα κράτη μέλη- παρά για τον δύσληπτο χαρακτήρα των νέων κρατών μελών.
<P>
Δεύτερον, πιστεύω ότι, κατά τις συνομιλίες για τις υποψήφιες χώρες, θα πρέπει να αποφεύγουμε κάθε όρο που δεν συνδέεται άμεσα με την ικανότητά τους να είναι διαλειτουργικές μαζί μας από νομική, θεσμική, πολιτική και πολιτιστική άποψη και να συναγωνίζονται μαζί μας στην εσωτερική αγορά υπό την ευρύτερη έννοια του όρου. Δεν θα πρέπει να επιβάλουμε όρους που δεν συνδέονται με αυτά τα κριτήρια. Θα πρέπει να θυμόμαστε ότι η διεύρυνση έχει να κάνει με ένα καλύτερο μέλλον, όχι με ένα καλύτερο παρελθόν. Αναλωνόμαστε πολύ στο παρελθόν.
<P>
Τρίτον, κάθε χώρα θα πρέπει πράγματι να εισέρχεται βάσει των επιτευγμάτων της. Θα πρέπει, όμως, να αξιολογούμε και την ικανότητά τους να συνεισφέρουν με την ένταξή τους σε μια καλύτερη κατάσταση στην περιοχή, σε περισσότερη σταθερότητα και μεγαλύτερη ολοκλήρωση σε περιφερειακή βάση.
<P>
" διαχείριση των προσδοκιών είναι, επίσης, εξαιρετικά σημαντική και πιστεύω ότι ενδεχομένως στο μέλλον, θα πρέπει να είμαστε λίγο περισσότερο ευρηματικοί στην προσπάθειά μας να αφήσουμε περιθώριο για κάποιου είδους σταδιακή ένταξη μιας χώρας για την οποία δεν προβλέπεται βραχυπρόθεσμα πλήρης ένταξη.
<P>
" τελευταία μου παρατήρηση είναι ότι πιστεύω πως πρέπει να αναθεωρήσουμε το προβληματικό ζήτημα της ταυτότητάς μας, της πολιτιστικής και γεωπολιτικής μας ταυτότητας, ούτως ώστε να γνωρίζουμε ακριβώς ποια είναι τα όρια της διεύρυνσής μας.
<SPEAKER ID="275" NAME="Ivo Vajgl" AFFILIATION="ALDE">
(SL) Πρόκειται να εγκρίνουμε ένα ψήφισμα σήμερα που αναμένεται με μεγάλο ενδιαφέρον και προσμονή σε πολλές χώρες της νοτιοανατολικής Ευρώπης.
<P>
Το εν λόγω ψήφισμα μιλά με πολύ διαφορετικούς όρους από αυτούς που χρησιμοποιούνταν στη νοτιοανατολική Ευρώπη λίγα μόλις χρόνια πριν. Αυτοί οι όροι, μάλιστα, παρείχαν τη δυναμική, αλλά και την καθοδήγηση, για τη σημερινή συζήτηση. Θεωρώ σημαντικό το γεγονός ότι το συμπέρασμα από τα λεγόμενα του κ. Bildt, Προεδρεύοντος του Συμβουλίου, και του Επιτρόπου Rehn, αφενός, καθώς και από τα λεγόμενα του κ. Albertini, Προέδρου της Επιτροπής Εξωτερικών Υποθέσεων, ο οποίος διαβεβαίωσε ότι μπορούμε να εγκρίνουμε ένα τόσο πλούσιο και πλήρες ψήφισμα, αφετέρου, είναι ότι υποστηρίζουμε τις ευρωπαϊκές προοπτικές όλων των ενδιαφερομένων χωρών. Στο σημείο αυτό, θα ήθελα να ξεχωρίσω ιδιαίτερα την Τουρκία.
<P>
Μόνο όταν προσφέρουμε την προοπτική της διεύρυνσης και της ένταξης για όλες τις εν λόγω χώρες, ορισμένα ζητήματα της περιοχής, όπως οι τάσεις που υποδεικνύουν περαιτέρω κατακερματισμό ορισμένων διαδόχων κρατών της πρώην Γιουγκοσλαβίας, τα διασυνοριακά ζητήματα και τυχαία περιστατικά που αφορούν θρησκευτική ή συναφή μισαλλοδοξία, καθίστανται κάπως λιγότερο επικίνδυνα για την ευρύτερη περιοχή.
<P>
Μπορούμε, κατά συνέπεια, να εξαγάγουμε το συμπέρασμα ότι το έργο της ειρήνης και της προόδου σε ένα άλλοτε ασταθές μέρος της Ευρώπης πρέπει να συνεχιστεί.
<SPEAKER ID="276" NAME="Hélène Flautre" AFFILIATION="Verts/ALE">
(FR) Κύριε Πρόεδρε, συμφωνώ, και το ίδιο ισχύει και για την Ομάδα μου, ότι η πολιτική για τη διεύρυνση της Ευρωπαϊκής Ένωσης είναι μία από τις πιο παραγωγικές και πειστικές πολιτικές της.
<P>
Γι' αυτό, κύριε Rehn, ανησυχώ λίγο για το μέλλον σας, επειδή δεν είμαι απολύτως βέβαιη πώς θα καταφέρετε να βρείτε στη μελλοντική Επιτροπή ελκυστικότερο χαρτοφυλάκιο από αυτό της διεύρυνσης.
<P>
Είναι πραγματικά εντυπωσιακό να βλέπει κανείς τι μπορεί να επιφέρει η προοπτική της ένταξης στην ΕΕ ως δύναμη αλλαγής και οικοδόμησης της δημοκρατίας σε μια χώρα σαν την Τουρκία. Φυσικά, υπάρχουν ακόμη πολλά πράγματα που πρέπει να γίνουν: η ανεξαρτησία του δικαστικού συστήματος, ένας ρόλος για τον στρατό, η ελευθερία της έκφρασης και φυσικά η οριστική και γνήσια αντιμετώπιση όλων των πτυχών του κουρδικού ζητήματος.
<P>
Θεωρώ, ωστόσο, ότι είναι σημαντικό να τονίσουμε ότι αυτή η στρατηγική για τη διεύρυνση της ΕΕ δεν είναι μόνο προς όφελος των χωρών που υποβάλλονται στη ενταξιακή διαδικασία· είναι προς όφελός μας και προς όφελος των υπευθύνων λήψης αποφάσεων της Ευρώπης.
<P>
Είναι ανεύθυνο να ελαττώνουμε τις προσπάθειες αλλαγής μιας χώρας σαν την Τουρκία, επιτρέποντας την ύπαρξη αμφιβολιών σχετικά με την έκβαση της διαδικασίας των διαπραγματεύσεων. Ναι, η έκβαση της διαδικασίας των διαπραγματεύσεων θα είναι η ένταξη της Τουρκίας, και πρέπει να το πούμε ξεκάθαρα.
<SPEAKER ID="277" NAME="Ryszard Antoni Legutko" AFFILIATION="ECR">
(PL) Κύριε Πρόεδρε, η διεύρυνση της Ευρωπαϊκής Ένωσης δεν είναι μόνο προς όφελος των χωρών που προσχωρούν στην ΕΕ ή που φιλοδοξούν να προσχωρήσουν, αλλά και προς όφελος όλων μας. Και αυτό διότι αυξάνει την ολοκλήρωση και την ασφάλεια. Ως εκ τούτου, με χαρά βλέπουμε την πρόοδο που σημειώνεται αναφορικά με τις χώρες των δυτικών Βαλκανίων και την Τουρκία, καθώς και το γεγονός ότι η Ισλανδία έχει υποβάλει αίτηση προσχώρησης στην ΕΕ. " κόπωση της διεύρυνσης είναι γεγονός, αλλά ας μην ξεχνάμε ότι κάθε ευρωπαϊκή δημοκρατική χώρα που πληροί επακριβώς καθορισμένα κριτήρια μπορεί να υποβάλει αίτηση προσχώρησης στην Ευρωπαϊκή Ένωση. Δεν πρέπει να ξεχνάμε τα κριτήρια αυτά, αλλά δεν θα πρέπει να κλείνουμε την πόρτα στις υποψήφιες χώρες. Ας μην κλείσουμε την πόρτα στους εταίρους μας από την Ανατολή. Θα πρέπει να προσφέρουμε στην Ουκρανία μια σαφή δυνατότητα προσχώρησης.
<P>
Υπάρχει και κάτι ακόμη. Ο όρος "αλληλεγγύη" χρησιμοποιείται πολύ συχνά στην Ευρωπαϊκή Ένωση. Είναι ένας όρος που προσελκύει άλλες ευρωπαϊκές χώρες στην κοινότητά μας και, ταυτόχρονα, μας υποχρεώνει να διευρύνουμε περαιτέρω την ΕΕ. Δυστυχώς, σε πολλές περιπτώσεις, η ΕΕ δεν επιδεικνύει αλληλεγγύη στις εσωτερικές της σχέσεις. Ένα προφανές παράδειγμα είναι το σχέδιο του αγωγού αερίου της Βόρειας Ευρώπης, που αποσκοπεί άμεσα σε χώρες διαμετακόμισης και ειδικότερα στην Πολωνία, ενώ ο αγωγός South Stream είναι η απάντηση της Μόσχας στα σχέδια ενεργειακής διαφοροποίησης που έχουν σχέση με το σχέδιο Nabucco. Είναι πολύ ενοχλητικό να βλέπει κανείς πώς συγκεκριμένες χώρες έχουν επιτρέψει με τόση ευκολία στη Ρωσία να τις χειραγωγεί. Γι' αυτό η υλοποίηση διμερών συμφερόντων μεταξύ επιμέρους κρατών μελών της ΕΕ και της Ρωσίας οδηγεί σε εσωτερικές διαμάχες και εξασθενεί τη θέση μας - τη θέση της ΕΕ. Αυτό αντιβαίνει στην αρχή της αλληλεγγύης. " διεύρυνση έχει νόημα, αλλά πρέπει να υπάρχει συμφωνία μεταξύ θεωρίας και πράξης.
<SPEAKER ID="278" NAME="Χαράλαμπος Αγγουράκης" AFFILIATION="GUE/NGL">
Κύριε Πρόεδρε, η Συνθήκη της Λισαβόνας δημιουργεί ένα ακόμα πιο αρνητικό πλαίσιο για τους λαούς των κρατών μελών της Ευρωπαϊκής Ένωσης αλλά και των χωρών της διεύρυνσης. " κατάσταση των λαών της Βαλκανικής δυστυχώς είναι δραματική. Αιτία είναι οι συνέπειες του πολέμου του ΝΑΤΟ, οι καπιταλιστικές αναδιαρθρώσεις, οι συμφωνίες με την Ευρωπαϊκή Ένωση, οι ξένες στρατιωτικές βάσεις στην περιοχή, η καπιταλιστική κρίση και ο ενεργειακός ανταγωνισμός των μεγάλων δυνάμεων. " ένταξη των χωρών αυτών υπηρετεί τα συμφέροντα του μεγάλου κεφαλαίου και τους ιμπεριαλιστικούς σχεδιασμούς, που περιλαμβάνουν ακόμη και τον επανακαθορισμό των συνόρων των χωρών της περιοχής αυτής. " ένταξη της FYROM στο ΝΑΤΟ και στην Ευρωπαϊκή Ένωση οξύνει τις αντιθέσεις, ενώ οι κυρίαρχες δυνάμεις της χώρας αυτής εμμένουν σε αλυτρωτικές βλέψεις. " Τουρκία αξιοποιεί την γεωστρατηγική της θέση και επιμένει στην κατοχή μεγάλου τμήματος της Κύπρου, προβάλλει διεκδικήσεις στο Αιγαίο, διατηρεί χιλιάδες κρατούμενους συνδικαλιστές, Κούρδους, δημοσιογράφους κλπ. Στην Ισλανδία διαλύθηκε ο μύθος περί οικονομικού θαύματος και ασκούνται πιέσεις για πρόσδεση στο ιμπεριαλιστικό ευρωπαϊκό άρμα. Το Κομμουνιστικό Κόμμα Ελλάδας έχει ταχθεί ενάντια στη διεύρυνση της Ευρωπαϊκής Ένωσης γιατί είναι ενάντια στην ίδια την Ευρωπαϊκή Ένωση όπως και στην ένταξη και παραμονή της Ελλάδας σε αυτήν. Αγωνιζόμαστε μαζί με τους λαούς της Ευρώπης για την ειρήνη και την κοινωνική δικαιοσύνη ενάντια στις ιμπεριαλιστικές ενώσεις.
<SPEAKER ID="279" NAME="Fiorello Provera" AFFILIATION="EFD">
(IT) Κύριε Πρόεδρε, κυρίες και κύριοι, η διεύρυνση της Ευρωπαϊκής Ένωσης μπορεί να αποτελεί ευκαιρία ή πρόβλημα, αλλά παραμένει ούτως ή άλλως μεγάλη πρόκληση.
<P>
" ευκαιρία αντιπροσωπεύεται από το γεγονός ότι τα νέα κράτη μέλη μπορούν να προβούν σε απτή συνεισφορά ως προς την οικοδόμηση της ευρωπαϊκής πολιτικής. Για να επιτευχθεί αυτό, δεν αρκεί η τήρηση των κριτηρίων της Κοπεγχάγης και η απλή επίσημη επιβεβαίωσή τους. Είναι ουσιώδους σημασίας να αυξηθεί στην Ευρώπη η ευαισθητοποίηση των πολιτών των υποψήφιων χωρών μέσω μιας εκστρατείας υποστήριξης που πρέπει να περιλαμβάνει πολιτικούς, διανοούμενους και τα μέσα μαζικής ενημέρωσης.
<P>
" Ευρώπη δεν μπορεί πλέον να αντιμετωπίζεται απλώς ως μια μεγάλη κοιτίδα οικονομικών πόρων για την επίλυση οικονομικών και κοινωνικών προβλημάτων, καθώς και προβλημάτων υποδομής, αλλά ως ένας θεσμός στον οποίο ο καθένας πρέπει να προσφέρει γνήσια συνεισφορά προκειμένου να καταρτιστεί μια πολιτική οικοδομημένη πάνω σε κοινές αξίες.
<P>
Δεν υπάρχει μεγάλη υποστήριξη για τη διεύρυνση στα κράτη μέλη, ιδιαιτέρως όσον αφορά ορισμένα κράτη. Θέλουμε να κλείσουμε τα μάτια σε αυτήν την κατάσταση ή θέλουμε να εμπλέξουμε τους συμπολίτες μας και να ζητήσουμε τη γνώμη τους; Πιστεύω ότι ένα δημοψήφισμα είναι ο καλύτερος τρόπος δράσης, διότι είναι η αμεσότερη μορφή δημοκρατίας και θα έφερνε την Ευρώπη πιο κοντά στους πολίτες της και στην ελευθερία επιλογής αυτών.
<SPEAKER ID="280" NAME="Philip Claeys" AFFILIATION="NI">
(NL) Πρέπει να σταματήσουμε να επικαλούμαστε αυτό το μεγάλο πρόσχημα όσον αφορά την ένταξη της Τουρκίας. Πρέπει να σταματήσουμε να συγκαλύπτουμε και να υποτιμούμε τα προβλήματα. Πρέπει να έχουμε όλοι το θάρρος να αντιμετωπίσουμε την πραγματικότητα. Διεξάγουμε ενταξιακές διαπραγματεύσεις με την Τουρκία εδώ και πέντε χρόνια ήδη και ποιο ήταν το αποτέλεσμα; " Τουρκία ακολουθεί όλο και περισσότερο μια αντιευρωπαϊκή και αντιδυτική εξωτερική πολιτική. Υπό την ηγεσία του κ. Erdogan και του Προέδρου Gül, η Τουρκία καθίσταται όλο και περισσότερο ισλαμική. " Τουρκία εξακολουθεί να αρνείται να αναγνωρίσει όλα τα υφιστάμενα κράτη μέλη της Ευρωπαϊκής Ένωσης και να τηρήσει τις υποχρεώσεις που απαιτείται να πληροί στο πλαίσιο της τελωνειακής ένωσης. " Τουρκία εξακολουθεί να καταλαμβάνει ένα τμήμα της επικράτειας ενός κράτους μέλους της ΕΕ. Και δεν έχω αναφερθεί καν στο διαρθρωτικό και μόνιμο πρόβλημα της έλλειψης σεβασμού εκ μέρους της Τουρκίας για την ελευθερία της έκφρασης.
<P>
Προ ολίγου, ο κ. Bildt δήλωσε ότι απορρίπτει την ιδέα μιας κλειστής Ευρώπης. Κατά τη γνώμη μου, κανένας μας δεν τάσσεται υπέρ της ιδέας μιας κλειστής Ευρώπης, αλλά υπάρχουν ορισμένοι βουλευτές, και εγώ είμαι ένας από αυτούς, που τάσσονται υπέρ της ιδέας μιας ευρωπαϊκής Ευρώπης. Για να δανειστώ τα λόγια του κ. Herman van Rompuy, ορισθέντος Προέδρου του Ευρωπαϊκού Συμβουλίου: η Τουρκία δεν είναι μέρος της Ευρώπης και δεν θα γίνει ποτέ!
<SPEAKER ID="282" NAME="Cristian Dan Preda" AFFILIATION="PPE">
(RO) Μιλάμε για διεύρυνση όσον αφορά τα δυτικά Βαλκάνια, την Ισλανδία και την Τουρκία, που συνιστούν τρεις πολύ διαφορετικές περιπτώσεις. Πρώτον, έχουμε τις χώρες των δυτικών Βαλκανίων, που απέχουν πολύ από την εκπλήρωση των οικονομικών και πολιτικών κριτηρίων που προσδοκά η Ευρωπαϊκή Ένωση. Εντούτοις, στις χώρες αυτές, η κοινή γνώμη και οι πολιτικοί ηγέτες υποστηρίζουν τον στόχο της ολοκλήρωσης και είναι εξαιρετικά αισιόδοξοι όσον αφορά την ένταξη.
<P>
" δεύτερη περίπτωση είναι η Ισλανδία, μια χώρα που πληροί πολλά από τα οικονομικά και πολιτικά κριτήρια, αλλά όπου η κοινή γνώμη και οι ηγέτες της είναι βαθιά διχασμένοι όσον αφορά τον στόχο της ένταξης στην ΕΕ. Ο συνδετικός κρίκος μεταξύ των δυτικών Βαλκανίων και της Ισλανδίας, προς στιγμήν μόνο, φαίνεται να είναι το γεγονός ότι η βαθιά οικονομική κρίση ενθαρρύνει τις χώρες να προσχωρήσουν στην ΕΕ.
<P>
Τέλος, όμως, έχουμε την Τουρκία, οι ευρωπαϊκές φιλοδοξίες της οποίας δεν συνδέονται με κανέναν οικονομικό κύκλο. Είναι μία από τις χώρες με τη δυναμικότερη οικονομική δραστηριότητα όπου επικρατεί εκτενής διάλογος. Πολύ πρόσφατα, το 45% των Τούρκων υποστήριξε αυτόν τον στόχο.
<P>
Θέλω να διαφοροποιηθούμε μεταξύ των τριών αυτών καταστάσεων, διότι τα δυτικά Βαλκάνια, η Ισλανδία και η Τουρκία παρουσιάζουν τρία διαφορετικά σενάρια από μια προοπτική ολοκλήρωσης. Αφετέρου, είναι καλή ιδέα, επίσης, να μην ασχοληθούμε με αυτές τις περιπτώσεις σύμφωνα με τη διμερή πολιτική λογική.
<P>
Κατά την άποψή μου, οι διαφορές μεταξύ των κρατών μελών και των δυνητικά υποψήφιων χωρών δεν μπορούν να χρησιμοποιηθούν από τα κράτη μέλη ή από τρίτες χώρες για να κλείσουν τον δρόμο για την ευρωπαϊκή ολοκλήρωση. Πιστεύω ότι τα επιτεύγματα κάθε χώρας και η δημόσια συναίνεση είναι τα μοναδικά σημεία αναφοράς για τον προσδιορισμό της πορείας προς την ευρωπαϊκή ολοκλήρωση.
<SPEAKER ID="283" NAME="Μαρία-Ελένη Κοππά" AFFILIATION="S&amp;D">
Κυρία Πρόεδρε, παρά τις επιφυλάξεις ορισμένων, η πολιτική της διεύρυνσης έφερε σταθερότητα, ειρήνη και ευημερία στην Ευρώπη. Σήμερα καλούμαστε να τη συνεχίσουμε με τις υπό ένταξη χώρες: τα Δυτικά Βαλκάνια, την Ισλανδία και την Τουρκία. " ενσωμάτωση των Δυτικών Βαλκανίων είναι αναμφισβήτητα η μεγάλη πρόκληση. " ένταξή τους θα βάλει τέλος σε μια περίοδο συγκρούσεων που άρχισαν από το 1990 και θα εξαφανίσει αυτό που πάει να εξελιχθεί σε μαύρη τρύπα στην καρδιά της Ευρώπης. " Κροατία θα είναι έτοιμη σε λίγους μήνες για την ένταξη και οι άλλες χώρες προχωρούν δυναμικά. Ειδικά για τη Σερβία οφείλουμε όλοι να αναγνωρίσουμε το δρόμο που έχει διανύσει και να στηρίξουμε την πρόοδό της ενθαρρύνοντας τα βήματά της προς την Ευρώπη. Υπάρχουν βέβαια ανοικτά ζητήματα. Το άλυτο καθεστώς του Κοσόβου, η δύσκολη κατάσταση στη Βοσνία και η διαφορά για το όνομα της Πρώην Γιουγκοσλαβικής Δημοκρατίας της Μακεδονίας αποτελούν πληγές για την περιοχή. Σε ό,τι αφορά την Ελλάδα, η νέα κυβέρνηση καταβάλλει προσπάθειες για την οριστική επίλυση της διαφοράς. Μετά από 17 χρόνια έντασης πρέπει να δοθεί το χρονικό περιθώριο για να βρεθεί επιτέλους μια λύση αποδεκτή από τα δύο μέρη. Γενικά, οι σχέσεις καλής γειτονίας αποδείχθηκαν, είτε το θέλουμε είτε όχι, de facto προϋπόθεση για την ένταξη. Ας δουλέψουμε λοιπόν όλοι εμείς για αυτές.
<SPEAKER ID="284" NAME="Alexander Graf Lambsdorff" AFFILIATION="ALDE">
(DE) Κυρία Πρόεδρε, εκφωνήσατε μια ωραία, συνοπτική και σαφή ομιλία, κύριε Bildt. Όσα είπατε σχετικά με το ότι η Ευρωπαϊκή Ένωση είναι ένας γεωπολιτικός παράγοντας σταθερότητας και ότι η πολιτική για τη διεύρυνση είναι ένα εργαλείο είναι όλα σωστά.
<P>
Εντούτοις, πιστεύω ότι δεν είναι διανοητικά ή πολιτικά ικανοποιητικό να συμπεριφερόμαστε σαν να μην υπάρχει η διαφορά στόχων μεταξύ της όλο και μεγαλύτερης ένωσης και της όλο και πιο κλειστής ένωσης. Πρόκειται για μια ερώτηση που δεν έχουμε απαντήσει οριστικά. Έχετε δίκιο όταν λέτε ότι μια μεγαλύτερη Ευρωπαϊκή Ένωση έχει περισσότερη επιρροή, αλλά είναι και πιο περίπλοκη, γεγονός που επηρεάζει την ικανότητα δράσης μας. Ως εκ τούτου, πρέπει να διεξάγουμε έναν νέο διάλογο για τη διεύρυνση, όπως πρότεινε ο κ. Severin από τους Σοσιαλδημοκράτες, ο οποίος θα καλύπτει τη σταδιακή ενσωμάτωση και νέες μορφές ένταξης, προκειμένου να είμαστε σε θέση να συμβιβάσουμε αυτούς τους δύο θεμιτούς στόχους.
<P>
Χρειαζόμαστε θεσμικές μεταρρυθμίσεις. Παραδείγματος χάριν, δεν μπορώ να εξηγήσω στον λαό της Γερμανίας γιατί υποστηρίζω τη Θεσσαλονίκη και γιατί τα διάδοχα κράτη της Γιουγκοσλαβίας θα έχουν κάποια στιγμή περισσότερους Επιτρόπους από όλα τα ιδρυτικά μέλη της Ευρωπαϊκής Ένωσης μαζί. Αυτό δεν είναι σωστό. Πρέπει να είμαστε ειλικρινείς για την πολιτική της διεύρυνσής μας, ούτως ώστε να έχουμε και πάλι την υποστήριξη των πολιτών για αυτόν τον σημαντικό τομέα πολιτικής.
<SPEAKER ID="285" NAME="Peter van Dalen" AFFILIATION="ECR">
(NL) Σύμφωνα με μια δημοσκόπηση του Ευρωβαρόμετρου, οι ευρωπαίοι πολίτες έχουν καταστήσει σαφή τη γνώμη τους για την ένταξη της Τουρκίας: 28% υπέρ και 59% κατά. Αυτά τα αριθμητικά στοιχεία μιλούν από μόνα τους και κανένας πολιτικός δεν μπορεί και δεν πρέπει να τα αρνηθεί. Αν τα αρνηθούμε, θα διευρύνουμε απλώς το χάσμα μεταξύ των πολιτών και των πολιτικών.
<P>
" Τουρκία δεν ανήκει γεωγραφικά στην Ευρώπη, ούτε στην ευρωπαϊκή ιστορία, το θρησκευτικό, πολιτιστικό και πολιτικό τοπίο της οποίας διαμορφώθηκε από τον Χριστιανισμό, την Αναγέννηση, τον Διαφωτισμό και το δημοκρατικό εθνικό κράτος. Από την άλλη πλευρά, μια μορφή προνομιακής εταιρικής σχέσης θα συνδύαζε τα καλύτερα στοιχεία και των δύο κόσμων. Εκτός από τα πολλά οικονομικά πλεονεκτήματα, μια τέτοιου είδους εταιρική σχέση θα δημιουργούσε μια πιο χαλαρή σχέση μεταξύ της Ευρώπης και της Τουρκίας και θα μας απάλλασσε από το αμείωτο άγχος της ένταξης. Ως εκ τούτου, είναι καιρός να λάβουμε μια σαφή απόφαση: ας σταματήσουμε τις ενταξιακές διαπραγματεύσεις και ας ξεκινήσουμε τη διαδικασία διαπραγματεύσεων για μια προνομιακή εταιρική σχέση. Αυτή ας είναι η στρατηγική μας για τη διεύρυνση για το 2010.
<SPEAKER ID="286" NAME="Helmut Scholz" AFFILIATION="GUE/NGL">
(DE) Κυρία Πρόεδρε, κύριε Προεδρεύων του Συμβουλίου, κύριε Επίτροπε, εγώ και πολλοί συνάδελφοι στην Ομάδα μου αντιμετωπίζαμε πάντοτε τη διεύρυνση ως ένα από τα σημαντικότερα έργα της ΕΕ και την υποστηρίζαμε πάντα. Παρά τη δικαιολογημένη κριτική μας για τις διάφορες πτυχές της διεύρυνσης, έχει υπάρξει ένα από τα πιο επιτυχή κεφάλαια της εξωτερικής ανάπτυξης της ΕΕ και αντιπροσωπεύει ένα σύνθετο και μακροπρόθεσμο έργο τόσο για τις υποψήφιες χώρες όσο και για την ΕΕ. Αυτό έχει ήδη συζητηθεί σήμερα στην Ολομέλεια.
<P>
Πρέπει να αναρωτηθούμε κατά πόσον οι διαδικασίες περαιτέρω διεύρυνσης ενδείκνυνται για εμάς. Συγκεκριμένα όσον αφορά τη νοτιοανατολική Ευρώπη, με τη μακρόχρονη ιστορία της στη διαίρεση κρατών και αυτοκρατοριών, δικαίως και ορθώς έχει προσφερθεί στους λαούς των εν λόγω χωρών που ανήκουν σε μια ταραχώδη περιοχή η δυνατότητα ένταξης στην Ευρωπαϊκή Ένωση. Το γεγονός ότι ορισμένοι πολιτικοί των κρατών μελών της Ευρωπαϊκής Ένωσης έχουν αποστασιοποιηθεί από αυτήν τη δέσμευση με το πρόσχημα ότι η ενίσχυση της ταυτότητας και των θεσμικών οργάνων της ΕΕ έχει προτεραιότητα έναντι των περαιτέρω προσχωρήσεων στην ΕΕ δεν έχει αυξήσει απλώς τη δυσπιστία των υποψήφιων χωρών, αλλά έχει και ανασταλτική δράση στη δημοκρατική διαδικασία διαμόρφωσης απόψεων και στις μεταρρυθμιστικές διαδικασίες στην περιοχή.
<SPEAKER ID="287" NAME="Bastiaan Belder" AFFILIATION="EFD">
(NL) Θυμάμαι πολύ έντονα τον Επίτροπο Rehn να λέει, σε μία από τις πρόσφατες συναντήσεις μας, ότι για να αναλάβει κανείς τη θέση του αρμόδιου για τη διεύρυνση Επιτρόπου, πρέπει να είναι αισιόδοξος.
<P>
Οφείλω να ομολογήσω ότι, κατά τη γνώμη μου, η λέξη αυτή περιγράφει πολύ καλά τον ίδιο, αλλά, κατ' εμέ, η αισιοδοξία δεν του ταιριάζει. " προσωπική μου άποψη είναι ότι, στην πολιτική, και αυτό περιλαμβάνει και την ευρωπαϊκή πολιτική, η αισιοδοξία πρέπει να έπεται του ρεαλισμού. Θεωρώ απολύτως συγκλονιστικό το γεγονός ότι το Κοινοβούλιο έχει συμφωνήσει με μια τόσο ρόδινη προσέγγιση. Για ποιον λόγο ήταν απαραίτητο να μετριαστεί το σαφές μήνυμα που απευθυνόταν στην Τουρκία και στη Βοσνία στην πρώτη έκδοση της έκθεσης του κ. Albertini; Γιατί έπρεπε να κάνουμε κομπλιμέντα στην Τουρκία; Γιατί κάναμε απελπισμένες προσπάθειες να βρούμε ένα θετικό εναρκτήριο μήνυμα για τη Βοσνία;
<P>
Δεν έχει το Κοινοβούλιο πλήρη επίγνωση του γεγονότος ότι είμαστε υποχρεωμένοι να εκπροσωπούμε τους λαούς των κρατών μελών της Ευρωπαϊκής Ένωσης; Οι ενημερωτικές εκστρατείες δεν θα βοηθήσουν καθόλου στην επίτευξη μιας διαδικασίας διεύρυνσης που να τυγχάνει της υποστήριξης του λαού. Αυτό θα το επιτύχουμε μόνο με την ειλικρινή και ρεαλιστική αξιολόγηση του βαθμού στον οποίο οι εν λόγω χώρες συμμορφώνονται με τα κριτήρια της Κοπεγχάγης.
<SPEAKER ID="288" NAME="Franz Obermayr" AFFILIATION="NI">
(DE) Κυρία Πρόεδρε, είναι ανησυχητικό το πόσο προφανές είναι το δημοκρατικό έλλειμμα της ΕΕ στην περίπτωση της ένταξης της Τουρκίας. " πλειονότητα του πληθυσμού της ΕΕ τάσσεται σαφώς κατά της ένταξης της Τουρκίας στην ΕΕ. Παρ' όλα αυτά, η διαδικασία του εξωραϊσμού, της αξιολόγησης και των διαπραγματεύσεων συνεχίζεται παρά την άποψη των πολιτών.
<P>
Είναι ανέντιμο να συμπεριφερόμαστε σαν να μην προχωρούμε προς μια πλήρη ένταξη. Ως υποψήφια προς ένταξη χώρα, η Τουρκία λαμβάνει ήδη 2,26 δισεκατομμύρια ευρώ για την περίοδο 2007 έως 2010. Τα χρήματα αυτά καταβάλλονται από τις χώρες που αποτελούν καθαρούς συνεισφέροντες και οι πολίτες των οποίων δεν επιθυμούν την ένταξη της Τουρκίας.
<P>
Όλο αυτό έχει προφανώς να κάνει με τα συμφέροντα των "ΠΑ. Πολλές μη ευρωπαϊκές διαμάχες θα επιλύονταν πιθανόν μετά την προσχώρηση της Τουρκίας. Εντούτοις, παρά τη συμμετοχή της Τουρκίας στον Διαγωνισμό Τραγουδιού της Eurovision, συμφωνώ με την άποψη του ιδιαιτέρως σεβαστού πρώην γερμανού προέδρου, κ. Theodor Heuss, ο οποίος έδωσε έναν σαφή ορισμό της Ευρώπης. " Ευρώπη, είπε, οικοδομείται σε τρεις λόφους: στην Ακρόπολη για την ελληνική ανάπτυξη των ανθρωπιστικών επιστημών, στο Καπιτώλιο της Ρώμης για την έννοια του ευρωπαϊκού κράτους και στον Γολγοθά για τον χριστιανικό δυτικό κόσμο.
<SPEAKER ID="289" NAME="Doris Pack" AFFILIATION="PPE">
(DE) Κυρία Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, η διεύρυνση της ΕΕ για την ενσωμάτωση των δυτικών Βαλκανίων έχει διευθετηθεί από τη Θεσσαλονίκη. " αποδοχή των εν λόγω χωρών άπαξ εκπληρώσουν τις προϋποθέσεις δεν συνιστά πράξη ελέους, όπως ισχυρίζονται πολλοί, αλλά απλή αναγκαιότητα, δεδομένης της γεωγραφικής τους θέσης στο κέντρο της Ευρωπαϊκής Ένωσης.
<P>
" σταθερότητά μας προσδιορίζεται από τη σταθερότητά τους όπως διαπιστώσαμε, δυστυχώς, τη δεκαετία του 1990. Όλες οι χώρες πρέπει, φυσικά, να πληρούν τις απαιτήσεις των κριτηρίων της Κοπεγχάγης και, καθώς οι εν λόγω χώρες ήταν εχθροί άλλοτε, πρέπει να συμμετέχουν και σε προγράμματα περιφερειακής συνεργασίας. Αυτό ισχύει, επίσης, για τις χώρες που γειτονεύουν με τις υποψήφιες προς ένταξη χώρες. Περιμένω από τη Σλοβενία και την Ελλάδα να βοηθήσουν τις υποψήφιες προς ένταξη χώρες να εκπληρώσουν τον στόχο τους γρήγορα και εύκολα.
<P>
Δυστυχώς, στη Βοσνία-Ερζεγοβίνη επικρατεί μια πολύ δύσκολη κατάσταση και δεν πιστεύω ότι μπορώ να καλύψω το ζήτημα σε ενάμιση λεπτό, παρότι είμαι η εισηγήτρια για την εν λόγω περιοχή. Δεν θα το επιχειρήσω καν. Θα ήθελα μόνο, κύριε Bildt και κύριε Rehn, οι διαπραγματεύσεις εκεί να πραγματοποιηθούν κοντά στον λαό και να μην υπαγορευθούν εξωτερικά.
<P>
Όλες οι χώρες της περιοχής πρέπει να καλύψουν διαφορετικές αποστάσεις και πρέπει να τις βοηθήσουμε να ξεπεράσουν τα προβλήματα. Κύριε Lambsdorff, η ιδέα ότι οι υποψήφιες προς ένταξη χώρες θα έχουν περισσότερους Επιτρόπους από τα ιδρυτικά μέλη συνιστά πολύ θλιβερό επιχείρημα. Βασικά δεν είναι καν επιχείρημα· είναι κενό επιχείρημα. Αυτό το πρόβλημα μπορεί να επιλυθεί, αλλά ο λαός των εν λόγω χωρών δεν θα πρέπει να αποκλειστεί επειδή εσείς δεν θέλετε απλώς να επιλυθεί το πρόβλημα.
<SPEAKER ID="290" NAME="Zoran Thaler" AFFILIATION="S&amp;D">
(SL) Θα ήθελα να συγχαρώ τον Επίτροπο Rehn και τον κ. Bildt, Προεδρεύοντα του Συμβουλίου, για τις εποικοδομητικές και θετικές εισαγωγικές τους παρατηρήσεις.
<P>
Ως εισηγητής για την Πρώην Γιουγκοσλαβική Δημοκρατία της Μακεδονίας (ΠΓΔΜ), είμαι στην ιδιαίτερα ευχάριστη θέση να παρατηρήσω ότι η εν λόγω χώρα σημείωσε πρόοδο το 2009 και ότι η Επιτροπή έχει προτείνει να θέσει το Συμβούλιο ημερομηνία για την έναρξη των διαπραγματεύσεων. Λαμβάνουμε, επίσης, υπόψη το γεγονός ότι οι πρωθυπουργοί Παπανδρέου και Gruevski έχουν ξεκινήσει άμεση επικοινωνία.
<P>
Θα ήθελα να ζητήσω από τον κ. Bildt και τον Επίτροπο Rehn, καθώς και από τις κυβερνήσεις όλων των κρατών μελών που ενδιαφέρει το εν λόγω ζήτημα, να σηκώσουν τα τηλέφωνά τους και να επικοινωνήσουν με τον κ. Παπανδρέου και τον κ. Gruevski οδεύοντας προς τη διάσκεψη του Δεκεμβρίου, για να τους δείξουν την αλληλεγγύη τους και να τους ενθαρρύνουν στις προσηλωμένες τους προσπάθειες για την εξεύρεση λύσης σε αυτήν τη διαμάχη που διαρκεί 20 χρόνια.
<P>
Αυτός είναι ο μόνος τρόπος με τον οποίο η Ελλάδα, ως μακροχρόνιο μέλος της Ευρωπαϊκής Ένωσης, θα είναι σε θέση να εκπληρώσει τις φιλοδοξίες της και να τηρήσει τις αρμοδιότητες που έχει σε αυτήν την περιοχή.
<SPEAKER ID="291" NAME="Jelko Kacin" AFFILIATION="ALDE">
(SL) " Σερβία έχει σημειώσει πρόοδο κατά τους τελευταίους μήνες και, εκπληρώνοντας τα κριτήρια για την ελευθέρωση της χώρας από το καθεστώς θεωρήσεων, έχει επιδείξει τόσο στην ίδια όσο και στην Ευρώπη ότι είναι σε θέση να επιτύχει περισσότερα και να έχει καλύτερη απόδοση από ό,τι είχε μέχρι σήμερα. Αξίζει να της αναγνωριστεί αυτή η επιτυχία.
<P>
" Σερβία διαθέτει κρυφό δυναμικό που πρέπει να υλοποιήσει στην πορεία της για την ένταξη στην ΕΕ και πρέπει να το πράξει αυτό για το συμφέρον της και για το συμφέρον των γειτόνων της, της περιοχής ως σύνολο και της Ευρωπαϊκής Ένωσης. Δεδομένου του μεγέθους και της στρατηγικής της θέσης, θα μπορούσε να καταστεί κινητήρια δύναμη για τη συνένωση της περιοχής. Έχει έρθει η ώρα να λάβει επίγνωση του ρόλου αυτού και να κάνει περισσότερα για τη διεύρυνση από ό,τι έχει κάνει μέχρι στιγμής.
<P>
" ηγεσία στο Βελιγράδι πρέπει να προσηλωθεί συστηματικά στην επείγουσα πολιτική και οικονομική μεταρρύθμιση και συνεργασία με όλες τις γειτονικές περιοχές της χώρας. " πλήρης συνεργασία με το Δικαστήριο της Χάγης δεν αρκεί, διότι πρέπει να έχει επιτυχή έκβαση. " Σερβία πρέπει να βελτιώσει την πολιτική της κουλτούρα, διότι το ιστορικό της μέχρι τούδε μπορεί να παρακωλύσει τη διαδικασία ένταξης. Χρειάζεται διαφάνεια και πρέπει να οικοδομήσει ενεργά όσο το δυνατόν ευρύτερη δημόσια συναίνεση και να ξεπεράσει τους διχασμούς μεταξύ του κυβερνώντος συνασπισμού και της αντιπολίτευσης σε βασικά κοινοτικά ζητήματα. Εντούτοις, δύο σημαντικές προϋποθέσεις για την ταχύτερη πρόοδο είναι η ελευθερία και η ανεξαρτησία των μέσων ενημέρωσης και η παύση της χειραγώγησης των μέσων ενημέρωσης.
<SPEAKER ID="292" NAME="Geoffrey Van Orden" AFFILIATION="ECR">
(EN) Κυρία Πρόεδρε, το μόνο που ζητώ είναι περισσότερη ειλικρίνεια στις συναλλαγές μας με την Τουρκία και μια ορθή και δίκαιη ερμηνεία των γεγονότων, ιδιαιτέρως σε σχέση με την Κύπρο, όπου μια διαστρεβλωμένη εκδοχή της πρόσφατης ιστορίας έχει, δυστυχώς, καταστεί αποδεκτή σοφία.
<P>
Μας δίνεται μια πραγματική ευκαιρία από τώρα μέχρι τις προεδρικές εκλογές στη Βόρεια Κύπρο τον Απρίλιο την οποία θα πρέπει να εκμεταλλευτούμε, και αυτό αφορά όλες τις πλευρές. Δεν θα πρέπει να ξεχνάμε ότι οι Τουρκοκύπριοι συμφώνησαν στο σχέδιο επανένωσης των "νωμένων Εθνών τον Απρίλιο του 2004. Απορρίφθηκε από τη Νότια Κύπρο. Δεν θα πρέπει να ξεχνάμε, επίσης, τη δέσμευση της Ευρωπαϊκής Ένωσης τον Μάιο του 2004 για λήξη της απομόνωσης της Βόρειας Κύπρου, μια δέσμευση που δεν πραγματοποιήθηκε ποτέ. " ΕΕ έχει ηθικό καθήκον στο εν λόγω ζήτημα. Φοβάμαι ότι αν συνεχίσουμε να χειριζόμαστε τα τουρκικά συμφέροντα με αυτόν τον τρόπο, διακινδυνεύουμε να χάσουμε έναν βασικό σύμμαχο σε μια στρατηγική περιοχή μεγάλης σημασίας και να ενθαρρύνουμε όλες τις λανθασμένες τάσεις στην Τουρκία.
<P>
Ασφαλώς, πολλοί από εμάς ανησυχούμε πολύ για τα προβλήματα της μετανάστευσης όσον αφορά τα κράτη μας. Πρόκειται για μια πτυχή των διαπραγματεύσεών μας με την Τουρκία που θα πρέπει να αντιμετωπιστεί με ιδιαίτερο και ρωμαλέο τρόπο.
<P>
Αν είχα χρόνο, θα έκανα επίσης μνεία στην Κροατία και στις άλλες χώρες της νοτιοανατολικής Ευρώπης που πρέπει να αντιμετωπίσουν επειγόντως τη διαφθορά, το οργανωμένο έγκλημα και την παραβίαση ορισμένων δικαιωμάτων ιδιωτικής ιδιοκτησίας πριν από την ένταξη, στην περίπτωση της Κροατίας, ή προτού προχωρήσει η υποψηφιότητα με εμπιστοσύνη.
<SPEAKER ID="293" NAME="William" AFFILIATION="The Earl of) Dartmouth  (EFD">
(EN) Κυρία Πρόεδρε, οι προτεινόμενες χώρες για ένταξη στην ΕΕ είναι συγκριτικά φτωχές. Το ευρωπαϊκό τους όνειρο, για να παραθέσω τα λόγια του Επιτρόπου, είναι ότι θα λάβουν επιχορηγήσεις. Γι' αυτό γίνονται όλα. Το γεγονός είναι ότι πλούσιες χώρες, για παράδειγμα η Νορβηγία και η Ελβετία, απλώς δεν θέλουν να προσχωρήσουν στην ΕΕ. Για του λόγου το αληθές, η Ισλανδία, όταν ήταν πλούσια χώρα, δεν ενδιαφερόταν καθόλου να ενταχθεί στην Ευρωπαϊκή Ένωση. Τώρα που έχει πτωχεύσει, δυστυχώς, η ισλανδική κυβέρνηση μπαίνει στην ουρά για την ένταξη στην ΕΕ. Το ρήγμα του San Andreas για την Ευρωπαϊκή Ένωση είναι μεταξύ των επτά κρατών μελών που αποτελούν τους μεγάλους καθαρούς συνεισφέροντες και των υπολοίπων.
<P>
" κατάσταση αυτή είναι ασταθής, δυσχερής και δυσβάσταχτη. Πιστεύετε ότι διευρύνετε την αυτοκρατορία της ΕΕ με αυτήν την κακώς σχεδιασμένη πολιτική. Στην πραγματικότητα, την οδηγείτε σε οικονομικό χάος στο μέλλον.
<SPEAKER ID="294" NAME="Francisco José Millán Mon" AFFILIATION="PPE">
(ES) Κυρία Πρόεδρε, η διαδικασία διεύρυνσης υπήρξε μια ηχηρή επιτυχία. " τελευταία διεύρυνση μάς επέτρεψε να συνενωθούμε με τις χώρες της Κεντρικής και της Ανατολικής Ευρώπης οι οποίες άδικα αποστερήθηκαν την ελευθερία και την ευημερία μετά τον Β' Παγκόσμιο Πόλεμο. Επί του παρόντος, η διεύρυνση επικεντρώνεται στα δυτικά Βαλκάνια, στην Τουρκία και στην Ισλανδία.
<P>
Υποστηρίζω τις ιδέες που έχουμε αναγνωρίσει ως τις κατευθυντήριες αρχές της διαδικασίας διεύρυνσης τα τελευταία χρόνια. Εννοώ την εμβάθυνση, τους όρους και την επικοινωνία. Αυτό σημαίνει ότι θα πρέπει να εκπληρώσουμε τις υποχρεώσεις μας, αλλά να μην προβαίνουμε σε απερίσκεπτες δεσμεύσεις για μελλοντικές διευρύνσεις.
<P>
Δεύτερον, η πρόοδος των διαφόρων διαδικασιών προσχώρησης υπόκειται σε αυστηρή συμμόρφωση με τους όρους. Οι υποψήφιες χώρες πρέπει να καταβάλλουν προσηλωμένες προσπάθειες για να πραγματοποιήσουν τις απαραίτητες μεταρρυθμίσεις. Τρίτον, πρέπει όλοι να καταβάλλουμε προσπάθεια για να επικοινωνήσουμε με τους πολίτες. Το ψήφισμα που πρόκειται να ψηφίσουμε αύριο επισημαίνει το πολύ σημαντικό ζήτημα της επικοινωνίας.
<P>
Στο πλαίσιο αυτό, θα ήθελα να επαναλάβω την ευρύτερη πρόταση που υπέβαλα σε προηγούμενες περιστάσεις, ήτοι ότι θα ήταν σκόπιμο, επίσης, να ενισχύσουμε τη γνώση των νεαρών Ευρωπαίων για την Ένωση, καθιστώντας την αντικείμενο υποχρεωτικού μαθήματος στην ανώτερη δευτεροβάθμια εκπαίδευση.
<P>
Μια άλλη σχετική ιδέα που περιλαμβάνεται στο ψήφισμα είναι η ικανότητα ολοκλήρωσης. " διεύρυνση απαιτεί από τα υφιστάμενα κράτη μέλη της Ένωσης να λάβουν ορισμένα μέτρα. Όσον αφορά τα χρηματοοικονομικά, παραδείγματος χάριν, η διεύρυνση απαιτεί επαρκείς οικονομικούς πόρους, προκειμένου να διασφαλιστεί ότι ουσιώδεις κοινοτικές πολιτικές, όπως η κοινή γεωργική πολιτική ή η πολιτική συνοχής, δεν τίθενται σε κίνδυνο.
<P>
Και ολοκληρώνω. Θα ήθελα να επισημάνω ότι, όπως όλοι γνωρίζουμε, το Κοσσυφοπέδιο συνιστά ιδιαίτερη περίπτωση. Δυστυχώς, όμως, υπάρχουν τμήματα του ψηφίσματος όπου αυτή η ιδιαιτερότητα δεν καθίσταται σαφής.
<SPEAKER ID="295" NAME="Pier Antonio Panzeri" AFFILIATION="S&amp;D">
(IT) Κυρία Πρόεδρε, κυρίες και κύριοι, θεωρώ το ψήφισμα που συζητούμε σήμερα στο Κοινοβούλιο απολύτως θετικό.
<P>
Για να σταθώ εν μέρει σε αυτό το σημείο, θεωρώ ότι το θέμα της ευρωπαϊκής διεύρυνσης προς τα δυτικά Βαλκάνια είναι, και πρέπει να παραμείνει, ένας από τους ακρογωνιαίους λίθους της ευρωπαϊκής δράσης τους ερχόμενους μήνες.
<P>
Θα ήθελα να συγχαρώ τη σουηδική Προεδρία και, πάνω από όλα, τον Επίτροπο Rehn για το έργο τους. Πρέπει, παρ' όλα αυτά, να νιώθουμε ότι συμμετέχουμε περισσότερο στη διαδικασία της διεύρυνσης.
<P>
Ορισμένες χώρες πρέπει αναμφίβολα να επισπεύσουν τη δράση τους στο νομικό μέτωπο όσον αφορά την καταπολέμηση του εγκλήματος και τις μεταρρυθμίσεις. Αλλά δεν πρέπει να παραβλέψουμε τον πολιτικό στόχο, δηλαδή την εδραίωση της δημοκρατίας σε αυτές τις χώρες και την επίτευξη της τήρησης εκ μέρους των χωρών αυτών της ευρωπαϊκής πορείας από οικονομική και κοινωνική άποψη, αλλά και από άποψη υποδομών.
<P>
Σκέφτομαι, για παράδειγμα, χώρες όπως το Κοσσυφοπέδιο -και εν προκειμένω συμφωνώ με τις τροπολογίες που κατατέθηκαν από την κ. Lunacek αναφορικά με το ζήτημα των Ρομά- διότι πρόκειται για μια χώρα την οποία δεν μπορούμε να παραγκωνίσουμε επειδή απλώς πέντε ευρωπαϊκές χώρες δεν έχουν αναγνωρίσει ακόμη την ανεξαρτησία της.
<P>
Συνοψίζοντας, χρειαζόμαστε το κατάλληλο θάρρος και μια διορατική πολιτική που θα ανταποκρίνεται στην πρόκληση που θέτει σε όλους μας η διαδικασία της διεύρυνσης.
<SPEAKER ID="296" NAME="Jorgo Chatzimarkakis" AFFILIATION="ALDE">
(DE) Κυρία Πρόεδρε, κύριε Προεδρεύων του Συμβουλίου, μιλώ ως επικεφαλής της αντιπροσωπείας στην Πρώην Γιουγκοσλαβική Δημοκρατία της Μακεδονίας και θα επικεντρωθώ σε αυτήν τη χώρα. Θα ήθελα να ευχαριστήσω θερμά τον κ. Rehn για το θάρρος του. " έκθεσή του και το πράσινο φως που έδωσε για την εν λόγω χώρα αποτελούν ένα τολμηρό βήμα που παρήγαγε δυναμική. Ταυτόχρονα, έχουν διεξαχθεί εκλογές στην Ελλάδα και στην Αθήνα υπάρχει μια νέα κυβέρνηση, γεγονός που μας δημιουργεί μια κατάσταση και μια ευκαιρία στην οποία μπορούμε να επιτύχουμε κάτι. Εντούτοις, θα ήθελα να ζητήσω από τους συναδέλφους μου να αντιδρούν ήρεμα. Την Παρασκευή, θα διεξαχθεί μια συνάντηση μεταξύ του κ. Παπανδρέου και του πρωθυπουργού Gruevski, και αν θέσουμε πολύ υψηλές προσδοκίες, μπορεί να αυξήσουμε την πίεση τόσο πολύ ώστε να καταρρεύσουν τα πάντα, και δεν θέλουμε να το διακινδυνεύσουμε αυτό.
<P>
Πρέπει να ενθαρρύνουμε όλες τις πλευρές να συνεχίσουν ειρηνικά την πορεία που έχουν ήδη πάρει. Θα ήθελα να ευχαριστήσω τον εισηγητή, κ. Thaler, που περιέγραψε με τόση ακρίβεια την εν λόγω πορεία. Θα ήθελα επίσης να ευχηθώ στον φίλο μου, κ. Rehn, μια επιτυχή μελλοντική πορεία στην Επιτροπή.
<P>
(Ο ομιλητής συμφώνησε να δεχθεί ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8, του Κανονισμού)
<SPEAKER ID="297" NAME="Alexander Graf Lambsdorff" AFFILIATION="ALDE">
(DE) Κυρία Πρόεδρε, έχω μια ερώτηση για τον κ. Chatzimarkakis, αν μου επιτρέπει. " κ. Pack προφανώς δεν με άκουσε όταν είπα ότι υποστηρίζουμε τη Θεσσαλονίκη. Θα ήθελα να το επαναλάβω σε αυτό το σημείο.
<P>
Ήθελα να ρωτήσω τον κ. Chatzimarkakis ποια πιστεύει ότι είναι τα πιο επείγοντα βήματα στα οποία πρέπει να προβεί η Πρώην Γιουγκοσλαβική Δημοκρατία της Μακεδονίας, προκειμένου να σημειώσει πρόοδο στη διαμάχη για την ονομασία και να διασφαλίσει ότι οι διαπραγματεύσεις που πρόκειται να ξεκινήσουν σύντομα θα είναι όσον το δυνατόν επιτυχέστερες.
<SPEAKER ID="298" NAME="Jorgo Chatzimarkakis" AFFILIATION="ALDE">
(DE) Κυρία Πρόεδρε, σας ευχαριστώ πολύ για την ερώτηση. Πιστεύω ότι και οι δύο πλευρές πρέπει να αλλάξουν στάση και είναι σαφές ότι και οι δύο πλευρές είναι διατεθειμένες να κάνουν ένα βήμα. Τώρα αναμένουμε μια μακροπρόθεσμη λύση. Για τον λόγο αυτόν, προσδοκώ ότι το ζήτημα της ονομασίας θα επιλυθεί με σαφήνεια και οριστικά μέσα σε μια συζήτηση πέντε λεπτών. Δεν είναι αυτό το πρόβλημα.
<P>
" εφαρμογή της ονομασίας, το λεγόμενο πεδίο εφαρμογής, είναι το μείζον ζήτημα και αμφότερες οι πλευρές προφανώς χρειάζονται χρόνο για να το επιλύσουν. Θα ήθελα να δω μια μακροπρόθεσμη λύση, διότι η εναλλακτική είναι μια βραχυπρόθεσμη λύση που θα μπορούσε να έχει καταστροφικά αποτελέσματα. Γι' αυτό όλοι μας πρέπει να ενθαρρύνουμε και τις δύο πλευρές φιλικά να καταλήξουν σε μια μακροπρόθεσμη λύση με ευρύ πεδίο εφαρμογής και ευρεία εφαρμογή.
<SPEAKER ID="299" NAME="Mario Borghezio" AFFILIATION="EFD">
(IT) Κυρία Πρόεδρε, κυρίες και κύριοι, πρέπει να εξετάσουμε πολύ προσεκτικά τη δήλωση ότι η διεύρυνση θα αποτελέσει παράγοντα σταθερότητας.
<P>
Ας σκεφτούμε όσα δήλωσε ο πρωθυπουργός Erdogan πριν από λίγες ημέρες. Δήλωσε ότι δεν μπορούσε να συμφωνήσει με τον κ. Netanyahu, αλλά ένιωθε πολύ πιο άνετα με τον κ. Bashir ο οποίος, αν δεν κάνω λάθος, είναι ο πρόεδρος του Σουδάν που τελεί υπό διερεύνηση διότι κατηγορείται για εγκλήματα κατά της ανθρωπότητας.
<P>
Στο ζήτημα της γειτονίας, αν η Τουρκία ενταχθεί στην Ευρώπη, το Ιράν, το Ιράκ και τη Συρία θα είναι γείτονές μας. Δεν μου μοιάζει ιδανική γειτονιά. Θα ένιωθα πολύ καλύτερα αν η Τουρκία εντασσόταν στην Ευρώπη μέσω μιας προνομιακής εταιρικής σχέσης. Μια κάπως ανησυχητική τάση αποδυτικοποίησης της Τουρκίας έχει φθάσει σε ένα άκρως προχωρημένο στάδιο κάτω από τα μάτια μας. Αρκεί μόνο να σκεφτούμε μέτρα που επηρεάζουν την κοινωνική συμβίωση, όπως χωριστές πισίνες για τους άνδρες και τις γυναίκες, περιορισμούς στην ελευθερία της αντιπολίτευσης, που επεκτείνονται στην πραγματικότητα στην επιβολή προστίμου ύψους 3 εκατομμυρίων ευρώ για εκπομπές της αντιπολίτευσης, και ούτω καθ' εξής.
<P>
Πιστεύω ότι πρέπει να εξετάσουμε ένα ακόμη γεγονός: μπορεί στο Κοινοβούλιο η πλειοψηφία να είναι υπέρ, αλλά στην Τουρκία η πλειοψηφία είναι κατά της ένταξης της χώρας. Επιμένουμε να επεκτείνουμε τα σύνορά μας στην Τουρκία όταν οι ίδιοι οι Τούρκοι δεν επιθυμούν κάτι τέτοιο.
<P>
Ο πρόεδρος της Ιταλικής Δημοκρατίας έχει δηλώσει ότι οι συμφωνίες πρέπει να τηρούνται. Συμφωνώ, αλλά πρέπει να λάβουμε υπόψη μας και το γεγονός ότι οι Τούρκοι είναι Τούρκοι.
<SPEAKER ID="300" NAME="Γεώργιος Κουμουτσάκος" AFFILIATION="PPE">
Κυρία Πρόεδρε, η έκθεση που συζητάμε σήμερα θέλει να στείλει ένα θετικό μήνυμα για την ευρωπαϊκή προοπτική και τελικά για την ένταξη των χωρών των Δυτικών Βαλκανίων, της Τουρκίας και της Ισλανδίας στην Ευρωπαϊκή Ένωση. Σε αυτό το θετικό μήνυμα συμφωνούμε όλοι, πιστεύω, σε αυτή την αίθουσα, και πάντως οι περισσότεροι. Ταυτόχρονα όμως θα πρέπει να γίνει ξεκάθαρο ότι η πορεία μέχρι την ένταξη είναι απαιτητική. Δεν είναι ένας δρόμος σπαρμένος με ρόδα. Είναι θέμα λοιπόν αξιοπιστίας για την Ευρωπαϊκή Ένωση να βλέπει ότι τα κριτήρια και τα προαπαιτούμενα που θέτει εκπληρώνονται με πράξεις και όχι μόνο με καλές προθέσεις. Χρειάζεται δηλαδή πλήρης προσαρμογή για την πλήρη ένταξη.
<P>
Σε αυτό το πλαίσιο η εφαρμογή σχέσεων καλής γειτονίας είναι μεγάλης σημασίας. Ας μην κρυβόμαστε πίσω από το δάκτυλό μας. Οι σοβαρές εκκρεμότητες στις σχέσεις καλής γειτονίας μεταξύ υποψηφίων χωρών και κρατών μελών επηρεάζουν την εξέλιξη της ενταξιακής πορείας εκείνων που θέλουν να γίνουν μέλη της οικογένειας. Το προηγούμενο Σλοβενίας-Κροατίας το επιβεβαιώνει άλλωστε. Για το λόγο αυτό, το ανοικτό ακόμη ζήτημα της ονομασίας της Πρώην Γιουγκοσλαβικής Δημοκρατίας της Μακεδονίας πρέπει να λυθεί πριν και όχι μετά την έναρξη των ενταξιακών διαπραγματεύσεων. Ο λόγος είναι απλός. Εάν η χώρα αυτή λάβει ημερομηνία έναρξης ενταξιακών διαπραγματεύσεων χωρίς να έχει προηγηθεί λύση, τότε η κυβέρνησή της δεν θα έχει πλέον κανένα ισχυρό κίνητρο για εποικοδομητική στάση ώστε να επιτευχθεί τελικά με την Ελλάδα μια αμοιβαία αποδεκτή λύση.
<P>
Όσον αφορά στην Τουρκία, η ομαλοποίηση των σχέσεών της με την Κυπριακή Δημοκρατία και το σταμάτημα των υπερπτήσεων ελληνικού εδάφους από τα στρατιωτικά της αεροπλάνα θα είναι δύο σοβαρά στοιχεία ώστε να επιταχυνθεί η ενταξιακή της πορεία. Με αυτές τις σκέψεις θα κρίνουμε και τη στάση μας στην αυριανή μας ψηφοφορία.
<SPEAKER ID="301" NAME="Richard Howitt" AFFILIATION="S&amp;D">
(EN) Κυρία Πρόεδρε, η σημερινή συζήτηση και το ψήφισμα παρέχουν στο νέο Ευρωπαϊκό Κοινοβούλιο τη δυνατότητα να επαναδεσμευτεί στην περαιτέρω διεύρυνση της Ευρωπαϊκής Ένωσης, να σημειώσει τις θετικές εξελίξεις που έχουν σημειωθεί στις υποψήφιες χώρες, σχεδόν σε κάθε επιμέρους περίπτωση, και να μας υπενθυμίσει ότι η ελευθέρωση του εμπορίου, η ενίσχυση της σταθερότητας, η βελτίωση του ελέγχου των συνόρων μας, και η επέκταση της δυνατότητας μετακινήσεων και η ελεύθερη ανταλλαγή των ατόμων ενισχύουν -δεν αποδυναμώνουν- την Ευρωπαϊκή Ένωση.
<P>
Οι Ευρωπαίοι Συντηρητικοί επαναλαμβάνουν σήμερα ότι τάσσονται υπέρ της διεύρυνσης αλλά, ταυτόχρονα, την αποκλείουν από την ιδρυτική πράξη της νέας τους Ομάδας, ο επίσημος εκπρόσωπος της οποίας, που λαμβάνει τον λόγο σε αυτήν τη συζήτηση, επαναλαμβάνει την αντίθεσή του για την Τουρκία, θέτοντάς τους έτσι ακριβώς στο ίδιο στρατόπεδο με την Ακροδεξιά όπως ακούσαμε όλοι σήμερα το απόγευμα.
<P>
Εντούτοις, ευχαριστώ θερμά τον Επίτροπο Olli Rehn, το χιούμορ του οποίου κατέστη εμφανές στην τελευταία του παρατήρηση ότι, στο μέλλον, η Γενική Διεύθυνση Διεύρυνσης δεν θα πρέπει να απέχει εξίσου ούτε από το Συμβούλιο ούτε από την Επιτροπή, στο μέσο της οδού de la Loi.
<P>
Εκτιμώ το χιούμορ του και εκτιμώ την καλή του κρίση. Ελπίζω ότι κληρονομιά του θα είναι η ένταξη στην ΕΕ όλων των επί του παρόντος υποψήφιων χωρών.
<SPEAKER ID="302" NAME="Pat the Cope Gallagher" AFFILIATION="ALDE">
(GA) Κυρία Πρόεδρε, ανέκαθεν υπήρχε ισχυρή σχέση μεταξύ της Ισλανδίας και της Ευρωπαϊκής Ένωσης, και ως Πρόεδρος της Αντιπροσωπείας για τις σχέσεις με την Ελβετία, την Ισλανδία, τη Νορβηγία και τον Ευρωπαϊκό Οικονομικό Χώρο, με μεγάλη μου χαρά υποδέχτηκα την προηγούμενη εβδομάδα την κοινοβουλευτική αντιπροσωπεία από την Ισλανδία. Ελπίζω ότι θα συγκροτηθεί σύντομα μεικτή κοινοβουλευτική επιτροπή και η ισλανδική κυβέρνηση λαμβάνει μέρος σε στενές συνομιλίες με την Επιτροπή έπειτα από την απόφαση των υπουργών Εξωτερικών της Ένωσης τον περασμένο Ιούλιο. Είμαι βέβαιος ότι οι ευρωπαίοι ηγέτες θα δώσουν το πράσινο φως ούτως ώστε να ξεκινήσουν οι διαπραγματεύσεις μεταξύ της Ένωσης και της Ισλανδίας στη διάσκεψη κορυφής την ερχόμενη άνοιξη. Καθώς η Ισλανδία είναι μέλος του Ευρωπαϊκού Οικονομικού Χώρου καλύπτει ήδη είκοσι δύο κεφάλαια που πρέπει να πληρούνται. Έχει ήδη πραγματοποιηθεί μεγάλο μέρος της δουλειάς που απαιτείται. Είμαι σίγουρος ότι και τα άλλα κεφάλαια θα αντιμετωπιστούν με θετικό, κατευθυνόμενο τρόπο στο πνεύμα της φιλίας.
<SPEAKER ID="303" NAME="Krzysztof Lisek" AFFILIATION="PPE">
(PL) Κυρία Πρόεδρε, ως Πολωνός, αλλά ταυτόχρονα ως πολίτης της Ευρωπαϊκής Ένωσης εδώ και πέντε χρόνια, θα ήθελα να εκφράσω τη μεγάλη ικανοποίησή μου που διεξάγουμε την παρούσα συζήτηση σε αυτήν την Αίθουσα με μια τόσο επιφανή συντροφιά, συμπεριλαμβανομένων ατόμων που έχουν στενή σχέση με τη διαδικασία της διεύρυνσης, όπως ο κ. Rehn και ο κ. Bildt. Συζητούμε για περαιτέρω διεύρυνση της Ευρωπαϊκής Ένωσης και το πράττουμε αυτό αψηφώντας όσους λένε ότι η ΕΕ έχει αγγίξει το ανώτατο όριο των δυνατοτήτων της για περιφερειακή ανάπτυξη. Το μοναδικό καλό νέο για αυτούς τους πολέμιους της περαιτέρω διεύρυνσης είναι ότι δεν θα υπάρξει καμία διεύρυνση για την ΕΕ το 2009.
<P>
Δεν θα ήθελα να εξετάσουμε τη διαδικασία της διεύρυνσης της ΕΕ μόνο από την άποψη των νομικών ρητρών. Θα ήθελα να την εξετάσουμε και ως ιστορική διαδικασία. " ιστορία μάς διδάσκει, εξάλλου, ότι τα Βαλκάνια, παραδείγματος χάριν, ήταν η πηγή πολλών διενέξεων κατά τη διάρκεια του 20ού αιώνα. Επρόκειτο για διενέξεις που στη συνέχεια επεκτάθηκαν σε ολόκληρη την ήπειρο, όπως ο Α' Παγκόσμιος Πόλεμος, και διενέξεις όπως ο πόλεμος της δεκαετίας του 1990, που επηρέασαν επίσης άλλες χώρες, αν μη τι άλλο λόγω της μετανάστευσης πολλών εκατομμυρίων ανθρώπων. Ως εκ τούτου, η ένταξη των βαλκανικών κρατών στην Ευρωπαϊκή Ένωση θα ήταν, κατά τη γνώμη μου, η πιο σημαντική συνεισφορά της ΕΕ στη σταθερότητα και την ειρήνη στην ήπειρό μας.
<P>
Αν μου επιτρέπετε να προβώ σε μία ακόμη παρατήρηση σχετικά με τα λεγόμενα του κ. Bildt για τις ανοικτές πόρτες, θα ήθελα να σας ζητήσω να μην ξεχνάτε ότι υπάρχουν ακόμη άλλες χώρες, που δεν αναφέρονται στο σημερινό έγγραφο, οι οποίες ονειρεύονται να ενταχθούν στην ΕΕ.
<SPEAKER ID="304" NAME="Emine Bozkurt" AFFILIATION="S&amp;D">
(NL) Καταρχάς, λυπάμαι για το γεγονός ότι αυτήν τη στιγμή δεν είμαστε σε θέση να παρουσιάσουμε μια ρόδινη εικόνα της πολιτικής κατάστασης στη Βοσνία-Ερζεγοβίνη.
<P>
" μεταρρυθμιστική διαδικασία στην εν λόγω χώρα παραμένει παράλυτη από τις εκεί πολιτικές δυνάμεις. Οι δύο οντότητες δεν έχουν κατορθώσει να αναπτύξουν ένα κοινό όραμα και, κατά συνέπεια, η πρόοδος έχει διακοπεί.
<P>
Θα ήθελα να τονίσω και πάλι τη σημασία της οικοδόμησης του βιώσιμου θεσμικού πλαισίου που απαιτείται για την αποτελεσματικότερη λειτουργία της εν λόγω χώρας και των θεσμικών της οργάνων. Καλώ, επομένως, τους πολιτικούς ηγέτες και των δύο οντοτήτων να συνεργαστούν καταρχάς προς τούτο.
<P>
Επίσης, θα ήθελα να επισημάνω ότι χαίρομαι που ακούω ότι η Τουρκία λαμβάνει τόσο μεγάλη υποστήριξη από το κόμμα του συναδέλφου μου, κ. Madlener, του ολλανδικού Κόμματος για την Ελευθερία. Ακριβώς λόγω των διαπραγματεύσεων της Τουρκίας με την Ευρωπαϊκή Ένωση έχει πραγματοποιήσει η εν λόγω χώρα τόσο μεγάλα βήματα. Περίμενα, ως εκ τούτου, από το Κόμμα της Ελευθερίας να επιδείξει μεγαλύτερη υποστήριξη για τη διαδικασία των διαπραγματεύσεων.
<P>
Τέλος, θα ήθελα να επισημάνω ότι η διαδικασία ένταξης θα έπρεπε να είναι προσανατολισμένη στα αποτελέσματα και ότι δεν θα πρέπει να καθοδηγείται από την ημερομηνία ένταξης, αλλά από τα αποτελέσματα που επιτυγχάνονται. Μόνο αφού συμμορφωθούν οι υποψήφιες χώρες με τις απαιτήσεις που έχουν τεθεί και, ως εκ τούτου, είναι επιλέξιμες για πλήρη ένταξη μπορούν να πραγματοποιηθούν συζητήσεις για την ένταξη.
<SPEAKER ID="305" NAME="Arnaud Danjean" AFFILIATION="PPE">
(FR) Κυρία Πρόεδρε, κύριε Επίτροπε, κύριε υπουργέ, ορθά επισημάνατε ότι η έγκριση της Συνθήκης της Λισαβόνας θα μας έδινε τη δυνατότητα να εισέλθουμε σε μια νέα εποχή πολιτικής για τη διεύρυνση, και πρέπει να ξεκινήσουμε αυτήν τη νέα διαδικασία με ρεαλισμό και καθαρό μυαλό: αυτή είναι η ουσία του εν λόγω ψηφίσματος.
<P>
Αφετέρου, μια νέα διαδικασία δεν σημαίνει ότι πρέπει να διακινδυνεύσουμε τα πάντα. Αυτός θα ήταν ο πιο βέβαιος τρόπος για τη δημιουργία παρεξηγήσεων, ακόμη και υποψιών, μεταξύ του κοινού, και θα ήταν επίσης ο καλύτερος τρόπος για τη δημιουργία ψευδών ιδεών μεταξύ των υποψήφιων χωρών, καθώς και για την ενθάρρυνσή τους να καταφεύγουν σε ρητορικές και διακοσμητικές πολιτικές αντί για πολιτικές που στοχεύουν σε πιο ενδελεχείς μεταρρυθμίσεις. Πρέπει να είμαστε επιφυλακτικοί όσον αφορά τα βήματα, τους όρους και τις αξίες για τα οποία δεν μπορούμε να συμβιβαστούμε, και πιστεύω ειδικότερα σε συνεργασία με το Διεθνές Ποινικό Δικαστήριο.
<P>
Αφετέρου, πρέπει να επαναβεβαιωθεί, με τον σαφέστερο δυνατό τρόπο, ότι η περιοχή των δυτικών Βαλκανίων, όλες οι χώρες των δυτικών Βαλκανίων, συμπεριλαμβανομένου του Κοσσυφοπεδίου, ανήκουν πράγματι στην Ευρωπαϊκή Ένωση και ότι πρέπει να τις ενθαρρύνουμε να συνεχίσουν και να αυξήσουν τις προσπάθειές τους. Δεν υπάρχει αντίφαση μεταξύ της διευκρίνισης των απαιτήσεων, αφενός, και της επίδειξης πλήρους υποστήριξης για τη διαδικασία της διεύρυνσης με στόχο την ενσωμάτωση των δυτικών Βαλκανίων, αφετέρου, ακριβώς όπως δεν υπάρχει καμία αντίφαση μεταξύ της επιδίωξης αυτής της φιλοσοφίας κρίσης όλων των χωρών βάσει των επιτευγμάτων τους και της λήψης σημαντικών πρωτοβουλιών για όλες τις χώρες της περιοχής, όπως η ελευθέρωση του καθεστώτος θεώρησης.
<P>
Τέλος, επιτρέψτε μου να πω δυο λόγια για την Τουρκία. Προτού επιδοθούμε σε εικασίες σχετικά με οποιαδήποτε εξαιρετικά υποθετική έκβαση στο μέλλον όσον αφορά τη διαδικασία ένταξης της Τουρκίας, θα πω απλώς ότι η Επιτροπή έχει σημειώσει, για δεύτερη συνεχή χρονιά, ότι δεν έχει υπάρξει καμία πρόοδος σχετικά με το Πρωτόκολλο της Άγκυρας και ότι αυτό απέτρεψε το άνοιγμα νέων κεφαλαίων διαπραγμάτευσης.
<SPEAKER ID="306" NAME="Hannes Swoboda" AFFILIATION="S&amp;D">
(DE) Κυρία Πρόεδρε, έχασα την αρχή αυτής της συζήτησης, διότι ως εισηγητής για την Κροατία, έπρεπε να αναφέρω στη Μικτή Κοινοβουλευτική Επιτροπή ΕΕ-Κροατίας.
<P>
Θα ήθελα να εκμεταλλευτώ αυτήν την ευκαιρία για να ευχαριστήσω τον κ. Bildt και τον κ. Rehn για τη βοήθειά τους στην εξεύρεση μιας προσωρινής τουλάχιστον λύσης στην ευρύτερη διαμάχη μεταξύ Σλοβενίας και Κροατίας. Πρόκειται για ένα καλό παράδειγμα του πώς η συνεργασία μεταξύ του Συμβουλίου, της Επιτροπής και του Κοινοβουλίου μπορεί να βοηθήσει τις χώρες να ξεπεράσουν τα προβλήματά τους. Συνέβαλα, επίσης, στη διασφάλιση της σχεδόν ομόφωνης επικύρωσης της συνθήκης, τουλάχιστον στην Κροατία.
<P>
Εντούτοις, η Βοσνία-Ερζεγοβίνη με ανησυχεί πολύ περισσότερο. Ήμουν πρόσφατα στην Banja Luka και στο Σαράγεβο. Είναι αλήθεια ότι ο κ. Dodik προέβη σε μερικούς συμβιβασμούς και πρότεινε ορισμένες αλλαγές κατά τη διάρκεια της συνάντησής μας όπου μπορεί να συμφωνήσει. Εντούτοις, θα ήθελα να σημειώσω μια ιδέα που ανέφερε προ ολίγου η κ. Pack. Πώς μπορούμε να έρθουμε σε επαφή με ευρείες περιοχές του πληθυσμού; Υπάρχει μεγάλο ενδιαφέρον όσον αφορά το να ξεπεραστεί αυτή η έλλειψη φωνής και οι αντιφάσεις που χαρακτηρίζουν πολλές πολιτικές στην κορυφή. Πρέπει με κάποιον τρόπο να κατορθώσουμε να μιλήσουμε άμεσα με τον λαό, διότι σε αντίθεση με όσα ανέφερε για άλλη μία φορά ο Κόμης του Dartmouth, υπάρχουν πολλοί άνθρωποι σε αυτήν την περιοχή που δεν τους ενδιαφέρει η Ευρωπαϊκή Ένωση για τα χρήματα, αλλά οι οποίοι επιθυμούν να περάσουν από μια περιοχή μίσους και πολέμου σε μια ένωση ειρήνης και κατανόησης. Αυτό σημαίνει Ευρώπη. Δεν θέλετε να το καταλάβετε αυτό και δεν θα το καταλάβετε ποτέ. Εντούτοις, οι άνθρωποι στο Σαράγεβο και στην Μπάνια Λούκα γνωρίζουν τι σημαίνει Ευρώπη και αυτοί είναι που χρειάζονται τη βοήθειά μας.
<SPEAKER ID="307" NAME="Bernd Posselt" AFFILIATION="PPE">
(DE) Κυρία Πρόεδρε, πρέπει να φέρουμε την Κροατία στην Ευρωπαϊκή Ένωση το επόμενο έτος ή τουλάχιστον να φέρουμε εις πέρας τις ενταξιακές διαπραγματεύσεις και να ξεκινήσουμε τη διαδικασία επικύρωσης. Εδώ και 20 χρόνια, η Κροατία κινείται προς την ένταξη στην Ευρωπαϊκή Ένωση και προς την ελευθερία. Τεχνητά εμπόδια έχουν τοποθετηθεί στον δρόμο της και είμαι ευγνώμων στη σουηδική Προεδρία που συνέβαλε στην απομάκρυνσή τους.
<P>
" Κροατία έχει πλέον επικυρώσει τη συμφωνία με τη Σλοβενία με πλειοψηφία δύο τρίτων και πρέπει να κάνουμε ό,τι μπορούμε για να διασφαλίσουμε ότι και η Σλοβενία θα εκπληρώσει τις υποχρεώσεις της απέναντι στην Ευρωπαϊκή Ένωση. " ημερομηνία στόχος του 2010 είναι εξίσου σημαντική, διότι είναι θέμα αξιοπιστίας της ίδιας της Ευρωπαϊκής Ένωσης.
<P>
Όσον αφορά τη Μακεδονία, ελπίζω ότι η σουηδική Προεδρία θα κατορθώσει να επιτύχει την έναρξη των ενταξιακών διαπραγματεύσεων το επόμενο έτος, ούτως ώστε να είμαστε σε θέση να επιλύσουμε επιτέλους το διμερές πρόβλημα που υφίσταται και σε αυτήν την περίπτωση. Ελπίζω ότι θα μπορέσουμε να αλλάξουμε το κείμενο της έκθεσης το οποίο μονομερώς θέτει πάρα πολλές υποχρεώσεις για τη Μακεδονία και όχι αρκετές για τους γείτονές της. Όλοι πρέπει να συνεισφέρουν, συμπεριλαμβανομένων των μελών της Ευρωπαϊκής Ένωσης.
<P>
Πιστεύω ότι είναι καίριας σημασίας να συμπεριλάβουμε πλήρως το Κοσσυφοπέδιο στη διαδικασία της Θεσσαλονίκης, και αυτά είναι σημαντικά αποσπάσματα της έκθεσης Albertini. Και η εν λόγω χώρα χρειάζεται ευρωπαϊκή προοπτική. Θα ήθελα να ζητήσω από όλα τα κράτη μέλη που δεν το έχουν ήδη πράξει να αναγνωρίσουν το Κοσσυφοπέδιο, ούτως ώστε να μην υπάρχουν πλέον νομικά ή τεχνικά προβλήματα και να μπορεί το Κοσσυφοπέδιο να διαδραματίσει πλήρες ρόλο στη διαδικασία ολοκλήρωσης.
<P>
(Ο ομιλητής συμφώνησε να δεχθεί ερώτηση στο πλαίσιο της διαδικασίας γαλάζιας κάρτας, σύμφωνα με το άρθρο 149, παράγραφος 8, του Κανονισμού)
<SPEAKER ID="308" NAME="Νικόλαος Σαλαβράκος" AFFILIATION="EFD">
Κυρία Πρόεδρε, διαπίστωσα ότι ο κ. Posselt, όπως και άλλοι συνάδελφοι, χρησιμοποιούν τον όρο "Μακεδονία" για τη FYROM. Ακριβώς ο όρος "Μακεδονία" είναι ο όρος ο οποίος αποτελεί το σημείο τριβής μεταξύ της Ελλάδας, η οποία αποτελεί μέλος της Ένωσης, και της υποψήφιας αυτής χώρας. Παρακαλώ λοιπόν πάρα πολύ να γίνει σύσταση στους κυρίους συναδέλφους όπως χρησιμοποιούν τον πραγματικό όρο στην ονομασία αυτής της χώρας.
<SPEAKER ID="309" NAME="Bernd Posselt" AFFILIATION="PPE">
(DE) Κυρία Πρόεδρε, θα ήθελα να απαντήσω εν συντομία παραθέτοντας τα λόγια του ιδιαίτερα ευυπόληπτου συναδέλφου μου, του κ. Cohn-Bendit, από την Ομάδα των Πρασίνων/Ευρωπαϊκή Ελεύθερη Συμμαχία, ο οποίος έχει δηλώσει σε αυτήν την Αίθουσα: "" Μακεδονία είναι Μακεδονία είναι Μακεδονία". Είμαι ακριβώς της ίδιας άποψης. Ο εκφοβισμός μιας γειτονικής χώρας δεν βοηθάει ποτέ.
<SPEAKER ID="310" NAME="Νικόλαος Σαλαβράκος" AFFILIATION="EFD">
Κυρία Πρόεδρε, η Μακεδονία είναι MΙΑ και είναι Ελληνική. Και για αυτό αυτά τα παιχνίδια πρέπει να σταματήσουν. Πρέπει σε αυτήν την αίθουσα να μιλάμε με τους όρους τους οποίους έχουμε αποδεχθεί όλοι. Και τη FYROM, την υπό ένταξη χώρα, την έχουμε αποδεχθεί ως "FYROM" και όχι ως "Μακεδονία".
<SPEAKER ID="311" NAME="Andrey Kovatchev" AFFILIATION="PPE">
(BG) Καταρχάς, θα ήθελα να ευχαριστήσω τον κ. Albertini για το έργο του σε αυτήν τη δύσκολη έκθεση αναφορικά με τη στρατηγική για την ώθηση της προόδου πολλών χωρών σε διαφορετικό στάδιο της προετοιμασίας τους για την εκπλήρωση των κριτηρίων για την ένταξη στην Ευρωπαϊκή Ένωση. Αντιλαμβάνομαι και υποστηρίζω την επιθυμία του κ. Albertini να διευκρινίσει πλήρως και να δώσει το πράσινο φως για τη διεύρυνση της Ευρωπαϊκής Ένωσης με τα δυτικά Βαλκάνια, την Ισλανδία και την Τουρκία. Εντούτοις, οι περισσότερες προτεινόμενες τροπολογίες υποδεικνύουν ότι πρόκειται για περίπλοκο ζήτημα. Από την έναρξη ισχύος της Συνθήκης της Λισαβόνας την 1η Δεκεμβρίου, πρέπει να αναλύσουμε και να αυξήσουμε την ικανότητα ολοκλήρωσης της Ένωσής μας. Θα ήθελα να προτείνω στην Επιτροπή να διενεργήσει αυτήν την ανάλυση της ικανότητας ολοκλήρωσης της Ευρωπαϊκής Ένωσης διότι, χωρίς την υποστήριξη των πολιτών μας, η ίδια η Ευρωπαϊκή Ένωση κινδυνεύει να μετατραπεί σε άδειο κέλυφος.
<P>
Υποστηρίζω, επίσης, την άποψη ότι ένα κράτος μέλος δεν θα πρέπει να επιβάλει απραγματοποίητους όρους ένταξης σε μια υποψήφια χώρα. Όλα τα διμερή προβλήματα πρέπει να επιλύονται στο πνεύμα της ευρωπαϊκής κατανόησης, με κοινές αξίες, ιστορία και κουλτούρα. Στο σημείο αυτό, θα ήθελα να ζητήσω κοινή εκδήλωση μνήμης για τα ιστορικά γεγονότα και τους ήρωες της χερσονήσου των Βαλκανίων.
<SPEAKER ID="312" NAME="Κυριάκος Μαυρονικόλας" AFFILIATION="S&amp;D">
Κυρία Πρόεδρε, η αναφορά μου είναι σε σχέση με τη διαχείριση των συμφερόντων της Τουρκίας που, κατά τη γνώμη μου, γίνεται εις βάρος των συμφερόντων της Κυπριακής Δημοκρατίας. Eκφράζω την απαρέσκειά μου για το γεγονός ότι θέματα που αφορούν την Κυπριακή Δημοκρατία υποβιβάζονται, μάλιστα δε ενδεχόμενα θέματα για τα οποία έπρεπε να κατακριθεί η Τουρκία χρησιμοποιούνται σήμερα για τη βελτίωση της θέσης της Τουρκίας σε σχέση με την ένταξή της στην Ευρωπαϊκή Ένωση. Από το 2006 έχει δεσμευτεί η Τουρκία να αναγνωρίσει την Κυπριακή Δημοκρατία, να εφαρμόσει το Πρωτόκολλο της Άγκυρας και να βοηθήσει για την επίλυση του Κυπριακού. Δεν έχει κάνει τίποτε. Αντίθετα σήμερα οι συνομιλίες χρησιμοποιούνται προς όφελος της Τουρκίας. Επιστέγασμα αυτού είναι η προσπάθεια να ανοίξει το κεφάλαιο για την ενέργεια που φυσικά θεωρείται προς όφελος της ιδίας της Ευρωπαϊκής Ένωσης. Όμως αντιλαμβάνεστε ότι η Κυπριακή Δημοκρατία ως μικρό κράτος οφείλει να επιτηρήσει τα δικά της συμφέροντα και να αναζητήσει κυρώσεις απέναντι στην Τουρκία. Και μία από αυτές είναι σίγουρα να εμποδιστεί το άνοιγμα κεφαλαίων.
<SPEAKER ID="313" NAME="Franziska Keller" AFFILIATION="Verts/ALE">
(EN) Κυρία Πρόεδρε, καταρχάς, η Ομάδα μου, οι Πράσινοι, θα προτιμούσε να μην τεθεί ημερομηνία για την ένταξη της Κροατίας. Πιστεύουμε ότι η εμπειρία έχει αποδείξει πως αυτό δεν ήταν καλή ιδέα στο παρελθόν, κατά πόσον η Κροατία θα πρέπει να ενταχθεί μόλις εκπληρωθούν τα κριτήρια.
<P>
Δεύτερον, κύριε Brok, τα κριτήρια της Κοπεγχάγης ασφαλώς ισχύουν. Υπάρχουν· δεν χρειάζεται να τα αναφέρουμε συνεχώς. Μένουμε προσκολλημένοι στις συμφωνίες που έχει συνάψει η Ευρωπαϊκή Ένωση για την ένταξη και στα κριτήρια της Κοπεγχάγης. Ο σκοπός της διαδικασίας ένταξης είναι η ίδια η ένταξη.
<P>
Όταν συζητάμε για την Τουρκία, δεν θα πρέπει να ξεχνάμε την εκπληκτική πρόοδο που έχει, επίσης, σημειωθεί στην Τουρκία σε τομείς όπου, πριν από λίγα χρόνια, πιστεύαμε ότι δεν θα ήταν ποτέ δυνατή. Αυτή είναι η σαφής επιτυχία της διαδικασίας ένταξης, την οποία δεν θα πρέπει να ξεχνάμε.
<SPEAKER ID="314" NAME="Marian-Jean Marinescu" AFFILIATION="PPE">
(RO) Κυρία Πρόεδρε, κύριε Επίτροπε, παρακαλώ επιτρέψτε μου να σας ευχαριστήσω για την αφοσίωση με την οποία εργαστήκατε για τη διεύρυνση της Ευρωπαϊκής Ένωσης. " Ευρωπαϊκή Ένωση είχε σημαντικό αντίκτυπο στα δυτικά Βαλκάνια κατά τα δύο τελευταία έτη όσον αφορά τη δημοκρατική αλλαγή και την οικονομική απορρύθμιση. " απαλλαγή από την υποχρέωση θεώρησης για ορισμένες χώρες των δυτικών Βαλκανίων και η έναρξη των ενταξιακών διαπραγματεύσεων για την ΠΓΔΜ σηματοδοτούν πρόοδο από την οποία οι ευρωπαίοι πολίτες θα επωφεληθούν, τόσο ως αποτέλεσμα της δικαστικής και αστυνομικής συνεργασίας με την ΕΕ όσο και από οικονομική άποψη.
<P>
Πιστεύω ότι, κατά την τρέχουσα οικονομική κρίση, η διαδικασία διεύρυνσης της ΕΕ προσφέρει μια λύση για την αναζωογόνηση της οικονομίας της Ευρωπαϊκής Ένωσης. Εντούτοις, δεν πρέπει να ξεχνάμε τις δυσμενείς επιπτώσεις που προκύπτουν από τα αθέμιτα οφέλη που προσφέρει η Ευρωπαϊκή Ένωση στις διάφορες χώρες της περιοχής των δυτικών Βαλκανίων. " Επιτροπή πρέπει, επίσης, να εξετάσει στενά την ενσωμάτωση της Μολδαβίας στην ομάδα των χωρών των δυτικών Βαλκανίων, καθώς η βοήθεια που προσφέρεται στις γειτονικές χώρες για την εφαρμογή των απαραίτητων μεταρρυθμίσεων πρέπει να συνεχιστεί με θεμιτό τρόπο. " Μολδαβία είναι πιθανή υποψήφια χώρα, διατεθειμένη να συμμορφωθεί με την Ευρωπαϊκή Ένωση ως μέρος της διαδικασίας πολιτικής και οικονομικής ολοκλήρωσης.
<SPEAKER ID="315" NAME="Corina Creţu" AFFILIATION="S&amp;D">
(RO) " Ευρωπαϊκή Ένωση έχει πλέον σύνταγμα -τη Συνθήκη της Λισαβόνας- έναν Πρόεδρο και έναν Ύπατο Εκπρόσωπο για θέματα εξωτερικής πολιτικής και πολιτικής ασφαλείας. Μπορούμε, ως εκ τούτου, να εγκρίνουμε τις διάφορες προοπτικές κατά τον χειρισμό της νέας διαδικασίας διεύρυνσης που περιλαμβάνει τις χώρες των δυτικών Βαλκανίων και την Ισλανδία, αλλά ειδικά ην Τουρκία.
<P>
Γνωρίζω ότι υπάρχουν πολλοί στην Ευρωπαϊκή Ένωση που διστάζουν να δεσμευτούν σε μια νέα διαδικασία διεύρυνσης, αλλά η εμπειρία της Ρουμανίας και της Βουλγαρίας, για παράδειγμα, δείχνει ότι η ένταξη στην ΕΕ έχει αποδειχθεί το ισχυρότερο μέσο αλλαγής των πραγμάτων προς το καλύτερο για τις χώρες μας.
<P>
Πρέπει, φυσικά, να αντιμετωπίζουμε με εξαιρετικά κριτική ματιά τις διαδικασίες σε όλες αυτές τις χώρες που επιθυμούν να ενταχθούν στην Ευρωπαϊκή Ένωση. Πρέπει να εστιάζουμε, πρωτίστως, στην υγιή φύση και λειτουργικότητα των δημοκρατικών πολιτικών συστημάτων. Εντούτοις, διαθέτουμε επαρκή μέσα για την παρακολούθηση της συμμόρφωσης με τις προϋποθέσεις ένταξης. " προσφορά μιας σαφέστερης προοπτικής ένταξης στις εν λόγω χώρες θα αποτελούσε σταθεροποιητικό παράγοντα και θα ενεργούσε ως καταλύτης στην εσωτερική πρόοδο των υποψήφιων χωρών.
<SPEAKER ID="316" NAME="György Schöpflin" AFFILIATION="PPE">
(EN) Κυρία Πρόεδρε, είμαι πραγματικά ευγνώμων για αυτήν τη δυνατότητα που μου δίνεται να μοιραστώ μερικές σκέψεις μαζί σας. " διεύρυνση έχει ορθώς ονομαστεί μία από τις πιο επιτυχημένες πολιτικές της Ευρωπαϊκής Ένωσης. Πολλοί από εμάς το ανέφεραν αυτό στην παρούσα συζήτηση. Και η ιδέα ότι οι κεντρικές αξίες της Ευρώπης -δημοκρατία, ανθρώπινα δικαιώματα, αλληλεγγύη- θα πρέπει να περιλαμβάνουν όλα τα κράτη της Ευρώπης είναι και θα παραμείνει στην καρδιά της ευρωπαϊκής ταυτότητας.
<P>
" σημερινή Ευρώπη οικοδομήθηκε γύρω από την πρόταση ότι, μέσω της ολοκλήρωσης, τα κράτη της Ευρώπης θα αποδεχτούν σταδιακά μια ειρηνική επίλυση των διενέξεων, αλλά η εν λόγω διαδικασία απαιτεί προσπάθεια. Τα προσχωρούντα κράτη πρέπει να υποβληθούν σε ενδελεχή διαδικασία μεταρρύθμισης, προκειμένου να πληρούν τις απαιτήσεις ένταξης στην ΕΕ. " διαδικασία, και θα πρέπει να το τονίσουμε αυτό, είναι οικειοθελής. Κανένα κράτος δεν εξαναγκάζεται να ενταχθεί, αλλά, προκειμένου να ενταχθεί στην ΕΕ, πρέπει να πληρούνται ορισμένες προϋποθέσεις.
<P>
Ταυτόχρονα, ακριβώς διότι η εκπλήρωση των προϋποθέσεων απαιτεί μείζονα προσπάθεια, τα προσχωρούντα κράτη πρέπει, επίσης, να ενθαρρύνονται να καταβάλλουν την προσπάθεια που απαιτείται και όχι μόνο. Οι υποχρεώσεις που απορρέουν από την ένταξη στην ΕΕ πρέπει να μεταφέρονται από τα χαρτιά στην πράξη. Χωρίς εφαρμογή, η διαδικασία παραμένει κενή.
<P>
Αυτό είναι το μήνυμα που αποστέλλει το ψήφισμα Albertini στις τυχόν υποψήφιες χώρες για ένταξη στην ΕΕ. " ΕΕ είναι διατεθειμένη να αποδεχτεί τα κράτη των δυτικών Βαλκανίων και την Τουρκία ως πλήρη μέλη, αλλά από αυτά εξαρτάται να εκπληρώσουν τις προϋποθέσεις που έχει θέσει η ΕΕ.
<SPEAKER ID="317" NAME="Carl Bildt" LANGUAGE="EN">
Κυρία Πρόεδρε, θα προσπαθήσω να είμαι σύντομος.
<P>
Πρώτον, αν το θεωρεί πρέπον η Προεδρία, συμφωνώ με τους βουλευτές που απέδωσαν τα εύσημα στον Επίτροπο Rehn για το έργο που έχει υλοποιήσει κατά την τελευταία πενταετία. Έχουν επιτευχθεί πολλά. Μπορεί να είναι καλό για τον διάδοχό σας το γεγονός ότι υπάρχουν ακόμη πράγματα που πρέπει να γίνουν, πάντως έχουν γίνει πολλά.
<P>
Εκφράζω, επίσης, την εκτίμησή μας για την πολύ ευρεία υποστήριξη για την πολιτική της διεύρυνσης που εκφράστηκε καθ' όλη τη διάρκεια της παρούσας συζήτησης από όλους τους εκπροσώπους όλων των μεγάλων πολιτικών στοιχείων στο Κοινοβούλιο. Πιστεύω ότι συνιστά πηγή ισχύος.
<P>
(Παρέμβαση από τον κ. William (The Earl of) Dartmouth: "Ακούσατε τη συζήτηση;")
<P>
Άκουσα τη συζήτηση. Δεν ανήκετε σε μία από τις μεγάλες Ομάδες. Λυπάμαι για αυτό.
<P>
Ο κ. Severin ήταν μεταξύ αυτών που ανέφεραν ότι πρόκειται για μια διαδικασία που πρέπει, επίσης, να εδραιώσουμε στην καρδιά του λαού. Συμφωνώ με αυτό, αλλά θα πρέπει επίσης να αναγνωρίσουμε ότι αυτό απαιτεί αποφασιστική πολιτική ηγεσία από τον καθένα από εμάς. Αν ανατρέξει κανείς στην ιστορία της Ένωσής μας, είναι εύκολο να παρατηρήσει ότι έχουν πραγματοποιηθεί πολύ λίγα στην ιστορία της ευρωπαϊκής ολοκλήρωσης λόγω ορισμένων ξαφνικών και μαζικών απαιτήσεων της κοινής γνώμης.
<P>
Τα πάντα σχεδόν ήταν αποτέλεσμα οξυδερκούς, διορατικής, συχνά δύσκολης και απαιτητικής πολιτικής ηγεσίας. Έχουμε, όμως, κερδίσει κατά συνέπεια την υποστήριξη των πολιτών μας για ό,τι κάνουμε.
<P>
Είπα ότι ήμουν πρωθυπουργός της χώρας μου όταν ενταχθήκαμε στην Ευρωπαϊκή Ένωση. Διεξαγάγαμε μια πολύ οδυνηρή εκστρατεία για το δημοψήφισμα. Κερδίσαμε με πολύ μικρή διαφορά. " κοινή γνώμη ήταν κατά της Ευρωπαϊκής Ένωσης για αρκετό καιρό. Πλέον είμαστε, αν ρίξετε μια ματιά στις δημοσκοπήσεις της κοινής γνώμης, μία από τις πιο θετικές χώρες στην Ευρώπη ως προς την Ευρωπαϊκή Ένωση. Χρειάστηκε πολιτική ηγεσία για να επιτευχθεί αυτό. Δεν συμβαίνει αυθαίρετα.
<P>
Επιτρέψτε μου να πω, επίσης, όσον αφορά τους πιο δύσκολους τομείς της Ευρώπης, ότι ο συμβιβασμός δεν είναι εύκολος. Απαιτεί πολλή ηγεσία και ο συμβιβασμός δεν έχει επιτευχθεί πλήρως σε όλα τα μέρη της Ευρώπης.
<P>
Τα δυτικά Βαλκάνια δικαίως αναφέρθηκαν από πολλούς ομιλητές. Επιτρέψτε μου να σας διαβεβαιώσω ότι είμαστε ενήμεροι για τα ζητήματα του Κοσσυφοπεδίου και για την ανάγκη να δοθεί συνέχεια σε αυτά, λαμβάνοντας, επίσης, υπόψη ορισμένα από τα ζητήματα που υφίστανται στο εσωτερικό της Ένωσής μας.
<P>
" Βοσνία σχολιάστηκε από αρκετούς, όπως η κ. Pack και ο κ. Swoboda, και επιτρέψτε μου να προβώ σε κάποιες παρατηρήσεις σχετικά. Πέρασα τέσσερις ολόκληρες ημέρες φέτος ασχολούμενος με την πολιτική ηγεσία της Βοσνίας, προσπαθώντας να τους κάνω να προχωρήσουν και επιχειρώντας να τους εξηγήσω τους κινδύνους της οπισθοχώρησης όταν η υπόλοιπη περιοχή προχωρά μπροστά. Έκανα πιθανόν πάρα πολλά διότι στο τέλος, όπως είπε η κ. Pack, πρέπει να το κάνουν αυτό μόνοι τους. Δική τους χώρα είναι, όχι δική μας, αλλά έχουμε υποχρέωση να τους το πούμε αυτό· αν δεν θέλουν να το κάνουν, η υπόλοιπη περιοχή θα προχωρήσει μπροστά και αυτό δεν θα είναι καλό για τη χώρα τους. Αυτό επιχειρούσαμε να κάνουμε και σε κάποιον βαθμό το κάνουμε ακόμα.
<P>
" διαδικασία διεύρυνσής μας, όπως επισημαίνουν όλοι, βασίζεται στην απόδοση. Απαιτεί μεταρρυθμίσεις. Απαιτεί συμβιβασμούς. Και αυτό ισχύει για κάθε χώρα ανεξαιρέτως. Ίσχυε κάποτε και για τη Σουηδία και αντεπεξήλθαμε. Ισχύει για όλους ανεξαιρέτως.
<P>
Όσο για τον κύριο ο οποίος ενδιαφερόταν να εισέλθει σε διάλογο, παρατήρησα ότι υπήρχε ένας αριθμός κυρίων, κατά βάση, από την Ακροδεξιά πτέρυγα που διατηρούσε επιφυλάξεις σχετικά με την Τουρκία, για να το θέσω όσο πιο ήπια γίνεται. Αν αντιλήφθηκα το επιχείρημα, ήταν ότι η Τουρκία είναι πολύ μεγάλη, πολύ περίπλοκη και πολύ μουσουλμανική.
<P>
Αν διαβάσατε το άρθρο 49 της Συνθήκης, και σε αυτό πρέπει να βασίσουμε τις πολιτικές μας, δεν θέτει εξαιρέσεις για τις μεγάλες χώρες, δεν θέτει εξαιρέσεις για περίπλοκες περιπτώσεις και δεν περιέχει θρησκευτικά κριτήρια.
<P>
(Χειροκροτήματα από την κεντροαριστερή πτέρυγα)
<P>
Με αυτό πρέπει να συμμορφωθούμε. Άκουσα τα συγκινητικά λόγια για τη χριστιανική κληρονομιά, και αυτό είναι πολύ αληθές. Όλοι οι Καθολικοί και οι Ορθόδοξοι ή οι Προτεστάντες και οι Αγγλικανοί μπορεί να το ερμηνεύσουν αυτό με πολύ διαφορετικούς τρόπος, αλλά θα συνιστούσα να αποφεύγεται ο ορισμός της εβραϊκής κληρονομιάς από την Ευρώπη. Δεν είναι Χριστιανοί, αλλά είναι, με όλα τα προβλήματα της ιστορίας μας, και μέρος της Ευρώπης μας στο παρελθόν, στο παρόν και στο μέλλον.
<P>
Θα υποστήριζα, επίσης, ότι θα ήταν εξίσου λάθος να ορίζουμε τους πολίτες της μουσουλμανικής πίστης, είτε βρίσκονται στο εσωτερικό των υφιστάμενων κρατών μελών μας, είτε βρίσκονται στη Βοσνία, είτε κάπου αλλού, είτε βρίσκονται στην Τουρκία, και να τους αποκλείουμε από το πεδίο εφαρμογής του άρθρου 49 της Συνθήκης. Θεωρώ ότι αυτό θα ήταν λάθος.
<P>
(Χειροκροτήματα από την κεντροαριστερή πτέρυγα)
<P>
Άκουσα με ενδιαφέρον στο πλαίσιο αυτό την εκπροσώπηση εκ μέρους της κ. Κοππά της Ελλάδας στις παρατηρήσεις της τόσο για τις προκλήσεις στα δυτικά Βαλκάνια όσο και για τον συμβιβασμό με την Τουρκία, και σημείωσα τα βήματα και τις πρόσφατες δηλώσεις του πρωθυπουργού Παπανδρέου.
<P>
Επιτρέψτε μου, τέλος, να αναφερθώ σε ένα από τα αγαπημένα μου θέματα. Κάποιος ανέφερε, όπως συμβαίνει μερικές φορές σε αυτήν τη συζήτηση, το ζήτημα της ικανότητας απορρόφησης - ότι απλώς δεν μπορούμε να απορροφήσουμε πάρα πολλές χώρες. Δεν μου αρέσει αυτή η λέξη. Δεν θεωρώ ότι η Ένωσή μας "απορροφά" κράτη. Δεν ξέρω αν έχουμε απορροφήσει τη Βρετανία. Δεν γνωρίζω αν η Γαλλία θέλει να απορροφηθεί. Και ελπίζω ότι η Σουηδία δεν θα απορροφηθεί ποτέ.
<P>
Θεωρώ ότι η Ένωσή μας εμπλουτίζει τις χώρες όταν εντάσσονται σε αυτήν και δεν έχω δει ακόμη καμία διεύρυνση που να έχει αποδυναμώσει την Ένωσή μας. Κάθε διεύρυνση, παρότι ήταν δύσκολη, έκανε την Ένωσή μας ισχυρότερη, την έκανε πλουσιότερη, την έκανε περισσότερο φιλόδοξη, και εγώ τουλάχιστον δεν ανήκω σε όσους πιστεύουν ότι η ιστορία έχει τελειώσει. Το άρθρο 49 ισχύει.
<P>
Τέλος, ένας από τους κυρίους ανέφερε ότι υπάρχουν και άλλες χώρες για τις οποίες δεν έχουμε συζητήσει. Αυτό είναι αλήθεια. Το άρθρο 49 ισχύει για κάθε ευρωπαϊκή χώρα ανεξαιρέτως, συμπεριλαμβανομένων όσων δεν έχουν αναφερθεί ακόμη στη σημερινή συζήτηση.
<SPEAKER ID="318" NAME="Olli Rehn">
Μέλος της Επιτροπής. - (EN) Κυρία Πρόεδρε, θα ήθελα να σας ευχαριστήσω για μια πολύ έντονη και ουσιαστική συζήτηση σχετικά με τη διεύρυνση της ΕΕ και τη στρατηγική μας - τώρα, το επόμενο έτος και στο εγγύς μέλλον. Αυτή η συζήτηση ήταν σύμφωνη με τις βέλτιστες δημοκρατικές παραδόσεις του Κοινοβουλίου, και είμαι ευγνώμων για την ευρεία γενική υποστήριξη της προσεκτικά καταρτισμένης πολιτικής μας για τη διεύρυνση.
<P>
Ορθώς υπογραμμίσατε τη σημασία της ταυτόχρονης και παράλληλης δέσμευσης και προϋποθετότητας της διεύρυνσης της ΕΕ. Συμφωνώ και θέλω να επισημάνω την ύψιστη σημασία του να είμαστε δίκαιοι και αυστηροί ταυτόχρονα.
<P>
Πρέπει να είμαστε δίκαιοι και να σεβαστούμε τις δεσμεύσεις τις οποίες αναλάβαμε προς τις χώρες που καλύπτονται από το ενοποιημένο πρόγραμμα διεύρυνσής μας στη νοτιοανατολική Ευρώπη, ήτοι τα δυτικά Βαλκάνια και την Τουρκία. Ταυτόχρονα, μπορούμε να είμαστε αυστηροί και δίκαιοι και πρέπει να εφαρμόζουμε αυστηρούς όρους στον χειρισμό των εν λόγω υποψήφιων χωρών, καθώς και πιθανών υποψήφιων.
<P>
Μαζί μόνο λειτουργούν αυτά -σε συνδυασμό- και αυτό είναι πράγματι η καλύτερη συνταγή για την προώθηση μεταρρυθμίσεων και δημοκρατικής και οικονομικής μεταμόρφωσης στη νοτιοανατολική Ευρώπη. Είναι, επίσης, η καλύτερη συνταγή για την εδραίωση της σταθερότητας στα δυτικά Βαλκάνια και την προώθηση μεταρρυθμίσεων που ενισχύουν τις θεμελιώδεις ελευθερίες στην Τουρκία.
<P>
Πιστεύω ότι η κ. Flautre έχει δίκιο ότι δεν μπορεί να υπάρξει, εξ ορισμού, ελκυστικότερο χαρτοφυλάκιο από αυτό της διεύρυνσης. Εντούτοις, είμαι μετρημένος άνθρωπος -και μπορείτε να επιλέξετε αν θα το πιστέψετε ή όχι- και πιστεύω ότι υπάρχουν ορισμένα όρια ως προς το πόση ελκυστικότητα και γοητεία μπορεί να αντέξει ένας άνθρωπος. Και, όπως ζήτησε ο Carl, θα μείνει κάποιο έργο για τον διάδοχό μου, για την επόμενη Επιτροπή και για το Κοινοβούλιο.
<P>
Παρ' όλα αυτά, η συνεργασία μαζί σας ήταν υπέροχη. Μαζί κάναμε τη διαφορά. Ας μην ξεχνάμε ότι η διεύρυνση της ΕΕ έχει συμβάλει σε πολύ μεγάλο βαθμό στο γεγονός ότι η Ευρώπη σήμερα είναι ολοκληρωμένη και ελεύθερη. Ας το διατηρήσουμε αυτό και ας ολοκληρώσουμε το έργο μας στη νοτιοανατολική Ευρώπη.
<P>
(Χειροκροτήματα)
<SPEAKER ID="319" NAME="Πρόεδρος">
Σύμφωνα με το άρθρο 110 παράγραφος 2 του Κανονισμού, έλαβα μία πρόταση ψηφίσματος .
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 26 Νοεμβρίου 2009.
<P>
Γραπτές δηλώσεις (άρθρο 149)
<SPEAKER ID="320" NAME="Elena Băsescu  " LANGUAGE="RO">
Πιστεύω ότι είναι εξαιρετικά σημαντικό το Ευρωπαϊκό Κοινοβούλιο να ασχοληθεί με την αποτίμηση της διαδικασίας της διεύρυνσης. Αυτή η διαδικασία υπήρξε μεγάλη επιτυχία για την Ευρωπαϊκή Ένωση, φέρνοντας σε αυτήν ειρήνη και σταθερότητα. Σε αυτό το ιστορικό πλαίσιο, πρέπει να έχουμε υπόψη ότι οι χώρες των δυτικών Βαλκανίων γεωγραφικά, πολιτισμικά και ιστορικά ανήκουν στην Ευρώπη. Μεταξύ των δυνητικών υποψηφίων στους οποίους γίνεται αναφορά στο ψήφισμα, θα ήθελα να επισημάνω τις επιτυχείς προσπάθειες και την απτή πρόοδο την οποία σημείωσε η Σερβία. Αυτή η χώρα προχώρησε και εφάρμοσε μονομερώς την ενδιάμεση συμφωνία για το εμπόριο την οποία υπέγραψε με την ΕΕ, αποδεικνύοντας με αυτόν τον τρόπο ότι είναι αποφασισμένη να κινηθεί πλησιέστερα προς την Ευρωπαϊκή Ένωση, παρά τις πολιτικές και οικονομικές δυσχέρειες τις οποίες αντιμετωπίζει. Το Ευρωπαϊκό Κοινοβούλιο πρέπει να ενθαρρύνει τη Σερβία να συνεχίσει την πορεία της προς την ΕΕ. Επί αυτού του σημείου, πρέπει να ζητήσουμε από το Συμβούλιο και την Επιτροπή να επιδείξουν ευρύτητα πνεύματος και να συνεχίσουν εποικοδομητικά τις διαπραγματεύσεις με αυτήν την χώρα. Πιστεύω ότι η πρόοδος αναφορικά με τη διαδικασία της ολοκλήρωσης της Σερβίας στην Ευρωπαϊκή Ένωση δεν πρέπει υπόκειται στην αναγνώριση της ανεξαρτησίας του Κοσσυφοπεδίου.
<SPEAKER ID="321" NAME="Τάκης Χατζηγεωργίου  " AFFILIATION="GUE/NGL">
γραπτώς. - " στάση έναντι της Τουρκίας είναι σημαντικότατο ζήτημα που θα συζητηθεί στα πλαίσια της πολιτικής της διεύρυνσης, στην σύνοδο του Ευρωπαϊκού Συμβουλίου το Δεκέμβριο. Στηρίζουμε την πλήρη ένταξη θεωρώντας ότι ο στόχος αυτός θα πρέπει να αποτελεί κινητήριο δύναμη για μεταρρυθμίσεις και αλλαγή πολιτικής σε σημαντικά ζητήματα. Επισημαίνουμε ότι η Τουρκία συνεχίζει να μην συμμορφώνεται με τις συμβατικές υποχρεώσεις που έχει αναλάβει έναντι της ΕΕ και όλων των κρατών μελών. Οφείλει να προχωρήσει άμεσα στην εκπλήρωση των δεσμεύσεών της. Διαφορετικά δεν μπορεί να περάσει αλώβητη από την αξιολόγηση του Δεκεμβρίου. Οι δεσμεύσεις, επί των οποίων θα αξιολογηθεί και το χρονικό ορόσημο, προκύπτουν από τα Συμπεράσματα του Δεκεμβρίου 2006. Συμπεριλαμβάνουν την εφαρμογή του Συμπληρωματικού Πρωτοκόλλου, την εξομάλυνση των διμερών σχέσεων και την αναγνώριση της Κυπριακής Δημοκρατίας, αλλά και την εποικοδομητική της στάση στη διαδικασία επίλυσης του Κυπριακού. Είναι παράλογο, ενώ επιδιώκει την ένταξη καθώς και ρόλο ρυθμιστή στην περιοχή, η Τουρκία να συνεχίζει να παραβιάζει το διεθνές δίκαιο και τις αρχές στις οποίες εδράζεται η ΕΕ, διατηρώντας κατοχικά στρατεύματα σε κράτος μέλος. Τέλος, το κεφάλαιο της ενέργειας δεν μπορεί να ανοίξει ενόσω η Τουρκία παρεμποδίζει την Κυπριακή Δημοκρατία, από του να ασκεί τα κυριαρχικά της δικαιώματα στην αποκλειστική οικονομική της ζώνη.
<SPEAKER ID="984" NAME="Cătălin Sorin Ivan  " LANGUAGE="RO">
" ΕΕ είναι όπως ένα κτήριο υπό κατασκευή και, συνεπώς, η έννοια να τεθεί τέλος στη διεύρυνσή της θα ερχόταν σε αντίθεση με τη βασική αρχή επί της οποίας αυτή βασίζεται. Σύμφωνα με το άρθρο 49 της Συνθήκης ΕΕ: "Κάθε ευρωπαϊκό κράτος το οποίο σέβεται τις αξίες που αναφέρονται στο άρθρο 2 και δεσμεύεται να τις προάγει, μπορεί να ζητήσει να γίνει μέλος της Ένωσης". Και αυτό ακριβώς διότι η στρατηγική της διεύρυνσης για τα δυτικά Βαλκάνια, την Τουρκία και την Ισλανδία δέχεται αυξανόμενη προσοχή ως μέρος των δραστηριοτήτων μας. Αναμφίβολα στηρίζω αυτό το έντονο ενδιαφέρον. " Κροατία, η Τουρκία και η Πρώην Γιουγκοσλαβική Δημοκρατία της Μακεδονίας έχουν καθεστώς υποψήφιας προς ένταξη χώρας, έχοντας αρχίσει με υπεύθυνο τρόπο την πορεία προς την ολοκλήρωση. " Ισλανδία, το Μαυροβούνιο και η Αλβανία έχουν υποβάλλει αίτηση για ένταξη, με τις πρώτες δύο χώρες αυτήν τη στιγμή να αξιολογούνται από την Επιτροπή. Υπάρχουν, βεβαίως, ακόμη προβλήματα τα οποία πρέπει να ξεπεραστούν, όπως η διαφθορά, η εγκληματικότητα ή η ελευθερία του Τύπου. Το μέτρο της κατάργησης της θεώρησης στη Σερβία, το Μαυροβούνιο και την Πρώην Γιουγκοσλαβική Δημοκρατία της Μακεδονίας, με έναρξη στις 19 Δεκεμβρίου, θα προσδώσει σε αυτήν τη διαδικασία σημαντική ώθηση. Ωστόσο, θέλω επίσης να επιστήσω την προσοχή σας στο γεγονός ότι όταν ομιλούμε για διεύρυνση, πρέπει επίσης να κοιτούμε και προς τη Δημοκρατία της Μολδαβίας, η οποία αυτήν την περίοδο διέρχεται μια κρίσιμη πολιτική καμπή, όσον αφορά την έναρξη της πορείας της στη δημοκρατία και την ένταξή της στην ΕΕ. Έχοντας αυτά κατά νου, πρέπει να στηρίξουμε την εφαρμογή/υλοποίηση των στόχων της ευρωπαϊκής στρατηγικής για τη Δημοκρατία της Μολδαβίας 2007-2013, προκειμένου να επιτευχθούν τα αποτελέσματα τα οποία επιθυμούν αμφότερες οι πλευρές.
<SPEAKER ID="322" NAME="Tunne Kelam  " LANGUAGE="EN">
Θα ήθελα να κάνω τρεις παρατηρήσεις. Πρώτον, είμαι ευτυχής για το γεγονός ότι ο υπουργός Εξωτερικών Carl Bildt επεσήμανε το σημαντικότερο μήνυμα του ψηφίσματος Albertini - ότι η ΕΕ παραμένει σταθερά προσηλωμένη στην πολιτική διεύρυνσης και την θεωρεί ως μία από τις επιτυχέστερες πολιτικές της ΕΕ. Αυτό εν πολλοίς οφείλεται στο εξαιρετικό έργο του Επιτρόπου Rehn. Το δεύτερο σημαντικό μήνυμα είναι ότι το κράτος δικαίου θεωρείται βασική αρχή δημοκρατικής προόδου και μία από τις βασικές προϋποθέσεις για περαιτέρω εντάξεις. Πρέπει επίσης να παραμείνουμε σαφείς σχετικά με τη συνάφεια των κριτηρίων της Κοπεγχάγης. " τρίτη παρατήρηση: προτείνω σθεναρά η έναρξη των ενταξιακών διαπραγματεύσεων με τη Μακεδονία να αποφασιστεί από το Ευρωπαϊκό Συμβούλιο του Δεκεμβρίου σύμφωνα με τη σύσταση της Επιτροπής.
<SPEAKER ID="323" NAME="Petru Constantin Luhan  " LANGUAGE="EN">
" Ισλανδία είναι ήδη ένας ενεργός και από μακρού εταίρος στην ευρύτερη διαδικασία της ευρωπαϊκής ολοκλήρωσης. " Ισλανδία συνεργάζεται στενά με τα κράτη μέλη της ΕΕ ως ιδρυτικό μέλος του NATO, μέλος του Συμβουλίου της Ευρώπης, της ΕΖΕΣ, του ΟΟΣΑ και της Συνεργασίας του Σένγκεν. Επίσης, έχει ήδη εκτιμηθεί ότι η Ισλανδία έχει ήδη εγκρίνει το 60% του μεγάλου κοινοτικού κεκτημένου. Από αυτήν την άποψη, η αίτηση της Ισλανδίας για ένταξη στην ΕΕ είναι ένα λογικό βήμα.
<P>
Κατά την άποψή μου, η Ισλανδία είχε πάντοτε έναν ευρωπαϊκό προορισμό και η ισλανδική ένταξη θα αποτελέσει μια επωφελή κατάσταση για αμφότερες τις πλευρές. Διδασκόμαστε ήδη από την εμπειρία της Ισλανδίας στη βιώσιμη διαχείριση των αλιευτικών πόρων, τη χρήση γεωθερμικής θερμότητας και τα μέτρα για την καταπολέμηση της κλιματικής αλλαγής. " Ισλανδία έχει αποδείξει την αποφασιστικότητα της να ενταχθεί στην Ένωση με την υποβολή των απαντήσεων στο ερωτηματολόγιο της Επιτροπής αρκετά πριν από την προθεσμία και προσβλέπω στην αξιολόγηση που θα γίνει στη σύνοδο κορυφής στα μέσα Δεκεμβρίου. Αν εκπληρωθούν όλες οι απαιτήσεις και τηρηθεί η αρχή σύμφωνα με την οποία κάθε υποψήφια χώρα κρίνεται με βάση τα ιδιαίτερα χαρακτηριστικά της, ελπίζω η προσχώρηση της Ισλανδίας να καταστεί δυνατό να συνδυαστεί με την προσχώρηση της Κροατίας.
<SPEAKER ID="324" NAME="Andreas Mölzer  " AFFILIATION="NI">
γραπτώς. - (DE) Στη στρατηγική της διεύρυνσης χρειάζεται μια διαφοροποιημένη προσέγγιση. Ενώ η Ισλανδία είναι μια ευρωπαϊκή χώρα η οποία είναι ήδη έτοιμη να γίνει μέλος της ΕΕ, οι βαλκανικές χώρες απέχουν πολύ από το να είναι έτοιμες, με εξαίρεση την Κροατία. " αντιμετώπιση ανεπίλυτων προβλημάτων είναι δύσκολη μετά την ένταξη και παραμένουν ανεπίλυτα επί έτη. Συνεπώς, δεν πρέπει να υπάρχουν καθόλου αμφιβολίες σχετικά με την ετοιμότητα για ένταξη των βαλκανικών χωρών και οι μισθοί και οι κοινωνικές συνθήκες εκεί πρέπει να αντιστοιχούν στον ευρωπαϊκό μέσο όρο. Επί χρόνια, οι εκθέσεις σχετικά με την πρόοδο της Τουρκίας συνίστανται σε μια μακρά λίστα προβλημάτων. Αν η Τουρκία ήταν αυτοκίνητο, τότε θα είχε προ πολλού αποτύχει στον έλεγχο του ΚΤΕΟ. Είναι αληθές ότι αυτή η χώρα δε ανήκει στην Ευρώπη ούτε γεωγραφικά ούτε πνευματικά ούτε πολιτισμικά. Αυτό καθίσταται σαφές από τη σταθερή περιφρόνηση για τα ανθρώπινα δικαιώματα και την ελευθερία της έκφρασης, την οποία το σχέδιο για τους Κούρδους δεν μπορεί να συγκαλύψει, καθώς και από το κυπριακό ζήτημα. Ωστόσο, ίσως η ΕΕ να θέλει επίσης να αποκλίνει από τα δικά της πρότυπα για τα ανθρώπινα δικαιώματα. Μόνον έτσι μπορεί να εξηγηθεί η υπακοή της στα διατάγματα Beneš. " Τουρκία θεωρεί τον εαυτό της υπερδύναμη των τουρκικών λαών. Ως αποτέλεσμα, τα προβλήματα της ΕΕ μόνο θα αύξαναν μετά την ένταξη της Τουρκίας, καθώς οι ενέργειές της το έχουν επανειλημμένα καταστήσει σαφές. Οι θετικές πτυχές, όπως η βελτίωση στην ενεργειακή ασφάλεια, μπορούν να επιτευχθούν και μέσω μιας προνομιούχου εταιρικής σχέσης. Είναι πλέον καιρός να αρχίσουμε να ομιλούμε για το εν λόγω θέμα με ειλικρίνεια και σαφήνεια.
<SPEAKER ID="325" NAME="Csaba Sándor Tabajdi  " AFFILIATION="S&amp;D">
γραπτώς. - (HU) Ως μέλος του ΕΚ από την Ουγγαρία, χώρα γειτνιάζουσα με την περιοχή των δυτικών Βαλκανίων, στηρίζω ολόψυχα τις φιλοδοξίες των χωρών των δυτικών Βαλκανίων να ενταχθούν στην ΕΕ. Ένα σημαντικό βήμα σε αυτόν τον τομέα υπήρξε η πρωτοβουλία που υλοποίησε η Ευρωπαϊκή Επιτροπή, καταργώντας τη θεώρηση για τη Σερβία, τη Μακεδονία και το Μαυροβούνιο από την 1η Ιανουαρίου 2010 Ωστόσο, η πρόταση του Ευρωπαϊκού Κοινοβουλίου, η οποία θα καταργούσε την απαίτηση θεώρησης ήδη από τις 19 Δεκεμβρίου, θα είχε συμβολική σημασία και θα εξασφάλιζε επίσης και πρακτικά οφέλη.
<P>
" Ευρωπαϊκή Ένωση δεν θα μπορούσε να προσφέρει καλύτερο χριστουγεννιάτικο δώρο από ένα ταξίδι χωρίς θεώρηση στους Ούγγρους που ζουν στη Βοϊβοδίνα της Σερβίας, οι οποίοι έχουν αμέτρητους δεσμούς με την Ουγγαρία, ωφελώντας οικογένειες και φίλους που ζουν στις δύο πλευρές των συνόρων. Είμαι βέβαιος ότι τα κράτη μέλη θα δώσουν τη συγκατάθεσή τους σε αυτήν την απόφαση αυτόν ακριβώς τον μήνα.
<P>
" κατάργηση της θεώρησης είναι μια θετική απάντηση στις πραγματικές προσπάθειες των βαλκανικών χωρών προς την ευρωπαϊκή ολοκλήρωση. Τον τελευταίο καιρό η Σερβία έχει σημειώσει ιδιαιτέρα σημαντική πρόοδο. Ακόμη και η έκθεση που εξέδωσε η Επιτροπή αναφέρει ότι η νέα κυβέρνηση του πρωθυπουργού Mirko Cvetković έχει σημειώσει επιτυχία στην καταπολέμηση της διαφθοράς, για να μην αναφέρω τις εξαιρετικά σημαντικές προόδους που έχουν σημειωθεί στον τομέα των δικαιωμάτων των μειονοτήτων. Το σερβικό κοινοβούλιο ενέκρινε νόμο σχετικά με τα εθνικά συμβούλια. Υπό το πρίσμα των ενθαρρυντικών προκαταρκτικών διαπραγματεύσεων, μια απόφαση σχετικά με το καθεστώς της Βοϊβοδίνας θα έλθει ενώπιον του σερβικού κοινοβουλίου την προσεχή εβδομάδα. Πέραν των πολλών θετικών εξελίξεων, οι προσπάθειες πρέπει να συνεχιστούν για την ολοσχερή εξάλειψη εθνικιστικά υποκινούμενων βίαιων εγκλημάτων και των συνεχώς αυξανόμενων ξυλοδαρμών εις βάρος Ούγγρων από τη Βοϊβοδίνα.
<SPEAKER ID="983" NAME="Jarosław Leszek Wałęsa  " LANGUAGE="PL">
Θα ήθελα να ευχαριστήσω τον κ. Albertini για το ψήφισμα σχετικά με τη στρατηγική διεύρυνσης της Ευρωπαϊκής Επιτροπής. Φυσικά, συμφωνώ ότι οι υποψήφιες χώρες πρέπει να συνεχίσουν τη διαδικασία μεταρρυθμίσεων. Οι προσπάθειες πρέπει να επικεντρώνονται στη διασφάλιση του κράτους δικαίου και της ίσης μεταχείρισης των εθνικών μειονοτήτων, καθώς και στην πάταξη της διαφθοράς και του οργανωμένου εγκλήματος. " αξιολόγηση της πολιτικής κατάστασης στην Τουρκία, περιλαμβανομένων των μεταρρυθμίσεων οι οποίες προγραμματίζονται ή έχουν υλοποιηθεί, επαναλαμβάνει την αξιολόγηση της Επιτροπής η οποία περιέχεται στην τακτική έκθεση. " πρόοδος είναι εμφανής στον τομέα της εκπλήρωσης των πολιτικών κριτηρίων της Κοπεγχάγης, αλλά, δυστυχώς, πολλά απομένουν να γίνουν στην ευρέως κατανοούμενη κατηγορία των πολιτικών ελευθεριών. Ωστόσο, το σημαντικότερο όλων είναι ότι οι διμερείς διαφορές πρέπει να επιλυθούν με τη συμμετοχή των μερών. Αυτά τα ζητήματα δεν πρέπει, από μόνα τους, να αποτελούν εμπόδια στην πορεία προς την προσχώρηση, αλλά η ΕΕ πρέπει να προσπαθήσει σκληρά για την επίλυσή τους πριν από την προσχώρηση. Το Ευρωπαϊκό Κοινοβούλιο πρέπει να είναι ένας αντικειμενικός παρατηρητής, επειδή θα θέλαμε οι διαπραγματεύσεις να τελειώσουν με συμφωνία, η οποία θα διευκολύνει την προσχώρηση της Τουρκίας στην ΕΕ. Ως πολίτης της Πολωνίας, χώρας η οποία έγινε μέλος της ΕΕ το 2004, γνωρίζω ότι η στρατηγική διεύρυνσης είναι ένας από τους αποτελεσματικότερους τομείς της πολιτικής της ΕΕ. Είναι κρίσιμης σημασίας να τηρήσουμε τις δεσμεύσεις που έχουμε αναλάβει, και αυτό ισχύει επίσης και για την Ευρωπαϊκή Ένωση. Στόχος των ενταξιακών διαπραγματεύσεων είναι η πλήρης ένταξη, και κατά συνέπεια η εκπλήρωση σκληρών αλλά σαφών προϋποθέσεων πρέπει επίσης να είμαι βασική προϋπόθεση προκειμένου να επιτύχουν αυτόν τον στόχο. Αυτό ισχύει για όλες τις χώρες, περιλαμβανομένης της Τουρκίας.
<SPEAKER ID="326" NAME="Dominique Vlasto  " LANGUAGE="FR">
Το ψήφισμα του ΕΚ για τις μελλοντικές διευρύνσεις πρέπει να αντανακλά την επικρατούσα άποψη στην Ευρώπη. Πρέπει να αποφύγουμε να επαναλάβουμε τα λάθη του παρελθόντος και να οικοδομήσουμε μια Ευρώπη με τους λαούς της. Οι αποφάσεις οι οποίες θα ληφθούν πρέπει να συνοδεύονται με ανάληψη δεσμεύσεων και πρέπει να προετοιμαστούν καλά και να εξηγηθούν καλά, έτσι ώστε η πλειοψηφία των ευρωπαίων πολιτών να μπορεί να τις στηρίξει. Το Κοινοβούλιό μας, το οποίο αντιπροσωπεύει αυτούς τους πολίτες, πρέπει να είναι ιδιαίτερα προσεκτικό σχετικά με αυτό.
<P>
" βιασύνη θα ήταν η χειρότερη δυνατή πολιτική και θα μπορούσε να μας επαναφέρει στη θεσμική αστάθεια, μολονότι η Ευρωπαϊκή Ένωση μόλις έχει εξέλθει από αυτήν με τη θέση σε ισχύ της Συνθήκης της Λισαβόνας. Σήμερα πρέπει να δοκιμάσουμε τον νέο θεσμικό μηχανισμό που προκύπτει από τη Συνθήκη της Λισαβόνας, να οικοδομήσουμε μια πολιτική Ευρώπη και να παγιώσουμε τις πολιτικές τις οποίες οι συμπολίτες μας θέλουν όσον αφορά την απασχόληση, την οικονομική ανάκαμψη, την καταπολέμηση της κλιματικής αλλαγής, την ασφάλεια του ενεργειακού εφοδιασμού και την κοινή άμυνα.
<P>
Δεν πρέπει να ανατρέψουμε τις προτεραιότητες, αλλά μάλλον να αυξήσουμε τη συνέπεια και την αποτελεσματικότητα των κοινοτικών πολιτικών πριν στοχεύσουμε προς νέες διευρύνσεις της ΕΕ. Τέλος, εξακολουθώ να αντιτίθεμαι στην προσχώρηση της Τουρκίας στην Ευρωπαϊκή Ένωση και εξακολουθώ να ελπίζω για μια προνομιούχο εταιρική σχέση με αυτήν τη χώρα στο πλαίσιο της Ένωσης για τη Μεσόγειο.

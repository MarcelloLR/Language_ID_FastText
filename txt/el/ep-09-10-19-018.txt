<CHAPTER ID="018">
Συμφωνία ΕΚ/ Δημοκρατίας του Μαυρίκιου σχετικά με την απαλλαγή από την υποχρέωση θεώρησης για βραχεία διαμονή - Συμφωνία ΕΚ/Δημοκρατίας των Σεϋχελλών σχετικά με την απαλλαγή από την υποχρέωση θεώρησης για βραχεία διαμονή - Συμφωνία ΕΚ/Μπαρμπάντος σχετικά με την απαλλαγή από την υποχρέωση θεώρησης για βραχεία διαμονή - Συμφωνία ΕΚ/Ομοσπονδίας του Αγίου Χριστόφορου και Νέβις σχετικά με την απαλλαγή από την υποχρέωση θεώρησης για βραχεία διαμονή - Συμφωνία ΕΚ/ Αντίγκουα και Μπαρμπούντα σχετικά με την απαλλαγή από την υποχρέωση θεώρησης για βραχεία διαμονή - Συμφωνία ΕΚ/Νήσων Μπαχάμες σχετικά με την απαλλαγή από την υποχρέωση θεώρησης για βραχεία διαμονή (συζήτηση) 
<SPEAKER ID="110" NAME="Πρόεδρος">
" ημερήσια διάταξη προβλέπει την κοινή συζήτηση σχετικά με:
<P>
την έκθεση του κ. Busuttil, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου για τη σύναψη της συμφωνίας μεταξύ της Ευρωπαϊκής Κοινότητας και της Δημοκρατίας του Μαυρίκιου σχετικά με την απαλλαγή από την υποχρέωση θεώρησης για βραχεία διαμονή - C7-0015/2009 -,
<P>
την έκθεση του κ. Busuttil, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου για τη σύναψη της συμφωνίας μεταξύ της Ευρωπαϊκής Κοινότητας και της Δημοκρατίας των Σεϋχέλλων σχετικά με την απαλλαγή από την υποχρέωση θεώρησης για βραχεία διαμονή - C7-0012/2009 -,
<P>
την έκθεση του κ. Busuttil, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου για τη σύναψη της συμφωνίας μεταξύ της Ευρωπαϊκής Κοινότητας και των Μπαρμπάντος σχετικά με την απαλλαγή από την υποχρέωση θεώρησης για βραχεία διαμονή - C7-0017/2009 -,
<P>
την έκθεση του κ. Busuttil, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου για τη σύναψη της συμφωνίας μεταξύ της Ευρωπαϊκής Κοινότητας και της Ομοσπονδίας του Αγίου Χριστόφορου και Νέβις σχετικά με την απαλλαγή από την υποχρέωση θεώρησης για βραχεία διαμονή - C7-0013/2009 -,
<P>
την έκθεση του κ. Busuttil, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου για τη σύναψη της συμφωνίας μεταξύ της Ευρωπαϊκής Κοινότητας και της Αντίγκουα και Μπαρμπούντα σχετικά με την απαλλαγή από την υποχρέωση θεώρησης για βραχεία διαμονή - C7-0016/2009 -,
<P>
την έκθεση του κ. Busuttil, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου για τη σύναψη της συμφωνίας μεταξύ της Ευρωπαϊκής Κοινότητας και της Κοινοπολιτείας των Νήσων Μπαχάμες σχετικά με την απαλλαγή από την υποχρέωση θεώρησης για βραχεία διαμονή - C7-0014/2009 -.
<SPEAKER ID="111" NAME="Simon Busuttil" LANGUAGE="MT">
Σε αντίθεση το κρύο που είναι αισθητό σε αυτήν την Αίθουσα, το θέμα αυτό αφορά χώρες με πολύ υψηλότερες θερμοκρασίες, πράγμα που είναι πιο ιδανικό. Οι εκθέσεις αυτές περιλαμβάνουν ουσιαστικά μια συμφωνία μεταξύ της Ευρωπαϊκής Ένωσης και των πολιτών της και των πολιτών έξι διαφορετικών χωρών -της Δημοκρατίας του Μαυρικίου, της Δημοκρατίας των Σεϋχέλλων, των Μπαρμπάντος, της Ομοσπονδίας του Αγίου Χριστόφορου και Νέβις, των Νήσων Μπαχάμες, καθώς και της Αντίγκουα και Μπαρμπούντα- που προβλέπει την απαλλαγή από την υποχρέωση θεώρησης για βραχεία διαμονή.
<P>
" απαλλαγή αυτή ισχύει για πολίτες της Ευρωπαϊκής Ένωσης που ταξιδεύουν σε αυτές τις χώρες και αντίστροφα, δηλαδή όταν πολίτες αυτών των χωρών ταξιδεύουν στην Ευρωπαϊκή Ένωση. Ισχύει για μέγιστη παραμονή διαρκείας τριών μηνών εντός περιόδου ενός εξαμήνου. " απαλλαγή καλύπτει όλες τις κατηγορίες προσώπων, δηλαδή τόσο τους απλούς πολίτες όσο και τους διπλωμάτες που ταξιδεύουν για διάφορους λόγους. Αυτό ισχύει ιδιαίτερα για τους πολυάριθμους τουρίστες που είναι πολίτες της Ευρωπαϊκής Ένωσης και πηγαίνουν διακοπές σε αυτές τις έξι χώρες, και έτσι θα κάνουμε τα πράγματα πολύ πιο εύκολα γι' αυτούς.
<P>
Όμως, η συμφωνία αυτή εξαιρεί συγκεκριμένα εκείνους που ταξιδεύουν για λόγους εργασίας και αμοιβής. Συμπεριλάβαμε σε αυτές τις εκθέσεις μια διάταξη σύμφωνα με την οποία καθεμιά από αυτές τις τρίτες χώρες μπορεί να αναστείλει ή να καταγγείλει τη συμφωνία όσον αφορά όλα τα κράτη μέλη της Ευρωπαϊκής Ένωσης, και όχι να αποκλείσει επιμέρους χώρες. Αυτό έγινε για να εξασφαλιστούν ίσοι όροι για όλους τους πολίτες της Ευρωπαϊκής Ένωσης και, επιπλέον, ως έκφραση αλληλεγγύης. Από την άλλη, η Ευρωπαϊκή Ένωση θα κάνει το ίδιο, δηλαδή η Ευρωπαϊκή Κοινότητα μπορεί επίσης να αναστείλει ή να καταγγείλει τη συμφωνία όσον αφορά όλα τα κράτη μέλη της. " Ευρωπαϊκή Ένωση ή οποιαδήποτε από αυτές τις χώρες μπορεί είτε να αναστείλει συνολικά είτε εν μέρει τη συμφωνία για λόγους δημοσίου συμφέροντος, προστασίας της εθνικής ασφάλειας, προστασίας της δημόσιας υγείας, παράνομης μετανάστευσης ή στην περίπτωση που μια χώρα επαναφέρει την υποχρέωση θεώρησης. Κυρία Πρόεδρε, θα ήθελα πρωτίστως να διευκρινίσω ότι πριν ψηφίσουμε για τις εκθέσεις αυτές σε επίπεδο επιτροπής, ζητήσαμε και λάβαμε από την Ευρωπαϊκή Επιτροπή τη διαβεβαίωση ότι θα εξασφαλιστεί η πλήρης αμοιβαιότητα. Αυτή ήταν για εμάς μια βασική αρχή: πλήρης αμοιβαιότητα που θα εγγυώνταν αυτές οι χώρες όσον αφορά την κατάργηση της υποχρέωσης θεώρησης, ενώ και εμείς θα κάναμε με τη σειρά μας το ίδιο. Έτσι θα υπήρχε απαλλαγή από την υποχρέωση θεώρησης και στις δύο πλευρές. " συμφωνία αυτή επιτεύχθηκε με τον απαιτούμενο τρόπο και καταδεικνύει άλλη μία φορά πως η Ευρωπαϊκή Ένωση είναι ικανή να διαπραγματεύεται με μία φωνή σε διεθνές επίπεδο δείχνοντας αλληλεγγύη προς όλες τις χώρες. Τελειώνω λέγοντας ότι αυτό δείχνει για άλλη μία φορά την ικανότητα της Ευρωπαϊκής Ένωσης να ανοίγει την πόρτα της σε πολίτες σε ολόκληρο τον κόσμο.
<SPEAKER ID="112" NAME="Jacques Barrot" LANGUAGE="FR">
Κυρία Πρόεδρε, ευχαριστώ και εγώ θερμά τον κ. Busuttil για αυτήν την εξαιρετική έκθεση.
<P>
Οι έξι αυτές χώρες που δεν ανήκουν στην ΕΕ -η Αντίγκουα και Μπαρμπούντα, οι Μπαχάμες, τα Μπαρμπάντος, ο Άγιος Μαυρίκιος, ο Άγιος Χριστόφορος και Νέβις και οι Σεϋχέλλες- μεταφέρθηκαν από τον αρνητικό στον θετικό κατάλογο του κανονισμού (ΕΚ) αριθ. 539/2001 βάσει ενός νέου κανονισμού, του κανονισμού (ΕΚ) αριθ. 1932/2006, που εγκρίθηκε στις 21 Δεκεμβρίου 2006 και βεβαίωσε ότι αυτές οι χώρες πληρούν τα κριτήρια που θεσπίζονται στον κανονισμό.
<P>
Ο κανονισμός αυτός ρύθμιζε την εφαρμογή της απαλλαγής από την υποχρέωση θεώρησης για υπηκόους αυτών των χωρών μετά τη σύναψη και την έναρξη ισχύος μιας διμερούς συμφωνίας απαλλαγής από την υποχρέωση θεώρησης μεταξύ της Ευρωπαϊκής Κοινότητας και της καθεμιάς από τις εν λόγω χώρες.
<P>
Όπως είπε ο κ. Busuttil, ήταν σημαντικό να εξασφαλίσουμε πλήρη αμοιβαιότητα, αφού τότε ορισμένες από αυτές τις χώρες απαιτούσαν ακόμα θεώρηση από πολίτες ενός ή περισσοτέρων κρατών μελών.
<P>
Εξαιτίας του προσωρινού καθεστώτος για τις θεωρήσεις που επέβαλαν οι χώρες της CARICOM -της κοινής αγοράς της Καραϊβικής- σε υπηκόους διαφόρων κρατών μελών κατά τη διάρκεια του παγκοσμίου κυπέλλου κρίκετ, οι επίσημες διαπραγματεύσεις για την απαλλαγή από την υποχρέωση θεώρησης άρχισαν μόλις τον Ιούλιο του 2008.
<P>
Για να εξασφαλιστεί όσο πιο σύντομα γίνεται αυτό το όφελος για τους πολίτες από την απαλλαγή από την υποχρέωση θεώρησης, η Επιτροπή πρότεινε την προσωρινή εφαρμογή των συμφωνιών που υπογράφηκαν την 28η Μαΐου 2009 και έκτοτε εφαρμόσθηκαν προσωρινά μέχρι να ολοκληρωθούν οι απαραίτητες διαδικασίες για την επίσημη σύναψή τους.
<P>
Βάσει της αρχής της αμοιβαιότητας, η απαλλαγή από την υποχρέωση θεώρησης καλύπτει όλες τις κατηγορίες προσώπων -κατόχους κοινών, διπλωματικών ή υπηρεσιακών/επίσημων διαβατηρίων- που ταξιδεύουν για οποιοδήποτε λόγο, αλλά όχι με σκοπό την άσκηση αμειβόμενης δραστηριότητας.
<P>
Όπως είπε ο κ. Busuttil, προκειμένου να υπάρχει ίση μεταχείριση όλων των πολιτών της ΕΕ, η συμφωνία περιλαμβάνει μια διάταξη σύμφωνα με την οποία καθεμιά από αυτές τις έξι χώρες που δεν ανήκουν στην ΕΕ μπορεί να αναστείλει ή να καταγγείλει τη συμφωνία μόνον όσον αφορά όλα τα κράτη μέλη της Ευρωπαϊκής Κοινότητας και, στη βάση της αμοιβαιότητας, η Κοινότητα μπορεί επίσης να αναστείλει ή να καταγγείλει τη συμφωνία μόνον όσον αφορά όλα τα κράτη μέλη της.
<P>
Ορίστε, λοιπόν. Ευχαριστώ το Κοινοβούλιο και τον κ. Busuttil για τη συνεργασία του που ενισχύει αυτήν την πρωτοβουλία, η οποία θα κάνει ευκολότερα τα ταξίδια για τους συμπολίτες μας. Θα ήθελα επίσης να προσθέσω ότι σε αυτό το κάπως κρύο Κοινοβούλιο μπορούμε να ονειρευόμαστε πως αργά ή γρήγορα θα επισκεφθούμε όλες αυτές τις θαυμάσιες χώρες όπως τις Σεϋχέλλες και τις Μπαχάμες...
<SPEAKER ID="113" NAME="Marie-Christine Vergiat" LANGUAGE="FR">
Κυρία Πρόεδρε, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών είναι υπέρ των συμφωνιών της Ευρωπαϊκής Ένωσης με αυτές τις έξι χώρες που είναι πραγματικά ονειρεμένοι προορισμοί, κύριε Barrot.
<P>
Όπως μας ενημερώσατε, με αυτές τις συμφωνίες οι πολίτες αυτών των έξι χωρών και, με τη σειρά τους, οι πολίτες της ΕΕ, θα μπορούν μελλοντικά να εξαιρούνται από την υποχρέωση θεώρησης για βραχεία διαμονή -τουλάχιστον ορισμένοι από αυτούς, εφόσον από την απαλλαγή αυτή εξαιρούνται εκείνοι που θέλουν να εργαστούν ή να ασκήσουν αμειβόμενη δραστηριότητα, όπως, εν ολίγοις, οι υπάλληλοι ή οι πάροχοι υπηρεσιών. Αυτό σημαίνει πως εκείνοι που εξαιρούνται από την υποχρέωση θεώρησης είναι μεταξύ άλλων άνδρες και γυναίκες επιχειρηματίες, αθλητές και καλλιτέχνες -τουλάχιστον όταν πρόκειται για μία μόνο παράσταση- δημοσιογράφοι και ασκούμενοι.
<P>
Ας μην είμαστε δύσκολοι και ας επιδοκιμάσουμε αυτήν την πρόοδο, εφόσον όλοι γνωρίζουμε τις διοικητικές διατυπώσεις που διεκπεραιώνονται στις πρεσβείες μας για να δοθούν θεωρήσεις σε πολίτες χωρών του Νότου.
<P>
Είμαι βέβαιη, κυρίες και κύριοι -τουλάχιστον όσοι μείνατε εδώ- ότι όλοι έχετε ακούσει για τις περιπτώσεις καλλιτεχνών που δεν μπορούν να συμμετάσχουν σε ένα φεστιβάλ ή για αθλητές που δεν μπορούν να λάβουν μέρος σε αγώνες. Εμείς, η Ομάδα GUE/NGL, είμαστε υπέρ της κατάργησης όλων των θεωρήσεων για βραχεία διαμονή. Είναι αντίθετες με την ελεύθερη κυκλοφορία προσώπων και οδηγούν τους πολίτες αυτών των χωρών σε έναν φαύλο κύκλο που τους ενθαρρύνει να ζητούν θεώρηση για βραχεία διαμονή και, αφού την λάβουν, να μην επιστρέφουν στις πατρίδες τους φοβούμενοι ότι δεν θα μπορέσουν να λάβουν άλλη θεώρηση. Αντίστοιχα, εμείς στις πατρίδες μας εξακολουθούμε να αντιμετωπίζουμε με σκληρότητα τους κατόχους θεώρησης για βραχεία διαμονή, και έτσι προκύπτει ένας φαύλος κύκλος. Αυτό οδηγεί ακόμα και σε πραγματικές διαλύσεις οικογενειών μεταξύ μεταναστών που ζουν στις χώρες μας και των οικογενειών τους που διαμένουν στις χώρες καταγωγής τους. Ως εκ τούτου, πιστεύουμε ότι αυτές οι συμφωνίες είναι ένα θετικό βήμα προς την κατεύθυνση μιας διαφορετικής πολιτικής για τη μετανάστευση που θα προέβλεπε να κυκλοφορούν οι άνδρες και οι γυναίκες εξίσου ελεύθερα με το κεφάλαιο και τα αγαθά.
<P>
Ωστόσο, κύριε Επίτροπε, έχουμε μια μικρή παρατήρηση - μια μικρή τεχνική παρατήρηση. Προσέξαμε ότι ο αγγλικός όρος "valid passport" μεταφράστηκε στα γαλλικά ως "passeport ordinaire", δεν πιστεύουμε όμως ότι είναι το ίδιο πράγμα. Θα χαιρόμαστε, επομένως, πολύ για μια διευκρίνιση αυτού του σημείου, εφόσον πιστεύουμε ότι η σωστή μετάφραση θα ήταν "passeport en cours de validité".
<P>
Επίσης, εκπλησσόμαστε -η λέξη "εκπλησσόμαστε" είναι ίσως ένας ευγενικός τρόπος διατύπωσης- εκπλησσόμαστε, λοιπόν, διότι αυτές οι συμφωνίες δεν ισχύουν για τις εξόχως απόκεντρες περιφέρειες της Γαλλίας, ενώ ισχύουν για τις εξόχως απόκεντρες περιφέρειες της Πορτογαλίας.
<SPEAKER ID="114" NAME="Carlos Coelho" AFFILIATION="PPE">
(PT) Θα ήθελα να υποστηρίξω την έκθεση του κ. Busuttil, που στηρίζει την πρωτοβουλία της Ευρωπαϊκής Επιτροπής, θίγοντας τρία σύντομα σημεία. Πρώτον, με αυτήν την απόφαση που διευκολύνει τις μετακινήσεις διαψεύδουμε την ιδέα μιας Ευρώπης-φρουρίου. Δεύτερον, δεν ανοίγουμε διάπλατα τις πόρτες τυχαία. Όπως μας υπενθύμισε ο Αντιπρόεδρος Barrot, τις ανοίγουμε σύμφωνα με τους κανόνες. Όπως είπε, οι χώρες συμμορφώθηκαν με τους κανόνες και μπορούν να βγουν από τον αρνητικό κατάλογο.
<P>
Θεωρώ σημαντικό να υιοθετήσουμε μια ευρωπαϊκή προσέγγιση και να αποφύγουμε να λειτουργούμε επιλεκτικά με το να δεχόμαστε ορισμένες χώρες και να αποκλείουμε άλλες. Είτε γίνεται αποδεκτός ολόκληρος ο ευρωπαϊκός χώρος είτε όχι. Τέλος, όπως υπογράμμισαν ο κ. Busuttil και ο Αντιπρόεδρος Barrot, τα εχέγγυα αμοιβαιότητας είναι ουσιαστικής σημασίας σε αυτές τις συμφωνίες. Δεν μπορούμε να ζητήσουμε από την Ευρώπη να ανοίξει την πόρτα της σε άλλες χώρες εάν οι χώρες αυτές δεν ανοίγουν τη δική τους πόρτα στην Ευρώπη, και αυτό εξασφαλίζεται σε μεγάλο βαθμό σε αυτές τις συμφωνίες.
<SPEAKER ID="115" NAME="Jacques Barrot" LANGUAGE="FR">
Κυρία Πρόεδρε, θα ήθελα να ευχαριστήσω καταρχάς την κ. Vergiat και να της πω ότι έχει απόλυτο δίκιο -πραγματικά είναι "passeports en cours de validité" - και δεύτερον, να πω ότι πρόκειται για μια ευκαιρία στην οποία θέλουμε να δώσουμε συνέχεια στο μέτρο του δυνατού.
<P>
Θεωρώ ότι μετά τον κ. Busuttil και ο κ. Coelho κατέστησε σαφές ότι πρέπει να είμαστε πολύ αυστηροί όσον αφορά την αμοιβαιότητα και ότι χρειαζόμαστε επίσης μια πραγματική ευρωπαϊκή αλληλεγγύη: δεν μπορούμε να αφήνουμε ένα κράτος μέλος στο έλεος της επαναφοράς των θεωρήσεων. Χρειαζόμαστε πραγματική αλληλεγγύη από την πλευρά όλων των κρατών μελών και της Ένωσης.
<P>
Ευχαριστώ και πάλι τον κ. Busuttil διότι επεσήμανε με σαφήνεια το πρόβλημα και μας προσέφερε με τον τρόπο αυτόν την υποστήριξη του Κοινοβουλίου.
<SPEAKER ID="116" NAME="Simon Busuttil" LANGUAGE="MT">
Θα ήθελα απλά να ευχαριστήσω όλους εκείνους που παρενέβησαν. Αυτό ισχύει τόσο για τους συναδέλφους μου όσο και για τον Αντιπρόεδρο της Ευρωπαϊκής Επιτροπής κ. Barrot. Αν έπρεπε να συνοψίσω σε μία μόνο φράση το πολιτικό μήνυμα αυτού του θεσμικού οργάνου, αυτό θα ήταν σαφώς η αρχή της αμοιβαιότητας. Αυτό έχει σημασία για εμάς. Έχει μεγάλη σημασία στη συμφωνία που έχουμε μπροστά μας, με τον ίδιο τρόπο που είναι σημαντικές οι συμφωνίες με άλλες τρίτες χώρες. Ο Αντιπρόεδρος της Επιτροπής γνωρίζει ότι υπάρχουν αρκετές άλλες τρίτες χώρες που δεν τηρούν ακόμα την αρχή της αμοιβαιότητας σε σχέση με όλα τα κράτη μέλη της Ευρωπαϊκής Ένωσης. Σε αυτές συγκαταλέγονται οι "νωμένες Πολιτείες που πρόσφατα περιέλαβαν ορισμένες χώρες στο πρόγραμμά τους για την απαλλαγή από την υποχρέωση θεώρησης αφήνοντας άλλες απέξω. Μια άλλη τέτοια περίπτωση είναι η Βραζιλία, με την οποία διεξήχθησαν πρόσφατα διαπραγματεύσεις. Υποθέτω ότι κάθε φορά που συνάπτεται μια συμφωνία θα εμμένουμε στην αρχή της αμοιβαιότητας και πιστεύω ότι αυτό είναι το είδος συμφωνιών που μπορεί να αποτελέσει το θεμέλιο για να γίνει αυτό και αλλού.
<SPEAKER ID="117" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί αύριο.

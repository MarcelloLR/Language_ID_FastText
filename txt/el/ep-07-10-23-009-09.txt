<CHAPTER ID="009-09">
9. Οδηγία πλαίσιο για την αειφόρο χρήση των φυτοφαρμάκων (ψηφοφορία)
<P>
- Έκθεση: Christa Klaß (A6-0347-2007)
<P>
- Πριν από την ψηφοφορία:
<SPEAKER ID="130" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, λαμβάνω τον λόγο για μια παρατήρηση επί της διαδικασίας σύμφωνα με το άρθρο 166 του Κανονισμού και επικαλούμενος το άρθρο 37, παράγραφος 1, του Κανονισμού μας.
<P>
Το άρθρο 37, παράγραφος 1 του Κανονισμού αφορά την πρόσβαση στα έγγραφα και την παροχή πληροφοριών στο Ευρωπαϊκό Κοινοβούλιο. Την περίοδο πριν από την παρούσα ψηφοφορία για τα φυτοφάρμακα, πολλοί, αν όχι όλοι, σε αυτό το Σώμα βομβαρδίστηκαν με ηλεκτρονικά μηνύματα, τα οποία μας ζητούσαν να ψηφίσουμε υπέρ τροπολογιών που προχωρούσαν περισσότερο από όσο επιθυμούσε η Επιτροπή. Τα ηλεκτρονικά μηνύματα αυτά προέρχονταν από μια οργάνωση που ονομάζεται "Pesticide Watch", οι οργανώσεις-μέλη της οποίας έλαβαν μεγάλα ποσά χρηματοδότησης από την Ευρωπαϊκή Επιτροπή - στην πραγματικότητα, μέρος των 11,7 εκατομμυρίων ευρώ που δαπανήθηκαν τα τελευταία δύο χρόνια από τη γραμμή του προϋπολογισμού που σχετίζεται με το πρόγραμμα δράσης της Επιτροπής για την προώθηση των μη κυβερνητικών οργανώσεων (ΜΚΟ), οι οποίες δραστηριοποιούνται κατά κύριο λόγο στο πεδίο της περιβαλλοντικής προστασίας και το πρόγραμμα Life+.
<P>
Δυνάμει του άρθρου 37, παράγραφος 1, του Κανονισμού, μπορώ να ρωτήσω για τις διάφορες ανταλλαγές μεταξύ της Επιτροπής και αυτών των ΜΚΟ, που μας έχουν ασκήσει πιέσεις σε όλα αυτά τα θέματα; Αυτή η άσκηση πίεσης από μισθωτούς εκπροσώπους συμφερόντων έχει ασφαλώς οδηγήσει σε αύξηση του αριθμού των ηλεκτρονικών μηνυμάτων που λαμβάνουν οι βουλευτές του ΕΚ, αλλά σίγουρα είναι σφάλμα μια ΓΔ της Επιτροπής να χρησιμοποιεί μεγάλα ποσά από τα χρήματα των φορολογούμενων και να καταχράται τον ρόλο των ΜΚΟ στην προσπάθειά της να αλλάξει τις απόψεις των βουλευτών και της αρμόδιας ΓΔ της Επιτροπής γι' αυτό το θέμα.
<P>
(Ζωηρά χειροκροτήματα από την αριστερή πτέρυγα)
<SPEAKER ID="131" NAME="Πρόεδρος">
Κύριε Heaton-Harris, θα διαβιβάσουμε την παρατήρησή σας.

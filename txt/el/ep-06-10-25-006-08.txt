<CHAPTER ID="006-08">
8. Πρόσβαση των υπηρεσιών που είναι αρμόδιες για την ταξινόμηση των οχημάτων στο SIS ΙΙ (ψηφοφορία) 
<P>
- Πριν από την ψηφοφορία:
<SPEAKER ID="129" NAME="Carlos Coelho " AFFILIATION="PPE-DE">
εισηγητής. - (PT) Κύριε Πρόεδρε, το Συμβούλιο δεν μπόρεσε να παραστεί στη συζήτηση της Δευτέρας και εξέδωσε μόλις σχετική δήλωση. Θεωρώ ενδεδειγμένο να διατυπώσει το Κοινοβούλιο την απάντησή του στη δήλωση του Συμβουλίου μέσω του εισηγητή σας. Αν μου επιτρέπετε, κύριε Πρόεδρε, θέλω απλώς να προβώ σε δύο πολύ απλές επισημάνσεις. Πρώτον, θέλω να συγχαρώ την Προεδρία για τις προσπάθειές της σε αυτό το θέμα, ενώ φρονώ ότι, όπως και η Προεδρία, το Κοινοβούλιο μπορεί να αισθάνεται ικανοποίηση για το γεγονός ότι η νομοθετική πράξη την οποία θα υιοθετήσουμε θα συμβάλει στην ενίσχυση των εξωτερικών μας συνόρων, καθώς και της ασφάλειας των πολιτών μας.
<P>
" Προεδρία συνέβαλε τα μέγιστα σε αυτή τη διαδικασία, κάτι που όμως δεν ισχύει για το ίδιο το Συμβούλιο. Το Συμβούλιο δεν τήρησε τις δεσμεύσεις που ανέλαβε κατά τον τριμερή διάλογο τον Μάιο εδώ στο Στρασβούργο. Ευελπιστώ ότι το Συμβούλιο δεν θα αντιμετωπίσει τη φινλανδική Προεδρία κατά τον τρόπο με τον οποίο αντιμετώπισε την αυστριακή Προεδρία. Εύχομαι ότι θα τηρήσει τις δεσμεύσεις του και θα εγκρίνει το έγγραφο στη μορφή στην οποία αναμένεται να το υπερψηφίσουμε, διότι μόνον έτσι θα επιτύχουμε συμφωνία κατά την πρώτη ανάγνωση και θα εφαρμοστεί χωρίς καθυστέρηση το Σύστημα Πληροφοριών Σένγκεν δεύτερης γενιάς.

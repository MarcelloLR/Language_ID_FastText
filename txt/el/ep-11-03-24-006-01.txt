<CHAPTER ID="006-01">
1. Τροποποίηση του κανονισμού (ΕΚ) αριθ. 55/2008 του Συμβουλίου για τη χορήγηση αυτόνομων εμπορικών προτιμήσεων στη Δημοκρατία της Μολδαβίας (
<SPEAKER ID="075" NAME="Jean-Pierre Audy" AFFILIATION="PPE">
(FR) Κύριε Πρόεδρε, θα ήθελα να λάβω τον λόγο εν συντομία, σύμφωνα με το άρθρο 15, παράγραφος 6, στοιχείο δ), της Συνθήκης για την Ευρωπαϊκή Ένωση, το οποίο προβλέπει ότι ο Πρόεδρος του Ευρωπαϊκού Συμβουλίου υποβάλλει έκθεση μετά από κάθε συνεδρίαση του Ευρωπαϊκού Συμβουλίου.
<P>
Πραγματοποιήθηκε έκτακτη συνεδρίαση του Ευρωπαϊκού Συμβουλίου στις 11 Μαρτίου. Λυπάμαι που δεν υποβλήθηκε καμία έκθεση.
<SPEAKER ID="076" NAME="Πρόεδρος">
Κύριε Audy, σας αντιλαμβάνομαι, όμως εάν θυμάμαι σωστά ο Πρόεδρος του Ευρωπαϊκού Συμβουλίου βρισκόταν στο Κοινοβούλιο μετά την έκτακτη συνεδρίαση του Συμβουλίου της 11ης Μαρτίου, σε μια έκτακτη Διάσκεψη των Προέδρων, η οποία ήταν ανοικτή για όλους τους βουλευτές. Μπορούμε τώρα παρακαλώ να προχωρήσουμε στις ψηφοφορίες;
<P>
- Μετά από την ψηφοφορία:
<SPEAKER ID="078" NAME="Hans-Peter Martin" AFFILIATION="NI">
(DE) Κύριε Πρόεδρε, κυρίες και κύριοι, θα κάνω μόνο μία παρατήρηση. Χθες δεν μου δόθηκε η δυνατότητα να απαντήσω άμεσα στον κ. Schulz. Έχω στείλει σε όλους σας ένα μήνυμα ηλεκτρονικού ταχυδρομείου -αρχικά στα γερμανικά, όμως θα ακολουθήσει η αγγλική και γαλλική εκδοχή του- όπου κάνω μια δήλωση εν προκειμένω, και θα απορρίψω επίσης δεόντως την κατηγορία.

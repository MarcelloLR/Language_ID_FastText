<CHAPTER ID="012">
Οι σχέσεις μεταξύ της Ευρωπαϊκής Ένωσης και της Σερβίας (συζήτηση)
<SPEAKER ID="303" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Kacin, εξ ονόματος της Επιτροπής Εξωτερικών Υποθέσεων, σχετικά με τις σχέσεις ΕΕ-Σερβίας, η οποία περιέχει πρόταση σύστασης του Ευρωπαϊκού Κοινοβουλίου προς το Συμβούλιο σχετικά με τις σχέσεις μεταξύ της Ευρωπαϊκής Ένωσης και της Σερβίας.
<SPEAKER ID="304" NAME="Jelko Kacin  " AFFILIATION="ALDE">
Εισηγητής. - (SL) Μιλώ σήμερα ως εισηγητής, αλλά ταυτόχρονα και ως φιλελεύθερος δημοκράτης, ως Σλοβένος, ως πρώην Γιουγκοσλάβος και ως Ευρωπαίος. Μόλις 15 χρόνια πριν η χώρα στην οποία γεννήθηκα διαμελίστηκε εξαιτίας αιματηρών πολέμων οι οποίοι διήρκησαν για σχεδόν περισσότερο από μια δεκαετία.
<P>
Σήμερα πολλές χώρες αυτής της περιοχής, συμπεριλαμβανομένης και της Σερβίας, εξακολουθούν να έρχονται αντιμέτωπες με τις καταστροφικές συνέπειες αυτής της σύγκρουσης. Γι' αυτές τις εύθραυστες και νεοσύστατες δημοκρατίες η ένταξη στην Ευρωπαϊκή Ένωση αποτελεί ένα ισχυρό κίνητρο για περαιτέρω εκδημοκρατισμό. " Ευρωπαϊκή Ένωση, στην οποία επιθυμούν να ενταχθούν αυτές οι χώρες όσο το δυνατόν πιο σύντομα, βασίζεται σε κοινές αξίες και πρότυπα, ένα από τα σημαντικότερα από τα οποία είναι το κράτος δικαίου.
<P>
Εντούτοις, στην περίπτωση των βαλκανικών χωρών το ζήτημα δεν αφορά μόνο τη μεταρρύθμιση του δικαστικού συστήματος αλλά επίσης και την πλήρη συνεργασία με το Διεθνές Ποινικό Δικαστήριο της Χάγης.
<P>
" Σερβία μέχρι τώρα δεν κατάφερε να εκπληρώσει το εθνικό και διεθνές καθήκον της να συλλάβει τους τέσσερις εναπομείναντες φυγόδικους για εγκλήματα πολέμου, συμπεριλαμβανομένων και των Mladić και Karadžić, οποίοι κατηγορούνται για την οργάνωση της σφαγής σχεδόν 8 000 πολιτών στη Σρεμπρένιτσα. Οποιοσδήποτε σκοτώνει έστω και έναν άνθρωπο διαπράττει έγκλημα αλλά αυτοί οι οποίοι διαπράττουν γενοκτονίες αντιπροσωπεύουν μια διεθνή και πολιτική πρόκληση.
<P>
Επισκέφθηκα την Σρεμπρένιτσα πριν συντάξω αυτήν την έκθεση. Πιστεύω στον αυτοσεβασμό των Σέρβων. Γι' αυτό το λόγο επιμένω ότι το σερβικό κράτος πρέπει να αποδείξει ότι συνεργάζεται με το ΔΠΔΓ. Τον Μάιο, μια νέα φιλοευρωπαϊκή κυβέρνηση ανέλαβε την εξουσία και η συνεργασία με το ΔΠΔΓ αποτελεί έναν από τους κεντρικούς της στόχους. Πρόκειται για μια εξέλιξη την οποία χαιρετίζω θερμά. Χαιρετίζω επίσης το γεγονός ότι η κυβέρνηση κινήθηκε εναντίον τους, συνέλαβε και παρέδωσε δύο από τους έξι πιο περιζήτητους φυγόδικους, τον Tolimir και τον Djordjevic.
<P>
Οι συλλήψεις αυτές αποδεικνύουν ότι η Σερβία μπορεί να εντοπίσει και να συλλάβει τους εναπομείναντες φυγόδικους πολέμου. Όπως δήλωσε η γενική εισαγγελέας Del Ponte, το κύριο εμπόδιο δεν είναι η ικανότητα, αλλά η μετάφραση της ικανότητας σε απτά αποτελέσματα. Γι' αυτόν τον λόγο η ΕΕ σε αυτή την κρίσιμη στιγμή δεν μπορεί να άρει τους όρους της.
<P>
Καθώς αυξάνονται οι εντάσεις γύρω από το μελλοντικό καθεστώς του Κοσσυφοπέδιου, θα ήταν λάθος να σκεφτούμε ότι υποχωρώντας στο θέμα της επιβολής όρων και κάνοντας υπέρμετρες παραχωρήσεις στο Βελιγράδι αυτό θα εξυπηρετούσε είτε την ΕΕ είτε τη Σερβία μακροπρόθεσμα. Το να κάνουμε τα στραβά μάτια στους εγκληματίες πολέμου μπορεί να εξυπηρετεί τον σύγχρονο πολιτικό ρεαλισμό (Realpolitik), αλλά δεν θα συνεισφέρει στη μακροπρόθεσμη ειρήνη ή στην περιφερειακή σταθερότητα.
<P>
Πολλές φορές επαναλαμβάνεται το ότι η Σερβία έχει καθοριστική σημασία για τη σταθερότητα στην περιοχή, αλλά οι πολιτικοί στο Βελιγράδι λανθασμένα υποθέτουν ότι αυτό θα σημαίνει προνομιακή μεταχείριση για τη Σερβία. " Σερβία καλά θα κάνει να χρησιμοποιήσει το άφθονο ταλέντο της και το δυναμικό της ώστε να αποτελέσει παράδειγμα στους γείτονές της στην περιοχή αντί να τους αφήσει να δοκιμάζονται εξαιτίας της σερβικής δυστροπίας.
<P>
Είναι αλήθεια ότι μέχρι να ενταχθούν και τα Βαλκάνια η ΕΕ δεν θα είναι ολοκληρωμένη, αλλά αυτό δεν μπορεί να επιτευχθεί με οποιοδήποτε τίμημα, και βεβαίως όχι με το τίμημα της υπονόμευσης του διεθνούς δικαίου και της αγνόησης θεμελιωδών ευρωπαϊκών αξιών.
<P>
Οι πολίτες της Σερβίας έχουν το δικαίωμα να μάθουν την αλήθεια για την πρόσφατη πολιτική του πολέμου ο οποίος διεξήχθη στο όνομά τους. Επίσης, για το λόγο αυτό υποστηρίζω την πρόσφατη πρωτοβουλία του ειδικού εισαγγελέα να αποκαλύψει τα πολιτικά κίνητρα που κρύβονταν πίσω από τη δολοφονία του πρωθυπουργού Djindjić. Γι' αυτόν τον λόγο επίσης λυπάμαι για την επιείκεια των ποινών που επιβλήθηκαν από το δικαστήριο εγκλημάτων πολέμου της Σερβίας στα τέσσερα μέλη των Σκορπιών για την εκτέλεση έξι μουσουλμάνων της Σρεμπρένιτσα.
<P>
Υπάρχει τεράστιο οικονομικό και πολιτιστικό δυναμικό στη Σερβία, και πολλοί προικισμένοι άνθρωποι σε όλoυς τους τομείς της ζωής. " νέα κυβέρνηση απέδειξε ότι διαθέτει δυναμικούς και φιλόδοξους υπουργούς. Δεν υπάρχει αμφιβολία ότι η Σερβία έχει την διοικητική και θεσμική ικανότητα να χειριστεί με επαγγελματισμό τις περαιτέρω διαπραγματεύσεις για την ένταξη στην ΕΕ.
<P>
Έχει σημειωθεί πρόοδος σε ορισμένους τομείς τους τελευταίους μήνες, για παράδειγμα στο αποτέλεσμα των τεχνικών συζητήσεων σχετικά με τις διαπραγματεύσεις για την ΣΣΣ, στην κύρωση του πρωτόκολλου του Κιότο, στη Συμφωνία Ελευθέρων Συναλλαγών της Κεντρικής Ευρώπης και στην εκλογή του Διαμεσολαβητή, του Διοικητή της Τράπεζας της Σερβίας, του Επίτροπου Ενημέρωσης Κοινού και των μελών του Συμβουλίου του Κρατικού Οργανισμού Ελέγχου.
<P>
Εντούτοις, ήταν απογοητευτικό το γεγονός ότι δεν υπήρξε μεγάλη απτή πρόοδος στο διορισμό των δικαστών του Συνταγματικού Δικαστηρίου. Επιπλέον, συνεχίζεται η δημόσια σπίλωση των ονομάτων των παραγόντων της κοινωνίας των πολιτών οι οποίοι ασκούν κριτική στην κυβέρνηση ή προσπαθούν να στρέψουν την προσοχή σε ευαίσθητα θέματα όπως τα εγκλήματα πολέμου. Από αυτήν την άποψη, καταδικάζω τα πρόσφατα γεγονότα στο Novi Sad, όπου μια νεοναζιστική οργάνωση επιτέθηκε σε ανθρώπους οι οποίοι είχαν συγκεντρωθεί ειρηνικά προκειμένου να συμμετέχουν σε μια αντι-φασιστική διαδήλωση. Είναι επιτακτική ανάγκη να εντοπίσουν οι αρμόδιες αρχές τους δράστες και να ερευνήσουν λεπτομερώς το έγκλημα.
<P>
Την ίδια στιγμή, αναγνωρίζω ότι το αυστηρό καθεστώς της ΕΕ σχετικά με τις θεωρήσεις, το οποίο δεν επιτρέπει στους απλούς σέρβους πολίτες να συναντηθούν με άλλους ευρωπαίους στην Ευρωπαϊκή Ένωση, βάζει φρένο στη δημοκρατική πρόοδο της Σερβίας, και συμβάλλει στην ξενοφοβία και στον εθνικισμό.
<P>
Χαιρετίζω τις συμφωνίες που επιτεύχθηκαν. Ενώ αυτές σηματοδοτούν ένα σημαντικό πρώτο βήμα, ο τελικός στόχος θα πρέπει να είναι η ελευθέρωση των μετακινήσεων για όλους τους πολίτες της περιοχής. Γνωρίζετε ότι μόνο το ένα δέκατο των Σέρβων διαθέτει διαβατήριο; Πρέπει να προσφέρουμε κάτι απτό στον υπόλοιπο πληθυσμό. Προτρέπω το Συμβούλιο να διασφαλίσει ότι οι συμφωνίες θα τεθούν σε ισχύ στις αρχές της επόμενης χρονιάς και επίσης κάνω έκκληση στο Συμβούλιο να θεσπίσει έναν συγκεκριμένο χάρτη πορείας για την ελευθέρωση του καθεστώτος των θεωρήσεων.
<P>
Δράττομαι της ευκαιρίας να ευχαριστήσω τους βοηθούς μου, τους αγαπητούς μου συναδέλφους, τη γραμματεία της Επιτροπής Εξωτερικών Υποθέσεων, τις πολιτικές ομάδες, την Επιτροπή, τη σερβική αποστολή στην ΕΕ και το Σερβικό Γραφείο για την Ευρωπαϊκή Ολοκλήρωση.
<P>
Ολοκληρώνοντας την παρέμβασή μου, θα ήθελα να προσθέσω μια μικρή προσωπική παρατήρηση. Όντας ένα από τα ελάχιστα μέλη του Ευρωπαϊκού Κοινοβουλίου που έχουν γεννηθεί στα Δυτικά Βαλκάνια, είμαι πολύ περήφανος που εργάστηκα ως εισηγητής. " χώρα μου, η Σλοβενία, έγινε μέλος της ΕΕ όχι διότι ήταν εύκολο αλλά διότι ήταν δύσκολο. Τα καταφέραμε, όπως ακριβώς οι σέρβοι πολιτικοί, διανοούμενοι και επιχειρηματίες θα τα καταφέρουν όταν το αποφασίσουν. Κάνω έκκληση στη Σερβία και στους Σέρβους να αφυπνιστούν τώρα, να βοηθήσουν τον εαυτό τους και τους γείτονές τους, να βοηθήσουν ολόκληρη την περιοχή και να ενωθούν μαζί μας. Κάντε το. Είστε αρκετά δυνατοί. Μαζί θα τα καταφέρουμε.
<SPEAKER ID="306" NAME="Πρόεδρος">
Ευχαριστώ το Σώμα για την υπομονή του όσον αφορά τη συνηθισμένη κατανομή του χρόνου. Ζητώ συγγνώμη από το Σώμα εκ μέρους του εισηγητή. Σας ευχαριστώ.
<SPEAKER ID="307" NAME="Manuel Lobo Antunes" LANGUAGE="PT">
Κύριε Πρόεδρε, κύριε Επίτροπε, κυρίες και κύριοι συνάδελφοι, η Σερβία βεβαίως βρίσκεται εντός του ευρωπαϊκού χώρου και όλοι αναγνωρίζουμε ότι τα τελευταία χρόνια έχει αντιμετωπίσει μεγάλες προκλήσεις, στην πραγματικότητα κάτι περισσότερο από αυτό, αντιμετώπισε εξαιρετικά δύσκολες προκλήσεις λόγω της σπουδαιότητάς της όσον αφορά τη σταθερότητα και την ανάπτυξη των Δυτικών Βαλκανίων. " Ευρωπαϊκή Ένωση προσπάθησε να βοηθήσει τη Σερβία να ξεπεράσει αυτές τις προκλήσεις ενισχύοντας και καθιστώντας απτά και προφανή τα οφέλη της ευρωπαϊκής προοπτικής.
<P>
Συνεπώς, προσπαθήσαμε να αποδείξουμε στους σέρβους πολίτες και στις σερβικές αρχές τη δέσμευσή μας να φέρουμε τη Σερβία πιο κοντά στην Ευρωπαϊκή Ένωση. Προσπαθήσαμε να δείξουμε ότι υπάρχει εναλλακτική λύση, βοηθώντας τις φιλοευρωπαϊκές πολιτικές και τις κοινωνικές δυνάμεις οι οποίες ευνοούν την επιδίωξη των απαραίτητων μεταρρυθμίσεων για την εδραίωση της δημοκρατίας και την ανάπτυξη της χώρας.
<P>
Οι συμφωνίες σταθεροποίησης και σύνδεσης αντιπροσωπεύουν ένα θεμελιώδες βήμα για να πλησιάσουν περισσότερο τα Δυτικά Βαλκάνια στην Ένωση. Αποτελούν επίσης ένα βασικό μέσο αποσαφήνισης της ευρωπαϊκής προοπτικής. Από αυτήν την άποψη, αισθανόμαστε ότι είναι πολύ θετικό το γεγονός ότι η Επιτροπή έχει ολοκληρώσει τις διαπραγματεύσεις με την Σερβία σχετικά με το αποτέλεσμα της Συμφωνίας Σταθεροποίησης και Σύνδεσης. Ειλικρινά ελπίζουμε ότι σύντομα θα δημιουργηθούν οι συνθήκες για να υπογράψει η Επιτροπή την συμφωνία.
<P>
Υπάρχει σταθερή πολιτική στήριξη στο Συμβούλιο για την υπογραφή της Συμφωνίας Σταθεροποίησης και Σύνδεσης μόλις δημιουργηθούν οι απαραίτητες συνθήκες. Εντούτοις, πριν την εφαρμογή της Συμφωνίας από το Συμβούλιο, η Σερβία θα πρέπει να συνεργαστεί πλήρως με το Διεθνές Ποινικό Δικαστήριο.
<P>
" δυνατότητα των ανθρώπων στη Σερβία να ταξιδεύουν πιο εύκολα στην Ευρωπαϊκή Ένωση θα ενισχύσει επίσης τους δεσμούς μεταξύ μας και θα συντελέσει αναμφισβήτητα στη διαδικασία εκδημοκρατισμού και στο φιλοευρωπαϊκό αίσθημα της σερβικής κοινωνίας.
<P>
Οι συμφωνίες διευκόλυνσης της θεώρησης διαβατηρίου και επανεισδοχής οι οποίες υπογράφηκαν τον Σεπτέμβριο και οι οποίες θα τεθούν σε ισχύ τον Ιανουάριο του 2008 είναι, κατά τη γνώμη μας, ζωτικής σημασίας.
<P>
" Επιτροπή συμφώνησε με τη Σερβία να ξεκινήσουν διάλογο σχετικά με την ελευθέρωση των θεωρήσεων μετά την έναρξη ισχύος αυτών των συμφωνιών. " ΕΕ κατέστησε σαφές επίσης στη Σερβία ότι η διαδικασία ένταξής της δεν συνδέεται με το ζήτημα του καθορισμού του μελλοντικού καθεστώτος του Κοσσυφοπεδίου. Στην πραγματικότητα, κάθε χώρα οδεύει προς την ένταξή της στην Ευρωπαϊκή Ένωση με βάση τη δική της κατάσταση και σύμφωνα με τις προϋποθέσεις της διαδικασίας σταθεροποίησης και σύνδεσης και τα κριτήρια της Κοπεγχάγης.
<P>
Ανακεφαλαιώνοντας, κύριε Πρόεδρε, κυρίες και κύριοι συνάδελφοι, πρέπει για ακόμα μια φορά να επαναλάβω τη σημασία που αποδίδει η Προεδρία της Ευρωπαϊκής Ένωσης στη δυνατότητα συζήτησης με το Ευρωπαϊκό Κοινοβούλιο για τη σημασία, τόσο για την ίδια τη Σερβία όσο και για την περιοχή, της εξασφάλισης ενός ευρωπαϊκού μέλλοντος για τη Σερβία. Δεν υπάρχει αμφιβολία ότι τα Δυτικά Βαλκάνια παραμένουν μια από τις προτεραιότητες της Ευρωπαϊκής Ένωσης και ότι ο τελικός μας στόχος είναι η δημιουργία ειρήνης, σταθερότητας, δημοκρατίας και ευημερίας στην περιοχή.
<P>
Γι' αυτό το λόγο οραματιζόμαστε την ένταξη αυτών των χωρών στην Ένωση, με τη διαδικασία σταθεροποίησης και σύνδεσης να παραμένει το πλαίσιο για την προετοιμασία αυτής της ενδεχόμενης προσχώρησης. " Σερβία είναι μια χώρα με μεγάλη γεωστρατηγική σημασία για την σταθερότητα ολόκληρης της περιοχής, για το λόγο αυτό η πρόοδος αυτής της διαδικασίας είναι σημαντική για την επίτευξη του τελικού στόχου της ΕΕ σε σχέση με τα Δυτικά Βαλκάνια: να καταστεί μια περιοχή σταθερότητας, ειρήνης και προόδου.
<SPEAKER ID="308" NAME="Olli Rehn">
μέλος της Επιτροπής. - (EN) Κύριε Πρόεδρε, θα ήθελα να συγχαρώ τον κ. Kacin για την έξοχη έκθεσή του, η οποία αποτύπωσε τις βασικές πτυχές της σημερινής κατάστασης των σχέσεων Ευρωπαϊκής Ένωσης-Σερβίας. Έχω ζητήσει από τις υπηρεσίες μου να δώσουν συνέχεια στις συστάσεις που περιέχονται στην έκθεση, η οποία έχει αποδειχθεί χρήσιμη στη σύνταξη της ετήσιας έκθεσης προόδου της Επιτροπής, η οποία πρόκειται να εγκριθεί στις 6 Νοεμβρίου.
<P>
" έκθεσή σας τονίζει ορισμένους τομείς όπου τόσο η Ευρωπαϊκή Ένωση όσο και η Σερβία πρέπει να εντείνουν τις προσπάθειές τους, κάτι το οποίο στηρίζω πλήρως. Συμφωνώ ιδιαίτερα με τη σημασία που αποδίδεται στη διευκόλυνση των θεωρήσεων και με την πρόσκληση για πρόοδο όσον αφορά την ελευθέρωση των θεωρήσεων.
<P>
Ειδικά για το λόγο αυτό, η Επιτροπή έχει αναφέρει την πρόθεσή της να ξεκινήσει διάλογο στις αρχές της επόμενης χρονιάς, με καθεμιά από τις χώρες των Δυτικών Βαλκανίων, σχετικά με έναν χάρτη πορείας για την ελευθέρωση των θεωρήσεων, ορίζοντας τις απαιτήσεις και τις προϋποθέσεις της. Το θέμα αυτό είναι υψίστης σημασίας, ιδιαίτερα δε στα πλαίσια της παροχής απτής απόδειξης για το τι σημαίνει Ευρώπη στις νέες γενιές της περιοχής.
<P>
Είμαστε σε μια πολύ κρίσιμη στιγμή των σχέσεων μας με την Σερβία. Το προηγούμενο δεκαπενθήμερο είχα έντονες συζητήσεις με την Προεδρία του Συμβουλίου, με τα κράτη μέλη και με τις σερβικές αρχές σχετικά την κατάσταση. Δεν θα αποτελέσει έκπληξη το γεγονός ότι η εξέλιξη της κατάστασης στο Κοσσυφοπέδιο καθώς και η συμφωνία σταθεροποίησης και σύνδεσης, συμπεριλαμβανομένης και της επιβολής όρων του ΔΠΔΓ, αποτέλεσαν τα κύρια θέματα.
<P>
" προθεσμία της 10ης Δεκεμβρίου για τις συζητήσεις σχετικά με το Κοσσυφοπέδιο πλησιάζει σύντομα και το έργο της διεθνούς τρόικας μπαίνει σε μια κρίσιμη φάση. Υποστηρίζουμε πλήρως το έργο του εκπροσώπου της ΕΕ, του Πρέσβη Wolfgang Ischinger και θα καταβάλουμε κάθε δυνατή προσπάθεια για την εξεύρεση λύσης βάσει διαπραγματεύσεων.
<P>
Είναι σημαντικό τα δύο μέρη - το Βελιγράδι και η Πρίστινα - να αναλάβουν τις ευθύνες τους και να δεσμευτούν σοβαρά με εποικοδομητικές και δημιουργικές προτάσεις που μπορούν να οδηγήσουν σε μια βιώσιμη λύση βάσει διαπραγματεύσεων. Είχα επίσης έντονες συζητήσεις με κράτη μέλη και με τις σερβικές αρχές σχετικά με τη συμφωνία σταθεροποίησης και σύνδεσης. " συμφωνία αυτή θα αποτελεί πολιτικό ορόσημο στις σχέσεις μας με τη Σερβία. Θα είναι η πύλη που θα οδηγήσει στην υποψηφιότητα για ένταξη στην Ευρωπαϊκή Ένωση.
<P>
" Επιτροπή πρώτα διαπραγματεύτηκε και έπειτα οριστικοποίησε το τεχνικό κομμάτι της δουλειάς σχετικά με το προσχέδιο αυτής της συμφωνίας, η οποία τώρα αξιολογείται από τα κράτη μέλη στο πλαίσιο της ομάδας εργασίας του Συμβουλίου.
<P>
Εργαζόμενοι εντατικά με την Προεδρία και τα κράτη μέλη για την ολοκλήρωση μιας νομικής-γλωσσικής αναθεώρησης του κειμένου, εμείς, ως Ευρωπαϊκή Ένωση, είμαστε από τεχνική άποψη έτοιμοι να υπογράψουμε σύντομα τη συμφωνία, με την προϋπόθεση ότι έχουν δημιουργηθεί οι πολιτικές συνθήκες - δηλαδή η πλήρης συνεργασία με το ΔΠΔΓ - οι οποίες θα οδηγήσουν στη σύλληψη των εναπομενόντων φυγόδικων. Αυτό, όπως καταλαβαίνω, συνάδει με τη σύσταση στην έκθεσή σας η οποία απευθύνεται στο Συμβούλιο.
<P>
Όσον αφορά το ΔΠΔΓ, όπως προείπα, για την ώρα βλέπω το ποτήρι της Σερβίας να είναι μισογεμάτο και όχι μισοάδειο. Έχω καταστήσει σαφές στη σερβική κυβέρνηση ότι η στιγμή της υπογραφής της ΣΣΣ πλησιάζει. Τώρα πρόκειται για ζήτημα πολιτικής θέλησης και μετάφρασης της ικανότητας σε αποτελέσματα. Είμαστε έτοιμοι, μόλις η Σερβία είναι έτοιμη και πληροί τις προϋποθέσεις. Είναι η σειρά της Σερβίας να αναλάβει πρωτοβουλίες.
<P>
Ταυτόχρονα, θα πρέπει επίσης να εκτιμήσουμε τις προσπάθειες που έχει κάνει μέχρι τώρα η Σερβία. Πολύ συχνά έχουμε την τάση να τις ξεχνάμε κατά τη διάρκεια των συζητήσεων μας. Από το 2004, η Σερβία έχει συνεργαστεί για τον εντοπισμό και την παράδοση 20 και πλέον από τους συνολικά 24 φυγόδικους του ΔΠΔΓ. Αυτό δείχνει ότι η πολιτική μας της επιβολής όρων έχει αποτελέσματα.
<P>
Εντούτοις, η συνεργασία με το ΔΠΔΓ δεν μπορεί να είναι μια διαδικασία τύπου "σταμάτα-ξεκίνα" και χρειάζεται να γίνουν περισσότερα για την επίτευξη πλήρους συνεργασίας, ειδικά όσον αφορά την εντατικοποίηση των ερευνών και την πρόσβαση σε αρχεία και έγγραφα.
<P>
" γενική εισαγγελέας θα επιστρέψει αύριο στο Βελιγράδι για δύο ημέρες και η Επιτροπή θα λάβει σοβαρά υπόψη της τα πορίσματά της κατά την αξιολόγησή μας σχετικά με την μονογραφή της ΣΣΣ.
<P>
" υπογραφή σε αυτήν την περίπτωση θα εξαρτάται από την πλήρη συνεργασία με το ΔΠΔΓ, και αυτό θα το αξιολογήσουμε μαζί με το Συμβούλιο. Αυτό προϋποθέτει ότι η Σερβία θα προσπαθήσει με όλες τις δυνάμεις της να εντοπίσει και να συλλάβει τους φυγόδικους και ότι θα προσφέρει στο ΔΠΔΓ όλες τις απαραίτητες πληροφορίες που θα οδηγήσουν στη σύλληψη και στη μεταφορά τους στο δικαστήριο της Χάγης.
<P>
Ανακεφαλαιώνοντας, η Σερβία πράγματι διαθέτει τεράστιο οικονομικό, πολιτιστικό και πνευματικό δυναμικό το οποίο περιμένει να απελευθερωθεί για να διαμορφώσει το ευρωπαϊκό μέλλον της χώρας.
<P>
" Επιτροπή είναι πλήρως προσηλωμένη στην ευρωπαϊκή προοπτική της Σερβίας. Είμαι πεπεισμένος ότι η ευρωπαϊκή πορεία της χώρας μπορεί να σημειώσει σχετικά γρήγορη πρόοδο μόλις δημιουργηθούν οι βασικές προϋποθέσεις.
<P>
Αυτό είναι πολύ σημαντικό, όχι μόνο για τις ευρωπαϊκές βλέψεις της Σερβίας αλλά και για τη σταθερότητα και την πρόοδο συνολικά των Δυτικών Βαλκανίων. Συνεπώς, έφτασε η κατάλληλη στιγμή η Σερβία να γυρίσει σελίδα στο οδυνηρό παρελθόν της και να πλησιάσει εξ ολοκλήρου το ευρωπαϊκό της μέλλον.
<SPEAKER ID="309" NAME="György Schöpflin">
εξ ονόματος της Ομάδας PPE-DE. - (EN) Κύριε Πρόεδρε, όλοι σε αυτό το Σώμα συμφωνούν ότι η Σερβία έχει ευρωπαϊκό μέλλον και ότι αυτό το μέλλον το επιθυμούν διακαώς τόσο η ίδια όσο και η Ευρώπη. Το ερώτημα τότε είναι πώς να φτάσει κανείς εκεί από εδώ.
<P>
Ο πυρήνας του προβλήματος είναι ότι, ενώ η Σερβία βεβαίως διαθέτει κάποια από τα χαρακτηριστικά της δημοκρατίας, απέχει κατά κάποιο τρόπο ακόμη από την απόκτηση μιας σταθερής, δημοκρατικής υποδομής. " κληρονομιά του κομμουνισμού και των πολέμων που συνόδευσαν τον διαμελισμό της Γιουγκοσλαβίας άφησε βαθιά σημάδια στη σερβική κοινωνία, συνεπώς η λειτουργία αξιόπιστων, ουδέτερων θεσμών είναι πολύ δύσκολο να διατηρηθεί. " αδυναμία του κράτους δικαίου, η διαφθορά και η ευνοιοκρατία, και το ανησυχητικά υψηλό επίπεδο περιστασιακής βίας αποτελούν ενδείξεις μιας κοινωνίας η οποία θα πρέπει να υποστεί σημαντική αλλαγή πριν θεωρηθεί ότι η δημοκρατία της συνάδει με τα κριτήρια της Κοπεγχάγης.
<P>
Ίσως το πιο δηλητηριώδες σημείο της κληρονομιάς είναι ο τρόπος με τον οποίο ο εθνικισμός διατηρεί το θέλγητρό του για ένα πολιτικά σημαντικό τμήμα της κοινωνίας, συμπεριλαμβανομένου μέρους της ελίτ. Για τους πρωταγωνιστές του σερβικού εθνικισμού, η σερβική ιθαγένεια νοείται ως έχουσα τα ίδια όρια με το σερβικό έθνος. Αυτό γίνεται δύσκολα αποδεκτό από το μη-σερβικό κομμάτι της σερβικής κοινωνίας. Σε αυτόν τον τομέα, η πολιτική ελίτ της χώρας έχει να επιτελέσει σημαντικό έργο. Μόνο η Σερβία - οι πολιτικές ελίτ της χώρας και η σερβική κοινωνία- μπορεί να πραγματοποιήσει την απαραίτητη στροφή προς τη δημοκρατία, τα ανθρώπινα δικαιώματα και την ιδιότητα του πολίτη.
<P>
Τα συμπεράσματα αυτής της έκθεσης, από την άλλη, προσφέρουν πειστικές ενδείξεις σχετικά με το πώς μπορεί να συντελεστεί η μεταμόρφωση και πώς η Σερβία μπορεί για άλλη μια φορά να κερδίσει τη θέση της στην Ευρώπη.
<SPEAKER ID="310" NAME="Justas Vincas Paleckis" LANGUAGE="EN">
Κύριε Πρόεδρε, παρόλο που ο χειμώνας βρίσκεται προ των πυλών, στην πολιτική ατμόσφαιρα της Σερβίας επικρατεί έξαψη. Για το λόγο αυτό, συμμετέχοντας στη σύνταξη αυτής της έκθεσης, η Ομάδα του ΕΣΚ προσπαθεί ιδιαίτερα να κατανοήσει την κατάσταση ενός έθνους που έχασε την προνομιούχα θέση του στην πρώην Γιουγκοσλαβική Ομοσπονδία, ενός έθνους του οποίου τα εθνικιστικά ξεσπάσματα κατέστρεψαν ολόκληρη την περιοχή, όπως και πολλές ζωές, προκάλεσαν πολλά θύματα και το οποίο έλαβε σε απάντηση βόμβες και ρουκέτες.
<P>
Παρόλα αυτά, η πλειοψηφία του πληθυσμού της χώρας δεν επιθυμεί τίποτα άλλο παρά μόνο να ακολουθήσει το ευρωπαϊκό μονοπάτι και, έτσι, να γιατρέψει τις δικές του πληγές και τις πληγές των γειτόνων του. " έκθεση αυτή προσπαθεί, με έναν φιλικό αλλά και απαιτητικό τρόπο, να χαράξει αυτό σημαντικό μονοπάτι. Θα ήθελα να ευχαριστήσω ιδιαιτέρως τον συνάδελφό μας, κ. Kacin, ο οποίος εναπόθεσε σε αυτήν την έκθεση όχι μόνο πολύ δουλειά αλλά επίσης συναίσθημα και καρδιά.
<P>
Θα ήθελα να τονίσω το επιτυχές έργο της φιλοευρωπαϊκής σερβικής κυβέρνησης σε αυτήν την όχι και τόσο εύκολη κατάσταση. Οι δραστηριότητές της επέτρεψαν στο Ευρωπαϊκό Κοινοβούλιο να προτείνει την υπογραφή της συμφωνίας σταθεροποίησης και σύνδεσης, ίσως έως το τέλος της φετινής χρονιάς. Ωστόσο το αν η χώρα θα μπορέσει να γυρίσει σελίδα στις σχέσεις της με την ΕΕ εξαρτάται σε μεγάλο βαθμό από τους ίδιους τους Σέρβους. Εμείς, από την πλευρά μας, θα συνεχίσουμε να υποστηρίζουμε την άποψη ότι η συμφωνία θα υπογραφεί μόνο όταν η Σερβία φέρει αποτέλεσμα στη σύλληψη των εναπομεινάντων εγκληματιών πολέμου.
<P>
" Ομάδα του ΕΣΚ έχει προτείνει κάποιες τροποποιήσεις της έκθεσης οι οποίες επιδιώκουν να απαλύνουν τη δημιουργία ευαίσθητων ζητημάτων για τους Σέρβους. Αυτές προτείνουν, μεταξύ άλλων, την αλλαγή της διατύπωσης της αιτιολογικής αναφοράς ΙΓ ώστε να τονιστεί ότι η διεθνοτική συμφιλίωση είναι υψίστης σημασίας για τη διασφάλιση της σταθερότητας στην περιοχή.
<P>
Υποστηρίζουμε ότι το Κοσσυφοπέδιο αποτελεί ξεχωριστό πρόβλημα, και γι' αυτό το λόγο δεν το θίγει η παρούσα έκθεση. " λύση του προβλήματος αυτού δεν θα πρέπει να εκτρέπει τη Σερβία από το ευρωπαϊκό μονοπάτι το οποίο, μετά από καιρό, προβλέπεται ότι θα συναντηθεί με αυτό του Κοσσυφοπεδίου και των πρώην γιουγκοσλαβικών δημοκρατιών, και με την υπόλοιπη Ευρώπη.
<SPEAKER ID="311" NAME="István Szent-Iványi">
εξ ονόματος της Ομάδας ALDE. - (HU) Κύριε Πρόεδρε, κύριε Υπουργέ, κύριε Επίτροπε, πρώτα απ' όλα θα ήθελα να συγχαρώ τον εισηγητή, κ. Kacin, για την εποικοδομητική και ισορροπημένη έκθεσή του. Το 2003 η Ευρωπαϊκή Ένωση δεσμεύτηκε η ίδια για την ένταξη της Σερβίας στην ΕΕ εξαιτίας της πεποίθησής της ότι η Σερβία αποτελεί έναν σημαντικό παράγοντα για την περιφερειακή σταθερότητα, και ότι το μέλλον της Σερβίας βρίσκεται στην Ευρώπη. Από αυτό το σημείο και έπειτα, το βήμα προς την ένταξη εξαρτάται εξ ολοκλήρου από την Σερβία.
<P>
" πλήρης συνεργασία με το Διεθνές Ποινικό Δικαστήριο για την Πρώην Γιουγκοσλαβία στη Χάγη είναι σημαντική προϋπόθεση. Έχει γίνει πρόοδος. Δύο από τους έξι πλέον περιζήτητους εγκληματίες πολέμου παραδόθηκαν, αλλά οι πιο σημαντικοί εγκληματίες πολέμου ο Mladić και ο Karadžić, είναι ακόμα ελεύθεροι. Πρέπει να γίνουν περαιτέρω προσπάθειες. " μεγαλύτερη δοκιμασία ισχύος τόσο για την Σερβία όσο και για την Ευρώπη είναι το ζήτημα της ρύθμισης του καθεστώτος του Κοσσυφοπεδίου. " παρούσα κατάσταση είναι το πιο σοβαρό εμπόδιο τόσο για την περιφερειακή σταθερότητα όσο και για την ένταξη της Σερβίας στην ΕΕ. Περιμένουμε από την Σερβία να ενεργήσει με εποικοδομητικό τρόπο έτσι ώστε να επιλύσει αυτήν την κατάσταση όσο το δυνατόν πιο γρήγορα και ικανοποιητικά.
<P>
Έχει σημειωθεί πρόοδος στον τομέα των δικαιωμάτων των μειονοτήτων, ο αριθμός των βίαιων επιθέσεων μειώθηκε και έχουν παραχωρηθεί νέα δικαιώματα στις μειονότητες σύμφωνα με το σύνταγμα. Εντούτοις, η πρόοδος που έγινε, δεν αρκεί: οι κανονισμοί σχετικά με τα Εθνικά Συμβούλια δεν έχουν ακόμα θεσπιστεί και δεν υπάρχει νομοθεσία που να εγγυάται την αυτοδιάθεση των μειονοτήτων. Υπάρχουν επίσης ευρωπαϊκές υποχρεώσεις τις οποίες πρέπει να αναλάβει η Σερβία, δεδομένου ότι στην πράξη το Συνταγματικό Δικαστήριο είναι μη λειτουργικό, το σύστημα δικαιοσύνης ολιγωρεί και υπόκειται σε πολιτική επιρροή, και η διαφθορά και το οργανωμένο έγκλημα διεισδύουν σε όλους τους τομείς της οικονομικής και κοινωνικής ζωής. Αν η Σερβία πράγματι επιθυμεί την ένταξη, τότε είναι πολύ σημαντικό να ενισχύσει τις προσπάθειές της σε αυτούς τους τομείς. " Ευρώπη θα προσφέρει στη Σερβία κάθε δυνατή βοήθεια για να φέρει εις πέρας όλες αυτές τις εργασίες με επιτυχία, αλλά θα πρέπει η Σερβία να αναλάβει όλες αυτές τις υποχρεώσεις. Πρέπει να τονίσουμε ότι η υπευθυνότητα και η υποχρέωση να προσπαθήσουν με όλες τις δυνάμεις τους για τη διασφάλιση της επιτυχούς ένταξης της Σερβίας στην ΕΕ εξαρτώνται από τους ίδιους τους Σέρβους φίλους μας. Σας ευχαριστώ, κύριε Πρόεδρε.
<SPEAKER ID="312" NAME="Brian Crowley">
εξ ονόματος της Ομάδας UEN. - (GA) Κύριε Πρόεδρε, σύντομα η Επιτροπή θα αποφασίσει σχετικά με τη σύναψη της συμφωνίας σταθεροποίησης και σύνδεσης μεταξύ της ΕΕ και της Σερβίας. Στηρίζω αυτήν την συμφωνία. Θα στείλει το σαφές μήνυμα σε διεθνές επίπεδο ότι η σερβική ένταξη στην ΕΕ βρίσκεται στο πολιτικό πρόγραμμα. Αυτό είναι το πρώτο σημαντικό βήμα της χώρας προς την ένταξη στην ΕΕ.
<P>
(EN) Παρόλο που πολλοί συνάδελφοι μίλησαν για τις δυσκολίες που αντιμετώπισε η Σερβία στο παρελθόν και τα συνεχιζόμενα προβλήματα που υπάρχουν και αφορούν την ένταξη της και τη συμφωνία σταθεροποίησης, θα πρέπει να αναγνωρίσουμε ότι διασχίσαμε πολύ δρόμο παρά τις δυσκολίες που παρουσιάζονταν.
<P>
Όπως συμβαίνει με όλες τις χώρες οι οποίες γειτνιάζουν, θα υπάρξουν δυσκολίες στο μέλλον όσον αφορά τον τρόπο με τον οποίο η Σερβία θα χειριστεί το ζήτημα του Κοσσυφοπεδίου, τη συνεργασία της με το Διεθνές Δικαστήριο Εγκλημάτων Πολέμου και ιδιαίτερα όσον αφορά τις σχέσεις της με τις γείτονες χώρες που επισήμως ανήκαν στην Γιουγκοσλαβία.
<P>
Εντούτοις, το σαφές μήνυμα που δίνεται από τις αρχές στη Σερβία είναι ότι υπάρχει μια διαρκής επιθυμία από την πλευρά τους να σημειωθεί πρόοδος. Είναι πρόθυμοι να ακούσουν τα καλύτερα μοντέλα πρακτικής τα οποία μπορούμε να του συστήσουμε. Και δείτε τι έχει δώσει η Ευρωπαϊκή Ένωση στο παρελθόν - πάνω από 165 εκατομμύρια ευρώ για την προσπάθεια ανασυγκρότησης. Το ζήτημα το οποίο θα πρέπει όλοι να θυμόμαστε είναι ότι ο Βαλκανικός Πόλεμος συνεχίζει να είναι μια μεγάλη ψυχολογική πληγή στην ανάπτυξη, όχι μόνο της Σερβίας αλλά και των άλλων χωρών. Πράγματι, αν ανατρέξετε στο πρόσφατο παρελθόν οποιασδήποτε από τις χώρες μας, υπάρχουν παρόμοιες ψυχολογικές ρωγμές που χρειάστηκε αρκετός χρόνος για να τις ξεπεράσουμε.
<P>
Πρέπει να αφήσουμε κάποια περιθώρια έτσι ώστε να επιτρέψουμε στη Σερβία να πραγματοποιήσει αυτήν την μετάβαση και αυτήν την πρόοδο. Ο ρόλος και η αποστολή μας είναι να διασφαλίσουμε ότι ενεργούμε ως καλοί γείτονες, ως πιστοί δάσκαλοι για το πώς μπορούν να γίνουν όλα με τον καλύτερο τρόπο αλλά να επιβραβεύσουμε επίσης τα καλά που έγιναν.
<SPEAKER ID="314" NAME="Gisela Kallenbach" LANGUAGE="DE">
Κύριε Πρόεδρε, πρώτα απ' όλα, θα ήθελα να απευθύνω τα θερμά μου ευχαριστήρια στον εισηγητή γι' αυτό το σωστό και διεξοδικό έργο. Χαιρετίζουμε το γεγονός ότι το Ευρωπαϊκό Κοινοβούλιο κάνει σαφείς και τακτικές συνεισφορές στην πολιτική συζήτηση για την κατάσταση στην νοτιοανατολική Ευρώπη. " Σερβία εξέχοντα χαρακτηριστικό ρόλο στην περιοχή.
<P>
Γι' αυτό το λόγο είναι σημαντικό να τονίσουμε, ξανά και ξανά, ότι το μέλλον της Σερβίας βρίσκεται στην ΕΕ και ότι είμαστε καλοί και αξιόπιστοι σύντροφοι. Εντούτοις, χρειάζονται τουλάχιστον δύο για τη δημιουργία συνεργασίας κι έτσι κάνω έκκληση στη Σερβία να συνεχίσει να βαδίζει στο δρόμο προς την ένταξη στην ΕΕ και να διαδραματίζει έναν εποικοδομητικό ρόλο στην επίλυση του ζητήματος του Κοσσυφοπεδίου.
<P>
Προσδοκούμε απεριόριστη συνεργασία με το Δικαστήριο της Χάγης επιτέλους - αυτή η παρατήρηση έχει γίνει πολλές φορές- και συμμόρφωση με τα κριτήρια των ευρωπαϊκών προτύπων. Ελπίζω ότι οι καλύτερες δυνατότητες για πραγματοποίηση ταξιδιών θα συνεισφέρουν κι αυτές στο σημείο αυτό και θα επιφέρουν βελτιώσεις στο μέλλον.
<P>
Εντούτοις, αυτό που δεν μπορώ να ανεχτώ, είναι οι προτάσεις που έχουν γίνει κατά καιρούς για την εφαρμογή διαφορετικών προτύπων σχετικά με την ένταξη στην ΕΕ. Είμαι πολύ ευχαριστημένη που ο εισηγητής, ο Επίτροπος και ο εκπρόσωπος του Συμβουλίου έχουν την ίδια άποψη, ειδικά εφόσον έχουμε πληρώσει ακριβά γι' αυτό πριν από λίγο καιρό.
<P>
Κατανοώ τη δυσκολία και την επώδυνη θέση στην οποία βρίσκεται η Σερβία, αλλά επαναλαμβάνω, χρειάζονται τουλάχιστον δύο για να δημιουργηθεί μια συνεργασία.
<SPEAKER ID="315" NAME="Erik Meijer" LANGUAGE="NL">
Κύριε Πρόεδρε, όπως συμβαίνει σε οποιαδήποτε χώρα που ηττήθηκε σε έναν πρόσφατο πόλεμο ο οποίος προκάλεσε την απώλεια εδαφών και επιρροής, έτσι και στη Σερβία τα εθνικιστικά αισθήματα ανωτερότητας χαίρουν σθεναρής υποστήριξης. Αντί να απομονωθεί και να τιμωρηθεί η Σερβία επειδή δεν μπορεί να εντοπιστεί ο εγκληματίας πολέμου Ratko Mladić, είναι προτιμότερο να της προσφέρουμε ένα μέλλον στο οποίο υπάρχουν εγγυήσεις για τις εθνικές μειονότητες στη Vojvodina, στο Sandžak και στο Preševo.
<P>
" Ομάδα μου στηρίζει τις προσπάθειες της έκθεσης Kacin όσον αφορά τα ανοίγματα για την ένταξη της Σερβίας στην Ευρωπαϊκή Ένωση. Δυστυχώς, η παράγραφος 8 την οποία πρόσθεσε η Επιτροπή Εξωτερικών Υποθέσεων προκαταλαμβάνει την απόφαση σχετικά με το Κοσσυφοπέδιο. Μετά τις 10 Δεκεμβρίου, το Κοσσυφοπέδιο θα αναγνωριστεί πιθανότατα μονομερώς ως κράτος από την Αμερική και από ορισμένα κράτη μέλη της Ευρωπαϊκής Ένωσης, και η Σερβία θα πάρει πίσω μονομερώς το βόρειο τμήμα του Κοσσυφοπεδίου. Για το λόγο αυτό δεν συμμεριζόμαστε την πεποίθηση ότι το μελλοντικό καθεστώς του Κοσσυφοπεδίου δεν μπορεί να συμβάλλει παρά μόνο στη σταθερότητα και στην ένταξη.
<P>
Όσο διατηρείται αυτή η ανεδαφική αισιοδοξία στην παράγραφο 8, η Ομάδα μου αποσύρει τη στήριξή της προς αυτήν την έκθεση.
<SPEAKER ID="316" NAME="Gerard Batten">
εξ ονόματος της Ομάδας IND/DEM. - (EN) Κύριε Πρόεδρε, η εναρκτήρια πρόταση αυτής της έκθεσης είναι η ακόλουθη: "... το μέλλον της Σερβίας βρίσκεται στην Ευρωπαϊκή Ένωση" Συνεχίζει αναφέροντας: "... το μέλλον όλων των χωρών στην περιοχή έγκειται στην ΕΕ". Οι χώρες της περιοχής είναι φυσικά η Κροατία, το Κοσσυφοπέδιο, η Βοσνία-Ερζεγοβίνη, η Μακεδονία, το Μαυροβούνιο και η Αλβανία. Κάποιες από αυτές έχουν ιστορικές εχθρότητες οι οποίες οδήγησαν σε τραγικούς πολέμους τα τελευταία χρόνια.
<P>
" ΕΕ βεβαίως θεωρεί ότι αν γίνονταν μέλη της όλα θα επιλύονταν ομαλά και με διαφάνεια. Αλλά ας δούμε τι πραγματικά θα γινόταν αν όντως οι χώρες αυτές εντάσσονταν στην ΕΕ. Οι χώρες αυτές έχουν όλες μαζί πληθυσμό που υπερβαίνει τα 24 εκατομμύρια. Πολλοί από αυτούς τους ανθρώπους θα κάνουν χρήση του δικαιώματός τους να εγκατασταθούν σε άλλα μέρη της ΕΕ. Σύμφωνα με την εμπειρία του παρελθόντος οι περισσότεροι θα μεταβούν στη Βρετανία. " Βρετανία έχει ήδη κατακλυστεί από μετανάστες και αιτούντες άσυλο από την ΕΕ και εκτός αυτής. Το βρετανικό Υπουργείο Εσωτερικών έχει μια ανεπίσημη πολιτική που αφορά τη μετακίνηση διαφορετικών εθνικών και θρησκευτικών ομάδων αιτούντων άσυλο σε διαφορετικά σημεία του "νωμένου Βασιλείου εξαιτίας του φόβου για βία και συγκρούσεις που ενδέχεται να ξεσπάσουν ανάμεσά τους. Αν η Σερβία και τα υπόλοιπα βαλκανικά κράτη εντάσσονταν ενδεχομένως στην ΕΕ, η Βρετανία θα δεχόταν ακόμη περισσότερες από τις ιστορικές έχθρες τους και τις βεντέτες τους στο βρετανικό έδαφος.
<P>
Ο δρόμος που ανοίγεται για την Σερβία και τους γείτονές της είναι να λύσουν τα προβλήματά τους ειρηνικά ως δημοκρατικά, ανεξάρτητα έθνη - όχι να ενταχθούν στην ΕΕ.
<SPEAKER ID="317" NAME="Carl Lang">
εξ ονόματος της Ομάδας ITS . - (FR) Κύριε Πρόεδρε, οι ευρωπαϊκές αρχές, και ειδικότερα η έκθεση Kacin, δείχνουν γενικά να αντιμετωπίζουν τη Σερβία όχι σαν ένα κυρίαρχο κράτος αλλά σαν ένα άτακτο σχολιαρόπαιδο, σαν ένα παιδί που δεν κάνει τίποτα σωστά, σαν κάποιον στον οποίο η Ευρωπαϊκή Ένωση έχει το δικαίωμα να βάλει καλούς και κακούς βαθμούς.
<P>
" Σερβία θα πάρει καλούς βαθμούς όταν αποκτήσει μια κυβέρνηση η οποία χαρακτηρίζεται ως φιλοευρωπαϊκή. Αυτή η φιλοευρωπαϊκή αναφορά σημαίνει βεβαίως ότι θα είναι πιστή και θα υπόκειται στο δόγμα που ισχύει στις Βρυξέλλες. Παίρνει κακούς βαθμούς όταν οι Σέρβοι αποδεικνύεται ότι δεν είναι και τόσο ενθουσιώδεις όσον αφορά τη συνεργασία με το Διεθνές Ποινικό Δικαστήριο. Σε αυτό το σημείο θα ήταν χρήσιμο να υπενθυμίσουμε ότι το Δικαστήριο έχει αγνοήσει δύο αρχές οι οποίες στην πραγματικότητα στοχεύουν στην καρδιά του συστήματος δικαιοσύνης μας: τη νόμιμη κυριαρχία των κρατών και την ελευθερία της έκφρασης. Σαν αποτέλεσμα, ο Vojislav Seselj, ο αρχηγός του σερβικού Ριζοσπαστικού Κόμματος που εκπροσωπεί το 28% του εκλογικού σώματος, φυλακίστηκε στη Χάγη από τον Φεβρουάριο του 2003 και αναμένει ακόμη την ετυμηγορία, παρόλο που παραδόθηκε από μόνος του. Συνεπώς, είναι οφθαλμοφανές ότι το Δικαστήριο παραβιάζει τις αρχές που διακήρυξε η ΕΕ, δηλαδή τον σεβασμό των θεμελιωδών ελευθεριών και των ανθρώπινων δικαιωμάτων. Για να είμαστε ειλικρινείς, το μοναδικό έγκλημα του κ. Seselj είναι ότι είναι ένας Σέρβος πατριώτης.
<P>
Οι κυβερνώντες την Ευρωπαϊκή Ένωση, οι οποίοι επιθυμούν να διασπάσουν τα έθνη της Ευρώπης, στην πραγματικότητα δεν μπορούν να συγχωρήσουν τους Σέρβους για το γεγονός ότι αντιστάθηκαν στην καταστροφή του κράτους τους, και ειδικότερα στην απόσχιση του Κοσσυφοπεδίου, της ιστορικής καρδιάς της Σερβίας. " μεταχείριση των Σέρβων του Κοσσυφοπεδίου είναι μια προειδοποίηση προς όλους τους λαούς της Ευρώπης. Σήμερα οι Αλβανοί ζητούν την ίδρυση ενός κράτους Κοσοβάρων διότι η μετανάστευση από την Αλβανία και το ποσοστό γεννήσεων των Σέρβων που μειώνεται τους δίνουν την πλειοψηφία σε μια επαρχία όπου, πενήντα χρόνια πριν, ήταν μειονότητα. Το παράδειγμα του Κοσσυφοπεδίου θα πρέπει να μας υποχρεώσει περισσότερο από κάθε άλλη φορά να διακηρύξουμε εκ νέου το δικαίωμα των ανθρώπων της Ευρώπης να είναι ο εαυτός τους και να αποφασίζουν από μόνοι τους, με άλλα λόγια να διατηρούν την ταυτότητα και την κυριαρχία τους, και σε μια διευρυμένη Ευρωπαϊκή Ευρώπη εθνών και πατρίδων θα πρέπει σαφώς να υπάρχει σαφώς μια νόμιμη θέση για τον λαό της Σερβίας.
<SPEAKER ID="318" NAME="Doris Pack" AFFILIATION="PPE-DE">
(DE) Kύριε Πρόεδρε, κυρίες και κύριοι συνάδελφοι, ο κ. Kacin παρουσίασε μια έκθεση την οποία στηρίζει ευρέως το Σώμα. Κάποιοι από εμάς συμβάλαμε σε αυτήν την προσπάθεια. Συνεπώς δεν σκοπεύω να συζητήσω τις λεπτομέρειες, αλλά απλώς θα ήθελα να κάνω ορισμένα προσωπικά σχόλια.
<P>
Οι δημοκρατικές δυνάμεις της Σερβίας άργησαν πάρα πολύ να έρθουν σε ριζική ρήξη με την εποχή Milošević, πάρα πολύ. Συνεπώς, ο χειρισμός της συνεργασίας με το Δικαστήριο της Χάγης δεν έγινε με σοβαρότητα και αξιοπιστία, γι' αυτό το λόγο η συνεργασία στα πλαίσια του Συμφώνου Σταθεροποίησης και Σύνδεσης καθυστέρησε, έπειτα αναβλήθηκε, ύστερα ξανάρχισε και τώρα είμαστε ξανά σε αναμονή. Με άλλα λόγια, η πορεία της Σερβίας προς την ΕΕ έχει ήδη δρομολογηθεί και η Σερβία έχει τη δυναμική αλλά πρέπει να κάνει προσπάθειες από μόνη της.
<P>
Το άλυτο ζήτημα του Κοσσυφοπεδίου κρέμεται σαν μαύρο σύννεφο πάνω από την σερβική πολιτική και οδηγεί στην παράλυση της διαδικασίας. Ποιος υποφέρει τελικά; Είναι εύκολο να απαντήσει κανείς: η νέα γενιά. Μετά το εμπάργκο και τους βομβαρδισμούς του ΝΑΤΟ - και οι Σέρβους πρέπει να ευχαριστούν τον κ. και για τα δύο, όχι τις δημοκρατικές δυνάμεις που βρίσκονται τώρα στην εξουσία - οι νέοι αντιμετωπίζουν τώρα ένα άλλο δύσκολο πρόβλημα, το Κοσσυφοπέδιο. Πρόκειται επίσης για ένα εμπόδιο στο αποτελεσματικό πολιτικό έργο, παίζοντας το παιχνίδι των ριζοσπαστών και των ισχυρών φίλων τους.
<P>
Ευτυχώς, η διευκόλυνση των θεωρήσεων θα απελευθερώσει κάπως την κατάσταση, και αυτό είναι κάτι για το οποίο εμείς στο Κοινοβούλιο προσπαθούμε εδώ και καιρό. Θέλουμε να δούμε τους νέους Σέρβους πολύ σύντομα να συμμετέχουν στα προγράμματα εκπαίδευσης και νεολαίας μας, τα οποία ανοίξαμε από το 2007. Θα ήθελα επίσης να αναφερθώ στο πολύ θετικό έργο το οποίο ανέλαβε το τοπικό κοινοβούλιο της Vojvodina σε σχέση με την ανοχή και την συνεργασία των νέων, το οποίο έχει σημαντικό αντίκτυπο. Πολλοί νέοι συναντήθηκαν φέτος στην περιοχή του Δούναβη κι αυτό αποτελεί ένα έξοχο παράδειγμα δέσμευσης για ανοχή και ειρηνικές κοινωνικές σχέσεις.
<P>
Υπάρχει μεγάλη επιθυμία για ομαλότητα στη Σερβία. Οι πολιτικοί θα πρέπει να κάνουν περισσότερα στο παρόν και στο μέλλον και θα πρέπει να αφήσουν πίσω τους το παρελθόν. Θα πρέπει επίσης να κάνουν περισσότερα για να βελτιώσουν την καθημερινή ζωή των απλών ανθρώπων, να διασφαλίσουν ότι δεν χάνουν την λαϊκή υποστήριξη.
<SPEAKER ID="319" NAME="Hannes Swoboda" AFFILIATION="PSE">
(DE) Κύριε Πρόεδρε, από την ομιλία του αξιότιμου συναδέλφου μας κ. Kacin απουσιάζουν δύο στοιχεία κατά τη γνώμη μου. Το πρώτο είναι τα ευχαριστήρια προς τον γενναιόδωρο Πρόεδρο, και το δεύτερο, ακόμη πιο σημαντικό, είναι η ισορροπία η οποία ασφαλώς διατυπώνεται στην έκθεσή του.
<P>
Εργαστήκαμε καλά μαζί και θα ήθελα να τον ευχαριστήσω πάρα πολύ γι' αυτό. Νομίζω ότι αυτό εξελίχθηκε σε ένα πολύ καλό σχέδιο έκθεσης. Λέγοντας αυτό, επαναλαμβάνω αυτό που είπε ο Επίτροπος Rehn. Σημειώθηκε σημαντική πρόοδος, αλλά κατά την αξιολόγηση μιας χώρας, θα πρέπει να αναφέρονται τόσο τα θετικά όσο και τα αρνητικά στοιχεία. Έχει γίνει επίσης σημαντική πρόοδος όσον αφορά τη συνεργασία με το ΔΠΔΓ. Εντούτοις - κι εδώ συμφωνούμε -αυτή η πρόοδος δεν αρκεί. Ελπίζω ότι θα πραγματοποιηθεί μια συμφωνία με την Carla del Ponte τις επόμενες μέρες και ξεκαθάρισα εξ ονόματος της Ομάδας μου όταν μίλησα στον υπουργό ότι θα πρέπει να επιλυθούν όλα τα ζητήματα. Δεν μπορούμε να σταματήσουμε ούτε στα μισά ούτε στα τρία τέταρτα του δρόμου. Θα πρέπει να εξασφαλιστεί πλήρης συνεργασία. Αυτή είναι η κοινή θέση του Κοινοβουλίου και της Ευρωπαϊκής Ένωσης σαν σύνολο.
<P>
Κατά τη γνώμη μου, το κρίσιμο ζήτημα σε αυτήν τη χώρα είναι ότι δυστυχώς - και εδώ θα επαναλάβω αυτό που είπε η Doris Pack - συχνά φαίνεται πως οι εθνικιστές θέτουν τις προτεραιότητες. Δεν μπορείς να μεταφέρεις τους εξτρεμιστές εθνικιστές της δεξιάς ακόμη περισσότερο προς τα δεξιά, κάτι το οποίο προσπαθούν να κάνουν μερικοί άνθρωποι. Αυτό απλά οδηγεί στο χάος. Το γεγονός ότι ο κ. Nikolić διετέλεσε Πρόεδρος του Κοινοβουλίου, ακόμη και για τέσσερις ημέρες, ήταν σκανδαλώδες. Δεδομένης της δυσκολίας και της ευαισθησίας της κατάστασης, πώς μπορεί κανείς να σκεφτεί ότι ο αρχηγός της άκρας δεξιάς μπορεί να είναι ο Πρόεδρος του Κοινοβουλίου; Είναι σκανδαλώδες. Με τον τρόπο αυτό δεν γίνεται πολιτική ούτε προχωρά μπροστά η Σερβία. Αυτό επιβεβαιώνει κατ' επανάληψη ότι η Σερβία ακολουθεί στην πραγματικότητα έναν εθνικιστικό δρόμο. Ελπίζω ότι όλες οι δυνάμεις του κέντρου θα συλλογιστούν για ένα λεπτό και θα συνειδητοποιήσουν ότι θα πρέπει να υπάρξει μια σαφής διαχωριστική γραμμή ανάμεσα στους εθνικιστές από τη μια μεριά και στους υπόλοιπους από την άλλη, ανεξάρτητα από το αν είναι τώρα συντηρητικοί ή σοσιαλιστές. Το κέντρο είναι η μόνη δύναμη που μπορεί να πάει τη χώρα μπροστά, με την προϋπόθεση ότι δεν μπαίνει στον πειρασμό να φλερτάρει με τους εθνικιστές.
<P>
Ναι, θα πρέπει να κάνουμε περισσότερα για την πραγματοποίηση ταξιδιών χωρίς θεώρηση διαβατηρίου. Έχει γίνει ένα βήμα προς την διευκόλυνση της θεώρησης διαβατηρίου και τώρα θα πρέπει να προχωρήσουμε προς την πραγματοποίηση ταξιδιών χωρίς θεώρηση διαβατηρίου ούτως ώστε οι νέοι να μπορούν να έρχονται στην Ευρώπη και να μαθαίνουν περί τίνος πρόκειται. Αυτό χρειάζονται οι νέοι Σέρβοι, αυτό χρειάζεται και η Σερβία.
<SPEAKER ID="320" NAME="Samuli Pohjamo" AFFILIATION="ALDE">
(FI) Κύριε Πρόεδρε, κύριε Επίτροπε, πρώτα θα ήθελα να ευχαριστήσω τον εισηγητή, τον κ. Kacin, για την έξοχη, λεπτομερή έκθεση. " έκθεση αναφέρει τα δύσκολα προβλήματα που θέτουν εμπόδια στις σχέσεις ΕΕ και Σερβίας, αλλά επίσης τονίζει πολλούς θετικούς παράγοντες που συνέβαλαν στην ανάπτυξη της Σερβίας.
<P>
Θα ήθελα να τονίσω τη σημασία των φυσικών σχέσεων στην ανάπτυξη της συνεργασίας μεταξύ ΕΕ Σερβίας. Είναι πολύ σημαντικό οι νεαροί Σέρβοι να έχουν περισσότερες δυνατότητες να ταξιδεύουν στο εξωτερικό με τα προγράμματα ανταλλαγής φοιτητών και με τα πολιτιστικά προγράμματα. " εμπειρία ήταν θετική από αυτά τα προγράμματα με πολλές χώρες να συμμετέχουν, για παράδειγμα, το Erasmus Mundus και το Leonardo da Vinci.
<P>
Οι φυσιολογικές σχέσεις με τη Σερβία θα ενισχυθούν με τη σύναψη της συμφωνίας για τη θεώρηση διαβατηρίου. Πρέπει να σιγουρευτούμε ότι η συμφωνία θα φέρει αποτελέσματα πριν από το τέλος της χρονιάς, την ίδια στιγμή που επιταχύνουμε την διαδικασία της θεώρησης διαβατηρίου και αναπτύσσουμε υποστηρικτική δράση για την αύξηση των δυνατοτήτων ταξιδιών για τους νέους και ιδιαίτερα τους επαγγελματίες.
<P>
Τέλος, θέλω να αναφέρω ότι η Ευρωπαϊκή Υπηρεσία Ανασυγκρότησης έχει επίσης ολοκληρώσει το ρόλο της στη Σερβία. Το έργο της φτάνει τώρα στο τέλος και τα καθήκοντα της Υπηρεσίας μπορούν να μεταφερθούν στις μονάδες της Επιτροπής, με έμφαση στη στήριξη για διοικητική και δικαστική ανάπτυξη. Με τον τρόπο αυτό ενθαρρύνουμε τη Σερβία και άλλες χώρες στην περιοχή να αποκτήσουν στενότερες σχέσεις με την Ευρωπαϊκή Ένωση.
<SPEAKER ID="321" NAME="Hanna Foltyn-Kubicka" AFFILIATION="UEN">
(PL) " έκθεση αναφέρεται στις πρόσφατες αλλαγές στη Σερβία. Εντούτοις, υπάρχουν ακόμη πολλά που πρέπει να γίνουν, κυρίως στον τομέα της συνεργασίας μεταξύ της κυβέρνησης και του Διεθνούς Ποινικού Δικαστηρίου για την πρώην Γιουγκοσλαβία. Παρά τις υποσχέσεις που δόθηκαν, ο Radko Mladić δεν έχει συλληφθεί και δεν έχει παραδοθεί στο Δικαστήριο της Χάγης. " έλλειψη προόδου στον τομέα της συνεργασίας προκαλεί ανησυχία και έχει αρνητικό αντίκτυπο στην εικόνα των ενεργειών των σερβικών αρχών για την ενδυνάμωση του κράτους δικαίου.
<P>
Το νέο σύνταγμα και οι διατάξεις που σχετίζονται με την προστασία των ανθρωπίνων δικαιωμάτων και των δικαιωμάτων των εθνικών μειονοτήτων, τις υπηρεσίες ασφαλείας, το δικαστικό σώμα και τον στρατό, και ακόμη οι προσπάθειες για τη μείωση της διαφθοράς όντως αντιπροσωπεύουν την κίνηση προς τη σωστή κατεύθυνση. Εντούτοις, υπάρχουν ορισμένα κενά στις μεταρρυθμίσεις, όπως ο μη διορισμός ενός Συνταγματικού Δικαστηρίου το οποίο θα ενεργούσε ως θεματοφύλακας της δημοκρατίας. Είναι σημαντικό να ελέγχονται τα μέτρα που εγκρίθηκαν και οι δεσμεύσεις στις οποίες προχώρησε η Σερβία. Παρόλη την πρόοδο υπάρχουν ακόμα πολλά τα οποία θα πρέπει να πραγματοποιηθούν στη Σερβία.
<SPEAKER ID="322" NAME="Joost Lagendijk" AFFILIATION="Verts/ALE">
(NL) Κύριε Πρόεδρε, αγαπητό Κοινοβούλιο, κυρίες και κύριοι συνάδελφοι, επιχειρούμε σήμερα να τονίσουμε τη θετική πρόοδο στη Σερβία και να μην αφήσουμε να υπάρξουν τυχόν παρανοήσεις γι' αυτήν, αυτό δεν είναι μεμπτό. Έχει σημασία για την Ευρωπαϊκή Ένωση να αναπτυχθεί η δημοκρατία στη Σερβία και είναι σημαντικό εμείς, η Ευρωπαϊκή Ένωση, να αναγνωρίσουμε τη διαδικασία και όπου αυτό είναι δυνατό να τη στηρίξουμε. Είναι η ίδια προσπάθεια που γίνεται επί του παρόντος σε άλλα θεσμικά όργανα της ΕΕ, ειδικότερα στο Συμβούλιο.
<P>
Ωστόσο δεν θα πρέπει να το παρακάνουμε, κυρίες και κύριοι συνάδελφοι. Ακόμα και αν η Σερβία κάνει οτιδήποτε της ζητήσει αυτή η έκθεση, αλλά την ίδια στιγμή διαδραματίζει έναν αρνητικό και καταστροφικό ρόλο στις διαπραγματεύσεις σχετικά με το μέλλον του Κοσσυφοπεδίου, τότε αυτό θα έχει βεβαίως αρνητικές συνέπειες για το άνοιγμα της Σερβίας προς την Ευρωπαϊκή Ένωση. Έτσι θα πρέπει να γίνει κυρίες και κύριοι συνάδελφοι. Γι' αυτό το λόγο το βρίσκω ακατανόητο και όχι καλό το γεγονός ότι μέχρι τώρα η σύνδεση - η οποία πιστεύω ότι είναι μια πραγματική σύνδεση, όλοι το γνωρίζουν αυτό - μεταξύ της στάσης της Σερβίας στις διαπραγματεύσεις για το Κοσσυφοπέδιο και της πορείας της Σερβίας προς την Ευρώπη δεν έχει πραγματοποιηθεί.
<P>
Επομένως, απευθύνω έκκληση στους συνάδελφους βουλευτές να στηρίξουν την τροπολογία με την οποία πραγματοποιείται αυτή η σύνδεση. Υπάρχει μια σύνδεση μεταξύ της θέσης της Σερβίας σχετικά με το Κοσσυφοπέδιο και του ρυθμού και του περιεχομένου των διαπραγματεύσεων ανάμεσα στη Σερβία και την Ευρωπαϊκή Ένωση. " άρνηση που υπήρχε μέχρι τώρα να πραγματοποιηθεί αυτή η σύνδεση εξηγείται από τον ισχυρισμό ότι εμείς - η Ευρωπαϊκή Ένωση - δεν θέλουμε να κάνουμε τα πράγματα ακόμα πιο δύσκολα για τους δημοκράτες στη Σερβία, τον πρόεδρο Tadić, και έτσι θα πρέπει να σιωπήσουμε στα δύσκολα ζητήματα.
<P>
Κυρίες και κύριοι συνάδελφοι, διαφωνώ κάθετα με αυτή την αξιολόγηση της κατάστασης. Συμφωνώ με τον προκάτοχο του σημερινού Επιτρόπου, τον Chris Patten, ο οποίος πρόσφατα έγραψε ότι πρόκειται για παρανόηση αν πιστεύουμε ότι βοηθάμε τους δημοκράτες με το να είμαστε ήπιοι, με το να μην είμαστε σαφείς και ειλικρινείς προς τη Σερβία. Αν δεν είμαστε ανοιχτοί και ειλικρινείς, ενισχύουμε τον Kostunica ο οποίος έπειτα μπορεί αν πει: αν ακολουθήσουμε σκληρή γραμμή μπορούμε να αναγκάσουμε την Ευρωπαϊκή Ένωση να κάνει παραχωρήσεις. Αυτός δεν είναι ο δρόμος προς τα εμπρός. Για άλλη μια φορά σας ικετεύω, να είστε θετικοί, αλλά να είστε ειλικρινείς και να ξεκαθαρίζετε τα πράγματα. Οι πολίτες της ΕΕ και της Σερβίας έχουν αυτό το δικαίωμα.
<SPEAKER ID="323" NAME="Aθανάσιος Παφίλης" AFFILIATION="GUE/NGL">
Κύριε Πρόεδρε, η Ευρωπαϊκή Ένωση είναι συνυπεύθυνη για τον άδικο και βρώμικο πόλεμο που εξαπέλυσε το ΝΑΤΟ κατά της Γιουγκοσλαβίας. Είναι συνυπεύθυνη για τη δολοφονία χιλιάδων Γιουγκοσλάβων, για τις τεράστιες καταστροφές σε υποδομές, εργοστάσια και σε ολόκληρη τη χώρα. Για τη χρήση απεμπλουτισμένου ουρανίου. Αυτοί που θα έπρεπε να συλληφθούν, να δικαστούν και να καταδικαστούν για εγκλήματα πολέμου είναι οι Κλίντον, Μπλερ, Χαβιέ Σολάνα (πρώην Γενικός Γραμματέας του ΝΑΤΟ) και οι λοιποί ηγέτες των χωρών που επιτέθηκαν κατά της Γιουγκοσλαβίας. Δυστυχώς, συνέβη το αντίθετο. Διαλύσατε τη Γιουγκοσλαβία, δημιουργείτε κράτη προτεκτοράτα, προσπαθείτε σήμερα να προσαρτήσετε και τη Σερβία. Ζητάτε δήλωση μετανοίας από ένα λαό που έκανε το αυτονόητο: υπεράσπισε την ανεξαρτησία της χώρας του. Μπορεί αυτή τη δήλωση να την πάρετε από αυτούς που κυβερνούν, αλλά οι νέοι δεν θα ξεχάσουν και δεν θα συγχωρήσουν τα εγκλήματα του ΝΑΤΟ και της Ευρωπαϊκής Ένωσης.
<P>
Σήμερα συνεχίζετε την ίδια πολιτική με την ανεξαρτησία του Κοσσυφοπεδίου και τη δημιουργία ενός νέου προτεκτοράτου. Μεταξύ των άλλων, τα μέτρα που προτείνει η έκθεση έχουν στόχο να προσπαθήσουν να εξαγοράσουν το αίμα και τις καταστροφές με χρήματα που προέρχονται από τους εργαζόμενους της Ευρώπης. Να παρουσιάσουν τους δολοφόνους των λαών της Γιουγκοσλαβίας ως σωτήρες. Να δημιουργήσουν προϋποθέσεις για να προσδεθεί η Σερβία στο ιμπεριαλιστικό άρμα, και το ευρωπαϊκό κεφάλαιο να κατακτήσει τη χώρα.
<P>
Το ΚΚΕ καταψηφίζει αυτήν την έκθεση και θεωρεί ότι το συμφέρον των λαών των Βαλκανίων είναι να μην ξεχάσουν και να αγωνισθούν κατά της Ευρωπαϊκής Ένωσης και της βαρβαρότητας την οποία υπηρετείτε.
<SPEAKER ID="324" NAME="Bastiaan Belder" AFFILIATION="IND/DEM">
(NL) Κύριε Πρόεδρε, η σταθερή και εκτεταμένη έκθεση του κ. Kacin παρέχει μια ισορροπημένη εικόνα της κοινωνικο-οικονομικής ανάπτυξης της Σερβίας. Παρουσιάζονται τόσο οι σκοτεινές όσο και οι φωτεινές πλευρές: εξαιρετικά στοιχεία ανάπτυξης αλλά και υψηλό ποσοστό ανεργίας, για παράδειγμα. Συγκεκριμένα, 7,2% σε σύγκριση με 20% και άνω για τα προηγούμενα τρία χρόνια.
<P>
" άμεσες ξένες επενδύσεις είναι σημαντικές για την ανάπτυξη στη Σερβία και αυτό ακριβώς λείπει επί του παρόντος. Οι αιτίες είναι προφανείς. Μπορούν να ανιχνευτούν στο πρόβλημα εικόνας του Βελιγραδίου. Αυτό που τρομάζει τους ξένους επενδυτές περισσότερο απ' όλα είναι συνεχιζόμενη πολιτική ανασφάλεια - δηλαδή το Κοσσυφοπέδιο - και επίσης η επιβράδυνση των μεταρρυθμίσεων της αγοράς από την πλευρά του Βελιγραδίου.
<P>
Αυτό με φέρνει σε ένα κρίσιμο ερώτημα. " Σερβία οδεύει στον δικό της δρόμο; " έκθεση Kacin ξεκινά με την πρόταση ότι το μέλλον της Σερβίας βρίσκεται στην Ευρωπαϊκή Ένωση. Οι ευρωπαϊκές προϋποθέσεις που οδηγούν εκεί είναι γνωστές στο Βελιγράδι, όπως και η ευρωπαϊκή δέσμευση για συνεργασία σε αυτόν τον δρόμο. Εν τέλει οι σερβικές αρχές πρέπει να αναρωτηθούν το εξής: " Σερβία οδεύει στον δικό της δρόμο;
<SPEAKER ID="325" NAME="Zsolt László Becsey" AFFILIATION="PPE-DE">
(HU) Σας ευχαριστώ, κύριε Πρόεδρε. " έκθεση του κ. Kacin είναι έξοχη, ένα δείγμα επαγγελματικής δουλειάς. Κάποιος θα μπορούσε να ισχυριστεί ότι γεννήθηκε στην περιοχή και τη γνωρίζει καλά. Τα σχόλιά μου είναι τα εξής:
<P>
1. " αρχή των αξιών. Έχει ζωτική σημασία να μην επιτρέπεται κανείς να εισέλθει στην Ευρωπαϊκή Ένωση με τη νοοτροπία ότι όχι μόνο δεν ερευνώνται συλλογικά εγκλήματα και μαζικές δολοφονίες, , αλλά δεν επιτρέπεται ακόμη και να τους θυμάται κανείς, να θυμάται τους νεκρούς. Αυτό αποτελεί ελάχιστο ανθρώπινο δικαίωμα, το δικαίωμα στην ανθρώπινη αξιοπρέπεια, από την εποχή της Αντιγόνης. Σε ένα μέρος όπου ακόμη δεν επιτεύχθηκε αυτό και δεν υπάρχει απαίτηση γι' αυτό, δεν θα πρέπει να εκπλαγούμε αν ριζοσπαστικές ομάδες περιφέρονται στους δρόμους και ενισχύονται, ή αν νεο-φασίστες κάνουν πορεία στη Vojvodina. Θα πρέπει να βρεθεί λύση γι' αυτό, γιατί αν δεν τα καταφέρουμε, δεν θα πρέπει να ανησυχούμε μόνο για την Σερβία αλλά και για την Ευρώπη.
<P>
2. Νομίζω ότι θα πρέπει τουλάχιστον να αναλάβουμε αυτά που έχουμε θέσει εμείς όσον αφορά αυτήν την έκθεση. Με άλλα λόγια, ας μην την αποδυναμώσουμε με τροπολογίες, ας μην λογοκρίνουμε τα ψηφίσματα που έχουμε κάνει ή τις παρατηρήσεις μας επί αυτών, αλλά ας τα παραθέσουμε ακριβώς όπως είναι. Το ίδιο ισχύει και για τις εδαφικούς διακανονισμούς, τους οποίους ο κ. Kacin ορθώς εισήγαγε στην έκθεσή του από την Επιτροπή, διότι κανένας άλλος δεν θα καταλάβει τι ζητάμε αν εμείς άσκοπα το τροποποιήσουμε.
<P>
3. Πρέπει να βοηθήσουμε τη Σερβία και όχι απλώς να συζητάμε. Μετά τη χαλάρωση των απαιτήσεων για τις θεωρήσεις, πρέπει να τις καταργήσουμε έτσι ώστε οι απλοί σέρβοι πολίτες να έχουν τη δυνατότητα να εισέλθουν στην Ευρώπη όποτε το θελήσουν. Μέχρι τότε, δεν έχει νόημα να μιλάμε διαρκώς για τις προοπτικές ένταξης της Σερβίας στην Ευρωπαϊκή Ένωση, καθώς δεν μπορούμε να κάνουμε το τρίτο βήμα χωρίς να έχουμε κάνει το πρώτο. Το ίδιο ισχύει και για την συμμετοχή της Σερβίας στην ΚΣΕΕ, για την εφαρμογή της διαδικασίας σύνδεσης και για το μέλλον της στον ΠΟΕ.
<P>
Το τελευταίο μου σχόλιο είναι ότι χρειαζόμαστε μια κοινωνία από τη βάση προς τα πάνω, μια κοινωνία που να ζητά αναλογικότητα, τόσο για την εκπροσώπηση των εθνικών μειονοτήτων στη δημόσια διοίκηση, που έχει ζωτική σημασία, όσο και για την διασφάλιση των κατάλληλων μορφών αυτονομίας. " έλλειψη αναλογικότητας σημαίνει έλλειψη εμπιστοσύνης, και αν δεν υπάρχει εμπιστοσύνη δεν θα μπορέσουμε να προχωρήσουμε σε νέα συνεργασία στα Βαλκάνια την οποία επιθυμούσαμε από καιρό. Σας ευχαριστώ.
<SPEAKER ID="326" NAME="Véronique De Keyser" AFFILIATION="PSE">
(FR) Κύριε Πρόεδρε, η έκθεση Kacin ασχολείται με τη Σερβία, όχι με το Κοσσυφοπέδιο, και όχι με αυτά που πρόκειται να συμβούν μετά το Δεκέμβριο. Αληθεύει επίσης ότι δεν συνδέει την αντίδραση της Σερβίας όσον αφορά το ζήτημα του Κοσσυφοπεδίου με την υπόσχεση για ένταξη στην Ευρωπαϊκή Ένωση. Ο κ Lagendijk ανησυχεί, ενώ η Ομάδα μου την χαιρετίζει και ενστερνίζεται την άποψη ότι το Κοινοβούλιο μπορεί να αρνηθεί οποιοδήποτε πολιτικό παζάρι ή διπλή διπλωματία.
<P>
Είναι αλήθεια ότι υπάρχει ένα ζήτημα που προκύπτει διαρκώς, δηλαδή το Διεθνές Ποινικό Δικαστήριο και η συνεργασία του με τη Σερβία. Τώρα η κ. Del Ponte κρούει τον κώδωνα του κινδύνου ή τουλάχιστον κάτι τέτοιο, αναφερόμενη στην αδιαλλαξία που επιδεικνύει και χρησιμοποιεί την Ευρωπαϊκή Ένωση ως σύνδεσμο με όλα όσα επηρεάζουν τα ανθρώπινα δικαιώματα, με άλλα λόγια την επιβολή όρων, και νομίζω πως δεν έχει άδικο.
<P>
Δεν θεωρώ, όπως ο κ. Lang, ότι πρόκειται απλώς για απονομή καλών και κακών βαθμών. Ασπάζομαι την άποψη ότι το ζήτημα του εθνικισμού, αυτού του πολιτισμού ασυδοσίας, με τέσσερις καταζητούμενους εγκληματίες - όχι ανθρωπάκια - να τριγυρνάνε ελεύθεροι στη Σερβία, είναι ανυπόφορο. Επιπλέον, θα έλεγα ότι από την εμπειρία μας γνωρίζουμε πως κάθε χώρα έχει κάτι να κερδίσει αναγνωρίζοντας το παρελθόν της και έχοντας επίγνωση των εγκλημάτων της. Απευθύναμε έκκληση στην Κροατία να κάνει μεγαλύτερες προσπάθειες και ζητήσαμε από την Βοσνία να κάνει το ίδιο. Αυτές είναι οι προσπάθειες που μας έδωσαν τη δυνατότητα να οικοδομήσουμε από την αρχή την Ευρώπη μετά τον Δεύτερο Παγκόσμιο Πόλεμο.
<P>
Και αυτό βρίσκεται στο επίκεντρο αυτών που έχουν τη μεγαλύτερη αξία για εμάς. Δεν πρόκειται για βαθμολόγηση, πρόκειται για την καρδιά των αξιών μας και είναι το κλειδί για την συμφιλίωση στα Βαλκάνια. Εν τέλει, θα ήθελα να προσθέσω ότι, παρόλο που δεν συζητάμε για το Κοσσυφοπέδιο, ο Αντιπρόεδρος της Κυβέρνησης της Σερβίας Bozidar Djelic, ο οποίος επισκέφτηκε το Ευρωπαϊκό Κοινοβούλιο πριν από αρκετές εβδομάδες, μας διαβεβαίωσε ότι οτιδήποτε κι αν συνέβαινε με το Κοσσυφοπέδιο, η χώρα του δεν είχε την πρόθεση να προσφύγει στα όπλα. Θυμάμαι αυτά τα λόγια και, χωρίς να τα συνδέω με την έκθεση Kacin, ευελπιστώ ότι αυτή η έκκληση έχει φτάσει στα αυτιά του λαού του.
<SPEAKER ID="327" NAME="Andrzej Tomasz Zapałowski" AFFILIATION="UEN">
(PL) Κύριε Πρόεδρε, έχω τονίσει την αρνητική στάση ορισμένων ευρωπαϊκών χωρών προς τη Σερβία όλα αυτά τα χρόνια. " Σερβία νοείται ως η χώρα που εφαρμόζει την πολιτική της Ρωσίας στα Βαλκάνια. Εντούτοις, μια άλλη πτυχή έχει παντελώς αγνοηθεί. " Σερβία βρίσκεται σε μια από τις κύριες οδούς για την επέκταση του Ισλάμ στην Ευρώπη. Προσωπικά, υποστηρίζω τη διατήρηση των καλύτερων δυνατών σχέσεων με την Τουρκία και τα άλλα μουσουλμανικά κράτη, αλλά δεν είναι προς το συμφέρον της Ευρώπης να επιτρέψει την διαρκή ταπείνωση μιας χριστιανικής χώρας ενώ ευνοεί τις μουσουλμανικές χώρες. Αυτό μπορεί να έχει μακροπρόθεσμες συνέπειες για την ήπειρό μας στο μέλλον. Αυτό που χρειάζεται η περιοχή είναι σταθερότητα, όχι υποδαύλιση φυλετικών και θρησκευτικών εντάσεων. Ο συνεχιζόμενος εκδημοκρατισμός της πολιτικής ζωής στη Σερβία θα πρέπει να χαιρετιστεί απ' όλους.
<P>
Οι σχέσεις μας με τη Σερβία πρέπει να σεβαστούν την περηφάνια και την εθνική παράδοση αυτού του έθνους. Μόνο τότε η Σερβία θα στραφεί στην Ένωση αντί προς άλλες δυνάμεις, και την ίδια στιγμή θα σταθεροποιήσει την περιοχή .
<SPEAKER ID="328" NAME="Michael Gahler" AFFILIATION="PPE-DE">
(DE) Κύριε Πρόεδρε, το μέλλον της πρώην γιουγκοσλαβικής Δημοκρατίας της Σερβίας βρίσκεται στην Ευρώπη. Αυτό ισχύει για όλες τις δημοκρατίες της πρώην Γιουγκοσλαβίας. Όπως συμβαίνει στην περίπτωση κάθε πιθανού υποψήφιου, υπάρχουν προϋποθέσεις που ισχύουν για την ένταξη σε αυτήν την κοινότητα αξιών, και συνεπώς θα ήθελα να ευχαριστήσω τον εισηγητή όχι μόνο για την έκθεσή του αλλά και διότι στην ομιλία του κατέστησε σαφές ποιες είναι αυτές οι προϋποθέσεις. " απεριόριστη συνεργασία με το Διεθνές Ποινικό Δικαστήριο για την πρώην Γιουγκοσλαβία αποτελεί πράγματι προϋπόθεση για την υπογραφή της Συμφωνίας Σταθεροποίησης και Σύνδεσης. Δυσκολεύομαι να αποδεχτώ ότι αυτοί οι εγκληματίες πολέμου όπως ο Mladić και ο Karadžić έχουν ακόμη τόσο πολλούς υποστηρικτές, όχι μόνο ανάμεσα στο λαό, αλλά και στην αστυνομία, στο στρατό και σε πολλούς αξιωματούχους στη Σερβία: με άλλα λόγια, μεταξύ των ανθρώπων με τους οποίους σύντομα θα διαπραγματευόμαστε τις στενότερες σχέσεις της Σερβίας με την ΕΕ.
<P>
" αντιμετώπιση του παρελθόντος δεν αποτελεί επίσημη προϋπόθεση για στενότερες σχέσεις με την ΕΕ, αλλά θα βοηθήσει τους Σέρβους, τους πλησιέστερους γείτονές τους και την ΕΕ σαν σύνολο.
<P>
Το ζήτημα του Κοσσυφοπεδίου, επίσης, θα πρέπει να αντιμετωπιστεί ξεχωριστά επισήμως, αλλά θεωρώ ότι αυτή η εθνικιστική κωλυσιεργία δεν χρησιμεύει σε τίποτα. Επίσης θεωρώ ότι είναι λάθος να εξαγοράζεται ένα ρωσικό βέτο στο Συμβούλιο Ασφαλείας με γενναιόδωρες πωλήσεις σε χαμηλές τιμές πολύ σημαντικών εταιρειών σε ρωσικές επιχειρήσεις. Στο τέλος της διαδικασίας - σύμφωνα με τους υπολογισμούς του Βελιγραδίου - αναμένεται η παροχή αποζημιώσεων από την ΕΕ, υπό τη μορφή της Συμφωνίας Σταθεροποίησης και Σύνδεσης, για παραχωρήσεις οι οποίες έγιναν στην πραγματικότητα όσον αφορά το ζήτημα του Κοσσυφοπεδίου. Αυτό θα γίνει εμφανές μετά τις 10 Δεκεμβρίου.
<P>
Επομένως στηρίζω πλήρως τη θέση του κ. Lagendijk. Το επίπεδο συνεργασίας όσον αφορά το ζήτημα του Κοσσυφοπεδίου θα είναι επομένως ένας από τους παράγοντες ο οποίος είτε θα βοηθήσει είτε θα εμποδίσει τις στενότερες σχέσεις της Σερβίας με την ΕΕ, και το γεγονός αυτό θα πέσει στην αντίληψη του Βελιγραδίου.
<SPEAKER ID="329" NAME="Libor Rouček" AFFILIATION="PSE">
(CS) Κυρίες και κύριοι συνάδελφοι, τον περασμένο χρόνο η Σερβία προέβη σε κάποιες σημαντικές αλλαγές για τις οποίες είμαι πεπεισμένος πως οι διαπραγματεύσεις ήταν εξίσου επιτυχείς.
<P>
" δύσκολη και επίπονη διαδικασία της διάλυσης της κρατικής ένωσης Σερβίας και Μαυροβούνιου ολοκληρώθηκε με επιτυχία. Οι δημοκρατικές κοινοβουλευτικές εκλογές διεξήχθησαν με δικαιοσύνη και ελευθερία και μια νέα φιλοευρωπαϊκή κυβέρνηση ανέλαβε την εξουσία. Ακολούθησε ουσιαστική και απολύτως αναγκαία οικονομική ανάπτυξη.
<P>
Μετά από ένα διάλειμμα διάρκειας 13 μηνών οι διαπραγματεύσεις για την Συμφωνία Σταθεροποίησης και Σύνδεσης (ΣΣΣ) μεταξύ της σερβικής κυβέρνησης και της ΕΕ συνεχίστηκαν. Υπάρχει η ρεαλιστική προοπτική ότι στο εγγύς μέλλον μπορεί να υπογραφεί η ΣΣΣ. Αυτό θα ήταν ένα σημαντικό βήμα προς την ένταξη της Σερβίας στην ΕΕ. Όπως έχει αναφερθεί πολλές φορές σήμερα, προϋπόθεση γι' αυτό είναι η συνεργασία της Σερβίας με το ΔΠΔΓ. Ευελπιστώ ότι αύριο και μεθαύριο, κατά τη διάρκεια της επίσκεψης της Carla del Ponte στο Βελιγράδι, θα ξεπεραστούν τουλάχιστον κάποια εμπόδια, όπως για παράδειγμα, η πλήρης πρόσβαση στα αρχεία υπουργείων.
<P>
Στη σύντομη εισήγησή μου σήμερα δεν θα κάνω κανένα σχόλιο σχετικά με το Κοσσυφοπέδιο καθώς συζητάμε την έκθεση για τη Σερβία. Εντούτοις, θα ήθελα να συγχαρώ τη Σερβία για την υπεύθυνη και προληπτική της προσέγγιση και τη συνεργασία της στο πλαίσιο περιφερειακών πρωτοβουλιών όπως το Σύμφωνο Σταθερότητας και η Συμφωνία Ελεύθερων Συναλλαγών της Κεντρικής Ευρώπης (CEFTA). H συνεργασία αυτή είναι η απόδειξη για το σαφές ενδιαφέρον της Σερβίας να αναπτύξει και να διατηρήσει καλές σχέσεις με τους περιφερειακούς γείτονές της.
<SPEAKER ID="330" NAME="Ryszard Czarnecki" AFFILIATION="UEN">
(PL) Κύριε Πρόεδρε, η Σερβία είναι μια ευρωπαϊκή χώρα η οποία έχει σημειώσει σημαντική πρόοδο τα τελευταία χρόνια όσον αφορά την ένταξη στην Ευρωπαϊκή Ένωση. Κάποιος θα μπορούσε βεβαίως να αναφέρει μια σειρά προβλημάτων τα οποία ενδεχομένως δεν είναι μεγαλύτερα στη Σερβία απ' ό,τι στην Αλβανία ή στη Βοσνία - Ερζεγοβίνη, παρόλο που φαίνεται ότι είμαστε έτοιμοι να κάνουμε τα στραβά μάτια στην περίπτωση των τελευταίων δύο χωρών.
<P>
Θεωρώ ότι πρέπει να δημιουργήσουμε ένα σύστημα κινήτρων για τη Σερβία έτσι ώστε να την ενθαρρύνουμε να προσπαθήσει ακόμη περισσότερο για να ανταποκριθεί στα ευρωπαϊκά πρότυπα. Επομένως, ο στόχος, δηλαδή η Ευρωπαϊκή Ένωση, πρέπει να είναι ορατός. Υπάρχει βεβαίως μια ουσία σε αυτά που είπε ο κ. Gahler σχετικά με τις σχέσεις μεταξύ της Ρωσίας και της Σερβίας. Θα πρέπει να καταστεί σαφές στη Σερβία, εντούτοις, ότι η θέση της είναι στην Ευρωπαϊκή Ένωση και ότι θα είναι πιο εύκολο για εμάς να εργαστούμε με τη Σερβία αν ανήκει στην Ευρωπαϊκή Ένωση παρά αν παραμένει εκτός. Αυτό μου φαίνεται ευνόητο.
<SPEAKER ID="331" NAME="Marcello Vernola" AFFILIATION="PPE-DE">
(IT) Κύριε Πρόεδρε, κυρίες και κύριοι συνάδελφοι, πιστεύω ότι οι σερβικές αρχές πρέπει να δεσμευτούν περισσότερο όσον αφορά τη συνεργασία με την εισαγγελέα Carla Del Ponte, έτσι ώστε να διασφαλιστεί ότι θα συλληφθούν οι εγκληματίες πολέμου. Συμφωνούμε όλοι πως αυτή είναι μια προϋπόθεση για την ασφάλεια ολόκληρης της περιοχής των Βαλκανίων και για ολόκληρη την Ευρωπαϊκή Ένωση, καθώς επίσης και μια νομική και ηθική υποχρέωση.
<P>
Θα πρέπει επίσης να μεριμνήσουμε ώστε η σερβική κυβέρνηση να ανανεώσει τη δέσμευσή της για ένα κλίμα ειρηνικής συνύπαρξης μεταξύ όλων των εθνοτικών ομάδων που ζουν στην περιοχή. Το Υπουργείο Εσωτερικών έχει ήδη αναλάβει πρωτοβουλίες για την πρόληψη και τον έλεγχο των διεθνοτικών συμβάντων στην Vojvodina από το 2004, αλλά η συμμετοχή των μειονοτήτων στην κοινωνική ζωή και η σωστή θεσμική τους εκπροσώπηση θα πρέπει να προωθηθεί.
<P>
Είμαστε όλοι υπέρ μιας άμεσης διευθέτησης του καθεστώτος του Κοσσυφοπεδίου τον επερχόμενο Δεκέμβριο. Παρόλα αυτά, πολλά προβλήματα θα παραμείνουν άλυτα, ξεκινώντας με την ανάγκη να περιορίσουμε το οργανωμένο αλβανικό έγκλημα το οποίο αποσταθεροποιεί ολόκληρη την γεωγραφική περιοχή, συμπεριλαμβανομένων των περιοχών που συνορεύουν με την Μακεδονία και την Αλβανία, κατά συνέπεια θέτοντας σε μεγάλο κίνδυνο την ασφάλεια των Βαλκανίων συνολικά.
<P>
Το Κοσσυφοπέδιο δεν θα πρέπει να αφεθεί μόνο. Πρέπει να απαιτήσουμε να διασφαλιστεί η ασφάλεια ολόκληρης της περιοχής των Βαλκανίων μέσω της συνεχούς παρουσίας της Ευρωπαϊκής Ένωσης. Από αυτήν την άποψη, η επιτάχυνση της εισόδου της Σερβίας στην ΕΕ θα σταθεροποιήσει την περιοχή, ιδιαίτερα δε σε σχέση με την παράνομη εμπορία σε κάθε πιθανό και νοητό τομέα: το παράνομο εμπόριο ανθεί σε όλα τα Βαλκάνια, ξεκινώντας από τον περιβαλλοντικό τομέα.
<P>
Πρέπει να απευθύνουμε έκκληση στη Σερβία να ενεργήσει γρήγορα για την καθιέρωση μιας περιβαλλοντικής πολιτικής σε σχέση με την ενέργεια, καθώς επίσης και τη διαχείριση του νερού και τον κύκλο ολοκληρωμένης αξιοποίησης των αποβλήτων, έτσι ώστε να μην επιτραπεί στο οργανωμένο έγκλημα να πάρει στα χέρια του και αυτόν τον τομέα.
<SPEAKER ID="332" NAME="Csaba Sándor Tabajdi" AFFILIATION="PSE">
(HU) Kύριε Πρόεδρε, η έκθεση του κ Kacin σηματοδοτεί ένα σημείο καμπής στη στάση του Ευρωπαϊκού Κοινοβουλίου. Για πολύ καιρό, το Ευρωπαϊκό Κοινοβούλιο αντάμειβε μονομερώς τους Αλβανούς και τιμωρούσε τους Σέρβους σε κάθε δήλωση που έκανε για το Κοσσυφοπέδιο. Εδώ επιτέλους έχουμε μια αξιόπιστη, αντικειμενική εικόνα της Σερβίας, και ο λόγος για τον οποίο αυτή είναι κρίσιμη είναι διότι θα πρέπει να διασφαλίσουμε ότι η Σερβία δεν έχει πλέον τον ρόλο του σάκου πυγμαχίας ή του εξιλαστήριου θύματος. Εντούτοις, αυτό δεν σημαίνει ότι οι Σέρβοι δεν θα πρέπει κάποια μέρα να συμβιβαστούν με τα εγκλήματα που διεπράχθησαν την εποχή του Milošević, όπως οι Αλβανοί του Κοσσυφοπεδίου και όλοι οι άνθρωποι, πρέπει να συμβιβαστούν με τα εγκλήματα της ιστορίας τους.
<P>
Είναι σωστό να φέρουμε τη Σερβία πιο κοντά στην Ευρωπαϊκή Ένωση, και συμφωνώ ότι η διευκόλυνση των θεωρήσεων δεν αρκεί, θα πρέπει να θεσπίσουμε ένα καθεστώς απαλλαγμένο από τις θεωρήσεις για τους πολίτες της Σερβίας, και είναι τουλάχιστον σημαντικό να επιταχύνουμε τη διαδικασία απόδοσης στη Σερβία της ιδιότητας υποψήφιας χώρας. Εδώ έχουμε το Κοσσυφοπέδιο, το οποίο αποτελεί μεγάλο κίνδυνο. Σύμφωνα με τις εκτιμήσεις του Συμβουλίου της Ευρώπης, περίπου 100 000 πρόσφυγες, σέρβοι πρόσφυγες, αναμένεται να εγκαταλείψουν το Κοσσυφοπέδιο, και κατά μεγάλο ποσοστό η Vojvodina είναι αυτή που καλείται να χειριστεί την κατάσταση.
<P>
Οφείλουμε ευχαριστίες για το γεγονός ότι οι τροπολογίες που πρότεινε ο κ. Kacin δίνουν μια αντικειμενική εικόνα των διεθνοτικών διαδικασιών στην Vojvodina, των απάνθρωπων πράξεων που εμμένουν ακόμα και της ανάγκης να νομοθετήσουμε σχετικά με το νομικό καθεστώς των Εθνικών Συμβουλίων, της ανάγκης για αναλογική εκπροσώπηση των μειονοτήτων στην αστυνομία και στο δικαστικό σύστημα και της ανάγκης για διατήρηση της ραδιοφωνίας των μειονοτήτων και της χρηματοδότησής της. Γενικά, συγχαίρω τον κ Kacin: το να φέρουμε τη Σερβία πιο κοντά στην Ευρωπαϊκή Ένωση είναι ένα σημαντικό βήμα. Σας ευχαριστώ για την προσοχή σας.
<SPEAKER ID="334" NAME="Kinga Gál" AFFILIATION="PPE-DE">
(HU) Σας ευχαριστώ που μου δίνετε το λόγο, κυρία Πρόεδρε. Κυρίες και κύριοι, χαιρετίζω αυτήν την έκθεση, και πιστεύω πως η εκδοχή που εγκρίθηκε από την Επιτροπή είναι εξαιρετικά σωστή και ισορροπημένη. Οι προοπτικές ένταξης της Σερβίας στην Ευρωπαϊκή Ένωση είναι εξαιρετικά σημαντικές για την Ουγγαρία. Έχουμε μεγάλο συμφέρον στην ένταξη της γειτονικής μας χώρας σε αυτήν την Κοινότητα το συντομότερο δυνατό. Πρόκειται για τη μόνη εναλλακτική για συμφιλίωση έναντι της ενδοεθνοτικής διαμάχης, του πολέμου και των διακρίσεων κατά ανθρώπων ή του εξευτελισμού τους λόγω της μητρικής τους γλώσσας ή των εθίμων τους τα οποία συμβαίνει να είναι διαφορετικά.
<P>
Προφανώς, δεν αδιαφορούμε για τη μοίρα της ουγγρικής εθνικής μειονότητας της Σερβίας και πράγματι κάναμε μια προσπάθεια να διατηρήσουμε το ζήτημα της Vojvodina στην ευρωπαϊκή ημερήσια διάταξη. Κάτι το οποίο είναι εξαιρετικά σημαντικό και με χαρά μου το βλέπω σε αυτήν την έκθεση, είναι πως πρέπει δοθεί προσοχή στην ανάγκη διατήρησης του πολυεθνοτικού χαρακτήρα της Vojvodina που αναπτύχθηκε με την πάροδο των αιώνων. " βάση για αυτήν την πολυεθνικότητα είναι η συνύπαρξη διαφορετικών εθνοτικών ομάδων, το είδος της συνύπαρξης που βασίζεται όχι στη σιωπή και την ταπείνωση, αλλά στην πραγματική ισότητα ενώπιον του νόμου και στις ίσες ευκαιρίες. Επί του παρόντος, δυστυχώς, αυτό δεν αποτελεί καθημερινή πραγματικότητα εκεί.
<P>
Πιστεύω ότι είναι εξαιρετικά σημαντικό να διατηρήσουμε την εθνική ισορροπία της περιοχής και τα ειδικά χαρακτηριστικά της και, κατά τη γνώμη μου, η επανεγκατάσταση σέρβων προσφύγων σε αυτήν την περιοχή θα θέσει σε κίνδυνο τις ευκαιρίες διατήρησης αυτής της πολύτιμης ισορροπίας και θα επιδεινώσει την ενδοεθνοτική σύγκρουση. Έχουμε ήδη δει αρκετά άσχημα παραδείγματα παρόμοιων συγκρούσεων στο πρόσφατο παρελθόν. Εν προκειμένω, θα ήθελα να επιστήσω την προσοχή σας, για παράδειγμα, σε μια υπόθεση που εξακολουθεί να μην έχει επιλυθεί έως τώρα: τη μοίρα των νέων της ουγγρικής μειονότητας στους οποίους επιβλήθηκε δυσανάλογα αυστηρή ποινή, σαφές παράδειγμα εθνοτικών διακρίσεων στο Temerin. Πάνω από όλα επομένως, τα Βαλκάνια χρειάζονται την Ευρωπαϊκή Ένωση, γιατί το πνεύμα, οι αρχές και το θεσμικό σύστημα της Ευρωπαϊκή Ένωσης, και το γεγονός ότι είναι συνεπής - και επισημαίνω ιδιαίτερα το τελευταίο - θα καταφέρουν να καθιερώσουν έναν υποφερτό τρόπο ζωής. Σας ευχαριστώ πολύ.
<SPEAKER ID="335" NAME="Manuel Lobo Antunes">
Προεδρεύων του Συμβουλίου. - (PT) Κυρία Πρόεδρε, κύριε Επίτροπε, κυρίες και κύριοι, παρακολούθησα φυσικά αυτήν τη συζήτηση με μεγάλο ενδιαφέρον και έλαβα ασφαλώς υπόψη μου όλες τις συστάσεις και ανησυχίες που διατύπωσαν πολλοί βουλευτές.
<P>
Το αποτέλεσμα αυτής της συζήτησης μου φαίνεται σαφές: μόνο αν δοθεί στη Σερβία μια πραγματικά ευρωπαϊκή προοπτική, θα μπορέσει να επιτευχθεί σε αυτή τη χώρα ειρήνη, σταθερότητα και πρόοδος, καθώς και σταθερότητα σε όλη την περιοχή των Δυτικών Βαλκανίων. Αυτό είναι απολύτως αποδεκτό καθώς το Συμβούλιο ισχυρίστηκε επανειλημμένα ότι το μέλλον της Σερβίας βρίσκεται φυσικά στη μελλοντική της ένταξη στην Ευρωπαϊκή Ένωση.
<P>
Γνωρίζουμε όλοι ότι αυτό το σχέδιο δεν μπορεί να υπάρξει χωρίς προϋποθέσεις. Θα πρέπει ασφαλώς να υπάρξουν προϋποθέσεις οι οποίες πρόκειται και πρέπει να συνδέονται με την εσωτερική πολιτική διαδικασία στο εσωτερικό της ίδιας της Σερβίας, τον σεβασμό των δημοκρατικών αξιών και τον σεβασμό των αξιών που χαρακτηρίζουν το κράτος δικαίου. Ωστόσο, αυτές οι προϋποθέσεις επίσης συνδέονται με την απαραίτητη συνεργασία της Σερβίας με το Διεθνές Ποινικό Δικαστήριο. " Σερβία έχει καταβάλει πολλές προσπάθειες όσον αφορά αυτόν τον τομέα της συνεργασίας με το Δικαστήριο. Γνωρίζουμε όλοι ότι πρέπει να ληφθούν άλλα μέτρα. Ωστόσο, επιτρέψτε μου σας παρακαλώ να εκφράσω την εμπιστοσύνη μου και την προτροπή μου ότι οι αρχές της Σερβίας θα καταφέρουν, έως το τέλος αυτής της διαδικασίας, να προβούν στις απαραίτητες ενέργειες ώστε αυτή η συνεργασία να αποτελέσει πλήρη συνεργασία.
<P>
" Ευρωπαϊκή Ένωση πρέπει να βοηθήσει τη Σερβία. Πιστεύουμε πως θα αποτελούσε στρατηγικό λάθος να αφήσουμε τη Σερβία και τον λαό της σε μια κατάσταση αναμονής χωρίς καμία κατεύθυνση, προοπτική ή σχέδιο. Αποτελεί ένα στρατηγικό λάθος το οποίο δεν πρέπει να διαπράξουμε και, για αυτόν τον σκοπό, πρέπει να λάβουμε όλα τα απαραίτητα μέτρα για να το αποτρέψουμε.
<P>
Πρέπει επίσης να χαιρετήσω την πρόοδο που έχει επιτευχθεί όσον αφορά τη δυνατότητα ελεύθερης κυκλοφορίας των σέρβων υπηκόων στην ευρωπαϊκή επικράτεια. Πρέπει να συνεχίσουμε να κινούμαστε προς την ίδια κατεύθυνση. Έχουν επιτευχθεί πράγματα και αυτή όπως και άλλες πρωτοβουλίες που έχουμε λάβει πρέπει να χαιρετιστούν δεόντως.
<P>
Πρέπει επίσης να προσφέρουμε μελλοντικές προοπτικές στη νεολαία της Σερβίας, καθώς ασφαλώς μέσω αυτών και μαζί τους μπορεί να οικοδομηθεί μια δημοκρατική Σερβία η οποία θα συμμερίζεται τις αξίες και τις αρχές μας και η οποία θα φιλοδοξεί να αποτελέσει αναπόσπαστο τμήμα της Ευρωπαϊκής Ένωσης.
<SPEAKER ID="336" NAME="Olli Rehn">
μέλος της Επιτροπής. - (FI) Κυρία Πρόεδρε, κυρίες και κύριοι, θα ήθελα να σας ευχαριστήσω όλους για την αντικειμενική και υπεύθυνη συζήτηση, καθώς και τον εισηγητή για την τεκμηριωμένη έκθεσή του. Κρίνοντας από τη συζήτηση, υπάρχει ευρεία ομοφωνία στο Κοινοβούλιο και την Ένωση συνολικά ότι το μέλλον της Σερβίας βρίσκεται στην Ευρωπαϊκή Ένωση και ότι η πόρτα της Ευρωπαϊκής Ένωσης θα είναι ανοιχτή στη Σερβία εφόσον η χώρα εκπληρώσει τις προϋποθέσεις, και ότι η κυβέρνησή της έχει τα μέσα να οδηγήσει τη Σερβία την Ευρώπη. " πλειονότητα των πολιτών της Σερβίας στηρίζει και επιδοκιμάζει αυτή την εξέλιξη.
<P>
" κυβέρνηση της Σερβίας διαδραματίζει σε μεγάλο βαθμό τον ρόλο ενός φύλακα: έχει τα κλειδιά στα χέρια της. Ελπίζω η κυβέρνηση της Σερβίας να χρησιμοποιήσει σήμερα τα κλειδιά της και να λάβει υπόψη της την επιθυμία του λαού της Σερβίας - την επιθυμία να στραφεί προς την Ευρωπαϊκή Ένωση. Θέλω να σας διαβεβαιώσω πως θα λάβουμε υπόψη μας τις απόψεις που εκφράστηκαν στην έκθεση και πως θα τις συμπεριλάβουμε επίσης στην έκθεση προόδου μας.
<SPEAKER ID="337" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Πέμπτη, 25 Οκτωβρίου 2007.

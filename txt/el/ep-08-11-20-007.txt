<CHAPTER ID="007">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="123" NAME="Astrid Lulling" AFFILIATION="PPE-DE">
(FR) Κυρία Πρόεδρε, η Επιτροπή Απασχόλησης και Κοινωνικών Υποθέσεων προσπαθεί απεγνωσμένα να αμφισβητήσει την αρμοδιότητα της Επιτροπής Δικαιωμάτων των Γυναικών και Ισότητας των Φύλων στο θέμα της ισότητας μεταξύ αντρών και γυναικών στο χώρο της εργασίας. Οικειοποιήθηκε την πρωτοβουλία μας για τη σύνταξη έκθεσης σχετικά με την εισαγωγή δυσμενών διακρίσεων ως απόρροια των μισθολογικών διαφορών και άλλων ανισοτήτων στις συντάξεις των γυναικών και σχετικά με την τάση εξατομίκευσης των δικαιωμάτων κοινωνικής ασφάλισης.
<P>
Το αποτέλεσμα είναι μια έκθεση "αχταρμάς" που αρμαθιάζει παγκοσμίως γνωστές γενικότητες. Απέχουμε πολύ από τα θέματα της άνισης μεταχείρισης των γυναικών σχετικά με τις συντάξεις και των διορθωτικών μέσων στα οποία ήθελε να στοιχειοθετήσει την έκθεσή της η Επιτροπή Δικαιωμάτων των Γυναικών και Ισότητας των Φύλων. Ως εισηγήτρια για τη γνωμοδότηση της Επιτροπής Δικαιωμάτων των Γυναικών βάσει του άρθρου 47 του Κανονισμού, κατέβαλα κάθε δυνατή προσπάθεια, με την ομόφωνη υποστήριξη της Επιτροπής Δικαιωμάτων των Γυναικών, για να προτείνω συγκεκριμένες διορθώσεις στο πλαίσιο των μεταρρυθμίσεων του συνταξιοδοτικού συστήματος. Υπάρχουν έξι πολύ σαφείς διορθώσεις που έχουν ως στόχο να καλύψουν τα κενά στην ασφάλιση των γυναικών που οφείλονται, για παράδειγμα, στη μητρότητα και στις οικογενειακές υποχρεώσεις.
<P>
Μπορείτε να πιστέψετε ότι η Επιτροπή Απασχόλησης τις απέρριψε κατηγορηματικά, σε κατάφωρη αντίφαση με τις υποχρεώσεις της σύμφωνα με το άρθρο 47; Λυπάμαι που χάσαμε μια μάχη, αλλά ο πόλεμος και ο αγώνας μας θα συνεχιστούν.
<SPEAKER ID="125" NAME="Philip Claeys" AFFILIATION="NI">
(NL) Κυρία Πρόεδρε, τάχθηκα κατά της έκθεσης Klamt για τον απλό λόγο ότι η όλη έννοια της οικονομικής μετανάστευσης και της αναφερόμενης 'μπλε κάρτας' μαρτυρά βραχυπρόθεσμη σκέψη. Αντίθετα, θα έπρεπε να θεσπίσουμε μια πολιτική εκπαίδευσης, επανεκπαίδευσης και επανένταξης στην εργασία των περίπου 20 εκατομμυρίων ανέργων που υπάρχουν σήμερα στην Ευρωπαϊκή Ένωση. Θα έπρεπε, αντίθετα, να μάθουμε από τα λάθη του παρελθόντος. Ένα τέτοιο παράδειγμα είναι η εισαγωγή επισκεπτών εργατών και των οικογενειών τους στις δεκαετίες του 1970 και 1980, η οποία μετατράπηκε σε μείζον κοινωνικό πρόβλημα.
<P>
Τώρα προσπαθούν να κατευνάσουν την κοινή γνώμη διαβεβαιώνοντας ότι αυτό αφορά μόνο μετανάστες υψηλής εξειδίκευσης και προσωρινούς μετανάστες, αλλά πώς μπορώ εγώ να αμφισβητήσω τα λόγια του Louis Michel, ο οποίος δηλώνει ότι και οι άλλοι μετανάστες πρέπει να είναι ευπρόσδεκτοι. Με άλλα λόγια, οι πύλες παραμένουν ανοιχτές. Το μόνο που κάνουν είναι να δημιουργούν μια καινούρια Πρόκειται για συμμαχία κατά της κοινωνίας. Οι μεγάλες επιχειρήσεις θέλουν φτηνά εργατικά χέρια και ενώνουν τις δυνάμεις τους με την πολυπολιτισμική Αριστερά, αφήνοντας την κοινωνία να πληρώσει το λογαριασμό.
<SPEAKER ID="127" NAME="Astrid Lulling" AFFILIATION="PPE-DE">
(FR) Κυρία Πρόεδρε, τάχθηκα υπέρ της έκθεσης Parish για την ολοκλήρωση της ΚΟΑ οίνου, της ενιαίας ΚΟΑ, με βαριά καρδιά, διότι θεωρώ ότι αυτή η ενιαία ΚΟΑ δεν συντελεί στην απλοποίηση και δεν αυξάνει τη διαφάνεια. Θα δυσκολέψει τη ζωή των αμπελοκαλλιεργητών και ολόκληρης της οινοβιομηχανίας.
<P>
Ο Επίτροπος προσπάθησε να μας καθησυχάσει χτες το βράδυ. Ελπίζω ότι η Επιτροπή θα τηρήσει το λόγο της και ότι, όπερ και σημαντικότερον, το επάγγελμα θα εξακολουθήσει να εκπροσωπείται επαρκώς στη συμβουλευτική επιτροπή, όπως εκπροσωπείται από την πρώτη ΚΟΑ οίνου.
<SPEAKER ID="128" NAME="Anja Weisgerber" AFFILIATION="PPE-DE">
(DE) Κυρία Πρόεδρε, σήμερα το πρωί υπερψήφισα με κάποιο δισταγμό την έκθεση του Neil Parish σχετικά με τη δημιουργία ενιαίας οργάνωσης αγοράς για μια ευρεία σειρά διαφορετικών γεωργικών προϊόντων. Επικροτώ το στόχο της Επιτροπής για απλοποίηση της ευρωπαϊκής γεωργικής πολιτικής. Αυτό σημαίνει ότι στο μέλλον θα υπάρχει μόνο μία οργάνωση αγοράς η οποία θα αντικαταστήσει τις 21 υφιστάμενες οργανώσεις αγορών, για παράδειγμα, φρούτων, λαχανικών, γάλακτος και οίνου. Εντούτοις, η διαχείριση του προκύπτοντος εξαιρετικά ογκώδους εγγράφου πρέπει να γίνει όσο το δυνατόν απλούστερα. Για το λόγο αυτό, εκφράζω την ιδιαίτερη ικανοποίησή μου για τις διαβεβαιώσεις που παρασχέθηκαν από την Επιτροπή κατά τη χθεσινή συζήτηση ότι θα υιοθετήσει την ιδέα μου και θα συμπεριλάβει στην ευρωπαϊκή μηχανή αναζήτησης EUR-Lex τη λειτουργική δυνατότητα που θα επιτρέπει στους χρήστες να έχουν πρόσβαση μόνο στα άρθρα τα οποία αφορούν το συγκεκριμένο γεωργικό προϊόν τους.
<P>
Επίσης, η Επιτροπή επιβεβαίωσε ότι η οργάνωση αγοράς οίνου, η διαπραγμάτευση της οποίας έγινε με ορισμένες δυσκολίες και η οποία περιλαμβάνει πολλές από τις απαιτήσεις του Κοινοβουλίου, θα παραμείνει αμετάβλητη. Μόνο για αυτό το λόγο μπόρεσα να υπερψηφίσω την έκθεση.
<SPEAKER ID="130" NAME="Milan Gaľa" AFFILIATION="PPE-DE">
- (SK) Χαίρομαι ιδιαίτερα διότι, λίγες ημέρες πριν από την 1η Δεκεμβρίου, η οποία έχει αναγνωριστεί ως η Παγκόσμια "μέρα κατά του AIDS, αναφερόμαστε σε αυτό το παγκόσμιο πρόβλημα. Ο αριθμός των ατόμων που έχουν μολυνθεί από τον ιό HIV αυξάνεται. Περίπου 14.000 άτομα μολύνονται καθημερινά, και 2.000 από αυτά είναι παιδιά ηλικίας κάτω των 15 ετών.
<P>
Εκτός από τα συνήθη θερμά σημεία όπως η Αφρική και η Άπω Ανατολή, ο αριθμός των ατόμων που έχουν μολυνθεί έχει αυξηθεί στην Ανατολική Ευρώπη και την Κεντρική Ασία. Το 2006 ο αριθμός των ατόμων που έχουν μολυνθεί σε αυτές τις περιοχές αυξήθηκε στα 1,7 εκατομμύρια. " μεγαλύτερη αύξηση καταγράφηκε στη Ρωσία και την Ουκρανία, όπου περίπου 270.000 άτομα μολύνθηκαν από τον ιό HIV. " εξάπλωση του ιού HIV σε αυτές τις περιοχές προκαλείται κυρίως μέσω της κατάχρησης ναρκωτικών και της χρήσης μολυσμένων συριγγών. Στην περίπτωση της Ουκρανίας οι αριθμοί είναι ακόμα πιο ανησυχητικοί καθώς αφορούν μια όμορη χώρα με την Ευρωπαϊκή Ένωση.
<P>
Το γεγονός ότι αποτύχαμε να θέσουμε υπό έλεγχο το πρόβλημα του HIV παρά τα παγκόσμια προγράμματα πρόληψης θα πρέπει να μας κάνει να επαναξιολογήσουμε αυτά τα προγράμματα και να επιτείνουμε τις προσπάθειες που έχουν ως στόχο την πρόληψη και την παραγωγή αποτελεσματικών θεραπειών.
<SPEAKER ID="132" NAME="Charles Tannock" AFFILIATION="PPE-DE">
Κυρία Πρόεδρε, το 1994 η Δύση έστρεψε αλλού το κεφάλι τη στιγμή που συντελούταν γενοκτονία στη Ρουάντα. Το ίδιο θα μπορούσε να συμβεί τώρα στο ανατολικό Κονγκό. " άμεση προτεραιότητα είναι η ανθρωπιστική βοήθεια, αλλά πέραν αυτού πρέπει να δοθεί λύση στο πολιτικό χάος που έχει δημιουργηθεί. Αυτό οφείλεται εν μέρει στο γεγονός ότι η διεθνής κοινότητα όχι μόνο ένιψε τας χείρας της από τη γενοκτονία στη Ρουάντα, αλλά επέτρεψε στους υπεύθυνους της γενοκτονίας Χούτου να καταφύγουν στο ανατολικό Κονγκό όπου ο Πρόεδρος Καμπίλα έκανε ελάχιστα για να συγκρατήσει τις εθνοφρουρές, προς αγανάκτηση της κυβέρνησης του Κιγκάλι και των ντόπιων Τούτσι.
<P>
Ο Ο"Ε και η Αφρικανική Ένωση πρέπει τώρα να ηγηθούν στην αντιμετώπιση των άμεσων πολιτικών ζητημάτων και των θεμάτων ασφαλείας που διακυβεύονται, αλλά και εμείς πρέπει να αναγνωρίσουμε ότι ο ανταγωνισμός για τους φυσικούς πόρους βρίσκεται πίσω από τη χρηματοδότηση μεγάλου μέρους αυτής της αιματοχυσίας. " Κίνα διαδραματίζει σημαντικό ρόλο στην περιοχή αλλά δείχνει ελάχιστο ενδιαφέρον για τα ανθρώπινα δικαιώματα στην Αφρική.
<P>
" Επιτροπή πρέπει να εξετάσει τη δυνατότητα να εφαρμοστεί τώρα στην Αφρική μια διαδικασία πιστοποίησης για μεταλλεύματα και άλλους πόρους με τον ίδιο τρόπο που η επιτυχημένη Διαδικασία Kimberley έχει αποφέρει τόσο καλά αποτελέσματα με τη βιομηχανία διαμαντιών όσον αφορά τα ματωμένα διαμάντια ή τα διαμάντια του πολέμου. Κατά συνέπεια, τάχθηκα υπέρ αυτού του ψηφίσματος.
<SPEAKER ID="134" NAME="Erna Hennicot-Schoepges" AFFILIATION="PPE-DE">
(FR) Κυρία Πρόεδρε, το εν λόγω ψήφισμα έρχεται λίγο καθυστερημένα. Μοιάζει περισσότερο με 'ορεκτικό μετά το δείπνο' εφόσον, από τότε που εγκρίθηκε η οδηγία 91/414 σχετικά με τη διάθεση φυτοπροστατευτικών προϊόντων στην αγορά, έχουν γίνει ελάχιστες ενέργειες για την προώθηση έρευνας σχετικά με την επίπτωση των παρασιτοκτόνων στις μέλισσες, ιδίως σε ότι αφορά τον πλήρη κύκλο αναπαραγωγής των μελισσών.
<P>
Ακόμα πιο εκπληκτικό είναι το γεγονός ότι, κατά τη διάρκεια της ψηφοφορίας σε πρώτη ανάγνωση της έκθεσης Breyer σχετικά με τη διάθεση φυτοπροστατευτικών προϊόντων στην αγορά, με άλλα λόγια σχετικά με την αναθεώρηση της οδηγίας 91/414, πολλοί από αυτούς οι οποίοι σήμερα τάχθηκαν υπέρ ενός ψηφίσματος μίλησαν ανοιχτά κατά των τροποποιήσεων που εγγυώνται καλύτερη προστασία για τις μέλισσες.
<P>
Δεν μπορούμε να πάμε μπροστά με καλές προθέσεις, αλλά με γεγονότα και πράξεις. Ελπίζω ότι, όταν ψηφίσουμε για την έκθεση Breyer σε δεύτερη ανάγνωση, οι συνάδελφοι βουλευτές θα θυμηθούν αυτό το ψήφισμα και θα ταχθούν υπέρ του θέματος των μελισσών.
<SPEAKER ID="135" NAME="Astrid Lulling" AFFILIATION="PPE-DE">
(FR) Κυρία Πρόεδρε, θα ήθελα να πω στην κ. Hnicot, η οποία εντάχθηκε πρόσφατα σε αυτό το Κοινοβούλιο, ότι προφανώς δεν μπορεί να γνωρίζει τι προτροπές έχουμε απευθύνει από το 1994, ιδίως σε αυτό τον τομέα.
<P>
Θα ήθελα να ευχαριστήσω όλους τους βουλευτές οι οποίοι συνέβαλαν στην παρούσα συζήτηση και στο ψήφισμα σχετικά με την ανησυχητική κατάσταση στον γεωργικό τομέα. Δεν υπήρχε πολύς κόσμος - ούτε η κ. Hnicot βρισκόταν εδώ - χθες το βράδυ προς τα μεσάνυχτα, κάτι που είναι κατανοητό, για να παρακολουθήσει αυτή την εξαιρετική και πολύ ουσιαστική συζήτηση που είχε ως στόχο να προτρέψει την Επιτροπή να επιταχύνει τις προσπάθειές της εν όψει αυτής της πολύ ανησυχητικής κρίσης στον μελισσοκομικό τομέα. Διαπιστώνω με ικανοποίηση ότι η Επιτροπή μας έχει κατανοήσει.
<P>
Θα ήθελα να επισημάνω στις υπηρεσίες ότι η Τροπολογία 1, η οποία εγκρίθηκε και κατά της οποίας τάχθηκε η ομάδα μου, αποτελεί αμιγώς συντακτική τροποποίηση. Υπάρχει ένα λάθος στη γερμανική μετάφραση της αιτιολογικής σκέψης μου B). Συνεπώς, πρέπει να διορθώσουμε αυτή τη μετάφραση, η οποία αναφέρει ακριβώς το ίδιο πράγμα με την τροπολογία στα γερμανικά.
<P>
Όσον αφορά την τροπολογία σχετικά με την έγκριση των φυτοπροστατευτικών προϊόντων η οποία έχει έκτοτε αποσυρθεί, συμφωνώ με το περιεχόμενό της. Εντούτοις, επειδή αναπαράγει λέξη προς λέξη το κείμενο το οποίο ψηφίστηκε στην Επιτροπή Περιβάλλοντος, Δημόσιας Υγείας και Ασφάλειας των Τροφίμων σχετικά με τη διάθεση αυτών των προϊόντων στην αγορά, εγώ και η ομάδα μου θεωρήσαμε ότι δεν έπρεπε να ιδιοποιηθούμε αυτό το κείμενο και ότι οφείλαμε να παραχωρήσουμε προτεραιότητα στην Επιτροπή Περιβάλλοντος. Ωστόσο, η σύσταση και η αξίωσή μας διατυπώνονται με εξαιρετικό τρόπο στην παράγραφο 8 του ψηφίσματος, με το οποίο ζητάμε ακριβώς το ίδιο πράγμα, δηλαδή την επιτάχυνση της έρευνας για πιθανή σύνδεση μεταξύ της θνησιμότητας των μελισσών και της χρήσης παρασιτοκτόνων με σκοπό τη λήψη κατάλληλων μέτρων αναφορικά με την έγκριση αυτών των προϊόντων. Προφανώς, τα παρασιτοκτόνα που σκοτώνουν τις μέλισσες δεν πρέπει να λαμβάνουν έγκριση. Αυτό λέμε εδώ και χρόνια.
<SPEAKER ID="136" NAME="Πρόεδρος">
Κυρία Lulling, σας ευχαριστώ για την προσοχή που δώσατε στις λεπτομέρειες αυτού του μέτρου. Σας διαβεβαιώνουμε ότι θα γίνει προσεκτικός έλεγχος των κειμένων στις διάφορες γλώσσες.
<P>
Γραπτές αιτιολογήσεις ψήφου
<SPEAKER ID="999" NAME="Jean-Pierre Audy  " AFFILIATION="PPE-DE">
γραπτώς. - (FR) Με βάση την έκθεση της εξαιρετικής φίλης και συναδέλφου βουλευτού Ingeborg Grassle, τάχθηκα υπέρ του νομοθετικού ψηφίσματος με το οποίο εγκρίνεται, υπό την επιφύλαξη τροπολογίας, η πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΚ) αριθ. 1073/1999 σχετικά με τις έρευνες που πραγματοποιούνται από την Ευρωπαϊκή Υπηρεσία Καταπολέμησης της Απάτης (OLAF). Υποστηρίζω την καλύτερη προστασία των δικαιωμάτων των ατόμων που διερευνώνται από την OLAF και την ενίσχυση της συνεργασίας με τα κράτη μέλη. Υπήρχε αυξανόμενη ανάγκη για δημόσια διακυβέρνηση των δραστηριοτήτων έρευνας της απάτης από μέρους της OLAF και ανεξάρτητου ελέγχου των διαδικασιών και της διάρκειας των ερευνών, εξασφαλίζοντας ταυτοχρόνως την προστασία του απορρήτου των ερευνών. " Inge Grassle έχει κάνει θαυμάσια δουλειά σε αυτή την έκθεση και αξίζει τις ευχαριστίες μας.
<SPEAKER ID="139" NAME="Dragoş Florin David  " AFFILIATION="PPE-DE">
γραπτώς. - (RO) Τάχθηκα υπέρ της έκθεσης της κ. Gräßle διότι οποιοσδήποτε ενέχεται σε έρευνα που διεξάγεται από την OLAF πρέπει να έχει την ευκαιρία να διατυπώσει σχόλια, τουλάχιστον γραπτώς, σε σχέση με τα ζητήματα που αφορούν την έρευνα. Τα εν λόγω σχόλια πρέπει να υποβάλλονται στα ενδιαφερόμενα κράτη μέλη, μαζί με άλλες πληροφορίες που συλλέγονται κατά τη διάρκεια της έρευνας. Αυτός είναι ο μόνος τρόπος να υποβληθούν στις εθνικές αρχές πλήρη στοιχεία σχετικά με την υπόθεση, τηρώντας ταυτόχρονα την αρχή σύμφωνα με την οποία και οι δύο πλευρές πρέπει να έχουν την ευκαιρία να εκφράσουν τη γνώμη τους. Την ίδια στιγμή, η έκθεση διασφαλίζει επίσης τη συνεργασία με τρίτες χώρες και ενισχύει το ρόλο της Επιτροπής Ελέγχου της OLAF.
<SPEAKER ID="140" NAME="Luca Romagnoli  " AFFILIATION="NI">
γραπτώς. - (IT) Κυρία Πρόεδρε, κυρίες και κύριοι, τάχθηκα υπέρ της έκθεσης της κ. Gräßle σχετικά με έρευνες που πραγματοποιούνται από την Ευρωπαϊκή Υπηρεσία Καταπολέμησης της Απάτης (OLAF).
<P>
Πράγματι, είναι πολύ σημαντικό για εμάς να τροποποιήσουμε τον κανονισμό σχετικά με τις εν λόγω έρευνες, δεδομένου ότι πρέπει να επανεξεταστούν ορισμένες διοργανικές σχέσεις.
<P>
Επίσης, οφείλουμε να τροποποιήσουμε τον κανονισμό σχετικά με τα δικαιώματα των ατόμων που ενέχονται σε έρευνες και σχετικά με την ανταλλαγή πληροφοριών μεταξύ OLAF, ευρωπαϊκών θεσμικών οργάνων, κρατών μελών και πληροφοριοδοτών. Τέλος, συγχαίρω την κ. Gräßle για την πρωτοβουλία της. Υπέβαλε ορισμένες περαιτέρω ενδιαφέρουσες προτάσεις που αφορούν, παραδείγματος χάριν, το νέο ρόλο του Γενικού Διευθυντή της Υπηρεσίας, ο οποίος θα έχει την εξουσία να αρχίσει εξωτερικές έρευνες όχι μόνο κατόπιν αιτήματος ενός κράτους μέλους ή της Επιτροπής αλλά και κατόπιν αιτήματος του Ευρωπαϊκού Κοινοβουλίου.
<SPEAKER ID="142" NAME="Alessandro Battilocchio  " LANGUAGE="IT">
Σας ευχαριστώ, κυρία Πρόεδρε. Ψήφισα υπέρ. Το βασικό στοιχείο αυτής της συζήτησης δεν είναι μόνο το συγκεκριμένο ζήτημα που αντιμετωπίζει η Επιτροπή Αναφορών, όσον αφορά τη διάδοση της γερμανικής γλώσσας σε σχέση με τη χρήση της από τα κοινοτικά όργανα. Πρώτο και κύριο, πρόκειται για ένα γενικό ζήτημα που αφορά την πρόσβαση σε έγγραφα από πολίτες όλων των εθνικοτήτων και, κατά συνέπεια, τη διαφάνεια των κοινοτικών οργάνων. Από αυτή την άποψη, συνεπώς, θεωρώ ότι είναι αποφασιστικής σημασίας για το Συμβούλιο να εξετάσει διεξοδικά το ζήτημα με σκοπό να προωθήσει την αύξηση του αριθμού γλωσσών που χρησιμοποιούνται στους διαδικτυακούς ιστοτόπους της Προεδρίας. Μια τέτοια αύξηση μπορεί να γίνει σταδιακά, σύμφωνα με κατάλληλα, αντικειμενικά κριτήρια τα οποία πρέπει να προσδιοριστούν. Εντούτοις, οφείλουμε να έχουμε υπόψη το γεγονός ότι όσο μεγαλύτερος είναι ο αριθμός των γλωσσών που χρησιμοποιούνται, τόσο μεγαλύτερος είναι ο αριθμός των πολιτών που θα μπορούν να έχουν μια πιο στενή σχέση με την Ευρώπη. Οι πολίτες θα πρέπει να αντιμετωπίζουν τα ευρωπαϊκά θεσμικά όργανα με τον ίδιο τρόπο που αντιμετωπίζουν τα κτίρια τα οποία μας στεγάζουν: τα θεσμικά μας όργανα οφείλουν να είναι προσπελάσιμα.
<SPEAKER ID="143" NAME="Ilda Figueiredo  " AFFILIATION="GUE/NGL">
γραπτώς. - (PT) Σε γενικές γραμμές συμφωνούμε με την έκθεση και, συγκεκριμένα, με όσα αναφέρει σχετικά με τα συμπεράσματα του διαμεσολαβητή, δεδομένου ότι: "η άρνηση του Συμβουλίου να εξετάσει την ουσία του αιτήματος του καταγγέλλοντος αποτελεί περίπτωση κακοδιοίκησης" και "το ιδανικό θα ήταν οι πληροφορίες που αφορούν τους εν λόγω ιστοτόπους του διαδικτύου να είναι διαθέσιμες εγκαίρως σε όλες τις επίσημες γλώσσες της Κοινότητας".
<P>
Ωστόσο, διαφωνούμε με την παράγραφο 1(δ) των συμπερασμάτων της έκθεσης, η οποία αναφέρει: "εάν πρέπει να περιορισθεί ο αριθμός των γλωσσών, τότε η επιλογή των χρησιμοποιούμενων γλωσσών πρέπει να βασίζεται σε κριτήρια αντικειμενικά, διαφανή, λογικά και πρόσφορα από πλευράς διαχείρισης". Υποστηρίζουμε ότι ο διαδικτυακός ιστότοπος του Συμβουλίου, όπως και οι ιστότοποι του Ευρωπαϊκού Κοινοβουλίου και της Ευρωπαϊκής Επιτροπής, θα έπρεπε να περιέχει όλες τις πληροφορίες σε όλες τις επίσημες γλώσσες της Ευρωπαϊκής Ένωσης. Μόνο με αυτό τον τρόπο είναι δυνατόν να προστατευθούν ουσιαστικά η πολυγλωσσία και η πολιτιστική πολυμορφία που προασπίζονται οι ηγέτες της Κοινότητας, αλλά στην πράξη αμφισβητούνται για λόγους οικονομίας.
<SPEAKER ID="145" NAME="Ilda Figueiredo  " AFFILIATION="GUE/NGL">
γραπτώς. - (PT) Μολονότι υπάρχουν ορισμένα αντιφατικά σημεία στο ψήφισμα το οποίο εγκρίθηκε από την πλειοψηφία του Σώματος, παραδόξως θετικά σημεία, το κύριο επιχείρημα είναι ότι, λόγω της γήρανσης του πληθυσμού και των δημογραφικών αλλαγών δικαιολογείται ένα πιο εύθραυστο καθολικό και δημόσιο σύστημα κοινωνικής ασφάλισης προκειμένου να ικανοποιηθούν τα συμφέροντα του ιδιωτικού χρηματοπιστωτικού τομέα, ο οποίος θέλει να διαχειριστεί όσο το δυνατόν μεγαλύτερο κομμάτι από αυτή την πίτα.
<P>
Ας δούμε, για παράδειγμα, την ακόλουθη παράγραφο: "Υπενθυμίζει ότι η τάση προς εξατομίκευση συμβάλλει στον εκσυγχρονισμό του δεύτερου και του τρίτου πυλώνα, χωρίς να αμφισβητείται ο πρώτος πυλώνας των συστημάτων κοινωνικής ασφάλισης. Αυτό έχει σκοπό να δώσει τη δυνατότητα στα άτομα, ιδίως τις γυναίκες και άλλες ευάλωτες ομάδες, να έχουν μεγαλύτερη ελευθερία επιλογής και, κατά συνέπεια, περισσότερη ανεξαρτησία και ικανότητα να συγκεντρώσουν πρόσθετα προσωπικά συνταξιοδοτικά δικαιώματα".
<P>
Με άλλα λόγια, στο όνομα της ελευθερίας, ο στόχος είναι η ενθάρρυνση των ατόμων να βρουν εναλλακτικές χρηματοοικονομικές λύσεις στη δημόσια κοινωνική ασφάλιση, έστω και αν είναι γνωστά τα σαφώς αρνητικά αποτελέσματα αυτής της πρακτικής. Πρόσφατες περιπτώσεις στις "ΠΑ αποτελούν άριστο σχετικό παράδειγμα. Εντούτοις, ο καπιταλισμός προσπαθεί πάντα να χρησιμοποιεί την προπαγάνδα για την προώθηση των στόχων του.
<P>
Για αυτό το λόγο ψηφίσαμε κατά.
<SPEAKER ID="146" NAME="Bruno Gollnisch  " AFFILIATION="NI">
γραπτώς. - (FR) " εισηγήτρια, κ. Stauner, ανέλυσε σαφέστατα τις προκλήσεις που δημιουργεί η γήρανση του πληθυσμού μας και η μείωση του οικονομικά ενεργού πληθυσμού μας στα συστήματα κοινωνικής πρόνοιας, στα οποία δίνει προφανώς ιδιαίτερη βαρύτητα. Αυτό είναι ένα πρώτο θετικό σημείο υπέρ αυτής.
<P>
Ένα δεύτερο θετικό σημείο είναι το δειλό ερώτημα που έθεσε σχετικά με την ουσιαστική αποτελεσματικότητα της συνήθους πανάκειας που προτείνεται, δηλαδή της οργάνωσης της μαζικής εγκατάστασης μεταναστών εργαζομένων οι οποίοι, όπως ευελπιστούμε, θα πληρώσουν τις συντάξεις και τα συστήματα υγείας για λογαριασμό των ηλικιωμένων Ευρωπαίων. Πρόκειται για μια πανάκεια απίστευτου κυνισμού και εγωισμού την οποία υπερασπίζονται άνθρωποι οι οποίοι συχνά ισχυρίζονται ότι μονοπωλούν τα αισθήματα συμπόνιας και ανοχής. Τέλος, εξασφαλίζει ένα τελευταίο θετικό σημείο για την κριτική ανάλυση που κάνει στην τάση προς ιδιωτικοποίηση των συστημάτων υγείας και στην αμιγώς οικονομική προσέγγιση στη μεταρρύθμιση των εθνικών συστημάτων κοινωνικής ασφάλισης.
<P>
Ωστόσο, η έκθεση αυτή αποτυγχάνει να θίξει το βασικό θέμα: εφόσον η ρίζα αυτών των προβλημάτων είναι η δημογραφική μείωση στην ευρωπαϊκή ήπειρο, θα πρέπει να διορθώσουμε αυτό ακριβώς το σημείο. Τα κράτη μέλη δεν μπορούν πλέον να αποφεύγουν την υιοθέτηση μιας φιλόδοξης οικογενειακής πολιτικής που θα συμβάλει στην αύξηση του ποσοστού γεννήσεων και θα εγγυηθεί την ισορροπία των συστημάτων κοινωνικής ασφάλισης και, κάτι ακόμα σημαντικότερο, το δυναμισμό, την ευημερία και, απλούστατα, την επιβίωσή τους.
<SPEAKER ID="147" NAME="Hélène Goudin και Nils Lundgr  " AFFILIATION="IND/DEM">
γραπτώς. - (SV) " εν λόγω έκθεση επισημαίνει ότι στην πλειοψηφία των κρατών μελών ο πληθυσμός γερνάει και, κατά συνέπεια, τα συστήματα κοινωνικής ασφάλισης και συντάξεων θα υποστούν πίεση. " λύση που προτείνεται για την επίλυση αυτού του προβλήματος είναι η συνήθης, δηλαδή διάφορα κοινοτικά μέτρα. " Λίστα του Ιουνίου πιστεύει ότι η ΕΕ οφείλει να μην ασχολείται καθόλου με ζητήματα που αφορούν τα συστήματα κοινωνικής ασφάλισης και συντάξεων των κρατών μελών.
<P>
Το Ευρωπαϊκό Κοινοβούλιο έχει απόψεις σχετικά με τη νόμιμη ηλικία συνταξιοδοτήσεως, τις συμβάσεις εργασίας, τη μορφή συνταξιοδοτικού συστήματος που θα έπρεπε να θεσπίσουν τα κράτη μέλη, τη φορολόγηση της εργασίας, την κατανομή των φορολογικών επιβαρύνσεων και τον τρόπο οργάνωσης της πρόνοιας στις χώρες της ΕΕ. Πρόκειται για ζητήματα τα οποία θα πρέπει να εξετάζονται εξ ολοκλήρου σε εθνικό επίπεδο. Οι γενικές κατευθύνσεις από τα κοινοτικά θεσμικά όργανα σχετικά με αυτά τα ζητήματα δεν προσφέρουν απολύτως τίποτα.
<P>
Κατά συνέπεια, καταψηφίσαμε αυτή την έκθεση στην τελική ψηφοφορία.
<SPEAKER ID="148" NAME="Carl Lang  " AFFILIATION="NI">
γραπτώς. - (FR) Μολονότι η έκθεση της κ. Stauner αναφέρεται στη στρατηγική της Λισαβόνας, εκείνη την αποτυχημένη ευρωπατέντα, αξίζει την υποστήριξή μας διότι αμφισβητεί την πεποίθηση ότι η μετανάστευση είναι ένα διορθωτικό μέτρο κατά της περαιτέρω επιδείνωσης των δημογραφικών, οικονομικών και κοινωνικών ελλειμμάτων στην Ευρώπη.
<P>
" μετανάστευση, επιλεκτική ή μη, αλλοιώνει την ταυτότητα και την κουλτούρα των πολιτών της Ευρώπης και επιδεινώνει τους κοινοτικούς διχασμούς και τις εντάσεις που απορρέουν από αυτούς, όπως φαίνεται να συμβαίνει σε κάθε πολυεθνική και πολυπολιτισμική κοινωνία στον κόσμο.
<P>
Είναι μια νέα μορφή υποστήριξης της δουλείας που ωφελεί μόνο τους παραδόπιστους της παγκοσμιοποίησης, οι οποίοι βλέπουν στο φθηνό εργατικό δυναμικό ένα μέσο συμπίεσης των μισθών σε ένα περιβάλλον με ήδη πολύ υψηλά ποσοστά ανεργίας. Θα επιτρέψει τη λεηλασία των επίλεκτων πολιτών τρίτων χωρών, επιδεινώνοντας έτσι την κατάστασή τους.
<P>
Από στρατηγικής πλευράς αποτελεί ψευδαίσθηση, διότι εν τέλει η συμπεριφορά των μεταναστών θα διαμορφωθεί με βάση την αντίστοιχη των Ευρωπαίων. Εννοώ κυρίως την ατυχή τάση απόκτησης λιγότερων παιδιών σε μια κοινωνία η οποία είναι πραγματικά αποπροσανατολισμένη από κάθε άποψη.
<P>
Εκτός από την υποστήριξη των οικογενειών και του υψηλότερου ποσοστού γεννήσεων στην Ευρώπη, η νέα Ευρώπη των εθνών χρειάζεται μια πολιτική εθνικής και κοινοτικής προτίμησης, μια πολιτική εθνικής και κοινοτικής προστασίας.
<SPEAKER ID="149" NAME="Αθανάσιος Παφίλης  " AFFILIATION="GUE/NGL">
γραπτώς. - (EL) H Έκθεση αποκαλύπτει, σε όλο τους το μέγεθος, τις βαθιά αντιλαϊκές επιδιώξεις της ΕΕ και του ευρωενωσιακού κεφαλαίου για την κατεδάφιση των συστημάτων κοινωνικής ασφάλισης. Επισείοντας τρομοκρατικά το πρόσχημα της δημογραφικής μείωσης στην ΕΕ, η έκθεση προτείνει την αύξηση των ορίων ηλικίας συνταξιοδότησης και την εφαρμογή του συστήματος των "τριών πυλώνων", δηλαδή:
<P>
Συντάξεις πείνας από τα δημόσια συστήματα Κοινωνικής Ασφάλισης.
<P>
Επέκταση των "επαγγελματικών" συνταξιοδοτικών ταμείων που θα παρέχουν συντάξεις με βάση την ανταποδοτικότητα των εισφορών.
<P>
Στροφή των εργαζομένων στην ιδιωτική ασφάλιση ("εξατομίκευση" στην ευρωενωσιακή ορολογία), τον αποκαλούμενο "τρίτο πυλώνα".
<P>
Ανοίγει έτσι διάπλατα το δρόμο για την αύξηση των κερδών των ασφαλιστικών μονοπωλιακών επιχειρήσεων με την επέλασή τους σε έναν ακόμη κερδοφόρο τομέα.
<P>
" επίθεση αυτή εντάσσεται σε μία δέσμη αντεργατικών μέτρων της ΕΕ, όπως η γενίκευση της "ευελφάλειας", η "αναμόρφωση" - κατεδάφιση του εργατικού δικαίου, η θεσμοθέτηση των "δουλεμπορικών" επιχειρήσεων ενοικίασης εργαζομένων, η οδηγία που θεσπίζει τον ανενεργό χρόνο εργασίας, το 65ωρο, τη διευθέτηση του χρόνου απασχόλησης σε ετήσια βάση.
<P>
Στην ένταση της επίθεσης του ευρωενωσιακού κεφαλαίου η εργατική τάξη πρέπει να απαντήσει με αντεπίθεση, τη συγκρότηση της αντιμονοπωλιακής συμμαχίας που θα διεκδικήσει τη δική της Λαϊκή Εξουσία και θα βάλει τις βάσεις για την ικανοποίηση των λαϊκών αναγκών και τη λαϊκή ευημερία.
<SPEAKER ID="150" NAME="Rovana Plumb  " AFFILIATION="PSE">
γραπτώς. - (RO) " Ευρωπαϊκή Ένωση δεν μπορεί να έχει υψηλότερο ποσοστό απασχόλησης από τη στιγμή που έχουμε κοινωνικούς κλάδους οι οποίοι αντιπροσωπεύονται σε πολύ μικρότερο βαθμό και κοινωνικές ομάδες που αποκλείονται από την αγορά εργασίας. Άτομα με αναπηρίες ή με σοβαρά προβλήματα υγείας θα ήθελαν να εργάζονται, αλλά τις περισσότερες φορές, υφίστανται σοβαρές διακρίσεις από τους εργοδότες.
<P>
Επιπλέον, απαιτούνται ειδικά εξαρτήματα ώστε να μπορούν αυτά τα άτομα να κάνουν σωστά τη δουλειά τους, αλλά οι εργοδότες δεν είναι έτοιμοι να επενδύσουν πολλά σε αυτό τον τομέα. Τα χρηματοδοτικά μέτρα που θεσπίστηκαν στα κράτη μέλη δεν είχαν τα αναμενόμενα αποτελέσματα. Στην περίπτωση της Ρουμανίας, μπορώ να αναφέρω την έκπτωση, κατά τον υπολογισμό του φορολογητέου κέρδους, ποσών σχετικά με την αγορά εξοπλισμού και σχετικά με εξοπλισμό που χρησιμοποιείται στην παραγωγική διαδικασία από άτομο με αναπηρίες, του κόστους μεταφοράς των ατόμων με αναπηρία από το σπίτι τους στο χώρο εργασίας, καθώς επίσης την έκπτωση από τον ασφαλιστικό προϋπολογισμό για την ανεργία των ειδικών δαπανών για προετοιμασία, επαγγελματική κατάρτιση και συμβουλευτική. " σύσταση ορισμένων ειδικών επιχειρήσεων, όπως περιγράφεται στην έκθεση, παρέχει μια συγκεκριμένη λύση για την ένταξη αυτών των ευάλωτων κοινωνικών κλάδων στην αγορά εργασίας.
<SPEAKER ID="151" NAME="Luca Romagnoli  " AFFILIATION="NI">
γραπτώς. - (IT) Κυρία Πρόεδρε, κυρίες και κύριοι, είμαι ικανοποιημένος με την εξαιρετική δουλειά που έκανε η κ. Stauner σχετικά με τα μελλοντικά συστήματα κοινωνικής ασφάλισης και τις συντάξεις και την υποστήριξα ψηφίζοντας υπέρ. Επιδοκιμάζω τη συλλογιστική στην οποία στηρίζεται η έκθεση και πιστεύω ότι εμείς, η Ευρωπαϊκή Ένωση σε συνεργασία με τα κράτη μέλη, οφείλουμε να αναζητήσουμε την κατάλληλη λύση στα προβλήματα που έχουν ανακύψει, όσο το δυνατόν γρηγορότερα.
<P>
" Ευρώπη είναι μια ήπειρος με γηράσκοντα πληθυσμό, και το μέσο ποσοστό γεννήσεων είναι κατώτερο του ποσοστού φυσικής ανανέωσης των γενεών. Σε λιγότερο από πενήντα χρόνια ο πληθυσμός της Ευρώπης θα είναι μικρότερος και πιο ηλικιωμένος. " μετανάστευση δεν θα αποτελέσει, σίγουρα, τη λύση στο πρόβλημα: αντίθετα, απαιτείται η προσέλκυση και διατήρηση ενός μεγαλύτερου αριθμού ατόμων σε εργασίες υψηλής ποιότητας, η παροχή υψηλού επιπέδου προστασίας από πλευράς κοινωνικής ασφάλισης και ασφάλειας της απασχόλησης, η βελτίωση της εκπαίδευσης και κατάρτισης του εργατικού δυναμικού μας, και ο εκσυγχρονισμός των παλιών συνταξιοδοτικών συστημάτων, έχοντας υπόψη την αστάθεια που χαρακτηρίζει τα ιδιωτικά χρηματοδοτούμενα συστήματα, τα οποία υποστηρίζονται από πολλούς.
<SPEAKER ID="153" NAME="Alexander Alvaro  " AFFILIATION="ALDE">
γραπτώς. - Υποστηρίζω πλήρως τη θέσπιση της Μπλε Κάρτας. Εντούτοις, με την έγκριση των τροπολογιών των ομάδων PPE και PSE, φοβάμαι ότι η μακροπρόθεσμη στρατηγική της Ευρώπης για τη νόμιμη μετανάστευση σύντομα θα εξαφανιστεί. Το υφιστάμενο κείμενο απλώς αποθαρρύνει την πλειοψηφία των εργαζομένων υψηλής εξειδίκευσης που σκέπτονται να μεταναστεύσουν νόμιμα στην ΕΕ. Οι εργαζόμενοι υψηλής εξειδίκευσης δεν θα ενθαρρύνονται να εργαστούν στην αγορά εργασίας της ΕΕ, κυρίως λόγω των γραφειοκρατικών εμποδίων που εγκρίθηκαν στο υφιστάμενο κείμενο.
<SPEAKER ID="154" NAME="Jan Andersson, Göran Färm, Inger Segelström και Åsa Westlund  " AFFILIATION="PSE">
γραπτώς. - (SV) Εμείς, οι Σουηδοί Σοσιαλδημοκράτες στο Ευρωπαϊκό Κοινοβούλιο υπερψηφίσαμε την έκθεση σχετικά με τις προϋποθέσεις εισόδου και διαμονής υπηκόων τρίτων χωρών με σκοπό την απασχόληση υψηλής εξειδίκευσης, επίσης γνωστή ως Μπλε Κάρτα. " έκθεση που ψηφίστηκε σε αυτό το Κοινοβούλιο βελτιώνει την οδηγία, ειδικότερα όσον αφορά την ίση μεταχείριση των εργαζομένων από τρίτες χώρες, εφόσον προλαμβάνει τις διακρίσεις έναντι αυτών των εργαζομένων. Επίσης, αποτελεί θετικό βήμα το γεγονός ότι τα κράτη μέλη θα έχουν την ευκαιρία να εξετάσουν τη δική τους ανάγκη να ανοίξουν το δρόμο προς τη μετανάστευση εργαζομένων. Χαιρετίζουμε, επίσης, το γεγονός ότι το Κοινοβούλιο απέρριψε τις προτάσεις που υπέβαλε η Επιτροπή με τις οποίες επιτρέπεται στους εργοδότες να κάνουν διακρίσεις έναντι ατόμων για τριάντα έτη. Διαπιστώνουμε με ευχαρίστηση ότι περιορίζεται, επίσης, η δυνατότητα των κρατών μελών της ΕΕ να παίρνουν εργαζόμενους από κλάδους τρίτων χωρών όπου υπάρχει έλλειψη εργαζομένων. Αυτό αποτρέπει την ΕΕ να συμβάλει στη διαρροή εγκεφάλων εργαζομένων υψηλής εξειδίκευσης, συγκεκριμένα από τις αναπτυσσόμενες χώρες.
<P>
Ταυτόχρονα, λυπούμαστε για το γεγονός ότι το Κοινοβούλιο δεν ήταν δυνατόν να συμφωνήσει σχετικά με το θέμα των συλλογικών συμβάσεων που ισχύουν, επίσης, για τους εργαζόμενους από τρίτες χώρες. Επίσης, λυπούμαστε για το γεγονός ότι δεν εγκρίθηκε η Τροπολογία 79. Τέλος, ο καθορισμός των επιπέδων μισθών δεν αποτελεί ζήτημα αρμοδιότητας της ΕΕ και πρέπει εν τέλει να αποφασίζεται από τους κοινωνικούς εταίρους στα αντίστοιχα κράτη μέλη. Αναμένουμε από την σουηδική κυβέρνηση να συνεχίσει τον αγώνα στις συνεχιζόμενες διαπραγματεύσεις με το Συμβούλιο.
<SPEAKER ID="155" NAME="Alessandro Battilocchio  " LANGUAGE="IT">
Σας ευχαριστώ, κυρία Πρόεδρε. Ψήφισα υπέρ. Πρόκειται για μια εξαιρετικά σημαντική διάταξη. " δημιουργία νέων δικαιωμάτων για εργαζόμενους υψηλής εξειδίκευσης από τρίτες χώρες αποτελεί ευκαιρία τόσο για τους μετανάστες όσο και για τις χώρες φιλοξενίας. Πάνω από όλα, είναι ζωτικής σημασίας να συμβεί αυτό στο πλαίσιο κοινών κριτηρίων σε όλα τα κράτη μέλη της ΕΕ, προκειμένου να αποφευχθούν τυχόν ανισότητες και να αυξηθεί η ικανότητα της Ευρώπης να προσελκύει τέτοια άτομα, δεδομένου ότι υστερεί ακόμα πολύ σε σύγκριση με τους αριθμούς που επιτυγχάνονται σε "νωμένες Πολιτείες και Καναδά. Σε αυτό το πλαίσιο κοινών κανόνων το οποίο ετοιμαζόμαστε να θεσπίσουμε, υποστηρίζω θερμά τις τροπολογίες της Σοσιαλιστικής Ομάδας στο Ευρωπαϊκό Κοινοβούλιο. Ένας κατώτατος μισθός τουλάχιστον ίσος προς το μισθό ενός παρόμοιου εργαζόμενου από τη χώρα φιλοξενίας αποτελεί εγγύηση ισότητας η οποία θεωρούμε ότι είναι ζωτικής σημασίας.
<P>
Ομοίως, υποστηρίζουμε την επέκταση του μέτρου της μπλε κάρτας σε όσους κατοικούν ήδη στα κράτη μέλη και την παράταση της ισχύος σε έξι μήνες σε περίπτωση απώλειας εργασίας. Τέλος, έχουμε καθήκον να συνεργαστούμε με χώρες εκτός της ΕΕ για να στηρίξουμε την κατάρτιση προσωπικού υψηλής εξειδίκευσης στους καίριους τομείς οι οποίοι θα υποστούν ενδεχομένως τις επιπτώσεις της διαρροής εγκεφάλων. Επιπλέον, η θέσπιση αυτού του μέτρου θα ενθαρρύνει τη νόμιμη μετανάστευση και θα εμπλουτίσει την ΕΕ με επαγγελματικές δεξιότητες και ανθρώπινη εμπειρία, στο πλαίσιο εκείνο της ανταλλαγής που αποτελούσε ανέκαθεν την αληθινή ουσία του ευρωπαϊκού πνεύματος
<SPEAKER ID="156" NAME="Catherine Boursier  " AFFILIATION="PSE">
γραπτώς. - (FR) Υπερψήφισα την έκθεση Klamt σχετικά με τη θέσπιση της "ευρωπαϊκής Μπλε Κάρτας" διότι, για πρώτη φορά, μας προσφέρει, επίσης, την ευκαιρία σε ευρωπαϊκό επίπεδο να μεταβούμε από την κουλτούρα του "όχι", την κουλτούρα της Ευρώπης-φρούριο, στην κουλτούρα του "ναι", την κουλτούρα της ανοιχτής Ευρώπης, ώστε να μπορέσουμε επιτέλους να διαχειριστούμε θετικά τα μεταναστευτικά ρεύματα και να εκχωρήσουμε στους εργαζόμενους έναν ορισμένο αριθμό δικαιωμάτων. " διαδικασία αυτή θα πρέπει να συνοδευτεί άμεσα από τη θέσπιση άλλων μέτρων υπέρ άλλων κατηγοριών αλλοδαπών εργαζομένων, και θα αναμένω τα εν λόγω μέτρα.
<P>
Θα μπορούσαμε σίγουρα να είχαμε πάει ακόμα παραπέρα. Θα θέλαμε να δούμε μια οριζόντια οδηγία αντί για μια τομεακή οδηγία, αλλά το κεκτημένο επιτεύχθηκε, ειδικά η αρχή του "ίσου ημερομισθίου για ίση εργασία", η άρνηση έναρξης διαρροής εγκεφάλων, ειδικά σε καίριους τομείς όπως η υγεία και η εκπαίδευση, και ο διπλασιασμός της χρονικής περιόδου των δικαιωμάτων μόνιμης διαμονής για το σκοπό της αναζήτησης νέας εργασίας μετά τη λήξη μιας σύμβασης εργασίας.
<P>
Κατά συνέπεια, το κείμενο αυτό επιδιώκει πάνω από όλα την προώθηση διαύλων νόμιμης μετανάστευσης, και όχι ενός είδους επιλεκτικής μετανάστευσης, στο οποίο αντιτίθεμαι.
<SPEAKER ID="157" NAME="Dragoş Florin David  " AFFILIATION="PPE-DE">
γραπτώς. - (RO) Ψήφισα υπέρ της έκθεσης της κ. Klamt διότι προσφέρει τη δυνατότητα εργασίας σε μετανάστες με υψηλού επιπέδου επαγγελματικά προσόντα. Στην έκθεση ορίζεται ότι τα κράτη της ΕΕ υποχρεούνται να δίνουν προτεραιότητα στους Ευρωπαίους πολίτες, γεγονός που ωφελεί τους πολίτες της Ρουμανίας ως προς τους περιορισμούς που εφαρμόζονται στην αγορά εργασίας από ορισμένα από τα κράτη της ΕΕ. " έκθεση προσφέρει στα άτομα τα οποία πληρούν τις προϋποθέσεις που προβλέπονται στην οδηγία την ευκαιρία να εξασφαλίσουν την έκδοση της ευρωπαϊκής Μπλε Κάρτας, με αρχική ισχύ δύο ετών, η οποία μπορεί να ανανεωθεί για δύο επιπλέον έτη. Εάν η σύμβαση εργασίας διαρκεί μικρότερο χρονικό διάστημα των δύο ετών, η Μπλε Κάρτα θα εκδίδεται για τη διάρκεια της σύμβασης, συν τρεις επιπλέον μήνες.
<SPEAKER ID="158" NAME="Avril Doyle  " AFFILIATION="PPE-DE">
γραπτώς. - Δυστυχώς απείχα από την ψηφοφορία για την έκθεση της Ewa Klamt, την πρόταση κανονισμού του Συμβουλίου σχετικά με τις προϋποθέσεις εισόδου και διαμονής υπηκόων τρίτων χωρών με σκοπό την απασχόληση υψηλής εξειδίκευσης, δεδομένου ότι η Ιρλανδία δεν επέλεξε να συμμετάσχει στην έγκριση της εν λόγω πρότασης βάσει του άρθρου 3, τέταρτο πρωτόκολλο της Συνθήκης του Άμστερνταμ και διαθέτει ήδη εθνική πολιτική στον τομέα αυτό, η οποία προσφέρει ευελιξία και μεγάλο περιθώριο διακριτικής ευχέρειας ως προς την προσαρμογή στις συνθήκες της αγοράς εργασίας.
<SPEAKER ID="159" NAME="Lena Ek  " AFFILIATION="ALDE">
γραπτώς. - (SV) Ο συναγωνισμός για φιλόδοξους, ειδικευμένους εργαζόμενους μόλις ξεκίνησε. Προκειμένου να επιτύχει στην παγκοσμιοποίηση, η Ευρώπη πρέπει να γίνει πιο ελκυστική στη μάχη για τη διεκδίκηση ταλαντούχων ανθρώπων από όλο τον κόσμο. Κατά συνέπεια, η πρόταση της Επιτροπής για τη θέσπιση της μπλε κάρτας με σκοπό τη διευκόλυνση της εισόδου στις ευρωπαϊκές αγορές εργασίας είναι εξαιρετικά ευπρόσδεκτη. Εγώ η ίδια ήμουν για καιρό θερμός υπέρμαχος της μπλε κάρτας και άλλων ιδεών για τη διευκόλυνση της εισόδου στην αγορά εργασίας της Ευρώπης. Δυστυχώς, η πρόταση αποδυναμώθηκε τόσο πολύ από την πλειοψηφία του Κοινοβουλίου ώστε επέλεξα να απέχω από την ψηφοφορία. Θα συνεχίσω τον αγώνα στην ΕΕ για μια σημαντικά πιο ουσιώδη μπλε κάρτα από εκείνη την οποία θεώρησε το Κοινοβούλιο ότι μπορεί να υποστηρίξει.
<SPEAKER ID="160" NAME="Bruno Gollnisch  " AFFILIATION="NI">
γραπτώς. - (FR) " Μπλε Κάρτα της ΕΕ, η οποία σύμφωνα με τους ισχυρισμούς προορίζεται για εργαζόμενους υψηλής εξειδίκευσης, προσφέροντας στους κατόχους της ελεύθερη κυκλοφορία και ελευθερία εγκαταστάσεως σε όλα τα κράτη μέλη της Ευρωπαϊκής Ένωσης, θα αποτελέσει μια νέα αντλία αναρρόφησης για τη μετανάστευση η οποία δεν θα ελέγχεται περισσότερο σε επίπεδο ΕΕ από ότι ελέγχεται σήμερα σε πολλές χώρες σε εθνικό επίπεδο.
<P>
" εκχώρηση δικαιωμάτων άμεσης εισόδου σε μέλη οικογενειών χωρίς ουσιαστικό χρονικό περιορισμό θα ενθαρρύνει τη μετανάστευση για μόνιμη διαμονή. Πρόκειται για τη γραφειοκρατική οργάνωση της νέας σύγχρονης μορφής δουλείας, η οποία από τώρα και στο εξής θα επιλέγει τα θύματά της με βάση τα πτυχία τους, όχι τους μυς ή τα δόντια τους. Θα στερήσει τις αναπτυσσόμενες χώρες από τα "μυαλά" που χρειάζονται τόσο έντονα, επιδεινώνοντας έτσι την οικονομική τους κατάσταση και εξασφαλίζοντας την χωρίς τέλος επιδίωξη της αυξανόμενης παράνομης μετανάστευσης.
<P>
Θεσπίζει ένα κατώτατο όριο μισθών το οποίο είναι εντελώς παράλογο και αυθαίρετο, μη λαμβάνοντας ουδόλως υπόψη την πραγματικότητα ή τους σχετικούς κλάδους ή τα επαγγέλματα, με μια διπλή προβλέψιμη συνέπεια: μείωση των μισθών των Ευρωπαίων με την υψηλότερη εξειδίκευση, οι οποίοι θα μπουν ακόμα περισσότερο στον πειρασμό να φύγουν από την Ευρώπη, και εκμετάλλευση των μεταναστών, εν τη απουσία οποιασδήποτε εγγύησης ότι θα πληρώνονται μισθό ο οποίος είναι πραγματικά ανάλογος με τα τυπικά προσόντα τους.
<SPEAKER ID="161" NAME="Pedro Guerreiro  " AFFILIATION="GUE/NGL">
γραπτώς. - (PT) Παρά την έγκριση τροπολογιών από το Κοινοβούλιο - τις οποίες ψηφίσαμε - οι οποίες περιορίζουν ορισμένες από τις αρνητικές πτυχές της πρότασης για τη δημιουργία της "Μπλε Κάρτας" στην Ευρωπαϊκή Ένωση, θεωρούμε ότι αυτές οι τροπολογίες δεν αμφισβητούν ούτε τα κίνητρα ούτε τους βασικούς στόχους της πρότασης οδηγίας η οποία υποβλήθηκε από την Ευρωπαϊκή Επιτροπή στο Συμβούλιο.
<P>
" εν λόγω "Μπλε Κάρτα" είναι ένα μέσο που επιδιώκει να ανταποκριθεί στους νεοφιλελεύθερους στόχους της στρατηγικής της Λισαβόνας αναφορικά με την ανάγκη εκμετάλλευσης της εργασίας. Στο πλαίσιο του καπιταλιστικού ανταγωνισμού, ιδιαίτερα με τις "ΠΑ (οι οποίες διαθέτουν την "Πράσινη Κάρτα"), η ΕΕ προσπαθεί να προσελκύσει εργαζόμενους "υψηλής εξειδίκευσης", εις βάρος των ανθρωπίνων πόρων σε τρίτες χώρες.
<P>
Με άλλα λόγια, η εν λόγω "Μπλε Κάρτα" (η οποία ανάγει τη μετανάστευση σε εκμετάλλευση και η οποία εισάγει διακρίσεις μεταξύ των μεταναστών και επιτρέπει την επιλογή των μεταναστών σύμφωνα με τις ανάγκες εργασίας των χωρών της ΕΕ) και η "οδηγία σχετικά με την επιστροφή" (η οποία θα αυξήσει τις αυθαίρετες απελάσεις και θα επιδεινώσει τις δυσκολίες και τα εμπόδια που συναντώνται στην επανένωση των οικογενειών) αποτελούν διαφορετικές όψεις του ίδιου νομίσματος. Δηλαδή, αποτελούν μέσα (τα οποία παρουσιάζουν συνοχή μεταξύ τους) και πυλώνες της ίδιας πολιτικής: της απάνθρωπης μεταναστευτικής πολιτικής της ΕΕ η οποία ποινικοποιεί και απελαύνει ή εκμεταλλεύεται και πετάει τους μετανάστες.
<P>
Για αυτό το λόγο ψηφίσαμε κατά.
<SPEAKER ID="162" NAME="Jeanine Hnis-Plasschaert  " AFFILIATION="ALDE">
γραπτώς. - Εξ ονόματος της Ομάδας ALDE θα ήθελα να αναφέρω τους λόγους της αποχής μας από την τελική ψηφοφορία. Πρέπει να διευκρινίσω το εξής: " ALDE υποστηρίζει έντονα την Μπλε Κάρτα. Εντούτοις, η ALDE θεωρεί ότι το σχέδιο αποδυναμώθηκε σημαντικά. Έχει τεθεί ένας υπερβολικά μεγάλος αριθμός περιορισμών.
<P>
Το πακέτο μεταναστευτικών μέτρων της ΕΕ υποτίθεται ότι έχει δύο πυλώνες: καταπολέμηση της παράνομης μετανάστευσης και, ταυτόχρονα, δημιουργία καλύτερων ευκαιριών για νόμιμη μετανάστευση. " πρόταση, όπως τροποποιήθηκε από το Κοινοβούλιο, δεν επιφέρει την απαραίτητη αλλαγή αλλά αντίθετα εδραιώνει τις πρακτικές προστατευτισμού των κρατών μελών. Εγκρίνοντας την εν λόγω έκθεση, το Κοινοβούλιο αποδυνάμωσε μια ήδη λίαν μετριοπαθή πρόταση της Ευρωπαϊκής Επιτροπής. Χάθηκε μια ευκαιρία! " σημερινή τάση είναι να μεταναστεύει η μεγάλη πλειοψηφία των εργαζομένων υψηλής εξειδίκευσης στις "ΠΑ, τον Καναδά ή την Αυστραλία αντί για την ΕΕ. Αν θέλουμε να αντιστρέψουμε αυτή την τάση, πρέπει να είμαστε φιλόδοξοι. Το υφιστάμενο κείμενο απλώς αποθαρρύνει την πλειοψηφία των εργαζομένων υψηλής εξειδίκευσης που σκέπτονται να μεταναστεύσουν νόμιμα στην ΕΕ και, κατά συνέπεια, δεν βοηθάει με κανένα τρόπο τις προσπάθειες να γίνει η ΕΕ πιο ελκυστική για τους εργαζόμενους υψηλής εξειδίκευσης. Απαιτείται επειγόντως πολιτικό θάρρος.
<SPEAKER ID="163" NAME="Carl Lang  " AFFILIATION="NI">
γραπτώς. - (FR) Οι παρεμβάσεις του κ. Jean-Pierre Jouyet, Προέδρου του Συμβουλίου και του κ. Jacques Barrot, Αντιπροέδρου της Επιτροπής, στη διάρκεια της συζήτησης για την Μπλε Κάρτα της ΕΕ και την ενιαία άδεια που συγχωνεύει την άδεια διαμονής και την άδεια εργασίας ήταν πολύ διαφωτιστικές. Παραθέτω μια σύντομη ανθολογία.
<P>
Ο Jacques Barrot ανέφερε συγκεκριμένα ότι, "Τα κείμενα αυτά εκφράζουν την πραγματική έκταση εφαρμογής του εν λόγω Συμφώνου για τη Μετανάστευση και το Άσυλο το οποίο ολοκληρώθηκε επιτυχώς από τη γαλλική προεδρία και αποδεικνύουν ότι το σύμφωνο αυτό είναι, πράγματι, ένα ισορροπημένο σύμφωνο που εκφράζει τη βούληση των Ευρωπαίων να ανοίξουν την πόρτα σε μεταναστευτικά ρεύματα τα οποία μπορεί να είναι ιδιαίτερα χρήσιμα και να αποδειχτούν πολύ θετικά για το μέλλον της ευρωπαϊκής κοινωνίας μας"
<P>
Είπε επίσης ότι, "" δυνατότητα επιστροφής στη χώρα καταγωγής για δύο έτη χωρίς απώλεια του καθεστώτος επί μακρόν διαμένοντος είναι ουσιώδης".
<P>
Ο Jean-Pierre Jouyet ανέφερε συγκεκριμένα ότι, "αυτά τα δύο κείμενα είναι η αρχή, όχι το τέλος, και αφήνουν περιθώρια για κυκλική μετανάστευση".
<P>
Είπε επίσης ότι, "Αυτά τα δύο κείμενα καταδεικνύουν ότι η Ευρωπαϊκή Ένωση έχει δεσμευθεί πραγματικά να προωθήσει τη νόμιμη μετανάστευση".
<P>
Δεν υπάρχουν πλέον αμφιβολίες. Οι ηγέτες μας και οι Γάλλοι εκπρόσωποί μας στα ευρωπαϊκά θεσμικά όργανα υποστηρίζουν τη μαζική μετανάστευση για μόνιμη διαμονή από χώρες εκτός Ευρώπης, η οποία θα έχει ως αποτέλεσμα τη θέσπιση πολιτικών εθνικής διάσπασης. Θα ψηφίσουμε κατά.
<SPEAKER ID="164" NAME="Jean-Marie Le PEN  " AFFILIATION="NI">
γραπτώς. - (FR) " έκθεση της κ. Klamt σχετικά με τις προϋποθέσεις εισόδου και διαμονής στην Ευρωπαϊκή Ένωση υπηκόων τρίτων χωρών με σκοπό την απασχόληση υψηλής εξειδίκευσης ξεκινάει από σωστό σημείο αλλά καταλήγει σε λάθος συμπεράσματα.
<P>
Πράγματι, ορθώς οι εξειδικευμένοι μετανάστες από χώρες εκτός της Κοινότητας προτιμούν να μεταναστεύσουν στις "νωμένες Πολιτείες ή τον Καναδά αντί για την Ευρώπη. Το να θέλουμε να αντιστρέψουμε την τάση και να τους κάνουμε να έρθουν σε εμάς δίνει την αίσθηση ανησυχητικού μαζοχισμού και έλλειψης καθαρής σκέψης.
<P>
Δεν είμαστε ικανοί να εκπαιδεύσουμε μηχανικούς, επιστήμονες υπολογιστών και γιατρούς αλλά χρειάζεται να τους φέρουμε εδώ από τον αναπτυσσόμενο κόσμο;
<P>
Είναι ανθρωπιστικώς αποδεκτό να κλέβουμε τα "μυαλά" από χώρες που έχουν απόλυτη ανάγκη αυτούς τους εξειδικευμένους εργαζόμενους προκειμένου να αναπτυχθούν;
<P>
Πιστεύετε ότι ευνοώντας την επιλεκτική μετανάστευση την οποία επιθυμεί ο κ. Sarkozy θα σταματήσει η νόμιμη και, ακόμα σημαντικότερο, η παράνομη μετανάστευση;
<P>
Τελευταία ερώτηση: τι νόημα θα έχει η κοινοτική προτίμηση εάν προσελκύουμε εξειδικευμένα άτομα παρέχοντάς τους τα ίδια δικαιώματα με τους υπηκόους της Κοινότητας, συμπεριλαμβανομένων των ίδιων μισθολογικών δικαιωμάτων;
<P>
Οι απαντήσεις σε αυτές τις ερωτήσεις αντικατοπτρίζουν τον κίνδυνο μιας Ευρώπης που διαπράττει ένα αληθινό έγκλημα κατά της ανθρωπότητας όσον αφορά τον αναπτυσσόμενο κόσμο. Για τους λόγους αυτούς, δεν μπορούμε να υπερψηφίσουμε μια τέτοια έκθεση.
<SPEAKER ID="165" NAME="Fernand Le Rachinel  " AFFILIATION="NI">
γραπτώς. - (FR) " Μπλε Κάρτα της ΕΕ, μια πραγματική "μαγική λέξη" που έχει σχεδιαστεί για να φέρει περισσότερους εξειδικευμένους μετανάστες από χώρες εκτός Ευρώπης, θα αποτελέσει οικονομική, κοινωνική και ανθρωπιστική καταστροφή για τους πολίτες και τα έθνη της Ευρώπης που υποφέρουν ήδη από την ανεξέλεγκτη παράνομη μετανάστευση και τη ραγδαία αυξανόμενη νόμιμη μετανάστευση.
<P>
Για να αποτραπεί το αναπόφευκτο κοινωνικό ντάμπινγκ που συνεπάγεται η άφιξη μηχανικών ή άλλων ειδικών από άλλες ηπείρους, ο μισθός τους θα πρέπει να είναι τουλάχιστον 1,7 φορές υψηλότερος από τον κατώτατο μισθό στη χώρα φιλοξενίας. Αυτό θα αρέσει στους Γάλλους εργατοτεχνίτες.
<P>
Επίσης, οι μετανάστες εργαζόμενοι θα μπορούν να φέρουν εδώ τις οικογένειές τους με μια ταχεία διαδικασία, ευνοώντας έτσι την επανένωση των οικογενειών, μολονότι είναι ήδη ένα εκτεταμένο και επικίνδυνο φαινόμενο. Επιπλέον, οι μετανάστες θα μπορούν να συγκεντρώσουν περιόδους παρουσίας σε ευρωπαϊκό έδαφος προκειμένου να αποκτήσουν το καθεστώς επί μακρόν διαμένοντος. Ο κύκλος έκλεισε: δημιουργήθηκαν οι προϋποθέσεις για μαζική εγκατάσταση και πολιτογράφηση στα κράτη μέλη.
<P>
Εξίσου σκανδαλώδες είναι το γεγονός ότι αυτό το μέτρο θα επιδεινώσει το πρόβλημα της διαρροής εγκεφάλων από τρίτες χώρες, ιδίως από την Αφρική, εφόσον τις στερεί από τους επίλεκτους πολίτες τους και εγγυάται την εκ νέου εξαθλίωσή τους.
<P>
Για μία ακόμα φορά, δεν θα ζητηθεί η γνώμη των πολιτών της Ευρώπης για αυτή την πολιτική των Βρυξελλών που προάγει την παγκοσμιοποίηση και τη μεταναστευτικότητα. Σήμερα, περισσότερο από ποτέ, πρέπει να αγωνιστούμε για την ανάκτηση της ανεξαρτησίας και για το δικαίωμα των ανθρώπων να παραμένουν όπως είναι.
<SPEAKER ID="998" NAME="David Martin  " AFFILIATION="PSE">
γραπτώς. - Ψήφισα υπέρ της έκθεσης Klamt, η οποία καθιστά την ΕΕ έναν πιο ελκυστικό προορισμό για εργαζόμενους υψηλής εξειδίκευσης από τρίτες χώρες. Θεσπίζει μια ευέλικτη ταχεία διαδικασία για την είσοδο εργαζομένων υψηλής εξειδίκευσης από τρίτες χώρες, συμπεριλαμβανομένων ευνοϊκών προϋποθέσεων μόνιμης διαμονής για τους ίδιους και τις οικογένειές τους.
<SPEAKER ID="166" NAME="Erik Meijer  " AFFILIATION="GUE/NGL">
γραπτώς. - (NL) Οι περισσότεροι άνθρωποι επιθυμούν να συνεχίσουν να ζουν και να εργάζονται στο περιβάλλον όπου μεγάλωσαν και του οποίου τη γλώσσα μιλούν. Οι άνθρωποι φεύγουν από τον τόπο καταγωγής τους για δύο σημαντικούς λόγους. Ο πρώτος είναι ότι διατρέχουν τον κίνδυνο να φυλακιστούν ή να θανατωθούν. Για να μην έχουν αυτή την κατάληξη, γίνονται πρόσφυγες. Ο δεύτερος είναι η φτώχεια. Οι άνθρωποι μετακινούνται σε περιοχές όπου οι μισθοί είναι υψηλότεροι, έστω και αν δεν λαμβάνουν τις οφειλόμενες αμοιβές τους, οι δουλειές τους δεν είναι ασφαλείς, έχουν κακές συνθήκες στέγασης ή έχουν λίγες προοπτικές.
<P>
Οι μεταβαλλόμενες προσδοκίες για τις μελλοντικές δημογραφικές εξελίξεις και η έλλειψη ατόμων σε ορισμένες εργασίες συντελούν στο να θεωρείται ξαφνικά η μετανάστευση και πάλι χρήσιμη. Οι πρόσφυγες οι οποίοι, από ανάγκη και μόνο, έρχονται αυθόρμητα στις χώρες της ΕΕ είναι όλο και λιγότερο ευπρόσδεκτοι, ενώ οι προνομιούχοι με υψηλού επιπέδου τυπικά προσόντα ενθαρρύνονται να μεταναστεύσουν εδώ. Αυτή η μέθοδος διαλογής σημαίνει ότι αυτοί οι άνθρωποι που διαθέτουν σημαντικά τυπικά προσόντα απομακρύνονται από τις χώρες όπου εκπαιδεύτηκαν, ενώ αυτές ακριβώς οι χώρες τους χρειάζονται περισσότερο. Χωρίς αυτούς, είναι δύσκολο να καλύψουν τη διαφορά με τις ανεπτυγμένες χώρες, γεγονός που ευθύνεται για τη φτώχεια τους. Αν η μπλε κάρτα συμβάλλει στη διαρροή εγκεφάλων, τότε αποτελεί πρόβλημα για την Ευρώπη και τον υπόλοιπο κόσμο.
<SPEAKER ID="167" NAME="Tobias Pflüger  " AFFILIATION="GUE/NGL">
γραπτώς. - (DE) " έννοια της Μπλε Κάρτας στην έκθεση της Ewa Klamt, η οποία βασίζεται σε μια πρόταση της Ευρωπαϊκής Επιτροπής, είναι μια έννοια μετανάστευσης "επίλεκτων" η οποία θα αποδειχθεί ολέθρια.
<P>
Το μόνο θετικό στοιχείο της υπόθεσης είναι ότι η έννοια της Μπλε Κάρτας εκφράζει επιτέλους την παραδοχή του γεγονότος ότι η μετανάστευση στην Ευρωπαϊκή Ένωση και, συνεπώς, στη Γερμανία είναι και απαραίτητη και σωστή.
<P>
" έννοια της Μπλε Κάρτας θα επιτρέψει στην ΕΕ να επιλέξει τους καλύτερους μετανάστες, κρατώντας τους καλούς και απορρίπτοντας τους υπόλοιπους. Από την άποψη της Αριστεράς, αυτή η έννοια της ελίτ δεν είναι αποδεκτή. Πρέπει να επιτρέπεται στους ανθρώπους να εισέρχονται στην ΕΕ για να αναζητήσουν εργασία και πρέπει να τους παρέχεται άσυλο όταν βρίσκονται σε δύσκολη θέση.
<P>
" έννοια της Μπλε Κάρτας σημαίνει ότι εργαζόμενοι υψηλής εξειδίκευσης, οι οποίοι συχνά έχουν πολύ μεγάλη ζήτηση, θα απομακρυνθούν από τις χώρες καταγωγής τους. Έτσι θα αυξηθούν τα προβλήματα στις συγκεκριμένες χώρες και θα επιδεινωθεί η παγκόσμια ανισότητα.
<P>
Μία μελέτη που διεξήχθη από το Γερμανικό Ινστιτούτο για την Έρευνα στον τομέα της Απασχόλησης αναφέρει ότι η Μπλε Κάρτα θα έχει ως αποτέλεσμα μια οικονομία στην οποία "πάνω από όλα οι κενές θέσεις εργασίας καταλαμβάνονται πιο γρήγορα και οι μισθοί που καταβάλλονται στους κατοίκους ειδικευμένους εργαζόμενους διατηρούνται σε χαμηλότερο επίπεδο". Κατά συνέπεια, σε ορισμένους τομείς της οικονομίας τα επίπεδα μισθών θα υποχωρήσουν σημαντικά.
<P>
Γενικά, η έννοια της Μπλε Κάρτας εντάσσεται στο πλαίσιο της άστοχης πολιτικής της ΕΕ κατά της μετανάστευσης. " έννοια της Μπλε Κάρτας μετατρέπει τους ανθρώπους (που μεταναστεύουν) σε οικονομικούς παράγοντες και εκφράζει μια ιδέα "επιλεκτικής μετανάστευσης".
<SPEAKER ID="168" NAME="Rovana Plumb  " AFFILIATION="PSE">
γραπτώς. - (RO) Οι δημογραφικές προβλέψεις που αναφέρουν ότι ο εργαζόμενος πληθυσμός της ΕΕ θα συρρικνωθεί κατά 48 εκατομμύρια μέχρι το 2050 και ότι το ποσοστό εξάρτησης θα διπλασιαστεί, φτάνοντας το 51% μέχρι το 2050 μας τονίζουν το γεγονός ότι, στο μέλλον, ολοένα αυξανόμενοι αριθμοί μεταναστών με ποικίλες δεξιότητες και τυπικά προσόντα θα προσελκύονται σε κάποια κράτη μέλη προκειμένου να αντισταθμιστούν αυτές οι αρνητικές τάσεις.
<P>
Οι σημαντικές διαφορές σχετικά με τον ορισμό και τα κριτήρια εισόδου που ισχύουν για εργαζόμενους υψηλής εξειδίκευσης περιορίζουν προφανώς την κινητικότητά τους σε ολόκληρη την Ευρωπαϊκή Ένωση, επηρεάζοντας την αποτελεσματική ανακατανομή των νομίμως διαμενόντων ανθρωπίνων πόρων και εμποδίζοντας την εξάλειψη των περιφερειακών ανισορροπιών.
<P>
Ως εκπρόσωπος ενός κράτους μέλους που προσχώρησε στην Ευρωπαϊκή Ένωση το 2007, υπερψήφισα αυτή την έκθεση, η οποία θα ρυθμίσει αποτελεσματικά τις τωρινές και μελλοντικές απαιτήσεις για εργατικό δυναμικό υψηλής εξειδίκευσης, λαμβάνοντας υπόψη την αρχή της κοινοτικής προτίμησης που εφαρμόζεται στους πολίτες της ΕΕ.
<SPEAKER ID="169" NAME="Luca Romagnoli  " AFFILIATION="NI">
γραπτώς. - (IT) Κυρία Πρόεδρε, κυρίες και κύριοι, είμαι εντελώς αντίθετος στην έκθεση της κ. Klamt σχετικά με τις προϋποθέσεις εισόδου και διαμονής υπηκόων τρίτων χωρών με σκοπό την απασχόληση υψηλής εξειδίκευσης. " λεγόμενη "μπλε κάρτα", ένα κακό αντίγραφο της πράσινης κάρτας των "ΠΑ, θα έχει μόνο αρνητικές συνέπειες στη σημερινή κατάσταση του ευρωπαϊκού κοινωνικού συστήματος, καθώς επίσης στην εργασιακή ανασφάλεια και στην ανεργία που πλήττουν το προσωπικό υψηλής εξειδίκευσης των χωρών μας. Αντιτίθεμαι σθεναρά σε αυτή την πρόταση, η οποία συνεπάγεται ότι οι Ευρωπαίοι εργαζόμενοι υψηλής εξειδίκευσης θα πρέπει να ανταγωνίζονται μη Ευρωπαίους και, μάλιστα, πιθανώς από μειονεκτική θέση. Επίσης, θα συμβάλει στην απορρόφηση δεξιοτήτων και δυναμικού από τις ίδιες τις χώρες εκτός ΕΕ, προάγοντας τη διαρροή εγκεφάλων που αυτή τη στιγμή προσπαθούμε να καταπολεμήσουμε στην Ευρώπη.
<SPEAKER ID="170" NAME="Carl Schlyter  " AFFILIATION="Verts/ALE">
γραπτώς. - (SV) Οι θετικές πτυχές της έκθεσης είναι η νόμιμη μετανάστευση και το γεγονός ότι οι εργοδότες που παραβιάζουν τους κανόνες μπορούν να αποκλειστούν από την παροχή της ευρωπαϊκής βοήθειας, αλλά, δυστυχώς, το Ευρωπαϊκό Κοινοβούλιο αποδυνάμωσε την προστασία των εργαζομένων και, στην πράξη, οι προϋποθέσεις αμοιβών παρέχουν πρόσβαση στο σύστημα μόνο σε υψηλά αμειβόμενους εργαζόμενους όπως μηχανικούς και γιατρούς. Επίσης, το πρόβλημα της διαρροής εγκεφάλων θα μπορούσε να είχε αντιμετωπιστεί καλύτερα και, κατά συνέπεια, απέχω από την ψηφοφορία, παρά τις θετικές πτυχές.
<SPEAKER ID="171" NAME="Olle Schmidt  " AFFILIATION="ALDE">
γραπτώς. - (SV) " μπλε κάρτα είναι, κατά βάση, μια πολύ καλή ιδέα και .υποστήριζα πάντα ότι πρέπει να κάνουμε τη νόμιμη μετανάστευση ευκολότερη και την παράνομη μετανάστευση δυσκολότερη. Δυστυχώς, η αρχική πρόταση έχει αποδυναμωθεί πλέον τόσο πολύ και έχει γίνει τόσο γραφειοκρατική ώστε, σύμφωνα με τις θέσεις της πολιτικής μου ομάδας, επέλεξα να απέχω.
<SPEAKER ID="172" NAME="Bart Staes  " AFFILIATION="Verts/ALE">
γραπτώς. - (NL) " μπλε κάρτα φάνηκε να αποτελεί μια καλή αρχή για τον εκσυγχρονισμό της μεταναστευτικής πολιτικής στην Ευρωπαϊκή Ένωση. " ευρωπαϊκή μεταναστευτική πολιτική είναι απαραίτητη, κατά τη γνώμη μου, συν τοις άλλοις διότι μέχρι το 2050 ο εργαζόμενος πληθυσμός της Ευρώπης θα έχει μειωθεί κατά 20 εκατομμύρια άτομα. " πρόταση της Επιτροπής, η οποία ήταν αρχικά ατεκμηρίωτη, απλουστεύθηκε, εντούτοις, σημαντικά από το Ευρωπαϊκό Κοινοβούλιο.
<P>
" πρόταση της Επιτροπής άφηνε κάποια περιθώρια για τη μετανάστευση ατόμων που δεν διαθέτουν υψηλότερου επιπέδου τυπικά προσόντα αλλά έχουν ισχυρές δεξιότητες. Εντούτοις, το Κοινοβούλιο έπνιξε αυτή την πρόταση εν τη γενέσει της κάνοντας πολύ πιο αυστηρές τις προϋποθέσεις μετανάστευσης.
<P>
Το κατώτατο όριο εισοδήματος ορίστηκε από το Ευρωπαϊκό Κοινοβούλιο σε 1,7 φορές τον μέσο μισθό του κράτους μέλους. Είναι ένα υπερβολικά υψηλό όριο. Εάν θέλουμε να συναγωνιστούμε τις "ΠΑ και τον Καναδά, τις χώρες που προσελκύουν εργαζόμενους με την υψηλότερη εξειδίκευση, τότε θα πρέπει να απλοποιήσουμε τους κανόνες εισόδου και εργασίας στην Ευρώπη. Εξάλλου, η απαίτηση που έθεσε το Κοινοβούλιο ότι οι μετανάστες πρέπει να έχουν πέντε έτη εργασιακής εμπειρίας, συμπεριλαμβανομένων δύο ετών σε "ανώτερη θέση", είναι απαράδεκτη. Δεν καταλαβαίνω γιατί αυτή η πρόταση δεν εξελίχθηκε σε διαδικασία μετανάστευσης για όλους όσοι μπορούν να βρουν δουλειά στην Ευρώπη. " μπλε κάρτα θα επιτρέψει τη νόμιμη μετανάστευση, αλλά επειδή αυτό δεν ισχύει βεβαίως για όλους, απείχα από την ψηφοφορία.
<SPEAKER ID="173" NAME="Andrzej Jan Szejna  " AFFILIATION="PSE">
γραπτώς. - (PL) " Ευρωπαϊκή Ένωση πρέπει να αντιμετωπίσει το θέμα της οικονομικής μετανάστευσης. Δυστυχώς, σε σύγκριση με τις "νωμένες Πολιτείες, τον Καναδά και την Αυστραλία, δεν θεωρείται ελκυστικός προορισμός από τους μεταναστεύοντες ειδικευμένους εργαζόμενους.
<P>
Οι κύριες αιτίες αυτής της κατάστασης είναι η έλλειψη ενός ενιαίου συστήματος υποδοχής μεταναστών και τα προβλήματα που αφορούν τη μετακίνηση μεταξύ των κρατών της ΕΕ. Για να αλλάξει αυτή η κατάσταση πραγμάτων, χρειαζόμαστε μια ολοκληρωμένη και συνεκτική ευρωπαϊκή μεταναστευτική πολιτική.
<P>
Δεν πρέπει να ξεχνάμε ότι προσελκύοντας άτομα με υψηλό επίπεδο ειδίκευσης η Ευρωπαϊκή Ένωση θα επιτύχει - θα αυξήσει - την ανταγωνιστικότητά της και θα αποκτήσει την ευκαιρία για οικονομική ανάπτυξη. Προβλέπεται ότι στις επόμενες δύο δεκαετίες η ΕΕ θα έχει έλλειμμα 20 εκατομμυρίων ειδικευμένων εργαζομένων, κυρίως μηχανικών. Δεν πρέπει να αψηφήσουμε αυτές τις προβλέψεις.
<P>
Θεωρώ ότι η απασχόληση μεταναστών δεν μπορεί, σε καμία περίπτωση, να αποτελέσει μακροπρόθεσμη λύση στα οικονομικά προβλήματα της Ευρωπαϊκής Ένωσης. " ΕΕ πρέπει να λάβει περαιτέρω μέτρα στον τομέα της πολιτικής για την οικονομία και την απασχόληση, έστω και αν στην παρούσα φάση χρειάζεται τους οικονομικούς μετανάστες, αν μη τι άλλο εξαιτίας της γήρανσης του πληθυσμού της και των αυξανόμενων δημογραφικών αλλαγών.
<P>
Λαμβάνοντας υπόψη τα ανωτέρω, υποστήριξα τη θέσπιση του σχεδίου της ευρωπαϊκής Μπλε Κάρτας για ειδικευμένους μετανάστες.
<SPEAKER ID="997" NAME="Jean-Pierre Audy  " AFFILIATION="PPE-DE">
γραπτώς. - (FR) Με βάση την έκθεση του συναδέλφου βουλευτού Patrick Gaubert, τάχθηκα υπέρ ενός νομοθετικού ψηφίσματος με το οποίο εγκρίνεται, υπό την επιφύλαξη τροπολογίας, η πρόταση οδηγίας του Συμβουλίου σχετικά με ενιαία διαδικασία υποβολής αίτησης για τη χορήγηση στους υπηκόους τρίτων χωρών ενιαίας άδειας διαμονής και εργασίας στην επικράτεια κράτους μέλους και σχετικά με κοινό σύνολο δικαιωμάτων για τους εργαζομένους τρίτων χωρών που διαμένουν νόμιμα σε κράτος μέλος. Θα ήθελα να επικροτήσω τη σημαντική δουλειά που έκανε ο Patrick Gaubert σε ένα τόσο ευαίσθητο θέμα, που έχει σκοπό να συμβάλει στις προσπάθειες ανάπτυξης μιας γενικής ευρωπαϊκής μεταναστευτικής πολιτικής. " επεξεργασία κοινού συνόλου δικαιωμάτων για τους υπηκόους τρίτων χωρών που διαμένουν ήδη νόμιμα σε κράτος μέλος και διαδικαστικού πλαισίου, συγκεκριμένα της χορήγησης ενιαίας άδειας στο τέλος ενιαίας διαδικασίας υποβολής αίτησης, αποτελούσε πλέον εύλογη απαίτηση.
<SPEAKER ID="175" NAME="Avril Doyle  " AFFILIATION="PPE-DE">
γραπτώς. - Θεώρησα αναγκαίο να απέχω από την ψηφοφορία για την έκθεση του Patrick Gaubert για την πρόταση οδηγίας του Συμβουλίου σχετικά με ενιαία διαδικασία υποβολής αίτησης για τη χορήγηση στους υπηκόους τρίτων χωρών ενιαίας άδειας διαμονής και εργασίας στην επικράτεια κράτους μέλους και σχετικά με κοινό σύνολο δικαιωμάτων για τους εργαζομένους τρίτων χωρών που διαμένουν νόμιμα σε κράτος μέλος. Αυτό έπραξα διότι, δυστυχώς, η Ιρλανδία δεν επέλεξε να συμμετάσχει στην έγκριση της εν λόγω πρότασης βάσει του άρθρου 3, τέταρτο πρωτόκολλο της Συνθήκης του Άμστερνταμ. Οι δημογραφικές προβλέψεις και η τρέχουσα οικονομική κατάσταση αποδεικνύουν ότι η Ευρώπη χρειάζεται μια αποτελεσματική μεταναστευτική πολιτική προκειμένου να καλυφθούν οι ανάγκες μας σε εργατικό δυναμικό. Στις ερχόμενες δεκαετίες, η οικονομική και κοινωνική ανάπτυξη της Ευρώπης θα εξαρτηθεί από την εισροή νέων οικονομικών μεταναστών. Αυτό σημαίνει ότι χρειαζόμαστε ενεργές πολιτικές σε ευρωπαϊκό επίπεδο για την είσοδο εργαζομένων υψηλής ειδίκευσης αλλά και εργαζομένων χαμηλής ειδίκευσης.
<SPEAKER ID="176" NAME="Patrick Gaubert  " AFFILIATION="PPE-DE">
γραπτώς. - (FR) Το Ευρωπαϊκό Κοινοβούλιο μόλις ενέκρινε με συντριπτική πλειοψηφία δύο εκθέσεις για την είσοδο μεταναστών εργαζομένων στην Ευρώπη, καταδεικνύοντας έτσι τις πραγματικές δυνατότητες θέσπισης μέσων από την Ευρωπαϊκή Ένωση για τη συντονισμένη διαχείριση των οικονομικών μεταναστών.
<P>
" έγκριση της έκθεσής μου για την ενιαία διαδικασία χορήγησης άδειας διαμονής και άδειας εργασίας αντικρούει επισήμως τις αβάσιμες κατηγορίες από ορισμένους αρχηγούς κρατών της Αφρικής και της Λατινικής Αμερικής για μια "Ευρώπη-φρούριο" που κλείνεται στον εαυτό της.
<P>
Αυτή η ψηφοφορία στην ολομέλεια εδραιώνει την αρχή της ίσης μεταχείρισης μεταξύ νόμιμων μεταναστών και Ευρωπαίων πολιτών και τους χορηγεί ένα σύνολο κοινωνικών και οικονομικών δικαιωμάτων.
<P>
Οι αποφάσεις αυτές θα συμβάλουν στη βελτίωση της ένταξής τους. Οι μετανάστες εργαζόμενοι δεν συνιστούν κίνδυνο για τις ευρωπαϊκές αγορές εργασίας. " έκθεση για τη Μπλε Κάρτα της ΕΕ θα επιτρέψει, πράγματι, σε μετανάστες πτυχιούχους και υψηλής εξειδίκευσης να αποκτήσουν πιο εύκολα πρόσβαση στις αγορές εργασίας των χωρών της Ευρωπαϊκής Ένωσης, χάρη σε πιο ευνοϊκές συνθήκες υποδοχής.
<P>
" Ευρώπη έδειξει ότι δύναται να θεσπίσει μια αξιοπρεπή, σταθερή και ανοιχτή μεταναστευτική πολιτική.
<SPEAKER ID="177" NAME="Bruno Gollnisch  " AFFILIATION="NI">
γραπτώς. - (FR) Ο κ. Gaubert επιθυμεί να στείλει το μήνυμα ότι η Ευρώπη είναι ανοιχτή στη νόμιμη μετανάστευση χορηγώντας στους νόμιμους μετανάστες δικαιώματα όλων των ειδών και περιορίζοντας την ευχέρεια των κρατών μελών να θέτουν όρια στη γενική ίση μεταχείριση μεταξύ Ευρωπαίων υπηκόων και μεταναστών στα κράτη μέλη, με άλλα λόγια θεσπίζοντας την ευρωπαϊκή υποχρέωση εφαρμογής μέτρων θετικής διάκρισης.
<P>
Ο κ. Gaubert μπορεί να είναι βέβαιος: Είναι πασίγνωστο σε κάθε χώρα αποστολής μεταναστών ότι η Ευρώπη μοιάζει με σουρωτήρι. Εκατοντάδες χιλιάδες νόμιμων και παράνομων μεταναστών εισέρχονται κάθε χρόνο, προσελκυόμενοι όχι από την προοπτική εργασίας (στη Γαλλία, μόνο το 7% των νόμιμων μεταναστών έρχονται για εργασία), αλλά από τις μέχρι στιγμής υπερβολικά πολυάριθμες κοινωνικές παροχές και άλλα δικαιώματα που τους προσφέρονται και ενίοτε τους παρέχονται αποκλειστικά, χωρίς να απαιτείται τίποτα από εκείνους ή χωρίς καμία δυνατότητα να τους ζητηθεί οτιδήποτε ως αντάλλαγμα, ούτε καν η στοιχειώδης γνώση της γλώσσας της χώρας φιλοξενίας, για να συμφωνήσουμε με τα λεγόμενα του κ. Gaubert.
<P>
Αντίθετα, σε μια εποχή όπου οι χώρες μας εισέρχονται σε ύφεση, τα οικονομικά και κοινωνικά μοντέλα μας έχουν υπονομευθεί από την παγκοσμιοποίηση, ο αριθμός ανέργων και φτωχών Ευρωπαίων εργαζομένων έχει αυξηθεί ραγδαία, πρέπει επειγόντως να απαιτήσουμε την εφαρμογή της αρχής της εθνικής και κοινοτικής προτίμησης σε όλους τους τομείς.
<SPEAKER ID="178" NAME="Pedro Guerreiro  " AFFILIATION="GUE/NGL">
γραπτώς. - (PT) Όσον αφορά τη γνώμη του Ευρωπαϊκού Κοινοβουλίου για τη "Μπλε Κάρτα", παρά την έγκριση τροπολογιών από το Κοινοβούλιο - τις οποίες ψηφίσαμε - οι οποίες περιορίζουν ορισμένες από τις αρνητικές πτυχές της πρότασης για τη δημιουργία "ενιαίας διαδικασίας υποβολής αίτησης" για τη χορήγηση σε μετανάστες άδειας διαμονής και εργασίας σε χώρα της Ευρωπαϊκής Ένωσης, θεωρούμε ότι αυτές οι τροπολογίες δεν αμφισβητούν ούτε τα κίνητρα ούτε τους βασικούς στόχους της πρότασης οδηγίας που υποβλήθηκε από την Ευρωπαϊκή Επιτροπή στο Συμβούλιο.
<P>
Όπως υπογράμμισε η κοινοβουλευτική ομάδα μας, ο στόχος της "ενιαίας διαδικασίας υποβολής αίτησης" είναι η εναρμόνιση των διαδικασιών και των δικαιωμάτων των μεταναστών. Εντούτοις, από ορισμένες θεμελιώδεις απόψεις, θα έχει ως αποτέλεσμα τον περιορισμό αντί για την ενίσχυσή τους. Για παράδειγμα, αυτό συμβαίνει όταν η μετανάστευση εξαρτάται από την a priori ύπαρξη σύμβασης εργασίας και όταν οι προϋποθέσεις που προβλέπονται για τη "Μπλε Κάρτα" δεν ισχύουν για τους μετανάστες γενικά.
<P>
Με άλλα λόγια, η εν λόγω "ενιαία διαδικασία υποβολής αίτησης" και η "οδηγία σχετικά με την επιστροφή" (η οποία θα αυξήσει τις αυθαίρετες απελάσεις και θα επιδεινώσει τις δυσκολίες και τα εμπόδια που συναντώνται στην επανένωση των οικογενειών) αποτελούν διαφορετικές όψεις του ίδιου νομίσματος. Δηλαδή, αποτελούν μέσα (τα οποία παρουσιάζουν συνοχή μεταξύ τους) και πυλώνες της ίδιας πολιτικής: της απάνθρωπης μεταναστευτικής πολιτικής της ΕΕ η οποία ποινικοποιεί και απελαύνει ή εκμεταλλεύεται και πετάει τους μετανάστες.
<P>
Για αυτό το λόγο ψηφίσαμε κατά.
<SPEAKER ID="996" NAME="David Martin  " AFFILIATION="PSE">
γραπτώς. - Υποστηρίζω τα δικαιώματα των εργαζομένων, και για αυτό το λόγο υπερψήφισα αυτή την έκθεση. Θα πρέπει να παρέχει στους εργαζόμενους τρίτων χωρών ένα πολύ πιο απλό σύστημα χορήγησης ενιαίας άδειας εργασίας και διαμονής.
<SPEAKER ID="179" NAME="Carl Schlyter  " AFFILIATION="Verts/ALE">
γραπτώς. - (SV) Απέχω διότι το "όχι" μπορεί να ερμηνευθεί ως αντίθεσή μου στη μετανάστευση, γεγονός που δεν ισχύει. Θεωρώ ότι η έκθεση είναι προβληματική γιατί η κοινή διαδικασία συνεπάγεται ότι η ΕΕ θα έχει εξουσία επί της μεταναστευτικής πολιτικής, κάτι που σημαίνει ότι υπάρχει κίνδυνος να είναι μια κακή πολιτική.
<SPEAKER ID="180" NAME="Olle Schmidt  " AFFILIATION="ALDE">
γραπτώς. - (SV) Επιλέγω να καταψηφίσω την τροπολογία, όχι διότι θεωρώ ότι είναι κακή αυτή καθαυτή, αλλά διότι θέλω να αναμένω την ευρύτερη και πιο εμπεριστατωμένη οδηγία την οποία επεξεργάζεται η Επιτροπή. Είναι σημαντικό να μην βιαστούμε να εγκρίνουμε νομοθετικές προτάσεις σε έναν τόσο σημαντικό τομέα όπως αυτόν.
<SPEAKER ID="182" NAME="Ilda Figueiredo  " AFFILIATION="GUE/NGL">
γραπτώς. - (PT) Το κύριο θέμα σχετικά με τον οίνο είναι το περιεχόμενο της προσφάτως εγκριθείσας ΚΟΑ η οποία, κατά τη γνώμη μας, περιλαμβάνει ορισμένες πολύ αρνητικές πτυχές, ιδίως για την παραγωγή της Πορτογαλίας που βασίζεται κυρίως σε μικρομεσαίες γεωργικές εκμεταλλεύσεις. Οι πρακτικές συνέπειές της αρχίζουν ήδη να γίνονται αισθητές, όπως μου αναφέρουν πολλοί γεωργοί με τους οποίους έρχομαι σε επαφή.
<P>
Εντούτοις, δεν φαίνεται να υπάρχουν μεγάλες δυσκολίες στην ένταξη του αμπελοοινικού τομέα σε μια ενιαία ΚΟΑ η οποία θα συγκεντρώσει όλα τα μέσα ρύθμισης της αγοράς, κοινά ή μη στους διάφορους τομείς. Ίσως είναι αμιγώς θέμα απλοποίησης, εφόσον αυτό δεν συνεπάγεται την εξάλειψη μέσων και δεν έχει άλλες νομικές έννοιες.
<P>
Δεδομένου ότι το πρόβλημα του αμπελοοινικού τομέα έγκειται στη μεταρρύθμιση που έχει ήδη εγκριθεί και υλοποιείται, έστω και με την αντίθεσή μας, δεν έχει πλέον ιδιαίτερη σημασία εάν ο τομέας αυτός περιλαμβάνεται ή όχι σε μια ενιαία ΚΟΑ, εφόσον αυτό δεν αλλάζει τις πρακτικές συνέπειες.
<P>
Για αυτό το λόγο αποφασίσαμε να απέχουμε.
<SPEAKER ID="183" NAME="Hélène Goudin και Nils Lundgr  " AFFILIATION="IND/DEM">
γραπτώς. - (SV) " Λίστα του Ιουνίου υποστηρίζει την αναθεώρηση και τη συγκέντρωση σε έναν κανονισμό των ισχυόντων 21 κανονισμών για την τομεακή οργάνωση της αγοράς με σκοπό τον εκσυγχρονισμό και την απλοποίηση της νομοθεσίας. Εντούτοις, όπως παρατήρησε η Επιτροπή, η θεμελιώδης πολιτική δεν έχει αλλάξει.
<P>
Κατά συνέπεια, η Λίστα του Ιουνίου καταψήφισε αυτή την έκθεση, διότι δεν υποστηρίζουμε την ισχύουσα κοινή γεωργική πολιτική.
<SPEAKER ID="184" NAME="Christa Klaß  " AFFILIATION="PPE-DE">
γραπτώς. - (DE) Κυρία Πρόεδρε, κύριε Επίτροπε, ψήφισα υπέρ της πρότασης της Επιτροπής για την ένταξη της ΚΟΑ οίνου στην ενιαία ΚΟΑ με όλα τα άλλα γεωργικά προϊόντα για το μόνο λόγο ότι η Επιτροπή μας διαβεβαίωσε κατά τη χθεσινή συζήτηση ότι, από τη στιγμή που γίνει αποδεκτή η πρόταση του Συμβουλίου, θα συμπεριλάβει τη λειτουργική δυνατότητα στη μηχανή αναζήτησης EUR-Lex για να μπορούν οι χρήστες των μεμονωμένων ΚΟΑ, για παράδειγμα οίνου, γάλακτος ή φρούτων και λαχανικών, να έχουν πρόσβαση μόνο στα άρθρα που αφορούν το συγκεκριμένο προϊόν τους.. Επιπλέον, η Επιτροπή εγγυήθηκε, επίσης, ότι θα γίνουν μελλοντικές αλλαγές μόνο σε μεμονωμένα προϊόντα και δεν θα γίνουν ταυτόχρονα αυθαίρετες αλλαγές σε άλλα προϊόντα. " συζήτηση κατέστησε σαφές ότι, στο μέλλον, μολονότι θα υπάρχει μόνο ένα έγγραφο αντί για 21, αυτό το ένα έγγραφο θα είναι εξίσου περιεκτικό με τα 21 ξεχωριστά έγγραφα. Εντούτοις, η διαχείριση του προκύπτοντος εξαιρετικά ογκώδους εγγράφου για την ενιαία ΚΟΑ πρέπει να γίνει όσο το δυνατόν απλούστερα.
<SPEAKER ID="186" NAME="Dragoş Florin David  " AFFILIATION="PPE-DE">
γραπτώς. - (RO) Ψήφισα υπέρ της τροπολογίας του κανονισμού της ΕΕ για τη θέσπιση ενός μηχανισμού μεσοπρόθεσμης οικονομικής στήριξης του ισοζυγίου πληρωμών των κρατών μελών. Αυτό σημαίνει ότι το ανώτατο όριο οικονομικής ενίσχυσης αυξήθηκε από 12 σε 25 εκατομμύρια ευρώ για τα κράτη μέλη της ΕΕ που δεν ανήκουν στη ζώνη του ευρώ και αντιμετωπίζουν δυσκολίες με το ισοζύγιο πληρωμών τους. Το Ευρωπαϊκό Κοινοβούλιο θεωρεί ότι τα κράτη μέλη που δεν ανήκουν στη ζώνη του ευρώ πρέπει να παροτρυνθούν να επιδιώξουν την εξασφάλιση, εντός της Κοινότητας, πιθανής μεσοπρόθεσμης οικονομικής ενίσχυσης για να μπορέσουν να αντιμετωπίσουν το δημοσιονομικό τους έλλειμμα πριν ζητήσουν ενίσχυση σε διεθνές επίπεδο. " τωρινή κατάσταση αποδεικνύει περαιτέρω τη χρησιμότητα του ευρώ όσον αφορά την προστασία των κρατών μελών που ανήκουν στη ζώνη του ευρώ και καλεί τα κράτη μέλη που δεν ανήκουν στη ζώνη του ευρώ να προσχωρήσουν άμεσα, για την εκπλήρωση των κριτηρίων του Μάαστριχτ.
<SPEAKER ID="187" NAME="Avril Doyle  " AFFILIATION="PPE-DE">
γραπτώς. - " τρέχουσα χρηματοοικονομική κατάσταση καταδεικνύει την προστατευτική επίδραση του ευρώ, και πρέπει να καταβάλουμε κάθε δυνατή προσπάθεια για να ενθαρρύνουμε όλα τα κράτη μέλη που δεν ανήκουν στη ζώνη του ευρώ να υιοθετήσουν το ευρώ ευθύς ως πληρούν τα κριτήρια. Θεωρώ, επίσης, ότι οι χώρες της ΕΕ εκτός ζώνης του ευρώ οι οποίες χρειάζονται οικονομική ενίσχυση πρέπει να στραφούν πρώτα στην ΕΕ προτού προσεγγίσουν διεθνείς οργανισμούς. Για αυτούς τους λόγους υποστήριξα την εν λόγω έκθεση.
<SPEAKER ID="188" NAME="Hélène Goudin και Nils Lundgr  " LANGUAGE="SV">
" Λίστα του Ιουνίου θεωρεί ότι είναι πολύ σημαντικό για τα κράτη μέλη στον ευρωπαϊκό χώρο να βρίσκονται σε καλή οικονομική κατάσταση και είναι υπέρ μιας ανεξάρτητης ευρωπαϊκής πολιτικής γειτονίας.
<P>
Εντούτοις, εκτιμούμε ότι ένα κοινό ευρωπαϊκό σύστημα ενισχύσεων για μεσοπρόθεσμη οικονομική στήριξη δεν παρέχει ούτε εγγύηση ούτε λύση διότι δεν έχουν έτσι τα πράγματα. Ένα τέτοιο σύστημα δημιουργεί μια περιττή και γραφειοκρατική διαδικασία στην οποία τα κράτη μέλη που ζητούν συνδρομή στην πραγματικότητα καταλήγουν να εξαρτώνται από τις χώρες της ΟΝΕ με έξωθεν επιβαλλόμενες προϋποθέσεις για "πολιτικά και οικονομικά μέτρα". Χώρες οι οποίες είναι μέλη της Ευρωπαϊκής Ένωσης - όπως πρέπει να είναι - αλλά δεν είναι μέλη της νομισματικής ένωσης - όπως δεν πρέπει να είναι - υποχρεώνονται να διατηρούν σταθερή συναλλαγματική ισοτιμία με το ευρώ και, συνεπώς, με τους πιο σημαντικούς εμπορικούς εταίρους τους. Κατά συνέπεια, θεωρούμε ότι δεν είναι λογικό για τις χώρες που δεν ανήκουν στη νομισματική ένωση να επιλέγουν τη σταθεροποίηση της συναλλαγματικής ισοτιμίας τους και έπειτα να χρειάζονται βοήθεια από μεγάλους περιφερειακούς ή/και διεθνείς οργανισμούς.
<P>
Επομένως, η Λίστα του Ιουνίου είναι της γνώμης ότι η διάθεση 25 εκατομμυρίων ευρώ για τη στήριξη των ισοζυγίων πληρωμών των κρατών μελών είναι περιττή. Αντίθετα, πιστεύουμε ότι οι χώρες εκείνες που είναι μέλη της ΕΕ αλλά δεν έχουν προσχωρήσει στη νομισματική ένωση πρέπει να διατηρήσουν καθεστώς κυμαινόμενης συναλλαγματικής ισοτιμίας. Έτσι, θα εξαλειφθεί το πρόβλημα αυτό και θα εξοικονομηθούν 25 εκατομμύρια ευρώ από τα χρήματα των φορολογούμενων.
<SPEAKER ID="190" NAME="Carlos Coelho  " AFFILIATION="PPE-DE">
γραπτώς. - (PT) Δεν αμφισβητείται ότι η τρομοκρατία και το οργανωμένο έγκλημα αποτελούν μεγάλες απειλές που πρέπει να καταπολεμηθούν με όσο το δυνατόν πιο αποτελεσματικά μέσα.
<P>
Είναι, επίσης, σημαντικό να αποτραπεί η δημιουργία από κάθε κράτος μέλος δικού του συστήματος δεδομένων από τις καταστάσεις με τα ονόματα των επιβατών (PNR). Αυτή τη στιγμή, το έχουν πράξει τρία κράτη μέλη, με αποτέλεσμα να υπάρχουν ποικίλες διαφορές μεταξύ τους ως προς τις υποχρεώσεις που επιβάλλονται στους μεταφορείς και τους στόχους τους.
<P>
Εντούτοις, σύμφωνα με ένα βασικό κανόνα προστασίας δεδομένων κάθε νέο μέσο πρέπει να θεσπίζεται μόνο εφόσον έχουν αποδειχθεί σαφώς η ανάγκη μεταβίβασης των προσωπικών δεδομένων και οι συγκεκριμένοι στόχοι της εν λόγω μεταβίβασης.
<P>
" πρόταση που μας υπέβαλε η Επιτροπή είναι πολύ ασαφής και δεν διευκρινίζει την προστιθέμενη αξία που θα αποδώσει η συλλογή δεδομένων PNR, ούτε τη σχέση που θα υπάρχει με τα υφιστάμενα μέτρα ελέγχου της εισόδου στην ΕΕ για λόγους ασφάλειας, όπως τα SIS (σύστημα πληροφοριών Σένγκεν), VIS (σύστημα πληροφοριών για τις θεωρήσεις) και API (προηγμένο σύστημα πληροφοριών επιβατών).
<P>
Εκτιμώ ότι είναι ζωτικής σημασίας, πριν λάβουμε οποιεσδήποτε οριστικές αποφάσεις, να καταδείξουμε σαφώς τη χρησιμότητα αυτών των δεδομένων και τους συγκεκριμένους στόχους που επιδιώκουν να καλύψουν, διασφαλίζοντας την τήρηση της αρχής της αναλογικότητας και τη δημιουργία κατάλληλων νομικών εγγυήσεων.
<SPEAKER ID="191" NAME="Avril Doyle  " AFFILIATION="PPE-DE">
γραπτώς. - Τάχθηκα υπέρ του ψηφίσματος για την πρόταση απόφασης-πλαισίου του Συμβουλίου σχετικά με τη χρήση των καταστάσεων με τα ονόματα των επιβατών (PNR) με σκοπό την επιβολή του νόμου. Ο λόγος που το έκανα είναι ότι κάθε πρόταση σε αυτό τον τομέα πρέπει να είναι ανάλογη και σύμμορφη με το Ευρωπαϊκό Δικαστήριο Ανθρωπίνων Δικαιωμάτων και τον Χάρτη των Θεμελιωδών Δικαιωμάτων της ΕΕ. " πρόταση της Επιτροπής θα μπορούσε να έχει σημαντική επίπτωση στην προσωπική ζωή των Ευρωπαίων πολιτών και απέτυχε να παράσχει επαρκείς αποδείξεις ότι απαιτείται η μαζική συλλογή δεδομένων σε επίπεδο ΕΕ.
<SPEAKER ID="192" NAME="Hélène Goudin και Nils Lundgr  " AFFILIATION="IND/DEM">
γραπτώς. - (SV) " Επιτροπή επιθυμεί τη συλλογή και ανταλλαγή πληροφοριών επιβατών σε επίπεδο ΕΕ με σκοπό την καταπολέμηση του εγκλήματος και της τρομοκρατίας. Οι πληροφορίες που πρόκειται να συλλεχθούν και να διατεθούν στις αρχές πρόληψης του εγκλήματος περιλαμβάνουν αριθμούς πιστωτικών καρτών των επιβατών αεροσκαφών, αιτήματα επιλογής θέσης στο αεροσκάφος, στοιχεία επικοινωνίας, πληροφορίες αποσκευών, πληροφορίες τακτικών επιβατών, γλωσσικές ικανότητες και ηλικία, όνομα και στοιχεία επικοινωνίας κάθε ατόμου που συνοδεύει παιδί σε ταξίδι καθώς επίσης τη σχέση του ατόμου αυτού με το παιδί.
<P>
Αυτού του είδους η μαζική καταγραφή δεδομένων θα έχει αναπόφευκτα ως αποτέλεσμα την παραβίαση της ιδιωτικής ζωής. " πρόταση δεν λαμβάνει υπόψη τις πολυΰμνητες αλλά σπανίως εφαρμοζόμενες αρχές της επικουρικότητας και της αναλογικότητας.
<P>
Χαιρετίζουμε το γεγονός ότι το Ευρωπαϊκό Κοινοβούλιο διατυπώνει επικρίσεις έναντι της πρότασης της Επιτροπής και θα θέλαμε να επισημάνουμε ότι είναι αμφίβολο εάν χρειάζεται τέτοιου είδους νομοθεσία της ΕΕ. Κατά συνέπεια, ταχθήκαμε υπέρ του ψηφίσματος του Ευρωπαϊκού Κοινοβουλίου, καθώς δεν συνδέεται με τα μέτρα που προτείνει η Επιτροπή.
<SPEAKER ID="193" NAME="Pedro Guerreiro  " AFFILIATION="GUE/NGL">
γραπτώς. - (PT) Μολονότι διαφωνούμε με ορισμένες πτυχές του εν λόγω ψηφίσματος, ιδίως με την αδυναμία του να οριοθετήσει τον "αγώνα κατά της τρομοκρατίας", θεωρούμε ότι επαναδιαβεβαιώνει κάποιες σοβαρές επιφυλάξεις σχετικά με τη δημιουργία συστήματος δεδομένων PNR (για τους επιβάτες αερομεταφορέων) εντός της ΕΕ.
<P>
Μεταξύ άλλων, το ψήφισμα:
<P>
διαπιστώνει με λύπη ότι η αιτιολόγηση της πρότασης για τη δημιουργία συστήματος δεδομένων PNR στην ΕΕ δημιουργεί τόσες πολλές αβεβαιότητες νομικής φύσεως σε ότι αφορά τη συμβατότητα με την Ευρωπαϊκή Σύμβαση Ανθρωπίνων Δικαιωμάτων (ΕΣΑΔ)·
<P>
εκτιμά ότι ο στόχος δεν είναι η εναρμόνιση των εθνικών συστημάτων (δεδομένου ότι δεν υφίστανται), αλλά η υποχρέωση δημιουργίας τους·
<P>
εκφράζει την ανησυχία ότι, κατ' ουσίαν, η πρόταση παρέχει στις αρχές επιβολής του νόμου πρόσβαση σε όλα τα δεδομένα χωρίς ένταλμα·
<P>
επαναλαμβάνει τις ανησυχίες σχετικά με το γεγονός ότι τα μέτρα καθορίζουν την αδιάκριτη χρήση δεδομένων PNR για τη συγκέντρωση χαρακτηριστικών γνωρισμάτων και για τον ορισμό παραμέτρων αξιολόγησης κινδύνων·
<P>
υπογραμμίζει ότι οι πληροφορίες που έχουν παρασχεθεί έως τώρα από τις "ΠΑ δεν προσέφεραν ποτέ πειστικές αποδείξεις ότι η μαζική και συστηματική χρήση δεδομένων PNR είναι απαραίτητη στον "αγώνα κατά της τρομοκρατίας".
<SPEAKER ID="194" NAME="Luca Romagnoli  " AFFILIATION="NI">
γραπτώς. - (IT) Κυρία Πρόεδρε, κυρίες και κύριοι, υπερψήφισα την πρόταση ψηφίσματος που κατέθεσε η κ. in't Veld , εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων για την πρόταση απόφασης-πλαισίου του Συμβουλίου σχετικά με τη χρήση των καταστάσεων με τα ονόματα των επιβατών (PNR) με σκοπό την επιβολή του νόμου.
<P>
Συμμερίζομαι πλήρως τους στόχους και τις ανησυχίες που εξέφρασε η συνάδελφος βουλευτής, σχετικά με την αναλογικότητα των μέτρων που προτείνει η Επιτροπή, και σχετικά με τη νομική βάση μιας τέτοιας διάταξης και τους κινδύνους που επισήμανα κατ' επανάληψη στη διάρκεια συσκέψεων της Επιτροπής Πολιτικών Ελευθεριών, για την προστασία των προσωπικών δεδομένων. " ανάγκη εξασφάλισης υψηλότερου επιπέδου ασφάλειας στους πολίτες είναι απαρέγκλιτη, και έχω την εντύπωση ότι επί του παρόντος υπάρχουν πολλά συστήματα σε ισχύ. Εκτιμώ ότι πριν θεσπίσουμε περαιτέρω μέτρα είναι απαραίτητο να αξιολογήσουμε την πλήρη, συστηματική εφαρμογή των υφιστάμενων μηχανισμών για να αποφευχθεί ο κίνδυνος δημιουργίας μεγαλύτερων προβλημάτων από αυτά που προσπαθούμε να ξεπεράσουμε.
<SPEAKER ID="196" NAME="Richard James Ashworth  " AFFILIATION="PPE-DE">
γραπτώς. - " παράγραφος 2 του εν λόγω ψηφίσματος αναφέρεται στη συμμετοχή στη ζώνη του ευρώ. Σύμφωνα με τη σύμβαση της αντιπροσωπείας των Συντηρητικών του "νωμένου Βασιλείου σχετικά με θέματα που αφορούν το ευρώ, απείχαμε από την τελική ψηφοφορία.
<SPEAKER ID="198" NAME="Alessandro Battilocchio  " AFFILIATION="PSE">
γραπτώς. - (IT) Τάχθηκα υπέρ του εν λόγω ψηφίσματος, αλλά θα προτιμούσα να είχε εγκριθεί το κείμενο με την Τροπολογία 1, παράγραφος 19, η οποία δυστυχώς απορρίφθηκε για λίγες ψήφους. " τροπολογία αυτή θα είχε προσδώσει περισσότερη εγκυρότητα στη συγκεκριμένη δέσμευσή μας σε αυτό τον εξαιρετικά ευαίσθητο και καίριο τομέα. Παρόλα αυτά, ελπίζω ότι η έγκριση του ψηφίσματος αυτού θα οδηγήσει σε επέμβαση στο έδαφος από την Ευρωπαϊκή Ένωση.
<SPEAKER ID="199" NAME="Edite Estrela  " AFFILIATION="PSE">
γραπτώς. - (PT) Υπερψήφισα την κοινή πρόταση ψηφίσματος για την αντίδραση της ΕΕ στην επιδείνωση της κατάστασης στα ανατολικά της Λαϊκής Δημοκρατίας του Κονγκό διότι πιστεύω ότι αυτό που συμβαίνει είναι πολύ ανησυχητικό, λαμβανομένων υπόψη των εκατομμυρίων θανάτων, των εκατοντάδων χιλιάδων προσφύγων και των ειδεχθών εγκλημάτων κατά εντελώς ανυπεράσπιστων ανθρώπων. Υπάρχει, επίσης, η πιθανότητα εξάπλωσης της σύγκρουσης σε γειτονικές χώρες.
<P>
Αυτή η πρόταση ψηφίσματος κινείται στη σωστή γραμμή, ειδικότερα επειδή ζητάει να οδηγηθούν στη δικαιοσύνη οι δράστες αυτών των εγκλημάτων κατά της ανθρωπότητας και να γίνουν προσπάθειες ενίσχυσης και συμμόρφωσης με τις υφιστάμενες συμφωνίες, είτε παρέχοντας στην αποστολή του Οργανισμού των "νωμένων Εθνών στη Λαϊκή Δημοκρατία του Κονγκό (MONUC) περισσότερους πόρους είτε ασκώντας διεθνή πίεση στους εμπλεκόμενους.
<P>
Θέλω, επίσης, να υπογραμμίσω την έκκληση προς την Ευρωπαϊκή Ένωση να αποτρέψει τις ευρωπαϊκές εταιρείες από την εκμετάλλευση ορυκτών που προέρχονται από εκείνη την περιοχή, καθώς η πώλησή τους χρηματοδοτεί τη σύρραξη.
<P>
Πρέπει να καταβάλουμε κάθε δυνατή προσπάθεια για να αποσοβήσουμε άλλη μία τραγωδία στην Αφρική.
<SPEAKER ID="200" NAME="Hélène Goudin και Nils Lundgr  " AFFILIATION="IND/DEM">
γραπτώς. - (SV) " κατάσταση στα ανατολικά της Λαϊκής Δημοκρατίας του Κονγκό είναι δραματική. Υποστηρίζουμε θερμά τις διεθνείς λύσεις, οι οποίες πρέπει να εφαρμοστούν στο πλαίσιο της συνεργασίας με τον Ο"Ε. Εντούτοις, πιστεύουμε ότι η ΕΕ δεν πρέπει να χρησιμοποιεί τις διεθνείς κρίσεις και συγκρούσεις για την ενίσχυση της εξωτερικής πολιτικής της.
<P>
Κατά συνέπεια, καταψηφίσαμε αυτό το ψήφισμα.
<SPEAKER ID="201" NAME="Αθανάσιος Παφίλης  " AFFILIATION="GUE/NGL">
in writing. - (EL) H ΕΕ συνολικά, όπως και ισχυρές επιμέρους χώρες της, έχουν σοβαρό μερίδιο ευθύνης για την επιδείνωση της ήδη τραγικής κατάστασης του λαού της ΛΔ του Kογκό, εξαιτίας του εμφυλίου πολέμου, όπως και συνολικά των λαών της αφρικανικής ηπείρου. H συστηματική πολύχρονη καταλήστευση του πλούτου της συγκεκριμένης χώρας, και γενικότερα της Αφρικής, από τους ευρωπαίους αποικιοκράτες παλιότερα και ιμπεριαλιστές σήμερα, η υποδαύλιση ή αξιοποίηση εμφύλιων συγκρούσεων για την επιβολή των συμφερόντων τους, οδήγησαν στο φαινόμενο να είναι η Αφρική η πιο πλούσια ήπειρος στον κόσμο με τους πιο φτωχούς, πεινασμένους και κατατρεγμένους κατοίκους.
<P>
H προτεινόμενη ενίσχυση της πολύμορφης επεμβατικής δραστηριότητας της ΕΕ, μέσω κυρίως της στρατιωτικής δύναμης του OHΕ, χωρίς να αποκλείεται η παράλληλη αυτόνομη πολιτική ή άλλη δραστηριότητά της στη συγκεκριμένη χώρα, δεν έχει καμία πραγματική σχέση με τη δήθεν ανθρωπιστική προστασία του πληθυσμού της, όπως υποκριτικά αναφέρεται στο κοινό ψήφισμα Φιλελεύθερων, Σοσιαλδημοκρατών και Πρασίνων. Tο ανθρωπιστικό ενδιαφέρον αποτελεί το πρόσχημα. O βασικός στόχος είναι η εξασφάλιση μεγαλύτερου μερίδιου της αγοράς από χώρες της ΕΕ, η οποία συνδέεται φυσικά -όπως άλλωστε ομολογείται έμμεσα στο ψήφισμα- με την απρόσκοπτη συνέχιση της συνολικής καταλήστευσης του πλούσιου ορυκτού πλούτου της χώρας.
<SPEAKER ID="203" NAME="Jan Andersson, Göran Färm, Inger Segelström και Åsa Westlund  " AFFILIATION="PSE">
γραπτώς. - (SV) Εμείς, οι Σουηδοί Σοσιαλδημοκράτες, πιστεύουμε ότι το διάστημα δεν πρέπει να στρατιωτικοποιηθεί και είμαστε της άποψης ότι η έρευνα και οι επενδύσεις πρέπει να επικεντρωθούν αποκλειστικά σε ειρηνικούς σκοπούς.
<P>
Εντούτοις, δεν μπορούμε να στηρίξουμε την Τροπολογία 6, η οποία απορρίπτει κάθε έμμεση χρήση στρατιωτικής ισχύος, εφόσον ένας μεγάλος αριθμός εφαρμογών, όπως οι υπηρεσίες δορυφορικής πλοήγησης και επικοινωνιών, χρησιμοποιούνται επίσης στις ειρηνευτικές προσπάθειες, οι οποίες σε ορισμένες περιπτώσεις είναι στρατιωτικής φύσεως. " τεχνολογία αυτή είναι πολύ χρήσιμη και στην κοινωνία των πολιτών και πιστεύουμε ότι η εμπορική χρήση της δεν πρέπει να περιοριστεί διότι έχει και στρατιωτικές χρήσεις.
<SPEAKER ID="204" NAME="Giles Chichester  " AFFILIATION="PPE-DE">
γραπτώς. - Αν και υποστηρίζω τη δυναμική του ψηφίσματος αυτού, εγώ και οι Βρετανοί Συντηρητικοί συνάδελφοί μου είμαστε εντελώς αντίθετοι στη Συνθήκη της Λισσαβώνας και, κατά συνέπεια, δεν μπορούμε να υποστηρίξουμε την αναφορά σε αυτήν στην παράγραφο ένα.
<SPEAKER ID="205" NAME="Avril Doyle  " AFFILIATION="PPE-DE">
γραπτώς. - Υποστήριξα αυτό το ψήφισμα για το "πώς να φέρουμε το διάστημα στη γη" διότι πιστεύω ότι πρέπει να υποστηρίξουμε την ευρωπαϊκή διαστημική πολιτική. Στην Ιρλανδία όλοι και λιγότεροι νέοι επιλέγουν την επιστήμη για σταδιοδρομία - μία τάση που επαναλαμβάνεται σε ολόκληρη την Ευρώπη. " εξερεύνηση του διαστήματος εμπνέει τους νέους και τους παροτρύνει να επιλέξουν σταδιοδρομία στην επιστήμη και την τεχνολογία. Επίσης, ενισχύει τις ερευνητικές ικανότητες στην Ευρώπη. Εντούτοις, είμαι της άποψης ότι η χρήση του διαστήματος πρέπει να εξυπηρετεί αποκλειστικά μη στρατιωτικούς σκοπούς και ότι πρέπει να απορρίψουμε κάθε άμεση ή έμμεση στρατιωτική χρήση συστημάτων όπως το Galileo.
<SPEAKER ID="206" NAME="Pedro Guerreiro  " AFFILIATION="GUE/NGL">
γραπτώς. - (PT) Μεταξύ των σημαντικών θεμάτων και προτεραιοτήτων που ανέδειξε αυτό το ψήφισμα του Ευρωπαϊκού Κοινοβουλίου για την ευρωπαϊκή διαστημική πολιτική, αυτή η σύντομη αιτιολόγηση ψήφου έχει σκοπό να καταγγείλει το γεγονός ότι η πλειοψηφία του Κοινοβουλίου υποστηρίζει τη χρήση του διαστήματος για στρατιωτικούς σκοπούς.
<P>
Αυτό το συμπέρασμα συνάγεται από την απόρριψη των προτεινόμενων τροπολογιών που υπέβαλε η κοινοβουλευτική ομάδα μας, στις οποίες επαναλαμβάνεται ότι το απώτερο διάστημα πρέπει να χρησιμοποιείται αποκλειστικά για ειρηνικούς σκοπούς και ότι το απώτερο διάστημα πρέπει να χρησιμοποιείται αποκλειστικά για μη στρατιωτικούς σκοπούς, απορρίπτοντας έτσι κάθε άμεση ή έμμεση στρατιωτική χρήση.
<P>
Αντιθέτως, η πλειοψηφία του Κοινοβουλίου θεωρεί ότι υπάρχει "αυξανόμενο ενδιαφέρον για έναν ισχυρό και ηγετικό ρόλο της ΕΕ σε μια ευρωπαϊκή διαστημική πολιτική (ΕΔΠ) προκειμένου να προωθηθούν λύσεις στους τομείς του περιβάλλοντος, των μεταφορών, της έρευνας, της άμυνας και της ασφάλειας."
<P>
Στο πλαίσιο αυτό, η πλειοψηφία του Κοινοβουλίου καλεί το Συμβούλιο και την Επιτροπή "να ενθαρρύνουν τις συνέργειες μεταξύ μη στρατιωτικών εφαρμογών και εφαρμογών που αφορούν την ασφάλεια στον τομέα του διαστήματος. Οι ευρωπαϊκές δυνατότητες στον τομέα της ασφάλειας και άμυνας εξαρτώνται μεταξύ άλλων από την ύπαρξη δορυφορικών συστημάτων".
<P>
Με άλλα λόγια, το διάστημα μπορεί να χρησιμοποιηθεί στη στρατιωτικοποίηση της ΕΕ και στον ανταγωνισμό των εξοπλισμών.
<SPEAKER ID="207" NAME="Margie Sudre  " AFFILIATION="PPE-DE">
γραπτώς. - (FR) Με λυπεί ιδιαίτερα το γεγονός ότι η εξαιρετική πρόταση ψηφίσματος για το μέλλον της ευρωπαϊκής διαστημικής πολιτικής, η οποία μόλις ψηφίστηκε, δεν κάνει καμία αναφορά στο διαστημικό κέντρο του Κουρού.
<P>
" διαστημική ιστορία της Ευρώπης περνάει αναπόφευκτα από την Γουιάνα. Είναι προφανές σε όλους ότι δεν σκεφτόμαστε πλέον να επισημάνουμε ότι όλοι οι πύραυλοι Ariane συναρμολογούνται εκεί και εκτοξεύονται από αυτή την εξέδρα εκτόξευσης πυραύλων.
<P>
Ευχαριστώ τη γαλλική προεδρία, εκπροσωπούμενη από τον κ. Jean-Pierre Jouyet, ο οποίος είχε την ευστροφία να το αναφέρει στη διάρκεια της χθεσινής συζήτησης.
<P>
Νομίζω ότι η ευρωπαϊκή διαστημική στρατηγική πρέπει οπωσδήποτε να λάβει δεόντως υπόψη τις μελλοντικές εξελίξεις στο ευρωπαϊκό διαστημικό κέντρο, τόσο σε σχέση με τις υποδομές και το προσωπικό όσο και σε σχέση με τα ερευνητικά προγράμματα.
<P>
" βάση του Κουρού είναι το παράθυρο του ευρωπαϊκού διαστημικού προγράμματος. " Γουιάνα, εξόχως απόκεντρη περιοχή της Ευρωπαϊκής Ένωσης, αξίζει αναγνώρισης για τη συμβολή της στο παρελθόν και στο μέλλον στην παρούσα στρατηγική πολιτική.
<P>
Θα ήθελα να δω το Κοινοβούλιο να αποτίει φόρο τιμής στο διαστημικό κέντρο της Γουιάνας και να εκφράζει σαφώς την υπερηφάνεια που εμπνέει σε όλους τους Ευρωπαίους. Μέσα σε λίγες μόνο δεκαετίες, το Κουρού έγινε σημαντικό συστατικό στοιχείο της ευρωπαϊκής μας ταυτότητας.
<SPEAKER ID="209" NAME="Pedro Guerreiro  " AFFILIATION="GUE/NGL">
γραπτώς. - (PT) " Σύμβαση για τα Πυρομαχικά Διασποράς (ΣΠΔ) που εγκρίθηκε από 107 χώρες το 2008 θα είναι ανοιχτή προς υπογραφή από τις 3 Δεκεμβρίου και θα τεθεί σε ισχύ μόλις εξασφαλιστούν 30 επικυρώσεις.
<P>
" Σύμβαση θα απαγορεύει τη χρήση, παραγωγή, αποθήκευση και μεταφορά πυρομαχικών διασποράς ως ολόκληρης κατηγορίας όπλων και απαιτεί την εκ μέρους των συμβαλλομένων κρατών καταστροφή των αποθεμάτων τέτοιων πυρομαχικών.
<P>
Αυτή η πρόταση ψηφίσματος, την οποία υποστηρίζουμε, καλεί όλα τα κράτη να υπογράψουν και να επικυρώσουν τη ΣΠΔ το ταχύτερο δυνατόν και να λάβουν μέτρα σε εθνικό επίπεδο για να αρχίσουν να εφαρμόζουν τη ΣΠΔ ήδη προτού επικυρωθεί.
<P>
" πρόταση ψηφίσματος καλεί όλα τα κράτη να μη χρησιμοποιούν, αποθηκεύουν, παράγουν, μεταφέρουν ή εξάγουν πυρομαχικά διασποράς, ούτε να επενδύουν σε αυτά, μέχρις ότου τεθεί σε ισχύ η ΠΣΔ.
<P>
Καλεί, επίσης, όλα τα κράτη μέλη της ΕΕ να προσφέρουν βοήθεια προς τους πληττόμενους πληθυσμούς και να υποστηρίξουν την περισυλλογή και καταστροφή των καταλοίπων πυρομαχικών διασποράς.
<P>
Τέλος, καλεί όλα τα κράτη μέλη της ΕΕ να μην προβούν σε καμία ενέργεια που θα μπορούσε να παρακάμψει ή διακυβεύσει τη ΣΠΔ και τις διατάξεις της, ειδικότερα με κάποιο Πρωτόκολλο της Σύμβασης για τα Συμβατικά Όπλα που θα επέτρεπε τη χρήση των πυρομαχικών διασποράς.
<SPEAKER ID="210" NAME="Luca Romagnoli  " AFFILIATION="NI">
γραπτώς. - (IT) Κυρία Πρόεδρε, κυρίες και κύριοι, ψήφισα υπέρ της πρότασης ψηφίσματος σχετικά με την ανάγκη επικύρωσης της Σύμβασης για τα Πυρομαχικά Διασποράς έως το τέλος του 2008. " πρόταση αυτή, την οποία ενστερνίζομαι πλήρως, θα απαγορεύει τη χρήση, παραγωγή, αποθήκευση και μεταφορά πυρομαχικών διασποράς ως ολόκληρης κατηγορίας όπλων.
<P>
Επικροτώ, επίσης, το γεγονός ότι θα είναι υποχρεωτικό για τα κράτη μέλη της ΕΕ που έχουν χρησιμοποιήσει πυρομαχικά διασποράς να προσφέρουν τεχνική και οικονομική βοήθεια για την περισυλλογή και καταστροφή των καταλοίπων πυρομαχικών διασποράς. Τέλος, χαιρετίζω την πρωτοβουλία των συναδέλφων μου βουλευτών να καλέσουν όλα τα κράτη μέλη να μη χρησιμοποιούν, αποθηκεύουν, παράγουν, μεταφέρουν ή εξάγουν πυρομαχικά διασποράς, ούτε να επενδύουν σε αυτά, ανεξάρτητα από την επικύρωση της σύμβασης.
<SPEAKER ID="211" NAME="Geoffrey Van Ord  " AFFILIATION="PPE-DE">
γραπτώς. - " αντιπροσωπεία των Βρετανών Συντηρητικών τάχθηκε υπέρ αυτού του ψηφίσματος ως σαφή υποστήριξη της Σύμβασης για τα Πυρομαχικά Διασποράς του Ο"Ε που πρόσφατα αποτέλεσε αντικείμενο διαπραγματεύσεων. Εκτιμούμε ότι η Σύμβαση συνδύασε με επιτυχία τις αρχές και την πρακτική του ανθρωπισμού με την κατανόηση των στρατιωτικών απαιτήσεων των υπεύθυνων ενόπλων δυνάμεων.
<P>
Θεωρούσαμε πάντα ότι η αδιάκριτη απαγόρευση της χρήσης όλων των τύπων πυρομαχικών διασποράς θα είχε αρνητική επίπτωση στην επιχειρησιακή αποτελεσματικότητα των ενόπλων δυνάμεών μας. Συνεπώς, εφιστούμε ιδιαίτερη προσοχή στη σαφώς προσδιορισμένη εξαίρεση στη Σύμβαση για την επόμενη γενιά "εξυπνότερων" πυρομαχικών τα οποία έχουν σχεδιαστεί να αυτοκαταστρέφονται και αποτελούν ελάχιστο κίνδυνο για τους αμάχους. Το βρετανικό Υπουργείο Άμυνας αναπτύσσει αυτή τη στιγμή ένα πυρομαχικό που εμπίπτει στις διατάξεις της εν λόγω εξαίρεσης.
<P>
Γενικά, πιστεύουμε ότι είναι σημαντικό να διατηρηθεί η έννοια του μέτρου σχετικά με τη διαχείριση κινδύνου από τις ένοπλες δυνάμεις μας. Και ενώ οι βρετανικές ένοπλες δυνάμεις προσπαθούν πάντα να ελαχιστοποιήσουν τη βλάβη που προξενείται στον άμαχο πληθυσμό και να περιορίσουν τις έμμεσες καταστροφές, δεν πρέπει να ξεχνάμε ποτέ το γεγονός ότι μαχόμαστε κατά τρομοκρατών και ανταρτών που δεν έχουν απολύτως κανέναν ενδοιασμό στις μεθόδους που χρησιμοποιούν για την αδιάκριτη καταστροφή αθώων ανθρώπινων ζωών. Επομένως, η οργή μας θα πρέπει να στρέφεται κατά αυτών.
<SPEAKER ID="213" NAME="Alessandro Battilocchio  " LANGUAGE="IT">
Κυρία Πρόεδρε, κυρίες και κύριοι, τάχθηκα υπέρ της πρότασης ψηφίσματος. " πρώιμη διάγνωση και η έρευνα παρέχουν μια στερεά βάση για την προστασία της υγείας. Στην περίπτωση του HIV, αποτελέσματα πρόσφατων ετών δείχνουν πόσο σημαντικό είναι να ενθαρρύνουμε την έρευνα. Κατά συνέπεια, από αυτή την άποψη, οφείλουμε να εξαλείψουμε κάθε εμπόδιο στην έρευνα, η οποία αποτελεί για όσους έχουν μολυνθεί από τον ιό του HIV πραγματική ελπίδα να ζήσουν μια ποιοτικά πιο ικανοποιητική ζωή.
<P>
Αυτή η απαίτηση πρέπει να υποστηριχθεί συγκεκριμένα με την αξιοποίηση πολιτικών, οικονομικών και δημοσιονομικών πόρων εκ μέρους της Επιτροπής. Συγχρόνως, το Συμβούλιο και η Επιτροπή οφείλουν να διασφαλίσουν ότι η διάκριση εναντίον όσων έχουν μολυνθεί από τον HIV κηρύσσεται παράνομη σε όλα τα κράτη μέλη της ΕΕ.
<SPEAKER ID="214" NAME="Carlos Coelho  " AFFILIATION="PPE-DE">
γραπτώς. - (PT) Οι βουλευτές του Ευρωπαϊκού Κοινοβουλίου που εκλέχθηκαν από το πορτογαλικό Σοσιαλδημοκρατικό Κόμμα υποστηρίζουν το ψήφισμα που ενθαρρύνει την προαγωγή της πρώιμης διάγνωσης και θεραπευτικής αγωγής των μολύνσεων από HIV σε κάθε κράτος μέλος. Τα πιο πρόσφατα στατιστικά στοιχεία εξακολουθούν να δείχνουν όχι μόνο αύξηση στην ΕΕ του αριθμού νέων μολύνσεων από HIV, αλλά και ένα μεγάλο ποσοστό μολύνσεων από HIV που δεν έχουν ακόμα διαγνωστεί.
<P>
Ένας από τους λόγους της ταχείας εξάπλωσης της μόλυνσης από HIV σε πολλές χώρες της ΕΕ είναι το γεγονός ότι πολλοί χρήστες ενδοφλέβιων ναρκωτικών μολύνονται και διαδίδουν τη νόσο μέσω της κοινής χρήσης βελονών. " ετήσια έκθεση του EuroHIV σχετικά με τις τάσεις στην κατανάλωση ναρκωτικών στην Ευρωπαϊκή Ένωση τοποθετεί την Πορτογαλία ως τη χώρα με τον υψηλότερο αριθμό ανιχνευθεισών περιπτώσεων HIV/AIDS μεταξύ των χρηστών ναρκωτικών.
<P>
" ετήσια μελέτη για την υγειονομική περίθαλψη, οι Ευρωπαϊκοί Δείκτες Υγείας 2008, αναφέρει ότι η Πορτογαλία κατατάσσεται σχεδόν τελευταία στα συστήματα υγειονομικής περίθαλψης στην Ευρώπη. Μία από τις επικρίσεις που δέχεται το σύστημα υγείας της Πορτογαλίας είναι ότι δεν έχει λύσει ακόμα το πρόβλημα της πρόσβασης στη θεραπεία και των χρόνων αναμονής. " Eurostat εξακολουθεί να εμφανίζει την Πορτογαλία ως τη χώρα με το υψηλότερο ποσοστό θανάτων λόγω AIDS. " συγκριτική ανάλυση δεδομένων από την Πορτογαλία και από τους εταίρους της στην ΕΕ φανερώνει προβλήματα στην εθνική στρατηγική μας. Πρέπει να προσδιορίσουμε και να αναλύσουμε αυτά τα προβλήματα.
<SPEAKER ID="215" NAME="Edite Estrela  " AFFILIATION="PSE">
γραπτώς. - (PT) Τάχθηκα υπέρ της κοινής πρότασης ψηφίσματος σχετικά με την πρώιμη διάγνωση και θεραπευτική αγωγή του HIV/AIDS καθώς πιστεύω ότι πρέπει επειγόντως να ενισχύσουμε τα μέτρα και τις ενέργειες για τη διάγνωση και θεραπεία της νόσου αυτής, λόγω της ανησυχητικής αύξησης του αριθμού νέων μολύνσεων από HIV στην Ευρωπαϊκή Ένωση.
<P>
" λήψη μέτρων για την πρόληψη και θεραπεία της νόσου είναι ζωτικής σημασίας προκειμένου να περιοριστεί το αυξανόμενο κύμα μολύνσεων. Θεωρώ, επομένως, ότι είναι απαραίτητο να προαγάγουμε την ευκολότερη πρόσβαση σε πληροφορίες, συμβουλές, παροχή υγειονομικής περίθαλψης και κοινωνικές υπηρεσίες.
<P>
Επιπλέον, τα κράτη μέλη πρέπει απαραιτήτως να θεσπίσουν διατάξεις οι οποίες θα θέτουν ουσιαστικά εκτός νόμου τη διάκριση εναντίον ατόμων που ζουν με τον ιό του HIV/AIDS, συμπεριλαμβανομένων των περιορισμών που επηρεάζουν την ελευθερία κίνησής τους εντός της περιοχής δικαιοδοσίας τους.
<SPEAKER ID="216" NAME="Luca Romagnoli  " AFFILIATION="NI">
γραπτώς. - (IT) Κυρία Πρόεδρε, κυρίες και κύριοι, αναφέρω με ικανοποίηση ότι ψήφισα υπέρ της πρότασης ψηφίσματος σχετικά με την πρώιμη διάγνωση και πρώιμη θεραπευτική αγωγή του ιού HIV. Με σκοπό την προστασία των Ευρωπαίων πολιτών και της υγείας τους, η Επιτροπή έχει την υποχρέωση να προαγάγει την έγκαιρη διάγνωση και να εξαλείψει τα εμπόδια στην διενέργεια εξετάσεων για τη νόσο αυτή, καθώς και να διασφαλίσει πρώιμη αγωγή και να διαφημίσει τα οφέλη της πρώιμης αγωγής.
<P>
Δεδομένου ότι οι εκθέσεις του EuroHIV και του UNAIDS επιβεβαιώνουν ότι τα νέα κρούσματα HIV αυξάνονται με ανησυχητικό ρυθμό στην Ευρωπαϊκή Ένωση και στις γειτονικές χώρες και ότι σε ορισμένες χώρες ο εκτιμώμενος αριθμός των ατόμων που έχουν μολυνθεί από τον HIV είναι σχεδόν τριπλάσιος του επισήμου αριθμού, χαιρετίζω την πρόταση, η οποία καλεί, επίσης, την Επιτροπή να καταρτίσει μια στρατηγική για την αναχαίτιση του HIV/AIDS η οποία θα επικεντρώνεται στους τοξικομανείς και δη στους χρήστες ενδοφλέβιων ναρκωτικών.
<SPEAKER ID="218" NAME="Ilda Figueiredo  " AFFILIATION="GUE/NGL">
γραπτώς. - (PT) Θέλουμε να υπογραμμίσουμε ορισμένες πτυχές του ψηφίσματος αυτού με τις οποίες συμφωνούμε, και ειδικότερα: "τον αθέμιτο ανταγωνισμό από τα εισαγόμενα προϊόντα τρίτων χωρών στην κοινοτική αγορά" και τη "σοβαρή απειλή συρρίκνωσης του μελισσοκομικού κλάδου λόγω έντονης μείωσης των πόρων σε γύρη και νέκταρ". Αυτά τα προβλήματα πρέπει να λυθούν με την εφαρμογή της κοινοτικής προτίμησης και την αντιμετώπιση του αθέμιτου ανταγωνισμού από μελισσοκομικά προϊόντα τρίτων χωρών. " έρευνα για τα παράσιτα και τις ασθένειες - που αποδεκατίζουν τις μέλισσες - και την προέλευσή τους, συμπεριλαμβανομένης της ευθύνης των ΓΤΟ, πρέπει να επιταχυνθεί άμεσα διαθέτοντας συμπληρωματικά μέσα στον προϋπολογισμό.
<P>
Το μόνο θέμα που δεν θίγεται στο ψήφισμα είναι η ευθύνη των μεταρρυθμίσεων της κοινής γεωργικής πολιτική για το όλο αυτό πρόβλημα. " ερήμωση του αγροτικού κόσμου, η αποξήλωση της παραγωγής σε μεγάλης εκτάσεως περιοχές και η εισαγωγή γενετικά τροποποιημένων ειδών είχαν ως αποτέλεσμα την απώλεια της βιοποικιλότητας. Ομοίως, έχουν προωθηθεί μέθοδοι παραγωγής που δεν λαμβάνουν υπόψη το συγκεκριμένο έδαφος και τις κλιματικές συνθήκες κάθε περιοχής.
<P>
Μια γεωργική πολιτική που ανατρέπει αυτή την τάση, εκτός από τα μέτρα που αναφέρθηκαν ανωτέρω, θα βοηθούσε σημαντικά στην επίλυση των προβλημάτων στον μελισσοκομικό τομέα.
<SPEAKER ID="219" NAME="Christofer Fjellner  " AFFILIATION="PPE-DE">
γραπτώς. - (SV) Το ψήφισμα αυτό αναφέρεται στο γεγονός ότι οι πληθυσμοί των μελισσών πεθαίνουν από ανεξήγητες αιτίες. Συμφωνούμε με την άποψη ότι απαιτείται έρευνα προκειμένου να ρυθμιστεί αυτό το πρόβλημα.
<P>
Εντούτοις, δεν συμφωνούμε με την άποψη ότι πρέπει να δοθούν περισσότερες επιδοτήσεις στους μελισσοκόμους και να τους παρασχεθεί περισσότερη προστασία από το εξωτερικό περιβάλλον (προστατευτισμός).
<SPEAKER ID="220" NAME="Hélène Goudin και Nils Lundgr  " AFFILIATION="IND/DEM">
γραπτώς. - (SV) " πρόταση που υποβλήθηκε από την Επιτροπή Γεωργίας και Ανάπτυξης της Υπαίθρου του Ευρωπαϊκού Κοινοβουλίου έχει κάποιες καλές και κάποιες όχι και τόσο καλές πτυχές. Είμαστε υπέρ της διεξαγωγής έρευνας από την Επιτροπή για τα παράσιτα και τις ασθένεις που αποδεκατίζουν τις μέλισσες.
<P>
Εντούτοις, το ψήφισμα περιέχει επίσης προτάσεις τις οποίες δεν μπορούμε να υποστηρίξουμε. Για παράδειγμα, το Ευρωπαϊκό Κοινοβούλιο "παροτρύνει την Επιτροπή να προτείνει έναν μηχανισμό οικονομικής ενίσχυσης για τα μελισσοκομεία που αντιμετωπίζουν δυσκολίες λόγω της θνησιμότητας των μελισσών" (παράγραφος 11). Δεν μπορούμε να υποστηρίξουμε τέτοιες δαπάνες στον προϋπολογισμό της ΕΕ και η πλειοψηφία των φεντεραλιστών στο Ευρωπαϊκό Κοινοβούλιο οφείλει να μην εκφράσει την υποστήριξή της χωρίς να αναγνωρίσει τις δημοσιονομικές επιπτώσεις μιας τέτοιας θέσης.
<P>
Κατά συνέπεια, καταψηφίσαμε αυτό το ψήφισμα στο σύνολό του.
<SPEAKER ID="221" NAME="Daciana Octavia Sârbu  " AFFILIATION="PSE">
γραπτώς. - (RO) " δραματική μείωση του πληθυσμού των μελισσών και, συνεπώς, της επικονίασης εκθέτει σε κίνδυνο την παραγωγή φρούτων, λαχανικών και καλλιεργειών στην Ευρωπαϊκή Ένωση. " μείωση του αριθμού των μελισσών οφείλεται σε διάφορα παράσιτα και μυκητιάσεις που υπάρχουν στην ατμόσφαιρα και στον ψεκασμό φυτοφαρμάκων. Το κύριο πρόβλημα είναι η μόλυνση που προκαλείται από το παράσιτο Varroa, η οποία εκδηλώνεται με δυσμορφίες στο επίπεδο των φτερών και της κοιλιακής χώρας, και οι υποανάπτυκτες μέλισσες δεν μπορούν να πετάξουν και έχουν πολύ μικρή διάρκεια ζωής. Εάν δεν θεραπευτεί, το παράσιτο Varroa μπορεί να οδηγήσει στην εξαφάνιση ολόκληρου μελισσιού μελισσών μέσα σε λίγους μήνες. " μείωση του πληθυσμού των μελισσών είναι, επίσης, αποτέλεσμα της παρατεταμένης χρήσης φυτοφαρμάκων, ακόμα και όταν η χρήση τους είχε ως στόχο την καταστροφή μυκητιάσεων και παρασίτων. Ορισμένοι επιστήμονες πιστεύουν ότι μία άλλη αιτία αυτού του φαινομένου είναι το ηλεκτρομαγνητικό κύμα ακτινοβολίας που εκπέμπουν τα κινητά τηλέφωνα, το οποίο διεισδύει στο σύστημα πλοήγησης των μελισσών, με αποτέλεσμα να μην μπορούν να επιστρέψουν στην κυψέλη. Απαιτείται η ανάπτυξη έρευνας σε αυτό τον τομέα για την εξεύρεση λύσεων καταπολέμησης των ασθενειών που πλήττουν τις μέλισσες. Επιπλέον, οι προσπάθειες των γεωργών να μειώσουν τις εφαρμογές φυτοπροστατευτικών προϊόντων στη διάρκεια της ανθοφορίας θα βοηθήσουν να σταματήσει η μείωση του αριθμού αυτών των εντόμων.
<SPEAKER ID="222" NAME="Christel Schaldemose  " AFFILIATION="PSE">
γραπτώς. - (DA) Εξ ονόματος των Ole Christs, Poul Nyrup Rasmuss, Dan Jørgs, Britta Thoms και Christel Schaldemose.
<P>
" δανική αντιπροσωπεία της Σοσιαλιστικής Ομάδας στο Ευρωπαϊκό Κοινοβούλιο τάχθηκε κατά του ψηφίσματος σχετικά με την κατάσταση του μελισσοκομικού τομέα. Θεωρούμε ότι το ψήφισμα φέρει τη σφραγίδα του προστατευτισμού και αποτελεί προσπάθεια θέσπισης περισσότερων σχεδίων επιδότησης για τους γεωργούς της ΕΕ.
<P>
Πιστεύουμε ότι η θνησιμότητα των μελισσών είναι ένα τεράστιο πρόβλημα το οποίο πρέπει να αντιμετωπιστεί σε επίπεδο ΕΕ, αλλά με τη χρήση των σωστών μηχανισμών. Απαιτείται, για παράδειγμα, συμπληρωματική έρευνα και εστίαση στην προστασία των οικοσυστημάτων μας, συμπεριλαμβανομένου του περιορισμού της χρήσης φυτοφαρμάκων.
<SPEAKER ID="224" NAME="Avril Doyle  " AFFILIATION="PPE-DE">
γραπτώς. - Τάχθηκα υπέρ του ψηφίσματος για την αναθεώρηση της σύστασης 2001/331/EC σχετικά με την πρόβλεψη των ελάχιστων κριτηρίων για περιβαλλοντικές επιθεωρήσεις στα κράτη μέλη. " ορθή και ισότιμη επιβολή της περιβαλλοντικής νομοθεσίας της Κοινότητας είναι ζωτική, και οτιδήποτε δεν φτάνει το στόχο αυτό διαψεύδει τις προσδοκίες των πολιτών και υπονομεύει τη φήμη της Κοινότητας ως αποτελεσματικού προστάτη του περιβάλλοντος. Για να έχει αξιοπιστία η νομοθεσία μας, πρέπει να επιβληθεί αποτελεσματικά.
<SPEAKER ID="225" NAME="Ilda Figueiredo  " AFFILIATION="GUE/NGL">
γραπτώς. - (PT) Αναμφίβολα, πρέπει να δώσουμε περισσότερη προσοχή στα περιβαλλοντικά θέματα και πρέπει να θεσπίσουμε μέτρα πρόληψης της συνεχούς περιβαλλοντικής ζημιάς που διακυβεύει το παρόν και το μέλλον του πλανήτη μας και την ποιότητα ζωής των πολιτών μας.
<P>
Οφείλουμε, επομένως, να επαγρυπνούμε περισσότερο για τη συμμόρφωση με τους κανόνες που διασφαλίζουν το σεβασμό στο περιβάλλον και λαμβάνουν υπόψη τις ειδικές συνθήκες κάθε χώρας, συμπεριλαμβανομένων των κοινωνικών επιπτώσεων. Επίσης, χρειαζόμαστε μια πολιτική με περισσότερη αλληλεγγύη η οποία λαμβάνει υπόψη τα διαφορετικά επίπεδα ανάπτυξης και οικονομικής δυνατότητας.
<P>
Το δίκαιο του περιβάλλοντος της ΕΕ δεν διασφαλίζει κατάλληλα όλα αυτά τα θέματα, και οι κοινοτικές πολιτικές δεν συνάδουν με αυτά. Κατά συνέπεια, έχουμε σοβαρές αμφιβολίες σχετικά με την πολιτική βούληση της Ευρωπαϊκής Επιτροπής για την επίλυση αυτού του πολυσύνθετου προβλήματος και διατρέχουμε τον κίνδυνο επιδείνωσης των περιφερειακών και κοινωνικών ανισοτήτων με ορισμένες από τις προτάσεις που υποβάλλονται σε αυτό το ψήφισμα.
<P>
Για αυτό το λόγο αποφασίσαμε να απέχουμε.
<SPEAKER ID="226" NAME="Duarte Freitas  " AFFILIATION="PPE-DE">
γραπτώς. - (PT) Συγχαίρω τους συναδέλφους μου στην Επιτροπή Περιβάλλοντος, Δημόσιας Υγείας και Ασφάλειας των Τροφίμων για τη διατύπωση τόσο της προφορικής ερώτησης όσο και της πρότασης ψηφίσματος, διότι επισημαίνουν σαφώς την ανάγκη σωστής εφαρμογής του κοινοτικού δικαίου του περιβάλλοντος. Συγκεκριμένα, παροτρύνουν την Επιτροπή να υποβάλει πρόταση οδηγίας για τις περιβαλλοντικές επιθεωρήσεις, στην οποία θα διασαφηνίζει τους ορισμούς και τα κριτήρια και θα διευρύνει το πεδίο εφαρμογής της.
<P>
Και τα δύο έγγραφα υπογραμμίζουν, επίσης, την ανάγκη ενίσχυσης του Δικτύου της Ευρωπαϊκής Ένωσης για την Εφαρμογή και Επιβολή του Δικαίου του Περιβάλλοντος (IMPEL) και υποστήριξης της περιβαλλοντικής αγωγής και της ενημέρωσης για την προστασία του περιβάλλοντος, το ακριβές περιεχόμενο της οποίας θα πρέπει να καθορίζεται σε τοπικό, περιφερειακό ή εθνικό επίπεδο, με βάση τις ανάγκες και τα προβλήματα που παρατηρούνται σε μια συγκεκριμένη περιφέρεια.
<P>
Εάν η ΕΕ δεν εφαρμόσει αυστηρά την περιβαλλοντική πολιτική της, θα διαψευσθούν οι προσδοκίες των πολιτών και θα υπονομευθεί ο ρόλος της ΕΕ ως αποτελεσματικός προστάτης του περιβάλλοντος.
<SPEAKER ID="227" NAME="Αθανάσιος Παφίλης  " AFFILIATION="GUE/NGL">
γραπτώς. - (EL) Καταψηφίζουμε το σχέδιο ψηφίσματος που στηρίζεται στη θέση "ότι είναι ζωτική η ορθή και ισότιμη επιβολή της περιβαλλοντικής νομοθεσίας της Κοινότητας", γιατί αυτή η νομοθεσία δεν προστατεύει το περιβάλλον αλλά τα ζωτικά συμφέροντα των μονοπωλίων της ΕΕ.
<P>
H παρότρυνση για "θέσπιση κοινοτικού σώματος περιβαλλοντικών επιθεωρητών" αποτελεί άμεση παρέμβαση στα εσωτερικά των κρατών μελών για την εξασφάλιση της εφαρμογής της αρχής "ο ρυπαίνων πληρώνει" που επιτρέπει την καταστροφή του περιβάλλοντος με την καταβολή φτηνού αντιτίμου, την "πράσινη φορολογία" σε βάρος των πλατιών λαϊκών στρωμάτων, το εμπόριο των ρύπων, την προώθηση της επιχειρηματικότητας και της ανταγωνιστικότητας ως καθοριστικών κριτηρίων για την ανάπτυξη "περιβαλλοντικών", κατά τα άλλα, καινοτομικών τεχνολογιών, τη χρήση γενετικά τροποποιημένων οργανισμών στην Γεωργία και την κατάργηση στην πράξη των αρχών της Προφύλαξης και της Πρόληψης.
<P>
H ΕΕ και η περιβαλλοντική της πολιτική, που υπηρετούν τα συμφέροντα του μεγάλου κεφαλαίου, γεννούν και αναπαράγουν τα διατροφικά εγκλήματα, την ατμοσφαιρική επιβάρυνση αστικών κέντρων με τους "μοντέρνους ρύπους", τις καταστροφές δασών, τη διάβρωση εδαφών και την ερημοποίηση, τη ρύπανση των θαλασσών και των υδάτων. Tο περιβάλλον θα αποτελεί επιχειρηματικό τομέα με στόχο την μεγιστοποίηση των κερδών της οικονομικής ολιγαρχίας. Θα υφίσταται τις συνέπειες της αλόγιστης και ασύδοτης εκμετάλλευσης των φυσικών πόρων και θα υποβαθμίζεται από την καπιταλιστική βαρβαρότητα.
<P>
(" συνεδρίαση διακόπτεται στις 13.00 και συνεχίζεται στις 15.00.)

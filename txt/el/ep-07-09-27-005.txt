<CHAPTER ID="005">
Καλωσόρισμα
<SPEAKER ID="073" NAME="Πρόεδρος">
Καλωσορίζω με μεγάλη χαρά, εξ ονόματος του Σώματος, μία αντιπροσωπεία μελών της λαϊκής εθνοσυνέλευσης της Λαϊκής Δημοκρατίας της Κίνας που έλαβε θέση στα θεωρεία των διακεκριμένων επισκεπτών.
<P>
(Χειροκροτήματα)
<P>
Τα μέλη της αντιπροσωπείας ήρθαν στο Στρασβούργο για να συναντήσουν τους ομολόγους τους στο Ευρωπαϊκό Κοινοβούλιο επ' ευκαιρία της 25ης διακοινοβουλευτικής συνάντησης ΕΚ/Κίνας.
<P>
Επικεφαλής της αντιπροσωπείας είναι ο κ. Wang Yingfan, αντιπρόεδρος της Επιτροπής Εξωτερικών Υποθέσεων της λαϊκής εθνοσυνέλευσης της Λαϊκής Δημοκρατίας της Κίνας. Την αντιπροσωπεία αποτελούν πέντε μέλη της μόνιμης επιτροπής της λαϊκής εθνοσυνέλευσης συνοδευόμενα από την Εξοχότητά του, τον κινέζο πρέσβη στην Ευρωπαϊκή Ένωση κ. Chengyuan και αρκετούς υψηλόβαθμους αξιωματούχους του τμήματος Εξωτερικών Υποθέσεων της λαϊκής εθνοσυνέλευσης.
<P>
Σήμερα το απόγευμα η αντιπροσωπεία θα συνεχίσει το ταξίδι της στην Ευρώπη μεταβαίνοντας στην Αθήνα. Εκφράζω στην αντιπροσωπεία τις καλύτερες ευχές μου για το υπόλοιπο της παραμονής της στην Ευρωπαϊκή Ένωση.

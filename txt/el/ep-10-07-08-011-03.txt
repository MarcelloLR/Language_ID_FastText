<CHAPTER ID="011-03">
3. Βόρεια Κορέα
<SPEAKER ID="435" NAME="Πρόεδρος">
" ημερήσια διάταξη προβλέπει τη συζήτηση επτά προτάσεων ψηφίσματος σχετικά με τη Βόρεια Κορέα.
<SPEAKER ID="436" NAME="Bastiaan Belder">
συντάκτης. - (NL) Κυρία Πρόεδρε, η καταστολή κάθε πιθανής κριτικής της καθεστηκύιας τάξης στη Βόρεια Κορέα είναι τόσο αυστηρή, ώστε δεν κοινοποιείται καμία πληροφορία σχετικά με κάποιον αντιφρονούντα ή ακτιβιστή. Αυτό είναι το ξεκάθαρο συμπέρασμα ανοικτής επιστολής της 14ης Ιουνίου, την οποία απηύθυναν πέντε οργανώσεις ανθρωπίνων δικαιωμάτων στους υπουργούς Εξωτερικών της Ευρωπαϊκής Ένωσης. Αποτελεί επίσης μέτρο για τη σοβαρότητα της κατάστασης της λιμοκτονούσας αυτοκρατορίας του Kim Jong Il. Δεν γνωρίζουμε κανένα από τα ονόματα αντιφρονούντων ή ακτιβιστών στο έδαφος της Βόρειας Κορέας. Αυτές οι πληροφορίες πρέπει να μας καταστούν με κάποιον τρόπο διαθέσιμες. " κατάσταση στην εν λόγω χώρα δεν συγκρίνεται καν με αυτήν στην πρώην Σοβιετική Ένωση ή τη Ρουμανία του Τσαουσέσκου.
<P>
" ανοικτή επιστολή της 14ης Ιουνίου καλεί τους αξιωματούχους των ευρωπαϊκών κυβερνήσεων να αναλάβουν πολύ μεγαλύτρη δράση σε απάντηση στις ανελέητες παραβιάσεις των θεμελιωδών δικαιωμάτων των πολιτών της Βόρειας Κορέας, τόσο εντός όσο και εκτός των συνόρων της χώρας τους. Διάφορες συγκεκριμένες συστάσεις προς τούτο παρέχονται στο κοινό ψήφισμα του Κοινοβουλίου. Συγχαρητήρια! Ας εξακολουθήσουμε, για παράδειγμα, να υπενθυμίζουμε στην Κίνα, σε όλα τα ευρωπαϊκά πολιτικά επίπεδα, τις ευθύνες της που προβλέπονται από τις Συνθήκες έναντι των προσφύγων από τη Βόρεια Κορέα.
<P>
Επίσης, υποστηρίζω ολόθερμα την παράγραφο 14 του ψηφίσματος. " Επιτροπή προστατεύει τα δικαιώματα των βορειοκορεατών εργαζομένων στο βιομηχανικό συγκρότημα "Kaesong", εισάγοντας σαφή ρήτρα επί του σημείου αυτού στη συμφωνία ελεύθερων συναλλαγών με τη Νότια Κορέα.
<P>
Κυρία Πρόεδρε, επισήμως η Βόρεια Κορέα ισχυρίζεται ότι διασφαλίζει τη θρησκευτική ελευθερία των 24 εκατομμυρίων ανθρώπων του πληθυσμού της. Στην πράξη, ωστόσο, σύμφωνα με τις μαρτυρίες προσφύγων, οιοσδήποτε διαπιστώνεται να διανέμει τη Βίβλο ή να συμμετέχει σε μυστικές συναντήσεις προσευχής διατρέχει τον κίνδυνο να σταλεί σε στρατόπεδο καταναγκαστικής εργασίας ή ακόμα και να εκτελεσθεί. Στις αρχές του τρέχοντος μήνα, ανακαλύψαμε ότι ο Son Jong Nam βασανίσθηκε μέχρι θανάτου σε φυλακή της Βόρειας Κορέας, διότι διέδιδε το Ευαγγέλιο, τη χαρμόσυνη είδηση, στους συμπατριώτες και τις συμπατριώτισσές του. Ποια είναι τα αποδεικτικά στοιχεία του εγκλήματός του; Τα 20 αντίτυπα της Βίβλου και οι 10 κασέτες με λατρευτικό περιεχόμενο; Κατά τα φαινόμενα, αυτό ακριβώς φοβούνται, κυριολεκτικά μέχρι θανάτου, οι βορειοκορεατικές αρχές.
<SPEAKER ID="437" NAME="Gerald Häfner" LANGUAGE="DE">
Κυρία Πρόεδρε, κυρίες και κύριοι, είναι θετικό το γεγονός ότι εκμεταλλευθήκαμε σήμερα την ευκαιρία για να συζητήσουμε την κατάσταση στη Βόρεια Κορέα, μία χώρα που έχει αποκλείσει τελείως τον εαυτό της από τον έλεγχο του υπόλοιπου κόσμου, σε βαθμό ώστε ελάχιστοι μόνο γνωρίζουν τι συμβαίνει εκεί, ενώ και οι άνθρωποι που ζουν στη χώρα δεν γνωρίζουν ουσιαστικά τι συμβαίνει στον υπόλοιπο κόσμο.
<P>
Θα ήθελα να επικεντρωθώ σε δύο ζητήματα. Το πρώτο αφορά την κατάσταση των ανθρωπίνων δικαιωμάτων στη Βόρεια Κορέα, όπου άνθρωποι εξαφανίζονται από τους δρόμους και περνούν το υπόλοιπο της ζωής τους σε στρατόπεδα· όπου, ενίοτε, ακόμα και πολίτες δεύτερης γενιάς περνούν ολόκληρη τη ζωή τους φυλακισμένοι σε στρατόπεδα, διότι οι γονείς τους υποτίθεται ότι είχαν διαπράξει εγκλήματα· όπου άνθρωποι εκτελούνται δημοσίως και άλλοι υποχρεούνται να παρακολουθούν τις εκτελέσεις αυτές, και πολλά ακόμα. Φρονούμε ότι είναι πλέον καιρός η κατάσταση των ανθρωπίνων δικαιωμάτων στη Βόρεια Κορέα να διερευνηθεί από μία ανεξάρτητη επιτροπή, όπως προτείνουμε στην παρούσα κοινή έκθεση.
<P>
Θα ήθελα να κάνω και μία δεύτερη παρατήρηση. Είναι εξαιρετικά δύσκολο να φύγει κανείς από τη χώρα αυτή, να δραπετεύσει. Θα έπρεπε να αποτελεί ένα από τα πλέον θεμελιώδη ανθρώπινα δικαιώματα· θα έπρεπε να είναι αυτονόητο για τους ανθρώπους να μπορούν να επιλέγουν τον τόπο διαμονής τους και να μετακινούνται ελεύθερα. Ωστόσο, επί του παρόντος διαπιστώνουμε μία κατάσταση, κατά την οποία εκείνοι που κατορθώνουν να φύγουν από τη Βόρεια Κορέα συχνά να μην γίνονται δεκτοί σε άλλη χώρα και πολλοί να επαναπατρίζονται.
<P>
Ως εκ τούτου, θα ήθελα, ειδικότερα, να ζητήσω μετ' επιτάξεως από τις πρεσβείες της ΕΕ να δέχονται τους ανθρώπους που κατορθώνουν να καταφύγουν σε αυτές και να τους βοηθούν να φθάσουν σε πιο ασφαλείς χώρες, ώστε να λάβουν επαρκή στήριξη εκεί και να ξεκινήσουν μία νέα ζωή. Αυτό είναι σημαντικό αναλογιζόμενοι την κατάσταση στην οποία βρίσκονται αυτοί οι άνθρωποι. Αυτό που συμβαίνει επί του παρόντος στην εν λόγω χώρα απεχθές.
<SPEAKER ID="438" NAME="Miroslav Mikolášik">
συντάκτης. - (EN) Κυρία Πρόεδρε, η Λαοκρατική Δημοκρατία της Κορέας κάθε άλλο παρά δημοκρατική είναι, δεδομένου ότι παρουσιάζει έναν από τους χειρότερους δείκτες παραβιάσεων των ανθρωπίνων δικαιωμάτων στον κόσμο. Πράγματι, από την προσωπική μου συνάντηση με τους εκπροσώπους της κοινωνίας των πολιτών στην κορεατική χερσόνησο έλαβα περισσότερες οδυνηρές αποδείξεις για τις εξαιρετικά δυσάρεστες και σοβαρές παραβιάσεις των ανθρωπίνων δικαιωμάτων στη χώρα. Αισθάνομαι βαθιά απογοήτευση, διότι η κατάσταση των ανθρωπίνων δικαιωμάτων στη ΛΔΚ δεν βελτιώθηκε, αλλά επιδεινώθηκε από το προηγούμενο ψήφισμα του Ευρωπαϊκού Κοινοβουλίου. 150.000 και πλέον πολιτικοί κρατούμενοι εξακολουθούν να κρατούνται σε στρατόπεδα συγκέντρωσης, υποβάλλονται σε καταναγκαστική εργασία, βασανίζονται και εγκαταλείπονται εσκεμμένα σε λιμοκτονία. Επιπροσθέτως, αισθάνομαι συγκλονισμένος από την πρακτική της "συλλογικής ενοχής" που έχει ως αποτέλεσμα να φυλακίζονται ολόκληρες οικογένειες, ακόμα δε και παιδιά. Ως εκ τούτου, η ΕΕ και τα κράτη μέλη πρέπει να συνδυάσουν τις προσπάθειές τους και να ασκήσουν μεγαλύτερες διπλωματικές και πολιτικές πιέσεις στην κυβέρνηση της ΛΔΚ όσον αφορά τον σεβασμό προς τα ανθρώπινα δικαιώματα των πολιτών της.
<P>
Επιτρέψτε μου να ολοκληρώσω με μία σκέψη. Ταυτόχρονα, πρέπει να αποτρέψουμε την επιβολή διμερών και πολυμερών κυρώσεων με σοβαρό αρνητικό αντίκτυπο στους μέσους εξαθλιωμένους βορειοκορεάτες πολίτες που ήδη πλήττονται από τη συστηματική λιμοκτονία και την καταδυνάστευση.
<P>
(Χειροκροτήματα)
<SPEAKER ID="439" NAME="Janusz Wojciechowski" LANGUAGE="PL">
Κυρία Πρόεδρε, είναι πολύ θετικό το γεγονός ότι το Κοινοβούλιο εκδηλώνει ενδιαφέρον για την κατάσταση στη Βόρεια Κορέα, διότι τούτο συνιστά πηγή μεγίστης αανησυχίας στις κοινωνίες μας.
<P>
Είδαμε προσφάτως αθλητές από τη Βόρεια Κορέα να συμμετέχουν στο Παγκόσμιο Κύπελλο Ποδοσφαίρου. Εντυπωσιασθήκαμε ιδιαιτέρως από τον πρώτο τους αγώνα, όταν έπαιξαν επί ίσοις όροις σε ένα δύσκολο παιχνίδι εναντίον της Βραζιλίας. Στους αγώνες που ακολούθησαν δεν τα πήγαν τόσο καλά. Γιατί όμως μιλώ για αυτό το αθλητικό γεγονός; Σύμφωνα με πληροφορίες, κατά τη διάρκεια της προηγούμενης εμφάνισης της Βόρειας Κορέας στους τελικούς του Παγκοσμίου Κυπέλλου Ποδοσφαίρου πριν από 40 χρόνια, όταν οι παίκτες της χώρας σημείωσαν μεγάλη επιτυχία, οι επιδόσεις τους δεν ήταν ικανοποιητικές για τις αρχές του κορεατικού καθεστώτος. Στη συνέχεια, οι παίκτες υπήχθησαν σε μέτρα καταστολής, και κρατήθηκαν σε στρατόπεδα καταναγκαστικής εργασίας. Εφιστώ την προσοχή στο γεγονός αυτό, ώστε να εξετάσουμε την υφιστάμενη κατάσταση και να βεβαιωθούμε ότι δεν συμβαίνει κάτι παρόμοιο. Χρειαζόμαστε την επιρροή και την πίεση των αθλητικών αρχών για το θέμα αυτό, διότι έχουν ορισμένες δυνατότητες να ασκήσουν πιέσεις στις κορεατικές αρχές, προκειμένου να διασφαλισθεί ότι δεν επαναλαμβάνεται αυτό το φαινόμενο. Είμαστε εξαιρετικά ανήσυχοι για το τι θα συμβεί σε αυτούς τους αθλητές στη συνέχεια.
<SPEAKER ID="440" NAME="Jaromír Kohlíček" LANGUAGE="CS">
" Λαοκρατική Δημοκρατία της Κορέας αποτελούσε επί σειρά ετών τη χώρα με τις χειρότερες παραβιάσεις των ανθρωπίνων δικαιωμάτων. Ασφαλώς πρέπει να συμφωνήσουμε με το σχέδιο ψηφίσματος ως προς τα σημεία όπου ζητείται η παύση των δημόσιων εκτελέσεων, η κατάργηση της θανατικής ποινής, η παύση των βασανιστηρίων και η απελευθέρωση των πολιτικών κρατουμένων.
<P>
Από την άλλη πλευρά όμως, η έκκληση για τη διασφάλιση της πρόσβασης σε τρόφιμα και ανθρωπιστική βοήθεια για όλους τους πολίτες που την έχουν ανάγκη είναι, κατά τη γνώμη μου, υποκριτική. Είναι γνωστό το γεγονός ότι η Βόρεια Κορέα αντιμετωπίζει μακροχρόνια προβλήματα όσον αφορά τη διασφάλιση επαρκούς ποσότητας τροφίμων· εν δεν κάνω λάθος, πολλές χώρες στην Αφρική και την Ασία έχουν παρόμοια προβλήματα, όμως το Ευρωπαϊκό Κοινοβούλιο δεν απευθύνει παρόμοιες εκκλήσεις προς τις κυβερνήσεις των χωρών αυτών.
<P>
Αυτό δεν αλλάζει το γεγονός ότι υπάρχει έλλειψη τροφίμων και ότι η έλλειψη αυτή αποτελεί αντικειμενικά τεράστιο πρόβλημα, προκαλώντας υποσιτισμό και συναφή προβλήματα υγείας στους πολίτες της χώρας. " κατάσταση είναι αδιαφιλονόκητα σοβαρή και αμφιβάλλω εάν μερικά σχέδια μέτρων σε ένα ψήφισμα είναι ικανά να επιφέρουν σημαντικές βελτιώσεις. " κριτική που ασκείται από τους συντάκτες κατά της Κίνας αποτελεί κλασικό παράδειγμα υποκριτικής ευθυνοφοβίας, και αποκαλύπτει την πολιτική των δύο μέτρων και δύο σταθμών που εφαρμόζεται από αυτούς. Έχει ζητηθεί από τις χώρες της Ευρωπαϊκής Ένωσης να δέχονται πρόσφυγες από τη Βόρεια Κορέα, ενώ, την ίδια στιγμή, η Ευρωπαϊκή Ένωση εφαρμόζει συμφωνίες επανεισδοχής εναντίον όλων των νότιων γειτόνων της. Εάν αυτό δεν είναι παράδειγμα δύο μέτρων και δύο σταθμών, τότε πραγματικά δεν ξέρω πώς να χαρακτηρίσω αυτές τις υποκριτικές διατυπώσεις.
<P>
Σε ολόκληρο το ψήφισμα δεν υπάρχει ίχνος προσπάθειας για περιορισμό της έντασης και αποστρατιωτικοποίηση της κορεατικής χερσονήσου, δηλαδή των απαραίτητων βημάτων προς τη σωστή κατεύθυνση. Κανείς από τη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών δεν μπορεί να υπερψηφίσει ένα ψήφισμα διατυπωμένο με αυτόν τον τρόπο.
<SPEAKER ID="441" NAME="Kristian Vigenin">
συντάκτης. - (EN) Κυρία Πρόεδρε, καταρχάς θα ήθελα να υπογραμμίσω ότι υπάρχει ευρεία συμφωνία στο Κοινοβούλιο σχετικά με την κατάσταση στη Βόρεια Κορέα. Ήταν πολύ εύκολο να καταλήξουμε σε κοινό ψήφισμα και, όπως βλέπετε, δεν υπάρχουν τροπολογίες σχετικά, επομένως προβάλλουμε ενιαίο μέτωπο εν προκειμένω.
<P>
Από την άλλη πλευρά όμως, θα ήθελα να προβώ σε μία παρατήρηση, η οποία συζητήθηκε και στην Ομάδα μου εχθές. Δεν ενδείκνυνται, ενδεχομένως, η χρήση της διαδικασίας κατεπείγοντος για τα ζητήματα, διότι, στην πραγματικότητα, δεν έχει συμβεί τίποτα κατεπείγον στη Βόρεια Κορέα. Θα ήταν ίσως σκόπιμο να διαθέσουμε λίγο περισσότερο χρόνο για τη σύνταξη πιο ολοκληρωμένου ψηφίσματος και τη διεξαγωγής εκτενέστερης συζήτησης σχετικά με τις ενδεχόμενες συστάσεις και τις πιο σύνθετες λύσεις που μπορούμε να προτείνουμε.
<P>
Δεν θέλω να επαναλάβω αυτά που ειπώθηκαν ήδη στο ψήφισμα σχετικά με τις σοβαρές παραβιάσεις των ανθρωπίνων δικαιωμάτων στην εν λόγω χώρα. Πρόκειται ενδεχομένως για μια χώρα η οποία δεν έχει όμοιά της στον κόσμο αυτήν τη στιγμή. Θα ήθελα, ωστόσο, να υπογραμμίσω ότι μεταξύ όλων αυτών των παραβιάσεων, οι δημόσιες εκτελέσεις, παρουσία παιδιών, είναι ίσως οι πλέον αποκρουστικές. Δεν θεωρώ ότι θα πρέπει να ιεραρχήσουμε όλες αυτές τις παραβιάσεις, όμως αυτό είναι πράγματι άκρως απεχθές.
<P>
Στο ψήφισμά μας αναγνωρίζουμε ευτυχώς ότι η Κίνα δύναται να διαδραματίσει σημαντικό ρόλο. Οι αλλαγές στην Κίνα, μεταξύ άλλων και στον τομέα των ανθρωπίνων δικαιωμάτων, μπορεί να μην είναι επαρκείς για εμάς, αλλά αποτελούν θετικό παράδειγμα, και η Κίνα μπορεί ενδεχομένως να αξιοποιήσει τις σχέσεις της για την προώθηση ορισμένων αλλαγών στη Βόρεια Κορέα. Αυτό θα πρέπει να αποτελέσει ένα από τα μελλοντικά θέματα των συζητήσεών μας με την Κίνα, στο πλαίσιο του διμερούς μας διαλόγου.
<P>
Τέλος, επιτρέψτε μου να πω ότι ο διορισμός ειδικού εκπροσώπου της ΕΕ για τη Βόρεια Κορέα θα μπορούσε να αποτελεί πολύ θετικό βήμα προόδου προς την κατεύθυνση της προώθησης πιο σύνθετης προσέγγισης του εν λόγω θέματος.
<SPEAKER ID="442" NAME="Monica Luisa Macovei">
εξ ονόματος της Ομάδας PPE. - (EN) Κυρία Πρόεδρε, η εμπορία ανθρώπων στη Βόρεια Κορέα εξακολουθεί να συνιστά σοβαρό πρόβλημα. Σύμφωνα με πληροφορίες, το 80% των Βορειοκορεατών καταλήγουν στην Κίνα ως θύματα εμπορίας. Οι γυναίκες είναι ιδιαιτέρως ευάλωτες στην πορνεία, τους βιασμούς, τους προσυμφωνημένους γάμους και την εμπορία νυφών. Πολλά θύματα εμπορίας δεν μπορούν να μιλήσουν κινεζικά και κρατούνται σχεδόν ως φυλακισμένοι.
<P>
Το νομικό καθεστώς των Βορειοκορεατών και η πολιτική της κινεζικής κυβέρνησης για την κράτηση των προσφύγων και την επαναπροώθησή τους στη Βόρεια Κορέα εντείνουν την ευάλωτη θέση των προσφύγων για εμπορία με σκοπό την καταναγκαστική εργασία και τη σεξουαλική εκμετάλλευση. Δεν τυγχάνουν προστασίας από τις αρχές ούτε στην Κίνα ούτε στη Βόρειο Κορέα, ενώ ελάχιστη είναι η αναγνώριση των δεινών τους από τη διεθνή κοινότητα. " Κίνα πρέπει να τροποποιήσει τη νομοθεσία της για την προστασία των θυμάτων εμπορίας και να μην προβαίνει στην επαναπροώθησή τους στη Βόρεια Κορέα. Τέλος, εάν όντως σκοτώνονται, βασανίζονται και φυλακίζονται παράνομα άνθρωποι, πρόκειται για κατεπείγον ζήτημα σε καθημερινή βάση.
<SPEAKER ID="443" NAME="David Martin">
εξ ονόματος της Ομάδας S&D. - (EN) Κυρία Πρόεδρε, η δεινή κατάσταση των ανθρωπίνων δικαιωμάτων στη Βόρεια Κορέα είναι σχεδόν κοινός τόπος για το Κοινοβούλιο. Επομένως, δεν θα αναφερθώ περαιτέρω σε όσα είπαν άλλοι συνάδελφοι.
<P>
Το ουσιαστικό ερώτημα είναι τι μπορούμε να κάνουμε για αυτό. Το γεγονός ότι η Βόρεια Κορέα αποφάσισε απλούστατα να γίνει η Γκρέτα Γκάρμπο της διεθνούς κοινότητας -δηλώνοντας "θέλω να μείνω μόνη" δεν σημαίνει ότι πρέπει να την αφήσουμε μόνη. Υπάρχουν 24 εκατομμύρια άνθρωποι στη Βόρεια Κορέα που χρειάζονται τη συνδρομή μας. Τηρώντας το πνεύμα του ψηφίσματος, θα ήθελα να προτείνω τέσσερα πράγματα που θα μπορούσαμε να κάνουμε.
<P>
Πρώτον, πρέπει να εξακολουθήσουμε να προσφέρουμε ανθρωπιστική βοήθεια, όμως οφείλουμε να διασφαλίσουμε ότι η βοήθεια αυτή φθάνει στους ανθρώπους και δεν ενισχύει κατ' ουδένα τρόπο το καθεστώς. Δεύτερον, πρέπει να εξακολουθήσουμε να αυξάνουμε τη χρηματοδότησή μας προς τις ΜΚΟ οι οποίες προσπαθούν να συμβάλουν στην πρόσβαση της βοήθειας στη Βόρεια Κορέα, και, συγκεκριμένα, τις ΜΚΟ που προσπαθούν να συμβάλουν στην πρόσβαση πληροφοριών στη χώρα. " παροχή ραδιοφώνου σε μία χώρα όπου δεν υφίσταται πληροφόρηση αποτελεί στην πραγματικότητα εργαλείο ζωτικής σημασίας. Τρίτον, πρέπει να ζητήσουμε από την Catherine Ashton να διορίσει ειδικό εκπρόσωπο, ο οποίος θα ξεκινήσει διάλογο με την Κίνα, τη Ρωσία και τα "νωμένα Έθνη, ώστε να διατηρηθούν οι πιέσεις που ασκούνται στη Βόρεια Κορέα. Τέλος, πρέπει να καταβάλουμε κάθε δυνατή προσπάθεια, ώστε να συνδράμουμε τους πρόσφυγες. Όπως είπαν και άλλοι συνάδελφοι, πολλοί δραπευτεύουν από τη Βόρεια Κορέα, αλλά δεν λαμβάνουν τη βοήθεια που αξίζουν.
<SPEAKER ID="444" NAME="Marek Henryk Migalski" LANGUAGE="PL">
Δυστυχώς, τα πράγματα δεν είναι όπως ανέφεραν οι κκ. Vigenin και Martin. Δυστυχώς, δεν είναι αλήθεια ότι εμείς, στο Σώμα, συμφωνούμε επί του θέματος αυτού, διότι πριν από ένα λεπτό ακούσαμε από την κομμουνιστική πτέρυγα ότι τρέφουν ορισμένες επιφυλάξεις σχετικά με τη θέση μας. Αυτό είναι ατυχές, διότι κανονικά θα έπρεπε στο εν λόγω ζήτημα να προβάλλουμε ενιαίο μέτωπο.
<P>
Προέρχομαι από μία χώρα η οποία έχει τελέσει υπό κομμουνιστικό καθεστώς. Στη νεαρή μου ηλικία, έγινα μάρτυρας του τι είναι ικανός να κάνει ο κομμουνισμός και δεν λησμονώ την ελπίδα με την οποία αναμέναμε να ακούσουμε τη φωνή του ελεύθερου κόσμου, του δυτικού κόσμου. Μερικές φορές υπερεκτιμήσαμε τη σημασία της, όμως την αναμέναμε με λαχτάρα, ελπίζοντας ότι κάποιος θα υπερασπισθεί τα δικαιώματά μας, και πιστεύω ότι εμείς, ως ελεύθερος κόσμος, θα πρέπει να εξασφαλίσουμε πως η ίδια φωνή ακούγεται και σήμερα. Αυτός είναι ο λόγος για τον οποίο οφείλουμε, όπως ανέφερε ο κ. Häfner, να διασφαλίσουμε την ύπαρξη ελεύθερων μέσων ενημέρωσης, καθώς και την πρόσβαση, αν μη τι άλλο, σε αυτά τα μέσα στη Βόρεια Κορέα. Θα πρέπει να αγωνισθούμε για αυτό, συνεργαζόμενοι φυσικά με τις "νωμένες Πολιτείες, διότι μόνον με τέτοιου είδους συνεργασία θα μπορέσουμε να εξασφαλίσουμε ότι οι Βορειοκορεάτες θα έχουν πρόσβαση στα ελεύθερα μέσα ενημέρωσης. Αυτό θα πρέπει να το εγγυηθούμε.
<SPEAKER ID="445" NAME="Thomas Mann" AFFILIATION="PPE">
(DE) Κυρία Πρόεδρε, εμείς, οι οπαδοί του ποδοσφαίρου, βιώνουμε επί του παρόντος μία θετική εμπειρία για τον αθλητισμό: το ομαδικό πνεύμα, τη χαρά της νίκης και, όπως εχθές το βράδυ, τον σεβασμό προς την αντίπαλη ομάδα. Υπάρχει, ωστόσο, και η εμπειρία των ποδοσφαιριστών που καθίστανται προσωπικά υπεύθυνοι για τις ήττες.
<P>
Κυκλοφορεί μία έντονη φήμη, σύμφωνα με την οποία, μετά την πρόωρη αποχώρησή τους από το Παγκόσμιο Κύπελλο Ποδοσφαίρου, οι παίκτες της εθνικής ομάδας της Βόρειας Κορέας υποχρεώθηκαν σε καταναγκαστική εργασία - ελπίζουμε ότι πρόκειται για εσφαλμένη πληροφορία. Καλώ την κυβέρνηση της Βόρειας Κορέας να εξηγήσει πού βρίσκονται οι ποδοσφαιριστές. Το γεγονός ότι ανησυχούμε για αυτούς δεν αποτελεί έκπληξη, δεδομένου ότι πρόκειται για μία χώρα όπου η κρατική ηγεσία τιμωρεί την κριτική, όπου δέκα χιλιάδες άνθρωποι βασανίζονται και υφίστανται κακομεταχείριση και όπου αμέτρητοι άλλοι υποσιτίζονται.
<P>
" ΕΕ πρέπει να συνεχίσει με αμείωτο ζήλο τον σοβαρό διάλογο με τον αποκαλούμενο αγαπητό ηγέτη της Λαοκρατικής Δημοκρατίας της Κορέας. Είναι καιρός να δοθεί τέλος στην καταναγκαστική εργασία και τα βασανιστήρια και να καταργηθούν η θανατική ποινή και οι δημόσιες εκτελέσεις. Ούτε οι ενδεχόμενες νίκες στο ποδόσφαιρο μπορούν να αποκρύψουν την πραγματική κατάσταση. " Βόρεια Κορέα εξακολουθεί να υπολείπεται σε όλους τους τομείς: στα ανθρώπινα δικαιώματα, τις ευκαιρίες επιβίωσης και τον σεβασμό προς το άτομο.
<SPEAKER ID="446" NAME="Charles Tannock" AFFILIATION="ECR">
(EN) Κυρία Πρόεδρε, ο βαθμός της απομόνωσης της ΛΔΚ είναι τόσο μεγάλος, ώστε μόνο εικασίες μπορούμε να κάνουμε για τις παραβιάσεις των ανθρωπίνων δικαιωμάτων που πραγματικά λαμβάνουν χώρα εκεί. Περιστασιακά διαρρέουν ειδήσεις από τους αποστάτες και η πραγματικότητα είναι πράγματι φρικτή. Στρατόπεδα καταναγκαστικής εργασίας, απαγωγές, αυθαίρετες συλλήψεις και βασανιστήρια φαίνεται ότι αποτελούν τα χαρακτηριστικά του τυραννικού καθεστώτος του Kim Jong-il. " θανατική ποινή εφαρμόζεται σε τακτική βάση χωρίς κανέναν σεβασμό προς το κράτος δικαίου.
<P>
Όλοι παραμένουμε εξαιρετικά ανήσυχοι για τη Βόρεια Κορέα. Όχι μόνον εξαιτίας της κατάστασης στο εσωτερικό, αλλά και εξαιτίας της όλης πολεμοχαρούς και παρορμητικής, ακόμα και παρανοϊκής συμπεριφοράς σε διεθνές επίπεδο. Δυστυχώς, η Πιονγκγιάνγκ διαθέτει πυρηνικά όπλα και επιζητεί να συνεργασθεί με άλλα ειδεχθή καθεστώτα σε ολόκληρο τον κόσμο, όπως είναι το Ιράν. Επίσης, η πρόσφατη βύθιση ενός νοτιοκορεατικού πολεμικού πλοίου ήταν αναμφίβολα εσκεμμένη επίθεση από το Βορρά.
<P>
Από την άποψη αυτή, η ΛΔ της Κίνας οφείλει να αναλάβει την ευθύνη της ως μέλος του Συμβουλίου Ασφαλείας του Ο"Ε, ασκώντας πιέσεις στη Βόρεια Κορέα. Θεωρώ όμως ότι θα επιτευχθεί διαρκής βελτίωση στην κατάσταση των ανθρωπίνων δικαιωμάτων στη Βόρεια Κορέα, μόνο με αλλαγή του καθεστώτος και εκδημοκρατισμό, καθώς και, όπως ελπίζουμε, με την οριστική επανένωση με τον δημοκρατικό Νότο.
<SPEAKER ID="447" NAME="Joanna Katarzyna Skrzydlewska" AFFILIATION="PPE">
(PL) Κυρία Πρόεδρε, έχω πολύ δύσκολο όνομα και είμαι συνηθισμένη στο γεγονός ότι οι άνθρωποι δυσκολεύονται να το προφέρουν.
<P>
" ιστορία καταδεικνύει ότι στις χώρες που κυβερνώνται από ολοκληρωτικό καθεστώς οι παραβιάσεις των ανθρωπίνων δικαιωμάτων είναι καθημερινό φαινόμενο, αλλά η κατάσταση στη Βόρεια Κορέα είναι απεχθής. " κυβέρνηση της Λαοκρατικής Δημοκρατίας της Κορέας αρνείται την ύπαρξη του προβλήματος των παραβιάσεων των ανθρωπίνων δικαιωμάτων. Αυτό, ωστόσο, δεν συνάδει σε καμία περίπτωση με τις πληροφορίες των προσφύγων και των αποστατών ως αυτοπτών μαρτύρων. Υπάρχουν στρατόπεδα εργασίας που είναι χώροι βασανιστηρίων, καταναγκαστικής εργασίας και πείνας για τις πολλές χιλιάδες κορεατών πολιτών οι οποίοι τόλμησαν να επικρίνουν το ολοκληρωτικό σύστημα ή είναι πολιτκά "επισφαλείς". Στην Κορέα, ένας άνθρωπος υποβαθμίζεται σε αντικείμενο, χωρίς ελεύθερη βούληση ή χωρίς την ικανότητα να την εκφράζει ανοικτά. Για παράδειγμα, έχουμε υπόψη μας πληροφορίες για παντρεμένα ζευγάρια που υποχρεώθηκαν να πάρουν διαζύγιο διότι ανήκαν σε διαφορετικές τάξεις.
<P>
Απευθύνω, λοιπόν, έκκληση σε όλες τις χώρες που διατηρούν οιουδήποτε είδους οικονομικούς δεσμούς με τη Βόρεια Κορέα να ασκήσουν πιέσεις στην κυβέρνηση της χώρας, να αποδείξουν ότι ο κόσμος δεν είναι αδιάφορος προς την κατάσταση των πολλών χιλιάδων Κορεατών και ότι αυτό το θέμα δεν θα αφορά μόνο τη Βόρεια Κορέα.
<SPEAKER ID="448" NAME="Jacek Protasiewicz" AFFILIATION="PPE">
(PL) Κυρία Πρόεδρε, η Βόρεια Κορέα και η Κούβα αποτελούν τα τελευταία κατάλοιπα του κομμουνισμού στον κόσμο. Είναι τραγικό, δυστυχώς, ότι 20 χρόνια μετά την πτώση αυτού του εγκληματικού καθεστώτος στην Ευρώπη, υπάρχουν χώρες, στις οποίες, εν ονόματι αυτής της νοσηρής ιδεολογίας, άνθρωποι πεθαίνουν από την πείνα, βασανίζονται, φυλακίζονται ή υποχρεώνονται να εργάζονται σε στρατόπεδα εργασίας και συγκέντρωσης.
<P>
Το όνειρο πολλών Βορειοκορεατών είναι απλώς να δραπετεύσουν από την ίδια τους τη χώρα. Ως πολίτες του ελεύθερου κόσμου, είμαστε υποχρεωμένοι -ιδίως στις σχέσεις μας με τη Λαϊκή Δημοκρατία της Κίνας, διότι αυτές οι σχέσεις βρίσκονται σε ανάπτυξη- να διασφαλίσουμε ότι οι πρόσφυγες αυτοί δεν θα επαναπροωθηθούν στις κορεατικές αρχές, διότι τούτο συνεπάγεται για αυτούς αυστηρή ποινή φυλάκισης ή απλώς τον θάνατο. Επικεντρώνομαι σε αυτήν την πτυχή του ψηφίσματός μας, διότι δεν πιστεύω στην αποτελεσματικότητα των εκκλήσεων του Κοινοβουλίου μας ή των εκκλήσεων ολόκληρου του ελεύθερου κόσμου για τον τερματισμό των παραβιάσεων των ανθρωπίνων δικαιωμάτων στη Βόρεια Κορέα. Ως εκ τούτου, αφού δεν μπορούμε να βελτιώσουμε αποτελεσματικά την κατάσταση στην ίδια την Κορέα, ας καταβάλουμε κάθε δυνατή προσπάθεια, ώστε όσοι που κατορθώνουν να δραπετεύσουν από αυτήν τη φυλακή να έχουν την ευκαιρία για μία καλύτερη ζωή - ακόμα και στην Κίνα, η οποία βεβαίως ως κράτος απέχει και η ίδια από τα ευρωπαϊκά πρότυπα ελευθερίας, δημοκρατίας και σεβασμού προς τα ανθρώπινα δικαιώματα. " ζωή όμως εκεί είναι καλύτερη από ό,τι στη Βόρεια Κορέα.
<SPEAKER ID="449" NAME="Elena Băsescu" AFFILIATION="PPE">
(RO) " κατάσταση των ανθρωπίνων δικαιωμάτων στη Βόρεια Κορέα συνιστά εξαιρετικά σημαντική πηγή ανησυχίας. " ηγεσία αυτής της χώρας απαγορεύει κάθε μορφή πολιτικής αντιπολίτευσης, δημοκρατικών εκλογών, ελευθεροτυπίας και θρησκευτικής ελευθερίας.
<P>
Δεν μπορούμε να παραμένουμε ασυγκίνητοι από το μαρτύριο των κατοίκων της Βόρειας Κορέας, οι οποίοι δεν έχουν πρόσβαση σε βασικά είδη διατροφής ή σε ανθρωπιστική βοήθεια. Ανησυχώ ιδιαιτέρως για την κατάσταση των γυναικών και των παιδιών στη Βόρεια Κορέα, δεδομένου ότι άνω του ενός τρίτου εξ αυτών υποφέρουν από υποσιτισμό.
<P>
Σύμφωνα με πληροφορίες, περισσότεροι από 150.000 Βορειοκορεάτες εξακολουθούν να κρατούνται σε έξι στρατόπεδα εργασίας. Δεν τους παρέχεται κανενός είδους ιατρική περίθαλψη, ενώ λαμβάνουν ελάχιστη τροφή. Ουσιαστικά, η νομισματική μεταρρύθμιση του Νοεμβρίου 2009 απέτυχε και οδήγησε στην αύξηση του επιπέδου της φτώχειας του πληθυσμού.
<P>
Θεωρώ ότι η Ευρωπαϊκή Ένωση πρέπει να ταχθεί υπέρ της συγκρότησης μίας εξεταστικής επιτροπής του Ο"Ε που θα τεκμηριώσει τις παραβιάσεις των ανθρωπίνων δικαιωμάτων στη Βόρεια Κορέα.
<SPEAKER ID="450" NAME="Lidia Joanna Geringer de Oedenberg" AFFILIATION="S&amp;D">
(PL) Κυρία Πρόεδρε, τα "νωμένα Έθνη και πολυάριθμες μη κυβερνητικές οργανώσεις μεταφέρουν συνεχώς πληροφορίες στη διεθνή κοινότητα σχετικά με την καταστολή που επιβάλλεται σε δεκάδες χιλιάδες Βορειοκορεάτες. Τα βασανιστήρια και η καταδίκη σε στρατόπεδα καταναγκαστικής εργασίας, συχνά εξαιτίας πολιτικών απόψεων, αποτελούν καθημερινό φαινόμενο στη χώρα. Σημαντική μερίδα του πληθυσμού υποφέρει από υποσιτισμό και έλλειψη κατάλληλης ιατρικής περίθαλψης, ενώ η κυβέρνηση της Βόρειας Κορέας απορρίπτει κάθε μορφή συνεργασίας με τα όργανα των "νωμένων Εθνών, γεγονός που καθιστά αδύνατη την πρόσβαση του λαού της Βόρειας Κορέας σε οποιοδήποτε είδος διεθνούς ανθρωπιστικής βοήθειας.
<P>
Φρονώ ότι το Ευρωπαϊκό Κοινοβούλιο έχει ηθική υποχρέωση να ζητήσει από τις αρχές της Λαοκρατικής Δημοκρατίας της Κορέας να δώσουν τέλος σε αυτές τις πρακτικές το ταχύτερο δυνατό. Επιπλέον, λαμβάνοντας υπόψη την τεράστια επιρροή της Λαϊκής Δημοκρατίας της Κίνας στην πολιτική της Πιονγκγιάνγκ, η Ευρωπαϊκή Επιτροπή πρέπει να θέσει τα θέματα αυτά στο πλαίσιο του διαλόγου της Ευρωπαϊκής Ένωσης με την Κίνα. Προκειμένου να συντονισθεί καλύτερα η δράση μας, θα ήταν καλή ιδέα να διορισθεί ειδικός εκπρόσωπος της Ευρωπαϊκής Ένωσης για τη Βόρεια Κορέα.
<SPEAKER ID="451" NAME="Jaroslav Paška" AFFILIATION="EFD">
(SK) " Λαοκρατική Δημοκρατία της Κορέας είναι ίσως το τελευταίο ζωντανό κατάλοιπο του Δευτέρου Παγκοσμίου Πολέμου. Οι ιδεολογικές διαφορές και τα συμφέροντα των μεγάλων δυνάμεων δίχασαν το κορεατικό έθνος σε δύο κράτη, οι ηγέτες των οποίων εξακολουθούν να διαγκωνίζονται για τα δικαιώματά τους και τη φιλοσοφική τους κοσμοθεωρία.
<P>
Το βόρειο τμήμα της κορεατικής χερσονήσου έχει μετατραπεί σε τεράστιο γκέτο, όπου εκατομμύρια Κορεάτες είναι φυλακισμένοι και, υπό τη στρατοκρατική διοίκηση του καθεστώτος τους, η ελεύεθρη ζωή αποτελεί για αυτούς μόνο όνειρο.
<P>
Υπό το πρόσχημα ότι η χώρα βρίσκεται σε κατάσταση πολέμου, η ηγεσία της Βόρειας Κορέας εξακολουθεί να κρατά τους πολίτες υπό στρατοκρατικό καθεστώς. Πώς μπορούμε να βοηθήσουμε τους Κορεάτες στην κατάσταση αυτή;
<P>
Με ενεργό κοινή προσέγγιση των μεγάλων δυνάμεων. Οι μεγάλες δυνάμεις δίχασαν τους Κορεάτες, επομένως, πρέπει να συνεργασθούν τώρα για την άσκηση συνεκτικών πιέσεων στην ηγεσία της Βόρειας Κορέας, χρησιμοποιώντας, μεταξύ άλλων, και την απειλή ποινικών διώξεων για εγκλήματα κατά της ανθρωπότητας, προκειμένου να απελευθερωθεί ο βορειοκορεατικός λαός.
<SPEAKER ID="452" NAME="Cristian Dan Preda" AFFILIATION="PPE">
(RO) Είναι τόσες πολλές οι παραβιάσεις των ανθρωπίνων δικαιωμάτων στη Βόρεια Κορέα που δεν μπορούμε να τις απαριθμήσουμε όλες. " πιο σοβαρή από αυτές είναι πιθανώς η λιμοκτονία του πληθυσμού και η διαφοροποίηση που γίνεται κατά τη διανομή των τροφίμων μεταξύ των προσκείμενων και των μη προσκείμενων στο καθεστώς και την κυβέρνηση.
<P>
Σύμφωνα με τη Διεθνή Αμνηστία, πέρυσι περίπου 9 εκατομμύρια βορειοκορεάτες πολίτες, πάνω από το ένα τρίτο του πληθυσμού, υπέφεραν από ασιτία.
<P>
Θεωρώ επίσης βαθιά ανησυχητική την κατάσταση σχετικά με τις συλλογικές τιμωρίες, σύμφωνα με τις οποίες ενίοτε έως και τρεις γενιές μίας οικογένειας καταλήγουν στα σωφρονιστικά κέντρα, όπου επικρατούν η βαρβαρότητα, τα βασανιστήρια, η καταναγκαστική εργασία και οι δημόσιες εκτελέσεις, όπως ανέφερε και ο κ. Tannock. " πλειονότητα των ανθρώπων που στέλνονται στα στρατόπεδα αυτά δεν απελευθερώνονται ποτέ. Εάν έχουν παιδιά, τούτα διατρέχουν τον κίνδυνο να περάσουν ολόκληρη τη ζωή τους στην αιχμαλωσία.
<P>
Θα ήθελα να ολοκληρώσω λέγοντας ότι, παρότι η κυβέρνηση της Βόρειας Κορέας συμφώνησε να συμμετάσχει στην Οικουμενική Περιοδική Εξέταση που πραγματοποιήθηκε από το Συμβούλιο Ανθρωπίνων Δικαιωμάτων των "νωμένων Εθνών, είναι τραγικό το γεγονός ότι δεν έχει γίνει δεκτή μέχρι στιγμής καμία από τις συστάσεις που έγιναν στο πλαίσιο αυτό.
<SPEAKER ID="453" NAME="Tadeusz Zwiefka" AFFILIATION="PPE">
(PL) Κυρία Πρόεδρε, στον κατάλογο αυτόν με τις πλέον δραματικές ιστορίες για τη Βόρεια Κορέα πρέπει να προσθέσουμε άλλη μία. Αναφέρομαι στον πυρηνικό εκβιασμό στον οποίο επιδίδεται ο Kim Jong-il, και ο οποίος έχει, κατά μία έννοια, παραλύσει τον κόσμο. Αν και απρόθυμα ενδεχομένως, η Δύση αποτραβά πολύ συχνά την προσοχή της από τα γεγονότα στην κορεατική χερσόνησο. Πρέπει, λοιπόν, να μιλήσουμε συγκεκριμένα για τα εγκλήματα που διαπράττονται και να ανανεώσουμε τις εκκλήσεις μας. " διεθνής κοινότητα πρέπει να καταλήξει σε μία μορφή κυρώσεων που θα γίνουν κατά το δυνατόν λιγότερο αισθητές στους ίδιους τους πολίτες της Βόρειας Κορέας. Ωστόσο, δεν πρέπει να αυταπατώμεθα: όλες οι κυρώσεις που πλήττουν το καθεστώς αφήνουν αναπόφευκτα το σημάδι τους στην κοινωνία.
<P>
Νομίζω, επομένως, ότι επί του παρόντος, το μοναδικό αποτελεσματικό μέτρο είναι ενδεχομένως η συνεργασία με τους πλησιέστερους γείτονες της Βόρειας Κορέας, ιδίως σχετικά με την παροχή βοήθειας προς τους πρόσφυγες, διότι μόνο όταν έχουμε συγκεκριμένες πληροφορίες σχετικά με την κατάσταση του κομμουνιστικού καθεστώτος θα είμαστε στο μέλλον σε θέση να δράσουμε αποτελεσματικά εξ ονόματος των ανθρώπων που δεν έχουν προς το παρόν καμία επιλογή.
<SPEAKER ID="454" NAME="Kristalina Georgieva">
μέλος της Επιτροπής. - (EN) Κυρία Πρόεδρε, θα ήθελα να συγχαρώ το Κοινοβούλιο για τη διεξαγωγή της παρούσας συζήτησης. Αν μου επιτρέπετε, θα ήθελα να αναφερθώ στο νεαρό αγόρι πίσω από το έδρανο αριθ. 582, διότι το μέλλον της Βόρειας Κορέας σχετίζεται με το μέλλον των παιδιών μας.
<P>
Είναι πολύ θλιβερό να καταγράφεται ότι τα τελευταία επτά χρόνια, μετά την έγκριση του πρώτου ψηφίσματος στο πλαίσιο του Ο"Ε που καταδίκαζε την αξιοθρήνητη κατάσταση των ανθρωπίνων δικαιωμάτων στη Βόρεια Κορέα, ελάχιστη πρόοδος έχει σημειωθεί, εάν έχει σημειωθεί, προς τη βελτίωση. " Επιτροπή συμμερίζεται πλήρως τις ανησυχίες σχετικά με την ανάγκη αντιμετώπισης της πολύ σοβαρής κατάστασης των ανθρωπίνων δικαιωμάτων στη χώρα, όπως εκφράσθηκε στην κοινή πρόταση ψηφίσματος που συζητούμε σήμερα.
<P>
" ΕΕ εργάζεται προς τη βελτίωση αυτή σε διεθνές πλαίσιο από το 2003, όταν κατέθεσε στην Επιτροπή Ανθρωπίνων Δικαιωμάτων της Γενεύης το πρώτο ψήφισμα, στο οποίο καταδίκαζε την κατάσταση στη Λαοκρατική Δημοκρατία της Κορέας, η οποία, όπως πολλοί έχουν ήδη αναφέρει, δεν είναι και τόσο δημοκρατική. Επιπλέον, η ΕΕ εξακολουθεί να θέτει το ζήτημα των ανθρωπίνων δικαιωμάτων στον διμερή μας πολιτικό διάλογο με τη Βόρεια Κορέα. Το θέτουμε επίσης, όπως επισήμαναν πολλοί ομιλητές, στις συζητήσεις μας με την Κίνα, ιδίως δε το ζήτημα του βίαιου επαναπατρισμού των βορειοκορεατών πολιτών που εισέρχονται παρανόμως στην Κίνα. Θα το συνεχίσουμε και στο μέλλον αυτό. Οι άνθρωποι αυτοί δεν μπορούν να θεωρούνται απλώς "οικονομικοί μετανάστες".
<P>
Πάρα πολλά από τα στοιχεία που εμπεριέχονται στην πρόταση ψηφίσματος αποτελούν ήδη τμήμα της ισχύουσας πολιτικής της ΕΕ για τα ανθρώπινα δικαιώματα αναφορικά με τη Βόρεια Κορέα. Επικροτούμε θερμά τη σύγκλιση απόψεων μεταξύ των βουλευτών, καθώς και μεταξύ των βουλευτών και της Επιτροπής. Συμφωνούμε απολύτως για τη δράση που πρέπει να αναληφθεί, μεταξύ άλλων, και επί ενός ζητήματος που τέθηκε από πολλούς ομιλητές, ότι δηλαδή πρέπει να διατηρήσουμε τα υφιστάμενα προγράμματα ώστε να βοηθήσουμε τους πιο ευάλωτους πολίτες της Βόρειας Κορέας που αντιμετωπίζουν τρομακτικές δυσκολίες. Δεν πρέπει να τους τιμωρήσουμε για τις αμαρτίες των ηγετών τους.
<P>
Συμφωνούμε σε μεγάλο βαθμό ως προς τον τρόπο χειρισμού, αλλά υπάρχουν τρία συγκεκριμένα σημεία για τα οποία η Επιτροπή εκφράζει ελαφρώς διαφορετικές απόψεις - και θα ήθελα να εξηγήσω ποια είναι αυτά και γιατί έχουμε κάποιες διαφορές.
<P>
Το πρώτο είναι η πρόταση να συμπεριληφθεί στη συμφωνία ελεύθερων συναλλαγών ΕΕ-Νότιας Κορέας ρήτρα παρακολούθησης των βορειοκορεατών εργαζομένων στο βιομηχανικό συγκρότημα "Kaesong". Το υπό διαπραγμάτευση κείμενο της εν λόγω συμφωνίας ελεύθερων συναλλαγών προβλέπει τη δυνατότητα καθορισμού ζωνών διαχείρισης εξαγωγών. Και οι δύο πλευρές αναγνωρίζουν ότι τέτοιου είδους ζώνες μπορούν να προωθήσουν τον στόχο της ειρήνης στη χερσόνησο, όμως, πριν από τον καθορισμό οιασδήποτε τέτοιας ζώνης, κατ' εφαρμογή της συμφωνίας ελεύθερων συναλλαγών, πρέπει να προηγηθεί πρόταση από τη μία πλευρά και να εξετασθεί από ειδική επιτροπή εκπροσώπων αμφότερων των πλευρών. Υπό τις παρούσες πολιτικές συνθήκες, είναι απίθανο να υποβληθεί τέτοια πρόταση βραχυπρόθεσμα, από τη στιγμή που θα τεθεί σε εφαρμογή η συμφωνία ελεύθερων συναλλαγών. Θα ήθελα, ωστόσο, να σας διαβεβαιώσω ότι η Επιτροπή θα αξιοποιήσει κάθε ευκαιρία, ώστε να ασχοληθεί με το θέμα αυτό σε μεταγενέστερο στάδιο.
<P>
" δεύτερη πρόταση που περιέχεται στην πρόταση ψηφίσματος αφορά τον ενδεχόμενο διορισμό ενός ειδικού απεσταλμένου της ΕΕ στη Βόρεια Κορέα, πρόταση την οποία στήριξαν αρκετοί ομιλητές σήμερα. " ΕΕ έχει δεσμευθεί να ενισχύσει τη συμβολή της στον διεθνή συντονισμό, κάτι που η Ύπατη Εκπρόσωπος/Αντιπρόεδρος της Επιτροπής ενδιαφέρεται πολύ σοβαρά να επιδιώξει. Ωστόσο, εξετάζει επί του παρόντος όλες τις εναλλακτικές επιλογές στο πλαίσιο δύο παραγόντων. Ο πρώτος είναι η επανεξέταση της εντολής όλων των ειδικών εκπροσώπων της ΕΕ και ο δεύτερος είναι η σύσταση της Υπηρεσίας Εξωτερικής Δράσης. Σε αυτό το πλαίσιο θα επιδιώξει η Ύπατη Εκπρόσωπος/Αντιπρόεδρος της Επιτροπής την αυξημένη συμμετοχή της ΕΕ στον διεθνή συντονισμό.
<P>
Το τρίτο ζήτημα αφορά την πρόταση περί της άσκησης πιέσεων για τη συγκρότηση εξεταστικής επιτροπής του Ο"Ε. " Ευρωπαϊκή Επιτροπή εκτιμά βαθιά το σκεπτικό της πρότασης αυτής στην πρόταση ψηφίσματος. Παράλληλα, θεωρούμε ότι θα ήταν φρόνιμο στο στάδιο αυτό να συγκεντρώσουμε όλες μας τις προσπάθειες ώστε να στηρίξουμε την εντολή του νέου, προσφάτως διορισμένου ειδικού εισηγητή του Ο"Ε για τα ανθρώπινα δικαιώματα στη Βόρεια Κορέα, κ. Marzuki Darusman, που έχει εξουσιοδοτηθεί από το Συμβούλιο Ανθρωπίνων Δικαιωμάτων του Ο"Ε να προωθήσει την υπόθεση των ανθρωπίνων δικαιωμάτων στη Βόρεια Κορέα. Έχοντας αυτό κατά νου, πρέπει να διασφαλίσουμε ότι θα λάβει τη μέγιστη δυνατή υποστήριξη για την εκτέλεση του έργου του. Από τη θέση της Επιτροπής, θεωρούμε ότι αυτή είναι σήμερα η καλύτερη πορεία που μπορούμε να ακολουθήσουμε.
<P>
(Χειροκροτήματα)
<SPEAKER ID="455" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="456" NAME="George Sabin Cutaş  " AFFILIATION="S&amp;D">
γραπτώς. - (RO) " κατάσταση αναφορικά με τα ανθρώπινα δικαιώματα και την ανθρωπιστική βοήθεια στη Βόρεια Κορέα παραμένει ευαίσθητο θέμα προβληματισμού για την Ευρωπαϊκή Ένωση ως διεθνή παράγοντα που προωθεί τα ανθρώπινα δικαιώματα παγκοσμίως. Από την άλλη πλευρά, στο ψήφισμα των "νωμένων Εθνών της 25ης Μαρτίου 2010 εκφράσθηκε ανησυχία για τη σοβαρή παραβίαση των ατομικών, πολιτικών, οικονομικών, κοινωνικών και πολιτισμικών δικαιωμάτων στη Λαοκρατική Δημοκρατία της Κορέας. Προκαλεί θλίψη το γεγονός ότι η κυβέρνηση της Βόρειας Κορέας αποφάσισε να αρνηθεί τη συνεργασία με τον Ο"Ε μέσω των μηχανισμών για την προώθηση των ανθρωπίνων δικαιωμάτων, συμπεριλαμβανομένης της εντολής του ειδικού εισηγητή για την κατάσταση των ανθρωπίνων δικαιωμάτων στη Βόρεια Κορέα.
<P>
Είναι καθήκον της ΕΕ να καλέσει τη Βόρεια Κορέα να σεβασθεί τα ανθρώπινα δικαιώματα. " ΕΕ πρέπει επίσης να δράσει ανεξάρτητα για να βοηθήσει τον πληθυσμό της χώρας αυτής, με τη συνέχιση των προγραμμάτων ανθρωπιστικής βοήθειας, τη διατήρηση των διαύλων επικοινωνίας στο εσωτερικό της Βόρειας Κορέας και τη χορήγηση ασύλου σε βορειοκορεάτες πρόσφυγες που φθάνουν στα κράτη μέλη.
<P>
Ο διορισμός ειδικού εκπροσώπου της Ευρωπαϊκής Ένωσης για τη Βόρεια Κορέα θα μας επιτρέψει να παρακολουθούμε πιο στενά την κατάσταση των ανθρωπίνων δικαιωμάτων στη χώρα αυτή και να εξασφαλίσουμε τον καλύτερο συντονισμό των δράσεων των κρατών μελών επί του θέματος.

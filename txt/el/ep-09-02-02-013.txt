<CHAPTER ID="013">
Παρεμβάσεις επί σημαντικών πολιτικών ζητημάτων
<SPEAKER ID="020" NAME="Πρόεδρος">
Το επόμενο θέμα στην ημερήσια διάταξη είναι οι παρεμβάσεις επί σημαντικών πολιτικών ζητημάτων.
<SPEAKER ID="021" NAME="Csaba Sógor" AFFILIATION="PPE-DE">
(HU) Στην Ομάδα για τις Περιφερειακές και Μειονοτικές γλώσσες καταρτίσαμε μια έκθεση με σκοπό την προστασία των παραδοσιακών εθνικών μειονοτήτων. Γιατί είναι αυτό σημαντικό; Πολλά από τα νέα κράτη μέλη, ανάμεσά τους και η Ρουμανία, για παράδειγμα, δε διαθέτουν νομοθεσία για τις μειονότητες. Πέρυσι είδαμε ένστολους αστυνομικούς να χτυπούν πολίτες στη Σλοβακία. Από τη στιγμή που ανέλαβε τα καθήκοντά της η νέα κυβέρνηση στη Ρουμανία, διαπιστώσαμε ότι τα σύμβολα των μειονοτήτων έχουν διαγραφεί, ότι θεωρείται πρόβλημα εάν μιλά κανείς περισσότερες από μία γλώσσες και ότι αρκετές εκατοντάδες παιδιά έμειναν κατά λάθος εκτός φοίτησης στα σχολεία. Για τον λόγο αυτό θεωρούμε σημαντικό το Ευρωπαϊκό Κοινοβούλιο να καταρτίσει μια έκθεση, ένα ψήφισμα, το οποίο θα εγγυάται την προστασία των μειονοτήτων, την προστασία των παραδοσιακών εθνικών μειονοτήτων. Σας ευχαριστώ πολύ, κ. Πρόεδρε.
<SPEAKER ID="022" NAME="Iliana Malinova Iotova" AFFILIATION="PSE">
(BG) Κυρίες και κύριοι, η διαμάχη ανάμεσα στη Ρωσία και στην Ουκρανία και η διακοπή εφοδιασμού με φυσικό αέριο τον Ιανουάριο προκάλεσε σοβαρές ζημιές σε ορισμένες ευρωπαϊκές χώρες, ειδικά στη Βουλγαρία.
<P>
Οι άμεσες ζημιές για την οικονομία της Βουλγαρίας μόνο για μερικές ημέρες ξεπέρασαν τα 230 εκατομμύρια ευρώ, ποσό ίσο με το ποσό που απαιτείται για την έναρξη του έργου Nabucco. Αυτό οδήγησε την οικονομία μας σε επισφαλή κατάσταση και μας υποχρέωσε να αναζητήσουμε συνεργασία προκειμένου να ανοίξουν ξανά οι αντιδραστήρες στον πυρηνικό σταθμό του Κοζλοντούι.
<P>
Ο σχετικός διάλογος πρέπει να γίνει με λογική και ηρεμία και να βασιστεί σε καλή ανάλυση. Οι λύσεις είναι δύσκολες, ωστόσο ας μην τις προδικάζουμε και ας μην τις απορρίψουμε αμέσως, όπως δυστυχώς διαμήνυσε η Επιτροπή.
<P>
Θεωρώ ότι η Βουλγαρία και ορισμένες από τις χώρες που επηρεάζονται περισσότερο πρέπει να έχουν την ευκαιρία να λάβουν επιπρόσθετη χρηματοδότηση από το ευρωπαϊκό αναπτυξιακό σχέδιο, και όχι μόνο ένα ασήμαντο μέρος από τα 20 εκατομμύρια ευρώ, τα οποία έχουν ήδη εκχωρηθεί για έργα αερίου. Είναι ανεξήγητο η χώρα που επηρεάστηκε περισσότερο να λάβει το ελάχιστο ποσό, τη στιγμή που σχεδόν 3.5 εκατομμύρια ευρώ πρόκειται να εκχωρηθούν για ενεργειακά έργα.
<P>
Σύντομα θα ξεκινήσουμε τη συζήτηση για την ενεργειακή στρατηγική. Καλώ όλα τα μέλη να δείξουν ότι έχουμε όραμα για την ενεργειακή ανεξαρτησία, ότι την παραμονή των εκλογών μπορούμε να ξεπεράσουμε τις πολιτικές διαφορές μας και ότι μπορούμε να προστατέψουμε την αλληλεγγύη και την αμοιβαία συνδρομή που μας ενώνουν.
<SPEAKER ID="023" NAME="Siiri Oviir" AFFILIATION="ALDE">
(ET) Kύριε Πρόεδρε, κυρίες και κύριοι, η τσεχική Προεδρία ξεκίνησε πριν από ένα μήνα, αλλά κατάφερε ήδη να μας φτύσει κατάμουτρα και να μας προσβάλει με το δώρο της: η Εσθονία είναι καλυμμένη με το σφυροδρέπανο, υπάρχει ένας μεθυσμένος άντρας στο πάτωμα μιας φινλανδικής σάουνας, η Γερμανία έχει σβάστικα, η Ιταλία έχει ποδοσφαιριστές που κρατούν μπάλες κοντά στα γεννητικά τους όργανα, η Βουλγαρία είναι καλυμμένη με τουαλέτες κλπ. κλπ. Με αυτόν τον τρόπο ο καλλιτέχνης που έφτιαξε το δώρο της Τσεχικής Δημοκρατίας προς την Ευρωπαϊκή Ένωση απεικόνισε τα έθνη και τις χώρες της Ευρωπαϊκής Ένωσης στο έργο του.
<P>
" τέχνη μπορεί και συχνά πρέπει να σοκάρει, όμως η διακωμώδηση μιας άλλης χώρας και ενός άλλου λαού αποτελεί τον καλύτερο τρόπο για να γίνει αυτό; " τσεχική κυβέρνηση μιλάει για την ελευθερία έκφρασης του καλλιτέχνη: είναι αλήθεια, ωστόσο η ελευθερία αυτή έχει σαφώς χρησιμοποιηθεί σε λάθος πλαίσιο. Προφανώς δεν επιτρέπεται στην κυβέρνηση να επέμβει στη δημιουργική ελευθερία του καλλιτέχνη: και αυτό είναι αλήθεια, όμως προσφέροντας αυτό το δώρο η τσεχική κυβέρνηση αποδέχεται το μήνυμα που δίδει αυτό το δώρο και, ως κομιστής του δώρου, εκείνη, και όχι ο καλλιτέχνης, πρέπει τώρα να αναλάβει την ευθύνη για τις συνέπειες. Είναι δύσκολο να αντιληφθεί κανείς πώς η ηγεσία της Τσεχικής Δημοκρατίας μπορεί να θεωρήσει ότι έχει το δικαίωμα να προσβάλει άλλα κράτη μέλη.
<P>
Ως βουλευτής εκλεγμένη από την Εσθονία, αναμένω μιαν απάντηση και μια συγνώμη από τη χώρα που ασκεί την προεδρία, προκειμένου να τη μεταβιβάσω στο λαό της Εσθονίας. Δυστυχώς, κανένας από τους αντιπρόσωπους της Προεδρίας δεν είναι εδώ, όμως πιστεύω ότι θα ενημερωθούν για το αίτημά μου.
<SPEAKER ID="024" NAME="Ewa Tomaszewska" AFFILIATION="UEN">
(PL) Κύριε Πρόεδρε, πέντε χιλιάδες νταλίκες περνούν κάθε μέρα από την πόλη Augustów. Κάθε μέρα τα παιδιά πηγαίνουν στο σχολείο περπατώντας στην άκρη αυτού του δρόμου, διότι δεν υπάρχει πεζόδρομος. Σχεδόν κάθε μέρα ένα από αυτά πεθαίνει κάτω από τις ρόδες μιας νταλίκας. Οι οικολόγοι τρομοκράτες παρεμποδίζουν την κατασκευή παράκαμψης, προκειμένου να προστατευθούν τα πουλιά από το θόρυβο. Για κάθε εβδομάδα παρεμπόδισης της ανάπτυξης αυτής, ένα από τα παιδιά του Augustów πρέπει να πληρώσει με τη ζωή του. Ούτε οι οικολόγοι τρομοκράτες ούτε οι δικαστές του Δικαστηρίου των Ευρωπαϊκών Κοινοτήτων στέλνουν τα δικά τους παιδιά στις ρόδες των νταλικών. Ωστόσο, οι ζωές των παιδιών του Augustów θεωρούνται λιγότερο σημαντικές από την καλή διαβίωση των πουλιών.
<P>
Είμαι υπέρ της προστασίας του περιβάλλοντος και της δράσης για την προστασία της φύσης. Ωστόσο, όταν πρόκειται για ανθρώπινες ζωές, δεν πρέπει να τις σπαταλάμε τόσο απερίσκεπτα. Θα απευθύνω ερώτημα στην Ευρωπαϊκή Επιτροπή: πόσα παιδιά από την Πολωνία πρέπει να πληρώσουν με τη ζωή τους επειδή παρεμποδίζεται η κατασκευή παράκαμψης; Κατά τη λήψη της απόφασης, ελήφθησαν στο ελάχιστο υπόψη οι ζωές τους;
<SPEAKER ID="025" NAME="Hélène Flautre" AFFILIATION="Verts/ALE">
- (FR) Κύριε Πρόεδρε, θα ήθελα να επιστήσω την προσοχή του Ευρωπαϊκού Κοινοβουλίου στο γεγονός ότι χειροτερεύει - αν κάτι τέτοιο είναι ακόμα δυνατό - η κατάσταση σχετικά με τα ανθρώπινα δικαιώματα στην Τυνησία.
<P>
Από τις 11 Δεκεμβρίου, η Sihem Bensedrine, γνωστή υπέρμαχος των ανθρώπινων δικαιωμάτων και αρχισυντάκτρια του Kalima, αποτελεί αντικείμενο παρενόχλησης από τον τύπο και δυσφημιστικών σχολίων, που είναι απολύτως μη ανεκτά και ασύμβατα με το κράτος δικαίου.
<P>
Στις 23 Ιανουαρίου, δεν επετράπη η είσοδος του κ. Amin στην Τυνησία, ο οποίος είναι συντονιστής της Συντονιστικής Επιτροπής του Μαγκρέμπ για τους Οργανισμούς Προστασίας Ανθρώπινων Δικαιωμάτων.
<P>
Στις 28 Ιανουαρίου, ο ραδιοφωνικός σταθμός Kalima, ο οποίος από την ημέρα εκείνη μεταδίδει το πρόγραμμά του μέσω δορυφόρου, περικυκλώθηκε πλήρως. Οι δημοσιογράφοι του φυλακίστηκαν και εκείνοι που προσπάθησαν να τους βοηθήσουν υπέστησαν κακομεταχείριση στο δρόμο. Αυτός ο ραδιοφωνικός σταθμός είναι ακόμα περικυκλωμένος από την αστυνομία της Τυνησίας, με αποτέλεσμα να υπονομεύεται η ελευθερία πληροφόρησης και έκφρασης.
<P>
Αύριο θα πραγματοποιηθεί η άσκηση έφεσης των εργαζομένων στη Gafsa, οι οποίοι μάχονται ενάντια στη διαφθορά και στην εκμετάλλευσή τους σε αυτήν την περιοχή ανθρακωρυχείων στην Τυνησία, με την αρνησιδικία που είδαμε κατά την πρώτη ακρόαση.
<P>
Οι αρχηγοί αποστολών στην Τυνησία ανησυχούν για την κατάσταση. Την έχουν συζητήσει και ίσως τη συζητούν και αυτήν τη στιγμή. Επρόκειτο να συναντηθούν σήμερα.
<P>
Καλώ εσάς, κ. Πρόεδρε, να αναλάβετε σημαντική πολιτική πρωτοβουλία, προκειμένου να σταματήσουν αυτές οι συστηματικές παραβιάσεις των ανθρώπινων δικαιωμάτων στην Τυνησία.
<SPEAKER ID="026" NAME="Πρόεδρος">
Ο νέος και πρώην συνάδελφός μας Martin Kastler ήρθε τώρα επίσης. Μου λέει ότι καθυστέρησε λόγω κυκλοφοριακής συμφόρησης. Υπάρχουν δύο τρόποι για να μην καθυστερεί κανείς: είτε να ξεκινά νωρίτερα είτε να βελτιωθούν τα Διευρωπαϊκά Δίκτυα.
<SPEAKER ID="027" NAME="Kyriacos Triantaphyllides" AFFILIATION="GUE/NGL">
Κύριε Πρόεδρε, η δολοφονία αιχμαλώτων πολέμου και πολιτών που αιχμαλωτίστηκαν κατά τον πόλεμο αποτελεί μία από τις πιο σοβαρές παραβιάσεις του διεθνούς δικαίου. " τρίτη και τέταρτη σύμβαση της Γενεύης δηλώνουν σαφώς ότι τέτοιες ενέργειες δεν πληρούν τα πρότυπα του διεθνούς δικαίου και καθιστούν το δράστη υπόλογο στα μάτια της διεθνούς κοινότητας. Με το ίδιο πνεύμα το άρθρο 2 της ευρωπαϊκής σύμβασης των δικαιωμάτων του ανθρώπου δηλώνει ότι η αφαίρεση ζωής καθιστά κατάφωρη παράβαση.
<P>
" πρόσφατη ομολογία του Τούρκου ηθοποιού Attila Olgaç όσον αφορά τη δολοφονία 10 Ελληνοκυπρίων αιχμαλώτων κατά την τουρκική εισβολή στην Κύπρο το καλοκαίρι του 1974 ανέδειξε ακόμα μία φορά τα εγκλήματα που έχει διαπράξει η Τουρκία και συνεπάγεται την αναπόδραστη ευθύνη της Τουρκίας να ανοίξει τα αρχεία της, ώστε να διερευνηθεί η μοίρα όλων των αγνοουμένων. " διεθνής κοινότητα, της οποίας η Ευρωπαϊκή Ένωση αποτελεί σημαντικό παίκτη, πρέπει να ασκήσει κάθε δυνατή πίεση στην Τουρκία ώστε αυτή να συμμορφωθεί με το διεθνές δίκαιο, με τις σχετικές αποφάσεις του Ευρωπαϊκού Δικαστηρίου Ανθρωπίνων Δικαιωμάτων και με όλες τις σχετικές αποφάσεις των "νωμένων Εθνών.
<SPEAKER ID="028" NAME="Zita Pleštinská" AFFILIATION="PPE-DE">
(SK) Το έμβλημα της τσεχικής Προεδρίας "Ευρώπη χωρίς σύνορα" δεν πρέπει να είναι απλώς ένα σύνθημα, αλλά πρέπει να αποτελεί σαφή απάντηση στις σημερινές προκλήσεις. " Προεδρία πρέπει να αντιμετωπίσει ζητήματα που ανησυχούν τους ευρωπαίους πολίτες, για τους οποίους τα υπάρχοντα σύνορα καθιστούν αδύνατη την άσκηση των δικαιωμάτων τους στην επικράτεια της ΕΕ.
<P>
Στην Ευρωπαϊκή Ένωση ζουν πενήντα εκατομμύρια Ευρωπαίοι με διάφορα προβλήματα υγείας, οι οποίοι στην καθημερινή τους ζωή αντιμετωπίζουν ποικίλες δυσκολίες. Πολλοί από αυτούς στράφηκαν προς εμένα με αιτήματα σχετικά με την ανάγκη για αμοιβαία αναγνώριση των δελτίων ταυτοτήτων στην περίπτωση ατόμων με βαριές αναπηρίες. Οι πολίτες με μειονεξία δεν μπορούν να χρησιμοποιήσουν αυτές τις ταυτότητες σε όλα τα κράτη μέλη της ΕΕ. Για παράδειγμα, είναι δύσκολο για αυτούς να σταθμεύσουν τα αυτοκίνητά τους στους ειδικούς χώρους στάθμευσης. Έχω υποβάλει ερώτημα στο Συμβούλιο και στην Επιτροπή και ελπίζω ότι θα υιοθετηθούν το συντομότερο δυνατό μέτρα για την εναρμόνιση αυτών των ταυτοτήτων.
<P>
'Το έμβλημα "Ευρώπη χωρίς σύνορα" πρέπει να σημαίνει την απομάκρυνση όλων των εμποδίων, συμπεριλαμβανομένων των φυσικών, των κοινωνικών και των αρχιτεκτονικών εμποδίων καθώς και την πρόληψη κάθε διάκρισης εις βάρος ατόμων με μειονεξία.
<SPEAKER ID="029" NAME="Rovana Plumb" AFFILIATION="PSE">
(RO) Τα έγγραφα από τη συνάντηση της 5ης Φεβρουαρίου στην Πράγα αναφέρουν μια συζήτηση για το θέμα των στόχων της Βαρκελώνης σχετικά με τις δημόσιες υπηρεσίες φύλαξης παιδιών, με έμφαση στη φύλαξη παιδιών στο σπίτι. Αναρωτιέμαι εάν η τσεχική Προεδρία γνωρίζει την έκθεση της Ευρωπαϊκής Επιτροπής του Οκτωβρίου 2008, η οποία αναφέρει ότι περισσότερες από έξι εκατομμύρια γυναίκες μεταξύ 25 και 49 ετών δηλώνουν ότι είναι υποχρεωμένες να μην εργάζονται ή ότι μπορούν να εργαστούν μόνο με μειωμένο ωράριο εξαιτίας οικογενειακών υποχρεώσεων.
<P>
" φύλαξη παιδιών στο σπίτι δεν πρέπει να είναι επιζήμια για τις δημόσιες υπηρεσίες φύλαξης παιδιών. Ως σοσιαλδημοκράτης, πιστεύω ότι η επένδυση στις δημόσιες υπηρεσίες φύλαξης παιδιών ωφελεί την κοινωνία ως σύνολο. Απευθύνω έκκληση στην τσεχική Προεδρία να εξετάσει τη βοήθεια που μπορεί να παρασχεθεί στα κράτη μέλη, η οποία θα τους επιτρέψει να βελτιώσουν τις δημόσιες υπηρεσίες φύλαξης παιδιών από ποσοτική και ποιοτική άποψη, ειδικά κατά την τρέχουσα κρίση.
<SPEAKER ID="030" NAME="Bilyana Ilieva Raeva" AFFILIATION="ALDE">
(BG) Αυτήν την εβδομάδα θα λάβει χώρα δημοψήφισμα στην Ελβετία για την ελεύθερη κυκλοφορία προσώπων. Ο ελβετικός λαός θα αποφασίσει εάν η συμφωνία ανάμεσα στη χώρα του και στην Ευρωπαϊκή Ένωση θα επεκταθεί τόσο χρονικά όσο και στο πεδίο εφαρμογής και εάν θα συμπεριλάβει τους πολίτες της Βουλγαρίας και της Ρουμανίας.
<P>
Με αυτήν την απόφαση η Ελβετία θα διευκολύνει και θα προσδιορίσει όχι μόνο τον τρόπο που τα πράγματα θα εξελιχθούν στο μέλλον, όσον αφορά το εάν θα ισχύουν οι θεωρήσεις και τα σύνορα, αλλά θα αποφασίσει επίσης εάν ορισμένες υπεύθυνες αποφάσεις σχετικά με την οικονομική ανάπτυξη από τα τελευταία 30 χρόνια θα συνεχίσουν να εφαρμόζονται και στο μέλλον. " πολιτική της ελεύθερης κυκλοφορίας των πολιτών συμβάλλει στην οικονομική ανάπτυξη, τόσο της Ελβετίας όσο και της Ευρωπαϊκής Ένωσης, καθώς και στη βελτίωση του γενικού βιοτικού μας επιπέδου.
<P>
Ελπίζω ειλικρινά το αποτέλεσμα του δημοψηφίσματος αυτής της εβδομάδας στην Ελβετία να είναι θετικό, διότι ένα αντίθετο, αρνητικό αποτέλεσμα θα επανέφερε σε αυτήν την όμορφη εταιρική σχέση και συνεργασία τους φραγμούς που κάποτε υπήρχαν, τους περιορισμούς και όλες τις δυσχέρειες που προκύπτουν από την έλλειψη συμφωνιών.
<P>
Για τον λόγο αυτόν ελπίζω ότι οι Ελβετοί φίλοι μας θα στηρίξουν το κοινό μας μέλλον και καλώ και τα κράτη μέλη της Ευρωπαϊκής Ένωσης και την Επιτροπή να συνεχίσουν την αμοιβαία συνεργασία μας με την Ελβετία αρμονικά και με καλά αποτελέσματα για όλους τους πολίτες της Ευρωπαϊκής Ένωσης.
<SPEAKER ID="031" NAME="Dariusz Maciej Grabowski" AFFILIATION="UEN">
(PL) Κύριε Πρόεδρε, στη συνάντηση στο Νταβός της Γερμανίας η Καγκελάριος Angela Merkel ζήτησε την κατασκευή ένας αγωγού αερίου από τη Ρωσία ως τη Γερμανία στον πυθμένα της Βαλτικής.
<P>
" κ. Merkel απέδειξε ακόμα μια φορά πώς αντιλαμβάνεται την ευρωπαϊκή αλληλεγγύη. Ωστόσο, οι σκανδιναβικές χώρες, καθώς και η Λιθουανία, η Λετονία, η Εσθονία και η Πολωνία έχουν εκφράσει τις επιφυλάξεις και την αντίθεσή τους στο έργο αγωγού αερίου. " κ. Merkel έδειξε πόση σημασία δίνει στις φωνές των οικολόγων, που προειδοποιούν για την απειλή στη Βαλτική. Για την κ. Merkel δεν έχει σημασία το γεγονός ότι το κόστος κατασκευής θα είναι αρκετές φορές υψηλότερο από το κόστος κατασκευής υπόγειου αγωγού.
<P>
Έχω μία ερώτηση: μήπως, ακολουθώντας το παράδειγμα του προκατόχου της Καγκελαρίου Gerhard Schroeder, η κ. Merkel αναζητά εργασία στη Gazprom; Έχουν αντιληφθεί οι ηγέτες της γερμανικής δεξιάς και της γερμανικής αριστεράς ότι με αυτήν τη στάση υπονομεύουν την εξουσία, την αξιοπρέπεια και τη συνοχή της Ευρωπαϊκής Ένωσης;
<SPEAKER ID="032" NAME="László Tőkés" AFFILIATION="Verts/ALE">
(HU) Κύριε Πρόεδρε, σύμφωνα με το Χάρτη των "νωμένων Εθνών, όλοι οι λαοί έχουν το δικαίωμα της αυτοδιάθεσης. Αυτό ισχύει επίσης και για τους 1.5-2 εκατομμύρια Ούγγρους στην Τρανσυλβανία. Πριν από δύο χρόνια το Εθνικό Συμβούλιο Székely οργάνωσε ένα ανεπίσημο δημοψήφισμα σχετικά με την περιφερειακή αυτονομία της περιοχής Székely. Σε αυτό το δημοψήφισμα, που πραγματοποιήθηκε με χρήση κινητών καλπών, παρόλη την τεχνητά υποκινούμενη προπαγανδιστική εκστρατεία εναντίον των Ούγγρων, το 99% των 210 000 ψηφοφόρων που ρωτήθηκαν ψήφισαν θετικά. Πρόσφατα ένας σημαντικός αριθμός τοπικών κυβερνήσεων στην περιοχή Székely δρομολόγησε μια νέα πρωτοβουλία για ένα πλήρες επίσημο δημοψήφισμα. Τα κρατικά όργανα και οι τοπικοί εκπρόσωποί τους, οι λεγόμενοι νομάρχες, καταβάλλουν κάθε προσπάθεια προκειμένου να παρεμποδίσουν τους Ούγγρους της περιοχής Székely να εκφράσουν ειρηνικά, πιστά και δημοκρατικά τη θέλησή τους. Ζητώ από το Κοινοβούλιο και από τον Πρόεδρο Hans-Gert Pöttering να παρακολουθούν στενά τις περαιτέρω εξελίξεις αναφορικά με το δημοψήφισμα στη Ρουμανία και να παρέχουν προστασία στις τοπικές κυβερνήσεις, οι οποίες απειλούνται από τις αρχές. Σας ευχαριστώ.
<SPEAKER ID="033" NAME="Madeleine Jouye de Grandmaison" AFFILIATION="GUE/NGL">
- (FR) Κύριε Πρόεδρε, κυρίες και κύριοι, η συμφωνία οικονομικής εταιρικής σχέσης ανάμεσα στα κράτη Cariforum και στην Ευρωπαϊκή Ένωση εγκαινιάζει κάτι άσχημο για τις εξόχως απόκεντρες περιφέρειες (ΕΑΠ) των γαλλικών Αντιλλών και της Γουιάνα.
<P>
Ακόμα χειρότερα, η συμφωνία, για την οποία πρέπει να εκφράσω την άποψή μου, δε σέβεται την εντολή που ορίστηκε από το Ευρωπαϊκό Συμβούλιο ούτε τη στρατηγική της Ευρωπαϊκής Ένωσης για την Καραϊβική ούτε τη στρατηγική της για τις ΕΑΠ, οι οποίες, και οι τρεις, επισημαίνουν ρητά την ανάγκη περιφερειακής ολοκλήρωσης των ΕΑΠ στο πλαίσιο του Cariforum και δημιουργίας μιας διαπεριφερειακής αγοράς μεταξύ των εν λόγω οντοτήτων, με στόχο τη συνολική ανάπτυξη της περιοχής.
<P>
Ανησυχώ. Εδώ και 10 ημέρες έχει ξεκινήσει μια φοβερή απεργία στη Γουαδελούπη, θέτοντας τα πάντα σε κατάσταση αναμονής, συμπεριλαμβανομένου του πετρελαίου. " απεργία αυτή διαρκεί τόσο πολύ διότι ο λαός των γαλλικών Αντιλλών και της Γουιάνα υποφέρει από το κόστος ζωής, το οποίο είναι μιάμιση φορά υψηλότερο από αυτό στη μητροπολιτική Ευρώπη. Παρόλο που μέχρι τώρα αυτό αποτελούσε αμιγώς γαλλικό πρόβλημα, τώρα έγινε ευρωπαϊκό και η άρνηση της Επιτροπής να διαπραγματευτεί μια συγκεκριμένη συμφωνία ΕΑΠ-Cariforum για εμάς αποτελεί κατά τη γνώμη μου ντροπή.
<SPEAKER ID="034" NAME="Γεώργιος Γεωργίου" AFFILIATION="IND/DEM">
(EL) Κύριε Πρόεδρε, ακούσαμε, διαβάσαμε και είδαμε, το τελευταίο διάστημα, αμάχους να βομβαρδίζονται και παιδιά να εξοντώνονται. Προσφάτως είδαμε έναν κύριο από την Τουρκία ο οποίος ομολόγησε δημοσίως ότι κατά τη διάρκεια της εισβολής της Τουρκίας στην Κύπρο το 1974 δολοφόνησε 10 σιδηροδέσμιους στρατιώτες Ελληνοκυπρίους. Αυτό που δεν είδαμε, κύριε Πρόεδρε, είναι την προθυμία του Ποινικού Δικαστηρίου της Χάγης, προθυμία η οποία ήταν τόσο εμφανής για τους εμπλεκομένους στα γεγονότα της Γιουγκοσλαβίας· αυτούς ακόμα τους κυνηγάει το Δικαστήριο. Επομένως, νομίζω ότι είναι νόμιμη η απαίτηση να ζητήσουμε από το Κοινοβούλιο να μας πει εάν υπάρχει μια λίστα με χώρες που εμπίπτουν στις αρμοδιότητες του Δικαστηρίου της Χάγης ή εάν υπάρχουν χώρες οι οποίες αδιαφορούν και περιφρονούν τη Χάγη. Νομίζω, ότι είναι δίκαιο το αίτημα να ξέρουμε ποιες χώρες προσάγονται στο Δικαστήριο της Χάγης ως κατηγορούμενες, αυτές και οι πολίτες τους, και ποιες όχι.
<SPEAKER ID="035" NAME="Pál Schmitt" AFFILIATION="PPE-DE">
(HU) Κύριε Πρόεδρε, σας ευχαριστώ που μου δώσατε το λόγο. Ζήτησα να μιλήσω λόγω ενός τραγικού ατυχήματος, που συνέβη πριν από τρεις ημέρες στην Κροατία. Ένας 18χρονος άντρας βρέθηκε σε ναρκοπέδιο και έγινε ένα από τα ήδη πολυάριθμα θύματα, ανάμεσα στα οποία συγκαταλέγονται Ιταλοί, Ολλανδοί και άλλοι Ευρωπαίοι συμπολίτες. " Κροατία δε συμμετέχει στο ολοκληρωμένο πρόγραμμα άρσης ναρκοπεδίων, το οποίο χρηματοδοτείται από την Επιτροπή από το 2008 έως το 2013, ωστόσο ο αριθμός των ναρκών που έχουν αναπτυχθεί είναι άγνωστος. Παρόλο που η Κροατία δεν παρήγαγε ποτέ νάρκες αυτού του τύπου, υπάρχουν επικίνδυνες νάρκες κατά προσωπικού σε περίπου 1 000 χιλιόμετρα του εδάφους της. Παρακαλώ θερμά την Επιτροπή και εσάς, κ. Πρόεδρε, να παρέμβετε ώστε η Κροατία να επωφεληθεί επίσης από την ευρωπαϊκή βοήθεια - όπως ακριβώς και η Βοσνία, η Ουκρανία, το Κόσσοβο και η Κύπρος - καθώς πρόκειται για ιδιαίτερα ακριβή και πάρα πολύ επικίνδυνη επιχείρηση. Μιλώ ως Πρόεδρος - από την πλευρά της ΕΕ - της Μικτής Κοινοβουλευτικής Επιτροπής ΕΕ-Κροατίας. Σας ευχαριστώ πάρα πολύ που μου δώσατε το λόγο.
<SPEAKER ID="036" NAME="Katerina Batzeli" AFFILIATION="PSE">
(EL) Κύριε Πρόεδρε, οι αγροτικές κινητοποιήσεις στην Ελλάδα, μεταξύ των άλλων κινητοποιήσεων στην Ευρώπη, δίνουν σημαντικά μηνύματα αλλαγής των σημερινών αντιλήψεων για τη γεωργία και για το διατροφικό ζήτημα απαιτώντας την επαναθεώρηση των ευρωπαϊκών αλλά και των εθνικών πολιτικών. Όταν, σε ευρωπαϊκό επίπεδο, οι οικονομίες καταρρέουν, το χρηματοπιστωτικό σύστημα απαξιώνεται, οι μικρομεσαίες επιχειρήσεις σταδιακά αποχωρούν και η απασχόληση συρρικνώνεται, δεν είναι δυνατόν να εθελοτυφλούμε απέναντι στα προβλήματα που συσσωρεύονται στην ύπαιθρο, στη γεωργία, στην αγροτική οικονομία και στην απασχόληση της περιφέρειας. Είναι σκόπιμο η Επιτροπή και το Κοινοβούλιο να αρχίσουν ένα διάλογο και να παρουσιάσουν προτάσεις με σκοπό την αντιμετώπιση των προβλημάτων όχι μόνο για την επιβίωση των μικρομεσαίων αγροτικών εκμεταλλεύσεων αλλά και για την έξοδό τους από την κρίση τα επόμενα χρόνια, την ενεργοποίηση του μηχανισμού παρεμβάσεων, την ενίσχυση του μηχανισμού διαχείρισης κρίσεων για την κάλυψη ακόμη και απώλειας εισοδήματος αλλά και εθνικών πολιτικών που μπορούν να αποκτήσουν μεγαλύτερη ευελιξία χωρίς αυτό να σημαίνει, κατ' ανάγκη, συγχρηματοδότηση της κοινής αγροτικής πολιτικής.
<SPEAKER ID="037" NAME="Eugenijus Gentvilas" AFFILIATION="ALDE">
(LT) Ευρωπαίοι ηγέτες πρόσφατα εξέφρασαν την άποψη ότι είχαν απογοητευθεί από τους ηγέτες της Ουκρανίας και της Γεωργίας. Έχουν αρχίσει να αμφισβητούν το εάν μπορούν να εκδημοκρατίσουν αυτές τις χώρες και να τις οδηγήσουν στο NATO και στην Ευρωπαϊκή Ένωση. Τέτοιου είδους απόψεις και συζητήσεις στηρίζουν μόνο τις πολιτικές της Ρωσίας και τις ειδικές δυνάμεις της. Μπροστά στα μάτια μας βλέπουμε τις ρωσικές προκλήσεις, στόχος των οποίων είναι η αποδυνάμωση του Προέδρου Yushchenko, του Προέδρου Saakashvili και των πολιτικών με δυτικό προσανατολισμό που εφαρμόζουν. Υπάρχουν, επίσης, και αόρατες προκλήσεις. Ο καλύτερος τρόπος για να δει κανείς πώς οργανώνονται είναι να εξετάσει τα αρχεία της KGB. Μόνο αφελείς πολιτικοί στη σύγχρονη Ευρώπη πιστεύουν ότι η Ρωσία δεν πραγματοποιεί πλέον τέτοιου είδους εκβιασμούς και προκλήσεις, παρόλο που ηγέτης της είναι ο αξιωματούχος της KGB, Putin. " πιο πρόσφατη προκλητική πληροφορία είναι ότι η Γεωργία απήγαγε ένα Ρώσο στρατιώτη. Διοχετευόταν στην Ευρώπη ολόκληρη την εβδομάδα. Αργότερα η ίδια η Ρωσία παραδέχτηκε ότι ο στρατιώτης λιποτάκτησε, όμως η μαύρη προπαγάνδα είχε ήδη κάνει τη ζημιά της. Δημιουργείται η εντύπωση ότι η Ρωσία παίζει ευφυέστατα παιχνίδια με τα άρματα μάχης, τους αγωγούς αερίου, τις πληροφορίες και την παραπληροφόρηση. Ωστόσο, κυρίως η αφέλεια των Ευρωπαίων πολιτικών επιτρέπει στη Ρωσία να παίζει τέτοιου είδους παιχνίδια.
<SPEAKER ID="038" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, εκμεταλλευόμενες το γεγονός ότι η προσοχή της παγκόσμιας κοινής γνώμης είναι τώρα επικεντρωμένη σε θέματα που αφορούν την οικονομική κρίση, οι κινεζικές αρχές χρησιμοποίησαν τον εκτεταμένο μηχανισμό καταπίεσης που διαθέτουν, για να ασκήσουν πιέσεις στους Θιβετιανούς. " εκστρατεία, που πρόκειται να διαρκέσει 40 ημέρες, στρέφεται κυρίως εναντίον όσων συμμετείχαν στις περυσινές διαμαρτυρίες.
<P>
Οι κλήσεις στα αστυνομικά τμήματα αυξάνονται, όπως και οι εξαφανίσεις, τα περιστατικά εκφοβισμού και οι ανεξήγητοι θάνατοι. Δεν μπορούμε να αποκλείσουμε την πιθανότητα ότι μία συνέπεια της καταστολής θα είναι η πρόκληση αναταραχών από τους Θιβετιανούς, οι οποίοι θα υποχρεωθούν να λάβουν έσχατα μέτρα. Οι κινεζικές υπηρεσίες ασφαλείας και ο κινεζικός στρατός θα απαντήσει με τη βίαιη καταστολή αυτών των διαμαρτυριών, ενώ μπορεί να αποδειχθεί ότι πρόκειται για εσκεμμένη πρόκληση από τις κινεζικές αρχές, οι οποίες θα στηριχτούν στο γεγονός ότι ακόμα και οι δημοκρατικές κυβερνήσεις θα περιοριστούν μόνο σε ήπιες διαμαρτυρίες κατά τον κοινό αγώνα με την οικονομική κρίση. Το Ευρωπαϊκό Κοινοβούλιο πρέπει να διατυπώσει την άποψή του με σαφήνεια και αποφασιστικότητα όσον αφορά αυτό το θέμα και ως εκ τούτου σήμερα θα υποβάλω σχέδιο έκκλησης στον πρωθυπουργό της Κίνας. Ας στείλουμε μαζί το μήνυμα στο κομμουνιστικό καθεστώς ότι δε συναινούμε στην παραβίαση θεμελιωδών δικαιωμάτων του λαού του Θιβέτ.
<SPEAKER ID="039" NAME="Nicolae Vlad Popa" AFFILIATION="PPE-DE">
(RO) " Ευρωπαϊκή Επιτροπή έχει ανακηρύξει το 2009 ως Ευρωπαϊκό Έτος Δημιουργικότητας και Καινοτομίας. " δημιουργική σκέψη αποτελεί το κλειδί της επιτυχίας στην παγκόσμια οικονομία, γεγονός που αναγνωρίστηκε από την Ευρωπαϊκή Ένωση πριν από πολύ καιρό. Πράγματι, η καινοτομία αποτελεί αναπόσπαστο τμήμα και της δέσμης της Επιτροπής σχετικά με την αλλαγή του κλίματος και του σχεδίου αναζωογόνησης της Ευρωπαϊκής οικονομίας. Από την πλευρά του, το Ευρωπαϊκό Κοινοβούλιο πρέπει να δραστηριοποιηθεί πιο έντονα όσον αφορά την προώθηση της δημιουργικότητας ως κινητηρίου δύναμης για την καινοτομία. Πέρυσι υιοθετήθηκε η δέσμη σχετικά με την ενέργεια και την αλλαγή του κλίματος και εγκρίθηκε η γραπτή δήλωση σχετικά με την ινομυαλγία, για την οποία θα ήθελα να σας ευχαριστήσω για μία ακόμα φορά. Τα έγγραφα αυτά ανοίγουν το δρόμο για καινοτομία και δημιουργικότητα σε τομείς μέγιστης σημασίας, όπως η υγεία, προσδιορίζοντας νέες θεραπείες για την ινομυαλγία, και η ενέργεια, καθιστώντας τις νέες εναλλακτικές πηγές ενέργειας πιο αποτελεσματικές.
<SPEAKER ID="040" NAME="Alexandra Dobolyi" AFFILIATION="PSE">
(HU) Κύριε Πρόεδρε, και η Ουγγαρία εισήλθε στο χώρο Σένγκεν στις 21 Δεκεμβρίου 2007, ωστόσο υπάρχουν ορισμένα ζητήματα που δεν έχουν ακόμα τακτοποιηθεί στα Αυστροουγγρικά σύνορα. Οι αρχές του Burgenland δεν μιλούν στην πραγματικότητα μαζί μας. Έτσι, τον Ιούνιο του 2008, οι Ούγγροι συμπατριώτες μου υπέβαλαν ένα ψήφισμα στην Επιτροπή Αναφορών του Ευρωπαϊκού Κοινοβουλίου, το οποίο αμέσως προωθήσαμε στον Επίτροπο Jacques Barrot. Ο κ. Barrot κάποια στιγμή απάντησε, τέσσερις μήνες αργότερα, λέγοντας ότι δεν είχε επαρκείς πληροφορίες σχετικά με το ψήφισμα και ότι θα προσπαθούσαν να επικοινωνήσουν με το άτομο που το υπέβαλε. Δύο μήνες μετά από αυτήν την απάντηση, εγώ προσωπικά επικοινώνησα με το άτομο που υπέβαλε το ψήφισμα και το ρώτησα πώς είχαν τα πράγματα. Μου είπε ότι μέχρι εκείνη τη στιγμή κανένας από την Επιτροπή δεν είχε έλθει σε επαφή μαζί του∙ έτσι όντως είναι δύσκολο να λάβει πληροφορίες η Επιτροπή. Όταν απευθύνθηκα πάλι στο προσωπικό της Επιτροπής, μου είπαν ότι θα εξετάσουν το ζήτημα "με τη λιγότερη καθυστέρηση". Θα ήθελα να ρωτήσω την Επιτροπή τι σημαίνει η έκφραση "με τη λιγότερη καθυστέρηση", και θα ήθελα να εκφράσω την ελπίδα μου ότι η εκστρατεία για τις εκλογές που πρόκειται να γίνουν σε τέσσερις μήνες από σήμερα δε θα διεξαχθεί από τον κ. Barroso και τον κ. Jacques Barrot "με τη λιγότερη καθυστέρηση". Σας ευχαριστώ πάρα πολύ.
<SPEAKER ID="041" NAME="Viktória Mohácsi" AFFILIATION="ALDE">
(HU) Κύριε Πρόεδρε, σας ευχαριστώ. Κυρίες και κύριοι, ορίστε ένα σύντομο στιγμιότυπο ενός λεπτού από τον ακόμα έκδηλο ρατσισμό στην Ευρώπη. Στην Ουγγαρία, πριν από λίγες ημέρες, ένας αξιωματικός της αστυνομίας που είχε κάνει ρατσιστική δήλωση αθωώθηκε και κατόπιν επανήλθε στην υπηρεσία μετά από αναφορά που έγινε σε υποτιθέμενη εσωτερική έρευνα. " έρευνα δεν ασχολήθηκε με το εάν η ρατσιστική δήλωση είχε πράγματι γίνει ή όχι. Στη Ρουμανία, στο δήμο Tărlungeni, κοντά στο Braşov, υψώθηκε ένα τείχος ανάμεσα στις οικογένειες Ρομά και στις οικογένειες που δεν είναι Ρομά. Απαντώντας στην ερώτηση ενός παιδιού της περιοχής που ρωτά γιατί γίνεται διαχωρισμός, ένας πατέρας μπορεί ίσως να απαντήσει: επειδή εκείνοι που ζουν σε αυτήν την πλευρά του τείχους είναι κακοί άνθρωποι, ενώ εκείνοι που ζουν στην άλλη πλευρά είναι καλοί άνθρωποι. Πριν από δέκα ημέρες ψηφίσαμε για να υιοθετηθεί η έκθεση της αντιπροσωπείας στην Ιταλία∙ έκτοτε, πριν από μία εβδομάδα, η Ιταλία ανέπτυξε ένοπλες δυνάμεις εναντίον των Ρομά έπειτα από τη διάπραξη δύο εγκλημάτων από αγνώστους. Οι αστυνομικές δυνάμεις παρακολουθούν τις οικογένειες Ρομά με ελικόπτερα, σκυλιά και ένοπλους αστυνομικούς. Σας ευχαριστώ πάρα πολύ.
<SPEAKER ID="042" NAME="Ilda Figueiredo" AFFILIATION="GUE/NGL">
(PT) Ο αριθμός των εργαζομένων που επηρεάζονται από την ανεργία στην Πορτογαλία αυξάνεται εκθετικά. Κάθε ημέρα οι εταιρείες ανακοινώνουν περικοπές στην παραγωγή, απολύσεις εργαζομένων ή ακόμα και ολικό κλείσιμο.
<P>
Ανάμεσα στις πιο σοβαρές περιπτώσεις είναι η απειλή που κρέμεται πάνω από περίπου 2 000 εργαζομένους στο Qimonda, στη Vila do Conde, μετά από την κήρυξη πτώχευσης της μητρικής εταιρείας στη Γερμανία. Την Τετάρτη, μια αντιπροσωπεία εργαζομένων από τις δύο χώρες θα βρίσκεται εδώ, στο Κοινοβούλιο, αναμένοντας αλληλεγγύη καθώς και την υποστήριξή μας στον αγώνα τους για την υπεράσπιση της εργασίας τους.
<P>
Ωστόσο, το σκάνδαλο των καθυστερήσεων στην καταβολή μισθών και άλλων αμοιβών που οφείλονται στους εργαζομένους εντείνεται επίσης, όπως συμβαίνει στις εταιρείες φελλού, σε ορισμένες εταιρείες κλωστοϋφαντουργικών και στους τομείς κεραμικής και μεταλλουργίας, μεταξύ άλλων. " κατάσταση αυτή δημιουργεί σοβαρά κοινωνικά προβλήματα αυξάνοντας τη φτώχεια και προκαλώντας ακόμα και τραγικές καταστάσεις σε περιπτώσεις μελών της ίδιας οικογένειας που εργάζονται στην εταιρεία. Αυτό το διαπίστωσα πριν από λίγες ημέρες στη Subercor, μια εταιρεία με βάση τη Santa Maria da Feira (μέλος του ομίλου Suberus, στον τομέα των υποδημάτων), όπου οι εργαζόμενοι αγωνίζονται επειδή δεν εισπράττουν τους μισθούς τους και όπου ζευγάρια πεινάνε και ήδη δεν έχουν φαγητό για τα παιδιά τους. " κρίση προκαλεί απαίσιες καταστάσεις, γεγονός το οποίο μας αναστατώνει και γεγονός του οποίου οι συνέπειες είναι ορατές στα πρόσωπα και στις ζωές των ανθρώπων. Κάνω συνεπώς έκκληση όχι μόνο για αλληλεγγύη, αλλά και για επίλυση αυτών των σοβαρών προβλημάτων.
<SPEAKER ID="043" NAME="Kinga Gál" AFFILIATION="PPE-DE">
(HU) Κύριε Πρόεδρε, η κοινή γνώμη στην Ουγγαρία παρακολουθεί με μεγάλο ενδιαφέρον τις εξελίξεις στην υπόθεση εκτοξευτήρα ύδατος στην Ουγγαρία και θα ήθελε να έχει σαφή εικόνα για το ζήτημα το συντομότερο δυνατό. Ζητούμε τη βοήθεια της Επιτροπής για αυτό το ζήτημα. Το ζήτημα αυτό αφορά το γεγονός ότι η Ουγγρική Κυβέρνηση σε όλη την περίοδο 2006-2007-2008 υποστήριζε ότι αγόρασε νέους εκτοξευτήρες ύδατος με έξοδα του Ταμείου Σένγκεν και ότι αυτοί χρησιμοποιήθηκαν στη Βουδαπέστη στις 22 Οκτωβρίου 2007 για να διαλύσουν τα πλήθη. Στο τέλος του 2008, ο Υπουργός Δικαιοσύνης και Δημόσιας Τάξης δήλωσε ότι αυτή η αγορά δεν εξοφλήθηκε από το Ταμείο Σένγκεν, που αποτελεί πόρο της ΕΕ. Ο αρμόδιος ευρωπαίος Επίτροπος επιβεβαίωσε ότι οι εκτοξευτήρες δεν είχαν αγοραστεί μέσω του Ταμείου Σένγκεν. Μία ημέρα αργότερα, ένας υφυπουργός στο ίδιο Υπουργείο δήλωσε ότι η Ουγγρική Κυβέρνηση κάλυψε την αγορά των εκτοξευτήρων ύδατος με τις εγχώριες πηγές του Ταμείου Σένγκεν διαψεύδοντας την Ευρωπαϊκή Επιτροπή. Το ερώτημά μου είναι: ερεύνησε η Επιτροπή εάν το Ταμείο Σένγκεν χρησιμοποιήθηκε σε αυτήν την περίπτωση όπως έπρεπε και επεδίωξε να διαπιστώσει την αλήθεια όσον αφορά την αγορά των εκτοξευτήρων ύδατος; Κατόπιν αυτών των γεγονότων, διακυβεύεται η αξιοπιστία και η διαφάνεια των ενεργειών όχι μόνο της Ουγγρικής Κυβέρνησης, αλλά της Ευρωπαϊκής Επιτροπής επίσης. Σας ευχαριστώ πάρα πολύ.
<SPEAKER ID="044" NAME="Glyn Ford" AFFILIATION="PSE">
Κύριε Πρόεδρε, την προηγούμενη Δευτέρα η Βρετανική Κυβέρνηση ανακοίνωσε μελέτες σκοπιμότητας για πέντε συστήματα παραγωγής ενέργειας από παλιρροϊκά φαινόμενα στον ποταμόκολπο του Severn: τα τρία θα είναι φράγματα και τα δύο δεξαμενές.
<P>
" ΕΕ έχει ορθώς ορίσει φιλόδοξους στόχους για την ανανεώσιμη ενέργεια, ωστόσο η ιδέα ότι η επίτευξη αυτών των στόχων θα είναι ανώδυνη αποτελεί ψευδαίσθηση. Το φράγμα του Severn μπορεί να παρέχει έως 5% των ενεργειακών αναγκών του "Β, όμως αυτό θα προκαλούσε ερμηνείες της οδηγίας για τους οικοτόπους.
<P>
Το αποτέλεσμα των νομικών επιχειρημάτων - ή της κοινής γνώμης - που παρεμποδίζουν το σχέδιο θα είναι να αποδειχθεί η αλήθεια της ρήσης του Nietzsche ότι η παράνοια σε άτομα είναι σχετικά σπάνια, όμως σε κόμματα, ομάδες και έθνη είναι μάλλον ο κανόνας. " ΕΕ και η Βρετανική Κυβέρνηση πρέπει να εξετάσουν τη φιλοσοφία του Jeremy Bentham ότι πρέπει να αναζητήσουμε το μέγιστο δυνατό καλό για τον μέγιστο δυνατό αριθμό.
<SPEAKER ID="045" NAME="Margaritis Schinas" AFFILIATION="PPE-DE">
(EL) Κύριε Πρόεδρε, χρειάστηκε πολύς χρόνος για να απαλλαγούν τα Βαλκάνια από στείρους εθνικισμούς που δεν συνάδουν με τα ευρωπαϊκά πρότυπα συμπεριφορών και αξιών. Φαίνεται, όμως, ότι κάποιοι πρέπει να ξαναπάρουν αυτό το μήνυμα. Τον Οκτώβριο 2008, η κυβέρνηση της Πρώην Γιουγκοσλαβικής Δημοκρατίας της Μακεδονίας υπέβαλε αίτηση για την κοινοτική χρηματοδότηση του οδικού άξονα 10, ο οποίος διέρχεται από την επικράτειά της. Μόλις δυο μήνες μετά, με μια σκανδαλώδη απόφαση η οποία μάλιστα δημοσιεύθηκε στην επίσημη εφημερίδα της χώρας αυτής, αποφάσισαν να ονομάσουν αυτόν τον άξονα "Μέγας Αλέξανδρος ο Μακεδών", παραβιάζοντας κατάφορα την ενδιάμεση συμφωνία με την Ελλάδα, που ρητά προβλέπει την αποφυγή κυβερνητικής προπαγάνδας και τη χρήση συμβόλων που συμβάλλουν στην έχθρα, το μίσος και τη βία. Κάνω έκκληση στην Ευρωπαϊκή Επιτροπή να συνδέσει το αίτημα της κοινοτικής χρηματοδότησης με την άρση της σκανδαλώδους αυτής απόφασης που θυμίζει ότι υπάρχουν ακόμη εθνικιστές στα Βαλκάνια. Φτιάξαμε μια Ευρώπη στην οποία δεν χωράνε εθνικισμοί.
<SPEAKER ID="046" NAME="Evgeni Kirilov" AFFILIATION="PSE">
(BG) Την προηγούμενη Τετάρτη, η Ευρωπαϊκή Επιτροπή ανακοίνωσε την πρότασή της σχετικά με το πρόγραμμα ανασυγκρότησης του τομέα ενεργειακής ασφάλειας.
<P>
Σύμφωνα με αυτήν την πρόταση η Βουλγαρία πρόκειται να λάβει μόνο ένα μέρος από τα 20 εκατομμύρια ευρώ που αντιστοιχούν στο έργο σύνδεσης της Βουλγαρίας με την Ελλάδα. Μόνο ένα μέρος από τα 20 εκατομμύρια ευρώ που διατέθηκαν από δισεκατομμύρια για έργα! Στη χώρα μου, σε αυτές τις περιπτώσεις, έχουμε ένα ρητό: "Κοιλοπονούσε το βουνό και γέννησε ποντίκι". Όλα αυτά μετά από μια μεγάλη κρίση του φυσικού αερίου!
<P>
Όπως γνωρίζετε, η Βουλγαρία επλήγη βαρύτατα και είναι η μόνη χώρα που εξαρτάται πλήρως από το ρωσικό φυσικό αέριο. Επίσημα λέγεται ότι χρηματοδοτούνται έργα έτοιμα προς υλοποίηση, όμως έχουν γεννηθεί υποψίες. Το καίριο σχέδιο που πρότεινε η Βουλγαρία για την επέκταση της εγκατάστασης αποθήκευσης αερίου στο Chiren μπορεί να οριστικοποιηθεί μέσα σε λίγους μόνο μήνες. Εάν δε λάβει υποστήριξη, η Βουλγαρία θα αναλάβει ανεξάρτητα το έργο, όμως αυτό τι σημαίνει για την ευρωπαϊκή αλληλεγγύη και δικαιοσύνη;
<P>
Πάλι την προηγούμενη εβδομάδα ένα σημαντικό ευρωπαϊκό περιοδικό έγραψε ότι, ως αποτέλεσμα αυτής της κρίσης, η υποστήριξη των ευρωσκεπτικιστών προς τη Βουλγαρία θα αυξηθεί στο 20%. Ελπίζω ότι αυτός ο υπολογισμός δεν είναι ακριβής. Ωστόσο, εάν η Επιτροπή συνεχίσει να φέρεται κατ' αυτόν τον τρόπο στη Βουλγαρία, θα υπάρχει αποφασιστική συμβολή προς αυτήν την κατεύθυνση.
<SPEAKER ID="047" NAME="Jim Higgins" AFFILIATION="PPE-DE">
Κύριε Πρόεδρε, πριν από δυόμιση χρόνια ανακάλυψα ότι η Ευρωπαϊκή Επιτροπή κίνησε διαδικασίες εναντίον της Δανίας στο Δικαστήριο των Ευρωπαϊκών Κοινοτήτων, επειδή η Δανία θέσπισε ένα κατώφλι 2% για τα υδρογονωμένα λίπη στις τροφές. " Επιτροπή το έπραξε αυτό παρόλο που υπήρχαν επιστημονικά στοιχεία για το αντίθετο, τα οποία κατέδειξαν ότι τα υδρογονωμένα οξέα είναι ιδιαίτερα επικίνδυνα όσον αφορά τη στεφανιαία νόσο κλπ. Πριν από δύο χρόνια, αποφάσισα - μαζί με δύο συναδέλφους μας, τους Dan Jørgensen και Linda McAvan - να συντάξω μια γραπτή δήλωση. Μας υποστήριξαν 254 μέλη του Κοινοβουλίου από 25 διαφορετικά κράτη μέλη, γεγονός που αποτελούσε τεράστια υποστήριξη.
<P>
Πρόσφατα, η Επιτροπή Περιβάλλοντος, Δημόσιας Υγείας και Ασφάλειας των Τροφίμων δημοσίευσε μια έκθεση, η οποία έδινε ως μέγιστο επίπεδο το 2%, όπως ακριβώς έκανε και η Δανία. Κατά συνέπεια, με βάση τα ιατρικά και τα επιστημονικά στοιχεία, καλώ τώρα την Επιτροπή να υιοθετήσει πλήρως το κατώφλι του 2%, που εισήγαγε το σύστημα της Δανίας και που συνιστάται στην έκθεση της Επιτροπής Περιβάλλοντος, Δημόσιας Υγείας και Ασφάλειας των Τροφίμων.
<SPEAKER ID="048" NAME="Ljudmila Novak" AFFILIATION="PPE-DE">
(SL) Για μια ακόμα φορά με λύπη μου διαπιστώνω ότι, παρόλο που η κατάσταση των ιταλικών και ουγγρικών μειονοτήτων στη Σλοβενία ρυθμίστηκε με παραδειγματικό τρόπο και κάθε μειονότητα έχει το δικό της εκπρόσωπο στο Σλοβενικό Κοινοβούλιο, οι σλοβενικές μειονότητες δεν απολαμβάνουν παρόμοια υποστήριξη στις χώρες όπου διαβιούν.
<P>
Παρά τη συνθήκη που υπεγράφη στη Βουδαπέστη, δεν υπάρχει πολιτική βούληση στην Ουγγαρία ώστε να επιτραπεί στη σλοβενική μειονότητα να έχει το δικό της εκπρόσωπο στο Κοινοβούλιο. Επιπλέον, οι τελευταίες εκθέσεις αναφέρουν ότι το μόνο σλοβενικό μουσείο στην Ουγγαρία πρόκειται να κλείσει λόγω περικοπών χρηματοδότησης. Ωστόσο, το μουσείο αυτό είναι το μόνο κέντρο πολιτιστικής ζωής της σλοβενικής μειονότητας στην Ουγγαρία και έχει λάβει μόνο 16 000 ευρώ ως χρηματοδότηση.
<P>
Ενώ η Σλοβενία διαθέτει 14.5 εκατομμύρια ευρώ ετησίως για την ουγγρική της μειονότητα, η Ουγγαρία διαθέτει μόνο 400 000 ευρώ ετησίως για τη σλοβενική της μειονότητα. Για αυτόν το λόγο, δικαιολογημένα αναμένουμε να βελτιώσει η Ουγγρική Κυβέρνηση την οικονομική και πολιτική της υποστήριξη προς την σλοβενική μειονότητα. " οικονομική κρίση δεν μπορεί να χρησιμοποιηθεί ως δικαιολογία για την περικοπή χρηματοδότησης που έχουν εκχωρηθεί σε μειονότητες ούτε στην Ουγγαρία ούτε στην Ιταλία ούτε οπουδήποτε αλλού.
<SPEAKER ID="049" NAME="Atanas Paparizov" AFFILIATION="PSE">
Κύριε Πρόεδρε, παρά τη συμφωνία ανάμεσα στις ελληνικές αρχές και τους αγρότες, οι αγρότες εξακολουθούν να παρεμποδίζουν τη διασυνοριακή οδική κυκλοφορία ανάμεσα στη Βουλγαρία και την Ελλάδα στο συνοριακό σταθμό Κουλάτα-Προμαχώνα. Ο συνεχής 14ήμερος αποκλεισμός των σημείων του συνοριακού σταθμού ανάμεσα στη Δημοκρατία της Βουλγαρίας και την Ελληνική Δημοκρατία προκάλεσε σημαντικές οικονομικές ζημιές στους Βούλγαρους μεταφορείς.
<P>
Εγώ και 14 άλλοι βούλγαροι βουλευτές του Ευρωπαϊκού Κοινοβουλίου αποστείλαμε γραπτό ερώτημα στην Επιτροπή σχετικά με τα μέτρα που λαμβάνονται σύμφωνα με τον Κανονισμό (ΕΚ) αριθ. 2679/98. Αναγνωρίζουμε τα θεμελιώδη δικαιώματα και ελευθερίες των ευρωπαίων πολιτών. Ωστόσο, είμαστε πεπεισμένοι ότι αυτός ο Κανονισμός πρέπει να βελτιωθεί σημαντικά, ώστε να αποφευχθεί επόμενη περίπτωση συνεχούς παρεμπόδισης των μεταφορών ανάμεσα σε κράτη μέλη, γεγονός που παραβιάζει πλήρως τις θεμελιώδεις αρχές της εσωτερικής αγοράς, όπως η ελεύθερη κυκλοφορία εμπορευμάτων και προσώπων.
<SPEAKER ID="051" NAME="Anne Laperrouze" AFFILIATION="ALDE">
- (FR) Κυρία Πρόεδρε, πριν από εννέα ημέρες οι περιφέρειες της Ακουιτανίας, των Μιντί-Πυρηναίων και του Λανγκεντόκ-Ρουσιγιόν χτυπήθηκαν σκληρά από την καταιγίδα Klaus.
<P>
" ζημιές είναι εκτεταμένες και ζητώ να λάβουν οι περιφέρειες αυτές ευρωπαϊκή βοήθεια έκτακτης ανάγκης. Έχω στο νου μου, συγκεκριμένα, το Ταμείο Αλληλεγγύης της Ευρωπαϊκής Ένωσης, αλλά επίσης και τα διαρθρωτικά ταμεία και το Ταμείο Αγροτικής Ανάπτυξης, και σκέφτομαι επιπλέον και την έγκριση κρατικών ενισχύσεων.
<P>
Θα ήθελα να επιστήσω την προσοχή σας, κυρίες και κύριοι, στο γεγονός ότι, τον Μάιο του 2005, το Ευρωπαϊκό Κοινοβούλιο υιοθέτησε την έκθεση του κ. Berend σχετικά με τη μεταρρύθμιση του Ταμείου Αλληλεγγύης, προκειμένου να επεκταθεί το εύρος του. Το θέμα έχει τώρα περιπέσει σε αδράνεια στο Συμβούλιο των Υπουργών. Είναι επιτακτική ανάγκη να υπάρξει σύντομα θετικό αποτέλεσμα.
<P>
Οι ευρωπαίοι πολίτες αναμένουν η Ευρωπαϊκή Ένωση να τους προστατεύει και να τους προσφέρει πρακτική συνδρομή. " παροχή της δυνατότητας σε αυτές τις γαλλικές περιφέρειες να λάβουν βοήθεια έκτακτης ανάγκης, αλλά και η συμβολή στη μεταρρύθμιση του Ταμείου Αλληλεγγύης, αντιπροσωπεύει, στα μάτια των Ευρωπαίων, τις απόλυτες εγγυήσεις ότι καθήκον και σκοπός της Ευρωπαϊκής Ένωσης είναι να βρίσκεται στο πλευρό τους σε δύσκολες περιστάσεις.
<SPEAKER ID="052" NAME="Γεώργιος Τούσσας" AFFILIATION="GUE/NGL">
(EL) Κυρία Πρόεδρε, οι μικρομεσαίοι αγρότες βρίσκονται επί 15 μέρες στους δρόμους σε έναν αγώνα που έχει συγκλονίσει ολόκληρη τη χώρα. " κοινή αγροτική πολιτική, που από κοινού συνδιαμορφώνουν και υλοποιούν οι ελληνικές κυβερνήσεις καθώς και οι συμφωνίες στα πλαίσια του Παγκόσμιου Οργανισμού Εμπορίου, οδήγησαν στη συρρίκνωση της αγροτικής παραγωγής, στη δραστική μείωση του εισοδήματος των μικρομεσαίων αγροτών και επιτάχυναν το ξεκλήρισμά του. Το αγροτικό εμπορικό ισοζύγιο της Ελλάδας, από πλεονασματικό μετατράπηκε σε ελλειμματικό φθάνοντας τα 3 δισεκατομμύρια ευρώ περίπου μόνο για το 2008. " κυβέρνηση της Νέας Δημοκρατίας, αντί να ικανοποιήσει τα βασικά αιτήματα των μικρομεσαίων αγροτών, προσπαθεί να τους εξαπατήσει με εξαγγελίες κενού περιεχομένου και, ταυτόχρονα, κινητοποιεί τις ειδικές δυνάμεις με σκοπό να καταστείλει τον αγώνα τους. Το Κομμουνιστικό Κόμμα Ελλάδας και οι εργαζόμενοι στηρίζουν τον αγώνα της μικρομεσαίας αγροτιάς ενάντια στην κοινή αγροτική πολιτική και στο σύνολο της αντιλαϊκής πολιτικής της Ευρωπαϊκής Ένωσης και των αστικών κυβερνήσεων. Στηρίζουν επίσης το αίτημά της για εγγυημένες κατώτερες τιμές στα αγροτικά και κτηνοτροφικά προϊόντα που να καλύπτουν το κόστος παραγωγής και να βελτιώνουν το εισόδημα των μικρομεσαίων αγροτών.
<SPEAKER ID="053" NAME="Jim Allister" AFFILIATION="NI">
Κυρία Πρόεδρε, καθώς βαθαίνει η οικονομική κρίση, σημαντικά ζητήματα που οδηγούν σε συνδικαλιστική δράση κάνουν την εμφάνισή τους στο "νωμένο Βασίλειο, προκύπτοντας από την υποχρέωση για μη περιορισμένη ελεύθερη κυκλοφορία των εργαζομένων στο πλαίσιο της ΕΕ και τις ανάγκες προμηθειών σε σχέση με σημαντικές δημόσιες συμβάσεις, όπου οι συμβάσεις που κέρδισαν ξένες εταιρείες έχουν ως αποτέλεσμα την εισροή ξένων εργαζομένων, τοποθετώντας σε μειονεκτική θέση τους τοπικούς εργαζόμενους και τους τοπικούς ανέργους και στερώντας τους ευκαιρίες.
<P>
Όσον αφορά το θέμα αυτό, πιστεύω, ότι πολλοί θα αντιληφθούν το τίμημα που πληρώνει το "νωμένο Βασίλειο ως μέλος της ΕΕ. Εξαναγκαζόμαστε να υποστούμε την εργατική νομοθεσία και την υπεροχή του δικαίου της ΕΕ και των αποφάσεων του Δικαστηρίου των Ευρωπαϊκών Κοινοτήτων. " πολιτική στον τομέα των προμηθειών, που απαγορεύει την προτίμηση των τοπικών αναδόχων και εργαζομένων, συσσωρεύει περισσότερη δυσαρέσκεια για την ΕΕ και το άκαμπτο καθεστώς της.
<SPEAKER ID="054" NAME="Παναγιώτης Δημητρίου" AFFILIATION="PPE-DE">
(EL) Κυρία Πρόεδρε, πριν δυο χρόνια αυτό το Κοινοβούλιο υιοθέτησε σχεδόν ομόφωνα ένα ψήφισμα. Με το ψήφισμα αυτό ζητούσε να διακριβωθεί η τύχη των αγνοουμένων στην Κύπρο. Πέρασαν δύο χρόνια και δεν υπάρχει πρόοδος. Είχε ζητηθεί από τον τουρκικό στρατό να παράσχει στην αρμόδια επιτροπή όλα τα στοιχεία που είχε στην κατοχή του, αλλά δεν έχει γίνει τίποτα προς αυτή την κατεύθυνση. Αντίθετα, έχουμε σήμερα μια ομολογία, δημόσια, ενός Τούρκου που ήταν στρατιώτης την εποχή εκείνη ο οποίος, για λόγους συνείδησης, επειδή δεν αντέχει άλλο, ομολόγησε ότι σκότωσε δέκα Ελληνοκύπριους. Ο τουρκικός στρατός γνωρίζει και για αυτά τα εγκλήματα αλλά και για άλλα και οπωσδήποτε δεν υπάρχει σήμερα πολιτισμένος άνθρωπος, Τούρκος ή οποιασδήποτε άλλης εθνότητας, που να μην καταδικάζει αυτά τα εγκλήματα πολέμου. Εμείς όμως τι πρέπει να κάνουμε; Εμείς πρέπει να εντατικοποιήσουμε τις προσπάθειές μας ώστε να πιέσουμε τον τουρκικό στρατό να δώσει στοιχεία στην αρμόδια επιτροπή για να λήξει το δράμα των συγγενών των αγνοουμένων.
<SPEAKER ID="055" NAME="Richard Corbett" AFFILIATION="PSE">
Κυρία Πρόεδρε, όπως γνωρίζετε, υπήρξαν εκτεταμένες διαμαρτυρίες στη χώρα μου σχετικά με μια ιταλική εταιρεία, η οποία κέρδισε μια σύμβαση σε ένα διυλιστήριο πετρελαίου στην εκλογική μου περιφέρεια και χρησιμοποιεί μόνο ιταλούς εργαζομένους για την εκτέλεση της σύμβασης.
<P>
" κατακραυγή είναι κατανοητή εάν πράγματι η εν λόγω εταιρεία επιφυλάσσει το δικαίωμα εργασίας στους υπηκόους της και δεν επιτρέπει στους βρετανούς υπηκόους να εργαστούν. Αυτό θα αποτελούσε προσβολή του δικαίου της Ευρωπαϊκής Ένωσης (διάκριση λόγω ιθαγένειας), όπως θα συνέβαινε εάν η εταιρεία υπονόμευε τις βρετανικές νομικές διατάξεις, που πρέπει να μελετήσει στην οδηγία για τους αποσπασμένους εργαζομένους.
<P>
Εάν, ωστόσο, εκείνοι που διαμαρτύρονται ισχυρίζονται ότι μόνο βρετανικές εταιρείες πρέπει να έχουν το δικαίωμα να υποβάλουν προσφορά για αυτήν τη δουλειά και να απασχολούν μόνο βρετανούς εργαζομένους, τότε, φυσικά, όσοι διαμαρτύρονται θα παρουσίαζαν ένα λανθασμένο επιχείρημα. Πρέπει να θυμούνται ότι περισσότερα από δύο εκατομμύρια βρετανοί πολίτες εργάζονται σε άλλες χώρες της ΕΕ και μόνο ένα εκατομμύριο πολιτών της ΕΕ που δεν είναι Βρετανοί εργάζονται στη Βρετανία.
<P>
Το σύνθημα "Βρετανικές δουλειές για βρετανούς εργάτες" πρέπει να σημαίνει τη δυνατότητα των βρετανών εργαζομένων να είναι ανταγωνιστικοί έχοντας καλή εκπαίδευση και χωρίς να αποτελούν αντικείμενο διακρίσεων. Δεν μπορεί να σημαίνει τη δέσμευση των θέσεων μόνο για τους υπηκόους της συγκεκριμένης χώρας, ούτε στη Βρετανία ούτε σε κάποιο άλλο κράτος μέλος της Ευρωπαϊκής Ένωσης.
<SPEAKER ID="056" NAME="Marco Pannella" AFFILIATION="ALDE">
(IT) Κυρία Πρόεδρε, κυρίες και κύριοι, με μεγάλη μου χαρά σας ανακοινώνω ότι σε δύο ημέρες θα καλωσορίσουμε τον Πρόεδρο της Παλαιστινιακής Αρχής, σε πανηγυρική συνεδρίαση. Σε αυτήν την περίπτωση, ο Πρόεδρος της Αρχής έρχεται στο Τμήμα της Ευρώπης των αυτόνομων εδαφών που καταστρέφει την ευρωπαϊκή επικράτεια, όπου η Μεσόγειος θεωρείται κατάλληλη μόνο ως τάφος των φτωχών και εκείνων που είναι καταδικασμένοι στην λιμοκτονία και στην εξόντωση.
<P>
Εμείς εδώ αντιπροσωπεύουμε - κοιτάξτε, είναι ώρα για εθνικιστικές διαμαρτυρίες, και όλοι, σε όλες τις πτέρυγες πρέπει να συμμετέχουν - την πληγή της Ευρώπης των αυτόνομων εδαφών, που καταστρέφει την ευρωπαϊκή επικράτεια και έχουμε καθήκον να το πούμε στις Βρυξέλλες. Σε δύο ημέρες θα μιλήσει ένας Παλαιστίνιος. Το γεγονός ότι το 80% των πολιτών του Ισραήλ είναι υπέρ της Ευρώπης, σε αντίθεση με την Κυβέρνηση της Ιερουσαλήμ, όπως κατέδειξε το Ίδρυμα Adenauer, δείχνει επίσης ότι ακόμα και οι λαοί της Παλαιστίνης, του Λιβάνου, της Νοτίου Μεσογείου και της Τυνησίας δεν έχουν δικαίωμα να κάνουν επαναστάσεις ...
<P>
(" Πρόεδρος διακόπτει τον ομιλητή)
<SPEAKER ID="057" NAME="Iosif Matula" AFFILIATION="PPE-DE">
(RO) Δεδομένου του σύγχρονου κλίματος στην Ευρώπη, η εγγύηση της ενεργειακής ασφάλειας γίνεται προτεραιότητα. " διαφοροποίηση των οδών διαμετακόμισης ενέργειας μπορεί να εξασφαλιστεί μέσω της διασύνδεσης των ευρωπαϊκών δικτύων αερίου, που υποστηρίζει επίσης την αλληλεγγύη ανάμεσα στα κράτη μέλη, η οποία αποτελεί μία από τις θεμελιώδεις αρχές της Ευρωπαϊκής Ένωσης. Εκτός από τις χρηματοδοτικές συνεισφορές που έγιναν από την ίδια τη Ρουμανία και την Ουγγαρία, η Ευρωπαϊκή Επιτροπή πρότεινε την προηγούμενη εβδομάδα τη χορήγηση 30 εκατομμυρίων ευρώ για την ολοκλήρωση του έργου αγωγού φυσικού αερίου Arad-Szeged, η χρηματοδότηση του οποίου είχε ανασταλεί για περισσότερα από πέντε χρόνια.
<P>
Το έργο αυτό είναι κεφαλαιώδους σημασίας. Ο αγωγός φυσικού αερίου δε θα συνδέσει μόνο τη Ρουμανία και την Ουγγαρία, αλλά θα παρέχει επίσης σύνδεση με το δίκτυο φυσικού αερίου της Ευρωπαϊκής Ένωσης. Μετά την ολοκλήρωση του αγωγού, η Ρουμανία θα μπορεί να εξάγει και να εισάγει αέριο στην ευρωπαϊκή αγορά, όχι μόνο υπό κανονικές συνθήκες αλλά επίσης σε περιπτώσεις εκδήλωσης ευρωπαϊκής ενεργειακής κρίσης. Έχοντας αυτό υπόψη, ζητώ την υποστήριξή σας έτσι ώστε η πρόταση της Επιτροπής να υλοποιηθεί το συντομότερο δυνατό.
<SPEAKER ID="058" NAME="Jörg Leichtfried" AFFILIATION="PSE">
(DE) Κυρία Πρόεδρε, το σκάνδαλο με τα κρέατα στην Ιρλανδία προκάλεσε σάλο σε ολόκληρη την Ευρώπη, συμπεριλαμβανομένης της Αυστρίας όπου, ως παράδοξη συνέπεια του σκανδάλου, το ιρλανδικό κρέας πωλούνταν ως τυρολέζικο μπέικον. Κατά την άποψή μου, η μόνη λύση σε αυτό το πρόβλημα που αγγίζει ολόκληρη την ΕΕ είναι μια υποχρεωτική δήλωση για το φρέσκο κρέας και τα προϊόντα κρέατος, η οποία θα περιέχει τις ακόλουθες πληροφορίες: τόπος προέλευσης∙ διάρκεια της μεταφοράς του ζώου στο σφαγείο και από εκεί στο σημείο πώλησης του κρέατος∙ εάν το κρέας προέρχεται από χώρα εκτός της ΕΕ, η χώρα προέλευσης πρέπει να προσδιορίζεται επακριβώς. Επίσης, είναι πλέον καιρός να ελέγχει η Ευρωπαϊκή Ένωση αυτά τα θέματα μέσω επιθεωρητών. Προκειμένου πράγματι να γίνει αυτό, καλώ το Συμβούλιο, την Επιτροπή και εσάς, κυρίες και κύριοι, να λάβετε μέτρα ώστε να διασφαλισθεί ότι οι ευρωπαίοι καταναλωτές δε θα παραπλανούνται στο εξής κατ' αυτόν τον τρόπο.
<SPEAKER ID="059" NAME="Jelko Kacin" AFFILIATION="ALDE">
(SL) Είδαμε και ακούσαμε αναφορές ότι ο μακροχρόνιος εμφύλιος πόλεμος στη Σρι Λάνκα τελειώνει. Ωστόσο, η στρατιωτική υπεροχή και όχι η πολιτική κατάκτηση ή κάποια λύση διαρκείας έκανε τους Τίγρεις του Ταμίλ να εγκαταλείψουν το τελευταίο μεγάλο προπύργιό τους. Αυτή η στρατιωτική λύση εμπεριέχει προβλήματα. Βλέπουμε νικητές και νικημένους∙ οι νικημένοι είναι οι δεκάδες χιλιάδες άνθρωποι της τοπικής αστικής κοινωνίας, που αποσύρονται ή φεύγουν φοβούμενοι τις κυβερνητικές μονάδες.
<P>
" εμπειρία από τα Δυτικά Βαλκάνια μας διδάσκει ότι τις στρατιωτικές νίκες και την επίσημη κατάπαυση των στρατιωτικών εχθροπραξιών ακολουθεί συχνά η δολοφονία των νικημένων ή των υποτιθέμενων υποστηρικτών τους από τους νικητές. Οι νίκες επιτρέπουν να πραγματοποιούνται μεμονωμένες, ανεξέλεγκτες πράξεις ως αντίποινα, αλλά συχνά οδηγούν επίσης στην οργάνωση δολοφονιών, τις οποίες οι δράστες συνήθως προσπαθούν να αποκρύψουν.
<P>
Δεν προσπαθώ να κατηγορήσω πρόωρα κάποιον. Προσπαθώ απλώς να τονίσω ότι η Ευρωπαϊκή Ένωση πρέπει να αναλάβει επίσης άμεση δράση ώστε να διασφαλίσει διεθνή παρουσία και διεθνή εποπτεία κατά τη διάρκεια αυτής της κρίσιμης περιόδου μετά τη λήξη της διαμάχης, μιας περιόδου που αφήνει τον αστικό πληθυσμό, ο οποίος φεύγει φοβισμένος, σε πάρα πολύ μεγάλο κίνδυνο.
<SPEAKER ID="060" NAME="James Nicholson" AFFILIATION="PPE-DE">
Κυρία Πρόεδρε, πολλοί γνωρίζουν το πρόσφατο ζήτημα με τον κίνδυνο από τη διοξίνη στη Δημοκρατία της Ιρλανδίας. Οι παραγωγοί βόειου κρέατος στη Βόρεια Ιρλανδία ενεπλάκησαν επίσης σε αυτό το πρόβλημα, επειδή εισήγαγαν τη σύνθετη ζωοτροφή που προκάλεσε το πρόβλημα στα ζώα τους. Το εκτελεστικό όργανο της Βόρειας Ιρλανδίας προσφέρει τώρα στους παραγωγούς αποζημίωση 25%, γεγονός που συνεπάγεται την καταστροφή τους. Το εκτελεστικό όργανο αντιμετωπίζει προβλήματα όσον αφορά την ανεύρεση των ισοδύναμων κεφαλαίων και δε θα μπορέσει να αντλήσει το 37.5%, που είναι διαθέσιμο από την Ευρωπαϊκή Ένωση. Αντιλαμβάνομαι ότι η Κυβέρνηση της Δημοκρατίας της Ιρλανδίας έχει καταστήσει σαφές ότι δε θα αναλάβει οιαδήποτε ευθύνη, παρόλο που είχε χορηγήσει άδεια και είχε τον έλεγχο των εγκαταστάσεων παραγωγής ζωοτροφών. Υπάρχει επίσης σημαντική ποσότητα μολυσμένου χοίρειου κρέατος σε ένα εργοστάσιο. Πρόκειται για ένα πολύ σοβαρό και επικίνδυνο πρόβλημα και πρέπει να επιλυθεί το συντομότερο δυνατό.
<SPEAKER ID="061" NAME="Silvia-Adriana Ţicău" AFFILIATION="PSE">
(RO) " Ευρωπαϊκή Ένωση προετοιμάζεται πυρετωδώς για τη διαπραγμάτευση μιας συμφωνίας μετά το Κιότο, προκειμένου να συνεχιστεί ο περιορισμός των αιτιών της κλιματική αλλαγής. Τα κράτη μέλη πρέπει σταδιακά να μειώσουν τις εκπομπές διοξειδίου του άνθρακα. Οι ευρωπαϊκές εταιρείες πρέπει επειγόντως να επενδύσουν στον εκσυγχρονισμό των εγκαταστάσεων παραγωγής τους στις ενεργοβόρες βιομηχανίες, ώστε να μπορέσουν να διατηρήσουν το σημερινό επίπεδο παραγωγής, να σώσουν θέσεις εργασίας και να προστατέψουν το περιβάλλον.
<P>
Θα ήθελα να επιστήσω την προσοχή σας στο γεγονός ότι κατά τη διάρκεια της τρέχουσας οικονομικής κρίσης οι ευρωπαϊκές εταιρείες δεν έχουν πρόσβαση στις πιστώσεις, τις οποίες έχουν ιδιαίτερη ανάγκη ώστε να μπορέσουν να εκσυγχρονιστούν. Δεν πρόκειται για περίπτωση κατά την οποία οι ευρωπαϊκές επιχειρήσεις πρέπει να παράγουν λιγότερα, αλλά απλώς με έναν πιο έξυπνο και φιλικό προς το περιβάλλον τρόπο. Καλώ την Ευρωπαϊκή Επιτροπή, την Ευρωπαϊκή Τράπεζα Επενδύσεων και τα κράτη μέλη να καταστήσουν προτεραιότητα την αειφόρο οικονομική ανάπτυξη της ΕΕ και να εγγυηθούν μέσω του ευρωπαϊκού σχεδίου για την ανάκαμψη της οικονομίας τις απαιτούμενες συνθήκες, έτσι ώστε να μπορέσουν οι ευρωπαϊκές εταιρείες να εκσυγχρονιστούν και να παραμείνουν ανταγωνιστικές σε μια ολοένα πιο σκληρή αγορά.
<SPEAKER ID="062" NAME="Iuliu Winkler" AFFILIATION="PPE-DE">
(HU) Κυρία Πρόεδρε, σας ευχαριστώ πάρα πολύ. " Ευρωπαϊκή Ένωση αντιμετωπίζει τις προκλήσεις εγγύησης σταθερότητας και ασφάλειας βελτιώνοντας την ευημερία των πολιτών της και οικοδομώντας ένα κοινό ευρωπαϊκό μέλλον. Οι ιστορικές, εθνικές και εθνοτικές μειονότητες αποτελούν σταθερή αξία σε μια διαφοροποιημένη Ευρώπη. Ο σεβασμός των δικαιωμάτων αυτών των μειονοτήτων δεν έχει ακόμα διασφαλιστεί σε ικανοποιητικό βαθμό. " ύπαρξη εγγράφων όπως η Σύμβαση Πλαίσιο για την Προστασία των Εθνικών Μειονοτήτων, καθώς και ο Ευρωπαϊκός Χάρτης για τις Περιφερειακές και Μειονοτικές Γλώσσες, εμπνέει εμπιστοσύνη. Είναι σαφές ότι, μέχρις ότου κυρωθούν τα έγγραφα αυτά από κάθε κράτος μέλος της Ευρωπαϊκής Ένωσης, χρειάζονται περαιτέρω προσπάθειες. Το Κοινοβούλιο πρέπει να καταστήσει στόχο του τη δημιουργία μιας δεσμευτικής συμφωνίας-πλαισίου, η οποία θα εγγυάται την προστασία των εθνικών μειονοτικών κοινοτήτων αναγνωρίζοντας ότι ποικίλες μορφές αυτονομίας και αυτοδιάθεσης, που βασίζονται στη αρχή της επικουρικότητας, αντιπροσωπεύουν καθησυχαστικές λύσεις όσον αφορά την κατάσταση των μειονοτικών κοινοτήτων. Σας ευχαριστώ πάρα πολύ.
<SPEAKER ID="063" NAME="Véronique Mathieu" AFFILIATION="PPE-DE">
- (FR) Κυρία Πρόεδρε, επιτρέψτε μου να εκφράσω την απόλυτη υποστήριξή μου στους πολίτες και στις οικογένειες που επλήγησαν από την καταιγίδα Klaus, η οποία χτύπησε τη νότια Ευρώπη και κυρίως τη νοτιοδυτική Γαλλία, περισσότερο από μία εβδομάδα πριν.
<P>
Οι συνέπειες της καταιγίδας είναι τραγικές. Προκάλεσε 11 θανάτους, περισσότερα από ενάμιση εκατομμύρια σπίτια έχουν μείνει χωρίς ηλεκτρικό ρεύμα και 300 000 εκτάρια δάσους χτυπήθηκαν, δηλαδή το 40% των δασών στην περιοχή Landes. Περίπου 30 έως 40 εκατομμύρια m3 δέντρων καταστράφηκαν.
<P>
Από το 2002 η Ευρωπαϊκή Ένωση διαθέτει ένα Ταμείο Αλληλεγγύης, το οποίο επιτρέπει τη χορήγηση χρηματικής βοήθειας για την αντιμετώπιση έκτακτων καταστάσεων προς περιφέρειες της Ευρώπης που έχουν χτυπηθεί από παρόμοιες φυσικές καταστροφές. Το Συμβούλιο των Υπουργών πρέπει - και επαναλαμβάνω τα συμπεράσματα της κ. Laperrouze εδώ- να αποδεσμεύσει το Ταμείο Αλληλεγγύης και ελπίζω ότι το Κοινοβούλιο θα φροντίσει, ώστε αυτό να συμβεί πολύ σύντομα.
<SPEAKER ID="064" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, πρόκειται να γιορτάσουμε την 20η επέτειο από την έναρξη των Διασκέψεων Στρογγυλής Τραπέζης στην Πολωνία. Τότε οι κυβερνώντες και η αντιπολίτευση ξεκίνησαν συζητήσεις και προσπάθησαν μαζί να βρουν λύση στα προβλήματα της Πολωνίας, τα οποία ήταν και οικονομικής και κοινωνικής φύσης, και επίσης αποτελούσαν τα πιο σημαντικά προβλήματα του πολιτικού μας συστήματος.
<P>
Την αντιπολίτευση εκπροσωπούσε κυρίως το κόμμα "Αλληλεγγύη", το οποίο ιδρύθηκε το 1980, με επικεφαλής τον Λεχ Βαλέσα και τους συμβούλους της οργάνωσης. Από την κυβερνητική πλευρά διαπραγματευτές ήταν οι αρχές του σοσιαλιστικού οικονομικού συστήματος που κατέρρεε, οι δημιουργοί του κράτους στρατιωτικού νόμου στην Πολωνία.
<P>
Ως αποτέλεσμα των Διασκέψεων Στρογγυλής Τραπέζης και των διακανονισμών, πραγματοποιήθηκαν εκλογές τον Ιούνιο του 1989, που οδήγησαν στο διορισμό της πρώτης κυβέρνησης της οποίας ο ηγέτης δεν ήταν κομμουνιστής: πρόκειται για τον Tadeusz Mazowiecki. Εκείνη η κυβέρνηση μας έδειξε ότι η σωστή κατεύθυνση για την Πολωνία δεν είχε να κάνει μόνο με την ελευθερία και τη δημοκρατία, αλλά και με την ένταξη στην Ευρωπαϊκή Ένωση. Οι αλλαγές που συνέβησαν τότε στη χώρα μου έδωσαν ώθηση σε πολλές χώρες της κεντρικής και ανατολικής Ευρώπης προς την ελευθερία, τη δημοκρατία και την ένταξη στην ΕΕ.
<SPEAKER ID="065" NAME="Πρόεδρος">
Στο σημείο αυτό, ολοκληρώνεται η συζήτηση του θέματος.

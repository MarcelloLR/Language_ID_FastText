<CHAPTER ID="027">
Εκθέσεις επί της πολιτικής ανταγωνισμού 2006 και 2007 (συνοπτική παρουσίαση)
<SPEAKER ID="229" NAME="Πρόεδρος">
Το επόμενο θέμα είναι μια συνοπτική παρουσίαση της έκθεσης από τον Jonathan Evans, εκ μέρους της Επιτροπής Οικονομικών και Νομισματικών Θεμάτων, για τις εκθέσεις επί της πολιτικής ανταγωνισμού 2006 και 2007.
<SPEAKER ID="230" NAME="Jonathan Evans">
εισηγητής. - Κύριε Πρόεδρε, η Ευρωπαϊκή Επιτροπή δημοσιεύει την ετήσια έκθεσή της περί ανταγωνισμού και, κατά παράδοση, το Ευρωπαϊκό Κοινοβούλιο εξετάζει την έκθεση για να παράσχει μια γνωμοδότηση πρωτοβουλίας επ'αυτής.
<P>
Σε αυτή την περίπτωση, λόγω χρόνου, οι εκθέσεις για το 2006 και το 2007 παρουσιάζονται από κοινού αλλά, για να σταθώ σε ένα από τα σημεία που αναφέρθηκαν από τον Επίτροπο Barrot λίγο νωρίτερα, οι συνθήκες υπό τις οποίες εξετάζονται αυτές οι εκθέσεις άλλαξαν σημαντικά, καθώς αρχίσαμε να ασχολούμαστε με την έκθεση πριν από αρκετό καιρό. Τότε, εστιάσαμε στο θέμα του εκσυγχρονισμού της πολιτικής ανταγωνισμού, στο σημαντικό έργο που προώθησε ο πρώην Επίτροπος Mario Monti και η σημερινή Επίτροπος Neelie Kroes και στην εξέταση του αντίκτυπου αυτού του έργου αναφορικά με την ικανότητα της Επιτροπής να αντιμετωπίσει την κατάχρηση της ισχύος στην αγορά όπως και να αντιμετωπίσει πιο αποτελεσματικά τις συγχωνεύσεις και τις κρατικές ενισχύσεις. Γενικότερα, το έργο που αναφέρεται σε αυτές τις εκθέσεις ήταν πολύ θετικό και αυτό είναι ξεκάθαρο από την αντίδραση που έχουμε από την έκθεση του Κοινοβουλίου. Παρατηρήσαμε αξιοσημείωτη δραστηριότητα εκ μέρους της Επιτροπής όσον αφορά στην αντιμετώπιση σκληροπυρηνικών καρτέλ, είδαμε την ανάπτυξη του συστήματος επιεικούς μεταχείρισης και την επιβολή προστίμων - ρεκόρ από την Επιτροπή, όπως επίσης και αξιοσημείωτη δραστηριότητα στο θέμα των συγχωνεύσεων και των κοινοποιήσεων κρατικής ενίσχυσης.
<P>
Πρόκειται για μια διαδικασία που επιταχύνεται όσον αφορά στον εκσυγχρονισμό καθώς η Επιτροπή παρουσιάζει επί του παρόντος προτάσεις, σε μια Λευκή Βίβλο, για τη θέσπιση της δυνατότητας έγερσης αγωγών αποζημίωσης από ιδιώτες. Αυτό είναι κάτι που, επίσης, τόσο η επιτροπή μας όσο και το Κοινοβούλιο υποστηρίζουν.
<P>
" επιτροπή μας επέστησε την προσοχή σε δύο συγκεκριμένα ζητήματα που προκαλούν ανησυχία - αυτό που θεωρούμε ως άνιση σχέση μεταξύ παραγωγών και εμπόρων λιανικής πώλησης, ιδιαίτερα σε σχέση με το εμπόριο τροφίμων. Το Κοινοβούλιο, μάλιστα, έχει συντάξει μια γραπτή δήλωση επ'αυτού η οποία υπογράφεται από τουλάχιστον τα μισά Μέλη του. " επιτροπή μας έχει επίσης εκφράσει την ανησυχία της για τις καταχρηστικές πρακτικές στον κλάδο των υπηρεσιών.
<P>
Ωστόσο, αναφέρω την αλλαγή των συνθηκών καθώς, φυσικά, όλοι αναγνωρίζουμε ότι από τότε που δημοσιεύτηκαν οι εκθέσεις από την Επιτροπή, το έργο της Επιτροπής, ιδιαίτερα σε σχέση με τις κρατικές ενισχύσεις, έχει λάβει μια αρκετά διαφορετική διάσταση. Σε σχεδόν καθημερινή βάση, η Επιτροπή εξετάζει τώρα τις επιπτώσεις των διασώσεων που πραγματοποιούνται στο πλαίσιο της τρέχουσας χρηματοπιστωτικής αναταραχής. Είναι πολύ σημαντικό - και η έκθεσή μας το αναφέρει - κατά την αντιμετώπιση αυτών των θεμάτων να αναγνωρίσουμε ορισμένες από τις προκλήσεις που υπάρχουν για μια αποτελεσματική, ανοιχτή αγορά.
<P>
Είναι πολύ σημαντικό όταν η Επιτροπή δίνει την έγκρισή της να τη δίνει με τρόπους που είναι συμβατοί με τη Συνθήκη και δεν δημιουργούν τόσο σημαντική ισχύ στην αγορά στο μέλλον ώστε να καθιστούν δυνατό το ενδεχόμενο κατάχρησης.
<P>
Ο τραπεζικός κλάδος στο "νωμένο Βασίλειο είναι επί του παρόντος ένας πολύ ξεκάθαρος τομέας όπου θα πρέπει να γίνει, όταν οι οικονομικές συνθήκες ηρεμήσουν κάπως, μια γενική αναθεώρηση της νέας αρχιτεκτονικής που έχουμε και του εάν η εν λόγω αρχιτεκτονική είναι πραγματικά συμβατή με τη λειτουργία μιας ελεύθερης, δίκαιης και ανοιχτής αγοράς. Λάβαμε διαβεβαιώσεις από την Επίτροπο Kroes σε αυτό το θέμα, παρόλα αυτά, η επιτροπή μας περιέλαβε τις εν λόγω υποδείξεις σε αυτή την έκθεση. Γενικά, η άποψή μας είναι ότι η Επιτροπή πρέπει να λάβει συγχαρητήρια για το έργο της και αυτή είναι η ουσία της έκθεσης, η οποία προβλέπω ότι αύριο θα ψηφιστεί από μια πολύ μεγάλη πλειοψηφία.
<SPEAKER ID="231" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κύριε Evans, αρχικά θα ήθελα να σας ευχαριστήσω εκ μέρους της Neelie Kroes και ολόκληρης της Επιτροπής.
<P>
Καλωσορίζουμε πραγματικά την αναμφισβήτητη υποστήριξη του Ευρωπαϊκού Κοινοβουλίου η οποία παρέχεται με την έκθεσή του για μια σταθερή και συνεχή εφαρμογή της πολιτικής ανταγωνισμού σε όλα τα πεδία δράσης: τη μάχη κατά των τραστ και των καρτέλ, τον έλεγχο των εργασιών συγχωνεύσεων-εξαγορών και τις κρατικές ενισχύσεις.
<P>
" Επιτροπή καλωσορίζει ιδιαίτερα τη σημασία που δίνεται από το Ευρωπαϊκό Κοινοβούλιο στις ανάγκες στελέχωσης της Γενικής Διεύθυνσης Ανταγωνισμού η οποία αντιμετωπίζει έναν αυξανόμενο φόρτο εργασίας στα πλαίσια της τρέχουσας οικονομικής κρίσης.
<P>
Σε αυτές τις συνθήκες ύφεσης, η Επιτροπή παραμένει αποφασισμένη να προχωρήσει σε καθοριστικές ενέργειες κατά των εκκλήσεων για προστατευτισμό. " Επιτροπή καλωσορίζει την προειδοποίηση του Ευρωπαϊκού Κοινοβουλίου κατά της αναστολής των κανόνων ανταγωνισμού, οι οποίοι προσφέρουν σημαντική υποστήριξη σε αυτή την προσπάθεια. Δεν πρέπει να ξεχνάμε, κύριε Evans, ότι οι εν λόγω κανόνες ανταγωνισμού έχουν επίσης θεσπιστεί για να ενισχύουν την παραγωγικότητα και να μας επιτρέψουν να ανακάμψουμε σε ακόμα καλύτερη κατάσταση μετά την κρίση.
<P>
Το 2009 πρέπει να είναι ένα έτος συνεργασίας. Βασιζόμαστε στη στήριξη όλων των ευρωπαϊκών θεσμικών οργάνων και των διεθνών εταίρων μας για να επιτύχουμε ανάκαμψη της οικονομίας και να διασφαλίσουμε τη σωστή λειτουργία των αγορών.
<P>
Κύριε Evans, σας ευχαριστώ. Μπορείτε να είστε σίγουρος ότι η κυρία Kroes, η οποία πρέπει να σας το έχει ήδη αναφέρει, παρατήρησε την έκθεσή σας με μεγάλο ενδιαφέρον.
<SPEAKER ID="232" NAME="Πρόεδρος">
" συζήτηση του θέματος ολοκληρώθηκε.
<P>
" ψηφοφορία θα διεξαχθεί αύριο.
<P>
Το επόμενο θέμα θα ήταν μια συνοπτική παρουσίαση της έκθεσης από την Claire Gibault, εκ μέρους της Επιτροπής Δικαιωμάτων των Γυναικών και Ισότητας των Φύλων, σχετικά με την ισότητα μεταχείρισης και πρόσβασης ανδρών και γυναικών στις τέχνες του θεάματος.
<P>
Νομίζω ότι είναι μια πολύ ενδιαφέρουσα έκθεση. Δυστυχώς, η κυρία Gibault μας ενημέρωσε ότι αδυνατεί να παραστεί σήμερα το απόγευμα για να παρουσιάσει την έκθεσή της. Σε συμμόρφωση με τους Κανόνες της Διαδικασίας, επομένως, δεν μπορώ να παραχωρήσω το βήμα σε οποιονδήποτε άλλο καθώς δεν έχει ορίσει εκπρόσωπο. Έτσι, η συνοπτική παρουσίαση της έκθεσής της δεν θα λάβει χώρα.
<P>
Ωστόσο, η ψηφοφορία για αυτή την έκθεση θα διεξαχθεί αύριο, όπως ορίζεται στην ημερήσια διάταξη.
<SPEAKER ID="991" NAME="Louis Grech  " AFFILIATION="PSE">
γραπτώς. - Καλωσορίζω τις προσπάθειες της Επιτροπής στο πεδίο της πολιτικής ανταγωνισμού, τον αποτελεσματικό αγώνα της κατά των καρτέλ και τα πρόστιμα-ρεκόρ που επιβλήθηκαν στους παραβάτες το 2006 και το 2007. Υποστηρίζω απόλυτα το συμπέρασμα της Επιτροπής ότι οι ευρωπαϊκές αγορές ενέργειας δεν λειτουργούν σωστά. Ως προς αυτό, είναι πολύ απογοητευτικό το γεγονός ότι το Ευρωπαϊκό Συμβούλιο δεν έχει επιλύσει τα ζητήματα που εντοπίζονται από την επιτροπή στην κλαδική της ανάλυση. Το ενεργειακό κόστος αντιπροσωπεύει ένα μέρος του οικιακού προϋπολογισμού που αυξάνεται με ανησυχητικό ρυθμό και με τις επιπτώσεις της χρηματοπιστωτικής κρίσης είναι πιθανό να δούμε σημαντική αύξηση της φτώχειας στην ΕΕ. Είναι απαράδεκτο η αναποτελεσματικότητα της αγοράς ενέργειας να στρεβλώνει την αγορά εις βάρος των επιχειρήσεων και των καταναλωτών. Για την αντιμετώπιση της παράλογης ενεργειακής τιμολόγησης, θα πρέπει ίσως να εξετάσουμε τη δημιουργία ανεξάρτητων ρυθμιστικών αρχών ενέργειας σε όλα τα κράτη μέλη οι οποίες θα είναι αρμόδιες προκειμένου να διασφαλίζουν ότι οποιαδήποτε αύξηση στα επίπεδα τιμών των δημόσιων επιχειρήσεων κοινής ωφέλειας σε σχέση π.χ. με την ενέργεια, το νερό, την αποχέτευση, τις χρεώσεις αεροδρομίων κ.τ.λ. θα πρέπει είναι δικαιολογημένη.
<SPEAKER ID="990" NAME="Eoin Ryan  " AFFILIATION="UEN">
γραπτώς. - Υποστηρίζω σθεναρά τις εκκλήσεις για προστασία των καταναλωτών που περιέχονται σε αυτή την έκθεση του βουλευτή κυρίου Evans, ιδιαίτερα την έκκληση προς την Επιτροπή για διεξαγωγή μιας κλαδικής έρευνας για τη διαφήμιση on-line (σε απευθείας ηλεκτρονική σύνδεση). Οι καταναλωτές παραπλανούνται συχνά από εσκεμμένα συγκεχυμένες προσφορές και διαφημίσεις on-line παρά την ευρωπαϊκή νομοθεσία που προσπαθεί να το αποτρέψει. " Επιτροπή πρέπει να ενεργήσει προκειμένου να διασφαλίσει ότι η νομοθεσία σε αυτό τον τομέα τηρείται και ότι δεν μένει απλώς στα λόγια αναφορικά με τα δικαιώματα των καταναλωτών.
<P>
Καλωσορίζω τις εκκλήσεις προς την Επιτροπή προκειμένου να ασχοληθεί με μια ανάλυση των επιπτώσεων του ανταγωνισμού στις άνισες σχέσεις μεταξύ προμηθευτών και εμπόρων λιανικής πώλησης. Πρόκειται για ένα ιδιαίτερα σημαντικό πρόβλημα στην Ιρλανδία. Δεν πρέπει να επιτραπεί αυτή η ανισότητα στην πολιτική ανταγωνισμού ενώ οι καταναλωτές τιμωρούνται περισσότερο σε μια ήδη δύσκολη οικονομική συγκυρία.
<P>
Καλωσορίζω επίσης τον Κανονισμό για τη Γενική Απαλλαγή κατά Κατηγορία (GBERS) ο οποίος επιτρέπει στα Κράτη Μέλη να εγκρίνουν ενισχύσεις υπέρ των ΜΜΕ (μικρομεσαίες επιχειρήσεις), της περιφερειακής ανάπτυξης, της εκπαίδευσης, της απασχόλησης και των κεφαλαίων επιχειρηματικού κινδύνου. Πρέπει να ληφθούν άμεσα μέτρα που υποστηρίζουν την επιχειρηματικότητα και την καινοτομία και ενισχύουν τις ΜΜΕ σε αυτή τη δύσκολη συγκυρία. Οι ΜΜΕ είναι ο ακρογωνιαίος λίθος της οικονομίας και είναι καθήκον μας να διασφαλίσουμε ότι υποστηρίζονται στο μέγιστο των συλλογικών δυνατοτήτων μας.

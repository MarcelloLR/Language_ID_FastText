<CHAPTER ID="009">
Πολυετές πρόγραμμα 2010-2014 σχετικά με τον Χώρο Ελευθερίας, Ασφάλειας και Δικαιοσύνης (πρόγραμμα της Στοκχόλμης) (συζήτηση) 
<SPEAKER ID="288" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με το πολυετές πρόγραμμα 2010-2014 σχετικά με τον Χώρο Ελευθερίας, Ασφάλειας και Δικαιοσύνης (πρόγραμμα της Στοκχόλμης).
<SPEAKER ID="289" NAME="Beatrice Ask" LANGUAGE="SV">
Κύριε Πρόεδρε, κύριοι πρόεδροι των επιτροπών, αξιότιμοι βουλευτές, στο Ευρωπαϊκό Συμβούλιο στις 10 και 11 Δεκεμβρίου θα εγκριθεί ένα νέο πενταετές πρόγραμμα για τον Χώρο Ελευθερίας, Ασφάλειας και Δικαιοσύνης, το οποίο θα αντικαταστήσει το τρέχον πρόγραμμα της Χάγης του 2004. Αυτό το νέο πρόγραμμα είναι αποτέλεσμα μιας μακράς προπαρασκευαστικής διαδικασίας που ξεκίνησε εδώ και δύο χρόνια από τις ομάδες για το μέλλον.
<P>
Το πρόγραμμα θα βασίζεται στην ανακοίνωση της Επιτροπής, αλλά και σε πολλές γνωμοδοτήσεις των εθνικών κοινοβουλίων, της κοινωνίας των πολιτών και διαφόρων οργάνων και φορέων της ΕΕ που συμμετείχαν στη διαδικασία. Το πρόγραμμα αυτό, ασφαλώς, είναι επίσης αποτέλεσμα εντατικών επαφών και εις βάθος διαπραγματεύσεων με τα κράτη μέλη της ΕΕ και με το Ευρωπαϊκό Κοινοβούλιο. " θέση του Ευρωπαϊκού Κοινοβουλίου όσον αφορά τη μελλοντική συνεργασία είναι σημαντική, ιδίως ενόψει του σπουδαιότερου ρόλου που θα διαδραματίσει το Κοινοβούλιο λόγω της Συνθήκης της Λισαβόνας.
<P>
Με βάση τα προηγούμενα προγράμματα του Τάμπερε και της Χάγης, η ΕΕ έχει σημειώσει σημαντική πρόοδο στον χώρο της ελευθερίας, της ασφάλειας και της δικαιοσύνης. Ωστόσο, η Ευρώπη εξακολουθεί να αντιμετωπίζει προκλήσεις που πρέπει να αντιμετωπίσουμε από κοινού σε ευρωπαϊκό επίπεδο. " έναρξη ισχύος της Συνθήκης της Λισαβόνας θα μας προσφέρει νέες ευκαιρίες να το κάνουμε αυτό και το νέο πολυετές πρόγραμμα εργασίας -το πρόγραμμα της Στοκχόλμης- θα βασιστεί, συνεπώς, στις νέες ευκαιρίες που προσφέρει η Συνθήκη της Λισαβόνας.
<P>
Το όραμα του προγράμματος της Στοκχόλμης αφορά μια ασφαλέστερη και περισσότερη ανοιχτή Ευρώπη στην οποία θα προστατεύονται τα δικαιώματα των ατόμων. Οι ανάγκες των πολιτών, των ατόμων, θα αποτελέσουν τη βάση για τη μελλοντική συνεργασία σε αυτόν τον τομέα με έναν τρόπο πολύ πιο ορατό από ό,τι στο παρελθόν. Εργαζόμαστε εξ ονόματος των πολιτών και οι πολίτες πρέπει να αισθάνονται ότι η μελλοντική συνεργασία στην Ευρώπη είναι σημαντική για τους ίδιους. Θα πρέπει συνεπώς να βασίζεται σε πραγματικά προβλήματα, να θέτει συναφή ερωτήματα και να εστιάζει σε συγκεκριμένα μέτρα που θα προσφέρουν προστιθέμενη αξία στην καθημερινή ζωή των πολιτών.
<P>
" μελλοντική συνεργασία σε αυτόν τον τομέα θα πρέπει επίσης να βασίζεται σε μια καλύτερη ισορροπία ανάμεσα σε μέτρα που στόχο θα έχουν τη δημιουργία μιας ασφαλούς Ευρώπης και σε μέτρα για την προστασία των δικαιωμάτων των πολιτών.
<P>
Για τους πολίτες, η καταπολέμηση της εγκληματικότητας είναι σημαντική και περιμένουν η συνεργασία στο πλαίσιο της ΕΕ να καταστήσει ευκολότερη την πρόληψη του διασυνοριακού εγκλήματος, αλλά περιμένουν επίσης ελευθερία και δικαιοσύνη. Όπως τόνισα στο Ευρωπαϊκό Κοινοβούλιο και στο παρελθόν, τα μέτρα που έχουν ως στόχο την παροχή αυξημένης ασφάλειας και τα μέτρα για την εγγύηση της ασφάλειας δικαίου και των δικαιωμάτων του ατόμου πρέπει να συμβαδίζουν και, φυσικά, αυτό μπορεί να γίνει.
<P>
Όσον αφορά την καταπολέμηση του διασυνοριακού εγκλήματος, οι προκλήσεις είναι μεγάλες. " διακίνηση ναρκωτικών, η εμπορία ανθρώπων και η τρομοκρατία αποτελούν μια πραγματικότητα στην ήπειρό μας, ενώ ταυτόχρονα έχουμε και νέα είδη εγκληματικότητας, ως αποτέλεσμα του διαδικτύου, για παράδειγμα. Δεν πρέπει να επιτρέψουμε στα εθνικά ή διοικητικά σύνορα να εμποδίζουν τις αρχές καταπολέμησης του εγκλήματος να ασκούν αποτελεσματικά το έργο τους.
<P>
" συνεργασία για την καταπολέμηση του διασυνοριακού εγκλήματος έχει αναπτυχθεί, αλλά έχουμε ακόμα πολλά να κάνουμε ώστε να επιτύχουμε μια αποτελεσματική ευρωπαϊκή συνεργασία στους τομείς της αστυνομίας και του ποινικού δικαίου. Χρειαζόμαστε κοινές λύσεις στα κοινά μας προβλήματα. " ορθώς αναπτυγμένη αστυνομική συνεργασία, η αποτελεσματική ανταλλαγή πληροφοριών και εμπειρίας και οι καλά αναπτυγμένες μέθοδοι εργασίας αποτελούν θεμελιώδη στοιχεία για την αντιμετώπιση αυτών των προβλημάτων.
<P>
Βασικό στοιχείο για την καταπολέμηση του εγκλήματος είναι, φυσικά, η αποδοτική ανταλλαγή πληροφοριών, προσαρμοσμένη στις ανάγκες μας. Σε ευρωπαϊκό επίπεδο θα πρέπει, σε ορισμένες περιπτώσεις, να τυποποιήσουμε την ανταλλαγή πληροφοριών, να την προσαρμόσουμε στις ανάγκες μας και να την καταστήσουμε πιο αποδοτική. Παράλληλα, είναι εξαιρετικά σημαντικό να διασφαλίσουμε ότι η ανταλλαγή πληροφοριών θα συμμορφώνεται με τις βασικές απαιτήσεις της προστασίας δεδομένων και της προστασίας της ιδιωτικής ζωής που πρέπει να επιβάλουμε και ότι δεν θα συλλέγονται και θα αποθηκεύονται περισσότερες πληροφορίες από όσες απαιτούνται για την εξυπηρέτηση αυτού του σκοπού. Πρέπει να δημιουργήσουμε μια ασφαλή Ευρώπη στην οποία το διασυνοριακό έγκλημα θα καταπολεμάται αποτελεσματικά, ενώ παράλληλα θα γίνεται σεβαστή η ιδιωτική ζωή των πολιτών. Είναι απολύτως εφικτό και απαραίτητο να γίνουν και τα δύο. Το θέμα είναι να βρούμε τη σωστή ισορροπία για τα διάφορα μέτρα που θα λάβουμε.
<P>
" αρχή της αμοιβαίας αναγνώρισης πρέπει να συνεχίσει να αποτελεί θεμελιώδη αρχή της νομικής συνεργασίας μας. Απαραίτητη προϋπόθεση για τα κράτη μέλη που προτίθενται να αναγνωρίζουν και να θέτουν σε ισχύ τη νομολογία και τις αποφάσεις άλλων κρατών μελών είναι να υπάρχει αμοιβαία εμπιστοσύνη στα νομικά συστήματα αμφότερων των κρατών μελών. Υπάρχει επίσης το θέμα της εμπιστοσύνης μεταξύ των εθνικών μας αρχών και οι πολίτες πρέπει να έχουν εμπιστοσύνη στα μέτρα τα οποία αποφασίζονται. Ένας τρόπος για να ενισχυθεί η εμπιστοσύνη είναι να αυξήσουμε τη γνώση μας για τα νομικά συστήματα των άλλων χωρών. Ενδεχομένως να χρειαστεί να παρασχεθεί εκπαίδευση, να γίνουν προγράμματα ανταλλαγής, να υπάρξει ενίσχυση των υφιστάμενων δικτύων και σωστοί μηχανισμοί αξιολόγησης.
<P>
Ωστόσο, ίσως το πιο σημαντικό μέτρο για την ανάπτυξη εμπιστοσύνης είναι η εγγύηση ορισμένων ελάχιστων δικαιωμάτων όπου και αν βρίσκεται κάποιος εντός της Ευρωπαϊκής Ένωσης. Πρόκειται για απλά πράγματα, όπως το να μπορεί να μάθει κανείς, σε μια γλώσσα που καταλαβαίνει, για τι κατηγορείται και ποια είναι τα δικαιώματα που έχει ως ύποπτος ή ως θύμα σε μια νομική διαδικασία. Είναι ιδιαίτερα ικανοποιητικό το γεγονός ότι, στο πλαίσιο του Συμβουλίου, καταφέραμε να συμφωνήσουμε σχετικά με έναν οδικό χάρτη ως προς τον τρόπο αντιμετώπισης και λεπτομερούς εφαρμογής των δικονομικών δικαιωμάτων των υπόπτων και των εναγομένων. Θα ήταν επιθυμητή η συμπερίληψη του οδικού χάρτη στο πρόγραμμα της Στοκχόλμης και πιστεύω ότι όντως θα συμπεριληφθεί.
<P>
Το πρόγραμμα της Στοκχόλμης είναι επίσης σαφές ότι πρέπει να λαμβάνει υπόψη την πλευρά των θυμάτων της εγκληματικότητας. Οι πολίτες που πέφτουν θύματα εγκληματικής ενέργειας στη χώρα τους ή σε άλλο κράτος μέλος πρέπει να λαμβάνουν συναφή πληροφόρηση σε μια γλώσσα που να κατανοούν και να έχουν επαρκή υποστήριξη, πληροφόρηση και προστασία πριν, κατά τη διάρκεια και μετά τη δίκη. Τα θύματα πρέπει επίσης να λαμβάνουν επαρκή αποζημίωση για τη ζημία ή τη βλάβη που υπέστησαν.
<P>
Τέλος, θα ήθελα να αναφερθώ εν συντομία στα θέματα αστικού δικαίου τα οποία, σε μεγάλο βαθμό, επηρεάζουν την καθημερινή ζωή των πολιτών. Ένα συγκεκριμένο θέμα είναι η αναθεώρηση του κανονισμού "Βρυξέλλες Ι" σχετικά με την αναγνώριση και την εκτέλεση αποφάσεων από άλλα κράτη μέλη. Μπορεί αυτά να φαίνονται ότι είναι πολύ τεχνικά θέματα, αλλά είναι πολύ σημαντικά για τους πολίτες.
<P>
Ένα από τα πιο σημαντικά ζητήματα είναι η κατάργηση της διαδικασίας κήρυξης της εκτελεστότητας (exequatur). Επί του παρόντος, όποιος θέλει να εκτελεστεί μια δικαστική απόφαση σε ένα άλλο κράτος μέλος πρέπει πρώτα να υποβάλει αίτηση και στη συνέχεια να εγκριθεί η εκτέλεση της απόφασης από ένα δικαστήριο αυτού του κράτους. Αυτό είναι χρονοβόρο και δαπανηρό για τον πολίτη. Διαπιστώσαμε ότι υπάρχει υψηλός βαθμός υποστήριξης για την κατάργηση της διαδικασίας κήρυξης της εκτελεστότητας, αλλά πρέπει αυτή η κατάργηση να συνάδει με τις διαδικαστικές εγγυήσεις και τους κανόνες σχετικά με την επιλογή του εφαρμοστέου δικαίου.
<P>
Αυτά είναι ορισμένα από τα μεγάλα και σημαντικά ζητήματα που επισημάνθηκαν από τη Σουηδία και από πολλά άλλα κράτη μέλη. Ευχαριστώ πολύ για την προσοχή σας και θα ήθελα πολύ να ακούσω τα σχόλιά σας και να απαντήσω στις ερωτήσεις σας. Ωστόσο, πριν το κάνω αυτό, θα ήθελα να δώσω τον λόγο στον συνάδελφό μου, κ. Billström, ο οποίος είναι αρμόδιος για ορισμένα από τα θέματα μετανάστευσης και ασύλου που θα είναι σημαντικά στο πρόγραμμα της Στοκχόλμης και ο οποίος θα σας τα παρουσιάσει τώρα.
<SPEAKER ID="290" NAME="Tobias Billström" LANGUAGE="SV">
Κύριε Πρόεδρε, αξιότιμοι βουλευτές, θα ήθελα καταρχάς να ευχαριστήσω το Ευρωπαϊκό Κοινοβούλιο για την ιδιαίτερα εποικοδομητική συνεργασία του όσον αφορά την Ευρωπαϊκή Υπηρεσία Υποστήριξης για θέματα Ασύλου. Υπάρχουν ορισμένες ακόμη διατυπώσεις που πρέπει να ολοκληρωθούν, αλλά σύντομα θα υπάρχουν οι προϋποθέσεις για τη σύσταση αυτής της υπηρεσίας. Το Συμβούλιο βλέπει θετικά την εποικοδομητική συνεργασία με το Ευρωπαϊκό Κοινοβούλιο που μας οδήγησε στην επίτευξη αυτού του αποτελέσματος. Αποτελεί καλή αρχή για την αυξημένη συνεργασία που θα έχουμε μόλις τεθεί σε ισχύ η Συνθήκη της Λισαβόνας. Το γεγονός ότι καταφέραμε να φτάσουμε σε μια γρήγορη απόφαση σχετικά με την Υπηρεσία Υποστήριξης αποτελεί καλό παράδειγμα μιας αποδοτικής και ορθής διαδικασίας συναπόφασης.
<P>
Το θέμα της σημερινής συζήτησης σήμερα εδώ είναι, ασφαλώς, το προσεχές πενταετές πρόγραμμα για το έργο σχετικά με τη δικαιοσύνη και τις εσωτερικές υποθέσεις. Θέλω καταρχάς να πω ότι πολλά έχουν γίνει στην ΕΕ όσον αφορά τον τομέα του ασύλου και της μετανάστευσης τα τελευταία χρόνια. Για παράδειγμα, λάβαμε αποφάσεις για μια κοινή νομοθεσία όσον αφορά τα θεμέλια μιας κοινής μεταναστευτικής πολιτικής και ενός κοινού συστήματος χορήγησης ασύλου. Παρενθετικά, πρόκειται για έναν στόχο που είχε συμπεριληφθεί και στα δύο προηγούμενα προγράμματα εργασίας του Τάμπερε και της Χάγης. Όταν το Ευρωπαϊκό Συμβούλιο ενέκρινε το Ευρωπαϊκό Σύμφωνο για τη Μετανάστευση και το Άσυλο πέρυσι, δόθηκε νέα πολιτική ώθηση σε αυτόν τον τομέα πολιτικής. Τώρα ήρθε η στιγμή να χαράξουμε την πορεία για τη συνεχή ανάπτυξη της πολιτικής σε αυτόν τον τομέα. " βασική συλλογιστική για το έργο μας είναι ότι η χρηστή διαχείριση της μετανάστευσης μπορεί να έχει θετική συμβολή προς όλες τις κατευθύνσεις, όχι μόνο για τα κράτη μέλη και την ΕΕ εν γένει, αλλά και για τις χώρες προέλευσης των μεταναστών και για τους ίδιους τους μετανάστες. Αν θέλουμε να επιτύχουμε τους στόχους της στρατηγικής της Λισαβόνας ώστε η ΕΕ να είναι μια δυναμική και ανταγωνιστική οικονομία, τότε ίσως θα χρειαστεί να επιτρέψουμε τη μετανάστευση εργαζομένων σε μεγαλύτερη κλίμακα από τη σημερινή, ιδίως ενόψει των δημογραφικών προκλήσεων που αντιμετωπίζουμε.
<P>
Προκειμένου να δοθεί έμφαση στη διεθνή διάσταση της μετανάστευσης, το πρόγραμμα της Στοκχόλμης θα πρέπει να αποτελεί σημείο εκκίνησης για το θέμα της συνεργασίας με τις χώρες προέλευσης και διέλευσης στο πλαίσιο της συνολικής προσέγγισης της μετανάστευσης και της ανάπτυξης. Τα μέσα που έχουν αναπτυχθεί, όπως η εταιρική σχέση κινητικότητας, πρέπει να συνεχίσουν να αναπτύσσονται και να παγιωθούν με στρατηγικό τρόπο. " σύνδεση μεταξύ μετανάστευσης και ανάπτυξης πρέπει να αξιοποιηθεί καλύτερα και πρέπει να ενισχυθούν τα μέτρα για την καλύτερη εκμετάλλευση των θετικών επιδράσεων της μετανάστευσης στην ανάπτυξη.
<P>
Κατά τη διάρκεια των εργασιών για το πρόγραμμα της Στοκχόλμης, διαπιστώθηκε μια συμφωνία σχετικά με την ανάγκη των κρατών μελών να αποτρέψουν την παράνομη μετανάστευση στην ΕΕ με κοινό και συντονισμένο τρόπο. " ανάπτυξη μιας αποτελεσματικής πολιτικής επαναπατρισμού αποτελεί σημαντικό στοιχείο αυτού του έργου. Δεν υπάρχει αμφιβολία ότι ο Frontex μπορεί να διαδραματίσει σημαντικό ρόλο σε αυτή την προσπάθεια και είναι σαφές ότι τα κράτη μέλη θέλουν να δουν την ενίσχυση αυτού του οργανισμού. " ενίσχυση της συνεργασίας με τις χώρες προέλευσης και διέλευσης είναι επίσης πολύ σημαντική. Ωστόσο, θέλω να τονίσω ότι, στην προσπάθεια για την πρόληψη της παράνομης μετανάστευσης, είναι σημαντικό να διατηρήσουμε μια ισορροπία ώστε τα μέτρα ασφάλειας που θα εφαρμοστούν να μην αποβούν εις βάρος της νόμιμης μετανάστευσης στην ΕΕ καθιστώντας την πιο περίπλοκη ή της πρόσβασης στη διαδικασία χορήγησης ασύλου καθιστώντας την δυσκολότερη για τους αιτούντες άσυλο. Οι κίνδυνοι για τις ευάλωτες ομάδες, για τα ασυνόδευτα παιδιά επί παραδείγματι, πρέπει επίσης να ελαχιστοποιηθούν. " Επιτροπή θα εκπονήσει ένα σχέδιο δράσης με μέτρα που θα λαμβάνουν υπόψη τα συμφέροντα των παιδιών.
<P>
Το θέμα της αλληλεγγύης και του επιμερισμού της ευθύνης θα συζητηθεί στο πρόγραμμα της Στοκχόλμης. Δεν υπάρχουν απλές λύσεις. Το σημείο εκκίνησής μας πρέπει να είναι η αναζήτηση γενικών και βιώσιμων λύσεων, βασιζόμενοι στη συνολική προσέγγιση στη μετανάστευση και στην επίγνωση ότι η κοινή συνεργασία με τρίτες χώρες αποτελεί καθοριστικό παράγοντα. Πρέπει να αναπτύξουμε ένα είδος μηχανισμού αλληλεγγύης ώστε να μπορέσουμε να βοηθήσουμε τα κράτη μέλη που δέχονται ιδιαίτερη πίεση και υποδέχονται δυσανάλογο αριθμό αιτούντων άσυλο. Τα κράτη μέλη πρέπει επίσης να τύχουν υποστήριξης για περαιτέρω ανάπτυξη των δυνατοτήτων τους. Ο Frontex πρέπει να ενισχυθεί και να αποκτήσει μεγαλύτερο ρόλο στον επαναπατρισμό των μεταναστών. Στόχος είναι να μπορούμε να επιδείξουμε περισσότερη αλληλεγγύη τόσο με τα κράτη μέλη όσο και με τις τρίτες χώρες που υφίστανται την εντονότερη μεταναστευτική πίεση. Παράλληλα, πρέπει να πούμε με σαφήνεια ότι χρειαζόμαστε μια ολοκληρωμένη προσέγγιση που θα είναι αποτελεσματική τόσο βραχυπρόθεσμα όσο και μακροπρόθεσμα.
<P>
Είναι σημαντικό να αναφερθεί στο πρόγραμμα της Στοκχόλμης ότι ο στόχος που καθορίστηκε στο παρελθόν για τη δημιουργία ενός κοινού ευρωπαϊκού συστήματος ασύλου το αργότερο μέχρι το 2012 εξακολουθεί να ισχύει. Το κεντρικό στοιχείο του κοινού συστήματος χορήγησης ασύλου πρέπει να είναι ότι ένας αιτών άσυλο θα πρέπει να έχει την ίδια υποδοχή και η αίτησή του να εξετάζεται με τα ίδια κριτήρια ανεξαρτήτως του κράτους μέλους στο οποίο φθάνει. " χρηστή πρακτική συνεργασία είναι θεμελιώδης για να το καταφέρουμε αυτό. Σε αυτό το πλαίσιο, η Υπηρεσία Υποστήριξης για θέματα Ασύλου θα διαδραματίσει σημαντικό ρόλο.
<P>
Ένα άλλο σημαντικό στοιχείο του κοινού συστήματος χορήγησης ασύλου είναι η λεγόμενη "εξωτερική διάσταση". Αναφέρομαι κυρίως στην επανεγκατάσταση των προσφύγων από τρίτες χώρες. " Επιτροπή πρόσφατα υπέβαλε μια πρόταση για ένα κοινό ευρωπαϊκό πρόγραμμα επανεγκατάστασης. Πρόκειται για μια πτυχή που η πλειοψηφία των κρατών μελών θα ήθελε να δει να εκφράζεται στο πρόγραμμα της Στοκχόλμης.
<P>
Προκειμένου να καταφέρουμε να επιτύχουμε τον στόχο ενός κοινού συστήματος χορήγησης ασύλου μέχρι το 2012, χρειαζόμαστε στενή συνεργασία του Συμβουλίου και του Ευρωπαϊκού Κοινοβουλίου. Μέχρι στιγμής, έχουν υποβληθεί διάφορες προτάσεις νομοθετικών πράξεων. Καταρχάς, λοιπόν, πρέπει να σημειώσουμε πρόοδο με αυτές τις προτάσεις.
<P>
" σύνδεση του εσωτερικού έργου της ΕΕ για τη δικαιοσύνη και τις εσωτερικές υποθέσεις και των εξωτερικών σχέσεων της ΕΕ καθίσταται όλο και πιο σημαντική ως προς την πρόοδο που πρέπει να σημειωθεί, και όχι μόνο στο πλαίσιο της πολιτικής για το άσυλο και τη μετανάστευση. Ως εκ τούτου, πρέπει να ενισχύσουμε τον ρόλο της ΕΕ ως παγκόσμιου φορέα σε αυτόν τον τομέα και να εστιάσουμε ιδιαίτερα στην εταιρική μας σχέση και συνεργασία με τρίτες χώρες. " προοπτική της δικαιοσύνης και των εσωτερικών υποθέσεων στις εξωτερικές σχέσεις της ΕΕ πρέπει να αναπτυχθεί.
<P>
Αυτό είναι το κύριο στοιχείο του σχεδίου του προγράμματος της Στοκχόλμης που εκπόνησε η Προεδρία. Βρισκόμαστε στο τέλος μιας εντατικότατης περιόδου διαπραγματεύσεων και ελπίζουμε ότι το πρόγραμμα θα εγκριθεί σε δύο εβδομάδες περίπου.
<P>
Τέλος, θα ήθελα να αναφερθώ εν συντομία στη Συνθήκη της Λισαβόνας. " νέα συνθήκη θα επιφέρει σημαντικές αλλαγές στον χώρο της ελευθερίας, της ασφάλειας και της δικαιοσύνης ως αποτέλεσμα της εισαγωγής νέων νομοθετικών βάσεων. " συνήθης νομοθετική διαδικασία που εισαγάγεται θα δώσει μεγαλύτερο ρόλο στο Ευρωπαϊκό Κοινοβούλιο όσον αφορά τη νομοθετική διαδικασία σε διάφορους τομείς. " κ. Ask και εγώ προσβλέπουμε σε ενισχυμένη συνεργασία με το Ευρωπαϊκό Κοινοβούλιο. Πιστεύω επίσης ότι τα νέα καθήκοντα που εκχωρήθηκαν στα εθνικά κοινοβούλια θα είναι σημαντικά για την ενίσχυση του δημοκρατικού ελέγχου σε αυτόν τον τομέα πολιτικής. Ευχαριστώ πολύ για την προσοχή σας. Όπως είπε και η συνάδελφός μου, κ. Ask, θα χαρούμε να ακούσουμε τις απόψεις σας.
<SPEAKER ID="291" NAME="Jacques Barrot" LANGUAGE="FR">
Κύριε Πρόεδρε, μετά τις εξαιρετικές παρουσιάσεις της κ. Ask και του κ. Billström, θα εστιάσω στα βασικά ζητήματα.
<P>
Καταρχάς, θέλω να ευχαριστήσω την Προεδρία, η οποία στην ανακοίνωσή της διαφύλαξε το πνεύμα του προγράμματος της Στοκχόλμης και έθεσε τους ευρωπαίους πολίτες στο επίκεντρο της δράσης της. Ελπίζουμε ότι αυτό το κείμενο, το οποίο πρέπει να εγκριθεί από το προσεχές Συμβούλιο Δικαιοσύνης και Εσωτερικών Υποθέσεων και στη συνέχεια να υποβληθεί στο Ευρωπαϊκό Συμβούλιο του Δεκεμβρίου, θα είναι ένα φιλόδοξο και ισορροπημένο κείμενο και θα αντικατοπτρίζει ασφαλώς τη νέα θεσμική ισορροπία.
<P>
Θα γίνετε πλέον συννομοθέτες σε όλους σχεδόν τους τομείς της δικαιοσύνης και των εσωτερικών υποθέσεων και, ως εκ τούτου, είναι αλήθεια ότι αυτή η κοινοβουλευτικοποίηση της Ευρωπαϊκής Ένωσης σημαίνει αυξημένες αρμοδιότητες για το Ευρωπαϊκό Κοινοβούλιο στη διαδικασία λήψης αποφάσεων, αλλά και μεγαλύτερο έλεγχο από τα εθνικά κοινοβούλια των αντίστοιχων κυβερνήσεών τους. Αυτή η συμμετοχή των κοινοβουλίων αποτελεί ευκαιρία γι' αυτόν τον σημαντικό χώρο ελευθερίας, ασφάλειας και δικαιοσύνης.
<P>
Έρχομαι τώρα στις προτεραιότητες που επισημαίνονται στο σχέδιο ψηφίσματός σας. Δίνετε έμφαση στον σεβασμό των θεμελιωδών δικαιωμάτων. Ορθώς δίνετε έμφαση σε αυτή την ελεύθερη κυκλοφορία, η οποία αποτελεί σημαντικό αγαθό και είναι σαφές ότι δεν πρέπει να αμφισβητείται.
<P>
Όσον αφορά τα θεμελιώδη δικαιώματα, επιτύχαμε δύο μεγάλες καινοτομίες με τη Συνθήκη της Λισαβόνας: ο Χάρτης των Θεμελιωδών Δικαιωμάτων γίνεται δεσμευτικός και ανοίγει ο δρόμος για να γίνει η Ένωση μέλος της Ευρωπαϊκής Σύμβασης Ανθρωπίνων Δικαιωμάτων. Όπως υπογραμμίζετε στο ψήφισμά σας, πρέπει να καταρτίσουμε ένα ολοκληρωμένο σύστημα προστασίας των δεδομένων που θα ενσωματώνει τις τεχνολογικές εξελίξεις. " Επιτροπή θα υποβάλει μια ανακοίνωση επί αυτού του θέματος το 2010. Πιστεύω επίσης ότι πρέπει να καλύψουμε όλες τις πολιτικές της Ένωσης με αυτό το ολοκληρωμένο σύστημα προστασίας των δεδομένων.
<P>
Δίνετε έμφαση στην προστασία των παιδιών. Με τη σουηδική Προεδρία, γιορτάσαμε την 20ή επέτειο της Διεθνούς Σύμβασης των Δικαιωμάτων του Παιδιού. " Ένωση πρέπει να παραμείνει στην πρώτη γραμμή αυτής της προσπάθειας. Για τον λόγο αυτό θα υποβάλουμε ένα σχέδιο δράσης για τους μη συνοδευόμενους ανηλίκους στις αρχές του 2010.
<P>
Σε γενικές γραμμές, η Επιτροπή και το Κοινοβούλιο έχουν την ίδια βούληση όσον αφορά την καταπολέμηση κάθε μορφής διάκρισης και την προώθηση της ισότητας ανδρών και γυναικών. Χαιρετίζω το γεγονός ότι το Κοινοβούλιο και η Επιτροπή ακολουθούν την ίδια προσέγγιση, δηλαδή θέτουν στο επίκεντρο της δράσης τους τον ευρωπαίο πολίτη όσον αφορά την ελεύθερη κυκλοφορία, τα εκλογικά δικαιώματα, την προξενική προστασία, και ούτω καθεξής. Τώρα θα μπορέσουμε να θέσουμε όλες αυτές τις πολιτικές σε εφαρμογή. " Συνθήκη της Λισαβόνας επιτρέπει τη διαδικασία πρωτοβουλίας των πολιτών και η Επιτροπή μόλις εξέδωσε μια πράσινη βίβλο σχετικά με αυτό το θέμα. Το 2010 θα υποβληθεί μια πρόταση με βάση το αποτέλεσμα της διαβούλευσης που θα λάβει χώρα.
<P>
Όπως μόλις εξήγησε πολύ καλά η υπουργός, κ. Ask, πρέπει να προσπαθήσουμε ώστε οι δικαστές στα κράτη μέλη μας να έχουν μια κοινή ευρωπαϊκή δικαστική κουλτούρα. Αυτό μπορούμε να το πετύχουμε με την κατάρτιση. Αναλάβαμε μια δέσμευση στο πρόγραμμα της Στοκχόλμης: τουλάχιστον οι μισοί δικαστές και εισαγγελείς στην Ένωση να έχουν λάβει ευρωπαϊκή κατάρτιση ή να έχουν συμμετάσχει σε μια ανταλλαγή με συναδέλφους τους από άλλο κράτος μέλος.
<P>
Υπογραμμίζετε επίσης την ανάγκη να διευκολυνθεί η πρόσβαση στη δικαιοσύνη και να υποστηριχθεί η εύρυθμη λειτουργία της οικονομίας. Τονίζετε την προστασία των θυμάτων - θυμάτων οικιακής βίας και θυμάτων τρομοκρατίας. " Επιτροπή θα υποβάλει προτάσεις και επί αυτού του θέματος, δραττόμενη των ευκαιριών που παρέχει η Συνθήκη της Λισαβόνας.
<P>
Όσον αφορά την πτυχή της ασφάλειας και της προστασίας, επισημάνατε την έλλειψη ολοκληρωμένης στρατηγικής σχετικά με τη δομή της ασφάλειας και τη διαχείριση των συνόρων. Για τον λόγο αυτό, όπως πολύ καλά εξήγησε η κ. Ask, το πρόγραμμα της Στοκχόλμης περιλαμβάνει μια αυθεντική στρατηγική εσωτερικής ασφάλειας - μια στρατηγική που σέβεται φυσικά τα θεμελιώδη δικαιώματα και συμπληρώνει τη στρατηγική εξωτερικής ασφάλειας.
<P>
Αυτή η ολοκληρωμένη στρατηγική εσωτερικής ασφάλειας βασίζεται στη συνεργασία αστυνομίας και ποινικής δικαιοσύνης και στη διαχείριση της πρόσβασης στην ευρωπαϊκή επικράτεια.
<P>
Όπως ορθώς επισήμανε ο κ. Billström μόλις τώρα, η πολιτική μετανάστευσης πρέπει να αποτελεί μέρος ενός μακροπρόθεσμου οράματος για τη βελτιστοποίηση της συμβολής των μεταναστών στην οικονομική και κοινωνική ανάπτυξη. Πρέπει να παράσχουμε στους νόμιμους μετανάστες ένα σαφές και κοινό καθεστώς. Πρέπει επίσης να αποτρέψουμε και να μειώσουμε την παράνομη μετανάστευση επιδεικνύοντας ταυτόχρονα σεβασμό για τα ανθρώπινα δικαιώματα και την ανθρώπινη αξιοπρέπεια. Θα προσέθετα ότι περιγράψαμε σε αυτό το σημείο τα στοιχεία της γενικής προσέγγισης που θα επιτρέψει τη σύνδεση ανάπτυξης και μετανάστευσης.
<P>
Όσον αφορά το άσυλο, υποστηρίζω την έκκλησή σας για ειλικρινή αλληλεγγύη μεταξύ των κρατών μελών. " Ένωση πρέπει να γίνει ένας πραγματικά κοινός και ενωμένος χώρος προστασίας, στηριζόμενη στον σεβασμό των ανθρωπίνων δικαιωμάτων και των υψηλών προτύπων προστασίας, και το άσυλο πρέπει να παρέχεται, όπως είπε ο κ. Billström, σύμφωνα με τα ίδια κριτήρια σε όλη την Ευρώπη. Πρέπει να επιδεικνύεται πλήρης αλληλεγγύη μεταξύ των κρατών μελών και, ειδικά, προς εκείνα τα κράτη που δέχονται τους μεγαλύτερους αριθμούς προσφύγων.
<P>
Αυτός ο χώρος ελευθερίας, ασφάλειας και δικαιοσύνης απαιτεί, φυσικά, και μια ισχυρή εξωτερική διάσταση συνεπή με την εξωτερική πολιτική της Ένωσης. Αναφέρετε επανειλημμένως στο ψήφισμά σας τη σημασία της παρακολούθησης, της αξιολόγησης. Συμμεριζόμαστε την άποψή σας και σε αυτό το θέμα. Πρέπει να μειώσουμε το μεγάλο χάσμα που υπάρχει μεταξύ των προτύπων και των πολιτικών που εγκρίνονται σε ευρωπαϊκό επίπεδο και της εφαρμογής τους σε εθνικό επίπεδο. Πρέπει επίσης να εξετάσουμε τις ενδεχόμενες επιπτώσεις των νομοθετικών προτάσεων στους πολίτες και να βελτιώσουμε τον τρόπο με τον οποίο χρησιμοποιείται η αξιολόγηση των μέσων που υιοθετούνται.
<P>
Συμπερασματικά, η Επιτροπή συμμετέχει πλήρως στη διαπραγμάτευση του προγράμματος της Στοκχόλμης. Ανέφερα την ικανοποίησή μου για τη συνεργασία μας με τη σουηδική Προεδρία, με την οποία επιτελέσαμε ένα διεξοδικό και σοβαρό έργο. Ασφαλώς, η γνώμη του Κοινοβουλίου είναι πολύ σημαντική για εμάς, ειδικά σε αυτή την τελευταία φάση πριν από την έγκριση του προγράμματος της Στοκχόλμης από το Ευρωπαϊκό Συμβούλιο. Γι' αυτό σας ευχαριστώ ειλικρινά και γι' αυτό επίσης και εγώ με τη σειρά μου θα σας ακούσω πολύ προσεκτικά. Ευχαριστώ το Κοινοβούλιο.
<SPEAKER ID="292" NAME="Manfred Weber" LANGUAGE="DE">
Κύριε Πρόεδρε, κύριε Αντιπρόεδρε, κύριοι υπουργοί, κυρίες και κύριοι συνάδελφοι, είμαι εδώ και πέντε χρόνια στο Ευρωπαϊκό Κοινοβούλιο και εργάζομαι στον τομέα εσωτερικών υποθέσεων και δικαιοσύνης. Σήμερα, λοιπόν, είναι μια ιδιαίτερα χαρούμενη ημέρα για μένα, αφού έχουμε την ευκαιρία να συζητάμε τα προγράμματα για τα πέντε προσεχή έτη και μπορούμε να εκφράσουμε τις απόψεις μας γι' αυτό το μέλλον ως Ευρωπαϊκό Κοινοβούλιο σε ισότιμη νομοθετική βάση.
<P>
Συζητάμε ένα χαρτοφυλάκιο, ένα θεματικό πεδίο, για το οποίο οι πολίτες ενδιαφέρονται, για το οποίο οι πολίτες ζητούν απαντήσεις από εμάς και πιστεύουν ότι πρόκειται για έναν τομέα όπου χρειαζόμαστε περισσότερη Ευρώπη. Αυτό δεν ισχύει για κάθε θεματικό πεδίο, αλλά σε αυτή την περίπτωση ισχύει. Ζητούν από εμάς να δράσουμε. Ζητούν απαντήσεις από εμάς. Ως εκ τούτου, θα ήθελα εν συντομία να περιγράψω τις αλλαγές που θα προκύψουν από τη νέα βάση εργασίας και από αυτά τα θέματα.
<P>
Το πρώτο σημείο είναι η συνεργασία με το Συμβούλιο. Έχουμε πάντα εδώ εκπροσώπους του Συμβουλίου οι οποίοι πάντα μας λένε, ως Προεδρεύοντες του Συμβουλίου, ότι το Κοινοβούλιο είναι πολύ σημαντικό και ότι πρέπει να εργαστούμε από κοινού. Όταν αφήνουν αυτόν τον ρόλο, όμως, αυτή η κατανόηση χάνεται. Το έργο μας, ως βουλευτές του Ευρωπαϊκού Κοινοβουλίου, είναι να απαιτήσουμε από το Συμβούλιο να μην χάνει πλέον αυτή την κατανόηση ή να δημιουργεί προηγούμενα -όπως με τη συμφωνία SWIFT για παράδειγμα- παρά το γεγονός ότι δεν εντάσσει εμάς εδώ στο Κοινοβούλιο στη διαδικασία έγκρισης. Αυτό δεν πρέπει να συμβαίνει και δεν θα συμβαίνει στο μέλλον. Ήταν ένα κακό παράδειγμα για το πώς τα θεσμικά όργανα αντιμετωπίζουν σοβαρά το ένα το άλλο.
<P>
Το δεύτερο σημείο που θέλω να επισημάνω είναι ότι πρέπει να είμαστε δημιουργοί ιδεών. " νέα συνθήκη μάς δίνει την ευκαιρία να υποβάλλουμε νομοθετικές πρωτοβουλίες. Αν θέλουμε να ενισχύσουμε τον Frontex, δεν μπορούμε απλώς να ζητάμε να γίνουν πράγματα και απλώς να υποβάλλουμε προτάσεις, πρέπει να θέσουμε επί τάπητος και τη νομοθεσία. Στο μέλλον, θα έχουμε την ευκαιρία να το κάνουμε αυτό.
<P>
" τρίτη παρατήρησή μου είναι ότι πρέπει επίσης να γίνουμε σοβαρός εταίρος, ο οποίος δεν θα καταρτίζει απλώς ευχολόγια. Όταν, για παράδειγμα, ασχολούμαστε με την καταπολέμηση της παράνομης μετανάστευσης, δεν πρέπει απλώς να μεταφέρουμε τις θέσεις των ΜΚΟ, πρέπει να είμαστε σοβαρός εταίρος. Τέλος, το Ευρωπαϊκό Κοινοβούλιο πρέπει να λάβει σοβαρά υπόψη την επικουρικότητα. Όταν θα έχουμε αρμοδιότητα, πρέπει και να εξετάζουμε ποια θεματικά πεδία θα ήταν καλύτερα να αντιμετωπιστούν σε εθνικό ή περιφερειακό επίπεδο.
<P>
Αυτά τα τέσσερα θέματα είναι σημαντικά για τα προσεχή έτη. " Ομάδα του Ευρωπαϊκού Λαϊκού Κόμματος (Χριστιανοδημοκράτες) θα ήθελε οι προτάσεις για το πρόγραμμα της Στοκχόλμης να ήταν ακόμα πιο φιλόδοξες, αλλά σήμερα είναι μια μέρα χαράς καθώς μπαίνουμε σε αυτή τη νέα φάση και το μόνο που μένει να πούμε είναι: "ας στρωθούμε στη δουλειά!".
<SPEAKER ID="293" NAME="Monika Flašíková Beňová" LANGUAGE="SK">
" εισαγωγή της Συνθήκης της Λισαβόνας θα συμβάλει σημαντικά στην επιτυχία αυτής της πρωτοβουλίας.
<P>
" διαδικασία που εισαγάγει η συνθήκη θα ενισχύσει την Ένωση εκ των έσω, καθώς και σε παγκόσμιο πλαίσιο, και συνδέεται επίσης πολύ στενά με την ενίσχυση της συνεργασίας στον τομέα του σημερινού τρίτου πυλώνα. " Ένωση θα γίνει πιο ανοικτή, πιο αποτελεσματική και πιο δημοκρατική. " βασική πρόκληση και προτεραιότητα είναι να διασφαλιστούν τα θεμελιώδη δικαιώματα και οι ελευθερίες, αλλά και η ακεραιότητα και η ασφάλεια στην Ευρώπη μέσω της πλήρους στήριξης της αποτελεσματικής εφαρμογής και του επαρκούς σεβασμού, καθώς και της βελτίωσης, των υφιστάμενων νομικών μέσων, λαμβάνοντας ταυτόχρονα υπόψη την προστασία των ανθρωπίνων δικαιωμάτων και των πολιτικών ελευθεριών.
<P>
Το πρόγραμμα της Στοκχόλμης τονίζει την εγγύηση αυτών των δικαιωμάτων, ειδικά στον τομέα της δικαιοσύνης και της ασφάλειας. Πρέπει να δώσουμε προτεραιότητα στους μηχανισμούς εκείνους που θα διευκολύνουν την πρόσβαση των πολιτών στα δικαστήρια, ώστε να ενισχυθούν τα δικαιώματα και τα έννομα συμφέροντά τους σε όλη την Ευρωπαϊκή Ένωση. Πρέπει επίσης να εφαρμόσουμε μια στρατηγική που θα ενισχύσει την αστυνομική συνεργασία και την επιβολή των δικαιωμάτων, καθώς και τη βελτίωση της ασφάλειας στην Ευρώπη.
<P>
Θα ήθελα επίσης να ευχαριστήσω όλους τους εισηγητές για τα συμπεράσματά τους και εσάς, κύριε Πρόεδρε, για τον χρόνο σας.
<SPEAKER ID="294" NAME="Jeanine Hennis-Plasschaert">
εξ ονόματος της Ομάδας ALDE. - (ΕΝ) Κύριε Πρόεδρε, θα μπορούσα τώρα να συνοψίσω εκείνα τα σημεία του 27σέλιδου ψηφίσματός μας που είναι πιο συναφή για τις άλλες Ομάδες, αλλά δεν θα το κάνω. Αντ' αυτού, θα ήθελα να μοιραστώ μαζί σας την παρακάτω ιστορία.
<P>
Σε μια πτήση της British Airways από το Γιοχάνεσμπουργκ μια εύπορη, μεσήλικη λευκή κυρία από τη Νότια Αφρική κάθεται δίπλα σε έναν μαύρο άνδρα. Φωνάζει λοιπόν την αεροσυνοδό για να διαμαρτυρηθεί για τη θέση στην οποία κάθεται. "Ποιο είναι το πρόβλημα, κυρία;", τη ρωτά η αεροσυνοδός. "Δεν βλέπετε;", της απαντά εκείνη, "είναι αδύνατον να καθίσω δίπλα σε αυτόν τον απαίσιο άνθρωπο. Βρείτε μου άλλη θέση!". Λίγα λεπτά αργότερα, η αεροσυνοδός επιστρέφει λέγοντας: "Κυρία, δυστυχώς, όπως το φανταζόμουν, η οικονομική θέση είναι πλήρης. Μίλησα με την υπεύθυνη καμπίνας και η διακεκριμένη θέση είναι επίσης πλήρης. Ωστόσο, έχουμε ένα κάθισμα στην πρώτη θέση". Πριν η νοτιοαφρικανή κυρία προλάβει να απαντήσει, η αεροσυνοδός συνεχίζει "Σπάνια προσφέρουμε αυτή την αναβάθμιση, αλλά δεδομένων των συνθηκών ο πιλότος θεώρησε εξωφρενικό να είναι κάποιος υποχρεωμένος να καθίσει δίπλα σε ένα τόσο ενοχλητικό άτομο". Στη συνέχεια απευθύνεται στον μαύρο άνδρα που κάθεται δίπλα στη νοτιοαφρικανή κυρία και λέει: "Κύριε, αν θέλετε να πάρετε τα πράγματά σας, έχω ετοιμάσει ένα κάθισμα στην πρώτη θέση για εσάς μπροστά". Οι γύρω επιβάτες επευφημούσαν όρθιοι καθώς ο άνδρας προχωρούσε στον διάδρομο για να καθίσει στην πρώτη θέση.
<P>
Τώρα, τι σχέση μπορεί να έχει αυτό με εμάς; Θεωρούμε τους άλλους κατώτερους; " λευκή νοτιοαφρικανή κυρία θα μας εξέπληττε όλους. Αλλά, πρόκειται ασφαλώς για ένα ακραίο παράδειγμα. Ωστόσο, πιστεύω ειλικρινά ότι κάποιοι από τους συναδέλφους μας βουλευτές ειδικά από το ΕΛΚ, αλλά και από το Συμβούλιο, καταλαβαίνουν πολύ καλά τι θέλω να πω με αυτό το παράδειγμα. " άλλη Ομάδα, στην οποία ανήκω, πιστεύει ακράδαντα σε μια Ευρώπη την οποία οι πολίτες μπορούν να κατανοήσουν, να εμπιστευθούν και να πιστέψουν. Αυτή η Ευρώπη πρέπει να βασίζεται στα ανθρώπινα δικαιώματα, στις θεμελιώδεις ελευθερίες, στη δημοκρατία, στο κράτος δικαίου και, ναι, στην αληθινή ισότητα για όλους. Είναι καιρός να αντιμετωπίσουμε κάθε μορφή διάκρισης για οποιοδήποτε λόγο, συμπεριλαμβανομένου του γενετήσιου προσανατολισμού.
<SPEAKER ID="295" NAME="Jan Philipp Albrecht" LANGUAGE="DE">
Κύριε Πρόεδρε, εμείς στην Ομάδα των Πρασίνων/Ευρωπαϊκή Ελεύθερη Συμμαχία αναρωτιόμαστε πώς γίνεται να αποφασίζουμε εδώ για ένα ψήφισμα σχετικά με ένα πρόγραμμα που είναι ήδη αναχρονιστικό. Μόλις χθες, η σουηδική Προεδρία υπέβαλε μια νέα, ευρέως τροποποιημένη πρόταση για το πρόγραμμα της Στοκχόλμης. Υποθέτω ότι η πλειοψηφία των βουλευτών του σεβαστού Κοινοβουλίου δεν θα είχαν την ευκαιρία να διαβάσουν την εν λόγω πρόταση. Κατά τη γνώμη μου, αυτή η κατάσταση είναι απαράδεκτη για ένα τόσο ευαίσθητο θέμα.
<P>
Επιπροσθέτως, η διαδικασία του Κοινοβουλίου που οδήγησε σε αυτό το ψήφισμα ήταν ιδιαιτέρως ασαφής και, ενίοτε, χαοτική. Οι μικρότερες ομάδες αποκλείστηκαν όσο ήταν δυνατόν από τη διαδικασία σύνταξης του ψηφίσματος και η πληθώρα τροπολογιών στις διαδικασίες των κοινών επιτροπών έθεσε σημαντικά εμπόδια για τη δημοκρατική λήψη αποφάσεων. Γι' αυτό, δείξτε κατανόηση στο αίτημά μας για μια σειρά ψηφοφοριών κατά τμήματα. Το Κοινοβούλιο πρέπει να προβληματιστεί σοβαρά για το πώς επιθυμεί να αντιμετωπίσει αυτές τις συνθήκες, τόσο για το Συμβούλιο όσο και για τους ίδιους τους βουλευτές του.
<P>
Στρέφομαι τώρα στο περιεχόμενο του προγράμματος της Στοκχόλμης. Ορισμένα μέρη αυτού του προγράμματος εργασίας πρέπει αναμφίβολα να θεωρηθούν πρόοδος. Όσον αφορά τη δικαιοσύνη και την κοινή δημιουργία των κανόνων αστικού δικαίου, και εμείς οι Πράσινοι αναγνωρίζουμε μια θετική αφετηρία για τα προσεχή έτη. Εντούτοις, όσον αφορά τις σχέσεις των πολιτών με το κράτος, το πρόγραμμα αποτελεί μια δήλωση ενός κάκιστα διαμορφωμένου πλαισίου. Σε σχέση με την πολιτική μετανάστευσης και ασύλου, τα πολιτικά δικαιώματα και την προστασία των δεδομένων, η ανάγκη για ασφάλεια στην Ευρώπη έχει τεθεί σε προτεραιότητα εις βάρος των ανθρωπίνων δικαιωμάτων και της ελευθερίας. Υπονοείται ανοικτά ότι περισσότερη ελευθερία στην Ευρώπη θα οδηγούσε αυτόματα σε λιγότερη ασφάλεια.
<P>
Σας ρωτώ λοιπόν, πού βρίσκεται ο ιδρυτικός μύθος της ευρωπαϊκής ιδέας σε αυτή την περίπτωση; Εδώ ανατροφοδοτείται ο φόβος, και όχι ο δικαιολογημένος φόβος του οργανωμένου εγκλήματος ή της τρομοκρατίας -όπως αναφέρεται στο πρόγραμμα- αλλά ο φόβος για τον συνάνθρωπο εδώ στην Ευρώπη, ο φόβος για εκείνους που θέλουν να έρθουν στην Ευρώπη και, πάνω απ' όλα, ο φόβος για οτιδήποτε αντιλαμβανόμαστε ως ξένο.
<P>
Το πρόγραμμα της Στοκχόλμης, και δυστυχώς και το προτεινόμενο ψήφισμα, εξακολουθούν να συνδέουν την εσωτερική και την εξωτερική πολιτική προκειμένου να διευκολύνουν την παρακολούθηση όλων στην Ευρώπη και τη στέρηση των δικαιωμάτων των ατόμων που βρίσκονται στα εξωτερικά σύνορά μας, η οποία θα επιβληθεί από τον Frontex. " Ευρώπη πρέπει επιτέλους να εγκαταλείψει αυτή την τάση και να εξετάσει λεπτομερώς τις λανθασμένες κινήσεις των τελευταίων ετών.
<P>
Αυτό σημαίνει επίσης τη συνειδητή προάσπιση και στήριξη των πιστεύω μας. Και τούτο ισχύει, για παράδειγμα, στις συζητήσεις μας για τη συμφωνία SWIFT. Γιατί υποχωρούμε για άλλη μια φορά στην πολιτική των "ΠΑ όσον αφορά τα θέματα της πολιτικής ασφάλειας -όπως στην περίπτωση της συμφωνίας SWIFT- χωρίς λόγο και χωρίς μια ολοκληρωμένη συζήτηση επί του θέματος σε αυτό το Σώμα; Γιατί εμείς στο Ευρωπαϊκό Κοινοβούλιο, επιτρέπουμε στο Συμβούλιο να υπερέχει έναντι ημών ξανά και ξανά; Εμείς στο Κοινοβούλιο πρέπει οπωσδήποτε να κάνουμε κάτι γι' αυτό. Να στείλουμε ένα μήνυμα εδώ και τώρα -και στις κυβερνήσεις σας- υπέρ των ανθρωπίνων δικαιωμάτων και υπέρ της ελευθερίας και να υπερψηφίσουμε όλες τις τροπολογίες μας. Εμείς, οι Πράσινοι, δεν μπορούμε να υπερψηφίσουμε το ψήφισμα ως έχει.
<SPEAKER ID="296" NAME="Timothy Kirkhope" LANGUAGE="EN">
Κύριε Πρόεδρε, η πρόταση ψηφίσματος στην οποία αναφερόμαστε σε αυτή τη συζήτηση ομολογώ ότι αποτελεί τέλειο παράδειγμα της χειρότερης εικόνας του Ευρωπαϊκού Κοινοβουλίου. Μολονότι αναγνωρίζω το δύσκολο έργο των εισηγητών και δεν αμφισβητώ τις αγαθές προθέσεις τους, στην προσπάθεια να συμπεριληφθούν τα πάντα στο κείμενο των 27 σελίδων, η πρόταση είναι συγκεχυμένη και, κατά τη γνώμη μου, πολύ κατώτερη από ό,τι θα άξιζε στην Ατζέντα της Στοκχόλμης και στη σουηδική Προεδρία.
<P>
Επιτρέψτε μου να τονίσω ότι και εμείς θέλουμε να δούμε μεγαλύτερη συνεργασία στην προσπάθεια εξεύρεσης λύσεων και αλληλεγγύη όσον αφορά τα θέματα της μετανάστευσης και της καταπολέμησης της διαφθοράς, καθώς και της ανταλλαγής πληροφοριών, αλλά αυτό δεν χρειάζεται να γίνει υποχρεωτικά εις βάρος της εθνικής κυριαρχίας, ούτε θα πρέπει να είναι υπερβολικά περιοριστικό.
<P>
" σωστή εφαρμογή της Σύμβασης των "νωμένων Εθνών για τους Πρόσφυγες του 1951 σε όλη την Ευρώπη εξακολουθεί να αποτελεί τον καλύτερο τρόπο αντιμετώπισης των ζητημάτων χορήγησης ασύλου. Υποστηρίζουμε την ανταλλαγή πληροφοριών για να διασφαλίσουμε την ύπαρξη μιας πραγματικής προσέγγισης ΔΕΥ στη χρήση των δεδομένων, η οποία θα διέπεται από ισχυρή προστασία των προσωπικών δεδομένων, βάσει των αρχών της αναλογικότητας, της αναγκαιότητας και της διαφάνειας.
<P>
Υποστηρίζουμε επίσης την αρχή της αμοιβαίας αναγνώρισης και τα δικαιώματα ελεύθερης κυκλοφορίας πρέπει να διασφαλίζονται για κάθε ευρωπαίο πολίτη, αλλά η κατάχρηση αυτών των δικαιωμάτων πρέπει να περιορίζεται μέσω ισχυρών συνοριακών ελέγχων και με χρήση του βάρους της ΕΕ για να εξασφαλιστεί γρήγορος επαναπατρισμός, και μέσω της ανάπτυξης του Frontex για την προστασία των εξωτερικών συνόρων της ΕΕ. " ανταλλαγή πληροφοριών βοηθά στην καταπολέμηση της τρομοκρατίας.
<P>
Υποστηρίζουμε επίσης τη σοβαρή στρατηγική της ΕΕ για την καταπολέμηση του οργανωμένου εγκλήματος, εστιάζοντας στις συμμορίες που εμπλέκονται στη διακίνηση ανθρώπων, όπλων και ζώων, κατάσχοντας τα παράνομα κέρδη και συνεργαζόμενοι με τους ευρωπαϊκούς οργανισμούς στα σύνορα της ΕΕ. Εντούτοις, δεν μπορούμε να υποστηρίξουμε σημεία που θεωρούμε ότι αποτελούν καταφανείς καταπατήσεις της εθνικής κυριαρχίας, εκτός αν αυτά οδηγούν σε μεγαλύτερη συνεργασία. Ασφαλώς, υπάρχει κάποια ειρωνεία στην έκκληση για υποχρεωτική και αμετάκλητη αλληλεγγύη. " αλληλεγγύη είναι κάτι που προσφέρεται οικειοθελώς και δεν είναι υποχρεωτική.
<P>
Σε γενικές γραμμές, εκτιμώ ότι η σουηδική Προεδρία, και η ίδια η πρόταση ψηφίσματος, έχουν καλές ιδέες, αλλά δυστυχώς, ως συνήθως, μένουμε μόνο στα ευχολόγια και στις επιθυμίες ενώ πολύ λίγα μπορούν να επιτευχθούν.
<SPEAKER ID="297" NAME="Cornelia Ernst" LANGUAGE="DE">
Κύριε Πρόεδρε, κυρίες και κύριοι συνάδελφοι, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών δεν θα υποστηρίξει το ψήφισμα. Το πρόγραμμα της Στοκχόλμης αποτυγχάνει πλήρως να αντιμετωπίσει τις πραγματικές προκλήσεις του σήμερα. Το κύριο λάθος του είναι ότι δημιουργείται μια Ευρώπη δικαιωμάτων στην οποία οι πολίτες της ΕΕ θα έχουν πρόσβαση, αλλά οι υπόλοιποι που ζουν στην Ευρώπη όχι. Αυτά τα άλλα άτομα δεν θα έχουν τα ίδια ανθρώπινα και πολιτικά δικαιώματα.
<P>
" ΕΕ θέλει να προσχωρήσει στην Ευρωπαϊκή Σύμβαση Ανθρωπίνων Δικαιωμάτων -κάτι που όλοι χαιρετίζουμε- αλλά, την ίδια στιγμή, οι μετανάστες διαχωρίζονται σε "νόμιμους" ή "παράνομους". Ως εκ τούτου, ο Frontex εξοπλίζεται προκειμένου να εξαπολύσει πόλεμο κατά της λεγόμενης παράνομης μετανάστευσης, παραμερίζοντας πλήρως την ιδέα μιας αμερόληπτης πολιτικής μετανάστευσης. Εδώ ακριβώς αποτυγχάνει το πρόγραμμα της Στοκχόλμης.
<P>
Ένα άλλο πρόβλημα είναι η πλήρης ανισορροπία μεταξύ ελευθερίας και ασφάλειας. Είναι αλήθεια ότι δεν υπάρχει ελευθερία χωρίς ασφάλεια, αλλά είναι επίσης αλήθεια ότι δεν υπάρχει ασφάλεια χωρίς ελευθερία. " ελευθερία δεν είναι ένα θέμα προς διαπραγμάτευση, είναι καθολικό δικαίωμα για κάθε άτομο. Το πρόγραμμα της Στοκχόλμης, αντίθετα, συμβολίζει τη μανιώδη λύσσα της ΕΕ για ασφάλεια, στο οποίο προβλέπεται η δημιουργία γιγαντιαίων υπερεθνικών βάσεων δεδομένων χωρίς επαρκείς ευκαιρίες για έλεγχο, οι οποίες στη συνέχεια θα συγκεντρώνουν τα δεδομένα των υπηρεσιών πληροφοριών και της αστυνομίας σε πανευρωπαϊκή βάση. Αυτό θα έχει ως συνέπεια την κατακρεούργηση του δικαιώματος αυτοδιάθεσης των πολιτών όσον αφορά τα προσωπικά δεδομένα τους και το όραμα του διαφανούς ανθρώπου θα γίνει πραγματικότητα.
<P>
Καταλήγοντας, επιτρέψτε μου να αναφέρω, ως βουλευτής από την ανατολική Γερμανία, ότι θεωρώ ανυπόφορο το γεγονός πως, 20 χρόνια μετά την πτώση του Τείχους του Βερολίνου, η Ευρώπη αρχίζει να μοιάζει όλο και πιο πολύ με οχυρό.
<SPEAKER ID="298" NAME="Mario Borghezio" LANGUAGE="IT">
Κύριε Πρόεδρε, κυρίες και κύριοι βουλευτές, το έγγραφο του προγράμματος της Στοκχόλμης είναι απλουστευτικό σε σύγκριση με τα συμπεράσματα του Ευρωπαϊκού Συμβουλίου και δεν περιλαμβάνει, για παράδειγμα, σημαντικά αιτήματα της ιταλικής κυβέρνησης επί συγκεκριμένων θεμάτων. Στην πραγματικότητα, το έγγραφο δεν ασχολείται με μια σειρά ευρωπαϊκών στρατηγικών για την επίθεση στα περιουσιακά στοιχεία του οργανωμένου εγκλήματος.
<P>
Σήμερα, άκουσα να λέγονται πολλά -και τα έχω ακούσει πολλές φορές- σχετικά με τις διάφορες ανησυχητικές πλευρές της εγκληματικότητας. Πρέπει να περάσουμε από τα λόγια στις πράξεις. " Ευρώπη πρέπει να κινηθεί όπως η Ιταλία, η οποία δίνει το παράδειγμα σε όλη την Ευρώπη χτυπώντας τα περιουσιακά στοιχεία της Μαφίας, χάρη στον υπουργό Maroni. " Ευρώπη δεν φαίνεται να θέλει να κινηθεί προς την ίδια κατεύθυνση.
<P>
Πρέπει να δημιουργήσουμε ένα ενιαίο ευρωπαϊκό νομικό σύστημα αν θέλουμε να καταπολεμήσουμε, σε ευρωπαϊκό επίπεδο, την εγκληματικότητα που έχει γίνει διεθνής και κινείται άνετα μεταξύ τραπεζών, φορολογικών παραδείσων, χρηματοπιστωτικών αγορών και αγορών κινητών και ακίνητων περιουσιακών στοιχείων.
<P>
Επιπροσθέτως, δίνεται ελάχιστη προσοχή στην καταπολέμηση της μετανάστευσης στα νότια σύνορα της Ευρώπης όπου, για παράδειγμα, η συμφωνία με τη Λιβύη, η οποία λειτουργεί τώρα όσον αφορά την Ιταλία, ενδέχεται να αντιμετωπίσει δυσκολίες. Αυτό μπορεί να συμβεί αν η Ευρωπαϊκή Ένωση δεν συνεχίσει να στηρίζει τη δέσμευσή της για συγχρηματοδότηση του συστήματος παρακολούθησης μέσω δορυφόρου των νότιων συνόρων της Λιβύης, από τα οποία περνούν τεράστιοι αριθμοί παράνομων μεταναστών.
<P>
Τέλος, όσον αφορά το ρατσιστικό επεισόδιο κατά ενός μη λευκού ατόμου, θα ήθελα να επισημάνω τον τεράστιο αριθμό εξίσου σοβαρών ρατσιστικών επεισοδίων κατά λευκών που λαμβάνουν χώρα στους θύλακες της παράνομης μετανάστευσης, για να μην αναφερθώ στο "κυνήγι λευκών" που διεξάγεται υπό την ηγεσία του Προέδρου Mugabe, ακόμα και στη Νότια Αφρική. Όσοι μιλούν τόσο πολύ για ρατσισμό κατά των μαύρων θα έπρεπε να γνωρίζουν ότι υπάρχει και ρατσισμός κατά των Ευρωπαίων και κατά των λευκών.
<SPEAKER ID="299" NAME="Andreas Mölzer" AFFILIATION="NI">
(DE) Κύριε Πρόεδρε, ο αγώνας κατά της τρομοκρατίας, κατά του οργανωμένου εγκλήματος και κατά της παράνομης μετανάστευσης είναι ασφαλώς ένα σημαντικό μέλημα για την Ευρώπη. Πρέπει, ωστόσο, να πούμε ότι το πρόγραμμα της Στοκχόλμης, δυστυχώς, αποτελεί συνεπή συνέχεια της πορείας προς τη διαρκή υποβάθμιση και παρέμβαση στα εγγυημένα ανθρώπινα δικαιώματα, τα πολιτικά δικαιώματα και στις ελευθερίες που ακολουθούμε από τις 11 Σεπτεμβρίου 2001. Οι ανησυχίες αναφορικά με τη νομοθεσία περί προστασίας των προσωπικών δεδομένων απλώς παραμερίζονται μπροστά στον αγώνα κατά της τρομοκρατίας.
<P>
Όταν συμβαίνει αυτό, οι πολίτες, οι ίδιοι άνθρωποι τους οποίους η ΕΕ τοποθετεί στην κορυφή της ατζέντας ξανά και ξανά, είναι εκείνοι που υφίστανται την καταγραφή και συλλογή των προσωπικών δεδομένων τους, ακόμα και αν δεν υπάρχει καμία υποψία εγκληματικής δραστηριότητας, και των οποίων τα δεδομένα αποτελούν στη συνέχεια αντικείμενο δυνητικής κατάχρησης. Επισήμως, ο στόχος είναι η καταπολέμηση του οργανωμένου εγκλήματος. Αυτό είναι απολύτως θεμιτό, αλλά υπάρχουν ήδη οι πρώτες ενδείξεις και τάσεις, εκφράσεις απόψεων, οι οποίες δεν ανταποκρίνονται στη συναίνεση που αποκαλείται πολιτική ορθότητα, για περιορισμό, για απαγόρευση και, ποιος ξέρει, αργά ή γρήγορα, για τιμωρία. Ο George Orwell μας προειδοποίησε γι' αυτό το φαινόμενο - και πρέπει να εμποδίσουμε την εμφάνισή του.
<SPEAKER ID="300" NAME="Carlo Casini" AFFILIATION="PPE">
(IT) Κύριε Πρόεδρε, κυρίες και κύριοι, η Επιτροπή Συνταγματικών Υποθέσεων, της οποίας έχω την τιμή να προεδρεύω, μου ανέθεσε το καθήκον να εργαστώ ως εισηγητής γι' αυτό το έγγραφο από κοινού με τους εισηγητές της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και της Επιτροπή Νομικών Θεμάτων.
<P>
Είναι η πρώτη φορά που εφαρμόζεται το άρθρο 51 του Κανονισμού και πρέπει να πω ότι, κατά τη γνώμη μου, το αποτέλεσμα ήταν πολύ ικανοποιητικό όσον αφορά τη συνεργασία μεταξύ των τριών εισηγητών στη διεξαγωγή της εργασίας τους.
<P>
Υπήρξαν προβλήματα, και μάλιστα σοβαρά, όσον αφορά στο χρονοδιάγραμμα και, κυρίως, στη συμμετοχή των σκιωδών εισηγητών και στην έγκαιρη μετάφραση των τροπολογιών, οι οποίες ήταν περίπου 500. Ωστόσο, όλα αυτά δεν οφείλονταν στο άρθρο 51, αλλά στις πολύ μικρές διορίες που είχαμε για να εκπονήσουμε ένα έγγραφο που θα μπορούσαμε να υποβάλουμε στη διάσκεψη του Συμβουλίου στις 10 Δεκεμβρίου. Ήταν συνεπώς αναπόφευκτο να υπάρξουν αυτά τα προβλήματα που αφορούσαν τον ρυθμό εργασίας. Κατά τα λοιπά, πιστεύω πως πρέπει να αναγνωρίσουμε ότι το άρθρο 51, το οποίο χρησιμοποιήθηκε για πρώτη φορά, ήταν χρήσιμο.
<P>
Το έγγραφο που εξετάζει το Κοινοβούλιο δεν μπορεί να εξηγηθεί στα λίγα δευτερόλεπτα που έχω ακόμη στη διάθεσή μου. Αλλά οφείλω να εκφράσω την ικανοποίησή μου για το γεγονός ότι το σύστημα συναπόφασης επεκτάθηκε έτσι ώστε να γίνει το σύνηθες σύστημα νομοθεσίας, ότι η μετανάστευση θεωρείται πλέον ευρωπαϊκό ζήτημα -και ελπίζω ότι έτσι θα το εκλάβουν και η Επιτροπή και το Συμβούλιο- και όχι πρόβλημα για τα μεμονωμένα κράτη μέλη που επιδεικνύουν αλληλεγγύη μεταξύ τους, ότι η άποψη που επικράτησε για τη συνεργασία με τα εθνικά κοινοβούλια δεν είναι πως πρόκειται για θεματοφύλακες που θέτουν όρια, αλλά για εποικοδομητικούς συνεργάτες στη νομοθετική διαδικασία, και τέλος, ότι υπάρχει αυτή η αναφορά στα ανθρώπινα δικαιώματα η οποία είναι εξαιρετικά σημαντική και η οποία είναι η ψυχή της Ευρωπαϊκής Ένωσης.
<P>
Ως εκ τούτου, και λαμβάνοντας υπόψη το γεγονός ότι δεν επρόκειτο για ένα έγγραφο που θα κατέγραφε με κάθε λεπτομέρεια την εφαρμογή του προγράμματος της Στοκχόλμης, αλλά θα διατύπωνε τις γενικές κατευθυντήριες γραμμές, πιστεύω ότι το παρόν έγγραφο αποτελεί σίγουρα ένα θετικό βήμα. Θα υπάρξει χρόνος και τρόπος να το καταστήσουμε πιο ολοκληρωμένο και λεπτομερειακό.
<SPEAKER ID="301" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, θα ήθελα ξεκινώντας να αναγνωρίσω το έργο της σουηδικής Προεδρίας του Συμβουλίου και της Επιτροπής για την προαγωγή του πολυετούς προγράμματος για την προσεχή πενταετία στον χώρο της ελευθερίας, της ασφάλειας και της δικαιοσύνης.
<P>
Ωστόσο, πάνω απ' όλα, θα ήθελα να επισημάνω το έργο του Κοινοβουλίου, διότι τρεις επιτροπές, η Επιτροπή Νομικών Θεμάτων, η Επιτροπή Συνταγματικών Υποθέσεων και η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, εργάστηκαν από κοινού εφαρμόζοντας τη διαδικασία του άρθρου 51 για πρώτη φορά και το πράξαμε αυτό προκειμένου να είμαστε έτοιμοι εγκαίρως. Και αυτό διότι είναι σημαντικό, πολύ σημαντικό, να προάγουμε τον χώρο ελευθερίας, δικαιοσύνης και ασφάλειας, έχοντας υπόψη ότι θα τεθεί σε ισχύ η Συνθήκη της Λισαβόνας, η οποία αποτελεί ένα σπουδαίο βήμα προόδου. Θα είναι ένα σπουδαίο βήμα προόδου διότι θα ενισχύσει το Κοινοβούλιο, το οποίο θα γίνει συννομοθέτης και φορέας λήψης αποφάσεων σε έναν ολόκληρο τομέα που, μέχρι τώρα, αποτελούσε πεδίο διακυβερνητικής συνεργασίας, αλλά και διότι τίθενται σε ισχύ ο Ευρωπαϊκός Χάρτης των Θεμελιωδών Δικαιωμάτων και η εντολή επικύρωσης της Ευρωπαϊκής Σύμβασης Ανθρωπίνων Δικαιωμάτων και αυτό θα ενδυναμώσει την αρμονική σχέση μεταξύ της ελευθερίας και της ασφάλειας.
<P>
" ασφάλεια δεν είναι υποδεέστερη της ελευθερίας, ούτε αποτελεί απειλή για την ελευθερία. " ασφάλεια είναι ένα δικαίωμα των πολιτών, όπως και η ελευθερία. Αυτό ισχύει στα συντάγματα πολλών κρατών μελών και πρέπει να ενώσουν τις δυνάμεις τους σε μια κοινή προσπάθεια να καλύψουν το καθεστώς της ευρωπαϊκής ιθαγένειας, τα θεμελιώδη δικαιώματα των πολιτών, τη μετανάστευση, τη χορήγηση ασύλου, καταφυγίου, τη διαχείριση των εξωτερικών συνόρων της ΕΕ και τη δικαστική συνεργασία. Αυτό πρέπει να γίνει προκειμένου να ενισχυθεί η αμοιβαία εμπιστοσύνη, η αμοιβαία αναγνώριση των πολιτικών δικαιωμάτων μας, του δικαίου των συμβάσεων, το οποίο ενισχύει την οικονομική ανάπτυξη και τη δημιουργία θέσεων εργασίας, και, πάνω απ' όλα, η αστυνομική και δικαστική συνεργασία προκειμένου να καταπολεμηθούν οι πραγματικοί κοινοί εχθροί μαζί: το οργανωμένο έγκλημα και η τρομοκρατία.
<P>
Το Κοινοβούλιο εργάστηκε σκληρά και βελτίωσε το έγγραφο που κατέθεσε το Συμβούλιο. Το βελτίωσε ενισχύοντας τη ρήτρα κατά των διακρίσεων, ειδικά όσον αφορά τις γυναίκες και τα παιδιά, και υπάρχει η δέσμευση για την καταπολέμηση της βίας που συνδέεται με το φύλο και για την προστασία των θυμάτων αυτής της βίας με την ενίσχυση της ρήτρας αλληλεγγύης όσον αφορά το άσυλο. Αυτό αποδεικνύει ότι ούτε η μετανάστευση, ούτε το άσυλο αποτελούν πρόβλημα ενός μόνο κράτους μέλους, αλλά ότι απαιτούν συνεργασία μεταξύ όλων των κρατών μελών, διότι διαφορετικά δεν θα καταφέρουμε να τα αντιμετωπίσουμε.
<P>
Το Κοινοβούλιο βελτίωσε επίσης το κείμενο τονίζοντας τη σημασία της κατάρτισης των δικαστών ώστε να υπάρχει συνεργασία και προσέγγιση των νομικών δομών μας μέσω της αμοιβαίας αναγνώρισης και εμπιστοσύνης, ώστε να μπορέσουμε να ενσωματώσουμε τα μέσα απόκρισης προκειμένου να καταστεί η Ευρωπαϊκή Ένωση ένας πραγματικός χώρος ελευθερίας, δικαιοσύνης και ασφάλειας.
<P>
Γι' αυτό πιστεύω ότι αξίζει να στείλει το Κοινοβούλιο ένα σαφές μήνυμα στους πολίτες που μας παρακολουθούν με την αυριανή ψηφοφορία επί της κοινοβουλευτικής έκθεσης που εκπόνησαν από κοινού οι τρεις επιτροπές. Το μήνυμα είναι ότι τα θεμελιώδη δικαιώματά τους είναι σημαντικά για εμάς, η ελευθερία τους είναι σημαντική για εμάς, η ασφάλειά τους είναι σημαντική για εμάς, είναι σημαντικό για εμάς να εργαστούμε μαζί για την πάταξη του διεθνικού οργανωμένου εγκλήματος, της βίας και της τρομοκρατίας, και για την προστασία όλων των θυμάτων αυτών των ειδών εγκληματικότητας, ειδικά των θυμάτων της τρομοκρατίας.
<P>
Δεν νομίζω ότι οι πολίτες θα δείξουν κατανόηση αν τους απογοητεύσουμε σε αυτό. Ως εκ τούτου, ζητώ την ευρύτερη δυνατή υποστήριξη του Κοινοβουλίου για την έκθεση που θα παρουσιάσουμε αύριο και επί της οποίας πρέπει να ψηφίσουμε σε αυτή την περίοδο συνόδου.
<SPEAKER ID="303" NAME="Sophia in 't Veld" AFFILIATION="ALDE">
(NL) Καταρχάς, χαιρετίζω τα θερμά λόγια του Συμβουλίου σχετικά με τη συνεργασία με το Κοινοβούλιο, αλλά θα προτιμούσα να λάβει υπόψη τις συστάσεις του Κοινοβουλίου. Εξάλλου, θα ήθελα να επισημάνω, όπως ο κ. Albrecht, ότι το Συμβούλιο στην πραγματικότητα κωφεύει, ως έναν βαθμό, και απλώς συνεχίζει να ακολουθεί τον δικό του δρόμο, μολονότι το Κοινοβούλιο εργάζεται σκληρά για να υιοθετήσει μια θέση, χωρίς αυτή στη συνέχεια να καταλήγει στο πρόγραμμα του Συμβουλίου.
<P>
" δεύτερη παρατήρησή μου είναι αυτή που εξέφρασε πολύ καλά η συνάδελφός μου, κ. Hennis-Plasschaert. Θέλω να υπενθυμίσω στο Κοινοβούλιο, ειδικά στις δύο μεγάλες Ομάδες, ότι η ισότητα είναι αδιαίρετη. Δεν μπορούμε να δίνουμε λίγη ισότητα σε ορισμένες ομάδες και καθόλου σε άλλες. Στο παρελθόν, το κράτος παρενέβαινε στην επιλογή συντρόφου των πολιτών και απαγόρευε τους γάμους ανάμεσα σε άτομα συγκεκριμένων θρησκειών και ανάμεσα σε άτομα διαφορετικών φυλών. Ευτυχώς, αυτή η εποχή έχει παρέλθει. Πιστεύω, λοιπόν, ότι κανένα κράτος μέλος της Ευρωπαϊκής Ένωσης δεν πρέπει να αρνείται να αναγνωρίσει νομικά έναν γάμο, ο οποίος πραγματοποιήθηκε σε άλλο κράτος μέλος, και εδώ περιλαμβάνονται και οι γάμοι μεταξύ ατόμων του ίδιου φύλου. Απευθύνω έκκληση, λοιπόν, στις δύο μεγάλες ομάδες του Κοινοβουλίου να αποσύρουν τον συμβιβασμό με τον οποίο στοχεύουν στην αποδυνάμωση των δικαιωμάτων των ομόφυλων ζευγαριών. Και εδώ απευθύνομαι συγκεκριμένα στους φίλους μας στην Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο.
<P>
Βρισκόμαστε στον 21ο αιώνα και πιστεύω ότι όλοι οι ευρωπαίοι πολίτες, ανεξαρτήτως φυλετικής καταγωγής, θρησκείας, ηλικίας ή γενετήσιου προσανατολισμού, δικαιούνται την προστασία μας. Είναι καιρός το Κοινοβούλιο να το αναγνωρίσει αυτό επιτέλους.
<SPEAKER ID="304" NAME="Rui Tavares" AFFILIATION="GUE/NGL">
(PT) Κύριε Πρόεδρε, πιστεύω ότι αυτό το Κοινοβούλιο θα χαιρέτιζε ένα συγκεκριμένο και περιεκτικό πρόγραμμα της Στοκχόλμης, ικανό να προάγει πραγματικά μια Ευρώπη των πολιτών.
<P>
Δυστυχώς, νομίζω ότι έχουμε μείνει λίγο πίσω. Το πρόγραμμα της Στοκχόλμης παρουσιάζει όντως μια θλιβερή τάση προς την αοριστία, την ασάφεια και τη γενικολογία και οφείλω να πω ότι η έλλειψη δημοκρατικού ελέγχου του Κοινοβουλίου, ή της δυνατότητάς του να παρεμβαίνει με οποιονδήποτε τρόπο θα μπορούσε να επιφέρει αλλαγή ή να έχει πρακτικό αντίκτυπο, συνιστά μέρος του προβλήματος που οδήγησε σε ένα ατελέσφορο και υπεραπλουστευμένο πρόγραμμα.
<P>
Παράδειγμα αυτού αποτελεί η πολιτική μετανάστευσης. Όλοι παρακολουθήσαμε με μεγάλο ενδιαφέρον την υλοποίηση της Ευρωπαϊκής Υπηρεσίας Υποστήριξης για θέματα Ασύλου, αλλά πιστεύω, για παράδειγμα, ότι πολύ λίγα βήματα έχουν γίνει προς το άνοιγμα των νομίμων διαύλων της μετανάστευσης, οι οποίοι είναι απολύτως αναγκαίοι, ή προς την οδηγία σχετικά με τους εποχιακούς μετανάστες, την οποία περιμένουμε εδώ και τόσο καιρό, αλλά φαίνεται ότι δεν λήφθηκε καν υπόψη στο πρόγραμμα της Στοκχόλμης.
<SPEAKER ID="305" NAME="Gerard Batten" AFFILIATION="EFD">
(EN) Κύριε Πρόεδρε, το πρόγραμμα της Στοκχόλμης αποτελεί μέρος της δημιουργίας ενός κοινού νομικού και δικαστικού συστήματος σε όλη την Ευρωπαϊκή Ένωση. Το έγγραφο αναφέρεται στη "Διευκόλυνση της ζωής των πολιτών - μια Ευρώπη της δικαιοσύνης".
<P>
Να σας πω, λοιπόν, τι έκανε το κοινό νομικό σας σύστημα για τη ζωή ενός ανθρώπου. Ένας εικοσάχρονος άνδρας από το Λονδίνο, ο Andrew Symeou, εκδόθηκε στην Ελλάδα το περασμένο καλοκαίρι με την κατηγορία της ανθρωποκτονίας. Αυτή τη στιγμή μαραζώνει σε μια ελληνική φυλακή περιμένοντας να δικαστεί. Τα στοιχεία εναντίον του δεν θα ευσταθούσαν ούτε για πέντε λεπτά αν εξετάζονταν από ένα βρετανικό δικαστήριο. Τα στοιχεία ταυτοποίησης είναι αντιφατικά. Οι δηλώσεις των μαρτύρων παρουσιάζουν όλες τις ενδείξεις ότι γράφτηκαν από την αστυνομία. Δύο μάρτυρες ισχυρίζονται ότι υπέστησαν ξυλοδαρμό και κακομεταχείριση και υποχρεώθηκαν να υπογράψουν τις δηλώσεις, τις οποίες στη συνέχεια ανακάλεσαν αμέσως.
<P>
Στο εφετείο του Λονδίνου γνώριζαν πολύ καλά ότι δεν υπήρχαν πραγματικά στοιχεία κατά του κ. Symeou, αλλά υποχρεώθηκαν να τον εκδώσουν διότι, δυνάμει του ευρωπαϊκού εντάλματος σύλληψης, δεν είχαν καμία αρμοδιότητα να σταματήσουν την έκδοσή του. Τα βρετανικά δικαστήρια δεν μπορούν να προστατέψουν πλέον τους βρετανούς πολίτες από τις άδικες συλλήψεις και τη φυλάκιση από ξένα δικαστήρια.
<P>
Είχαμε έναν άψογο χώρο ελευθερίας, ασφάλειας και δικαιοσύνης στη Βρετανία πριν προσχωρήσουμε στην Ευρωπαϊκή Ένωση. " Ευρωπαϊκή Ένωση καταστρέφει τη νομική προστασία που απολάμβαναν οι πολίτες της Αγγλίας για αιώνες. Κατά τη διαδικασία αυτή, θα καταστραφούν ανθρώπινες ζωές. Το πρόγραμμα της Στοκχόλμης μπορεί να έχει σχέση με το δίκαιο, αλλά δεν έχει σχέση με τη δικαιοσύνη. Αν ο βρετανικός λαός θέλει να διατηρήσει τις ελευθερίες του, τότε θα πρέπει να αποχωρήσει από την Ευρωπαϊκή Ένωση.
<SPEAKER ID="306" NAME="Franz Obermayr" AFFILIATION="NI">
(DE) Κύριε Πρόεδρε, το πρόγραμμα της Στοκχόλμης αναμφίβολα εμπεριέχει αρκετές χρήσιμες πρωτοβουλίες και είμαι υπέρ της προαγωγής της καταπολέμησης της παιδικής πορνογραφίας και των δικτύων των τρομοκρατών στο διαδίκτυο. Υποστηρίζω επίσης τα μέτρα κατά των παράνομων μεταναστών και κατά του οργανωμένου εγκλήματος. " απεριόριστη πρόσβαση των υπηρεσιών ασφαλείας στη βάση δεδομένων δακτυλικών αποτυπωμάτων της ΕΕ είναι δικαιολογημένη σε αυτό το πλαίσιο. Ωστόσο, η παρακολούθηση δεν πρέπει να φτάσει σε τέτοιον βαθμό ώστε να καταστεί η ΕΕ ένα κράτος εποπτείας, το οποίο στη συνέχεια θα μεταβιβάζει τα δεδομένα του στις "νωμένες Πολιτείες.
<P>
Είναι, συνεπώς, ανάγκη να διασφαλίσουμε ότι δεν θα γίνεται κατάχρηση των προσωπικών δεδομένων που θα συλλέγονται. Εν τέλει, το θέμα αυτό αφορά το βασικό θεμελιώδες δικαίωμα κάθε ευρωπαίου πολίτη για προστασία της ιδιωτικής του ζωής και σε αυτό το πλαίσιο πρέπει να παρατηρήσουμε το γεγονός ότι ελευθερία σημαίνει ελευθερία από το κράτος και όχι ελευθερία μέσω του κράτους.
<P>
Θέλω επίσης να πω κάτι για την εναρμόνιση της κοινοτικής νομοθεσίας για το άσυλο. Είναι σίγουρα το σωστό, αυτό που πρέπει να κάνουμε. Πρέπει να καταστήσουμε απολύτως σαφές, ωστόσο, ότι χωρίς εναρμόνιση των οικονομικών συνθηκών στις διαφορετικές χώρες, η νομοθετική εναρμόνιση δεν θα λειτουργήσει, καθώς οι άνθρωποι, όπως είναι φυσικό, θα πάνε εκεί όπου μπορούν να βρουν την καλύτερη κοινωνική ασφάλιση, τα υψηλότερα εισοδήματα, τους καθαρότερους δρόμους και τις ασφαλέστερες πόλεις. Ένα πράγμα είναι σαφές και αυτό είναι ότι όντως πρέπει να προχωρήσουμε στην εναρμόνιση, αλλά η Ευρώπη δεν πρέπει να γίνει μια περιοχή αυτοεξυπηρέτησης όσον αφορά την πολιτική για το άσυλο.
<SPEAKER ID="307" NAME="Simon Busuttil" AFFILIATION="PPE">
(MT) Θεωρούμε το θέμα της δικαιοσύνης, της ελευθερίας και της ασφάλειας ως το επόμενο μεγάλο σχέδιο της Ευρωπαϊκής Ένωσης. Θέλω να πω ότι αυτό το σχέδιο πρέπει να αντιμετωπιστεί με τον ίδιο τρόπο που αντιμετωπίσαμε το μεγάλο σχέδιο της εσωτερικής αγοράς της Ευρωπαϊκής Ένωσης. Πρέπει να δημιουργήσουμε έναν χώρο δικαιοσύνης, ελευθερίας και ασφάλειας για όλους τους πολίτες της Ευρωπαϊκής Ένωσης.
<P>
Πώς θα το επιτύχουμε αυτό; Θα το επιτύχουμε μέσω του προγράμματος της Στοκχόλμης, το οποίο είναι ένα πενταετές πρόγραμμα εργασίας. Πρόκειται για ένα μεγαλεπήβολο πρόγραμμα που καλύπτει πολλούς τομείς στο πλαίσιο της δικαιοσύνης, της ελευθερίας και της ασφάλειας. Το ψήφισμα του Κοινοβουλίου προσδιορίζει τις πολιτικές προτεραιότητες του Ευρωπαϊκού Κοινοβουλίου σε αυτόν τον τομέα. Για παράδειγμα, οι προτεραιότητές μας στον τομέα της μετανάστευσης αφορούν την καταπολέμηση της παράνομης μετανάστευσης, καθώς και την κοινή πολιτική χορήγησης ασύλου που βασίζεται στην πραγματική και υποχρεωτική αλληλεγγύη. Πρέπει επίσης να προσθέσω ότι το Ευρωπαϊκό Κοινοβούλιο έχει να διαδραματίσει έναν πολύ σημαντικό και εποικοδομητικό ρόλο μέσω των αρμοδιοτήτων συναπόφασης που θα έχει μόλις τεθεί σε ισχύ η Συνθήκη της Λισαβόνας.
<P>
Υπάρχουν και κάποιες πολιτικές διαφορές στο πλαίσιο της εσωτερικής διάστασης του Κοινοβουλίου. Γιατί όχι; Υπάρχουν διαφορετικές πολιτικές ομάδες και διαφορετικές πολιτικές απόψεις. Επιτρέψτε μου, όμως, να πω, αναφερόμενος ειδικά στην αγαπητή μου συνάδελφο, κ. Jeanine Hennis-Plasschaert, την οποία σέβομαι ιδιαίτερα, ότι τα ανθρώπινα δικαιώματα είναι πολιτική προτεραιότητα και για την Ομάδα του Ευρωπαϊκού Λαϊκού Κόμματος και ότι δεν αποτελούν μονοπώλιο της Φιλελεύθερης Ομάδας σε αυτό το Κοινοβούλιο. Δεν μπορούμε να δεχθούμε το θράσος της Φιλελεύθερης Ομάδας να θεωρεί δικαίωμά της να μονοπωλεί την αρχή της μη διάκρισης. Πιστεύουμε κι εμείς σε αυτή την αρχή· ωστόσο, πιστεύουμε και στην αρχή της επικουρικότητας, και αυτό σημαίνει ότι είμαστε υποχρεωμένοι να σεβόμαστε τις εθνικές ευαισθησίες στα κράτη μέλη της Ευρωπαϊκής Ένωσης. Δεν πρέπει να λησμονούμε ότι αυτή η Ένωση βασίζεται στην έννοια της ενότητας στην πολυμορφία και όχι της ενότητας στην ομοιογένεια.
<SPEAKER ID="308" NAME="Luigi Berlinguer" AFFILIATION="S&amp;D">
(IT) Κύριε Πρόεδρε, κυρίες και κύριοι συνάδελφοι, το πρόγραμμα της Στοκχόλμης εισήγαγε δύο καινοτομίες σε σχέση με το πρόγραμμα της Χάγης: σωστή ισορροπία ανάμεσα στα δικαιώματα και την ασφάλεια και νομική προστασία τόσο στην ποινική όσο και στην πολιτική σφαίρα.
<P>
" ασφάλεια αποτελεί δικαίωμα: το δικαίωμα ενός ατόμου να μην δέχεται επίθεση στον χώρο εργασίας του, να περπατά στον δρόμο χωρίς να κινδυνεύει η ζωή του, να μην υφίσταται βία ως γυναίκα, να μην εκτίθεται σε τρομοκρατικές ενέργειες.
<P>
Τα κράτη μέλη και η Ευρώπη πρέπει να εγγυώνται την ασφάλεια. Ωστόσο, τα μέτρα ασφάλειας που υπονομεύουν τις εγγυήσεις για ελευθερία είναι μέτρα που αφαιρούν την ασφάλεια από το δίκαιο και γίνονται πηγή ανασφάλειας και βαρβαροτήτων, όπως το Γκουαντάναμο.
<P>
" Ευρώπη είναι η πατρίδα των δικαιωμάτων. Το πρόγραμμα της Στοκχόλμης τα προσδιορίζει σήμερα με πλήθος λεπτομερειών. Υπάρχει μια σωστή ισορροπία ανάμεσα, αφενός, στα μέτρα για την καταπολέμηση του εγκλήματος και, αφετέρου, στην καθημερινή ζωή των πολιτών και τις οικογενειακές, κοινωνικές, οικονομικές, εργασιακές και εκπαιδευτικές σχέσεις τους, οι οποίες ρυθμίζονται από το αστικό δίκαιο και το σύστημα αστικής δικαιοσύνης.
<P>
Αυτή είναι η Ευρώπη των πολιτών. Πρέπει να οικοδομείται εντός των κρατών μελών και εντός των κοινοτικών θεσμικών οργάνων. " ευρωπαϊκή κοινωνία είναι πιο ενωμένη και η κινητικότητα είναι πιο έντονη από ό,τι συχνά πιστεύουμε. " κινητικότητα αποτελεί τώρα δικαίωμα. Τα σύνορα μεταξύ των κρατών μελών δεν είναι αδιαπέραστα τείχη, αλλά δίκτυα μέσω των οποίων η κοινωνία φιλτράρεται καθημερινά. Το πρόγραμμα της Στοκχόλμης συνιστά τον θεσμικό ακρογωνιαίο λίθο που προνοεί για τη δικαστική συνεργασία και την αμοιβαία αναγνώριση, ένα ευρωπαϊκό δικαστικό σύστημα (που αποτελείται από τα εθνικά συστήματα και το κοινοτικό σύστημα), την εθνική και κοινοτική νομοθεσία, τους ευρωπαίους πολίτες και τα ευρωπαϊκά δικαστήρια (τόσο τα εθνικά όσο και τα κοινοτικά).
<P>
Οι ευρωπαϊκοί κανόνες υπαγορεύονται από τους κοινοτικούς κανόνες και από τη νομολογία των ευρωπαϊκών δικαστηρίων, αλλά πηγάζουν και από τη συμπεριφορά των εργαζομένων, των επιχειρήσεων, των σπουδαστών και των δικαστών, τόσο των εθνικών όσο και εκείνων που ανήκουν στα ευρωπαϊκά δίκτυα των φορέων δικαιοσύνης. Πρόκειται για μια διαδικασία από τη βάση προς την κορυφή που το πρόγραμμα της Στοκχόλμης θέλει να υποστηρίξει.
<P>
Το Κοινοβούλιο έκανε πολύ καλή δουλειά με αυτό το ψήφισμα, το οποίο ελπίζω ότι θα εγκριθεί με μεγάλη, ομόφωνη πλειοψηφία, για την οποία εργαστήκαμε πολύ σκληρά. Το Συμβούλιο πρέπει να το λάβει σοβαρά υπόψη. " Συνθήκη της Λισαβόνας δεν έχει τεθεί ακόμα σε ισχύ, αλλά είναι εδώ, παρούσα. Κύριε υπουργέ, εύχομαι το Συμβούλιο να είναι φιλόδοξο και να λάβει σοβαρά υπόψη το ψήφισμά μας και τις πολλές απαιτήσεις που απορρέουν από αυτό.
<SPEAKER ID="309" NAME="Sarah Ludford" AFFILIATION="ALDE">
(EN) Κύριε Πρόεδρε, η σουηδική Προεδρία είναι άξια συγχαρητηρίων για τον τρόπο με τον οποίο προώθησε το φλέγον ζήτημα των δικαιωμάτων των εναγομένων για δίκαιη μεταχείριση σε όλη την Ευρώπη. Αυτό το θέμα είναι απολύτως αναγκαίο να συνοδεύει το ζήτημα του ευρωπαϊκού εντάλματος σύλληψης. Πρέπει να διασφαλίσουμε ότι η αμοιβαία αναγνώριση θα βασίζεται πραγματικά στην αμοιβαία εμπιστοσύνη σε όλα τα εθνικά συστήματα ποινικής δικαιοσύνης. Αυτό δεν ισχύει σήμερα και υπάρχουν σοβαρές αδυναμίες.
<P>
Έχω κι εγώ ένα μέλος της εκλογικής μου περιφέρειας, τον Andrew Symeou, ο οποίος βρίσκεται στη φυλακή στην Ελλάδα από τον περασμένο Ιούλιο χωρίς δυνατότητα αποφυλάκισης με καταβολή εγγύησης διότι είναι αλλοδαπός. Ο έλληνας δικηγόρος του υπέβαλε μήνυση για κακομεταχείριση από την αστυνομία και για καταστροφή αποδεικτικών στοιχείων. Θα υποβληθεί αίτηση στο Ευρωπαϊκό Δικαστήριο Ανθρωπίνων Δικαιωμάτων και είναι πραγματικά ντροπή να χρειάζεται κάτι τέτοιο, διότι πρόκειται για τη μεταχείριση ενός πολίτη της ΕΕ από ένα άλλο κράτος μέλος. Είναι προσβλητικό να πρέπει να φτάσει αυτή η υπόθεση στο Στρασβούργο.
<P>
Συνεπώς, υποστηρίζω το ευρωπαϊκό ένταλμα σύλληψης, αλλά πρέπει οπωσδήποτε να συνοδεύεται από τα δικαιώματα του εναγομένου. Διαφορετικά, θα έχουμε σκάνδαλα όπως αυτό του Andrew Symeou που καταστρέφουν τη δημόσια υποστήριξη για το ευρωπαϊκό ένταλμα σύλληψης, όπως συμβαίνει στη χώρα μου.
<SPEAKER ID="310" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, εδώ και μερικούς μήνες μιλάμε για την ανάγκη να βρούμε τη σωστή ισορροπία μεταξύ της διατήρησης της ασφάλειας και της προάσπισης των ατομικών δικαιωμάτων των πολιτών, υπογραμμίζοντας ότι ο πολίτης πρέπει να βρίσκεται στο επίκεντρο του προγράμματος της Στοκχόλμης. Ωστόσο, η Ευρωπαϊκή Ένωση υιοθετεί και εφαρμόζει μέτρα που καταλύουν το ισοζύγιο ασφάλειας δικαιωμάτων, οδηγούν στη δημιουργία σωμάτων παρακολούθησης, συλλογής παντός είδους προσωπικών δεδομένων και παραβίασης της αξιοπρέπειάς μας εφόσον όλοι μετατρεπόμαστε σε υπόπτους. Επιπρόσθετα είναι απαράδεκτο οι μετανάστες να αντιμετωπίζονται ως εγκληματίες και πιθανοί τρομοκράτες. Εμείς διαφωνούμε με το σχέδιο ψηφίσματος γιατί θέτει τα θεμέλια για να κτίσουμε ένα σύγχρονο ευρωπαϊκό "Πανοπτικόν" όπου, όπως στην φυλακή που είχε σχεδιάσει ο Jeremy Bentham, οι πράξεις όλων παρακολουθούνται συνεχώς χωρίς να γνωρίζουν οι κρατούμενοι την έκταση αυτής της επιτήρησης δίνοντάς τους την ψευδαίσθηση ότι έχουν ιδιωτική ζωή.
<SPEAKER ID="311" NAME="Tadeusz Zwiefka" AFFILIATION="PPE">
(PL) Κύριε Πρόεδρε, δεν διστάζω να πω ότι στον τομέα της δικαιοσύνης στην Ευρωπαϊκή Ένωση, το πρόγραμμα της Στοκχόλμης είναι η πιο φιλόδοξη πρωτοβουλία των τελευταίων ετών. Είμαι ακόμα πιο ικανοποιημένος διότι μία από τις θεμελιώδεις ιδέες του προγράμματος είναι να κάνει ευκολότερη τη ζωή των πολιτών των Ευρωπαϊκής Ένωσης. Φυσικά, η ορθή εφαρμογή του προγράμματος της Στοκχόλμης στον χώρο της δικαιοσύνης θα εξαρτηθεί από την εδραίωση μιας πραγματικά ευρωπαϊκής δικαστικής κουλτούρας, από τις αλλαγές στην πρακτική προσέγγιση στη θέσπιση νέας νομοθεσίας και επίσης από την ορθή λειτουργία της ευρωπαϊκής πύλης για την ηλεκτρονική δικαιοσύνη.
<P>
" αρχή της αμοιβαίας αναγνώρισης, η οποία, κατά τη γνώμη μου, είναι θεμελιώδης, απαιτεί αμοιβαία εμπιστοσύνη, αλλά και εμπιστοσύνη στα νομικά συστήματα των άλλων χωρών, όπως αναφέρθηκε σήμερα εδώ. Αυτές οι αξίες μπορούν να προκύψουν μόνο από την αμοιβαία αναγνώριση και κατανόηση, οι οποίες κατόπιν θα οδηγήσουν σε μια ευρωπαϊκή δικαστική κουλτούρα. " αμοιβαία προσέγγιση και κατανόηση μπορούν να γίνουν πραγματικότητα μόνο ως αποτέλεσμα μιας δραστήριας, ευνοϊκής πολιτικής, συμπεριλαμβανομένων των ανταλλαγών εμπειριών, των επισκέψεων, των ανταλλαγών πληροφοριών και των προγραμμάτων κατάρτισης για τα άτομα που εργάζονται στο δικαστικό σύστημα, ειδικά τους δικαστές των Πρωτοδικείων. Περιλαμβάνει επίσης, και αυτό είναι εξαιρετικά σημαντικό, τον ριζικό εκσυγχρονισμό των πανεπιστημιακών εκπαιδευτικών προγραμμάτων στην Ευρωπαϊκή Ένωση.
<P>
Ένα άλλο ζήτημα είναι να τονιστεί η σημασία της πολύγλωσσης πύλης για την ηλεκτρονική δικαιοσύνη. " πύλη θα πρέπει να έχει πρόσβαση στις νομικές βάσεις δεδομένων και στα ένδικα και μη ένδικα ηλεκτρονικά μέσα προσφυγής. Θα πρέπει επίσης να δίνει πρόσβαση στα ευφυή συστήματα που αναπτύσσονται για να βοηθήσουν τους πολίτες εκείνους που αναζητούν τρόπους να επιλύσουν τα νομικά τους προβλήματα ή που χρησιμοποιούν εκτενή μητρώα, καταλόγους των ατόμων που εργάζονται στο δικαστικό σύστημα ή απλώς οδηγούς για το νομικό σύστημα κάθε κράτους μέλους. Είμαι, λοιπόν, ιδιαίτερα ικανοποιημένος για το γεγονός ότι η κ. Ask και ο κ. Barroso αναφέρθηκαν σε αυτό το θέμα.
<P>
Θέλω επίσης να τονίσω την ανάγκη να αναπτυχθεί ευρωπαϊκή νομοθεσία ανώτατης ποιότητας στον τομέα της δικαστικής συνεργασίας σε υποθέσεις αστικού δικαίου, η οποία θα βασίζεται σε κατάλληλες εκτιμήσεις επιπτώσεων, ώστε να δώσουμε στους πολίτες και στις επιχειρήσεις αποτελεσματικά μέσα που θα τους επιτρέπουν να επιλύσουν ποικίλα νομικά προβλήματα στην εσωτερική αγορά.
<P>
Σε μια εποχή αυξανόμενου ευρωσκεπτικισμού σε πολλά κράτη μέλη της ΕΕ, το πρόγραμμα της Στοκχόλμης μας δίνει την ευκαιρία να δείξουμε στους πολίτες ότι τα θεσμικά όργανα της ΕΕ μπορούν να ανταποκριθούν στις σημερινές ανάγκες τους.
<SPEAKER ID="312" NAME="Zita Gurmai" AFFILIATION="S&amp;D">
(EN) Κύριε Πρόεδρε, θέλω να ευχαριστήσω θερμά τις τρεις γραμματείες που εκπόνησαν αυτό το ψήφισμα για την Ολομέλεια.
<P>
Το πρόγραμμα της Στοκχόλμης μπορεί να θεωρηθεί ένα ρεαλιστικό σχέδιο δράσης για μια πιο ασφαλή και ανοιχτή Ευρώπη βασισμένη σε κοινές αξίες, αρχές και δράσεις. Συμβάλλει στην πρακτική συνεργασία ανάμεσα στα όργανα επιβολής του νόμου, στα δικαστήρια και στις υπηρεσίες μετανάστευσης. Εξισορροπεί τα μέτρα, διαφυλάσσει την κοινή ασφάλεια, το κράτος δικαίου και τα δικαιώματα του ατόμου. Αποτελεί όμως και ένα εξαιρετικά σύνθετο ζήτημα.
<P>
Θα ήθελα να δώσω έμφαση στην εισαγωγή της αρχής σύγκλισης. Αποτελεί άλλο ένα βήμα για την οικοδόμηση του ευρωπαϊκού κράτους. Δεν είναι τίποτε άλλο παρά η συγκέντρωση της κυριαρχίας. Βασίζεται στην αρχή της διαθεσιμότητας όλων των δεδομένων και πληροφοριών που συγκεντρώνουν όλες οι υπηρεσίες σε όλη την Ευρωπαϊκή Ένωση.
<P>
Πρέπει να επιτευχθεί η διαλειτουργικότητα των πληροφοριακών συστημάτων της ΕΕ έτσι ώστε όλες οι υπηρεσίες να έχουν πρόσβαση στα δεδομένα όλων των υπολοίπων. Το Κοινοβούλιο προσδίδει προστιθέμενη αξία στην πρόταση της Επιτροπής. Όλοι οι τομείς των θεμάτων που σχετίζονται με την ισότητα, το φύλο και τις διακρίσεις αναφέρονται και περιγράφονται επαρκώς στο έγγραφο.
<P>
Μετά την θέση σε ισχύ της Συνθήκης της Λισαβόνας, μπορούμε να αδράξουμε την ιστορική στιγμή ώστε να δημιουργήσουμε έναν ζωτικό και ισχυρό χώρο ελευθερίας, ασφάλειας και δικαιοσύνης. Το Κοινοβούλιο ορθώς επισημαίνει τον νέο του ρόλο ως συννομοθέτης επί ίσοις όροις με το Συμβούλιο μετά τη θέση σε ισχύ της Συνθήκης της Λισαβόνας. Είμαι ικανοποιημένη με τη συμπερίληψη στο κείμενο μιας σειράς ευρωπαϊκών κοινών αξιών όπως: ελευθερία, δικαιοσύνη, θεμελιώδη δικαιώματα, δημοκρατία, ισότητα και, σε αυτό το πλαίσιο, προστασία της ιδιωτικής ζωής.
<P>
Ξέρω ότι αυτές οι αξίες προσλαμβάνουν διαφορετικές έννοιες ανάλογα με το γενικό πολιτικό κλίμα, όμως αυτό το ψήφισμα βρήκε τη σωστή ισορροπία μεταξύ αυτών των εννοιών. Θα ήθελα να αναφερθώ στην εκστρατεία του Κόμματος των Ευρωπαίων Σοσιαλιστών "Προτεραιότητα στα Παιδιά"". Με χαρά βλέπω τις παραγράφους που αναφέρονται στα παιδιά και τις οικογένειες στο έγγραφο. Πολιτική μου πρόθεση είναι να διασφαλίσω ίσα δικαιώματα και συμμετοχή στην Ευρωπαϊκή Ένωση για όλους τους πολίτες.
<P>
Οι πολίτες μας χρειάζονται μια ρεαλιστική, διορατική και ολοκληρωμένη ευρωπαϊκή πολιτική μετανάστευσης, η οποία θα βασίζεται σε κοινές αξίες και κανόνες, συμπεριλαμβανομένων των αρχών της αλληλεγγύης και της διαφάνειας.
<P>
" ορθώς διαχειριζόμενη μετανάστευση μπορεί να είναι ωφέλιμη για όλους τους ενδιαφερόμενους και να συμβάλει στην οικονομική ανάπτυξη της ΕΕ και των άλλων κρατών μελών που χρειάζονται εργαζόμενους μετανάστες.
<SPEAKER ID="313" NAME="Πρόεδρος">
Σε ευχαριστώ, Zita. Κατάφερες να τηρήσεις τον χρόνο των δύο λεπτών, αλλά δεν ξέρω αν η διερμηνεία μπόρεσε να σε παρακολουθήσει, γιατί άναβε διαρκώς το κόκκινο φως. Ας συγχαρούμε τους διερμηνείς που κατάφεραν να σε παρακολουθήσουν.
<SPEAKER ID="314" NAME="Pascale Gruny" AFFILIATION="PPE">
(FR) Κύριε Πρόεδρε, κύριοι Υπουργοί, κύριε Επίτροπε, κυρίες και κύριοι, δεν θα επαναλάβω όλα τα βασικά σημεία που ανέφεραν οι συνάδελφοι βουλευτές σχετικά με τη δικαιοσύνη και τη μετανάστευση, αλλά θέλω να επισημάνω ότι ένας ευρωπαϊκός δικαστικός χώρος μπορεί να επιτευχθεί μόνο με την ενίσχυση της αμοιβαίας εμπιστοσύνης μεταξύ των κρατών μελών, καθώς αυτό θα βελτιώσει την αρχή της αμοιβαίας αναγνώρισης που αποτελεί τον ακρογωνιαίο λίθο της Ευρώπης της δικαιοσύνης.
<P>
Τα τελευταία 15 χρόνια έχει σημειωθεί σημαντική πρόοδος, αλλά εξακολουθούν να υπάρχουν πολλές αδυναμίες. Είμαι περιχαρής που η Συνθήκης της Λισαβόνας επικυρώθηκε επιτέλους από όλα τα κράτη μέλη κατά τη διάρκεια των διαπραγματεύσεων γι' αυτό το κείμενο. Το Ευρωπαϊκό Κοινοβούλιο θα μπορεί να εισακούγεται σε ίση βάση με το Συμβούλιο σε θέματα που σχετίζονται με τη δικαιοσύνη και τις εσωτερικές υποθέσεις και η δημοκρατική νομιμότητα θα αυξηθεί προς όφελος των πολιτών.
<P>
Ως εισηγήτρια της γνωμοδότησης της Ομάδας του Ευρωπαϊκού Λαϊκού Κόμματος (Χριστιανοδημοκράτες) εξ ονόματος της Επιτροπής Αναφορών, θα ήθελα να επισημάνω ότι πάρα πολλές καταγγελίες υποβάλλονται στην Επιτροπή Αναφορών όσον αφορά εμπόδια στην ελεύθερη διακίνηση των πολιτών εντός της ίδιας της Ευρωπαϊκής Ένωσης.
<P>
Θα ήθελα επίσης να αναφέρω τα προβλήματα που σχετίζονται με την αμοιβαία αναγνώριση των πτυχίων και με το δικαίωμα σε επιδόματα κοινωνικής πρόνοιας, καθώς και τα προβλήματα διακρίσεων. " αναγνώριση των γάμων μεταξύ ατόμων του ίδιου φύλου, από την άλλη πλευρά, αποτελεί έναν τομέα που υπόκειται στη δικαιοδοσία των κρατών μελών. " Ένωση πρέπει να σεβαστεί αυτή την εθνική αρμοδιότητα.
<P>
Απευθύνω έκκληση στην Ευρωπαϊκή Επιτροπή να δημοσιεύσει το συντομότερο δυνατόν τις κατευθυντήριες γραμμές της, ούτως ώστε να βοηθήσει τις αρχές των κρατών μελών να καταπολεμήσουν αποτελεσματικά τις παραβιάσεις της αρχής της ελεύθερης διακίνησης. Οι πολίτες πρέπει να μπορούν να κυκλοφορούν ελεύθερα και να απολαμβάνουν πλήρως τα δικαιώματά τους σε αυτόν τον χώρο χωρίς εσωτερικά σύνορα.
<P>
Με ικανοποίηση βλέπω ότι, στο ψήφισμα, η στρατηγική της Ευρωπαϊκής Ένωσης κατά των ναρκωτικών έχει μια θέση στη δημιουργία αυτού του ευρωπαϊκού δικαστικού χώρου. Ωστόσο, ελπίζω ότι η Ευρωπαϊκή Ένωση θα επιδείξει περισσότερη πρωτοβουλία σε αυτό τον τομέα. Γιατί η Ένωση δεν εξοπλίζεται με νέα όπλα για την καταπολέμηση αυτού του αυξανόμενου φαινομένου που πλήττει τα παιδιά μας σε όλο και πιο πρώιμη ηλικία; Αυτά είναι το μέλλον. Τι κάνουμε για να τα προστατεύσουμε; Ας επιδείξουμε επιτέλους λίγο ρεαλισμό στους θεσμούς μας! Αυτό περιμένουν από εμάς οι συμπολίτες μας.
<SPEAKER ID="315" NAME="Claude Moraes" AFFILIATION="S&amp;D">
(EN) Κύριε Πρόεδρε, ήταν μια μακρά πορεία, από το Τάμπερε, όπου είδαμε απλώς τις γενικές γραμμές ενός χώρου ελευθερίας, ασφάλειας και δικαιοσύνης -και ίσως μιλάμε υπερβολικά πολύ- μέχρι αυτή την απίστευτη θέση που βρισκόμαστε τώρα όπου βλέπουμε τη Στοκχόλμη και τη Λισαβόνα να συγκρούονται. Λέω με σεβασμό προς όλους όσοι πιστεύουν ότι δεν χρειαζόμαστε σχέδιο δράσης για να αγωνιστούμε για τον χώρο ελευθερίας, ασφάλειας και δικαιοσύνης που εμείς θέλουμε ότι δεν βγάζουμε τους παίκτες μας από το γήπεδο όταν ξεκινά ο αγώνας. Αγωνιζόμαστε από την προοδευτική γωνία μας και, για την ομάδα μας, θα αγωνιστούμε για τις προοδευτικές πολιτικές μας.
<P>
Αλλά πρέπει να έχουμε ένα σχέδιο της Στοκχόλμης πρώτα. Έχουμε τη Λισαβόνα, οπότε εμείς -όλοι οι βουλευτές εδώ, ό,τι και αν ψηφίζουν- θα πρέπει να αναλάβουμε την ευθύνη μας ώστε να νομοθετήσουμε μετά τα Χριστούγεννα για τα θέματα που μας ενδιαφέρουν. Είναι μια σοβαρή ευθύνη και η ομάδα μου -όπως και οι σκληρά εργαζόμενοι εισηγητές μας, κ.κ. López Aguilar και Berlinguer- έχει τις προτεραιότητές της. Θα έχουμε έτσι έναν χώρο ελευθερίας, ασφάλειας και δικαιοσύνης σε μια δημοκρατία που θα κερδίσουμε ή θα χάσουμε.
<P>
Όσον αφορά τις προτεραιότητές μας για την καταπολέμηση των διακρίσεων, στέλνουμε ένα μήνυμα στο Συμβούλιο. Θέλουμε μια οριζόντια οδηγία. Πρέπει να αγωνιστούμε γι' αυτή την προοδευτική γραμμή. Όσον αφορά την ποινική δικαιοσύνη, λέμε το εξής: η αμοιβαία αναγνώριση είναι σημαντική ούτως ώστε να λειτουργήσει πραγματικά το ευρωπαϊκό ένταλμα σύλληψης. Σχετικά με το άσυλο, λέμε ναι στην αλληλεγγύη μεταξύ των κρατών μελών, αλλά, για εμάς, προοδευτική λύση σημαίνει ότι εκείνοι οι αιτούντες άσυλο που ανήκουν στις ευάλωτες ομάδες πρέπει να έχουν την καλύτερη εκπροσώπηση.
<P>
Αυτές είναι οι προτεραιότητες της ομάδας μας, αυτή είναι η προστιθέμενη αξία μας όσον αφορά το θέμα των εγκλημάτων μίσους, τις τροποποιήσεις των πολιτικών μετανάστευσης, τη βίας κατά των γυναικών, την ευρωπαϊκή εντολή προστασίας. Όλα αυτά τα θέματα δείχνουν πώς εμείς ως πολιτική ομάδα -και όλες οι πολιτικές ομάδες- μπορούμε να προσθέσουμε αξία στο πρόγραμμα της Στοκχόλμης και να δημιουργήσουμε μια νομοθεσία που θα έχει νόημα.
<P>
Τέλος, παίζουμε το παιχνίδι διότι, για τους πολίτες μας, δεν πρόκειται για παιχνίδι. Πρόκειται για την προσφορά επιτέλους -μετά από πολύ καιρό- των δικαιωμάτων που ζητούσαν τόσα χρόνια: των θεμελιωδών δικαιωμάτων για την προστασία των προσωπικών δεδομένων, για την ασφάλεια και για την καταπολέμηση της τρομοκρατίας. Όλα αυτά θα έχουν νόημα όταν αναλάβουμε την ευθύνη σε αυτό το Κοινοβούλιο να νομοθετήσουμε. Θα το κάνουμε αυτό μόνο όταν ψηφίσουμε το πρόγραμμα της Στοκχόλμης. Θα αγωνιστούμε λοιπόν για ένα προοδευτικό πρόγραμμα της Στοκχόλμης και για προοδευτική νομοθεσία.
<SPEAKER ID="316" NAME="Carlos Coelho" AFFILIATION="PPE">
(PT) Κύριε Πρόεδρε, θα ήθελα να συγχαρώ θερμά τον Αντιπρόεδρο Barrot και τη σουηδική Προεδρία για το πρόγραμμα της Στοκχόλμης. Το πρόγραμμα της Στοκχόλμης είναι θετικό για όσους υποστηρίζουν την ιδέα της Ευρώπης ως κάτι περισσότερο από μια κοινή αγορά.
<P>
" δημιουργία μιας Ευρώπης των πολιτών σημαίνει έναν πραγματικό χώρο ελευθερίας, ασφάλειας και δικαιοσύνης. Χαιρετίζω την ίση κατανομή βάρους ανάμεσα στις τρεις πλευρές αυτού του τριγώνου. Σε αντίθεση με ορισμένες πιο ριζοσπαστικές απόψεις, πιστεύω ότι και οι τρεις είναι απαραίτητες. Ασφάλεια χωρίς ελευθερία είναι δικτατορία, ελευθερία χωρίς ασφάλεια είναι αναρχία και η δικαιοσύνη είναι αδύνατη χωρίς ελευθερία ή ασφάλεια.
<P>
Αυτό το πενταετές πρόγραμμα επιστρέφει στους στόχους του Τάμπερε, επιζητώντας πραγματική πρόοδο σε πολλούς τομείς. Είναι σημαντικό, ωστόσο, να διασφαλίσουμε την επίτευξη αυτών των στόχων. " νομοθεσία και τα μέσα που εγκρίθηκαν πρέπει να εφαρμοστούν αποτελεσματικά. Οι πολίτες της Ευρώπης δεν θα μας πάρουν στα σοβαρά αν δεν περάσουμε αυτό το τεστ για την αποτελεσματικότητά μας. Είναι, για παράδειγμα, αδύνατον να πιέζουμε για ένα σύστημα εισόδου/εξόδου, ζητώντας από την Επιτροπή να υποβάλει μια πρόταση ώστε να ξεκινήσει αυτό το σύστημα να λειτουργεί το 2015, όταν δεν ξέρουμε αν θα ξεκινήσει να λειτουργεί το Πληροφοριακό Σύστημα Σένγκεν ΙΙ ή το Σύστημα Πληροφοριών για τις Θεωρήσεις, καθώς αυτά τα συστήματα αντιμετωπίζουν προβλήματα και τεράστιες καθυστερήσεις.
<P>
Ευελπιστώ στη δημιουργία ενός κοινού ευρωπαϊκού συστήματος χορήγησης ασύλου πριν από το 2012 και σε μια πολιτική μετανάστευσης με κοινή προσέγγιση, τόσο αναφορικά με την υποδοχή και ενσωμάτωση των μεταναστών όσο και με την αποτελεσματική καταπολέμηση της παράνομης μετανάστευσης.
<P>
Τέλος, έχουμε πολλά ακόμα να κάνουμε μαζί για τη δημιουργία μιας Ευρώπης των πολιτών. Δεν υπάρχει λόγος να χάνουμε χρόνο σε θέματα που δεν εμπίπτουν στην αρμοδιότητά μας. Το να προσπαθούμε να παρέμβουμε στο οικογενειακό δίκαιο, το οποίο ανήκει στη δικαιοδοσία των κρατών μελών, δεν είναι μόνο νομικά άσκοπο, αλλά και πολιτικά παράλογο, διότι μας οδηγεί σε ανούσιες συγκρούσεις και μας αποσπά από τα πραγματικά ουσιώδη ζητήματα, δηλαδή το καίριας σημασίας πρόγραμμα της Στοκχόλμης.
<SPEAKER ID="317" NAME="Ramón Jáuregui Atondo" AFFILIATION="S&amp;D">
(ES) Κύριε Πρόεδρε, θέλω κι εγώ να συγχαρώ τη σουηδική Προεδρία και όλο το Κοινοβούλιο για την έκθεση που εκπονήσαμε. Θα ήθελα, ωστόσο, να κάνω τρεις προειδοποιήσεις που πιστεύω ότι είναι σημαντικές για το μέλλον.
<P>
" πρώτη είναι ότι αν δεν υπάρχει νομοθετική πρωτοβουλία, αν το Συμβούλιο και η Επιτροπή δεν εισαγάγουν νομοθετικές πράξεις για να ενισχύσουν το πρόγραμμα, τότε είναι προφανές ότι το πρόγραμμα θα αποτύχει.
<P>
" δεύτερη προειδοποίηση, την οποία έχουν ήδη εκφράσει σωστά οι συνάδελφοί μου, είναι ότι το Κοινοβούλιο πρόκειται να αναλάβει έναν νέο ρόλο. Δεν θα εκπονεί απλώς εκθέσεις προσπαθώντας να εισακουστεί, όπως συνέβαινε μέχρι τώρα. Θα είναι συννομοθέτης, θα συμφωνεί, θα πρέπει να βρει αυτή τη λεπτή ισορροπία, κάτι που είναι δύσκολο πολλές φορές, ανάμεσα στην ασφάλεια και στην ελευθερία. Πρόκειται για μια νέα αποστολή και μια νέα ευθύνη για όλους τους βουλευτές του Ευρωπαϊκού Κοινοβουλίου.
<P>
Τέλος, θέλω να δώσω μια προειδοποίηση σχετικά με την φονταμενταλιστική εφαρμογή της αρχής της επικουρικότητας. Ακούω τους συναδέλφους βουλευτές να μιλούν για την ανάγκη να υπάρχει σεβασμός προς τα εθνικά κοινοβούλια, και αυτό είναι αλήθεια, αλλά οφείλω να σας προειδοποιήσω ότι μια άκαμπτη και φονταμενταλιστική ερμηνεία της επικουρικότητας δεν θα μας επιτρέψει να σημειώσουμε πρόοδο στο πρόγραμμα της Στοκχόλμης. Αν τα κράτη μέλη εμμείνουν στην ακραία ερμηνεία της αρχής της επικουρικότητας, δεν θα υπάρξει κοινή νομοθεσία για το πρόγραμμα της Στοκχόλμης.
<SPEAKER ID="318" NAME="Monica Luisa Macovei" AFFILIATION="PPE">
(EN) Κύριε Πρόεδρε, θέλω να αναφερθώ εν συντομία στην πτυχή του οικονομικού εγκλήματος και της διαφθοράς στο πρόγραμμα της Στοκχόλμης. Το κείμενο αποδυναμώθηκε κάπως κατά τη διάρκεια των διαπραγματεύσεων στην Επιτροπή των Μονίμων Αντιπροσώπων. Για παράδειγμα, το σημερινό κείμενο αναφέρεται στις προδιαγραφές GRECO όσον αφορά την πάταξη της διαφθοράς, και το GRECO είναι ένα όργανο του Συμβουλίου της Ευρώπης. Μολονότι η συνεργασία με το GRECO και το Συμβούλιο της Ευρώπης είναι σημαντική, οι προδιαγραφές της Ευρωπαϊκής Ένωσης όσον αφορά την πάταξη της διαφθοράς είναι υψηλότερες από εκείνες του Συμβουλίου της Ευρώπης, το οποίο, όπως όλοι γνωρίζουμε, έχει 47 κράτη μέλη.
<P>
Κατά συνέπεια, απευθύνω έκκληση και ταυτόχρονα παροτρύνω το Συμβούλιο να παραμείνει σε ένα κείμενο με ισχυρή δέσμευση για την πάταξη της διαφθοράς. Χρειαζόμαστε μια κοινοτική πολιτική και έναν κοινοτικό μηχανισμό για την πάταξη της διαφθοράς και της απάτης με δυναμικό τρόπο στην ΕΕ και το πρόγραμμα της Στοκχόλμης πρέπει να αντικατοπτρίζει αυτή την ανάγκη και τη δέσμευση.
<SPEAKER ID="319" NAME="Michael Cashman" AFFILIATION="S&amp;D">
(EN) Κύριε Πρόεδρε, εκφράζω τα συγχαρητήριά μου προς όλους όσοι ασχολήθηκαν με αυτή την έκθεση και προς τη σουηδική Προεδρία. Οι κοινωνίες δεν αλλάζουν με τη μετριότητα, αλλά με θάρρος, αποφασιστικότητα και όραμα. Και αυτά επιδείξαμε σήμερα εδώ στο Κοινοβούλιο.
<P>
Μιλάμε για την ελευθερία, την ασφάλεια και τη δικαιοσύνη, τρεις θεμελιώδεις αρχές. Αλλά χωρίς την ισότητα και την ίση μεταχείριση, ποτέ δεν θα έχουμε ελευθερία, ποτέ δεν θα έχουμε ασφάλεια και σίγουρα ποτέ δεν θα έχουμε δικαιοσύνη. Αυτό ισχύει ειδικότερα για τις μειονότητες, οι οποίες συχνά δυσφημούνται και δεν αντιπροσωπεύονται με σωστό τρόπο.
<P>
" ισότητα και η ίση μεταχείριση είναι τα μόνα σταθερά δομικά στοιχεία κάθε πολιτισμένης κοινωνίας. Και γι' αυτό είμαι υπερήφανος για τη συμμετοχή μου στην προαγωγή μιας Ευρώπης όπου όλοι θα είμαστε ίσοι, ανεξαρτήτως φυλής, εθνότητας, θρησκείας, πεποιθήσεων, ηλικίας, αναπηρίας, φύλου ή γενετήσιου προσανατολισμού - μιας Ευρώπης ίσων, μιας Ευρώπης θεμελιωδών αξιών.
<SPEAKER ID="320" NAME="Zbigniew Ziobro" AFFILIATION="ECR">
(PL) Κύριε Πρόεδρε, το πρόγραμμα της Στοκχόλμης είναι μια απάντηση στο σημαντικό θέμα της εγγύησης της ασφάλειας των πολιτών της ΕΕ. Ωστόσο, δεν είναι πάντα μια ικανοποιητική απάντηση, διότι δεν χρειαζόμαστε πλήρη τυποποίηση του ποινικού και του αστικού δικαίου. Χρειαζόμαστε μόνο εναρμόνιση σε αυτούς τους τομείς της νομοθεσίας και μόνο σε σαφώς καθορισμένους, περιορισμένους τομείς.
<P>
" Ευρώπη πάνω απ' όλα χρειάζεται καλή συνεργασία μεταξύ των αστυνομικών δυνάμεων και των δικαστικών αρχών, προκειμένου οι δικαστικές αποφάσεις να εκτελούνται σωστά και οι εγκληματίες να διώκονται αποτελεσματικά, ανεξαρτήτως των εσωτερικών συνόρων της ΕΕ. Το πρόγραμμα της Στοκχόλμης πρέπει λοιπόν να θεσπίσει μια σειρά κινήτρων και πρέπει να επικεντρωθεί σε αυτούς τους τομείς. Θέλω να επιστήσω την προσοχή σας σήμερα σε τρία θέματα που σχετίζονται με τον συντονισμό της δράσης των κρατών μελών.
<P>
Πρώτον, σχετικά με την ελευθερία διακίνησης των προσώπων, η οποία αποτελεί μία από τις σημαντικότερες αξίες μας, είναι βασικό να έχουμε συνεργασία στην ανταλλαγή πληροφοριών για εγκληματικές ενέργειες που απειλούν τη δημόσια τάξη. Αναφέρομαι εδώ συγκεκριμένα στα εγκλήματα σεξουαλικής φύσης που θέτουν σε κίνδυνο την πιο αδύναμη και ανυπεράσπιστη ομάδα, δηλαδή τα παιδιά, και το έγγραφο της Στοκχόλμης ορθώς εφιστά την προσοχή σε αυτό το θέμα.
<P>
Είναι σημαντικό να αρχίσουμε να εργαζόμαστε, το συντομότερο δυνατόν, για τη δημιουργία ενός ευρωπαϊκού μητρώου δραστών σεξουαλικών εγκλημάτων και ειδικά ατόμων που διαπράττουν αυτά τα επιθετικά και πλέον επικίνδυνα εγκλήματα εις βάρος παιδιών. Τα ενδιαφερόμενα μέρη και οι οργανισμοί θα πρέπει να έχουν τη μεγαλύτερη δυνατή πρόσβαση σε αυτές τις πληροφορίες. " ελευθερία διακίνησης πρέπει να είναι αλληλένδετη με τη διακίνηση γνώσεων και πληροφοριών για τους πιθανούς κινδύνους, προκειμένου να προσφέρουμε επαρκή προστασία στην κοινωνία και στις ομάδες που διατρέχουν τον μεγαλύτερο κίνδυνο, δηλαδή στα παιδιά.
<P>
Δεύτερον, πρέπει να διασφαλίσουμε την αποτελεσματική εκτέλεση των αποφάσεων σχετικά με τη δήμευση των περιουσιακών στοιχείων των εγκληματιών. Αυτό αφορά ειδικά την προσπάθεια για αποτελεσματική πάταξη του οργανωμένου εγκλήματος και σημαίνει ότι οι δικαστικές αποφάσεις που λαμβάνονται σε μία χώρα θα επιτρέπουν τον εντοπισμό και στη συνέχεια την αποτελεσματική δήμευση των περιουσιακών στοιχείων που έχει κρύψει ένας εγκληματίας σε μια άλλη χώρα. Επίσης, αφορά εξίσου τα κέρδη που προκύπτουν άμεσα από το έγκλημα, καθώς και τα κέρδη που προκύπτουν έμμεσα από το έγκλημα σε μεταγενέστερο στάδιο.
<P>
Τρίτον, αν και συμφωνώ ότι οι μη στερητικές της ελευθερίας ποινές είναι η κατάλληλη αντίδραση για τα παραπτώματα, δεν πρέπει να ξεχνάμε το γεγονός ότι μια στερητική της ελευθερίας ποινή, η οποία απομονώνει τον δράστη από την κοινωνία, είναι, σε ορισμένες δικαιολογημένες περιπτώσεις, ο μόνος πραγματικός και πρακτικός τρόπος για να προστατεύσουμε την κοινωνία από τα πιο επικίνδυνα εγκλήματα. Ως εκ τούτου, είναι επίσης αναγκαίο να έχουμε υπόψη ότι αυτού του είδους η ποινή αποτελεί θεμιτή απάντηση στα πιο απάνθρωπα εγκλήματα.
<P>
Ολοκληρώνοντας, θα ήθελα να εκφράσω την εκτίμησή μου για το έγγραφο που εκπονήθηκε και να τονίσω ότι ο στόχος του προγράμματος πρέπει να είναι η βελτίωση της συνεργασίας των κρατών μελών, διατηρώντας παράλληλα τον εθνικό χαρακτήρα των νομικών συστημάτων τους.
<SPEAKER ID="321" NAME="Πρόεδρος">
Τώρα θα περάσουμε στη διαδικασία "catch-the-eye". Θα είμαι πολύ αυστηρός ως προς την τήρηση του Κανονισμού.
<P>
Θα ήθελα να πω ότι πέντε βουλευτές θα έχουν τον λόγο για ένα λεπτό έκαστος και θα κλείνουμε το μικρόφωνο μόλις τελειώνει το ένα λεπτό. Καθώς έχουν ζητήσει τον λόγο περισσότεροι από δεκαπέντε βουλευτές, θα ακούσουμε τους πρώτους πέντε.
<SPEAKER ID="322" NAME="Anna Maria Corazza Bildt" AFFILIATION="PPE">
(EN) Κύριε Πρόεδρε, θέλω καταρχάς να χαιρετήσω το πρόγραμμα της Στοκχόλμης ως τον καλύτερο τρόπο προς μια πολιτοκεντρική Ευρώπη και να ευχαριστήσω την υπουργό Ask και τον υπουργό Billström για το όραμά τους. Επιτέλους, μπορούμε να γυρίσουμε στην πατρίδα μας και να πούμε σε όλους ανεξαιρέτως ότι η Ευρώπη είναι για εκείνους, η Ευρώπη είναι μαζί τους, η Ευρώπη είμαστε εμείς.
<P>
Φυσικά, το πρόγραμμα της Στοκχόλμης θα είναι αυτό που εμείς θα διαμορφώσουμε. Ας του δώσουμε λοιπόν μια ευκαιρία. Ας το υποστηρίξουμε όσο ευρύτερα γίνεται και ας εργαστούμε για να το εφαρμόσουμε.
<P>
Θα ήθελα να σας ευχαριστήσω ιδιαίτερα για την επικέντρωση στα παιδιά, καθώς αυτό σημαίνει ότι μπορούμε επιτέλους να εργαστούμε για μια ενισχυμένη δράση για την προστασία των παιδιών, συμπεριλαμβανομένων των παιδιών μεταναστών. Είναι επίσης πολύ καλό ότι έχουμε μεγαλύτερη δυνατότητα να καταπολεμήσουμε τη διασυνοριακή εγκληματικότητα σεβόμενοι παράλληλα τα δικαιώματα του ατόμου.
<P>
(Ο Πρόεδρος διακόπτει την ομιλήτρια)
<SPEAKER ID="323" NAME="Anna Hedh" AFFILIATION="S&amp;D">
(SV) Κύριε Πρόεδρε, χαίρομαι διότι τα θέματα των δικαιωμάτων των παιδιών, της βίας κατά των γυναικών και της πρόληψης της εμπορίας ανθρώπων αντιμετωπίστηκαν πιο διεξοδικά στην τελευταία έκδοση του προγράμματος της Στοκχόλμης από το Συμβούλιο. Φοβόμουν πως η Προεδρία θα εγκατέλειπε τις προτεραιότητές της. Τώρα έχουμε επίσης την ευκαιρία να κάνουμε βελτιώσεις βάσει της ψηφοφορίας του Κοινοβουλίου.
<P>
Ωστόσο, απογοητεύτηκα ιδιαίτερα διότι δεν αναφέρεται τίποτα για την ανάπτυξη μιας στρατηγικής για τα δικαιώματα των παιδιών στην Ευρώπη, όπως πρότεινε πρόσφατα το Κοινοβούλιο. Όπως είπε ο Επίτροπος Barrot, η Ευρωπαϊκή Ένωση πρέπει να συνεχίσει να υπερασπίζεται τα δικαιώματα των παιδιών. Όσον αφορά τη διατύπωση σχετικά με την εμπορία ανθρώπων, είμαι επίσης απογοητευμένη διότι η Προεδρία δεν έμεινε αμετακίνητη όσον αφορά τη σύνδεση με την αγορά σεξουαλικών υπηρεσιών, την αγορά συναφών υπηρεσιών και την πιθανότητα νομοθέτησης σε αυτόν τον τομέα. " ΕΕ χρειάζεται επίσης μια νομική βάση για την καταπολέμηση της βίας κατά των γυναικών.
<SPEAKER ID="324" NAME="Franziska Keller" AFFILIATION="Verts/ALE">
(EN) Κύριε Πρόεδρε, θα αναφέρω δύο σημεία μόνο που η ομάδα μου θεωρεί πολύ σημαντικά για το πρόγραμμα της Στοκχόλμης. Πρώτον, πιστεύουμε ότι η μέθοδος εξισορρόπησης που χρησιμοποιείται πολύ συχνά σε αυτό το πρόγραμμα βαίνει σε λάθος κατεύθυνση. " ασφάλεια, για εμάς, είναι μόνο ένα εργαλείο για την επίτευξη της ελευθερίας, δεν είναι ο αντίπαλός της. Όταν δεν είμαστε ελεύθεροι, δεν είμαστε και ασφαλείς. Θεωρούμε ότι αυτή η ισορροπία είναι λίγο παραπλανητική.
<P>
Δεύτερον, σχετικά με τον Frontex, κυρία Wallström, τι εννοείται ακριβώς όταν μιλάτε για την ενίσχυση του Frontex; Τι θέλετε να πείτε με αυτό; Διότι δεν διευκρινίζεται σε καμία από τις εκδόσεις του προγράμματος της Στοκχόλμης που διάβασα.
<P>
Και δεν πιστεύετε ότι θα ήταν εξαιρετικά σημαντικό -ακόμα και ύψιστης σημασίας- να ενισχύσουμε τον κοινοβουλευτικό έλεγχο του Frontex και να σταματήσουμε τον Frontex από το να στέλνει πίσω ανθρώπους που μπορεί να έχουν πολύ καλούς λόγους για να αιτούνται άσυλο, όπως έκανε ο Frontex φέτος; Θα προτιμούσα να δω μια ενδυνάμωση σε αυτόν τον τομέα. Πιστεύω ότι το πρόγραμμα της Στοκχόλμης πρέπει να υπηρετεί όλους τους κατοίκους της ΕΕ, όχι μόνο λίγους.
<SPEAKER ID="325" NAME="Teresa Jiménez-Becerril Barrio" AFFILIATION="PPE">
(ES) Κύριε Πρόεδρε, σήμερα δεν υπάρχει αμφιβολία για τη δέσμευση της Ευρωπαϊκής Ένωσης στην καταπολέμηση της τρομοκρατίας και, χάρη στο πρόγραμμα της Στοκχόλμης, θα συνεχίσουμε να σημειώνουμε πρόοδο σε αυτόν τον σημαντικό χώρο της ελευθερίας, της ασφάλειας και της δικαιοσύνης.
<P>
Κατά τη γνώμη μου, αυτός ο αγώνας βασίστηκε στην αμοιβαία εμπιστοσύνη μεταξύ των κρατών μελών, αλλά τώρα, με τις δυνατότητες που ανοίγονται από τη Συνθήκη της Λισαβόνας, είναι καιρός να εναρμονίσουμε την εθνική νομοθεσία ώστε να μην υπάρχει χρονικός περιορισμός στη δίωξη των τρομοκρατικών εγκλημάτων, τα οποία πρέπει να θεωρούνται εγκλήματα κατά της ανθρωπότητας.
<P>
Όταν συμβεί αυτό, κανείς σε αυτό το Κοινοβούλιο ούτε σε κανένα άλλο δεν θα υπερασπίζεται τους τρομοκράτες, όπως έχει συμβεί, συμβαίνει και μπορεί να συνεχίσει να συμβαίνει, εις βάρος των θυμάτων της τρομοκρατίας, τα οποία βλέπουν εκείνους που δολοφόνησαν τους αγαπημένους τους ανθρώπους να αντιμετωπίζονται σαν ήρωες, ενώ οι ίδιοι υποφέρουν σιωπηρά.
<P>
Ως εκ τούτου, απευθύνω έκκληση στο Κοινοβούλιο να προωθήσει ή να εγκρίνει έναν ευρωπαϊκό χάρτη για τα δικαιώματα των θυμάτων της τρομοκρατίας, ο οποίος θα βασίζεται στην προστασία της μνήμης...
<P>
(Ο Πρόεδρος διακόπτει την ομιλήτρια)
<SPEAKER ID="326" NAME="Sylvie Guillaume" AFFILIATION="S&amp;D">
(FR) Κύριε Πρόεδρε, κρίνοντας από τα σχόλια τους σήμερα, πολλοί από τους ομιλητές πιστεύουν ότι το πρόγραμμα της Στοκχόλμης είναι άξιο των προσπαθειών για επίτευξη της ευρύτερης δυνατής συναίνεσης και για διαμόρφωση ενός φιλόδοξου προγράμματος. Αυτός θα είναι ο στόχος του αυριανού ψηφίσματος, το οποίο θα τεθεί σε ψηφοφορία.
<P>
Λυπάμαι που η αναφορά στο δικαίωμα ψήφου των υπηκόων μη κοινοτικών χωρών και στη διασφάλιση πρόσβασης σε ιατρική περίθαλψη για τους ασθενείς μετανάστες έμεινε εκτός κειμένου. Ωστόσο, θέλω να αναφέρω την έγκριση ορισμένων σημαντικών σημείων, όπως η απαίτηση για έγκριση της οδηγίας περί μη διάκρισης, η ελευθερία διακίνησης για τους ευρωπαίους πολίτες και τις οικογένειες- υποθέτω ότι αυτό αφορά όλες τις οικογένειες-, το αίτημα για άρση των εμποδίων στην άσκηση του δικαιώματος στην επανένωση των οικογενειών και η απαγόρευση της κράτησης ασυνόδευτων ανηλίκων, για να αναφέρω κάποια από αυτά.
<P>
Κατά τη γνώμη μου, η επιτυχία του προγράμματος της Στοκχόλμης μπορεί να αξιολογηθεί βάσει του σεβασμού που επιδεικνύεται για τέσσερα θέματα: την ύπαρξη συγκεκριμένων επιτυχιών προς όφελος των πολιτών, τον αμέριστο σεβασμό για τον νέο ρόλο του Ευρωπαϊκού Κοινοβουλίου, καθώς η συναπόφαση αποτελεί ένα στοιχείο προστιθέμενης αξίας, την ποιότητα της εφαρμογής του προγράμματος της Στοκχόλμης από τα εθνικά κοινοβούλια και την αναγνώριση των αξιών του από τους πολίτες, και ειδικά από τους νέους της Ευρώπης.
<P>
Στο εξής, πρέπει να υπάρχει τόση δυναμική για την έγκριση όση υπάρχει και για τη μελλοντική εφαρμογή ...
<P>
(Ο Πρόεδρος διακόπτει την ομιλήτρια)
<SPEAKER ID="327" NAME="Πρόεδρος">
Ολοκληρώθηκε η διαδικασία "catch-the-eye". Λυπάμαι που οι υπόλοιποι δέκα ή δώδεκα βουλευτές δεν είχαν την ευκαιρία να παρέμβουν, αλλά αυτό είναι αδύνατον, καθώς έχουμε ήδη καθυστερήσει και ο Κανονισμός μάς δεσμεύει.
<SPEAKER ID="328" NAME="Beatrice Ask" LANGUAGE="SV">
Κύριε Πρόεδρε, ευχαριστώ όλους για τις απόψεις που εξέφρασαν. Δεν πειράζει που δέκα βουλευτές δεν πρόλαβαν να λάβουν το λόγο. Χαίρομαι που βλέπω την προσήλωση που επιδεικνύετε σε αυτά τα σημαντικά θέματα.
<P>
Κάποιος είπε ότι αυτό το πρόγραμμα είναι φιλόδοξο. Χαίρομαι που το ακούω αυτό, διότι πράγματι το έργο ήταν φιλόδοξο, αλλά και πρακτικό καθώς θέλαμε να συνδυάσουμε το όραμα με μια ρεαλιστική προσέγγιση όσον αφορά τον τρόπο βελτίωσης της κατάστασης από την πλευρά των πολιτών. Ακούγοντάς σας, κατάλαβα ότι πολλοί από εσάς συμμερίζεστε τουλάχιστον την κεντρική ιδέα του σχεδίου προγράμματος που συζητάμε σήμερα.
<P>
Επιτρέψτε μου να κάνω κάποια σχόλια για δύο τομείς. Ο πρώτος αφορά το θέμα του τύπου. " σημερινή συζήτηση ήταν λίγο συγκεχυμένη -αν μπορώ να πω κάτι τέτοιο- καθώς ορισμένοι μιλούσαν για το πρόγραμμα της Στοκχόλμης αλλά στην πραγματικότητα αναφέρονταν στην ενδιαφέρουσα πρόταση ψηφίσματος, για την οποία θα συζητήσετε και θα αποφασίσετε στο Κοινοβούλιο, με άλλα λόγια, εξέφραζαν τις απόψεις τους για το σχέδιο που κατέθεσε η Προεδρία.
<P>
Κάποιος είπε στην αρχή της συζήτησης "γιατί να συζητάμε για ένα σχέδιο όταν υπάρχει ήδη ένα νέο;". " αλήθεια είναι ότι το Ευρωπαϊκό Κοινοβούλιο βρίσκεται στα μέσα των συζητήσεων και των διαπραγματεύσεων που είναι συνεχείς. Αλλάζει διαρκώς και την Παρασκευή, ή το σαββατοκύριακο, θα υπάρχει άλλο σχέδιο. Ωστόσο, για τον βουλευτή που πιστεύει ότι είχε ένα παλιό έγγραφο, μπορώ να πω ότι πάντα υποβάλλουμε το πιο πρόσφατο σχέδιο στην ιστοσελίδα της Προεδρίας. Οι βουλευτές που θέλουν να μένουν ενήμεροι και να παρακολουθούν τι συμβαίνει με το σχέδιο, αλλά και πώς η συζήτησή σας επηρεάζει το τελικό αποτέλεσμα, μπορούν φυσικά να βρίσκουν εκεί το έγγραφο που δημοσιεύουμε.
<P>
Όσον αφορά την Προεδρία, ήταν πολύ σημαντικό να εργαστούμε με διαφάνεια και ειλικρίνεια. Γι' αυτό έχουμε τόσες πολλές συζητήσεις. Καλώ τους δέκα από εσάς που δεν είχατε την ευκαιρία να εκφράσετε τις απόψεις σας εδώ να τις στείλετε ηλεκτρονικά σε εμένα ή στον κ. Billström. Είναι πολύ απλό: η ηλεκτρονική μου διεύθυνση είναι mailto:beatrice.ask@justice.ministry.se" και η διεύθυνση του κ. Billström ακολουθεί την ίδια μορφή. Μπορείτε να μας στείλετε τις απόψεις σας ώστε να ληφθούν υπόψη. Πρέπει να αρχίσουμε να εργαζόμαστε με σύγχρονο τρόπο και η διαφάνεια είναι ο σύγχρονος τρόπος για τη σουηδική Προεδρία. Περιμένω με ανυπομονησία το ψήφισμα και τα αποτελέσματά του, γιατί διαπιστώνω ότι υπάρχει μεγάλη υποστήριξη για κάποιες από τις απόψεις, εκφάνσεις και ιδέες που περιέχει το ψήφισμα. Ασφαλώς, θα τις μελετήσουμε όλες προσεκτικά.
<P>
Θέλω επίσης να σχολιάσω ορισμένα πολιτικά ζητήματα. Πρώτον, δύο βουλευτές, εκ των οποίων ο ένας ήταν ο κ. Batten, ανέφεραν συγκεκριμένα παραδείγματα για το πώς επηρεάζονται οι πολίτες -ίσως σε μια άλλη χώρα- και πιστεύουν ότι οι συνθήκες δεν είναι πολύ καλές. Πρόκειται για τυπικά παραδείγματα έλλειψης εμπιστοσύνης στα νομικά συστήματα αλλήλων. Σε αυτή την περίπτωση, έχουμε δύο επιλογές: η πρώτη είναι να πούμε στους πολίτες μας να μένουν στη χώρα τους, γιατί πάντα έχουμε τα καλύτερα νομικά συστήματα στην πατρίδα. Ωστόσο, αν πιστεύουμε ότι οι πολίτες μας θα συνεχίσουν να εκμεταλλεύονται την ευκαιρία για ελεύθερη διακίνηση, ίσως πρέπει να σκεφτούμε πώς θα μπορέσουμε να βελτιώσουμε τα δικονομικά δικαιώματα και άλλες πτυχές σε όλη την Ένωση εν γένει. Αυτός ακριβώς είναι ο στόχος του προγράμματος της Στοκχόλμης. Γι' αυτό είμαι τόσο ικανοποιημένη που καταφέραμε να κάνουμε το πρώτο βήμα για την ενίσχυση των δικονομικών δικαιωμάτων, προκειμένου να διασφαλίσουμε ότι όποιος είναι ύποπτος για ένα έγκλημα ή είναι θύμα ενός εγκλήματος και συμμετέχει σε μια νομική διαδικασία στην Ευρώπη θα λαμβάνει πλέον πραγματική βοήθεια με μετάφραση και διερμηνεία. Αυτό το θεμελιώδες δικαίωμα αναφέρεται στις συμβάσεις του Ευρωπαϊκού Συμβουλίου και αλλού, αλλά δεν εφαρμόζεται στην πράξη. Τώρα μπορούμε να κάνουμε τη διαφορά και αυτό ακριβώς πρέπει να κάνουμε.
<P>
" κ. Macovei έθεσε το θέμα της διαφθοράς και του οικονομικού εγκλήματος και θεώρησε ότι η διατύπωση ήταν πολύ αδύναμη ως προς αυτό το θέμα. Θέλω να πω ότι πρόκειται για ένα πολύ σαφές τμήμα του κειμένου που εκφράζει πολύ υψηλές απαιτήσεις. Το γεγονός ότι αναφέρουμε την Ομάδα κρατών κατά της διαφθοράς (GRECO) δεν σημαίνει ότι σκοπός μας είναι να εγκρίνουμε προδιαγραφές κατώτερου επιπέδου φιλοδοξίας σύμφωνα με τις απόψεις τους - ούτε δηλώνεται αυτό στο πρόγραμμα της Στοκχόλμης. Αυτό που δηλώνεται είναι ότι, μεταξύ άλλων καθηκόντων, στόχος μας είναι να συνεργαστούμε στενά με αυτό το σημαντικό όργανο επί αυτών των θεμάτων, καθώς πρέπει να κυνηγήσουμε το χρήμα αν θέλουμε να πατάξουμε το οργανωμένο έγκλημα. Πιστεύω ότι αυτό είναι σημαντικό.
<P>
Πολλοί αναφέρθηκαν στην επικουρικότητα. Πιστεύω ότι η υπό συζήτηση πρόταση εκφράζει μια σαφέστατη θέση ότι η κοινοτική συνεργασία στους τομείς της δικαιοσύνης και των εσωτερικών υποθέσεων πρέπει να συνιστά προστιθέμενη αξία. Οτιδήποτε αντιμετωπίζεται εξίσου καλά σε εθνικό επίπεδο πρέπει να μπορεί να παραμένει εκεί. Τα ευρωπαϊκά θεσμικά όργανα πρέπει να τα χρησιμοποιούμε όταν χρειαζόμαστε συνεργασία. Δεν νομίζω ότι αφαιρούμε τα δικαιώματα των κρατών μελών, αλλά αντ' αυτού προσφέρουμε προστιθέμενη αξία που θα μπορούσε να ωφελήσει όλους τους πολίτες.
<P>
Τέλος, θέλω να αναφερθώ στο θέμα της ιδιωτικής ζωής και της προστασίας των προσωπικών δεδομένων, το οποίο αποτελεί σημαντικό θέμα συζήτησης. Νομίζω ότι ο κ. Borghezio ήταν εκείνος που ανέφερε αυτό το θέμα και πιστεύει ότι υπάρχει μεγάλη ανησυχία για το πρόγραμμα της Στοκχόλμης ως έχει. Μεταξύ άλλων, εξέφρασε τον προβληματισμό του για την εποπτεία και τις μεγάλες βάσεις δεδομένων. Συνέκρινε επίσης το αντικείμενο της εργασίας μας σε αυτόν τον τομέα με την κατάσταση στην πρώην Ανατολική Γερμανία και στα κομουνιστικά κράτη που υπήρχαν στην Ευρώπη. Πιστεύω ότι αυτού τους είδους το επιχείρημα είναι απολύτως ανεδαφικό. Στην Ανατολική Γερμανία δεν υπήρχε καμία προστασία προσωπικών δεδομένων, καμία δημοκρατία, ούτε θεμελιώδη δικαιώματα για τους πολίτες - τρεις σημαντικοί παράγοντες που είναι θεμελιώδεις στη συνεργασία μας. Όσον αφορά το πρόγραμμα της Στοκχόλμης, ενισχύουμε και κάνουμε πιο αυστηρούς τους κανονισμούς για την προστασία των δεδομένων και τον σεβασμό των ατομικών δικαιωμάτων, και της δημοκρατίας ακόμα, σε διάφορες περιπτώσεις. Γεγονός είναι ότι η πληροφοριακή στρατηγική που θέλουμε να καταρτίσουμε για την ΕΕ διατηρεί μια ισορροπία ανάμεσα στη μεθοδική και αποτελεσματική ανταλλαγή πληροφοριών και στις αυστηρές απαιτήσεις για την προστασία της ιδιωτικής ζωής και την ασφαλή διαχείριση των δεδομένων, αλλά υπάρχει επίσης και η απαίτηση να μην διατηρούνται για μεγάλο χρονικό διάστημα οι πληροφορίες. Παρακαλώ, διαβάστε ξανά αυτά τα εδάφια, είναι πολύ σαφή. Αυτό αποτελεί πρόοδο, για την οποία μας συνεχάρη και ο ευρωπαίος διαμεσολαβητής που επίσης εργάζεται γι' αυτό το θέμα.
<P>
Τέλος, κάποιος ανέφερε ότι πρέπει να καταστήσουμε το πρόγραμμα της Στοκχόλμης πιο απτό. Το πρόγραμμα εμπεριέχει πολλά πολύ απτά και πρακτικά στοιχεία, αλλά η πραγματική δουλειά ξεκινά τώρα. Ορισμένοι βουλευτές επεσήμαναν ότι το ψήφισμα έπρεπε να εκπονηθεί εντός ενός πολύ στενού χρονικού ορίου και ότι ήταν πολύ δύσκολο να γίνουν όλα εγκαίρως. Μπορώ να σας πω ότι τα πράγματα θα χειροτερέψουν ακόμα περισσότερο. Μόλις εγκρίνουμε το πρόγραμμα της Στοκχόλμης, θα συμμετάσχετε στο σημαντικό έργο που πρέπει να γίνει για την εφαρμογή και την τακτοποίηση των λεπτομερειών των διαφόρων προτάσεων. Πρόκειται για ένα έργο με πολλή πίεση χρόνου και πολύ άγχος, αλλά και με μεγάλες προκλήσεις και ευκαιρίες για να κάνουμε τη διαφορά. Σας ευχαριστώ πολύ για τις απόψεις σας και, όπως είπα, μπορείτε να χρησιμοποιήσετε το διαδίκτυο αν θέλετε να επικοινωνήσετε με την Προεδρία τις προσεχείς ημέρες.
<SPEAKER ID="329" NAME="Tobias Billström" LANGUAGE="SV">
Κύριε Πρόεδρε, αξιότιμοι βουλευτές, φυσικά συμφωνώ απολύτως με όσα μόλις ανέφερε η κ. Ask για τα γενικά συμπεράσματα σχετικά με το πρόγραμμα. Σας ευχαριστώ για όλες τις εποικοδομητικές απόψεις που εκφράσατε σήμερα εδώ.
<P>
Θέλω επίσης να ευχαριστήσω τους προέδρους των τριών επιτροπών, της Επιτροπής Συνταγματικών Υποθέσεων, της Επιτροπής Νομικών Θεμάτων και της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, για την πολύ εποικοδομητική συνεργασία τους σε αυτά τα θέματα. Όπως είπα και στην εναρκτήρια ομιλία μου, αυτή η συνεργασία επιδεικνύει μεγάλη αποδοχή ευθύνης από την πλευρά όλων των εμπλεκόμενων μερών, κάτι για το οποίο έχουμε κάθε λόγο να είμαστε υπερήφανοι.
<P>
Θέλω να τονίσω τη σπουδαιότητα της συνεργασίας σε όλους τους σημαντικούς τομείς στο πλαίσιο αυτού του προγράμματος. Στην ομιλία του, ο κ. Busuttil έκανε συγκρίσεις με το μέγεθος της εσωτερικής αγοράς και αυτό πιστεύω ότι δεν απέχει πολύ από την αλήθεια, καθώς πρόκειται για ένα παρόμοιο σχέδιο ως προς το μέγεθος και τη σημασία του. Μια έννοια που επανέρχεται διαρκώς στις πολιτικές συζητήσεις για τα θέματα του ασύλου και της μετανάστευσης τα τελευταία χρόνια είναι φυσικά η αλληλεγγύη. Όλα τα κράτη μέλη συμφωνούν ότι η αλληλεγγύη πρέπει να αυξηθεί, και όχι μόνο η αλληλεγγύη μεταξύ των κρατών μελών, αλλά και η αλληλεγγύη μεταξύ της ΕΕ και τρίτων χωρών. Αυτό είναι το μήνυμα που θέλουμε να στείλουμε μέσω του προγράμματος της Στοκχόλμης.
<P>
Όπως είπα στην εισαγωγή μου, πιστεύουμε ότι αυτό το σύνθετο θέμα απαιτεί πολύ ευρείες και αειφόρες λύσεις που θα αφορούν το σύνολο του τομέα πολιτικής. Αυτός είναι ένας από τους λόγους για τους οποίους δεν υπάρχει ειδικό εδάφιο για την αλληλεγγύη στο πρόγραμμα της Στοκχόλμης. Ωστόσο, όλες οι παράγραφοι εμπεριέχουν ένα στοιχείο αλληλεγγύης.
<P>
" συνολική προσέγγιση στη μετανάστευση πρέπει να είναι ένα από τα σημαντικά σημεία εκκίνησης προς αυτή την κατεύθυνση. Ο ρόλος του Frontex πρέπει να ενισχυθεί. " κ. Keller το ανέφερε αυτό στην ομιλία της. Θέλω να καταστήσω σαφές ότι μόνο ο Frontex δεν αποτελεί τη λύση σε αυτό το πρόβλημα. Ο Frontex είναι υπεύθυνος για τον συντονισμό των συνοριακών ελέγχων των κρατών μελών, αλλά δεν έχει εντολή όσον αφορά την ακτοφυλακή, για παράδειγμα. " κατάσταση στη Μεσόγειο δεν αποτελεί κατά βάση πρόβλημα συνοριακού ελέγχου. Είναι ένα πρόβλημα που απαιτεί πολλά και διαφορετικά είδη μέτρων. " αυξημένη συνεργασία μεταξύ των χωρών προέλευσης και διέλευσης είναι εξαιρετικής σημασίας. Πρέπει επίσης να επενδύσουμε στην αναπτυξιακή συνεργασία υπό τη μορφή βοήθειας. Πιστεύω ότι είναι σημαντικό να τονίσουμε ότι το Ευρωπαϊκό Κοινοβούλιο θα εμπλακεί στον μέγιστο βαθμό σε όλες αυτές τις πτυχές τώρα που θα τεθεί σε ισχύ η Συνθήκη της Λισαβόνας και ο δημοκρατικός έλεγχος θα αυξηθεί σε αυτούς τους τομείς.
<P>
Βάσει όλων όσων αναφέρθηκαν σήμερα εδώ, εκτιμώ επίσης ότι είναι σημαντικό να επισημάνουμε ότι η Συνθήκη της Λισαβόνας θα επιφέρει πραγματικά μια αυθεντική και σημαντική αλλαγή. Πρόκειται, φυσικά, για μια σημαντική αλλαγή που θα οδηγήσει στην αντικατάσταση της συνήθους νομοθετικής διαδικασίας με μια νέα που θα προσδώσει στο Ευρωπαϊκό Κοινοβούλιο ισχυρότερο ρόλο στη νομοθετική διαδικασία σε διάφορους τομείς. Ως εκ τούτου, δεν συμμερίζομαι την ανησυχία που εξέφρασε η κ. Keller σήμερα εδώ ως προς αυτά τα ζητήματα. Τουναντίον, πιστεύω ότι θα δούμε τεράστια πρόοδο προς έναν αυξημένο δημοκρατικό έλεγχο σε αυτόν τον τομέα πολιτικής.
<P>
Κύριε Πρόεδρε, όπως και η συνάδελφός μου, κ. Ask, θα ήθελα να ολοκληρώσω λέγοντας ότι είστε ευπρόσδεκτοι να στείλετε τις απόψεις σας σε εμάς μέσω ηλεκτρονικού ταχυδρομείου αν δεν είχατε την ευκαιρία να τις εκθέσετε σήμερα εδώ.
<SPEAKER ID="330" NAME="Jacques Barrot" LANGUAGE="FR">
Κύριε Πρόεδρε, θέλω να τονίσω την ποιότητα του έργου που διεξήχθη από τις τρεις επιτροπές σας: την Επιτροπή Νομικών Θεμάτων - ο κ. Casini είναι εδώ· την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων - ο κ. López Aguilar είναι εδώ· και επίσης την Επιτροπή Συνταγματικών Υποθέσεων. Το κείμενό τους είναι εξαιρετικά ενδιαφέρον και θα βοηθήσει εμάς, και τη σουηδική Προεδρία, να παράσχουμε μια οριστική έκδοση αυτού του προγράμματος της Στοκχόλμης.
<P>
Όπως είπε ο κ. Busuttil, είναι αλήθεια ότι οι πολίτες έχουν μια εσωτερική αγορά, αλλά δεν έχουν πραγματικά έναν χώρο δικαιοσύνης, ασφάλειας και ελευθερίας, αν και, χάρη στον χώρο Σένγκεν, η ελευθερία διακίνησης έχει πλέον εδραιωθεί. Πρέπει να διατηρήσουμε τα οφέλη αυτής της προσπάθειας. Θα προσέθετα επίσης ότι έχουν εκδοθεί οι κατευθυντήριες γραμμές κατά της κατάχρησης.
<P>
Θέλω να πω ότι θεωρώ αυτό το κείμενο αρκετά ισορροπημένο. Έχοντας ακούσει τις διαφορετικές προσδοκίες διαφόρων ανθρώπων, μπορώ να πω ότι αυτό το κείμενο επιτυγχάνει μια σχετική ισορροπία. Πρέπει επίσης να πω ότι εκπονούμε το πρόγραμμα της Στοκχόλμης σε έναν κόσμο στον οποίο το οργανωμένο έγκλημα, το έγκλημα στον κυβερνοχώρο και η τρομοκρατία εξαπλώνονται και στον οποίο ασφαλώς πρέπει να προστατευθούμε. Εδώ ακριβώς μπορεί η Ευρώπη να προσφέρει προστιθέμενη αξία.
<P>
Θέλω επίσης να πω ότι, όλο και συχνότερα σε αυτόν τον δικαστικό χώρο, έχουμε πολίτες, ζευγάρια, με διπλή εθνικότητα και ως εκ τούτου, και εδώ, πρέπει να έχουν τη δυνατότητα να ασκούν τα δικαιώματά τους στα διάφορα κράτη μέλη όπου βρίσκονται.
<P>
Επίσης θέλω να τονίσω ότι έχουμε σημειώσει πρόοδο όσον αφορά τις δικονομικές εγγυήσεις, όπως εξήγησε πολύ καλά η κ. Ask, και αυτό είναι ένα πολύ σημαντικό στοιχείο του προγράμματος της Στοκχόλμης. Αναφέρατε το παράδειγμα ενός βρετανού υπηκόου στην Ελλάδα. Αν υπήρχαν οι ελάχιστες διαδικασίες, τα πράγματα θα ήταν πολύ ευκολότερα. Επιπροσθέτως, επαναλαμβάνοντας τη φράση που χρησιμοποίησε ο κ. Coelho, θα έλεγα ότι η πορεία που έχουμε διανύσει από το Τάμπερε είναι μακρά.
<P>
Θα προσέθετα ότι δεν μπορούμε να δεχθούμε ούτε τον χαρακτηρισμό της Ευρώπης ως οχυρό. Ο κ. Billström κάλυψε αυτό το θέμα. Και αυτό αποτελεί εγγύηση μιας ισορροπημένης ευρωπαϊκής πολιτικής μετανάστευσης. Αν απορρίπτουμε την παράνομη, λαθραία μετανάστευση, είναι εξαιτίας όλης της παράνομης εμπορίας και όλου του οργανωμένου εγκλήματος που κρύβονται πίσω της. Δεν μπορούμε να αρνηθούμε ότι αυτή είναι η αλήθεια. Επιπλέον, ωστόσο, είναι αλήθεια ότι καταφέραμε, κατά τη γνώμη μου, να παρουσιάσουμε μια πολιτική χορήγησης ασύλου που είναι σύμφωνη με τις ευρωπαϊκές αρχές της γενναιοδωρίας.
<P>
Όπως είναι φυσικό, δεν μπορώ να απαντήσω σε όλες τις ερωτήσεις, κύριε Πρόεδρε, διότι μας πιέζει ο χρόνος. Θέλω μόνο να πω ότι αυτό το πρόγραμμα της Στοκχόλμης, όπως είπε και η κ. Ask, είναι πολύ ρεαλιστικό, ότι, ως εκ τούτου, θα είναι χρήσιμο σε ένα σχέδιο δράσης που θα εφαρμόσει η ισπανική Προεδρία και εσείς, κυρίες και κύριοι, θα είστε στο εξής συννομοθέτες. Θεωρώ ότι αυτό θα αποτελέσει ισχυρό εργαλείο για την προώθηση αυτού του χώρου ελευθερίας, ασφάλειας και δικαιοσύνης που τόσο πολύ επιθυμούν οι πολίτες.
<P>
Εκφράζω την ευγνωμοσύνη μου στο Κοινοβούλιο για όσα έχει ήδη κάνει και για όσα θα κάνει στο μέλλον, τώρα που θα συννομοθετεί στον χώρο δικαιοσύνης και ασφάλειας.
<SPEAKER ID="331" NAME="Πρόεδρος">
Προς περάτωση της συζήτησης, έλαβα μια πρόταση ψηφίσματος που κατατέθηκε σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="332" NAME="Elena Oana Antonescu  " LANGUAGE="RO">
" προάσπιση και προαγωγή των ανθρωπίνων δικαιωμάτων χάνουν σταδιακά τη σπουδαιότητά τους στην ατζέντα της ΕΕ τα τελευταία χρόνια, με την ασφάλεια των κρατών μελών να γίνεται πολιτική προτεραιότητα. Ο χώρος ελευθερίας, ασφάλειας και δικαιοσύνης της ΕΕ εισέρχεται σε μια αποφασιστική φάση. " Συνθήκη του Μάαστριχτ εισήγαγε πτυχές που σχετίζονται με τη δικαιοσύνη και τις εσωτερικές υποθέσεις σε κοινοτικό επίπεδο, οι οποίες μέχρι τότε αντιμετωπίζονταν αυστηρά σε διακυβερνητικό επίπεδο. Τα προγράμματα του Τάμπερε και της Χάγης πρόσφεραν μεγάλη πολιτική ώθηση στην ενίσχυση αυτών των πολιτικών. Το πολυετές πρόγραμμα της Στοκχόλμης, με τη σειρά του, ορίζει τις προτεραιότητες για τα επόμενα πέντε έτη προκειμένου να γίνουν πραγματικότητα για τους πολίτες τα οφέλη ενός χώρου ελευθερίας, ασφάλειας και δικαιοσύνης. Το πρόγραμμα θα εφαρμοστεί μετά τη θέση σε ισχύ της Συνθήκης της Λισαβόνας. Με την εισαγωγή των διαδικασιών συναπόφασης ως συνήθης νομοθετική διαδικασία, οι ευρωπαϊκές πολιτικές για τη δικαιοσύνη και τις εσωτερικές υποθέσεις και τα μέτρα που θα εγκριθούν ώστε να συμμορφώνονται με αυτές θα υπόκεινται σε κοινοβουλευτικό έλεγχο.
<SPEAKER ID="334" NAME="Kinga Gál" AFFILIATION="PPE">
γραπτώς. - (HU) Κατά τη διάρκεια της εκπόνησης του προγράμματος της Στοκχόλμης, στόχος μας ήταν να γνωρίσουν οι πολίτες της Ευρώπης τα απτά οφέλη ενός χώρου ελευθερίας, ασφάλειας και δικαιοσύνης. Ωστόσο, η δημιουργία μιας Ευρώπης για τους πολίτες ξεπερνά κατά πολύ την απλή κατάρτιση ενός προγράμματος. " Συνθήκη της Λισαβόνας ανοίγει μια νέα διάσταση προκειμένου οι πολίτες να εκφράσουν τα ενδιαφέροντά τους. Τα δικαιώματα, οι ελευθερίες και οι αρχές που διαφυλάσσονται στον Χάρτη των Θεμελιωδών Δικαιωμάτων προσλαμβάνουν δεσμευτικό χαρακτήρα. " Ευρωπαϊκή Ένωση μπορεί τώρα να υπογράψει τη σύμβαση του Συμβουλίου της Ευρώπης για την προστασία των ανθρωπίνων δικαιωμάτων. Αυτή η νομική πράξη πρέπει να τεθεί σε ισχύ το ταχύτερο δυνατόν. Χρειαζόμαστε ένα σαφές σχέδιο εφαρμογής για να εκπληρώσουμε αυτές τις δεσμεύσεις ώστε να αποκτήσουν νόημα οι νέες διαθέσιμες νομικές δομές.
<P>
Αυτό θα είναι το καθήκον της επερχόμενης ισπανικής Προεδρίας της ΕΕ. " διαδικασία των ανθρωπίνων δικαιωμάτων, συμπεριλαμβανομένων των δικαιωμάτων των μειονοτήτων, σύμφωνα με την κοινοτική νομοθεσία ξεκίνησε με τη θέση σε ισχύ της Συνθήκης της Λισαβόνας. Το πρόγραμμα της Στοκχόλμης θα μετατρέψει αυτή τη διαδικασία σε πολιτικές προτεραιότητες προκειμένου να δώσει ουσία στα ειδικά σχέδια δράσης που προβλέπονται για τα προσεχή έτη. Ως μέρος της συνολικής διαδικασίας, δεν θα αυξηθούν μόνο οι ευκαιρίες της Ευρωπαϊκής Ένωσης από την 1η Δεκεμβρίου, αλλά και οι υποχρεώσεις της.
<SPEAKER ID="335" NAME="Kinga Göncz  " LANGUAGE="HU">
Ένας από τους τομείς προτεραιότητας του προγράμματος της Στοκχόλμης θα είναι η επιβολή της εφαρμογής των βασικών δικαιωμάτων. Με τον Χάρτη Θεμελιωδών Δικαιωμάτων να αποκτά δεσμευτικό χαρακτήρα και την ΕΕ να προσχωρεί στην Ευρωπαϊκή Σύμβαση Ανθρωπίνων Δικαιωμάτων, το καθήκον της Ευρωπαϊκής Ένωσης είναι να ενισχύσει την προσήλωση της Ευρώπης στα ανθρώπινα δικαιώματα και να συμβάλει στην προσπάθεια να αποκτήσουν οι ευρωπαίοι πολίτες όσο το δυνατόν μεγαλύτερη επίγνωση των δικαιωμάτων τους.
<P>
Πρόκειται ασφαλώς για χρήσιμα μέτρα, καθώς οι βασικές αρχές των ανθρωπίνων δικαιωμάτων απαιτούν διαρκή προσοχή, και έχουμε ακόμα πολλά να κάνουμε σε αυτόν τον τομέα και στην ΕΕ. " αύξηση των διακρίσεων και της μισαλλοδοξίας αποτελεί σοβαρό κοινωνικό πρόβλημα. Οι εθνικές και εθνοτικές μειονότητες, ειδικά οι Ρομά, οι ομοφυλόφιλοι και τα άτομα με αναπηρίες, αντιμετωπίζουν καθημερινά κάποια μορφή διακρίσεων. Είναι λοιπόν σημαντικό κάθε κράτος μέλος να εφαρμόσει τις ισχύουσες οδηγίες με συνέπεια και το Συμβούλιο να επεκτείνει την προστασία σε κάθε ομάδα που κινδυνεύει με την έγκριση του νέου, ολοκληρωμένου σχεδίου οδηγίας.
<P>
Ως συνέπεια της οικονομικής κρίσης, υπάρχει μια έξαρση του ρατσισμού και της ξενοφοβίας, καθώς και του αριθμού των εγκλημάτων που προκαλούνται από αυτά τα προβλήματα. Σύμφωνα με τον Οργανισμό Θεμελιωδών Δικαιωμάτων, τα στατιστικά στοιχεία δεν δίνουν την αληθινή εικόνα της πραγματικής κατάστασης καθώς, στις περισσότερες περιπτώσεις, τα θύματα δεν γνωρίζουν τα δικαιώματά τους και δεν καταφεύγουν στις αρχές. Είναι κοινή ευθύνη των θεσμικών οργάνων της ΕΕ και των κρατών μελών να αλλάξουν αυτή την κατάσταση. Πρέπει να εκπονήσουμε κανονισμούς σε ευρωπαϊκό επίπεδο ικανούς να διασφαλίσουν ότι η Ευρώπη και τα κράτη μέλη της θα συνεχίσουν να προστατεύουν την πολυμορφία και δεν θα αφήσουν κανένα περιθώριο για βία.
<SPEAKER ID="336" NAME="Joanna Senyszyn  " LANGUAGE="PL">
Το πρόγραμμα της Στοκχόλμης υποχρεώνει την Ευρωπαϊκή Επιτροπή να υποβάλει πρόταση προσχώρησης της Ευρωπαϊκής Ένωσης στην Ευρωπαϊκή Σύμβαση Ανθρωπίνων Δικαιωμάτων. Αυτό είναι ένα σημαντικό και καθοριστικό βήμα, το οποίο θα μας επιτρέψει να αναπτύξουμε ένα ομοιόμορφο, ελάχιστο επίπεδο προστασίας των θεμελιωδών δικαιωμάτων στην Ευρώπη. Χάρη στην προσχώρηση στη σύμβαση, τα θεσμικά όργανα της ΕΕ θα υπόκεινται σε εξωτερική, ανεξάρτητη εποπτεία όσον αφορά τη συμμόρφωση της νομοθεσίας και των δράσεων της ΕΕ με την Ευρωπαϊκή Σύμβαση Ανθρωπίνων Δικαιωμάτων. Παράλληλα, η ΕΕ θα μπορεί να υπερασπίζεται τη θέση της στο Ευρωπαϊκό Δικαστήριο Ανθρωπίνων Δικαιωμάτων. Έτσι θα εξαλειφθεί η πιθανότητα αποκλίσεων μεταξύ των αποφάσεων του Ευρωπαϊκού Δικαστηρίου και του Ευρωπαϊκού Δικαστηρίου Ανθρωπίνων Δικαιωμάτων.
<P>
Όσον αφορά την παράγραφο 16 της πρότασης ψηφίσματος, απευθύνω έκκληση για άμεση έναρξη των διαπραγματεύσεων για την προσχώρηση της ΕΕ στην Ευρωπαϊκή Σύμβαση Ανθρωπίνων Δικαιωμάτων. Στο πλαίσιο του υπό συζήτηση ψηφίσματος, ζητώ την άμεση αποχώρηση της Πολωνίας από το πρωτόκολλο για την εφαρμογή του Χάρτη Θεμελιωδών Δικαιωμάτων στην Πολωνία και στο "νωμένο Βασίλειο. Με την θέση σε ισχύ της Συνθήκης της Λισαβόνας, ο Χάρτης Θεμελιωδών Δικαιωμάτων θα ισχύει σε όλα τα μέτρα που λαμβάνονται όσον αφορά τον κοινό χώρο ελευθερίας, ασφάλειας και δικαιοσύνης. Είναι ντροπή οι αρχές της δεξιάς στη Δημοκρατία της Πολωνίας, υποκύπτοντας στις πιέσεις που ασκεί η ιεραρχία της καθολικής εκκλησίας, να αρνούνται στους Πολωνούς τα δικαιώματα που δικαιούνται. Οι πολίτες της Πολωνίας πρέπει να μπορούν να απολαμβάνουν αυτά τα δικαιώματα με τον ίδιο τρόπο που τα απολαμβάνουν οι πολίτες των υπόλοιπων κρατών μελών της ΕΕ. Αν δεν θέλουμε οι Πολωνοί να είναι πολίτες δεύτερης κατηγορίας στην ΕΕ, ο Χάρτης των Θεμελιωδών Δικαιωμάτων πρέπει να εγκριθεί στο σύνολό του.
<SPEAKER ID="337" NAME="Csaba Sógor  " LANGUAGE="HU">
Ένα σημαντικό τμήμα του προγράμματος της Στοκχόλμης αφορά την αυξημένη προστασία των μη προνομιούχων ομάδων που κινδυνεύουν. " δημιουργία ενός χώρου ελευθερίας, ασφάλειας και δικαιοσύνης είναι αδιανόητη χωρίς την απαγόρευση κάθε μορφής διάκρισης. Ωστόσο, η απαγόρευση δεν είναι αρκετή. " Ευρωπαϊκή Ένωση πρέπει να αναλάβει συγκεκριμένη δράση κατά κάθε μέτρου που εισάγει διακρίσεις, καθώς αυτός είναι ο μόνος τρόπος προστασίας όλων των πολιτών της Ευρώπης σε αυτόν τον τομέα. Θέλω να αναφέρω ένα μόνο από αυτά τα μέτρα που εισάγουν διακρίσεις, το οποίο πλήττει τις παραδοσιακές εθνικές μειονότητες. Αυτή τη στιγμή διαπράττεται γλωσσική γενοκτονία σε δύο χώρες της ΕΕ. Γι' αυτό ζητώ από το Ευρωπαϊκό Συμβούλιο και την επερχόμενη ισπανική Προεδρία να δώσουν μεγαλύτερη προσοχή στην εξάλειψη των μέτρων που εισάγουν διακρίσεις κατά τη διάρκεια της εφαρμογής του προγράμματος της Στοκχόλμης. Διαφορετικά, αυτό το πρόγραμμα δεν θα εξυπηρετεί τα συμφέροντα κάθε πολίτη της ΕΕ, αλλά μόνο των μελών των λαών της πλειοψηφίας.

<CHAPTER ID="004-02">
2. Διανομή τροφίμων στους απόρους (τροποποίηση του κανονισμού "ενιαία ΚΟΑ") (
<P>
- Πριν από την ψηφοφορία
<SPEAKER ID="062" NAME="Czesław Adam Siekierski" LANGUAGE="PL">
Κύριε Πρόεδρε, με την ψήφιση της σημερινής έκθεσης σχετικά με το πρόγραμμα της διανομής τροφίμων στους άπορους της Κοινότητας θα στείλουμε ένα θετικό μήνυμα στους πολίτες μας ότι η Ευρωπαϊκή Ένωση υποστηρίζει τους άπορους και τους φτωχότερους πολίτες της Κοινότητας με δωρεάν τρόφιμα. Το πρόγραμμα της διανομής τροφίμων, όπως τα προγράμματα "Φρούτα για τα Σχολεία" και "Γάλα για τα Σχολεία", αλλάζει τη στάση απέναντι στην ΕΕ και εξαιτίας αυτού η ΕΕ γίνεται φιλικότερη και έρχεται πιο κοντά σε δύο σημαντικές κοινωνικές ομάδες - τους άπορους και τους νέους. Για αυτόν το λόγο ζητώ ψήφο υπέρ αυτής της έκθεσης. Με αυτόν τον τρόπο θα δείξουμε ότι το Ευρωπαϊκό Κοινοβούλιο βρίσκεται κοντά στους ανθρώπους και τα προβλήματά τους.
<P>
(Χειροκροτήματα)

<CHAPTER ID="018">
Μια νέα στρατηγική σχετικά με την υγεία των ζώων για την Ευρωπαϊκή Ένωση (2007-2013) (συζήτηση) 
<SPEAKER ID="467" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Wojciechowski, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με μια νέα στρατηγική σχετικά με την υγεία των ζώων για την Ευρωπαϊκή Ένωση (2007-2013).
<SPEAKER ID="468" NAME="Janusz Wojciechowski">
εισηγητής. - (PL) " κεντρική ιδέα πάνω στην οποία βασίζεται η στρατηγική σχετικά με την υγεία των ζώων είναι ότι η πρόληψη είναι καλύτερη από την θεραπεία, κάτι το οποίο προφανώς ισχύει. Είμαι βέβαιος πως όλοι θυμόμαστε τα προβλήματα που σχετίζονται με την σπογγώδη εγκεφαλοπάθεια των βοοειδών (BSE) και τη γρίπη των πτηνών όπου κρίθηκε αναγκαίο να θανατώσουμε επιλεκτικά εκατομμύρια ζώα. Αυτή ήταν μια πολύ δυσάρεστη εμπειρία, και είμαι βέβαιος πως κανένας από εμάς δεν θα ήθελε να τη δει να επαναλαμβάνεται. Εντούτοις, μας απέδειξε ότι θα πρέπει να βελτιώσουμε τη συνεργασία σε ευρωπαϊκό επίπεδο προκειμένου να βελτιώσουμε εν συνεχεία την προστασία της υγείας των ζώων. " τελευταία συνδέεται πολύ στενά με την υγεία των ανθρώπων, εξαιτίας της πιθανότητας άμεσης ή έμμεσης μετάδοσης ορισμένων ασθενειών από τα ζώα στους ανθρώπους.
<P>
Θα ήθελα να ξεχωρίσω ορισμένα σημεία της έκθεσής μου στα οποία θα ήθελα να δοθεί ιδιαίτερη προσοχή. Πρώτον, η προώθηση καλύτερων προτύπων για την υγειονομική περίθαλψη των ζώων. " έκθεση δίνει μεγάλη έμφαση στη στενή σχέση μεταξύ των δύο. Ελπίζουμε ότι και τα δύο θα έχουν σημαντική θέση στη μελλοντική πολιτική.
<P>
Το δεύτερο ζήτημα το οποίο θέλω να τονίσω είναι ο αθέμιτος ανταγωνισμός. Οι ευρωπαίοι παραγωγοί οφείλουν να συμμορφωθούν με πάρα πολλά κτηνιατρικά πρότυπα, και με τις διατάξεις που σχετίζονται με την υγεία και την ορθή μεταχείριση των ζώων. Εντούτοις, δεν επιβάλλονται οι ίδιοι κανόνες στους εισαγωγείς. " έκθεση δίνει πολύ μεγάλη έμφαση σε αυτό το σημείο. Οι παραγωγοί μας και αυτοί οι οποίοι εξάγουν ζωικά προϊόντα στην ευρωπαϊκή αγορά θα πρέπει να υπόκεινται στις ίδιες προδιαγραφές. Αυτή είναι μια μεγάλη πρόκληση για τους διαπραγματευτές μας στο πλαίσιο των διαπραγματεύσεων με τον Παγκόσμιο Οργανισμό Εμπορίου.
<P>
Το τρίτο σημείο έχει σχέση με την ισχυρή στήριξη του προγράμματος εμβολιασμού. Πιστεύουμε πως είναι ένα σημαντικό μέσο με το οποίο θα μειώσουμε την εμφάνιση ορισμένων ασθενειών. Απαιτείται επίσης μια νέα προσέγγιση. Δεν θα πρέπει να γίνονται διακρίσεις στην αγορά όσον αφορά τα προϊόντα που προέρχονται από εμβολιασμένα ζώα. Αρκετές παράγραφοι στην έκθεση είναι αφιερωμένες σε αυτό το θέμα.
<P>
Το τέταρτο σημείο μου αφορά τις ζημιές και το σύστημα αποζημίωσης. Πρώτον, αυτό θα πρέπει να ενθαρρύνει τις προσπάθειες για τη μείωση των ασθενειών. Δεύτερον, πρέπει να καλύπτει όχι μόνο τις απώλειες που σχετίζονται άμεσα με την εξάλειψη των πηγών από τις οποίες προέρχονται οι ασθένειες αλλά και τις έμμεσες απώλειες που σχετίζονται με την κρίση της αγοράς.
<P>
Το πέμπτο σημείο είναι ο καλύτερος έλεγχος των εξωτερικών συνόρων της Ένωσης. Ο έλεγχος αυτός δεν θα πρέπει να περιορίζεται μόνο στα έγγραφα. Θα πρέπει να γίνονται διεξοδικοί έλεγχοι για την αποτελεσματική παρεμπόδιση της παράνομης εισόδου ζώων άγνωστης προέλευσης στο έδαφος της Ένωσης.
<P>
Το έκτο σημείο σχετίζεται με τον χρόνο εφαρμογής της στρατηγικής. Πιστεύω πως δεν μπορούμε να περιμένουμε πως όλες αυτές οι νομοθετικές ρυθμίσεις θα τεθούν σε ισχύ νωρίτερα από το 2013. Απαιτείται μεγαλύτερο χρονικό διάστημα.
<P>
Το έβδομο σημείο αφορά τη χρηματοδότηση των στόχων της στρατηγικής. Το σχέδιο της έκθεσης ασκεί κριτική στο γεγονός ότι η χρηματοδότηση αυτών των φιλόδοξων σχεδίων δεν επαρκεί. Τα σχέδια πρέπει να χρηματοδοτηθούν καταλλήλως από τον προϋπολογισμό της Ένωσης.
<P>
Ανακεφαλαιώνοντας, κύριε Πρόεδρε, θα ήθελα να πω μερικά λόγια στα αγγλικά, έτσι ώστε να είμαι συνεπής στα λόγια τα οποία θα παραθέσω.
<P>
(Ο ομιλητής συνέχισε στα αγγλικά)
<SPEAKER ID="469" NAME="Aνδρούλα Βασιλείου">
Μέλος της Επιτροπής. - (EN) Κύριε Πρόεδρε, χαιρετίζω τη θετική αντίδραση και τη στήριξη του Κοινοβουλίου στη νέα στρατηγική σχετικά με την υγεία των ζώων.
<P>
Όλοι αναγνωρίζουμε ότι οι εκδηλώσεις των ασθενειών των ζώων μπορεί να έχουν καταστροφικές συνέπειες: μπορεί να θέσουν σε κίνδυνο τη δημόσια υγεία· μπορεί να βλάψουν την εμπιστοσύνη των πολιτών στην κτηνοτροφία γενικά και ειδικότερα στα ζωικά προϊόντα· μπορεί να προκαλέσουν μεγάλες οικονομικές δαπάνες -θυμηθείτε απλά ότι το 2001 η κρίση του αφθώδους πυρετού κόστισε πάνω από 13 δισεκατομμύρια ευρώ μόνο στο "Β- και οι εκδηλώσεις των ασθενειών των ζώων μπορεί να οδηγήσουν επίσης σε προβλήματα ορθής μεταχείρισης των ζώων καθώς και σε περιβαλλοντικά προβλήματα.
<P>
" στρατηγική ανταποκρίνεται σε μια σειρά προκλήσεων λαμβάνοντας υπόψη την ανατροφοδότηση από τις εκτεταμένες διαβουλεύσεις μας με τους ενδιαφερόμενους.
<P>
" Ευρωπαϊκή Ένωση σήμερα -με τα 27 κράτη μέλη της- μοιάζει πολύ διαφορετική από την εμβρυική Κοινότητα που ήταν πριν από πολλά χρόνια, όταν διαμορφωνόταν το τρέχον πλαίσιο μας σχετικά με την υγεία των ζώων. Προέκυψαν νέες προκλήσεις, όπως η γρίπη των πτηνών και η εξάπλωση των νόσων που μεταδίδονται από φορέα όπως ο καταρροϊκός πυρετός, και είναι πιθανόν να προκύψουν και άλλες στα επόμενα χρόνια. Οι όροι του εμπορίου έχουν αλλάξει σημαντικά, με μια μαζική αύξηση του όγκου των εμπορικών συναλλαγών και των εισαγωγών ζώων και ζωικών προϊόντων.
<P>
" νέα στρατηγική αναγνωρίζει και αντανακλά τον ευρύ κοινωνικό και οικονομικό αντίκτυπο που μπορεί να έχουν οι απειλές που σχετίζονται με ζώα - με άλλα λόγια, δεν πρόκειται μόνο για τον έλεγχο ορισμένων μεταδοτικών ζωικών ασθενειών. Παρουσιάζει μια ισχυρή εστίαση στις πτυχές της δημόσιας υγείας που σχετίζονται με την υγεία των ζώων, την ασφάλεια των τροφίμων, την ορθή μεταχείριση των ζώων, τη γεωργία, το εμπόριο, την αειφόρο ανάπτυξη και την έρευνα. " κύρια αρχή της στρατηγικής συνίσταται στο ότι η πρόληψη είναι καλύτερη από τη θεραπεία.
<P>
Οι πρόσφατες εμπειρίες απέδειξαν την αξία και την αποτελεσματικότητα μιας προληπτικής προσέγγισης. Υπάρχει η ανάγκη για περισσότερες επενδύσεις σε αποτελεσματικά μέτρα για την πρόληψη των εκδηλώσεων, ελαχιστοποιώντας συνεπώς τη συνακόλουθη εξάπλωση των νόσων και περιορίζοντας ή τουλάχιστον μειώνοντας τις επιπτώσεις τους. " βιοπροστασία των αγροκτημάτων πρέπει να βελτιωθεί και να χρηματοδοτηθεί, η εξάλειψη των νόσων και η επιτήρηση πρέπει να επιταχυνθούν, η ευαισθητοποίηση σχετικά με τις ασθένειες και η ετοιμότητα αντιμετώπισης καταστάσεων έκτακτης ανάγκης θα πρέπει να ενισχυθούν. Θα πρέπει να δοθεί μεγαλύτερη έμφαση στον εμβολιασμό και στην επιλεκτική δοκιμή.
<P>
" στρατηγική αντιμετωπίζει ένα νέο νομοθετικό πρόγραμμα που έχει τη μορφή ενός γενικού νόμου σχετικά με την υγεία των ζώων ο οποίος θα πρέπει να συμπληρωθεί με πράξεις εφαρμογής κυρίως τεχνικού χαρακτήρα. Από μια ευρεία ολιστική άποψη η νομοθεσία μας πρέπει να αναβαθμιστεί και να αναπτυχθεί με πιο στρατηγικό και συνεκτικό τρόπο: αποσαφήνιση των ρόλων και των ευθυνών, ευθυγράμμιση όσο το δυνατόν περισσότερο με τα διεθνή πρότυπα, αξιοποίηση των επιστημονικών συμβουλών και χρήση της αρχής της προφύλαξης όπου αυτό είναι απαραίτητο.
<P>
" Επιτροπή εξετάζει τώρα την καλύτερη μεθοδολογία για να ορίσει τις νόσους των ζώων στις οποίες δίνει προτεραιότητα η ΕΕ σύμφωνα με τις επιπτώσεις τους στην υγεία των ανθρώπων, την κοινωνία και την οικονομία. Φέτος θα δρομολογηθεί μια μελέτη σχετικά με την ανάπτυξη μιας εναρμονισμένης ευθύνης της ΕΕ και θα εξεταστεί ένα σύστημα κατανομής των δαπανών στο πλαίσιο της εξέτασης των χρηματοδοτικών μέσων που έχουμε τώρα στη διάθεσή μας. Θα πρέπει επίσης να εργαστούμε για την ενίσχυση της καινοτομίας μέσω της έρευνας και της ανάπτυξης, μέσω συμπράξεων δημοσίου-ιδιωτικού τομέα οι οποίες θα χρηματοδοτούνται επαρκώς.
<P>
Εν τέλει, θα ήθελα να αναφερθώ στο έβδομο πρόγραμμα πλαίσιο για την έρευνα, το οποίο λειτουργεί παράλληλα με τη νέα στρατηγική. Θα έχει σημαντικό ρόλο στη στήριξη της έρευνας όσον αφορά τα ζητήματα της υγείας και της ορθής μεταχείρισης των ζώων.
<P>
Τις επόμενες εβδομάδες η Επιτροπή θα οριστικοποιήσει ένα σχέδιο δράσης το οποίο θα λαμβάνει υπόψη του τις συστάσεις και τις απόψεις του Κοινοβουλίου, του Συμβουλίου και της Οικονομικής και Κοινωνικής Επιτροπής. Από αυτήν την άποψη, η Επιτροπή θα δεχτεί με χαρά την περαιτέρω συμβολή του Κοινοβουλίου, κυρίως στο πλαίσιο της ενδιάμεσης αναθεώρησης του προϋπολογισμού του 2009.
<P>
Για άλλη μια φορά σας ευχαριστώ για το ενδιαφέρον σας και τον ενθουσιασμό σας για την εν λόγω πρωτοβουλία. Ανυπομονώ να συναντήσω πολλά από τα μέλη του Κοινοβουλίου κατά τη διάρκεια της Κτηνιατρικής Εβδομάδας, μια εκδήλωση που οργανώνει η Επιτροπή με την υποστήριξή σας ως ένα πρώιμο βήμα για τη μετουσίωση της στρατηγικής από τα λόγια στην πράξη.
<SPEAKER ID="470" NAME="Esther De Lange" LANGUAGE="NL">
Κύριε Πρόεδρε, ίσως μπορούμε να είμαστε κάπως γενναιόδωροι με αυτά τα δύο λεπτά εφόσον ο προκάτοχός μου αποσύρεται. Θέλω να ευχαριστήσω την Επιτροπή για τη δήλωσή της και τον εισηγητή για την έκθεσή του. " μεγάλη πρόκληση τώρα είναι η μετουσίωση της φιλοδοξίας της δήλωσης και της έκθεσης σε συγκεκριμένα μέτρα.
<P>
Θα ήθελα να αναφερθώ ιδιαίτερα σε ορισμένα σημεία τα οποία θα πρέπει, κατά την άποψή μας, να εξεταστούν. Βεβαίως συμφωνούμε με την Επιτροπή ότι η πρόληψη είναι καλύτερη από τη θεραπεία όσον αφορά την καταπολέμηση των ασθενειών των ζώων. Εντούτοις, αν εκδηλωθεί μια ασθένεια των ζώων, όπως ήδη είπατε, ο εμβολιασμός θα πρέπει να είναι το κεντρικό στοιχείο της καταπολέμησής της. Θέλουμε να αποτρέψουμε καταστάσεις όπως αυτή στην χώρα μου όπου υπήρχαν 26 κρούσματα ΝΤΑ (νόσος των τρελών αγελάδων) το 2001 και 285 000 ζώα έπρεπε να σφαγιαστούν. Εφόσον δεν υπάρχει διαφορά μεταξύ των προϊόντων από εμβολιασμένα και μη εμβολιασμένα ζώα, η πώληση αυτών των προϊόντων πρέπει να είναι εγγυημένη, τόσο εντός όσο και εκτός της Ευρωπαϊκής Ένωσης. Παροτρύνω την Ευρωπαϊκή Επιτροπή να είναι προσεκτική όσον αφορά αυτό το θέμα διότι στο παρελθόν έγιναν λάθη. Aπό αυτήν την άποψη, προφανώς τα σούπερ-μάρκετ, οι μεταποιητές και οι καταναλωτές πρέπει να εκπληρώσουν το καθήκον τους.
<P>
Ζητάμε επίσης από την Επιτροπή να αποσαφηνίσει τον ρόλο που πρέπει να διαδραματίσουν η Ευρωπαϊκή Ένωση, τα κράτη μέλη και ο ίδιος ο τομέας στη χρηματοδότηση της πρόληψης των ασθενειών των ζώων, ειδικά τώρα που αυτό το θέμα συμπεριλαμβάνεται στη συζήτηση σχετικά με τoν υγειονομικό έλεγχο της κοινής γεωργικής πολιτικής. Τα κράτη μέλη εξακολουθούν να έχουν πολύ διαφορετικές ρυθμίσεις για τη χρηματοδότηση και αυτό μπορεί να έχει επίπτωση στις ανταγωνιστικές θέσεις. Συνεπώς, ζητάμε να αποσαφηνιστούν αυτά τα σημεία.
<P>
Προφανώς οι χώρες που κάνουν εξαγωγές πρέπει να συμμορφωθούν με τις ίδιες απαιτήσεις όπως οι δικοί μας ευρωπαίοι παραγωγοί, για παράδειγμα όσον αφορά την ταυτοποίηση και την πρόληψη των ασθενειών των ζώων. Εν τέλει, θα ήθελα να ρωτήσω την Ευρωπαϊκή Επιτροπή πότε υπολογίζει ότι θα παρουσιάσει την ανάλυσή της για τους τρέχοντες κανονισμούς μεταφοράς και πώς μπορούμε να περιορίσουμε την πιθανή εξάπλωση των ασθενειών των ζώων όσο το δυνατόν περισσότερο σε αυτόν τον τομέα.
<SPEAKER ID="471" NAME="Rosa Miguélez Ramos">
εξ ονόματος της Ομάδας PSE. - (ES) Κύριε Πρόεδρε, η αλήθεια γι' αυτό θέμα, κυρία Επίτροπε, είναι ότι όλα τα μέλη της Επιτροπής Γεωργίας και Ανάπτυξης της Υπαίθρου χαιρετίσαμε εγκάρδια τη νέα στρατηγική σχετικά με την υγεία των ζώων την οποία μας υποβάλατε, όπως απέδειξαν οι πολλές εισηγήσεις όσον αφορά αυτήν την έκθεση.
<P>
Πρέπει να πούμε ότι πρόκειται για το μεγαλύτερο και πλέον φιλόδοξο πρόγραμμα που υποβλήθηκε ποτέ σε σχέση με αυτό το ζήτημα, και εδώ πρέπει να σας συγχαρώ. Εντούτοις, για να είμαι ειλικρινής, εκπλήσσομαι διότι οι ισχυρές φιλοδοξίες των επιχειρημάτων δεν συνοδεύονται από τον απαιτούμενο σχεδιασμό του προϋπολογισμού, διότι είναι προφανές ότι η παρούσα χρηματοδότηση του τομέα της κτηνιατρικής δεν αρκεί να αντιμετωπίσει τις νέες και άκρως απαραίτητες πολιτικές πρόληψης.
<P>
Κυρία Επίτροπε, μόλις λάβαμε την πρόταση της κ. Fischer Boel σε σχέση με τον υγειονομικό έλεγχο της ΚΓΠ, και ούτε η υγεία ούτε η ορθή μεταχείριση των ζώων είναι αποδέκτες των χρηματοδοτήσεων που θα χορηγηθούν στην ανάπτυξη της υπαίθρου για την αντιμετώπιση των νέων προκλήσεων, εν αντιθέσει με αυτά που περίμεναν προφανώς οι υπηρεσίες, όπως πληροφορήθηκα.
<P>
Με άλλα λόγια, η πολιτική για την οποία συζητάμε δεν θα έχει επιπλέον πόρους, ή τουλάχιστον όχι γεωργικούς πόρους -όπως νομίζω ότι αναφέρατε- μέχρι τις νέες δημοσιονομικές προοπτικές.
<P>
Κυρία Επίτροπε: ένας προϋπολογισμός χωρίς πολιτική δεν χρησιμεύει σε τίποτα, αλλά μια πολιτική χωρίς προϋπολογισμό μπορεί να αποδειχθεί εξολοκλήρου άκαρπη. Αν θέλουμε να ανταποκριθούμε στους τωρινούς μας στόχους, τότε η συζήτηση για τον προϋπολογισμό θα πρέπει να περιλαμβάνει τη μελλοντική εφαρμογή αυτής της στρατηγικής. Επιπλέον, είναι προφανές ότι θα είναι πολύ δύσκολο να ανταποκριθούμε στο χρονοδιάγραμμα της ανακοίνωσης για την περίοδο 2007-2013. Συνεπώς, θέλω να σας ρωτήσω πότε υπολογίζετε ότι θα είναι έτοιμο το σχέδιο δράσης, και πότε νομίζετε ότι θα εγκριθούν οι αρχικοί κανονισμοί.
<P>
Όσον αφορά τις τροπολογίες, η Ομάδα μου έχει τροποποιήσει κάπως την παράγραφο 29. Όταν δεν εφαρμόζονται τα σωστά μέτρα, τότε προκύπτουν προβλήματα ανεξάρτητα από το σύστημα κτηνοτροφίας που λειτουργεί σε κάθε κράτος μέλος. Είναι σημαντικό να γίνουν τα πράγματα όπως πρέπει.
<P>
Συμφωνούμε με την ανάπτυξη των νομοθετικών μέτρων για τον έλεγχο των κατοικίδιων ζώων αλλά θεωρούμε πως η χρηματοδότηση πρέπει να προορίζεται για τα ζώα αγροκτήματος.
<P>
Δεν σκοπεύουμε επίσης να στηρίξουμε την τροπολογία 29 της Ομάδας PPE-DE, η οποία αποβλέπει στο να επαναφέρει μια συζήτηση η οποία δεν έχει καμιά θέση εδώ. Πράγματι, το Συμβούλιο είχε αναβάλει πριν από τέσσερα χρόνια μια απόφαση σχετικά με τη μεταφορά των ζώων μέχρι το 2011, υπέρ μιας συμφωνίας για κάποια εξαιρετικά σημαντικά θέματα. Αυτό είναι επίσης ένα επίμαχο ζήτημα που απαιτεί έρευνα των επιπτώσεων και μια σταθερή επιστημονική βάση και, συνεπώς, θα ήθελα να επαναλάβω ότι η τροπολογία έρχεται σε πλήρη αντίθεση με αυτό το ζήτημα και η Ομάδα μου ασφαλώς θα την καταψηφίσει.
<SPEAKER ID="472" NAME="Jan Mulder" LANGUAGE="NL">
Θα ήθελα να ευχαριστήσω τον εισηγητή για τον ενθουσιασμό που έδειξε γι' αυτό το έργο. Νομίζω ότι με την αύξηση της παγκοσμιοποίησης θα πρέπει να λάβουμε περισσότερο υπόψη μας τις εκδηλώσεις λοιμωδών ασθενειών των ζώων. Οι άνθρωποι ταξιδεύουν περισσότερο και μεταφέρουν προϊόντα που δεν πρέπει και τα οποία ενδέχεται να προκαλέσουν εκδήλωση μιας ασθένειας. Όλοι είπαν ότι απαιτείται καλύτερος έλεγχος των συνόρων διότι η πρόληψη είναι καλύτερη από τη θεραπεία. Πάντα μου προκαλεί εντύπωση, όταν για παράδειγμα φτάνω στις "νωμένες Πολιτείες ή στην Αυστραλία, το γεγονός ότι εκεί οι έλεγχοι στα σύνορα είναι κατά πολύ αυστηρότεροι σε σχέση με την Ευρώπη. Αναρωτιέμαι για ποιο λόγο η Ευρωπαϊκή Ένωση δεν έχει ένα παρόμοιο σύστημα με αυτό των "νωμένων Πολιτειών, όπου ο καθένας θα πρέπει να δηλώνει αν μεταφέρει ή όχι ζωικά προϊόντα. Μόνο τότε μπορούμε να κάνουμε σωστό έλεγχο.
<P>
Τι θα γίνει όταν εκδηλωθούν λοιμώδεις ασθένειες των ζώων; Νομίζω ότι αυτή τη στιγμή όλοι έχουν πειστεί ότι η μαζική σφαγή, κάτι το οποίο συνέβη στο παρελθόν, είναι πλέον απαράδεκτη. Θα πρέπει να προχωρήσουμε σε εμβολιασμό και τότε θα πρέπει να είναι δυνατό τα προϊόντα από εμβολιασμένα ζώα να πωλούνται στην ευρωπαϊκή αγορά και εκτός αυτής. Εκεί ακριβώς βρίσκεται το πρόβλημα. Δεν εκπλήσσομαι από τις προσπάθειες της Επιτροπής να πείσει τα μεγάλα σούπερ-μάρκετ, τις οργανώσεις καταναλωτών και τους υπόλοιπους ότι τα προϊόντα από εμβολιασμένα ζώα έχουν την ίδια ποιότητα με αυτά των μη εμβολιασμένων ζώων. Τα προϊόντα που προέρχονται από ζώα που εμβολιάστηκαν κατά του αφθώδους πυρετού πρέπει να φέρουν ακόμα σήμα ώστε οι καταναλωτές να είναι ενήμεροι. Κάτι τέτοιο φαίνεται να είναι τελείως περιττό. Συνεπώς, υπάρχει ανάγκη ενεργούς αντιμετώπισης από την Επιτροπή.
<P>
Κάθε χρόνο μέχρι τώρα, και πάλι αυτή τη χρονιά, είχαμε συνηθίσει να έχουμε ένα μεγάλο πλεόνασμα στον γεωργικό προϋπολογισμό. Μέχρι τώρα ήμασταν σε θέση να ανταποκριθούμε μέσω του γεωργικού προϋπολογισμού σε όλες τις δαπάνες που συνεπάγονταν οι εκδηλώσεις λοιμωδών ασθενειών των ζώων. Στο μέλλον η κατάσταση θα είναι πολύ διαφορετική. Οι νέες χώρες εντάσσονται σταδιακά και το περιθώριο στον γεωργικό προϋπολογισμό μικραίνει με σταθερό ρυθμό. Ακόμα και τότε, θα χρειαστούν χρήματα σε περίπτωση εκδήλωσης μιας ασθένειας. Αυτό προβλέπεται σύμφωνα με το ευρωπαϊκό δίκαιο. Συνεπώς, πιστεύω ότι θα πρέπει να δημιουργηθεί όσο το δυνατόν πιο σύντομα ένα σχέδιο για την ευρωπαϊκή ασφάλεια των ζώων, ταμεία για την υγεία των ζώων σε κάθε χώρα ή σε ευρωπαϊκό επίπεδο, και ούτω καθεξής. Έχω λάβει ένα πιλοτικό πρόγραμμα σχετικά με αυτό στον προϋπολογισμό του 2004. Όλα τα σχέδια είναι έτοιμα και η Επιτροπή πρέπει να αρχίσει το έργο της και να κάνει κάτι γι' αυτό όσο το δυνατόν πιο γρήγορα.
<P>
" τελευταία μου παρατήρηση αφορά τη μεταφορά των ζώων. Δεν είμαι από εκείνους τους ανθρώπους που λένε "αν μεταφέρεις ένα ζώο για τόσες ώρες, αυτό είναι εξ ορισμού καλό". Μπορεί να είναι χειρότερο να μεταφέρει κανείς ένα ζώο για δύο ώρες παρά για εννιά. Αυτό που έχει σημασία είναι οι συνθήκες μεταφοράς των ζώων και η Επιτροπή πρέπει να λάβει υπόψη της τις συνθήκες και όχι το χρόνο.
<SPEAKER ID="473" NAME="Alyn Smith">
εξ ονόματος της Ομάδας Verts/ALE. - (EN) Κύριε Πρόεδρε, θα ήθελα κι εγώ να συγχαρώ τον εισηγητή μας. Ήταν χαρά μου να στηρίξω αυτήν την έκθεση στην επιτροπή και ήταν επίσης χαρά μου να την στηρίξω τώρα, μαζί με την Ομάδα μου. Χαιρετίζω επίσης τα όσα είπε η Επίτροπος, και με χαροποιεί το γεγονός ότι βρίσκεται στην Αίθουσα σήμερα το απόγευμα καθώς η Επιτροπή και το Κοινοβούλιο έχουν κοινές απόψεις όσον αφορά τα ζητήματα σχετικά με την υγεία των ζώων. Ανυπομονώ να συνεργαστώ μαζί της και με τις υπηρεσίες της και να έχω τη βοήθειά της τους επόμενους μήνες, καθώς εξελίσσεται αυτή η υπόθεση.
<P>
Με χαροποιεί το γεγονός ότι η Επίτροπος υπογράμμισε τον λόγο για τον οποίο χρειαζόμαστε μια κοινή ευρωπαϊκή στρατηγική σχετικά με την υγεία των ζώων. Δεν έχει καταστεί αρκετά σαφές ότι σε έναν παγκοσμιοποιημένο κόσμο ο καταρροϊκός πυρετός του προβάτου δεν σέβεται τα σύνορα ή τις πολιτικές μας ή τις διαφορές μεταξύ των χωρών εντός της Ευρωπαϊκής Ένωσης ή τα εξωτερικά σύνορα της ΕΕ. " γρίπη των πτηνών και πολλές άλλες ασθένειες μπορούν να διασχίσουν πολύ, πολύ γρήγορα τον πλανήτη σε έναν παγκοσμιοποιημένο κόσμο. Πρέπει να ενεργήσουμε από κοινού ώστε να αντιμετωπίσουμε όλα αυτά και να αναπτύξουμε μια στρατηγική για να τα διορθώσουμε.
<P>
Εξάγουμε τα ζώα μας -και ίσως μαζί και τα προβλήματα υγείας τους- και είναι σαφές ότι αυτό το κάνουμε όλοι μαζί. Περιμένω με ανυπομονησία την παρουσίαση του σχεδίου δράσης για την υγεία, το οποίο η Επίτροπος είπε πως θα είναι έτοιμο μέσα στις επόμενες εβδομάδες. Θα αναφέρω στο Σώμα ιδιαίτερα την παράγραφο 46 της έκθεσης του Κοινοβουλίου, η οποία αναγνωρίζει ότι η ΕΕ αποτελεί ήδη ένα φωτεινό παράδειγμα βέλτιστων πρακτικών για ολόκληρο τον κόσμο όσον αφορά την ορθή μεταχείριση των ζώων και αναφέρεται συγκεκριμένα στις διαπραγματεύσεις στον ΠΟΕ. Θα προέτρεπα την Επίτροπο να μιλήσει με τον Επίτροπο Mandelson για να διασφαλίσει ότι οι διαπραγματεύσεις στον ΠΟΕ δεν θα αποδυναμώσουν ή θα θέσουν σε κίνδυνο τα πρότυπα της ΕΕ, ειδικά σε σχέση με τις, ειλικρινά, μειωμένης ασφαλείας εισαγωγές στην Ευρωπαϊκή Ένωση. Μας συνέβησαν πολλές ατυχίες στην επιτροπή σχετικά με το ζήτημα των εισαγωγών βοδινού κρέατος από τη Βραζιλία, για τις οποίες δεν είμαι σίγουρος ότι το σύστημα λειτούργησε τόσο καλά όσο θα έπρεπε. Ευελπιστώ πως δεν θα επαναληφθεί το ίδιο με το ζήτημα των πουλερικών από τις "ΠΑ.
<P>
Ένα άλλο ζήτημα ορθής μεταχείρισης των ζώων που θα ήθελα να θίξω είναι τα ενώτια των προβάτων. Στηρίζουμε την ευρεία προώθηση αυτού του μέτρου, αλλά ειλικρινά πιστεύω πως η Επιτροπή δεν προχωρά στη σωστή κατεύθυνση και δεν ενεργεί με ανάλογο τρόπο για να πραγματοποιήσει και να διασφαλίσει όλα αυτά που είναι απαραίτητα σε αυτόν τον σημαντικό τομέα. Αυτό αληθεύει ιδιαίτερα στην περίπτωση των Βρετανικών Νήσων, όπου η Σκωτία, η Αγγλία, η Βόρεια Ιρλανδία και η Ουαλία διαθέτουν ήδη ένα σύστημα το οποίο λειτουργεί αρκετά καλά και προστατεύει αποτελεσματικά τα ζώα της Ευρώπης και την ορθή μεταχείρισή τους. Θα ήμουν ευγνώμων αν άκουγα τις απόψεις της Επιτρόπου σχετικά με αυτό, ειδάλλως στηρίζω σε γενικές γραμμές την παρούσα έκθεση και τις προσπάθειές της.
<SPEAKER ID="474" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κύριε Πρόεδρε, κυρία Επίτροπε, καθώς λαμβάνω το λόγο εξ ονόματος της Ομάδας Ένωση για την Ευρώπη των Εθνών στη συζήτηση όσον αφορά τη στρατηγική σχετικά με την υγεία των ζώων για την Ευρωπαϊκή Ένωση, θα ήθελα να τονίσω δύο ζητήματα τα οποία θεωρώ σημαντικά.
<P>
Πρώτον, αξίζει να στηρίξουμε όλες τις προτάσεις σχετικά με την προστασία της υγείας των ζώων οι οποίες περιλαμβάνονται στην έκθεση του κ. Wojciechowski. Εντούτοις, θα πρέπει να έχουμε υπόψη μας ότι θα αυξηθεί το κόστος παραγωγής, επομένως οι ευρωπαίοι παραγωγοί θα γίνουν λιγότερο ανταγωνιστικοί. Συνεπώς, έχει σημασία για την Ευρωπαϊκή Ένωση να ζητήσει από τους παραγωγούς εκτός της Ένωσης οι οποίοι επιθυμούν να διαθέσουν τα προϊόντα τους στην κοινοτική αγορά να συμμορφωθούν με παρόμοιες απαιτήσεις. " Ευρωπαϊκή Ένωση πρέπει να επιμείνει σε αυτό μέσω συζητήσεων εντός του πλαισίου του ΠΟΕ και κατά τη διάρκεια των διμερών διαπραγματεύσεων με τρίτες χώρες.
<P>
Δεύτερον, σε ό,τι αφορά την υγεία των ζώων, η κοινή γεωργική πολιτική είναι μία από τις πλέον ολοκληρωμένες πολιτικές της Ευρωπαϊκής Ένωσης. Για το λόγο αυτό πιστεύω ότι πρέπει να αποτελεί προτεραιότητα κατά την κατανομή των χρηματοδοτήσεων από τον κοινοτικό προϋπολογισμό. Δυστυχώς, παρόλο που η Ευρωπαϊκή Επιτροπή συμφωνεί με τις περισσότερες διατάξεις που περιλαμβάνονται στην έκθεση δεν θέλει να τις χρηματοδοτήσει από τον προϋπολογισμό της Ένωσης. Κατά την άποψή μας, είναι σημαντικό να εγγυηθούμε πρόσθετους χρηματοδοτικούς πόρους για να διασφαλίσουμε ότι οι προτάσεις που περιέχονται στην παρούσα έκθεση μπορούν να χρηματοδοτηθούν από τον προϋπολογισμό της Ευρωπαϊκής Ένωσης.
<SPEAKER ID="475" NAME="Kartika Tamara Liotard">
εξ ονόματος της Ομάδας GUE/NGL. - (NL) Θα έλεγα σχεδόν: πόσο ασυνήθιστο, μια στρατηγική σχετικά με την υγεία των ζώων από την Επιτροπή με έμφαση στην πρόληψη. Αυτό είναι θαυμάσιο, αλλά πόσο μεγάλη απογοήτευση αισθανόμαστε που η ορθή μεταχείριση των ζώων είναι μόνο ένα υποπροϊόν της στρατηγικής της Επιτροπής. Ένα πολύ γνωστό τραγούδι στις Κάτω Χώρες αρχίζει με τα λόγια, "Ένα ζώο είναι κάτι περισσότερο από ένα κομμάτι κρέας και ένας άνθρωπος είναι κάτι περισσότερο από καταναλωτής". Δυστυχώς, η Επιτροπή δεν το γνωρίζει αυτό το τραγούδι. Παραμένει ακόμη υπερβολικά προσκολλημένη στην αντιμετώπιση των ζώων κυρίως ως παραγωγούς κρέατος, δέρματος, μαλλιού, αυγών, γάλακτος και κοπριάς. Κυριαρχεί ακόμα η οικονομική άποψη και έτσι κατά τη γνώμη μου η στρατηγική είναι μονόπλευρη.
<P>
Ευτυχώς, και γι' αυτό ευγνωμονώ τον εισηγητή, η έκθεσή του είναι ήδη κάπως καλύτερη, διότι απλώς, σε αντίθεση με την πρόταση της Επιτροπής, περιλαμβάνει πράγματι ορισμένα στοιχεία σχετικά με την αληθινά ορθή μεταχείριση των ζώων. Θα αναφέρω δύο στοιχεία τα οποία πιστεύω πως είναι πολύ σημαντικά. " αναγνώριση ότι η εντατική εκτροφή ζώων αυξάνει σημαντικά τον κίνδυνο εκδηλώσεων ασθενειών και τις επιδημίες. Με δεδομένο το τεράστιο μέγεθος του ευρωπαϊκού κλάδου των βιοεπιστημών, το ζητούμενο δεν είναι κατά πόσο θα εκδηλωθεί άλλη μια ασθένεια των ζώων αλλά πότε. Σωστά ειπώθηκε εν συντομία ότι η μεταφορά ζώων ενέχει σημαντικό κίνδυνο εξάπλωσης των ασθενειών των ζώων. Συνεπώς, πρέπει να αποφεύγουμε τη μεταφορά ζώων όσο το δυνατόν περισσότερο, επίσης να μειώνουμε και να βελτιώνουμε τη μεταφορά εξαιτίας της τεράστιας καταπόνησης που προκαλεί στα ζώα. Αυτή η έκθεση δεν έχει προσαρμοστεί όσο θα ήθελα στο θέμα της ορθής μεταχείρισης των ζώων, αλλά οποιαδήποτε βελτίωση είναι σημαντική και, ως εκ τούτου, τη στηρίζω ολόψυχα.
<SPEAKER ID="476" NAME="Kathy Sinnott">
εξ ονόματος της Ομάδας IND/DEM. - (EN) Κύριε Πρόεδρε, αισθάνομαι πολύ ευγνώμων που η ανάγκη για σωστή μεταχείριση και φροντίδα των ζώων αναγνωρίζεται όλο και περισσότερο. " καλή κτηνοτροφία είναι κάτι το οποίο οι οικογένειες των κτηνοτρόφων της Ιρλανδίας έχουν σαν κανόνα που εφαρμόζεται στην πράξη και τους επαινώ γι' αυτό. Εντούτοις, θα ήθελα να τονίσω ότι πρέπει τα ζώα και τα ζωικά προϊόντα που έρχονται στην ΕΕ να τηρούν τα ίδια πρότυπα ορθής μεταχείρισης τα οποία επιβάλλει η ΕΕ. Δεν είναι δίκαιο τα προϊόντα που ενδέχεται να έχουν παραχθεί με τους φθηνότερους και πιο σκληρούς τρόπους να φτάνουν στην ΕΕ και να συναγωνίζονται τα δικά μας ζωικά προϊόντα τα οποία έχουν παραχθεί σύμφωνα με τα αυστηρά πρότυπα που έχουν καθιερωθεί· ο ανταγωνισμός αυτού του είδους δεν είναι μόνο άδικος από οικονομική άποψη αλλά θέτει τα ζώα μας και ακόμα και τους ανθρώπους μας σε κίνδυνο εξαιτίας της εξάπλωσης μιας ασθένειας.
<P>
Ένα μέτρο που συζητήθηκε σε αυτό το Σώμα και το οποίο είναι ουτοπιστικό για τους ιρλανδούς κτηνοτρόφους είναι ο καθορισμός ορίου όσον αφορά τη μεταφορά ζώων. Ενώ ένα όριο εννέα ωρών με ενδιάμεσες στάσεις μπορεί να φαίνεται λογικό για τη χερσαία μεταφορά, είναι ουσιαστικά αδύνατον να τηρηθεί αυτό το όριο για τη θαλάσσια μεταφορά από την Ιρλανδία - θυμηθείτε ότι η Ιρλανδία είναι νησί. Εξαρτώμαστε από τη θαλάσσια μεταφορά ζώων και ένα τέτοιο όριο θα αποτρέψει τελικά τους ιρλανδούς εκτροφείς αλόγων και τους κτηνοτρόφους να μεταφέρουν ζώα. Επομένως θα ήθελα να προτείνω να επικεντρωθούμε περισσότερο στην ποιότητα της μεταφοράς αυτών των ζώων, παρά στον χρόνο, έτσι ώστε να μην παρακωλύεται η μεταφορά ζώων από και προς την Ιρλανδία.
<P>
Εν τέλει, ενώ χαίρομαι που η νέα στρατηγική σχετικά με την υγεία των ζώων αφορά όλα τα ζώα εντός της ΕΕ, θα ήθελα να υπάρχουν περισσότερες ειδικές αναφορές όσον αφορά την προμήθεια και τη μεταχείριση των κατοικίδιων ζώων. Νομίζω ότι πολλά από αυτά υποφέρουν στις χώρες μας. Οι ιδιοκτήτες κατοικίδιων ζώων σε πολλές περιπτώσεις είναι πιθανό ότι δεν γνωρίζουν τον τρόπο μεταχείρισης και φροντίδας των ζώων τους, κάτι το οποίο οδηγεί συχνά σε αύξηση της σκληρής συμπεριφοράς απέναντι στα ζώα, συχνά όχι ηθελημένα. Έτσι ενώ έχουμε δώσει μεγάλη προσοχή στη ρύθμιση των ζώων που φτάνουν στην ΕΕ, στη μεταφορά των ζώων κλπ., αδιαφορήσαμε ως προς την κακή κατάσταση των κατοικίδιων και των αδέσποτων, ένα ζήτημα το οποίο αναφέρουν συχνά οι κάτοικοι της εκλογικής μου περιφέρειας οι οποίοι επισημαίνουν τα κοινά περιστατικά βίας.
<SPEAKER ID="477" NAME="Dimitar Stoyanov" AFFILIATION="NI">
(BG) Kύριε Πρόεδρε, νομίζω ότι ο εισηγητής συνέταξε μια πολύ αντικειμενική και ενδιαφέρουσα έκθεση.
<P>
Θα ήθελα να επιστήσω την προσοχή σας σε πολλά σημαντικά σημεία. Το πρώτο είναι το εξής. Κυρία Επίτροπε, εσείς η ίδια επισημάνατε ότι εν λόγω πολιτική εδώ και λίγο καιρό παρουσιάζει εξέλιξη στην ΕΕ. Αυτό δημιουργεί ιδιαίτερα προβλήματα στα νέα κράτη μέλη. Στη Βουλγαρία, για παράδειγμα, η παραγωγή έχει κατακερματιστεί, υπάρχουν πολλοί μικροί παραγωγοί γεωργικών προϊόντων και μικρές φάρμες που λειτουργούν κάτω από δύσκολες συνθήκες. Οι άνθρωποι δεν έχουν επαρκή πληροφόρηση, δεν κατανοούν σαφώς τα δικαιώματα και τις υποχρεώσεις τους ούτε και τις υπάρχουσες ευκαιρίες. Σε αυτήν την περίπτωση και πάλι γίνεται κάποιου είδους διάκριση εις βάρος των νέων κρατών μελών τα οποία έχουν την υποχρέωση, την ευκαιρία να φτάσουν σε ένα συγκεκριμένο επίπεδο σε τομείς που αναπτύσσονται εδώ και χρόνια μέσα από εποικοδομητικές προσπάθειες εντός της Ευρωπαϊκής Ένωσης.
<P>
Θα πρέπει να χειριζόμαστε αυτές τις περιπτώσεις με ιδιαίτερη ανοχή, έτσι ώστε τα πράγματα για τα οποία συζητάμε, η νομοθεσία που δημιουργείται, να μπορούν να φέρουν αποτελέσματα σε πραγματικό χρόνο και να διασφαλίζεται ότι όλα αυτά που γράφονται στις νομοθετικές διατάξεις μπορούν πράγματι να συμβούν. Οι άνθρωποι δεν πρέπει να μένουν στο σκοτάδι όσον αφορά αυτά τα ζητήματα.
<P>
Σε αυτό το πλαίσιο, το ζήτημα που θίγει ο εισηγητής όσον αφορά την κωδικοποίηση της νομικής βάσης είναι πολύ σημαντικό εφόσον οι απλοί άνθρωποι δυσκολεύονται να ανατρέξουν σε πολύπλοκες νομοθετικές πράξεις. Οι κωδικοποιημένες, ενοποιημένες εκδόσεις των οδηγιών και των κανονισμών θα πρέπει να τους δίνουν τη δυνατότητα να κατανοούν σε μεγάλο βαθμό αυτά που πρέπει να κάνουν όσον αφορά τον σεβασμό των ζώων.
<P>
Ένα άλλο ζήτημα που προέκυψε ήταν η χρηματοδότηση. Αναφέρομαι στη δυσχερή οικονομική κατάσταση που υπάρχει στη Βουλγαρία, αμφιβάλλω αν οι κτηνοτρόφοι θα είναι σε θέση να εφαρμόσουν με επιτυχία τις οδηγίες εκτός αν έχουν τη μαζική υποστήριξη της Επιτροπής.
<P>
Δεν θέλω να επαναλάβω αυτό που έχει ειπωθεί πολλές φορές σε αυτό το Σώμα, συνεπώς η Επιτροπή θα πρέπει να δώσει μεγαλύτερη προσοχή σε αυτά τα θέματα διότι υπάρχει η εντύπωση ότι θέτοντας αυτά τα υψηλά πρότυπα δημιουργούμε διακρίσεις εις βάρος των δικών μας κτηνοτρόφων. " Επιτροπή θα πρέπει να εξετάσει σοβαρά τα πρότυπα που θα εφαρμοστούν όσον αφορά τις εισαγωγές.
<SPEAKER ID="478" NAME="Neil Parish" AFFILIATION="PPE-DE">
(EN) Kύριε Πρόεδρε, θα ήθελα να ευχαριστήσω πάρα πολύ τον κ. Wojciechowski για την έκθεσή του και να καλωσορίσω την Επίτροπο. Θα ήθελα επίσης να συγχαρώ την κ. De Lange για το σκληρό έργο της ως σκιώδης εισηγήτρια. Γνωρίζουμε όλοι πολύ καλά ότι χρειαζόμαστε μια ισχυρή στρατηγική σχετικά με την υγεία και την ορθή μεταχείριση των ζώων, κάτι το οποίο ζητούν στην πραγματικότητα οι καταναλωτές στην Ευρώπη. Εντούτοις, θα πρέπει επίσης να φροντίζουμε τα εισαγόμενα κρέατα και τα προϊόντα που εισάγονται από χώρες εκτός της Ευρωπαϊκής Ένωσης να ανταποκρίνονται στα δικά μας υψηλά πρότυπα.
<P>
Για παράδειγμα, θα θέλαμε να δούμε ένα πολύ υψηλότερο πρότυπο ορθής μεταχείρισης των ζώων στη βιομηχανία πουλερικών. Θέλουμε να υπάρχει εκεί περισσότερος χώρος για τα πουλερικά μας, ειδικά τα κοτόπουλα και θέλουμε να παράγουμε κοτόπουλα με έναν τρόπο πολύ πιο φιλικό προς την ορθή μεταχείριση των ζώων, αλλά την ίδια στιγμή πρέπει να προσέχουμε να μην εισάγουμε προϊόντα κατώτερης ποιότητας. Επίσης, στην περίπτωση της βιομηχανίας πουλερικών, υπάρχει η απαγόρευση κλουβιών και κλωβοστοιχιών και φυσικά εισάγουμε πολλά προϊόντα αυγών σε μορφή σκόνης και σε υγρή μορφή - σχεδόν το 70% των προϊόντων αυγών εισάγονται σε αυτή τη μορφή. Αυτά τα προϊόντα μπορεί να προέρχονται από ζώα που δεν εκτρέφονται σύμφωνα με τα πρότυπα ορθής μεταχείρισης των ζώων, συνεπώς θα πρέπει να είμαστε προσεκτικοί σε αυτό το σημείο. Συμφωνώ επίσης με τον σκωτσέζο συνάδελφό μου πως αν πρόκειται να εισάγουμε την ανιχνευσιμότητα και να αποσκοπούμε σε ένα ηλεκτρονικό σύστημα, τότε θα πρέπει να διασφαλίσουμε ότι το σύστημα είναι έτοιμο και λειτουργεί, ότι είναι οικονομικά αποδοτικό και ότι μπορεί πράγματι να εφαρμοστεί από τους κτηνοτρόφους χωρίς τεράστιες δαπάνες.
<P>
Έτσι ενώ σε γενικές γραμμές αποδέχομαι αυτήν την καλή έκθεση, νομίζω πως θα πρέπει να είμαστε προσεκτικοί, καθώς σημειώνουμε πρόοδο όσον αφορά τα πρότυπα στην Ευρώπη, έτσι ώστε να έχουμε τα ίδια πρότυπα για τις εισαγωγές.
<SPEAKER ID="479" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, συγχαίρω τον εισηγητή, κ. Wojciechowski, για την έξοχη έκθεσή του. Αποτελεί πραγματικά πολύ μεγάλο πρόβλημα το ότι το σύστημα υγείας για τα ζώα δεν λειτουργεί σωστά σε σχέση με τρίτες χώρες. Στον ΠΟΕ θα πρέπει να καταβάλλουμε κάθε προσπάθεια ώστε να διασφαλίσουμε ότι οι τρίτες χώρες επίσης συμμορφώνονται με τα υψηλά μας πρότυπα σχετικά με την υγεία των ζώων και την ορθή μεταχείρισή τους. Αυτό είναι κάτι για το οποίο ενδιαφέρονται οι καταναλωτές και οι παραγωγοί της Ευρώπης.
<P>
Πρέπει να προστατέψουμε την υγεία των καταναλωτών της Ευρωπαϊκής Ένωσης από τα εισαγόμενα προϊόντα που παράγονται σύμφωνα με χαμηλότερα πρότυπα. Στο μεταξύ οι παραγωγοί της ΕΕ αντιμετωπίζουν υψηλότερο κόστος, κάτι το οποίο τους τοποθετεί σε άδικη και μειονεκτική θέση ως προς τον ανταγωνισμό. Συνεπώς, είναι ιδιαίτερα σημαντικό το Γραφείο Τροφίμων και Κτηνιατρικών Θεμάτων της Ευρωπαϊκής Επιτροπής, το ΓΤΚΘ, να διεξαγάγει ένα μεγάλο ποσοστό των επιτόπιων επιθεωρήσεων του σε τρίτες χώρες. Το 2008 αυτό το ποσοστό ανέρχονταν μόλις σε 30%.
<P>
" ασφάλεια των τροφίμων αποτελεί ζήτημα προτεραιότητας. Το καθεστώς ασφάλειας των τροφίμων εντός της Ευρωπαϊκής Ένωσης αντιμετωπίζει επί του παρόντος σοβαρά προβλήματα, ενώ οι προκλήσεις και ο κίνδυνος των επιδημιών είναι μεγαλύτερος από ποτέ. Σε πολλά μέρη δεν υπάρχουν κτηνίατροι με επαρκείς γνώσεις για να ελέγχουν αποτελεσματικά και αρκετά τακτικά τη συμμόρφωση με τους κανονισμούς. Τα μέσα που έχουν στη διάθεσή τους είναι απαρχαιωμένα, συχνά βασίζονται ακόμα στα συστήματα του 19ου αιώνα. Σε πολλά κράτη μέλη, η επαγγελματική κατάρτιση και εκπαίδευση είναι ανεπαρκής και πρόσφατα σκάνδαλα, όπως το σκάνδαλο "M.E.G.A. Trade" στην χώρα μου, την Ουγγαρία, αποδεικνύει επίσης ότι οι πολυεθνικές δεν ελέγχονται σωστά σε σχέση με την ασφάλεια των τροφίμων.
<P>
Οι ελλείψεις που αναφέρθηκαν παραπάνω θα πρέπει να διορθωθούν. Συμφωνώ με τις στρατηγικές ιδέες της Επιτροπής και στηρίζω πλήρως την έκθεση. Σας ευχαριστώ για την προσοχή σας.
<SPEAKER ID="480" NAME="Mάριος Ματσάκης" AFFILIATION="ALDE">
(EN) Κύριε Πρόεδρε, δίνω συγχαρητήρια στον εισηγητή για την έξοχη έκθεσή του. " υγεία των ζώων είναι σημαντική, όχι απλά γιατί είναι στενά συνδεδεμένη με την ανθρώπινη υγεία και την ισορροπία της βιοποικιλότητας του περιβάλλοντος αλλά επίσης διότι έχει τεράστια σημασία για το εμπόριο της κτηνοτροφίας και την οικονομία, για να μην αναφέρουμε την σημασία που έχουν τα ζώα για την κοινωνία και τον αθλητισμό· έτσι θα ήταν υπερβολικό να πούμε ότι η υγεία των ζώων είναι σχεδόν συνώνυμη της ανθρώπινης υγείας και της ευημερίας. Λαμβάνοντας αυτό υπόψη, δεν μας εκπλήσσει το γεγονός ότι η νέα στρατηγική σχετικά με τη υγεία των ζώων για την Ευρωπαϊκή Ένωση για το 2007-2013 είναι απολύτως αναγκαία.
<P>
" έκθεση που έχουμε ενώπιον μας σήμερα το βράδυ είναι μελετημένη και ισορροπημένη κατά τη γνώμη μου και θα αποτελέσει μια σωστή αλλά κάπως συνοπτική βάση πάνω στην οποία θα βασίσουμε τις μελλοντικές μας νομοθετικές και μη οδηγίες που σχετίζονται με αυτό το θέμα. Επιτρέψτε μου να αδράξω την ευκαιρία να επισημάνω μερικούς σημαντικούς τομείς στους οποίους η Επιτροπή πρέπει να αποσαφηνίσει κάπως τα πράγματα.
<P>
" έκθεση υποστηρίζει σθεναρά τον εμβολιασμό ως βασικό μέσο πρόληψης των ασθενειών. Αυτό, σύμφωνα με όσα γνωρίζω, είναι αντίθετο με τη σημερινή πρακτική όσον αφορά τουλάχιστον μια σοβαρή ασθένεια των ζώων, τον αφθώδη πυρετό. Στην περίπτωση του αφθώδους πυρετού, ο εμβολιασμός στα κράτη μέλη της Ευρωπαϊκής Ένωσης απαγορεύεται ως προληπτικό μέτρο εξαιτίας της επακόλουθης δυσκολίας όσον αφορά την αναγνώριση των μολυσμένων ζώων από τα εμβολιασμένα όταν χρησιμοποιούμε δοκιμές ελέγχου για την ανίχνευση της παρουσίας αντισωμάτων κατά της ασθένειας. Σκοπεύει η Επιτροπή να αλλάξει την πολιτική της σχετικά με τους εμβολιασμούς κατά του αφθώδους πυρετού στο εγγύς μέλλον;
<P>
Επιπλέον, ποια είναι η θέση της Επιτροπής όσον αφορά το γεγονός ότι στις περισσότερες τρίτες χώρες ο εμβολιασμός των ζώων κατά του αφθώδους πυρετού όχι μόνο επιτρέπεται αλλά ενισχύεται; Θα απαγορευτεί η εισαγωγή ζώων από τέτοιες χώρες αν η πολιτική σχετικά με τους εμβολιασμούς κατά του αφθώδους πυρετού δεν αλλάξει στην ΕΕ;
<P>
Ο δεύτερος τομέας είναι η έλλειψη της απαραίτητης εφαρμογής επαρκών υγειονομικών ελέγχων στο διεθνές εμπόριο ζωντανών πτηνών, ειδικά των παπαγάλων από τρίτες χώρες. Αυτός είναι ένας τομέας που πρέπει να αποσαφηνιστεί.
<SPEAKER ID="481" NAME="Ilda Figueiredo" AFFILIATION="GUE/NGL">
(PT) Οποιαδήποτε νέα στρατηγική σχετικά με την υγεία των ζώων πρέπει να δώσει ιδιαίτερη προσοχή στην πρόληψη των ασθενειών, στις ζωοτροφές, στον έλεγχο των συνόρων και στη μεταφορά των ζώων. Ολόκληρο το σύστημα πρόληψης, οι δοκιμές, ο εμβολιασμός και άλλα μέτρα τα οποία ενδέχεται να αποτρέψουν νέες εκδηλώσεις ασθενειών των ζώων είναι σημαντικά στο πλαίσιο της πρόληψης σοβαρής βλάβης όπως αυτή που προκαλείται εξαιτίας της ΣΕΒ, του αφθώδους πυρετού, του ιού του καταρροϊκού πυρετού και άλλων ασθενειών, διότι διακυβεύονται η ασφάλεια των τροφίμων και η δημόσια υγεία.
<P>
Είναι, συνεπώς, επίσης σημαντικό να ληφθούν υπόψη αυτές οι αρχές σε σχέση με τα εισαγόμενα ζώα, όπως έχει ήδη ειπωθεί σήμερα. Ευελπιστούμε ότι το νέο σχέδιο δράσης που μόλις ανακοίνωσε η Επίτροπος θα εφαρμοστεί όσο το δυνατόν πιο σύντομα ώστε να βελτιωθούν οι υφιστάμενοι μηχανισμοί με την επέκταση της τεχνικής και ανθρώπινης υποστήριξης, με τη διασφάλιση της οικονομικής στήριξης και την αύξηση των προγραμματισμένων δημοσιονομικών πόρων. Αυτό το ζήτημα πρέπει να αποσαφηνιστεί σήμερα.
<SPEAKER ID="482" NAME="Bastiaan Belder" AFFILIATION="IND/DEM">
(NL) "" πρόληψη είναι καλύτερη από τη θεραπεία", αυτό είναι το σύνθημα της Ευρωπαϊκής Επιτροπής. Συμφωνώ απολύτως με αυτό. Επομένως, η στρατηγική της αξίζει την υποστήριξή μου. Οι αρχές της "συνεργασίας" και της "επικοινωνίας" μου αρέσουν. Επίσης νομίζω πως είναι καλή ιδέα να εργαστούμε για την απλοποίηση και την αποσαφήνιση της νομοθεσίας.
<P>
Θέλω να αναφερθώ συγκεκριμένα στον εμβολιασμό. Τον υποστηρίζω απόλυτα. Πρέπει να αποφύγουμε όσο το δυνατόν τις μαζικές προληπτικές θανατώσεις υγιών ζώων. Οι ολλανδοί κτηνοτρόφοι έχουν βιώσει τις επιπτώσεις τέτοιων μέτρων στο παρελθόν. Επισημαίνω εν προκειμένω την έκκληση της έκθεσης Wojciechowski σχετικά με την έγκριση μέτρων προκειμένου να αποτρέψουμε τη δημιουργία εμποδίων στο εμπόριο. Πρέπει πραγματικά να αποφύγουμε την αβεβαιότητα που υπάρχει σχετικά με τις πωλήσεις προϊόντων που προέρχονται από εμβολιασμένα ζώα. Επομένως είναι πολύ σημαντικό για τις κυβερνήσεις να διατυπώσουν με σαφήνεια το μήνυμα ότι τα προϊόντα είναι ακίνδυνα. Κατά κάποιο τρόπο, η επιτυχία μιας σωστής πολιτικής εμβολιασμού εξαρτάται από την προθυμία των κτηνοτρόφων να συμμετέχουν σε αυτά τα προγράμματα εμβολιασμού.
<P>
H υγεία και η ορθή μεταχείριση των ζώων αποτελούν δικαίως σημαντικά ζητήματα για τους ευρωπαίους πολίτες. Συνεπώς, θα συνιστούσα να προστεθεί και αυτό το θέμα στην ημερήσια διάταξη του ΠΟΕ. Δεν είναι δυνατόν να επιτρέψουμε να υπονομευτεί μια καλή στρατηγική από τις εισαγωγές από χώρες που δεν έχουν τις ίδιες απαιτήσεις όσον αφορά την υγεία και την ορθή μεταχείριση των ζώων με την Ευρωπαϊκή Ένωση. Κάτι τέτοιο βλάπτει την εμπιστοσύνη του καταναλωτή και είναι κακό για τη στήριξη ανάμεσα στους κτηνοτρόφους και τους υπόλοιπους άμεσα εμπλεκόμενους. Με τα σχόλια αυτά μπορώ να συμφωνήσω με την προτεινόμενη στρατηγική και ειλικρινά ευχαριστώ τον εισηγητή για την έκθεσή του.
<SPEAKER ID="483" NAME="Mairead McGuinness" AFFILIATION="PPE-DE">
(EN) Kύριε Πρόεδρε, ευχαριστώ την Επίτροπο και τον εισηγητή για το έργο που έφεραν εις πέρας. Μπορώ απλώς να πω, σχετικά με το ζήτημα των εισαγωγών τροφίμων από τρίτες χώρες, το οποίο ουσιαστικά αναφέρθηκε σε κάθε παρέμβαση, ότι υπάρχει μια πραγματική πεποίθηση μεταξύ των παραγωγών της ΕΕ ότι εθελοτυφλούμε όσον αφορά τα πρότυπα για τα τρόφιμα που παράγονται εκτός των συνόρων μας. Πιστεύω πραγματικά πως μόνο αν πιστέψουν οι κτηνοτρόφοι και οι παραγωγοί ότι πραγματικά φροντίζουμε για το συμφέρον τους τότε μόνο θα έχουμε την πλήρη δέσμευσή τους για τα μέτρα τα οποία θα λάβουμε εντός της Ευρωπαϊκής Ένωσης. Αυτό είναι το βασικότερο σημείο. Το έχουμε ήδη θίξει. Δείτε το ζήτημα της παραγωγής αυγών κλωβοστοιχίας: θα τη μεταφέρουμε έξω από την Ευρώπη εκτός αν μπορούμε να ενσωματώσουμε τα πρότυπα στις διαπραγματεύσεις στον ΠΟΕ και σε αυτό το σημείο δεν έχουμε επιτύχει τους στόχους μας.
<P>
Προχωρώντας στα ζητήματα της παρούσας έκθεσης, γνωρίζουμε ότι η ανθρώπινη υγεία επηρεάζεται από την υγεία των ζώων: το 60% των μολύνσεων των ανθρώπων προέρχεται από τα ζώα καθώς και ένας τεράστιος αριθμός νεοεμφανιζόμενων ασθενειών. Είναι δύσκολο να προβλέψουμε αλλά πρέπει να ασχοληθούμε και να έχουμε μια ενιαία στρατηγική για την υγεία των ζώων σε ολόκληρη την Ευρωπαϊκή Ένωση.
<P>
Το ζήτημα της βιοπροστασίας είναι πολύ σημαντικό και οι γεωργοί πρέπει να συμμετέχουν στην πρόληψη της ασθένειας. Αλλά μπορώ να σας δώσω ένα παράδειγμα: οι ασβοί είναι είδος υπό προστασία σύμφωνα με τη Σύμβαση της Βέρνης, έτσι λοιπόν, με ποιον τρόπο προστατεύει ένας κτηνοτρόφος τον εαυτό του και το κοπάδι του από έναν ασβό με φυματίωση, και ποιος θα πρέπει να επωμισθεί το κόστος όταν προκύψει κάποιο πρόβλημα; Ανησυχώ μήπως περάσουμε από τoν καταμερισμό των δαπανών στη μετατόπιση των δαπανών αν η ανησυχία μας είναι το ποσό που πρέπει να ξοδέψουμε. Έτσι λοιπόν πρέπει να εξετάσουμε αυτά τα συγκεκριμένα ζητήματα: για τον καταρροϊκό πυρετό, τη γρίπη των πτηνών, τον αφθώδη πυρετό, χρειαζόμαστε πράγματι αυστηρούς ελέγχους στα σύνορα και κατάλληλα προγράμματα εμβολιασμού. Πρέπει επίσης να εξετάσουμε όντως αυτά τα μέτρα πολύ σοβαρά διότι τα προβλήματα αυξάνονται.
<P>
Όσον αφορά τη μεταφορά των ζώων, επιτρέψτε μας να στηρίξουμε όλα τα μέτρα μας στην επιστήμη -την καλή επιστήμη- έτσι ώστε να μην χρειαστεί να προκαλέσουμε προβλήματα. Επιτρέψτε μας να μην αντιδράσουμε όσον αφορά το συναισθηματικό κομμάτι αυτής της συζήτησης, αλλά να χρησιμοποιήσουμε την επιστήμη ως βαρόμετρο. Δεν δέχομαι ότι το μεγάλο είναι χειρότερο από το μικρό ή ότι το μικρό είναι καλύτερο από το μεγάλο· νομίζω ότι πρέπει να φροντίζουμε όλα τα ζώα, ανεξάρτητα από το αν είναι σε ομάδες των 10 ή των 100.
<SPEAKER ID="484" NAME="Pilar Ayuso" AFFILIATION="PPE-DE">
(ES) Κύριε Πρόεδρε, η νέα στρατηγική της Επιτροπής σχετικά με την υγεία των ζώων επιδιώκει να απλοποιήσει τη νομοθεσία μέσω της εφαρμογής ενός γενικού νόμου ο οποίος θα καλύπτει όλες τις ασθένειες.
<P>
" απλοποίηση είναι πάντα κάτι καλό με την προϋπόθεση ότι δεν παρεμποδίζει την αποτελεσματικότητα. Εντούτοις, εφόσον η Επιτροπή προτείνει όλοι οι εμπλεκόμενοι τομείς να μοιραστούν τις δαπάνες για την κτηνιατρική και να αναθεωρηθεί το κοινοτικό σύστημα συγχρηματοδότησης κτηνιατρικών μέτρων, με μια ιεραρχία των ασθενειών ανάλογα με τη σοβαρότητά τους, φαίνεται ότι ενδιαφέρεται περισσότερο να αποταμιεύσει χρήματα από τον κοινοτικό προϋπολογισμό παρά να βελτιώσει πραγματικά την εξάλειψη των ασθενειών των ζώων.
<P>
" Επιτροπή οφείλει να ασχοληθεί με την εφαρμογή κατάλληλων συνοριακών ελέγχων και να προβλέψει επαρκή χρηματοδότηση του κτηνιατρικού ταμείου διότι η υγεία των ζώων, όπως έχουν δείξει τα πρόσφατα γεγονότα, αποτελεί πραγματικό πρόβλημα που καταστρέφει την οικονομική κατάσταση των χωρών και των κτηνοτρόφων.
<P>
Όσον αφορά την ορθή μεταχείριση των ζώων κατά τη μεταφορά, θεωρώ ότι ο εξοπλισμός που διαθέτουν τα οχήματα αποτελεί σοβαρότερο ζήτημα απ' ότι ο χρόνος του ταξιδιού. Εδώ οι κανονισμοί της Κοινότητας επιβάλλουν ήδη κάποιες απαιτήσεις όσον αφορά τον εξαερισμό, τη θερμοκρασία, τη μέγιστη πυκνότητα και τον χρόνο ανάπαυσης, μεταξύ άλλων, για να διασφαλίσουν τις κατάλληλες συνθήκες μεταφοράς και να μειώσουν έτσι την ένταση των ζώων στο ελάχιστο.
<P>
Εν πάση περιπτώσει, όσον αφορά το θέμα του χρόνου και των συνθηκών μεταφοράς, πρέπει να λάβουμε υπόψη μας όλα τα ζώα, όχι μόνο αυτά τα οποία πρόκειται να σφαγιαστούν στο τέλος του ταξιδιού, και να εφαρμόσουμε τους ίδιους κανονισμούς σε όλα τα ζώα.
<P>
Εν τέλει θέλω να δηλώσω ότι διαφωνώ με την κλωνοποίηση των ζώων για περισσότερο κρέας.
<P>
" κλωνοποίηση είναι μια πρακτική η οποία επί του παρόντος πρέπει να περιοριστεί στην έρευνα και τον πειραματισμό.
<SPEAKER ID="485" NAME="Avril Doyle" AFFILIATION="PPE-DE">
(EN) Κύριε Πρόεδρε, παραθέτω όσα αναφέρει μεταξύ άλλων η ανακοίνωση της Επιτροπής: "" έννοια της υγείας των ζώων δεν καλύπτει μόνο την απουσία ασθενειών στα ζώα, αλλά επίσης και την κρίσιμη σχέση μεταξύ της υγείας των ζώων και της ορθής μεταχείρισής τους". Ως εισηγήτρια για τη νομοθεσία σχετικά με το ανώτατο όριο καταλοίπων των κτηνιατρικών φαρμάκων στις τροφές θα ήθελα να επισημάνω ότι το κλειδί όσον αφορά αυτήν την κρίσιμη σχέση είναι η επαρκής διαθεσιμότητα εγκεκριμένων φαρμάκων, ειδικά γι' αυτό που στην Ευρώπη αποκαλούμε Δράση υπέρ της φαρμακευτικής φροντίδας των ζώων (Minor Use and Minor Species -MUMS). " Επιτροπή θα πρέπει να αντιμετωπίσει επειγόντως αυτό το ζήτημα.
<P>
" διαθεσιμότητα μιας επαρκούς σειράς κτηνιατρικών φαρμάκων για τη θεραπεία της μεγάλης ποικιλίας ειδών ζώων στην Ευρωπαϊκή Κοινότητα αποτελεί μεγάλη πρόκληση εδώ και δύο δεκαετίες. Κατά τη διάρκεια αυτής της περιόδου έχουν γίνει σημαντικές προσπάθειες από διάφορους κύκλους συμφερόντων προκειμένου να αντιμετωπιστούν τα προβλήματα της διαθεσιμότητας των φαρμάκων. Παρά τις προσπάθειες αυτές, η κατάσταση συνεχίζει να χειροτερεύει. " έλλειψη εγκεκριμένων φαρμάκων δημιουργεί πραγματικό κίνδυνο για την υγεία και την ορθή μεταχείριση των ζώων καθώς και για την ασφάλεια των καταναλωτών. Δημιουργεί επίσης σημαντικά προβλήματα για τους ιδιοκτήτες ζώων, τους κτηνοτρόφους, τους κτηνιάτρους και τις κυβερνήσεις.
<P>
" μη χορήγηση φαρμάκων ή η χορήγηση μη εγκεκριμένων ή ακατάλληλων προϊόντων δημιουργεί προβλήματα στην υγεία και την ορθή μεταχείριση των ζώων καθώς και συμπτώματα ζωονόσων στους ιδιοκτήτες ζώων και τους καταναλωτές. Υπάρχουν επίσης οικονομικές, νομικές και εμπορικές επιπτώσεις για τις διάφορες εμπλεκόμενες ομάδες ενδιαφερομένων, ενώ η έλλειψη φαρμάκων ενδέχεται να έχει αρνητικές συνέπειες στις αγροτικές κοινότητες και γενικά στη γεωργία.
<P>
Επιπλέον, το τωρινό πρόβλημα της διαθεσιμότητας στην ΕΕ όχι μόνο έχει επιπτώσεις στην υγεία και την ορθή μεταχείριση των ζώων μας, στην ασφάλεια του εφοδιασμού των τροφίμων και στη δημόσια υγεία στην Κοινότητα, αλλά υπονομεύει επίσης την ικανότητα της ΕΕ να ανταποκριθεί στο Πρόγραμμα της Λισαβόνας και να αποκομίσει τεράστια οφέλη για την ευρωπαϊκή γεωργία και την υδατοκαλλιέργεια.
<P>
Συνεπώς, ζητώ από την Επίτροπο να δεσμευτεί για την ενσωμάτωση μιας επείγουσας αναθεώρησης της οδηγίας για τα κτηνιατρικά φάρμακα και να αντιμετωπίσει το ζήτημα της διαθεσιμότητας των φαρμάκων μέσω της στρατηγικής για την υγεία των ζώων. Δεν πρέπει να περιμένουμε μέχρι να φτάσουν οι νεοεμφανιζόμενες ασθένειες σε ένα κρίσιμο στάδιο· πρέπει να τροποποιήσουμε τη νομοθεσία μας σχετικά με τα κτηνιατρικά φάρμακα γρήγορα καθώς οι επιπτώσεις και οι δαπάνες εξαιτίας της μεγάλης εκδήλωσης μιας ασθένειας με σοβαρές επιπτώσεις στην ΕΕ θα ξεπεράσουν κατά πολύ το κόστος της δράσης για να αναπτύξουμε τώρα κατάλληλα και επαρκώς διαθέσιμα...
<P>
(Ο Πρόεδρος διακόπτει την ομιλήτρια)
<SPEAKER ID="486" NAME="Paul Rübig" AFFILIATION="PPE-DE">
(DE) Κύριε Πρόεδρε, Επίτροπε Βασιλείου, κυρίες και κύριοι συνάδελφοι, εκτός από την εφαρμογή του Προγράμματος της Λισαβόνας, ένας από τους στόχους μας είναι, φυσικά, μια υγιεινή ζωή με μεγάλη διάρκεια, κάτι το οποίο σημαίνει ότι θα πρέπει να κάνουμε υγιεινή διατροφή. Για το σκοπό αυτό χρειαζόμαστε υγιή ζώα ώστε να έχουμε την απαραίτητη βάση για μια υγιεινή ζωή με μεγάλη διάρκεια.
<P>
Για τον λόγο αυτό πιστεύω πως είναι σημαντικό να σκεφτούμε τον τρόπο με τον οποίο μπορούμε να θεσπίσουμε νέες αρχές για τη βιομηχανία τροφίμων οι οποίες πολύ απλά θα εγγυώνται την ασφάλεια των τροφίμων, θα δίνουν προτεραιότητα στη βιώσιμη παραγωγή και θα διασφαλίζουν τιμές προσιτές για τον καταναλωτή. " Ευρώπη, όπως γνωρίζουμε, έχει επωφεληθεί αρκετά από το διεθνές εμπόριο. " μέση οικογένεια στην Ευρώπη αποταμιεύει 5 000 ευρώ ετησίως χάρη στο διεθνές εμπόριο. Ασφαλώς θα πρέπει να λάβουμε υπόψη μας αυτό το πλεονέκτημα.
<SPEAKER ID="487" NAME="Andrzej Jan Szejna" AFFILIATION="PSE">
(PL) Kύριε Πρόεδρε, η προτεινόμενη στρατηγική της Ευρωπαϊκής Ένωσης για την υγεία των ζώων περιλαμβάνει σχέδια που έχουν καταρτιστεί με σαφήνεια. Αυτό είναι ένα έγκυρο έγγραφο, και η αναφορά στην αρχή ότι η πρόληψη είναι καλύτερη από τη θεραπεία είναι όντως πολύ εύστοχη. " στρατηγική επισημαίνει κάποια σημαντικά ζητήματα. Αυτά περιλαμβάνουν τη διασφάλιση ενός υψηλού επιπέδου δημόσιας υγείας και ασφάλειας των τροφίμων, την προώθηση της υγείας των ζώων μέσω της πρόληψης εκδήλωσης ασθενειών των ζώων και τη μείωση των επιπτώσεών τους. Άλλα ζητήματα τα οποία πρέπει να αντιμετωπίσουμε είναι η προώθηση της ζωοτεχνίας και των πρακτικών ορθής μεταχείρισης που μειώνουν τους κινδύνους που σχετίζονται με την υγεία των ζώων και ελαχιστοποιούν τις βλαβερές συνέπειες για το περιβάλλον. Επιπλέον, υπάρχουν αναφορές για αύξηση της οικονομικής ανάπτυξης, συνοχή και ανταγωνιστικότητα μέσω της διασφάλισης της ελεύθερης κυκλοφορίας των αγαθών και της κατάλληλης μετακίνησης ζώων. Καλύπτεται επίσης η μεταφορά των ζώων, όπως και ο αυξημένος κίνδυνος ασθενειών και ο ρόλος των εμβολίων ως μία από τις βασικές μεθόδους πρόληψης των ασθενειών, η οποία σωστά υπογραμμίζεται.
<SPEAKER ID="488" NAME="Jim Allister" AFFILIATION="NI">
(EN) Κύριε Πρόεδρε, θα επισημάνω τρία σημεία εν συντομία. Πρώτον, πρέπει να εκφράσω την ανησυχία μου σχετικά με τη δημιουργία ενός νομοθετικού πλαισίου για ένα σύστημα καταμερισμού των δαπανών όσον αφορά τις σοβαρές ασθένειες. Θα ήταν πολύ καλύτερο και πιο δίκαιο να χρησιμοποιήσουμε κάποια από τα παραδοσιακά υπο-χρησιμοποιούμενα κονδύλια του προϋπολογισμού για έναν τέτοιο καλό σκοπό. Ομολογώ επίσης ότι εν μέρει ανησυχώ για το ότι ένα νομοθετικό πλαίσιο είναι πιθανό να δώσει στα κράτη μέλη την διακριτική ευχέρεια να ορίζουν το μέγεθος του καταμερισμού των δαπανών μεταξύ των τοπικών κτηνοτρόφων. Φοβάμαι ότι σύμφωνα με την πρακτική του παρελθόντος αυτό θα σημαίνει τιμωρία για τους κτηνοτρόφους εντός του "νωμένου Βασιλείου.
<P>
Το δεύτερο σημείο είναι ότι συμφωνώ με την έκκληση για παροχή βοήθειας στους κτηνοτρόφους προκειμένου να αγοράσουν νέο εξοπλισμό ηλεκτρονικής ταυτοποίησης, και περιμένω να καταστεί δυνατό αυτό στο πλαίσιο του προγράμματος αγροτικής ανάπτυξης. Τρίτον, χαιρετίζω την εστίαση της έκθεσης στην υπονόμευση των προτύπων της ΕΕ από τις εισαγωγές από τρίτες χώρες. Αυτή η ανησυχία, κυρία Επίτροπε, ποτέ άλλοτε δεν ήταν μεγαλύτερη από τη στιγμή που επιβεβαιωνόταν η απερίσκεπτη πίεση του Επιτρόπου Mandelson για μια συμφωνία στο πλαίσιο του ΠΟΕ με κάθε τίμημα, χωρίς να ληφθεί καθόλου υπόψη το μέλλον της δικής μας εγχώριας βιομηχανίας γεωργικών προϊόντων.
<SPEAKER ID="489" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, στην Ευρωπαϊκή Ένωση δίνουμε μεγάλη σημασία στη διασφάλιση της σωστής ποιότητας των τροφίμων. Έχουμε πολύ υψηλά πρότυπα ποιότητας και πράττουμε πολύ σωστά, καθώς διακυβεύεται η υγεία των ανθρώπων. " Ευρώπη έχει ένα ιδιαίτερα ανεπτυγμένο σύστημα ελέγχου ποιότητας που σχετίζεται κυρίως με την κατάσταση της υγείας των ζώων.
<P>
Συχνά οι κτηνοτρόφοι από χώρες εκτός της Ένωσης δεν καταφέρνουν να ανταποκριθούν στα πρότυπα ορθής μεταχείρισης των ζώων τα οποία επιβάλλουμε στους ευρωπαίους κτηνοτρόφους. Ένα μεγάλο ποσοστό των εισαγόμενων τροφίμων παράγεται σε συνθήκες που δεν τηρούν αυτά τα πρότυπα. Αυτό επηρεάζει την ανταγωνιστικότητα και συχνά οι ευρωπαίοι κτηνοτρόφοι βγαίνουν ζημιωμένοι. Συμμερίζομαι την άποψη του εισηγητή ότι η στρατηγική για την προστασία της υγείας των ζώων θα πρέπει να είναι μακροπρόθεσμη και ότι θα πρέπει να διασφαλιστεί η παροχή κατάλληλης χρηματοδότησης.
<SPEAKER ID="490" NAME="Aνδρούλα Βασιλείου">
Μέλος της Επιτροπής. - (EN) Κύριε Πρόεδρε, επιτρέψτε μου να σας ευχαριστήσω όλους για τις ενδιαφέρουσες συστάσεις και τις παρατηρήσεις σας. Λόγω του περιορισμένου χρόνου που έχω στη διάθεσή μου δεν θα μπορέσω να απαντήσω σε όλες, αλλά επιτρέψτε μου να σχολιάσω μερικά ζητήματα.
<P>
Πρώτα απ' όλα, οι χρονικοί περιορισμοί. Ένας βουλευτής ανέφερε ότι έχουμε χρονικούς περιορισμούς αλλά επιτρέψτε μου να επισημάνω ότι η πρώτη πρόταση -ο γενικός νόμος για την υγεία των ζώων- που θα τεθεί σε ισχύ είναι προγραμματισμένη για το 2010 και όχι για το 2013 όπως αναφέρθηκε.
<P>
Ένα άλλο σημείο το οποίο έθιξαν πολλοί ομιλητές ήταν η ορθή μεταχείριση των ζώων κατά τη μεταφορά. Καθώς έχω ήδη αναφέρει, πραγματοποιούμε μια εκτίμηση των επιπτώσεων η οποία ευελπιστούμε ότι θα είναι έτοιμη σε λίγους μήνες και τότε, ανάλογα με το αποτέλεσμα αυτής της εκτίμησης, θα αποφασίσουμε τον τρόπο με τον οποίο θα προχωρήσουμε όσον αφορά την ορθή μεταχείριση των ζώων κατά τη μεταφορά τους.
<P>
Τώρα επιτρέψτε μου να αναφερθώ στον προϋπολογισμό. Μετά τη σύσταση του Ευρωπαϊκού Κοινοβουλίου, η Επιτροπή αναμένεται να ετοιμάσει ένα λεπτομερή προϋπολογισμό σχετικά με τις δαπάνες που εμπλέκονται σε διαφορετικά προγράμματα δράσης. Αυτό δεν μπορεί να γίνει στο πλαίσιο του εν λόγω σχεδίου δράσης καθώς πρέπει να ακολουθήσει τις σχετικές δημοσιονομικές προμήθειες. Ο σκοπός είναι να εξετάσουμε τις προτάσεις κατά τη διάρκεια της ενδιάμεσης αναθεώρησης του προϋπολογισμού του 2009 και η Επιτροπή θα διερευνήσει την πιθανότητα διεύρυνσης του σημερινού κτηνιατρικού ταμείου και θα χρησιμοποιήσει άλλα σχετικά ταμεία για να χρηματοδοτήσει δράσεις που θα έχουν θετικό αντίκτυπο στην υγεία των ζώων.
<P>
Ο εμβολιασμός διεξάγεται εκτενώς και χρηματοδοτείται από την Ένωση σε πολλά κράτη μέλη επί του παρόντος, τόσο για τον καταρροϊκό πυρετό των προβάτων όσο και για τη λύσσα, αλλά θα πρέπει να καταστήσω σαφές όσον αφορά τον αφθώδη πυρετό, κύριε Ματσάκη, ότι δεν είμαστε υπέρ του προληπτικού εμβολιασμού, αν και σε επείγουσες περιπτώσεις βεβαίως θα εμβολιάσουμε.
<P>
Εν τέλει, απαντώντας στην κ. Doyle θα έλεγα ότι το πρόβλημα της δράσης υπέρ της φαρμακευτικής φροντίδας των ζώων λαμβάνεται υπόψη στο σχέδιο δράσης για την υγεία των ζώων μέσω του σχεδίου τεχνολογικής πλατφόρμας το οποίο πραγματοποιείται στο πλαίσιο του έβδομου προγράμματος-πλαίσιο για την έρευνα. Άκουσα πραγματικά πολύ ενδιαφέροντα σχόλια από όλους σας και θα έχουμε την ευκαιρία να τα συζητήσουμε εκτενώς στο εγγύς μέλλον. Σας ευχαριστώ πολύ για τη στήριξή σας.
<SPEAKER ID="491" NAME="Janusz Wojciechowski" LANGUAGE="PL">
Κύριε Πρόεδρε, κυρία Επίτροπε, θα ήθελα να ευχαριστήσω όλους εκείνους που έλαβαν τον λόγο για να κάνουν τα σχόλιά τους και για να επιδοκιμάσουν αυτήν την έκθεση. Τώρα θα ήθελα να αναφερθώ σε δύο συγκεκριμένα ζητήματα.
<P>
Οι περισσότερες ομιλίες αναφέρθηκαν στο πρώτο. Αφορά την απαίτηση συμμόρφωσης εκείνων που εξάγουν ζωικά προϊόντα στην ευρωπαϊκή αγορά με τα ίδια πρότυπα και θέσπισης των ίδιων απαιτήσεων με αυτές που επιβάλλονται στους ευρωπαίους παραγωγούς. Αυτό είναι αυτονόητο. Εννιά από τις 80 παραγράφους της έκθεσης είναι αφιερωμένες σε αυτό το ζήτημα. Αποτελεί σαφώς μια τεράστια πρόκληση και θα πρέπει να καταβάλλουμε κάθε δυνατή προσπάθεια για να ανταπεξέλθουμε. " σημερινή συζήτηση το αποσαφηνίζει αρκετά αυτό. " Ένωση πρέπει να δώσει προτεραιότητα στην επίλυση του ζητήματος εντός του πλαισίου του ΠΟΕ. Στηρίζω όλα όσα ειπώθηκαν σήμερα στο Σώμα. Δεν μπορούμε να ανεχτούμε την ύπαρξη διπλών προτύπων. Αυτό είναι απλά απαράδεκτο.
<P>
Ορισμένες ομιλίες έθιξαν επίσης το δεύτερο ζήτημα στο οποίο θα ήθελα να αναφερθώ. Σχετίζεται με τη μεταφορά και έχει ιδιαίτερη σημασία καθώς αύριο θα πρέπει να ψηφίσουμε για την τροπολογία της κ. De Lange. Θα ήθελα να πω ότι ως εισηγητής στηρίζω πλήρως την τροπολογία της κ. De Lange η οποία προτείνει τον περιορισμό της μεταφοράς των ζωντανών ζώων σε σφαγεία σε εννιά ώρες. Το ζήτημα αυτό υπήρξε για πολύ καιρό θέμα συζήτησης στο Σώμα. Συμφωνώ με τον περιορισμό για ανθρωπιστικούς λόγους. Υπάρχουν πολλές δραματικές αναφορές σχετικά με το τι συμβαίνει κατά τη διάρκεια μιας τέτοιας μεταφοράς. Υπάρχουν επίσης οικονομικοί παράγοντες οι οποίοι πρέπει να ληφθούν υπόψη. Άλλωστε, κάποιος πρέπει να πληρώσει γι' αυτά τα μεγάλα ταξίδια. Αν τα ζώα μεταφέρονται σε μεγάλες αποστάσεις, από την Πολωνία στην Ιταλία ή από τη Λιθουανία στην Ιταλία, για παράδειγμα, φυσικά πληρώνει ο καταναλωτής. Συνήθως πληρώνει και ο κτηνοτρόφος, διότι για να είναι επικερδής η μεταφορά των ζώων σε τόσο μακρινές αποστάσεις θα πρέπει αυτά να έχουν αγοραστεί φτηνά από τον κτηνοτρόφο. Επομένως, οι κτηνοτρόφοι δεν θα πρέπει να φοβούνται αυτόν τον περιορισμό διότι θα υποχρεώσει τις μεταποιητικές βιομηχανίες να εγκατασταθούν πιο κοντά στις περιοχές όπου έχουν εκτραφεί τα ζώα. Πιστεύω πως κάτι τέτοιο θα τους συμφέρει να το κάνουν. Συζητάμε την αύξηση των τιμών των τροφίμων. Αυτά τα πολυδάπανα ταξίδια αποτελούν έναν από τους παράγοντες που συμβάλλουν στην άνοδο των τιμών των τροφίμων. Όλα αυτά θα πρέπει να τα εξετάσουμε προσεκτικά.
<P>
Κύριε Πρόεδρε, κυρία Επίτροπε, θα ήθελα ξανά να ευχαριστήσω ειλικρινά εσάς και όλους όσους έλαβαν το λόγο κατά τη διάρκεια της συζήτησης για την εν λόγω έκθεση.
<SPEAKER ID="492" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="493" NAME="Elisabeth Jeggle  " AFFILIATION="PPE-DE">
γραπτώς. - (DE) Χαιρετίζω πολύ θερμά την πρωτοβουλία του Ευρωπαϊκού Κοινοβουλίου να διατυπώσει μια λεπτομερή γνώμη σχετικά με τη στρατηγική της Επιτροπής για την υγεία των ζώων για την περίοδο 2007-2013. Οι σαφείς προσδοκίες είναι σημαντικές στο πλαίσιο της υγείας τόσο των ανθρώπων όσο και των ζώων.
<P>
Το σύνθημα της στρατηγικής για την υγεία των ζώων είναι "" πρόληψη είναι καλύτερη από τη θεραπεία" και ο προληπτικός εμβολιασμός είναι η καλύτερη συμβολή στην ορθή μεταχείριση των ζώων. Για το λόγο αυτό προτείνουμε έντονα να προβλεφθεί καταλλήλως στο μέλλον ο προφυλακτικός εμβολιασμός και επαρκείς έλεγχοι όταν εκδηλώνονται ασθένειες.
<P>
Για να εγγυηθούμε την πρόληψη των ασθενειών των ζώων, πρέπει να διασφαλίσουμε τη στήριξη της έρευνας, της επιστήμης και της καινοτομίας καθώς και τη διάδοση των νέων ευρημάτων.
<P>
" στρατηγική για την υγεία των ζώων θα πρέπει να επεκταθεί σε όλα τα ζώα της ΕΕ. Για το λόγο αυτό χρειαζόμαστε ένα κοινό νομοθετικό πλαίσιο λιγότερο περίπλοκο, σαφέστερο και με μεγαλύτερη διαφάνεια σε σχέση με την υπάρχουσα νομοθεσία.
<P>
Εν τέλει, η βιοπροστασία αποτελεί ένα σημαντικό θέμα στο πλαίσιο της στρατηγικής για την υγεία των ζώων· η ανάγκη για βιοπροστασία ξεκινά στα εξωτερικά σύνορα της ΕΕ και αφορά όλες τις ομάδες συμφερόντων. Ο κίνδυνος εξάπλωσης των παθογόνων μέσω της εισαγωγής ή της μεταφοράς ζώων από άλλες χώρες στην Ευρωπαϊκή Ένωση πρέπει να ελαχιστοποιηθεί. Από αυτήν την άποψη οι εισαγωγείς, οι τουρίστες και οι καταναλωτές πρέπει όλοι να γνωρίζουν την ευθύνη που φέρουν. " ΕΕ φέρει τη σημαντική υποχρέωση να διεξάγει τις απαραίτητες επιθεωρήσεις ώστε να διασφαλίσει ότι ο κίνδυνος για την υγεία των ζώων, και συνεπώς για την ανθρώπινη υγεία, είναι όσο το δυνατόν λιγότερος.
<SPEAKER ID="494" NAME="Bogusław Rogalski  " AFFILIATION="UEN">
γραπτώς. - (PL) Υπάρχει μια στενή σχέση ανάμεσα στην υγεία των ανθρώπων και των ζώων εξαιτίας της πιθανότητας μετάδοσης ορισμένων ασθενειών. Τα ζώα είναι ζωντανά όντα με αισθήσεις και η προστασία τους και η ορθή μεταχείρισή τους είναι μία από τις σοβαρότερες προκλήσεις που αντιμετωπίζουν οι ευρωπαϊκές χώρες. " υγεία των ζώων είναι ένα σημαντικό ζήτημα διότι μια επιδημία ασθένειας ζώων μπορεί να προκαλέσει προβλήματα, ειδικά στις αγροτικές περιοχές. Απαιτείται συντονισμένη δράση σε ευρωπαϊκό και παγκόσμιο επίπεδο προκειμένου να λυθούν τα διάφορα προβλήματα που επηρεάζουν αυτόν τον τομέα.
<P>
" υπερθέρμανση του πλανήτη, η αυξανόμενη ζήτηση για τρόφιμα, η κινητικότητα των ανθρώπων, το εμπόριο και το άνοιγμα των συνόρων συμβάλλουν στην αύξηση της απειλής για την υγεία των ζώων. Οι κτηνίατροι έχουν σημαντικό ρόλο να διαδραματίσουν. Θα πρέπει να γίνουν ειδικοί στην παροχή εξειδικευμένων υπηρεσιών όπως ο σχεδιασμός της υγείας των ζώων. " διασφάλιση της βιολογικής προστασίας στα αγροκτήματα, ο εμβολιασμός και η επιστημονική έρευνα είναι περαιτέρω βήματα όσον αφορά το θέμα της αυστηρότητας των προτύπων ορθής μεταχείρισης των ζώων. Ένα άλλο σημαντικό ζήτημα το οποίο αξίζει να τονίσουμε είναι ο αντίκτυπος των εγχειρημάτων που αφορούν τη σφαγή των ζώων, τη μεταφορά τους και ακόμα την παραγωγή ζωοτροφών διότι αυτά τα εγχειρήματα έχουν άμεσο αντίκτυπο στην υγεία και την αξιοπρεπή μεταχείριση των ζώων.
<P>
Πρέπει να επινοήσουμε μια νέα στρατηγική και μια νέα πολιτική, βασισμένες στο μοναδικό νομικό πλαίσιο της Ευρωπαϊκής Ένωσης για την υγεία των ζώων και να ενσωματώσουμε τα πρότυπα και τις κατευθυντήριες γραμμές που τέθηκαν από τον Παγκόσμιο Οργανισμό για την Υγεία των Ζώων. Εντούτοις, οι κτηνοτρόφοι, οι εκτροφείς και οι ιδιοκτήτες ζώων διαδραματίζουν κεντρικό ρόλο στην παρακολούθηση και την προώθηση της υγείας των ζώων.
<SPEAKER ID="495" NAME="Andrzej Tomasz Zapałowski  " LANGUAGE="PL">
Σας ευχαριστώ, κύριε Πρόεδρε.
<P>
" σημερινή συζήτηση είναι πολύ σημαντική διότι αφορά όχι μόνο την υγεία των ζώων αλλά επίσης, και πιο σημαντικό, την υγεία των ανθρώπων. Τελευταία το πρόβλημα έχει γίνει πολύ σοβαρό, λόγω της συνεχούς αύξησης των εισαγωγών κρέατος από τρίτες χώρες. Δεν είναι μυστικό ότι τα γενικά πρότυπα σχετικά με τη φροντίδα και την εκτροφή των ζώων σε αυτές τις χώρες διαφέρουν σημαντικά από τα πρότυπα της Ευρώπης.
<P>
Ο σύγχρονος καταναλωτής έχει το δικαίωμα να γνωρίζει κατά πόσο τα ζώα που καταναλώνει τράφηκαν ή όχι με γενετικώς τροποποιημένα φυτά. Το κρέας θα πρέπει επίσης να φέρει την ανάλογη σαφή επισήμανση.
<P>
Ο καλύτερος τρόπος για να προστατευτούμε ενάντια στην εξάπλωση επικίνδυνων ασθενειών είναι να διασφαλίσουμε την αυτάρκεια όσον αφορά την εκτροφή ζώων εντός της Ευρωπαϊκής Ένωσης και να περιορίσουμε το μέγεθος των εκμεταλλεύσεων. " εκτροφή θα πρέπει κατά κύριο λόγο να είναι μια αγροτική και όχι μια βιομηχανική δραστηριότητα.
<P>
Συγχαίρω τον κ. Wojciechowski για την έκθεσή του.

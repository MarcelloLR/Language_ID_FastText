<CHAPTER ID="008">
Κοινοί κανόνες κατανομής του διαθέσιμου χρόνου χρήσης (slots) στους κοινοτικούς αερολιμένες (συζήτηση) 
<SPEAKER ID="047" NAME="Πρόεδρος">
" ημερήσια διάταξη προβλέπει την έκθεση του κυρίου Costa, εξ ονόματος της Επιτροπής Μεταφορών και Τουρισμού, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΟΚ) αριθ. 95/93 σχετικά με τους κοινούς κανόνες κατανομής του διαθέσιμου χρόνου χρήσης (slots) στους κοινοτικούς αερολιμένες - C6-0097/2009 -.
<SPEAKER ID="048" NAME="Paolo Costa" LANGUAGE="IT">
Κύριε Πρόεδρε, κύριε Tajani, κυρίες και κύριοι, έχω τη χαρά να ανοίγω αυτήν τη συζήτηση με ένα συμπέρασμα, θα λέγαμε, συνιστώντας τώρα στο Σώμα να εγκρίνει την τροποποίηση που κατέθεσα ο ίδιος και όλοι οι εκπρόσωποι της ομάδας εντός της επιτροπής, για να ολοκληρωθεί αυτή η έκθεση σε πρώτη ανάγνωση κι έτσι να λάβουμε την έγκριση για τον κανονισμό.
<P>
Αυτό το κάνουμε με κάθε αίσθημα ευθύνης. Πιστεύω ότι ο Αντιπρόεδρος Tajani θα συμφωνήσει ότι ο τρόπος με τον οποίο προσπαθήσαμε να ανταποκριθούμε σε μια αντικειμενική ανάγκη και δυσκολία των αεροπορικών εταιρειών αυτή τη στιγμή - επιτρέποντάς τους να διατηρήσουν τους διαθέσιμους χρόνους χρήσης τους ακόμα και αν δεν τους χρησιμοποιήσουν κατά τη φετινή καλοκαιρινή περίοδο - αποτελεί ένα απαραίτητο, αλλά πολύ σκληρό μέτρο, ένα μέτρο που χρήζει βελτίωσης.
<P>
Χρειάζεται να βελτιωθεί, γιατί στο σύντομο χρονικό διάστημα που έχουν υπάρξει συζητήσεις επ' αυτού, διαπιστώσαμε την ύπαρξη διαφορετικών συμφερόντων, εκ των οποίων όλα είναι απολύτως δίκαια, μεταξύ των αεροπορικών αερογραμμών, ότι υπάρχουν εταιρείες που περιμένουν να αντικαταστήσουν άλλες, όπου οι πρώτες αδυνατούν να ανταποκριθούν στις δεσμεύσεις τους, ότι υπάρχουν πλέον διαφορετικά συμφέροντα μεταξύ αεροπορικών γραμμών και αερολιμένων, κάτι που δεν συνέβη μόλις πριν από λίγο και πάνω απ' όλα ότι υπάρχουν τα συμφέροντα των επιβατών, κυρίως εκείνων που εξυπηρετούνται από αερολιμένες και αεροπορικές εταιρίες σε εξόχως απόκεντρες περιοχές, οι οποίοι θα ετίθεντο σε μεγαλύτερο κίνδυνο εάν η επιλογή διατήρησης ή κατάργησης διαθέσιμου χρόνου χρήσης εξαρτιόταν αποκλειστικά από την κερδοφορία τους για τις εμπλεκόμενες εταιρείες.
<P>
Όλα αυτά είναι ζητήματα που μπορέσαμε να θίξουμε πολύ γρήγορα, αλλά τα οποία έχουμε θέσει επί τάπητος. Ουσιαστικά, αισθανθήκαμε επίσης ότι έπρεπε να αντιμετωπίσουμε το βασικό πρόβλημα, εκείνο του να προσεγγίσουμε τους διαθέσιμους χρόνους χρήσης, όπως έπρεπε να κάνουμε, ως δημόσια αγαθά που μπορούν να καταμεριστούν ή να χορηγηθούν σε ιδιωτικές επιχειρήσεις όπως αεροπορικές εταιρείες και αερολιμένες, αλλά δεν μπορούν να μεταβιβαστούν ως ιδιοκτησία.
<P>
Πρόκειται για ένα πολύ ευαίσθητο θέμα και μάλιστα ένα θέμα που πιστεύω ότι θα χρειαστεί να επανεξετάσουμε. Οφείλω να πω ότι ο λόγος, ή ο αξιέπαινος συμβιβασμός, αν θέλετε, που κρύβεται πίσω από τη γρήγορη έγκριση από μέρους μας της πρότασης με τις μορφές που θα παρουσιαστούν εδώ έγκειται ουσιαστικά στο εξής, έγκειται στο να είμαστε σίγουροι ότι η Επιτροπή θα τηρήσει τη δέσμευσή της να επανέλθει σε αυτό το ζήτημα με έναν περισσότερο μελετημένο και ενδελεχή τρόπο για να αντιμετωπίσει μια και καλή ένα ζωτικής σημασίας ζήτημα όχι μόνο για να ξεπεράσει την τρέχουσα κρίση, αλλά και για να ολοκληρώσει τη διαδικασία αναδιάρθρωσης και απελευθέρωσης της παγκόσμιας αγοράς των αερομεταφορών και για να οικοδομήσει μια καλύτερη αγορά αερομεταφορών εντός της Ευρώπης.
<P>
Για αυτό το λόγο, καθώς αυτή η έκθεση συνδυάζει τις σημερινές απαιτήσεις με τις μακροπρόθεσμες ανάγκες, αισθάνομαι ικανός να συστήσω την έγκρισή της.
<P>
Και εγώ, στα 20 δεύτερα που μου έχουν μείνει, κύριε Πρόεδρε, θα εκμεταλλευτώ αυτήν την ατμόσφαιρα σαν την τελευταία ημέρα της σχολικής χρονιάς για να ευχαριστήσω τους συμμαθητές μου και εκείνους με τους οποίους είχα την ευκαιρία να συνεργαστώ τα τελευταία δέκα χρόνια, δεδομένου ότι έχω πλέον τη μεγάλη χαρά να ολοκληρώνω την τελευταία μέρα μου στο Στρασβούργο με την τελευταία για την ώρα όμως παρέμβασή μου.
<SPEAKER ID="049" NAME="Πρόεδρος">
Σας ευχαριστούμε, κύριε Costa, και συγχαρητήρια για την εξαιρετική δουλειά σας. Το όνομά σας είναι συνδεδεμένο με μια σειρά σημαντικών εκθέσεων και η προσπάθειά σας έχει για το λόγο αυτό παίξει τον ρόλο της στην πρόσφατη ιστορία του Κοινοβουλίου.
<SPEAKER ID="050" NAME="Antonio Tajani" LANGUAGE="IT">
Κύριε Πρόεδρε, αξιότιμοι Βουλευτές, για μία ακόμη φορά, ως πρώην Βουλευτής αυτού του Σώματος, θα ήθελα να ευχαριστήσω την Επιτροπή Μεταφορών και Τουρισμού και τον πρόεδρό της για το παραγωγικό τους έργο όταν ήμουν ευρωβουλευτής και για τη συνεργασία που μου έχουν δείξει από τότε που είχα την τιμή να διοριστώ Ευρωπαίος Επίτροπος Μεταφορών και το Κοινοβούλιο με στήριξε. Αυτή η γόνιμη συνεργασία, κυρίες και κύριοι, είναι και πάλι ορατή σήμερα κι έτσι πρέπει να ευχαριστήσω το Κοινοβούλιο ξανά, ειδικά την επιτροπή μεταφορών, υπό την προεδρία του κυρίου Costa, για την ταχύτητα με την οποία χειρίστηκαν την πρόταση της Ευρωπαϊκής Επιτροπής για τους διαθέσιμους χρόνους χρήσης.
<P>
Μια σειρά γεγονότων - η οικονομική κρίση, η χρηματοπιστωτική κρίση, η νέα γρίπη τύπου A - επιδεινώνουν ακόμα περισσότερο την κατάσταση στη βιομηχανία των αερομεταφορών και αυτή η κατάσταση καταδεικνύει ακριβώς πόσο επείγοντα και απαραίτητα είναι τα μέτρα στήριξης, όχι μόνο για τις αεροπορικές εταιρίες, αλλά και για τους υπαλλήλους τους.
<P>
Υπό αυτό το πρίσμα, συμμερίζομαι τις ανησυχίες του κυρίου Costa. " πρόταση της Επιτροπής δεν είναι μια οριστική λύση. Ίσως είναι μια πρόταση που προτίθεται να αντιμετωπίσει μια επιτακτική ανάγκη, αλλά η οποία στη συνέχεια θα χρειαστεί να επανεξεταστεί ενδελεχώς προκειμένου να ανασχεδιαστεί ολόκληρο το σύστημα. Μάλιστα στις 15 Απριλίου, σε απάντηση στις ανησυχίες και στα σχόλια του κυρίου Costa, τον ενημέρωσα, ως πρόεδρο της επιτροπής, ότι η Γενική Διεύθυνση της Επιτροπής για την Ενέργεια και τις Μεταφορές ήδη ετοιμάζεται να παρουσιάσει μια πρόταση αναθεώρησης του κανονισμού το συντομότερο δυνατό.
<P>
Ο κανόνας για τη χρήση του διαθέσιμου χρόνου χρήσης έχει ήδη ανασταλεί δύο φορές στο παρελθόν προκειμένου να αντιμετωπιστούν κρίσεις. Είναι μια παγκόσμια αντίδραση σε μια παγκόσμια κρίση, μια αντίδραση που σαφώς δεν επηρεάζει ένα ή δύο κράτη μέλη αλλά επηρεάζει το σύστημα των αερομεταφορών ολόκληρης της Ευρωπαϊκής Ένωσης και, στις πιο σοβαρές περιστάσεις - οι επιθέσεις της 11ης Σεπτεμβρίου και η κρίση του SARS (Σοβαρό Οξύ Αναπνευστικό Σύνδρομο) - λήφθηκαν παρόμοια μέτρα. " κρίση που πλήττει τη βιομηχανία των αερομεταφορών σήμερα είναι πιθανότατα πιο σοβαρή από αυτές και για την ώρα δεν έχουμε καμία ένδειξη για το πότε θα αρχίσουμε να βλέπουμε βελτιώσεις.
<P>
" αλήθεια είναι ότι η κυκλοφορία είναι σε σταθερή πτώση. " αναστολή του κανόνα "ή το χρησιμοποιείς ή το χάνεις" για την καλοκαιρινή περίοδο θα ωφελήσει όλες τις εταιρείες, ευρωπαϊκές ή άλλες, χωρίς καμία διάκριση, όπως έχουν εξάλλου επισημάνει η IATA και πολλές μη ευρωπαϊκές εταιρείες. Είμαι σίγουρος ότι αυτό το μέτρο, το οποίο θα ισχύσει για μια περιορισμένη περίοδο και αποτελεί μια εξαίρεση - η αναστολή θα ισχύσει μάλιστα από τις 29 Μαρτίου έως τις 26 Οκτωβρίου φέτος για να επιτρέψει έπειτα οι διαθέσιμοι χρόνοι χρήσης να διατηρηθούν για την καλοκαιρινή περίοδο του επόμενου έτους - θα δώσει μια ανάσα σε όλες τις εταιρείες, επιτρέποντάς τους να αντιμετωπίσουν τη μείωση της ζήτησης.
<P>
Θα αποτρέψει επίσης παράδοξες καταστάσεις όπως η τρέχουσα περίπτωση όπου οι εταιρείες αναγκάζονται να πετάνε άδεια αεροπλάνα για να μην χάσουν τους διαθέσιμους χρόνους χρήσης τους, κάτι που θεωρώ απολύτως απαράδεκτο, ιδίως από περιβαλλοντική άποψη, αλλά και καταστροφικό για τα οικονομικά της αεροπορικής εταιρείας - και γνωρίζουμε ότι όταν μια επιχείρηση αντιμετωπίζει δυσκολίες, το ίδιο συμβαίνει και με τους υπαλλήλους της.
<P>
Είμαι πεπεισμένος ότι αυτό το μέτρο είναι απαραίτητο και επιτακτικό κι έτσι δεν μπορώ παρά να υποστηρίξω το συμβιβασμό που έχει επιτευχθεί ανάμεσα στο Κοινοβούλιο και το Συμβούλιο, ο οποίος θα επιτρέψει την άμεση έγκριση της πρότασης. Για αυτό το λόγο, θα ήθελα και πάλι να ευχαριστήσω τον πρόεδρο της επιτροπής μεταφορών και ολόκληρο το Κοινοβούλιο.
<SPEAKER ID="051" NAME="Georg Jarzembowski">
εξ ονόματος της Ομάδας PPE-DE. - (DE) Κύριε Πρόεδρε, κύριε Tajani, κυρίες και κύριοι, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών υποστηρίζει την άπαξ αναστολή του κανόνα της 80% ελάχιστης χρήσης για τα δικαιώματα απογείωσης και προσγείωσης σε αερολιμένες που έχουν δοθεί στις αεροπορικές εταιρείες για το καλοκαιρινό πρόγραμμα πτήσεων του 2010 και ευχαριστώ τον εισηγητή, τον κύριο Costa, για τον ταχύτατο και αποτελεσματικό χειρισμό αυτού του φακέλου.
<P>
" αναστολή δίνει πλέον τη δυνατότητα στις αεροπορικές εταιρείες να ακυρώσουν πτήσεις ανάλογα με τη μειωμένη ζήτηση πέραν της προγραμματισμένης ελάχιστης χρήσης χωρίς να χάνουν τα δικαιώματα απογείωσης και προσγείωσής τους για την επόμενη περίοδο. Κατά τη γνώμη μου, αυτό δικαιολογείται ως ένα άπαξ μέτρο για μία περίοδο, όπως είπε ο Αντιπρόεδρος, γιατί έχει σημειωθεί μια απρόβλεπτη καθίζηση του αριθμού των επιβατών λόγω της διεθνούς χρηματοπιστωτικής και οικονομικής κρίσης και γιατί οι αεροπορικές εταιρείες δεν μπορούν ακόμα να προβλέψουν πώς θα διαμορφωθεί ο αριθμός των επιβατών στο μέλλον. " αναστολή βοηθά επίσης στην προστασία του περιβάλλοντος, καθώς οι αεροπορικές εταιρείες μπορεί σε διαφορετική περίπτωση να αισθάνονται υποχρεωμένες να πετάνε μισοάδεια αεροσκάφη μόνο και μόνο για να μην χάσουν τους διαθέσιμους χρόνους χρήσης τους.
<P>
Κύριε Πρόεδρε, κύριε Αντιπρόεδρε, στην αρχή η Ομάδα PPE-DE απέρριψε τον κανονισμό που επίσης εσείς προτείνατε για την αναγνώριση περισσότερων αρμοδιοτήτων στην Επιτροπή, χωρίς γνήσια συναπόφαση από την πλευρά του Κοινοβουλίου, για να ζητήσει απλά την αναστολή του κανόνα στη διαδικασία της επιτροπολογίας. Πιστεύουμε ότι, εάν προτίθεστε να υποβάλλετε μια τέτοια πρόταση για το χειμερινό πρόγραμμα πτήσεων, το Κοινοβούλιο θα πρέπει να το εξετάσει προσεκτικά, γιατί τότε θα έπρεπε να λάβουμε υπόψη μας τα συμφέροντα των πολλών διαφορετικών τύπων αεροπορικών εταιρειών καθώς και τα συμφέροντα των αερολιμένων και των επιβατών πιο προσεκτικά. Λέμε "ναι" στην άπαξ αναστολή αλλά "όχι" στην πιθανότητα παράτασης χωρίς τη συμμετοχή του Κοινοβουλίου στη διαδικασία.
<P>
Με πάσα ειλικρίνεια, πιστεύω ότι, με τη γρίπη των χοίρων να φαίνεται να μην είναι τόσο επικίνδυνη όπως αρχικά φοβηθήκαμε, οι αεροπορικές γραμμές τελικά θα πρέπει να μπορούν να προβλέπουν τους πιθανούς αριθμούς επιβατών και τις σχέσεις που θα πρέπει να αναμένουν μέσα στα επόμενα χρόνια. Πρέπει να έχουμε την απαίτηση οι αεροπορικές εταιρείες να υποβάλλουν ρεαλιστικά προγράμματα ούτως ώστε οι αερολιμένες να έχουν την ευκαιρία να προσφέρουν διαθέσιμους χρόνους χρήσης που δεν χρησιμοποιούνται σε άλλες αεροπορικές εταιρείες. Πρέπει να είναι προς το συμφέρον μας οι αεροπορικές εταιρείες να μπορούν να χρησιμοποιήσουν τις δυνατότητές τους προς το βέλτιστο συμφέρον των πελατών τους, των επιβατών. Έχω ένα ακόμα σχόλιο για τη νέα, θεμελιώδη αναθεώρηση της οδηγίας για τους διαθέσιμους χρόνους χρήσης. Πιστεύω ότι οι διαθέσιμοι χρόνοι χρήσης ανήκουν στους πολίτες και όχι στους αερολιμένες ή τις αεροπορικές εταιρείες και για αυτό το λόγο πρέπει να είμαστε ιδιαίτερα προσεκτικοί ως προς αυτό στο μέλλον.
<P>
Κύριε Πρόεδρε, κυρίες και κύριοι, καθώς αυτή η συζήτηση, αυτή η συνεδρίαση της ολομέλειας και η κοινοβουλευτική μου δραστηριότητα έχουν φτάσει στο τέλος τους, επιτρέψτε μου να εκφράσω τις θερμές μου ευχαριστίες στους συναδέλφους μου στην Επιτροπή Μεταφορών και Τουρισμού και στην γραμματεία της Επιτροπής Μεταφορών και Τουρισμού, όπως επίσης και στον πρόεδρο της Επιτροπής Μεταφορών και Τουρισμού και τον Αντιπρόεδρο της Επιτροπής και σε ολόκληρη την ομάδα του στη Γ.Δ. Μεταφορών και Ενέργειας. Περάσαμε τα τελευταία πέντε χρόνια συνεργαζόμενοι για το συμφέρον των πολιτών της Ευρωπαϊκής Ένωσης. Σας εύχομαι ολόψυχα τα επόμενα πέντε χρόνια να κυλήσουν εξίσου ομαλά. " Επιτροπή Μεταφορών και Τουρισμού είναι μια σημαντική επιτροπή και σας ευχαριστώ για την εξαιρετική σας συνεργασία.
<SPEAKER ID="052" NAME="Πρόεδρος">
Σας ευχαριστούμε, κύριε Jarzembowski, και σας εύχομαι καλή τύχη και ευτυχία τα επόμενα χρόνια και σε ό,τι ασχοληθείτε στο μέλλον.
<SPEAKER ID="053" NAME="Brian Simpson">
εξ ονόματος της Ομάδας PSE. - Κύριε Πρόεδρε, θα ήθελα να ευχαριστήσω τον πρόεδρό μας, τον Paolo Costa, όχι μόνο που κατάρτισε αυτήν την έκθεση αλλά και για το έργο του στην προεδρεία της επιτροπής στη διάρκεια της τελευταίας κοινοβουλευτικής περιόδου. Του χρωστάμε πολλά για τη σκληρή δουλειά του.
<P>
Αυτή η έκθεση είναι μια μικρογραφία του έργου του Paolo Costa, γιατί είναι μια έκθεση που με ξεκάθαρα δείχνει ότι η σοφία του Σολομώντα, σε συνδυασμό με τις διπλωματικές δεξιότητες των "νωμένων Εθνών συχνά είναι απαραίτητα όταν χειρίζεται κανείς τόσο τεχνικές λεπτομέρειες όπως "ή χρησιμοποιείς ή χάνεις το διαθέσιμο χρόνο χρήσης". Ο πρόεδρός μας ήταν ένας πολύ καλός Σολόμωντας και ένας πολύ καλός διπλωμάτης των "νωμένων Εθνών στη διάρκεια της θητείας του.
<P>
Αλλά για μία ακόμη φορά η βιομηχανία της πολιτικής αεροπορίας κατέδειξε την ικανότητά της να είναι διχασμένη σε αυτό το σημαντικό ζήτημα, με τις μεγάλες αεροπορικές εταιρείες να διαμαρτύρονται για μια αναστολή ενώ οι χαμηλού κόστους εταιρείες και τα αεροδρόμια να απαιτούν να μην υπάρξει αναστολή. Αυτό που με ανησυχεί είναι ότι οι μεγάλες αεροπορικές εταιρείες, υποστηριζόμενες από τις διάφορες συμμαχίες τους, δεν θα μείνουν ικανοποιημένες από μία αναστολή αλλά θα απαιτήσουν και άλλες και, γνωρίζοντας την παθογόνο, μη δημοκρατική επιρροή που κάποιες από αυτές έχουν και σε αυτό και στα εθνικά κοινοβούλια, πιστεύω ότι η σημερινή ημέρα είναι απλά η αρχή μιας διαδικασίας, δυστυχώς όχι το τέλος της.
<P>
" ομάδα μου θα υποστηρίξει το συμβιβασμό που πρότεινε ο εισηγητής μας και προσυπόγραψε η Επιτροπή Μεταφορών και Τουρισμού, αλλά επισημαίνω ότι αυτή η αναστολή, όπως ο συνάδελφος Georg Jarzembowski συχνά λέει της ρήτρας "ή το χρησιμοποιείς ή το χάνεις" είναι ένα άπαξ μέτρο για μια περίοδο και δεν αποτελεί πράσινο φως σε άλλες αναστολές. Εάν η Επιτροπή αισθάνεται ότι χρειάζονται κι άλλες αναστολές, τότε αυτές θα πρέπει να γίνουν στο πλαίσιο ενός αναθεωρημένου κανονισμού, στον οποίο θα συμμετέχει πλήρως αυτό το Κοινοβούλιο και με πλήρη σεβασμό προς τα δικαιώματα αυτού του Κοινοβουλίου. Λέμε "ναι" στη συζήτηση, λέμε "ναι" στη συνεργασία, αλλά "όχι" στην επιτροπολογία.
<P>
Αναγνωρίζω την επικίνδυνη κατάσταση την οποία αντιμετωπίζει η αεροπορική βιομηχανία και ιδιαίτερα οι αεροπορικές εταιρείες. Κατανοώ επίσης ότι οι διαθέσιμοι χρόνοι χρήσης δεν έχουν να κάνουν αποκλειστικά με την απογείωση και την προσγείωση. Έχουν εξελιχθεί σε εγγυήσεις κεφαλαίου στα λογιστικά βιβλία των αεροπορικών εταιρειών και ο εισηγητής μας έχει δίκιο όταν δηλώνει ότι αυτή η πτυχή χρήζει αναθεώρησης στο μέλλον.
<P>
" αναστολή του κανόνα "ή το χρησιμοποιείς ή το χάνεις" δεν θα επηρεάσει το Heathrow του Λονδίνου, την Φραγκφούρτη, το Charles de Gaulle του Παρισιού ή το Schiphol του Άμστερνταμ, αλλά θα επηρεάσει τους περιφερειακούς αερολιμένες που εξυπηρετούν εκείνους τους κόμβους, γιατί εκείνα τα δρομολόγια θα περικόψουν οι αεροπορικές εταιρείες. Αυτό που πρέπει να θυμούνται οι αεροπορικές εταιρείες είναι ότι υπάρχουν και άλλοι εμπλεκόμενοι, όχι μόνο οι ίδιες, που επίσης θα υποστούν συνέπειες από αυτήν την αναστολή.
<P>
Επειδή η οικονομική κατάσταση δεν είναι καλή και επειδή αναγνωρίζουμε το αδιανόητο να πετάνε άδεια αεροσκάφη, θα υποστηρίξουμε τον εισηγητή μας σε αυτήν την περίπτωση, αλλά ελπίζω οι προειδοποιήσεις μας για αυτό να καταγράφηκαν ως πρέπει για μελλοντική αναφορά, όχι μόνο σε αυτήν την Αίθουσα, αλλά από την ευρύτερη αεροπορική βιομηχανία στο σύνολό της.
<P>
Τέλος, ως συντονιστής των Σοσιαλιστών, θα ήθελα να ευχαριστήσω ολόκληρη την ομάδα μου, αλλά και τους συνάδελφους συντονιστές των άλλων ομάδων για το άψογο έργο τους και για τη συνεργασία που είχαμε μεταξύ μας τα τελευταία πέντε χρόνια. Τις ευχαριστίες μου θέλω να εκφράσω και στον Επίτροπο Tajani και την ομάδα του για το διάστημα που επιτέλεσε Επίτροπος Μεταφορών.
<SPEAKER ID="054" NAME="Erminio Enzo Boso">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, αυτή είναι η πρώτη φορά που απευθύνομαι σε αυτό το Σώμα. Είναι, ωστόσο, η πρώτη φορά γιατί είμαι νέος βουλευτής και έχω διαπιστώσει πράγματα που δεν μου αρέσουν, συγκεκριμένα ότι ο κύριος Costa έλαβε μια απόφαση με την επιτροπή του κι έπειτα διαπιστώνουμε ότι γίνονται συμφωνίες. Ίσως να είναι και ανοικτές συμφωνίες, αλλά αυτές οι συμφωνίες που γίνονται εκτός της επιτροπής ...
<P>
Λένε ότι υπάρχει δημοκρατία στην Ευρώπη. Εγώ δεν το πιστεύω αυτό, κύριε Πρόεδρε. " δημοκρατία θα σήμαινε διαφάνεια και η διαφάνεια εν προκειμένω ήταν λίγη όσον αφορά τον κύριο Costa, όσον αφορά τους πολίτες στον τομέα των αερομεταφορών, όσον αφορά το λαό, όσον αφορά τους αερολιμένες και όσον αφορά τους εργαζομένους.
<P>
Υποτίθεται ότι μιλάμε για απελευθέρωση, αλλά ουσιαστικά αυτό που αντιμετωπίζουμε είναι ένα μονοπώλιο. Αυτό το λέω εξαιτίας των αναχωρήσεων από τον αερολιμένα Linate και τον αερολιμένα Malpensa που είναι μονοπώλιο της Alitalia-Air France. Πάρτε για παράδειγμα το Linate, το οποίο βρίσκεται σε πολύ δύσκολη θέση με μετά βίας 160 000 θέσεις. Θα έπρεπε μήπως να αφήσουμε το Linate συνωστισμένο για να επιτρέψουμε τον αερολιμένα Frosinone που υπερασπίζεται η Υφυπουργός Letta; Αναρωτιέμαι τότε, όλες αυτές οι μη υπηρεσίες παρέχονται επειδή η Alitalia δεν έχει τα αεροπλάνα για να καλύψει αυτές τις υπηρεσίες και αυτές τις ώρες εργασίας; Γιατί, τότε, δεν τις δίνουμε σε άλλες εταιρείες που μπορούν να προσφέρουν την υπηρεσία;
<P>
Ο κύριος Costa ορθά είπε, "Προσπαθούμε να κάνουμε ότι καλύτερο μπορούμε". Γνωρίζω ότι θα μπορούσαν κάλλιστα να υπάρχουν άνθρωποι που δεν συμπαθούν τον κύριο Costa - εγώ τον συμπαθώ - αλλά δεν πρέπει κανείς ή δεν θα έπρεπε να τον αντιμετωπίζει με τέτοια ασέβεια.
<P>
Βλέπετε, κύριε Πρόεδρε, σήμερα είμαστε αντιμέτωποι με... Εδώ, το Linate έχει 126 000 στις λίστες αναμονής του, ενώ η Alitalia-Air France δεν θέλει να πραγματοποιήσει αυτά τα δρομολόγια. Αλλά και οι αερολιμένες πρέπει να επιβιώσουν. Πρέπει να μειώσουν το κόστος των πτήσεων. Γιατί, αφού μιλάμε για το δημόσιο συμφέρον στους διαθέσιμους χρόνους χρήσης πτήσεων, δεν αρχίζουμε να διδάσκουμε στην Alitalia, την Air France και πολλές άλλες αεροπορικές εταιρείες πώς να εργάζονται;
<P>
Έτσι, από αυτήν την άποψη, δεν θέλω να υπάρχει καθόλου εκλογικός καιροσκοπισμός. Βλέπετε, κύριε Πρόεδρε, αυτά τα συστήματα είναι γνωστά ως "λόμπι" στην Ευρώπη, ενώ στην Ιταλία τα ονομάζουμε 'οικονομικές οντότητες', 'μαφία, 'καμόρα' και 'ντρανγκέτα'.
<SPEAKER ID="055" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, κύριε Tajani, κύριε Costa, αυτή θα είναι η τελευταία μου παρέμβαση σε συζήτηση στο Ευρωπαϊκό Κοινοβούλιο, μετά από μια θητεία δεκαπέντε ετών. Για μένα πρόκειται επομένως για μια πολύ ιδιαίτερη παρέμβαση και μία παρέμβαση σε μια ιδιαίτερη συζήτηση, μια συζήτηση που αφορά την εξάμηνη αναστολή του κανονισμού περί των γνωστών 'διαθέσιμων χρόνων χρήσης των αερολιμένων'.
<P>
Τα τελευταία λίγα χρόνια, επεδίωξα να προάγω μια πράσινη πολιτική μεταφορών προκειμένου να διασφαλιστεί το μέλλον του τομέα των μεταφορών. Πιστεύω ότι, με αυτήν την έκθεση, κατορθώσαμε να το πετύχουμε αυτό. " μείωση του ορίου του 80% σε 75% δεν θα είχε λύσει τα προβλήματά μας. Ακόμα και αν το μειώναμε, οι αεροπορικές εταιρείες και πάλι δεν θα εξέταζαν το ενδεχόμενο να σταματήσουν την πρακτική να πετάνε άδεια αεροπλάνα.
<P>
Ευτυχώς, όμως, ο συμβιβασμός στον οποίο καταλήξαμε προβλέπει λύσεις οι οποίες είναι, πρωτίστως, καλές για το περιβάλλον, αλλά οι οποίες προσφέρουν επίσης κάποια υποστήριξη στον τομέα της αεροπορίας, ο οποίος έχει δεχτεί ισχυρό πλήγμα από την οικονομική κρίση. Σε αυτόν το φάκελο, πιστεύω ότι πρέπει να καταλήξουμε στο συμπέρασμα ότι κάτι δεν πάει καλά με την ισχύουσα νομοθεσία που αφορά τους διαθέσιμους χρόνους χρήσης των αερολιμένων. Όσο αυτοί οι χρόνοι χρήσης παραμένουν τόσο κερδοφόροι που να αξίζει να πετάνε άδεια αεροσκάφη, αυτή η νομοθεσία δεν πρόκειται να επιφέρει καμία αλλαγή.
<P>
Για το λόγο αυτό, χαίρομαι που βλέπω ότι στο κείμενο σημειώνεται ότι οποιαδήποτε περαιτέρω αναστολή του συστήματος των διαθέσιμων χρόνων χρήσης θα δικαιολογεί μια ολοκληρωτική αλλαγή της νομοθεσίας. Ασφαλώς, τότε θα χρειαζόμασταν δύο διαφορετικούς φακέλους, ούτως ώστε οποιοδήποτε αναγκαίο επείγον μέτρο να μπορεί να ληφθεί γρήγορα και ούτως ώστε να μπορούμε να εξασφαλίσουμε ότι υπάρχει επαρκής χρόνος για μια ενδελεχή αναθεώρηση. Θα με ενδιέφερε να ακούσω τον Επίτροπο Tajani να επιβεβαιώνει κατά πόσο αυτή η τελευταία υπόθεση θα λαμβανόταν υπόψη.
<P>
Κύριε Πρόεδρε, τώρα θα ήθελα να ολοκληρώσω και αυτήν την ομιλία και το έργο μου σε αυτό το Κοινοβούλιο. Ήταν πάντα χαρά μου να εργάζομαι με τους συναδέλφους μου στην Επιτροπή Μεταφορών και Τουρισμού και θα ήθελα να ευχαριστήσω όλους τους συναδέλφους μου βουλευτές γι' αυτό και τον Πρόεδρο Costa, ιδιαιτέρως, για την έκθεσή του, την οποία συζητάμε επί του παρόντος κι επίσης για την ετοιμότητά του να δουλέψει για ένα λογικό συμβιβασμό για τους διαθέσιμους χρόνους χρήσης των αερολιμένων.
<SPEAKER ID="056" NAME="Πρόεδρος">
Σας ευχαριστώ, κύριε Blokland. Εύχομαι και σε εσάς καλή τύχη και ευτυχία στις μελλοντικές ασχολίες εκτός του Κοινοβουλίου.
<SPEAKER ID="057" NAME="Luca Romagnoli" AFFILIATION="NI">
(IT) Κύριε Πρόεδρε, κυρίες και κύριοι, εμένα μου φαίνεται απολύτως ενδεδειγμένο η εξαίρεση από την ισχύουσα κοινοτική νομοθεσία να επιτρέπει στις αεροπορικές εταιρείες να διατηρήσουν τους διαθέσιμους χρόνους χρήσης τους.
<P>
Αυτή η εξαίρεση σκοπό έχει να αντιμετωπίσει μια κρίση που είναι ορατή σε όλους και την οποία έχουμε θίξει πολλές φορές. Θα πρέπει επίσης να θυμίσω ότι πρόκειται για μια εξαίρεση η οποία μπορεί κατά κάποιο τρόπο, και πιστεύω ότι αυτό είναι θετικό, να εμποδίσει την κατάληψη από εταιρείες τρίτων χωρών οι οποίες, σε αντίθεση με τους κοινοτικούς αερομεταφορείς, συχνά μπορούν να επωφελούνται από κρατικές ενισχύσεις και άλλου είδους υποστήριξη και πιστεύω ότι και αυτό θα πρέπει να ληφθεί υπόψη.
<P>
Κατά τ' άλλα, οι ανησυχίες μου είναι απολύτως κοινωνικές και η υποστήριξή μου για αυτήν την πρωτοβουλία θα πρέπει να ειδωθεί υπό αυτό το πρίσμα. Χαίρομαι που λέω ότι εκείνοι οι οποίοι, αντίθετα, είναι δηλωμένοι φιλελεύθεροι, πρέπει αυτήν τη φορά να υιοθετήσουν την απολύτως αντίθετη προσέγγιση. Ποιος ξέρει, ίσως αλλάξουν μυαλά, κάτι που θα χαιρόμουν πολύ να δω.
<P>
Έτσι, με αυτήν την ευκαιρία - αυτή θα είναι η τελευταία μου ομιλία σε αυτήν τη συνεδρίαση και είναι απίθανο να επιστρέψω εδώ για την επόμενη κοινοβουλευτική περίοδο - θα ήθελα να σας ευχαριστήσω όλους, εκείνους τους βουλευτές οι οποίοι χωρίς επιφυλάξεις μου επέτρεψαν να συνεργαστώ μαζί τους κι έτσι δίχως αμφιβολία μου χάρισαν μια απαράμιλλη εμπειρία, τόσο προσωπική όσο και πολιτική.
<P>
Σας εύχομαι ό,τι καλύτερο και θα ήθελα ιδιαίτερα να ευχαριστήσω τους συναδέλφους μου στην Επιτροπή Μεταφορών και Τουρισμού, τον Πρόεδρο Costa, τον Επίτροπο Tajani και όλους τους βουλευτές αυτού του Σώματος και θα ήθελα απλώς να ολοκληρώσω με μια έκκληση για μεγαλύτερη διαφάνεια, την οποία ελπίζω το επόμενο Κοινοβούλιο πραγματικά να προσφέρει, γιατί ψηφίσαμε υπέρ της διαφάνειας όσον αφορά την κατάσταση των stagiaires, των βοηθών και πολλών συνεργατών μας, αλλά δυστυχώς ακόμα δεν έχει υλοποιηθεί. Πάνω απ' όλα, θα τόνιζα τι θα πρέπει να προσφέρουμε ως προς - τελειώνω, κύριε Πρόεδρε - τη διαφάνεια όσον αφορά το έργο που επιτελούμε εδώ, δεδομένου ότι η κάλυψη από τον τύπο, ειδικά η πλειονότητα του ιταλικού τύπου, είναι δημαγωγική και απολύτως παράλογη.
<P>
Τα παρουσιολόγια θα πρέπει να δίνονται στη δημοσιότητα και θα πρέπει να δημοσιεύονται επισήμως πληροφορίες για το έργο του κάθε βουλευτή από το Ευρωπαϊκό Κοινοβούλιο.
<SPEAKER ID="058" NAME="Πρόεδρος">
Σας ευχαριστώ, κύριε Romagnoli, και σας εύχομαι κάθε επιτυχία στο μελλοντικό σας έργο.
<SPEAKER ID="059" NAME="Reinhard Rack" AFFILIATION="PPE-DE">
- (DE) Κύριε Πρόεδρε, οτιδήποτε σημαντικό χρειάζεται να ειπωθεί πάνω σε αυτό το σημαντικό κείμενο για τις αερομεταφορές και για τους ανθρώπους που εξαρτώνται από τις αερομεταφορές, είτε ως υπάλληλοι είτε ως επιβάτες, έχει ήδη ειπωθεί. Απλά όχι από εμένα. Έτσι, σκόπιμα επέλεξα να μην επαναλάβω τα όσα έχουν ήδη ειπωθεί, αλλά θα ήθελα με αυτήν την ευκαιρία να πω κάτι για την κρίση.
<P>
Κύριε Tajani, επισημάνατε ότι αυτή δεν ήταν η πρώτη και, δυστυχώς, πιθανότατα δεν θα ήταν η τελευταία κρίση στη βιομηχανία της αεροπορίας την οποία εμείς, καθώς και η βιομηχανία της αεροπορίας θα καλούμασταν να αντιμετωπίσουμε. Είναι σωστό να αντιδρούμε γρήγορα σε τόσο κρίσιμες καταστάσεις και να προσπαθούμε να βρούμε λογικές λύσεις. Έχουμε κατορθώσει να το πετύχουμε αυτό. Αλλά δεν θα πρέπει να αποσιωπούμε το γεγονός ότι η κρίση χρησιμοποιήθηκε επίσης κάποιες φορές, χρησιμοποιείται και θα χρησιμοποιηθεί ως πρόφαση για να περάσουν κανονισμοί που δεν εξυπηρετούν πραγματικά τη βιομηχανία της αεροπορίας ή τους ανθρώπους αλλά συγκεκριμένα συμφέροντα.
<P>
Στην οδηγία για την άρνηση επιβίβασης, με τη σχετικά ασαφή της διατύπωση ως προς το θέμα των "εκτάκτων περιστάσεων", αφήσαμε πολλά περιθώρια ερμηνείας αυτής της έννοιας στις αεροπορικές εταιρείες. Και αυτό ακριβώς κάνουν - εις βάρος των επιβατών. Σε αυτήν την οδηγία, αμελήσαμε επίσης να επιβάλλουμε πρόστιμα για καθυστερήσεις. Τις τελευταίες εβδομάδες και μήνες ιδιαίτερα, οι αεροπορικές εταιρείες έχουν εκμεταλλευτεί το γεγονός ότι δεν είναι υποχρεωμένες να πληρώνουν για τις καθυστερήσεις αλλά βασικά απλά πρέπει να εξασφαλίζουν τα ελάχιστα δικαιώματα στους επιβάτες - και πάλι εις βάρος των επιβατών. Δεν πρέπει να ξανακάνουμε το ίδιο λάθος.
<P>
Για το λόγο αυτό ζητάω, στην επόμενη κοινοβουλευτική περίοδο, εσείς ή εκείνοι που θα αναλάβουν αυτόν το φάκελο να υποβάλλετε μια πρόταση για να αλλάξετε αυτό το νομικό κείμενο.
<P>
Αλλάζοντας θέμα, αυτή είναι και η δική μου τελευταία σχολική ημέρα σε αυτό το Σώμα, όπως και για πολλούς συναδέλφους μου. Την πρώτη ημέρα του σχολείου συνήθως αγοράζεις τη σχολική τσάντα. Ίσως την τελευταία ημέρα να παίρνουμε μια τσάντα με καραμέλες. Κύριε Tajani, θα ήθελα να ζητήσω τις "καραμέλες" μου. Σας παρακαλώ ξεφορτωθείτε την ανοησία που δημιουργήσαμε τότε με τον κανονισμό για τα υγρά και τους ελέγχους ασφαλείας στους αερολιμένες το συντομότερο δυνατό. Αυτό ο κανονισμός δεν έχει ωφελήσει κανέναν και δεν έχει προστατέψει κανέναν. Το μόνο που έχει προκαλέσει είναι θυμό. Απλά και μόνο κανείς δεν είναι αρκετά θαρραλέος και αποφασιστικός να το πει αυτό στον κόσμο και να προβεί σε αυτήν την κατάργηση, εξακολουθούμε να υποφέρουμε εξαιτίας αυτού του αχαρακτήριστου κανονισμού. Σας παρακαλώ γεμίστε τη σχολική μου τσάντα με καραμέλες και ξεφορτωθείτε αυτήν την ανοησία.
<P>
Σας ευχαριστώ ειλικρινά όλους εσάς με τους οποίους είχα το προνόμιο να συνεργαστώ τα τελευταία λίγα χρόνια.
<SPEAKER ID="060" NAME="Πρόεδρος">
Σας ευχαριστώ, κύριε Rack. Σας διαβεβαιώνω ότι θα μας λείψετε στο Σώμα και σας ευχόμαστε ό,τι καλύτερο για το μέλλον.
<SPEAKER ID="061" NAME="Gilles Savary" AFFILIATION="PSE">
(FR) Κύριε Πρόεδρε, μόλις άκουσα τον κύριο Boso και δεν υποτιμώ το γεγονός ότι υπάρχουν ειδικές περιπτώσεις, ιδιαίτερα στην Ιταλία, όπου θα ήταν προτιμότερο σήμερα να δούμε το άνοιγμα των διαθέσιμων χρόνων χρήσης. Ωστόσο, ειλικρινά πιστεύω ότι χρειάζεται να διατηρήσουμε την ψυχραιμία μας και να αναγνωρίσουμε ότι η κρίση επηρεάζει τον τομέα της αεροπορίας πιο γρήγορα και πιο βαθιά από ποτέ άλλοτε. Χωρίς αμφιβολία είναι ένας από τους πρώτους τομείς που επηρεάζονται από τις περικοπές δαπανών - εταιρικών δαπανών, όσον αφορά τα επαγγελματικά ταξίδια και των δαπανών των νοικοκυριών, όσον αφορά τους ταξιδιώτες των καλοκαιρινών διακοπών. " άλλη λύση θα ήταν να ανοίξουν τελείως οι διαθέσιμοι χρόνοι χρήσης, κάτι που θα οδηγούσε κατά πάσα πιθανότητα σε ένα σενάριο όπου οι πιο ισχυρές αεροπορικές εταιρείες θα κυκλοφορούσαν τα άδεια αεροπλάνα τους στους καλύτερους διαθέσιμους χρόνους χρήσης, θα εγκατέλειπαν τους λιγότερο κερδοφόρους διαθέσιμους χρόνους χρήσης χωροταξικού σχεδιασμού και όπου οι χαμηλού κόστους αεροπορικές εταιρείες, οι οποίες έχουν ένα διαφορετικό οικονομικό μοντέλο, θα το εκμεταλλεύονταν για να πουλήσουν μερικούς διαθέσιμους χρόνους χρήσης.
<P>
Εν ολίγοις, κατά πάσα πιθανότητα θα οδηγούσε σε ανακατανομή ρόλων υπό τις χειρότερες συνθήκες. Αυτό δεν θα είχε καμία σχέση με την πραγματική οικονομία, με μια αγορά που λειτουργεί. Αντίθετα, πιθανότατα θα είχε διαδραματίσει κάποιο ρόλο στο κοινωνικό ντάμπινγκ ή την προάσπιση κεκτημένων θέσεων, στην περίπτωση των πιο ισχυρών αεροπορικών εταιρειών. Για αυτό το λόγο πιστεύω ότι αυτή η προσωρινή αναστολή είναι η λιγότερο χείριστη λύση, υπό την προϋπόθεση ότι είναι μόνο προσωρινή, ότι τα γεγονότα και η επίδραση αυτής της κρίσης τελούν υπό στενή παρακολούθηση, ότι οι εξελίξεις θα εξηγούνται ενώπιον του Κοινοβουλίου και ότι θα ανοίξουμε την αγορά των διαθέσιμων χρόνων χρήσης, ενώ θα αφιερώσουμε χρόνο για να εφαρμόσουμε μια πολιτική αλλαγή και να παγιώσουμε μια νέα πολιτική της Ευρωπαϊκής Ένωσης.
<P>
Αυτή είναι η τελευταία ομιλία μου ενώπιον αυτού του Σώματος. Είναι μεγάλο προνόμιο, μετά από 10 χρόνια που εργάζομαι στην ίδια επιτροπή, να λαμβάνω το λόγο ουσιαστικά στο τέλος της κοινοβουλευτικής περιόδου, σε μία από τις τελευταίες συζητήσεις και να το κάνω αυτό μεταξύ φίλων. Θα ήθελα να πω τι μεγάλη χαρά ήταν για μένα που συνεργάστηκα με τόσο δυνατές και τόσο λαμπρές προσωπικότητες. Δεν θα ξεχάσω ποτέ αυτήν την εμπειρία. Αυτή η επιτροπή είναι μια επιτροπή ελίτ, νομίζω ότι οφείλω να το πω αυτό. Έχει επιτελέσει αξιοσημείωτο έργο. Τιμά το έργο του Κοινοβουλίου, τιμά το Ευρωκοινοβούλιο. Θα ήθελα να ευχαριστήσω όλους τους συναδέλφους μου, από όλες τις πολιτικές ομάδες. Δεν νομίζω ότι θα απολαύσω ξανά μια τόσο πλούσια, έντιμη, ειλικρινή και βαθιά πολιτική εμπειρία σαν κι αυτήν.
<P>
Θα ήθελα επίσης να πω στον κύριο Tajani ότι τον συγχαίρω που δέχτηκε ένα τόσο δύσκολο αξίωμα και χαρτοφυλάκιο όπως οι μεταφορές στη διάρκεια αυτής της θητείας, και ότι, επειδή η υπομονή και ο χρόνος είναι αυτά που κάνουν κάποιον ικανό εδώ, του αξίζει να του ανατεθεί και πάλι αυτό το χαρτοφυλάκιο κατά την επόμενη εντολή της Επιτροπής. Κυρίες και κύριοι, σας ευχαριστώ για όλα.
<SPEAKER ID="062" NAME="Πρόεδρος">
Σας ευχαριστώ, κύριε Savary. Ένα από τα όσα είπατε για την Επιτροπή αποδεικνύει απόλυτα τις ικανότητές σας και την προσπάθεια που καταβάλλατε με το έργο σας στο Κοινοβούλιο. Είμαι σίγουρος ότι στο μέλλον θα έχετε εξίσου εποικοδομητικές εμπειρίες.
<SPEAKER ID="063" NAME="Ryszard Czarnecki" AFFILIATION="UEN">
(PL) Κύριε Πρόεδρε, μιλάω αμέσως μετά τον κύριο Rack και τον κύριο Savary και θα ήθελα να τους ευχαριστήσω και τους δύο τους για το έργο τους στο Ευρωπαϊκό Κοινοβούλιο. Δεν γνωρίζω εάν αυτή θα είναι η τελευταία μου ομιλία εδώ. Εξαρτάται από τις προσεχείς εκλογές.
<P>
Κυρίες και κύριοι, σήμερα συζητάμε κάτι που παρουσιάζει ενδιαφέρον γιατί δείχνει τη σύγκρουση ανάμεσα στα απολύτως βασικά συμφέροντα των αεροπορικών εταιρειών και τα συμφέροντα των καταναλωτών και των επιβατών. Σε μια περίοδο κρίσης, οι αεροπορικές εταιρείες σώζουν εαυτούς ζητώντας αυτά τα όρια, ακριβώς όπως είπαμε εδώ, να παραταθούν κατά την επόμενη χρονιά. Εάν βοηθήσουμε τις αεροπορικές εταιρείες εδώ και πιστεύω ότι αυτό θα ήταν λογικό, αυτό δεν πρέπει να γίνει σε βάρος των επιβατών. Μια κατάσταση στην οποία οι αεροπορικές εταιρείες πραγματικά χειρίζονται αυτό το ζήτημα ως πρόφαση και ακυρώνουν πτήσεις μένοντας ατιμώρητες είναι μια πολύ επικίνδυνη κατάσταση.
<P>
Με τον κύριο Rack πιστεύω ότι θα πρέπει να άρουμε τους περιορισμούς για τις δεξαμενές επιβατών, γιατί η κατάσταση αυτή γίνεται ολοένα και περισσότερο σουρεαλιστική και είναι πολύ εκνευριστική. Θα ήθελα με αυτήν την ευκαιρία να ευχαριστήσω τον Επίτροπο Tajani για την εξαιρετική δουλειά του.
<SPEAKER ID="064" NAME="Timothy Kirkhope" AFFILIATION="PPE-DE">
Κύριε Πρόεδρε, έχοντας ακούσει από αρκετούς ομιλητές οι οποίοι δεν θα είναι πλέον μαζί μας μετά τις επόμενες εκλογές, ελπίζω ότι το εκλογικό σώμα στη Βρετανία θα μου επιτρέψει να επιστρέψω εδώ για μία ακόμη θητεία. Αυτή είναι η τελευταία φορά που θα παρέμβω από αυτήν τη συγκεκριμένη έδρα στην Αίθουσα: Με τις αλλαγές θα μεταφερθώ σε άλλη θέση. Θα ήθελα απλά να συγχαρώ τον κύριο Jarzembowski ιδιαιτέρως για το έργο που έχει επιτελέσει εκ μέρους όλων μας στην επιτροπή και να ευχαριστήσω τον κύριο Tajani και τον κύριο Costa που έθεσαν αυτό το θέμα ενώπιων μας.
<P>
" συζήτηση για την αναστολή του κανονισμού 80/20 είναι πολύ σημαντική, αλλά δεν μπορεί παρά να είναι ένα βραχυπρόθεσμο μέτρο και δεν πρέπει να επιτρέψουμε να ενσωματωθεί στην πολιτική της αεροπορίας μακροπρόθεσμα. Τα θετικά είναι προφανή: η βοήθεια προς τους αερομεταφορείς, ειδικά τους μεγάλους αερομεταφορείς υπό εθνικές σημαίες, να ξεπεράσουν την τρέχουσα οικονομική επιβράδυνση. Επίσης, το να μη μπορούν να πετάξουν άδεια αεροσκάφη για να καλύπτουν υποχρεώσεις χρόνου χρήσης είναι καλό για το περιβάλλον. Αλλά δεν είναι εκεί η λύση και δεν πρέπει να γίνει μόνιμο.
<P>
Τα τρέχοντα προβλήματα συνδέονται με την τρέχουσα χρηματοπιστωτική κατάρρευση, αλλά το να ισχυριστούμε ότι η κρίση στη βιομηχανία της αεροπορίας οφείλεται αποκλειστικά σε αυτό θα ήταν λάθος. " υγεία κάποιων από τους εθνικούς αερομεταφορείς μας ήταν κακή επί σειρά ετών και χρειάζεται να κοιτάξουν προσεκτικά τα ίδια τους τα επιχειρηματικά μοντέλα για το μέλλον. Πρέπει να είναι βιώσιμες επιχειρηματικές οντότητες, όχι οργανισμοί με ειδικά προνόμια και το να καταφεύγουμε σε μέτρα προστατευτισμού δεν είναι αποδεκτό εν γένει σε εμένα και τους συναδέλφους μου.
<P>
Ασφαλώς, θα υποστηρίξουμε την Επιτροπή σε αυτό. Αλλά δεν τάσσομαι υπέρ της χρήσης της απλοποιημένης διαδικασίας στο μέλλον και πιστεύω ότι θα ήταν καλή ιδέα να διοργανώσουμε μια ακρόαση για την οδηγία περί κατανομής του διαθέσιμου χρόνου χρήσης, ίσως το φθινόπωρο ή το χειμώνα αφού επιστρέψουμε. Πρέπει να βρούμε μέτρα για να εφαρμόσουμε πρωτοβουλίες βασισμένες στην αγορά για τις αεροπορικές εταιρείες και τους αερολιμένες. Σε δύσκολους καιρούς, η αποτελεσματικότητα και η καινοτομία πρέπει να ανταμείβονται - προσωπικά είμαι οπαδός ιδιαίτερα των περιφερειακών αερολιμένων.
<P>
Τέλος, ας αναφέρουμε απλά τα δεινά των πιλότων: η αναστολή του "ή το χρησιμοποιείς ή το χάνεις" μπορεί κάλλιστα να οδηγήσει ορισμένους πιλότους να χάσουν τη δουλειά τους. Μιλώντας όντας κι εγώ ο ίδιος πιλότος: μπορεί η Επιτροπή παρακαλώ να εξηγήσει γιατί δεν συμβουλεύτηκε τις ενώσεις των πιλότων επ' αυτού του θέματος και θα μπορούσε επίσης να επιβεβαιώσει ότι οι ανησυχίες των πιλότων και άλλων ανθρώπων που εργάζονται σε αυτήν τη βιομηχανία θα ληφθούν πλήρως υπόψη;
<SPEAKER ID="065" NAME="Emanuel Jardim Fernandes" AFFILIATION="PSE">
(PT) Κύριε Πρόεδρε, κύριε Tajani, κυρίες και κύριοι, η Ευρωπαϊκή Επιτροπή έχει εγκρίνει, επειγόντως, μια πρόταση τροποποίησης του κανονισμού (ΕΟΚ) αριθ. 95/93 για την κατανομή του διαθέσιμου χρόνου χρήσης των αερολιμένων. Ο βασικός στόχος αυτής της πρότασης είναι να αναστείλει τον κανονισμό 80/20 ή, με άλλα λόγια, να αποτρέψει οι διαθέσιμοι χρόνοι χρήσης που έχουν ήδη αγοραστεί να δημοπρατηθούν όπου αυτοί δεν χρησιμοποιήθηκαν. Αυτό δεν έχει σκοπό να αποτελέσει μια ad eternum αρχή ούτε δικαίωμα ιδιοκτησίας - όπως ο πρόεδρος της επιτροπής, ο κύριος Costa, μόλις είπε - αλλά ένα προσωρινό μέτρο.
<P>
Αυτή η αναστολή βασίζεται στη συναίσθηση ότι η οικονομική κρίση έχει οδηγήσει σε μια ευρεία πτώση της εναέριας κυκλοφορίας επιβατών και φορτίων, με μια ουσιαστική επίπτωση στους εθνικούς αερομεταφορείς και άλλους οικονομικούς τομείς, καθιστώντας έτσι αυτήν την περίοδο δύσκολη για την απασχόληση. Κατά συνέπεια, έχουμε καθήκον να μην πιέσουμε τις αεροπορικές εταιρείες να λειτουργούν πτήσεις με σημαντικό οικονομικό και περιβαλλοντικό κόστος απλά και μόνο για να διατηρήσουν τους διαθέσιμους χρόνους χρήσης τους. Για αυτό το λόγο υποστηρίζω την αναστολή αυτού του κανόνα 80/20.
<P>
Κατόπιν τούτου, οφείλω να αδράξω της ευκαιρίας για να ρωτήσω κατά πόσο αυτή η προσέγγιση θα είναι επαρκής για να αντιμετωπιστεί αποτελεσματικά η παγκόσμια κρίση που πλήττει αυτόν τον τομέα ή κατά πόσο, όπως πιστεύω, η Επιτροπή θα πρέπει να σκεφτεί και να προτείνει ένα πρόγραμμα στήριξης αυτού του τομέα, ούτως ώστε να παραμείνει σταθερός και σε θέση να αναπτυχθεί μετά την κρίση.
<P>
Θα πρέπει να θυμόμαστε ότι πολλές αεροπορικές εταιρείες, όπως ισχύει με τον εθνικό αερομεταφορέα της χώρας μου, έχοντας παλαιότερα ξεπεράσει οικονομικές κρίσεις και έχοντας εδραιωθεί οικονομικά, τώρα αντιμετωπίζουν μια κατάσταση κρίσης η οποία θα είναι δύσκολο να ξεπεραστεί, μια κρίση για την οποία δεν ευθύνονται οι ίδιες αλλά από την οποία θίγονται.
<P>
Κύριε Πρόεδρε, κυρίες και κύριοι, αυτή είναι η τελευταία μου ομιλία για αυτήν την κοινοβουλευτική περίοδο και ίσως είναι η τελευταία εν γένει ομιλία μου, ανάλογα με το τι θα αποφασίσουν οι ψηφοφόροι. Για το λόγο αυτό δεν θα μπορούσα να αφήσω αυτήν την ευκαιρία να περάσει χωρίς να εκφράσω την ευγνωμοσύνη μου για την υποστήριξη και τη συνεργασία που πάντοτε μου έδειχναν οι συνάδελφοί μου στην ταπεινή μου συμβολή στην κατασκευή ενός ευρωπαϊκού έργου και μιας απάντησης στους πολίτες.
<P>
Για το λόγο αυτό θέλω να εκφράσω τις ευχαριστίες μου και την ευγνωμοσύνη μου, σε αυτό το Σώμα, σε εσάς, κύριε Πρόεδρε, στον Αντιπρόεδρο Tajani και σε όλους τους συναδέλφους μου στην ομάδα μου. Πρέπει συγκεκριμένα να αναφέρω εκείνους που μίλησαν σήμερα εδώ - τον κύριο Simpson και τον κύριο Savary - κι επίσης σε εκείνους τους βουλευτές άλλων ομάδων, όπως τον πρόεδρο της επιτροπής μας, τον κύριο Costa, με τον οποίο είχα τη χαρά να συνεργαστώ σε αρκετές εκθέσεις κι επίσης τον κύριο Jarzembowski, τον οποίο δεν μπορώ να παραλείψω. "γήθηκε της ομάδας του σε αυτόν τον τομέα των μεταφορών και πάντοτε υπήρξε πολύ συνεργάσιμος, συχνά απορρίπτοντας τις ιδέες μου, αλλά διαβεβαιώνοντάς με ότι τις κατανοούσε και πάντα με ζμεγάλη κομψότητα και έντονη αίσθηση της δημοκρατικότητας.
<P>
Τουλάχιστον με αυτά θα επιστρέψω σπίτι μου, για να μελετήσω σε τι συνίσταται η καλή δημοκρατία: η δημοκρατία του σεβασμού του πλουραλισμού και της επιδίωξης των κοινών μας στόχων.
<SPEAKER ID="066" NAME="Πρόεδρος">
Σας ευχαριστώ, κύριε Fernandes. Ας ελπίσουμε ότι το εκλογικό σώμα των Πορτογάλων εκτιμά τις ηγετικές σας ικανότητες όπως εμείς και ότι πράγματι μπορεί να επανεκλεγείτε στην έδρα σας.
<SPEAKER ID="067" NAME="Marian-Jean Marinescu" AFFILIATION="PPE-DE">
(RO) " κατανομή των διαθέσιμων χρόνων χρήσης είναι ένα ζήτημα που συνδέεται άμεσα με την ανεπάρκεια δυναμικότητας που υπάρχει στους αερολιμένες, ειδικά στους μεγάλους. " οικονομική κρίση και η σχετική μείωση της κυκλοφορίας που αυτή προκάλεσε απλά εξυπηρετούν στο να ανασταλεί, βραχυπρόθεσμα, η αντιμετώπιση του πραγματικού προβλήματος, ήτοι, των δυσκολιών που δημιούργησε ο κορεσμός των μεγάλων αερολιμένων κόμβων και ο δυνητικός κορεσμός των μικρών αερολιμένων.
<P>
Είναι καθήκον μας να βρούμε λύσεις στα προβλήματα που έχουν προκύψει σήμερα, αλλά δεν πρέπει να απομακρυνθούμε και από το στόχο του να επιλύσουμε τα προβλήματα του μέλλοντος. Το Κοινοβούλιο κάλεσε την Ευρωπαϊκή Επιτροπή να καταρτίσει ένα λογικό γενικό σχέδιο αύξησης των δυνατοτήτων των αερολιμένων. Αρκετοί ευρωπαϊκοί αερολιμένες έχουν παρόμοια σχέδια, αλλά αυτό που είναι απολύτως απαραίτητο είναι να συντονιστούν σε ευρωπαϊκό επίπεδο στο πλαίσιο της πρωτοβουλίας του ενιαίου ευρωπαϊκού ουρανού που εγκρίθηκε πρόσφατα. Πιστεύω ακράδαντα ότι, μετά την ίδρυση του Ευρωπαϊκού Παρατηρητηρίου τον προηγούμενο Νοέμβριο, αυτή η επιθυμία θα πραγματοποιηθεί στο προσεχές μέλλον. Αυτό το σχέδιο έχει ζωτική σημασία για τη βιώσιμη ανάπτυξη του τομέα των αερομεταφορών, ο οποίος έχει ζωτική σημασία για την ευρωπαϊκή οικονομία.
<P>
Το ζήτημα των διαθέσιμων χρόνων χρήσης δεν είναι μόνο ευρωπαϊκό πρόβλημα. " κυκλοφορία στους ευρωπαϊκούς αερολιμένες δεν προέρχεται μόνο από την Ευρώπη. Για το λόγο αυτό, χρειάζεται να βρεθεί μια παγκόσμια λύση για τους διαθέσιμους χρόνους χρήσης με την υποστήριξη της IATA, του Eurocontrol και όλων των άλλων οργανισμών που εμπλέκονται σε αυτόν τον τομέα. Για αυτό το λόγο πιστεύω ότι η σύσταση που έγινε σήμερα στην Επιτροπή από το Κοινοβούλιο να επανεξετάσει στο άμεσο μέλλον την επίδραση της κρίσης στην εναέρια κυκλοφορία και να αναθεωρήσει σε αυτό το πλαίσιο την οδηγία 95/93 είναι η πιο ενδεδειγμένη μέθοδος την οποία μπορούμε να προτείνουμε σε αυτήν την εποχή της αβεβαιότητας.
<P>
Εάν δεν προβούμε σε μια ενδελεχή ανάλυση, κινδυνεύουμε να καταστρέψουμε με απαράδεκτο τρόπο και την αρχή του ανταγωνισμού, που είναι θεμελιώδης για την οικονομία και τις αναδυόμενες αεροπορικές εταιρείες η ανάπτυξη των οποίων δυστυχώς ακόμα εξαρτάται από τον κανόνα του "ή το χρησιμοποιείς ή το χάνεις". Οι χαμένοι σε αυτήν την κατάσταση θα ήταν πρωτίστως οι επιβάτες, κάτι που δεν πρέπει να συμβεί.
<SPEAKER ID="068" NAME="Nina Škottová" AFFILIATION="PPE-DE">
(CS) Κύριε Πρόεδρε, κυρίες και κύριοι, όπως ήδη ακούσαμε εδώ, οι αερομεταφορές πλήττονται από διάφορες κρίσιμες καταστάσεις, συμπεριλαμβανομένου του SARS και της γρίπης του Μεξικού. Ταυτόχρονα, σημειώθηκε πτώση του αριθμού των επιβατών. Θα ήθελα να αναφέρω έναν από τους παράγοντες που μπορεί να παίζουν κάποιο ρόλο στη μείωση του αριθμού των επιβατών και αυτοί είναι η ποιότητα και η δυναμικότητα των υπηρεσιών των αερολιμένων, ειδικά οι έλεγχοι ασφαλείας. Οφείλω να ομολογήσω ότι δεν είναι απλά αναξιοπρεπείς - για παράδειγμα, να βγάζεις τα παπούτσια σου και να περπατάς ξυπόλυτος από τον έλεγχο ασφάλειας - αλλά, από άποψη υγιεινής, μειονεκτούν και θέτουν σε κίνδυνο την υγεία. Δεν θα με εξέπληττε εάν οι αριθμοί των επιβατών είχαν μειωθεί εξαιτίας φόβων για μολύνσεις - φόβους τους οποίους τα μέσα ενημέρωσης καλλιεργούν σήμερα. Έτσι, θα ήθελα η Ευρωπαϊκή Ένωση να ελέγχει καλύτερα την υγιεινή των ελέγχων ασφαλείας στους αερολιμένες, ώστε να μπορεί να βελτιώσει την ευεξία, την ασφάλεια και την άνεση των επιβατών. Καθώς αυτή είναι η τελευταία φορά που θα λάβω το λόγο ενώπιων αυτού του Σώματος, σας ευχαριστώ όλους για τη συνεργασία σας και σας εύχομαι κάθε επιτυχία στο μέλλον.
<SPEAKER ID="069" NAME="Πρόεδρος">
Κι εγώ σας εύχομαι ευτυχία για το μέλλον, κυρία Škottová.
<SPEAKER ID="070" NAME="Miloslav Ransdorf" AFFILIATION="GUE/NGL">
(CS) Θα ήθελα να πω ότι η τρέχουσα κατάσταση χαρακτηρίζεται, πάνω απ' όλα, από το κενό ανάμεσα στις σταθερά βελτιούμενες τεχνολογικές δυνατότητες και τα μέτρα ασφαλείας τα οποία δυσκολεύουν τη ζωή των επιβατών και του προσωπικού των αεροδρομίων. Πιστεύω ότι είναι προς όφελός μας, ειδικά στην οικονομική κρίση που γίνεται πλέον αισθητή σε ολόκληρο τον κόσμο - και κατά πάσα πιθανότητα το φθινόπωρο θα φέρει ένα ακόμα κύμα αυτής της κρίσης, ένα ακόμα πλήγμα της χρηματοπιστωτικής ανασφάλειας - να κάνουμε ότι μπορούμε για να εξασφαλίσουμε ότι αυτός ο τομέας θα ξεπεράσει την κρίση του και θα αναπτυχθεί. Κατά την άποψή μου εκείνοι που έχουν πόρους και δεν τους αξιοποιούν είναι μοιραίο να παρακμάσουν. Θα ήθελα η Ευρωπαϊκή Ένωση να αποφύγει μια τέτοια κατάσταση και θα ήθελα εμείς να ηγούμαστε της προόδου όσον αφορά τον τομέα των μεταφορών.
<SPEAKER ID="071" NAME="Antonio Tajani" LANGUAGE="IT">
Κύριε Πρόεδρε, θα ήθελα να ευχαριστήσω εσάς και όλους εκείνους τους βουλευτές που συμμετείχαν σε αυτήν τη συζήτηση σε σχέση με ένα προσωρινό μέτρο - και θα ήθελα να τονίσω αυτήν την προσωρινή του φύση - στο πεδίο των αερομεταφορών. Και το σημαντικότερο, και εγώ θα ήθελα να ευχαριστήσω όλους εκείνους που αφήνουν το Κοινοβούλιο για το έργο που επιτέλεσαν.
<P>
(FR) Θα ήθελα επίσης να ευχαριστήσω τον κύριο Savary, ο οποίος δεν βρίσκεται πλέον στην Αίθουσα. Συμμερίζομαι τα συναισθήματά του. Για το λόγο αυτό ελπίζω ότι θα έχουμε ξανά την ευκαιρία να συνεργαστούμε μέσα στα επόμενα χρόνια, ακόμα κι αν δεν είναι πλέον ευρωβουλευτής.
<P>
(IT) Ειλικρινά ευχαριστώ εκείνους τους βουλευτές που αφήνου το Σώμα για τη βοήθεια που προσέφεραν στην Επιτροπή, για τα έξυπνα σχόλιά τους κι επίσης για την κριτική που άσκησαν. Το Κοινοβούλιο οφείλει να παίζει αυτόν τον ρόλο και κανένας δεν είναι τόσο πεπεισμένος γι' αυτό όσο εγώ, γιατί πιστεύω ότι, χωρίς τη σημαντική συμβολή του Κοινοβουλίου, οι ευρωπαϊκοί θεσμοί θα ήταν ελλιπείς και ανίκανοι να προστατέψουν κατά το βέλτιστο τρόπο τα συμφέροντα των πολιτών.
<P>
Ακριβώς γι' αυτό το λόγο, θα ήθελα να διαβεβαιώσω τον κύριο Jarzembowski, ο οποίος μου έθεσε ένα ερώτημα για τη διαδικασία της επιτροπολογίας: ο συμβιβασμός, ο οποίος υποστηρίζεται πλήρως από την Επιτροπή, προβλέπει τη χρήση της διαδικασίας της συναπόφασης όσον αφορά μια πιθανή ανανέωση για τη χειμερινή περίοδο. Αυτό είναι καθαρά υποθετικό, γιατί, θα ήθελα να τονίσω ότι το μέτρο είναι προσωρινό και ισχύει μόνο για έξι μήνες. Παρ' όλ' αυτά, τυχόν μελλοντική πρόταση για ανανέωση πρέπει πάντα να προηγείται από μια μελέτη επιπτώσεων, λαμβανομένων υπόψη των επιπτώσεων στους καταναλωτές και στον ανταγωνισμό. Θα γίνει επίσης στο πλαίσιο μιας γενικότερης ανασκόπησης του κανονισμού για τους διαθέσιμους χρόνους χρήσης, για το οποίο έχω δεσμευτεί ενώπιον του Συμβουλίου, κατόπιν αιτήματος του υπουργού μεταφορών του "Β, όπως έχω επιβεβαιώσει πολλές φορές σε αυτό το Σώμα.
<P>
Ωστόσο, η κρίση είναι αυτή που υπαγορεύει αυτήν την επείγουσα παρέμβαση. Πράγματι, τα στοιχεία που έδωσε η Ευρωπαϊκή Ένωση Αερολιμένων μας δείχνουν ότι 80% των ευρωπαϊκών αερολιμένων έχουν δει μια μείωση της κίνησης, τον Ιανουάριο, κυμαινόμενη μεταξύ 8% και 10% όσον αφορά τους επιβάτες και μεταξύ 25% και 30% όσον αφορά τα φορτία. Πρόκειται επομένως για μια δύσκολη κατάσταση. Και εγώ συμμερίζομαι την ελπίδα και την επιθυμία που εκφράστηκε από ορισμένους βουλευτές ότι η σημερινή γρίπη θα αποδειχτεί λιγότερο σοβαρή από ότι αρχικά πιστέψαμε. Δεν μπορούμε όμως να κρύψουμε το γεγονός ότι η πρόταση να ανασταλούν οι πτήσεις από ολόκληρη την Ευρωπαϊκή Ένωση προς μια χώρα ή προς περιοχές όπου η επιδημία πρωτοεκδηλώθηκε ήταν στην ημερήσια διάταξη στη συνεδρίαση της προηγούμενης εβδομάδας του Συμβουλίου Υπουργών Μεταφορών, όπως και του Συμβουλίου Υπουργών Υγείας. Θα μπορούσαν να υπάρξουν επιπτώσεις, για το λόγο αυτό, αλλά καμία απόφαση δεν λήφθηκε δεδομένου ότι η κατάσταση δεν κρίθηκε αρκετά σοβαρή. Ωστόσο, είναι σαφές ότι υπάρχει συζήτηση σε αυτόν τον τομέα. Κάποια πληρώματα έχουν αποφασίσει να μην πετάνε σε περιοχές με καταγεγραμμένα περιστατικά γρίπης, κάτι που έχει προκαλέσει περαιτέρω μείωση του αριθμού των επιβατών.
<P>
Πιστεύω ότι όσον αφορά τα δικαιώματα των επιβατών - δεδομένου ότι είναι ένα θέμα που επεσήμαναν πολλοί σημαίνοντες βουλευτές - το βασικό είναι να διατηρηθούν οι συνδέσεις και η συχνότητα για το ίδιο το όφελος των πολιτών κι έπειτα να ξεπεραστεί η κρίση. " οικονομική ευρωστία και βιωσιμότητα των αεροπορικών μας εταιρειών είναι κρίσιμοι παράμετροι για τη διαφύλαξη των πλεονεκτημάτων της εσωτερικής αγοράς και χάρη στην εσωτερική αγορά οι επιβάτες έχουν πρόσβαση σε μια πληθώρα συνδέσεων, δρομολογίων και τιμών άνευ προηγουμένου στην Ευρώπη. Θέλω οι επιβάτες να μπορούν να συνεχίσουν να απολαμβάνουν αυτή τη δυνατότητα επιλογής. Όσον αφορά τους κανονισμούς για την εποπτεία, πρέπει να ενισχύσουμε την παρακολούθηση και την εφαρμογή του κανονισμού 261. Προς τούτο, η Επιτροπή θα δημοσιεύσει - επιτρέψτε μου να απευθυνθώ στον κύριο Rack - μια ανακοίνωση για την εφαρμογή του κανονισμού στο δεύτερο εξάμηνο του 2009. Με βάση αυτήν την αξιολόγηση, θα συνάγουμε συμπεράσματα για το μέλλον.
<P>
Όσον αφορά τα υγρά, όπως γνωρίζετε, έχουμε ήδη δημοσιεύσει το παλαιότερα απόρρητο παράρτημα που κρυβόταν από πίσω και χάρη στη χρήση νέων και πιο αποτελεσματικών τεχνολογιών σε σχέση με την ασφάλεια, ελπίζουμε ότι θα μπορέσουμε να επανεξετάσουμε την κατάσταση πριν το 2010. Ήμουν εξαιρετικά επιφυλακτικός για το θέμα των υγρών όταν ήμουν ευρωβουλευτής και συνεχίζω να είμαι και σήμερα και καταβάλλω προσπάθειες ακριβώς για να πετύχω αυτόν το σκοπό. Όσον αφορά τις ανησυχίες που εξέφρασαν άλλοι βουλευτές για ορισμένους αερολιμένες οι οποίοι ενδεχομένως να αντιμετωπίσουν προβλήματα μετά από αυτό το μέτρο - αναφέρομαι συγκεκριμένα σε έναν ευρωπαϊκό αερολιμένα ο οποίος αποτελεί μέρος ενός εκ των προγραμμάτων πρώτης προτεραιότητας της ΕΕ, τον αερολιμένα Malpensa - μπορώ να σας παρουσιάσω κάποια στοιχεία αναφορικά με αεροπορικές εταιρείες πέραν των Alitalia-Air France. Επιτρέψτε μου να σας διαβάσω κάποια στατιστικά στοιχεία: στον αερολιμένα Malpensa, μια γερμανική αεροπορική εταιρεία, η Lufthansa, είχε 8 741 διαθέσιμους χρόνους χρήσης το 2008 και στις 24 Μαρτίου 2009 είχε 19 520, μια αύξηση της δυναμικότητας που ξεπερνά το 100%. Επίσης στο Malpensa, μια χαμηλού κόστους αεροπορική εταιρεία, η easyJet, είχε 15 534 διαθέσιμους χρόνους χρήσης το 2008 και στις 24 Μαρτίου 2009 είχε 22 936, μια σημαντική άνοδος που αντιπροσωπεύει μια 47% αύξηση της δυναμικότητας. Είναι επίσης ευρέως γνωστό ότι η νέα αεροπορική εταιρεία Lufthansa Italia έχει σχέδια, όπως μπορούμε να διαβάσουμε στον ίδιο το διαδικτυακό τόπο της εταιρείας, επομένως δημοσίως, να επεκτείνει το δίκτυό της με νέες πτήσεις από το Μιλάνο στη Ρώμη και στις πόλεις της Νάπολης και του Μπάρι όπως και σε άλλες ευρωπαϊκές πόλεις - Βαρκελώνη, Βρυξέλλες, Βουκουρέστι, Βουδαπέστη, Λισαβόνα, Μαδρίτη και Παρίσι. Μπορώ να πω τότε με απόλυτη βεβαιότητα ότι αυτό το μέτρο δεν θα προκαλέσει καμία βλάβη - και αυτό το λέω ως Ευρωπαίος Επίτροπος Μεταφορών - σε έναν αερολιμένα και έναν ευρωπαϊκό κόμβο σαν τη Malpensa, η οποία περιλαμβάνεται στα προγράμματα πρώτης προτεραιότητας της Ένωσης.
<P>
Θα ήθελα να ολοκληρώσω ευχαριστώντας το Κοινοβούλιο ξανά για αυτήν τη συζήτηση, επιβεβαιώνοντας αυτό που είπα στην προηγούμενη ομιλία μου, απαντώντας στον κύριο Jarzembowski, τον κύριο Simpson και τον κύριο Blokland, όσον αφορά τη δέσμευση που αναλαμβάνω σήμερα ως Επίτροπος Μεταφορών - και ελπίζω ότι θα μπορέσω να το κάνω ξανά αυτό ως μέλλον Επίτροπος Μεταφορών - όσον αφορά τη διαδικασία της συναπόφασης για ζητήματα που σχετίζονται με το ζήτημα των διαθέσιμων χρόνων χρήσης. Κάποιες από τις ιδέες που προτάθηκαν, όπως αυτές που συμπεριέλαβε ο εισηγητής στις αρχικές του τροπολογίες, αξίζει να μελετηθούν σωστά στο πλαίσιο της μελλοντικής επανεξέτασης του κανονισμού για την κατανομή των διαθέσιμων χρόνων χρήσης και - επαναλαμβάνω - το προσωπικό της Επιτροπής, τους οποίους και πάλι ευχαριστώ για την πολύτιμη συμβολή τους αυτές τις εβδομάδες σκληρής δουλειάς, είναι πρόθυμο να το κάνει αυτό και μάλιστα είναι στη διαδικασία της κατάρτισης του επόμενου κειμένου. Ταυτόχρονα, όπως ορίζεται στην τροπολογία που εξετάζουμε σήμερα, η Επιτροπή θα παρατηρεί προσεκτικά για να δει με ποιο τρόπο εξελίσσεται ο τομέας των αερομεταφορών και θα προτείνει μέτρα αντιμετώπισης όπως απαιτείται και ενδείκνυται, δίνοντας μεγάλη σημασία στη διαφύλαξη των δικαιωμάτων των επιβατών. Αυτό θα το κάνω όχι μόνο στον τομέα των αερομεταφορών αλλά και στις θαλάσσιες, σιδηροδρομικές μεταφορές και στις αστικές και υπεραστικές συγκοινωνίες. Είναι μια δέσμευση που έχουμε αναλάβει: υπάρχουν νομοθετικά μέτρα που εξετάζονται. Ελπίζω ότι στην επόμενη κοινοβουλευτική περίοδο θα ολοκληρωθούν, καθώς ο πρωταρχικός μας στόχος παραμένει ούτως ή άλλως να ανταποκριθούμε στις ανάγκες των ανθρώπων που ψηφίζουν αυτό το Κοινοβούλιο και οι οποίοι, μέσω της συναίνεσης αυτού του Κοινοβουλίου, βασίζονται στην Ευρωπαϊκή Επιτροπή, την εκτελεστική εξουσία της Κοινότητας.
<P>
Κύριε Πρόεδρε, θα ήθελα επίσης να ευχαριστήσω εσάς, τον κύριο Costa και όλους εκείνους τους βουλευτές που συμμετείχαν σε αυτήν τη συζήτηση, για την εποικοδομητική τους συνεργασία. " δέσμευση που αναλαμβάνω είναι να συνεχίσω να συνεργάζομαι με τους βουλευτές αυτού του Σώματος και με την Επιτροπή Μεταφορών και Τουρισμού για να εξασφαλίσω ότι ο δημοκρατικός θεσμός που αντιπροσωπεύει τους Ευρωπαίους πολίτες μπορεί να παίξει έναν ολοένα και σημαντικότερο ρόλο. Ελπίζω ότι με τη Συνθήκη της Λισαβόνας το επόμενο Κοινοβούλιο θα μπορέσει να κάνει τη φωνή των Ευρωπαίων πολιτών να ακουστεί πιο καθαρά.
<SPEAKER ID="074" NAME="Paolo Costa" LANGUAGE="IT">
Κύριε Πρόεδρε, κυρίες και κύριοι, πιστεύω ότι πρέπει απλά να τονίσουμε τρεις αντιλήψεις. Πρώτον, για το εν λόγω ζήτημα, καταλήξαμε σε ένα συμβιβασμό και ένας συμβιβασμός πρέπει να γίνεται σεβαστός. Γνωρίζουμε ότι είναι ένας συμβιβασμός μεταξύ θεσμικών οργάνων που τηρούν τις υποσχέσεις τους. Είναι ένα προσωρινό μέτρο και δεν θα υπάρξει δεύτερο: εάν υπάρξει δεύτερο μέτρο θα πρέπει να είναι εντός του πλαισίου μιας ανάλυσης και μιας πιο εμπεριστατωμένης πρότασης για τους διαθέσιμους χρόνους χρήσης.
<P>
Θα ήθελα να κάνω απλά δύο προτάσεις, οι οποίες ελπίζω μπορεί να έχουν κάποια χρησιμότητα: η πρώτη είναι να παρακολουθούνται στενά οι επιδράσεις αυτής της αναστολής δεδομένου ότι, προφανώς, θα οδηγήσει σε μια μείωση των διαθέσιμων χρόνων χρήσης και σημαίνει ότι κάποιοι διαθέσιμοι χρόνοι χρήσης και επομένως κάποιες γραμμές δεν θα χρησιμοποιούνται. " επιλογή του τι πρέπει να γίνει και τι όχι θα είναι στα χέρια μεμονωμένων εταιρειών. Στο μέλλον, πιστεύω ότι θα ήταν καλύτερο να λάβουμε υπόψη μας ότι, εάν χρειαστεί να μειώσουμε ξανά αυτήν τη δραστηριότητα, τότε θα πρέπει να υπάρξει δημόσιος έλεγχος αυτής της επιλογής παρά να αφεθεί αμιγώς στα κριτήρια κερδοφορίας μεμονωμένων επιχειρήσεων.
<P>
" τελική πρόταση είναι, ανεξάρτητα της ύπαρξης ή όχι της κρίσης, το θέμα του διαθέσιμου χρόνου χρήσης πρέπει να αντιμετωπιστεί ορθά, για δικό του λογαριασμό. " επαναφορά του διαθέσιμου χρόνου χρήσης στην αντίληψη των δημόσιων αγαθών τα οποία μπορούν να χορηγούνται για χρήση αλλά δεν μπορούν να γίνονται ιδιοκτησία εταιρειών αποτελεί ένα θεμελιώδες ζήτημα, αν και πρέπει να το χειριστούμε με μεγάλη προσοχή για να μην εξελιχθεί αντίθετα σε ένα εργαλείο που να απειλεί τη βιωσιμότητα πολλών αεροπορικών εταιρειών από τις οποίες όλοι εξαρτιόμαστε. Σας ευχαριστώ και πάλι όλους για τη συνεργασία σας.
<SPEAKER ID="075" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 12 το μεσημέρι.
<P>
Είναι και η δική μου τελευταία συζήτηση ως Πρόεδρος για αυτήν την κοινοβουλευτική περίοδο και θα ήθελα να σας ευχαριστήσω όλους σας. Αυτή η συζήτηση είχε μια κάπως περίεργη αίσθηση γιατί έπρεπε να αποχαιρετίσουμε και να ευχηθούμε καλή τύχη σε τόσους πολλούς συναδέλφους. Οτιδήποτε κι αν συμβεί, πιστεύω ότι θα χρειαστεί πολύ σκληρή δουλειά και χρόνος προτού οι νεοαφιχθέντες φτάσουν το επίπεδο εκείνων που σήμερα μας αφήνουν.
<P>
Γραπτές δηλώσεις (άρθρο 142 του Κανονισμού)
<SPEAKER ID="076" NAME="Christine De Veyrac  " LANGUAGE="FR">
Χαίρομαι που επετεύχθη συμφωνία σε αυτό το κείμενο οποία θα επιτρέψει το πάγωμα των διαθέσιμων χρόνων χρήσης πτήσης στη διάρκεια της καλοκαιρινής περιόδου.
<P>
Χρειαζόταν να δράσουμε γρήγορα και αποτελεσματικά όντας αντιμέτωποι με τη μείζονα κρίση που πλήττει τον τομέα των αερομεταφορών.
<P>
Είναι ήδη η τρίτη φορά που, μετά από μια σημαντική μείωση της εναέριας κυκλοφορίας, η Ένωση αναγκάστηκε να χρησιμοποιήσει αυτόν τον αυτόματο μηχανισμό ανανέωσης του διαθέσιμου χρόνου χρήσης.
<P>
Όπως ανακαλύψαμε πρόσφατα, ο κανόνας για την υποχρέωση πλήρωσης του 80% των διαθέσιμων χρόνων χρήσης, ενώ είναι απαραίτητος για την ισορροπία του τομέα, κατά καιρούς είναι εκτός της πραγματικότητας της αγοράς.
<P>
Το να απογειώνονται άδεια αεροσκάφη δεν έχει λογική είτε από οικονομική είτε από περιβαλλοντική σκοπιά.
<P>
Στο μέλλον, θα μπορέσουμε να σκεφτούμε τρόπους χαλάρωσης αυτού του κανόνα λαμβάνοντας παράλληλα υπόψη την κατάσταση των αερολιμένων.
<P>
Εξάλλου, χαίρομαι που παρατηρώ ότι ο συμβιβασμός που διαπραγματεύτηκαν το Κοινοβούλιο και το Συμβούλιο καλεί τη διεξαγωγή μιας πλήρους μελέτης επιπτώσεων σε περίπτωση ανανέωσης του παγώματος των διαθέσιμων χρόνων χρήσης.
<P>
Το κείμενο το οποίο ψηφίζουμε είναι ένα επείγον μέτρο, αλλά εάν η κατάσταση είναι να συνεχιστεί, θα έπρεπε να λάβουμε υπόψη μας όχι μόνο την κατάσταση των αεροπορικών εταιρειών, αλλά και των καταναλωτών και των αερολιμένων.
<P>
(" συνεδρίαση διακόπτεται στις 11.23 π.μ. με εκκρεμούσα την ψηφοφορία και επαναλαμβάνεται στις 12 το μεσημέρι)
<SPEAKER ID="079" NAME="Πρόεδρος">
Στη συνέχεια θα ξεκινήσουμε μια κάπως ιδιαίτερη ψηφοφορία, δεδομένου ότι για όλους εκείνους που σαν εμένα είναι να φύγουν από το Κοινοβούλιο πιστεύω ότι αυτή η τελευταία στιγμή που βιώνουμε μαζί θα είναι κάπως συγκινητική. Θα εκμεταλλευτώ το χρόνο που έχουμε στη διάθεσή μας καθώς κάποιοι από τους συναδέλφους μας έφθασαν αργοπορημένοι και τώρα κάθονται στις θέσεις τους για να αποτίνω φόρο τιμής στις υπηρεσίες, οι οποίες εξασφάλισαν να μην καταρρεύσει ποτέ ο Πύργος της Βαβέλ μας.
<P>
(Ζωηρό χειροκρότημα)
<P>
Ευχαριστώ την Birgitte Stensballe και ολόκληρη την ομάδα της, τους επιμελητές, οι οποίοι διασφαλίζουν τα έγγραφα πάντα να φτάνουν στη σωστή θέση, στο σωστό χρόνο, τους τεχνικούς, τους γραμματείς και τους μεταφραστές. Προφανώς, ευχαριστώ τους διερμηνείς, στους οποίους ζητώ ταπεινά συγγνώμη. Γνωρίζω ότι το άγχος που σας δημιούργησα ως Πρόεδρος εξετάζοντας πολύ γρήγορα την ημερήσια διάταξη.
<P>
(Χειροκρότημα)
<P>
Γνωρίζω ότι κρυφά ελπίζετε ότι το ρεκόρ μου των 900 τροπολογιών που ψηφίστηκαν μέσα σε μία ώρα δεν θα καταρριφθεί ποτέ!
<P>
Ολοκληρώνοντας, θα σας αποκαλύψω ένα μικρό μυστικό, όσο οι τελευταίοι βουλευτές κάθονται στις θέσεις τους. Ίσως αναρωτιέστε με ποιο τρόπο κατατάσσουμε τις τροπολογίες μας: η Τροπολογία X, που είναι γραμμένη στα Λετονικά, πιο κοντά στο πρωτότυπο πορτογαλικό κείμενο από την Τροπολογία Y, που είναι γραμμένη στα Σλοβένικα; Ποιος είναι υπεύθυνος για αυτήν την κατάταξη; Λοιπόν, η απάντηση κάθεται δίπλα μου. Είναι αυτός ο κύριος ο οποίος έχει το θαυμάσιο καθήκον να διενεργεί αυτήν τη σημασιολογική κατάταξη. Γιατί το αναθέσαμε σε αυτόν; Πολύ απλά γιατί ο Paul Dunstan μιλά 27 γλώσσες.
<P>
(Χειροκρότημα)
<P>
Πιστεύω ότι μπορούμε όλοι να είμαστε πολύ περήφανοι για την ποιότητα και την αφοσίωση του προσωπικού μας.
<SPEAKER ID="080" NAME="Gary Titley" AFFILIATION="PSE">
Κύριε Πρόεδρε, θα ήθελα να κάνω μια προσωπική δήλωση κατ' εφαρμογή του άρθρου 145.
<P>
Χθες, στη διάρκεια της συζήτησης με τον Πρόεδρο Pöttering, ο κύριος Farage - στη διάρκεια μιας δημηγορίας προς το Κοινοβούλιο - με κατηγόρησε ότι τον αποκάλεσα "αντιδραστικό". Οφείλω να πω στο Κοινοβούλιο ότι αυτό είναι απολύτως αληθές - είναι όντως αντιδραστικός!
<P>
(Γέλια)
<P>
Αυτό δεν είναι τίποτα σε σύγκριση με τα σχόλια που έχω λάβει από μέλη του κόμματός του σε ηλεκτρονικά μηνύματα. Μέλη του UKIP με έχουν περιγράψει ως "παιδόφιλο" και "μεγάλο μαλάκα". Μάλιστα, όταν βρέθηκε βόμβα στο γραφείο μου, τα μέλη του UKIP μου έγραψαν και ο κύριος Farage εξέδωσε ένα δελτίο τύπου, λέγοντας ουσιαστικά ότι μου άξιζε. Προσφάτως έλαβε ηλεκτρονικά μηνύματα από το UKIP λέγοντάς μου ότι ο διάδοχος του βρετανικού θρόνου είναι περισσότερο γνωστός ως ο "Αυτιάς". Αυτά δείχνουν ό,τι χρειάζεται να γνωρίζετε για το Κόμμα της Ανεξαρτησίας του "Β (UKIP).
<P>
(Χειροκρότημα)
<SPEAKER ID="081" NAME="Πρόεδρος">
" προσωπική σας δήλωση ασφαλώς καταγράφηκε, σύμφωνα με τον κανονισμό.
<P>
Κυρίες και κύριοι, εάν δεν έχετε αντίρρηση, δεν θα ξανανοίξουμε τη συζήτηση.
<P>
Θα σας δώσω 30 δευτερόλεπτα, αλλά σας προειδοποιώ ότι θα είναι μόνο 30 δευτερόλεπτα, ως χειρονομία καλής θέλησης, γιατί αυτές είναι πραγματικά οι λίγες τελευταίες στιγμές της κοινοβουλευτικής περιόδου.
<SPEAKER ID="082" NAME="Michael Henry Nattrass" AFFILIATION="IND/DEM">
Κύριε Πρόεδρε, αυτό δεν ήταν θέμα διαδικασίας και το μεγαλύτερο μέρος ήταν ανοησίες. Οι άνθρωποι του UKIP δεν γράφουν τέτοια πράγματα και δεν χαραμίζουν το μελάνι τους σε ανθρώπους εκείνου του είδους που θα έλεγαν τέτοια πράγματα. Αυτό είναι απολύτως εξωφρενικό.
<SPEAKER ID="083" NAME="Πρόεδρος">
Θα ήθελα να σας ενημερώσω ότι όντως ήταν θέμα διαδικασίας, κατ' εφαρμογή του άρθρου 145 περί προσωπικών δηλώσεων. Το αίτημα του κυρίου Titley να λάβει το λόγο ενώπιων του Σώματός μας ήταν απολύτως δικαιολογημένο.

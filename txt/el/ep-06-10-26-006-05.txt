<CHAPTER ID="006-05">
5. Εορτασμός της επετείου της εξέγερσης στην Ουγγαρία το 1956 (ψηφοφορία) 
<P>
- Πριν από την ψηφοφορία επί της αιτιολογικής σκέψης Ι:
<SPEAKER ID="076" NAME="Michael Cramer" AFFILIATION="Verts/ALE">
(DE) Κύριε Πρόεδρε, κυρίες και κύριοι, παρά το γεγονός ότι το παρόν ψήφισμα συνδέει την ουγγρική επανάσταση με τους άλλους αντιστασιακούς αγώνες στην Ανατολική Ευρώπη, δεν κάνει καμία αναφορά στην εξέγερση της 17ης Ιουνίου 1953 στη ΛΔΓ, κατά την οποία πραγματοποιήθηκαν απεργίες και διαδηλώσεις σε περισσότερες από εφτακόσιες πόλεις και δήμους, οι οποίες κατεστάλησαν από τα σοβιετικά τεθωρακισμένα. Για τον λόγο αυτό θα ήθελα να προσθέσω τα ακόλουθα στην αιτιολογική σκέψη ΣΤ:
<P>
(EN) "αναγνωρίζοντας την ιστορική και πολιτική σχέση μεταξύ της Ουγγρικής Επανάστασης του Οκτωβρίου 1956 και ποικίλων άλλων μορφών και κινημάτων αντίστασης, όπως οι μαζικές διαδηλώσεις στην Ανατολική Γερμανία τον Ιούνιο 1953, οι διαδηλώσεις του Πόζναν στην Πολωνία τον Ιούνιο του 1956, η Άνοιξη της Πράγας το 1968, η γέννηση του κινήματος Αλληλεγγύη στην Πολωνία το 1980, καθώς και δημοκρατικά κινήματα στην πρώην ΕΣΣΔ, ιδίως των λαών της Βαλτικής".
<P>
(Χειροκροτήματα)
<P>
(Το Σώμα εγκρίνει την προφορική τροπολογία)

<CHAPTER ID="018">
Περιορισμός της χρήσης ορισμένων επικίνδυνων ουσιών σε ηλεκτρικό και ηλεκτρονικό εξοπλισμό (συζήτηση) 
<SPEAKER ID="180" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Evans, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά τον περιορισμό της χρήσης ορισμένων επικίνδυνων ουσιών σε ηλεκτρικό και ηλεκτρονικό εξοπλισμό (αναδιατύπωση) - C6-0471/2008 -.
<SPEAKER ID="181" NAME="Jill Evans" LANGUAGE="EN">
Κυρία Πρόεδρε, θα ήθελα καταρχάς να ευχαριστήσω όλους τους συναδέλφους μου που κατέστησαν δυνατή αυτήν την συμφωνία σε πρώτη ανάγνωση - ιδιαίτερα, βεβαίως, όλους τους σκιώδεις εισηγητές, την Επιτροπή και, επίσης, τόσο την ισπανική όσο και τη βελγική Προεδρία, καθώς και την Επιτροπή Περιβάλλοντος και το προσωπικό και τους βοηθούς της Oμάδας. Καταφέραμε να καταλήξουμε σε μια συμφωνία κατόπιν πολύ σκληρής αλλά εποικοδομητικής εργασίας, συμπεριλαμβανομένων ορισμένων πολύ δύσκολων συμβιβασμών.
<P>
Για να θέσουμε τη συζήτηση στο σωστό πλαίσιο, κάθε έτος πωλούνται πάνω από 9 εκατομμύρια τόνοι ηλεκτρικού και ηλεκτρονικού εξοπλισμού (""E) στην Ευρωπαϊκή Ένωση, εκ των οποίων το μεγαλύτερο μέρος αφορά μεγάλες συσκευές οικιακής χρήσεως και εξοπλισμό ηλεκτρονικής τεχνολογίας και τηλεπικοινωνιών. Καθώς η αγορά αυτή εξακολουθεί να διευρύνεται, έχει γίνει επίσης η ταχύτερα αναπτυσσόμενη ροή αποβλήτων στην ΕΕ, και εκτιμάται ότι θα αυξηθεί σε 12,3 εκατομμύρια τόνων μέχρι το 2020. Αποτελεί μια περίπλοκη ροή αποβλήτων που περιλαμβάνει πολλές επικίνδυνες ουσίες.
<P>
" ιεράρχηση όσον αφορά τα απόβλητα θεσπίζει ως πρώτη προτεραιότητα την πρόληψη, που σημαίνει υποκατάσταση των επικίνδυνων ουσιών σε προϊόντα που παρακωλύουν την ανακύκλωση ή αποτελούν απειλή για την υγεία και το περιβάλλον κατά την επεξεργασία των αποβλήτων. " Επιτροπή εκτιμά ότι η υφιστάμενη οδηγία σχετικά με τον περιορισμό της χρήσης ορισμένων επικίνδυνων ουσιών έχει οδηγήσει σε μείωση της τάξεως των 100.000 τόνων ορισμένων βαρέων μετάλλων και δύο ομάδων βρωμιούχων επιβραδυντικών φλόγας από τις ροές αποβλήτων και μια δυνητική ελευθέρωση στο περιβάλλον. " οδηγία σχετικά με τον περιορισμό της χρήσης ορισμένων επικίνδυνων ουσιών έχει θεσπίσει ένα παγκόσμιου επιπέδου πρότυπο, αλλά υπήρξε ανάγκη για μεγαλύτερη σαφήνεια, και έτσι με αυτήν την αναδιατύπωση είχαμε μια μεγάλη υποχρέωση να διασφαλίσουμε την έγκριση ενός πιο σαφούς και φιλόδοξου νόμου.
<P>
Πιστεύω ότι βελτιώσαμε την υφιστάμενη οδηγία με πολλούς τρόπους. Τώρα διαθέτει σαφή μεθοδολογία, με κριτήρια για λήψη αποφάσεων σχετικά με νέους περιορισμούς, συμπληρωματικά και ανεξάρτητα από τον κανονισμό REACH. Το πεδίο εφαρμογής έχει διευρυνθεί ώστε να συμπεριλάβει όλο τον ηλεκτρικό και ηλεκτρονικό εξοπλισμό εντός οκτώ ετών, εκτός και αν υπάρχει ειδική εξαίρεση. Θα υπάρξει αναθεώρηση για περαιτέρω εξαιρέσεις εντός τριών ετών, παράλληλα με την εξέταση τριών φθαλικών ενώσεων και ενός βρωμιούχου επιβραδυντικού φλόγας κατά προτεραιότητα. Μπορεί να υπάρξουν χρονικά περιορισμένες εξαιρέσεις βάσει σαφών κριτηρίων και προθεσμιών εφαρμογής. Τα νανοϋλικά θα εξεταστούν ειδικότερα σε μελλοντικές αναθεωρήσεις των περιορισμών.
<P>
Δεδομένων των φιλοδοξιών μου για την εν λόγω έκθεση, οι βουλευτές δεν θα εκπλαγούν από το γεγονός ότι δεν είμαι απόλυτα ικανοποιημένη με το τελικό αποτέλεσμα. " οδηγία σχετικά με τον περιορισμό της χρήσης ορισμένων επικίνδυνων ουσιών είχε ως στόχο την αντιμετώπιση των ιδιαίτερων προβλημάτων μιας συγκεκριμένης ροής αποβλήτων και θεωρώ ότι χάσαμε την ευκαιρία να την προαγάγουμε ουσιαστικά με την προσθήκη περαιτέρω περιορισμών. Ωστόσο, διατηρήσαμε την ταυτότητά της και ενισχύσαμε την πρόταση της Επιτροπής με πολλούς τρόπους.
<P>
Όσον αφορά τους πίνακες αντιστοιχίας, η Ομάδα μου θεωρεί ότι πρέπει να καταστεί αυτό υποχρεωτικό για τα κράτη μέλη, αλλά πρόκειται για ένα οριζόντιο θέμα που επηρεάζει την ευρωπαϊκή νομοθεσία εν γένει και δεν μπορεί να επιλυθεί με αυτό το μοναδικό έγγραφο. Προκειμένου να βοηθήσω στην εξεύρεση μιας λύσης, πρότεινα στην τροπολογία 105 να εγκρίνουμε μια δήλωση που θα ζητά από την Επιτροπή να συντάξει αναφορά σχετικά με την τρέχουσα πρακτική των κρατών μελών όσον αφορά την παροχή πινάκων αντιστοιχίας και τον τρόπο που αυτή επηρεάζει το έργο της Επιτροπής, αντί να επιμένουμε σε υποχρεωτικούς πίνακες αντιστοιχίας. Αυτό θα μας δώσει μια πολύ πιο σαφή εικόνα για τη μελλοντική συζήτηση.
<P>
Συνοπτικά, καταφέραμε να ενισχύσουμε μια μάλλον αόριστη και μετριοπαθή πρόταση σε μια νέα οδηγία σχετικά με τον περιορισμό της χρήσης ορισμένων επικίνδυνων ουσιών, η οποία θα επιφέρει ένα υψηλότερο επίπεδο προστασίας για την ανθρώπινη υγεία και το περιβάλλον τώρα και στο εγγύς μέλλον.
<SPEAKER ID="182" NAME="Μαρία Δαμανάκη" LANGUAGE="EN">
Κυρία Πρόεδρε, κύριε Potočnik, ο Επίτροπος που είναι αρμόδιος για τον φάκελο αυτόν βρίσκεται εδώ μαζί μου, αλλά, δυστυχώς, πρέπει να παραμείνει σιωπηλός λόγω ενός προβλήματος με τον λαιμό του. Γνωρίζω ότι εργάζεται για αυτόν τον φάκελο εδώ και πολύ καιρό, και έτσι θα κάνω ό,τι είναι δυνατόν προκειμένου να εκφράσω τις απόψεις του.
<P>
Βρισκόμαστε στα πρόθυρα μιας συμφωνίας σε πρώτη ανάγνωση σχετικά με την αναδιατύπωση της οδηγίας που αφορά τον περιορισμό της χρήσης ορισμένων επικίνδυνων ουσιών σε ηλεκτρικό και ηλεκτρονικό εξοπλισμό - της οδηγίας RoHS. Φτάσαμε σε αυτό το σημείο χάρη στις σκληρές προσπάθειες του Ευρωπαϊκού Κοινοβουλίου όσον αφορά αυτόν τον σημαντικό φάκελο. Θα ήθελα να ευχαριστήσω και να συγχαρώ την εισηγήτρια, Jillian Evans, καθώς και την Επιτροπή Περιβάλλοντος, Δημόσιας Υγείας και Ασφάλειας των Τροφίμων, για το εξαιρετικό έργο που επιτέλεσαν σχετικά με την εν λόγω πρόταση.
<P>
" οδηγία RoHS ήταν ένα νομοθέτημα που στέφθηκε με επιτυχία μετά την έγκρισή του το 2003. Εμπόδισε τη διάθεση και τη δυνητική ελευθέρωση στο περιβάλλον χιλιάδων τόνων απαγορευμένων ουσιών. Επέφερε σημαντικές αλλαγές στον σχεδιασμό των ηλεκτρονικών προϊόντων στην Ευρωπαϊκή Ένωση και σε ολόκληρο τον κόσμο. Άλλες χώρες, συμπεριλαμβανομένων των κύριων εμπορικών εταίρων της ΕΕ, έχουν ακολουθήσει το παράδειγμα της ΕΕ και έχουν θεσπίσει παρόμοια νομοθεσία.
<P>
Χρησιμοποιούμε τεράστιο και συνεχώς αυξανόμενο αριθμό ηλεκτρονικού εξοπλισμού, ο οποίος περιέχει πολλούς πόρους μετάλλου. Ένας υπολογιστής, για παράδειγμα, περιέχει πάνω από 60 πρώτες ύλες. Κατά μέσο όρο, κάθε πολίτης της ΕΕ παράγει 25 κιλά ηλεκτρονικών αποβλήτων ετησίως. Αυτός ο νόμος θα διασφαλίσει την απαλλαγή των ηλεκτρονικών προϊόντων από πολλές επικίνδυνες ουσίες και θα καταστήσει ευκολότερη την ανακύκλωση αυτής της μεγάλης ροής αποβλήτων. Ο συγκεκριμένος νόμος, συνεπώς, βοηθά επίσης στο να γίνει η ΕΕ πιο επαρκής ως προς τους πόρους, σύμφωνα με τη στρατηγική μας "Ευρώπη 2020".
<P>
Ωστόσο, η βιομηχανία και τα κράτη μέλη έχουν αναφέρει τον κίνδυνο ανεπαρκούς και μη αποτελεσματικής εφαρμογής και επιβολής της οδηγίας. Το status quo είναι ανεπαρκές, όχι μόνο όσον αφορά την προστασία του περιβάλλοντος, αλλά και όσον αφορά τη δημιουργία ίσων όρων ανταγωνισμού εντός της ΕΕ. Συνεπώς, είναι σημαντικό να αποσαφηνιστεί και να βελτιστοποιηθεί αυτός ο νόμος. Το βασικό στοιχείο για την Επιτροπή είναι να διασφαλίσει την ευθυγράμμιση με τον κανονισμό REACH, αλλά τα πραγματικά περιβαλλοντικά οφέλη προκύπτουν μόνο όταν ένας νόμος εφαρμόζεται και επιβάλλεται σωστά σε εθνικό επίπεδο. Ελπίζω ότι η θέσπιση των κοινών ορισμών και των εργαλείων αξιολόγησης του νέου νομοθετικού πλαισίου για την εμπορία προϊόντων σε αυτόν τον νόμο θα επιφέρει σημαντικές βελτιώσεις σε αυτόν τον τομέα.
<P>
Επιπλέον, η περιβαλλοντική φιλοδοξία της οδηγίας βελτιώνεται μέσω της επέκτασης της κάλυψης του προϊόντος, πρώτα με τις δύο νέες κατηγορίες -ιατρικές συσκευές και όργανα παρακολούθησης και ελέγχου- και, σε οκτώ χρόνια, σε όλα τα ηλεκτρονικά προϊόντα. Περαιτέρω διευρύνσεις του πεδίου εφαρμογής αυτού του νόμου θα αυξήσουν επιπλέον τα περιβαλλοντικά οφέλη, αλλά οι οικονομικοί φορείς θα πρέπει, βεβαίως, να έχουν επαρκή χρόνο ώστε να προσαρμοστούν, και όλες οι αλλαγές στο πεδίο εφαρμογής θα πρέπει να βασίζονται σε έγκυρες πληροφορίες. " Επιτροπή, συνεπώς, θα επανεξετάσει τις αλλαγές του πεδίου εφαρμογής όσον αφορά τον υφιστάμενο νόμο, οι οποίες δεν έχουν ακόμη υποβληθεί σε εκτιμήσεις επιπτώσεων. " Επιτροπή θα ήθελε, επομένως, να διασαφηνίσει το θέμα κάνοντας δύο δηλώσεις.
<P>
Πρώτον, όσον αφορά το πεδίο εφαρμογής, η Επιτροπή ερμηνεύει ότι, σύμφωνα με το άρθρο 2, παράγραφος 1α, κατά τη διάρκεια της μεταβατικής περιόδου των οκτώ ετών, τα κράτη μέλη είναι υποχρεωμένα να επιτρέπουν σε ηλεκτρικό και ηλεκτρονικό εξοπλισμό που δεν εμπίπτει στο πεδίο εφαρμογής της οδηγίας 2002/95/ΕΚ, αλλά θα καλύπτεται από τη νέα οδηγία, να συνεχίσει να διατίθεται στην αγορά τους.
<P>
Δεύτερον, όσον αφορά την αναθεώρηση σύμφωνα με το άρθρο 19, η Επιτροπή σκοπεύει να πραγματοποιήσει, το αργότερο τρία χρόνια μετά τη θέση σε ισχύ της εν λόγω οδηγίας, μια εκτίμηση επιπτώσεων που θα επικεντρώνεται στις αλλαγές του πεδίου εφαρμογής. Αυτή η αναθεώρηση μπορεί να έχει ως αποτέλεσμα την κατάθεση εκ μέρους της Επιτροπής μιας νομοθετικής πρότασης σύμφωνα με το δικαίωμά της για νομοθετική πρωτοβουλία στις συνθήκες.
<P>
Θα θέλαμε επίσης να προβούμε στις ακόλουθες δηλώσεις όσον αφορά τα νανοϋλικά. Σημειώνουμε ότι εξακολουθεί να επιτελείται στην Επιτροπή έργο για την επίτευξη ενός κοινού ορισμού για τα νανοϋλικά. Σκοπεύουμε να εγκρίνουμε μια σύσταση για έναν τέτοιο κοινό ορισμό για όλους τους νομοθετικούς τομείς στο εγγύς μέλλον. " Επιτροπή θεωρεί ότι η διάταξη RoHS κάλυψε διαφορετικές μορφές, συμπεριλαμβανομένων των νανομορφών, των ουσιών που απαγορεύονται επί του παρόντος, και όσων, στο μέλλον, θα υποβληθούν σε μια αναθεώρηση προτεραιότητας στο πλαίσιο της RoHS.
<P>
Τέλος, η Επιτροπή λυπάται επίσης για την έλλειψη στήριξης της διάταξης, συμπεριλαμβανομένης της πρότασης της Επιτροπής, καθιστώντας υποχρεωτική τη θέσπιση πινάκων αντιστοιχίας. " Επιτροπή έκανε δεκτή την αντικατάσταση της υποχρεωτικής διάταξης από μια αιτιολογική σκέψη που ενθαρρύνει τα κράτη μέλη να ακολουθήσουν αυτήν την πρακτική προκειμένου να διευκολυνθεί μια συμφωνία σε πρώτη ανάγνωση, αλλά δηλώνει ότι αυτό δεν θα πρέπει να δημιουργήσει προηγούμενο. Θα συνεχίσουμε να συνεργαζόμαστε με τους συννομοθέτες στην προσπάθεια εξεύρεσης μιας οριζόντιας λύσης σε αυτό το οριζόντιο θεσμικό θέμα.
<P>
" Επιτροπή μπορεί να κάνει δεκτή τη δέσμη συμβιβασμών, προκειμένου να καταλήξει σε μια συμφωνία επί της εν λόγω οδηγίας σε πρώτη ανάγνωση. Θα ενθαρρύνω το Κοινοβούλιο να εγκρίνει την ίδια θέση.
<SPEAKER ID="183" NAME="Bogusław Sonik">
εξ ονόματος της Ομάδας PPE. - (PL) Κυρία Πρόεδρε, καταρχάς, θα ήθελα να ευχαριστήσω ειλικρινά την εισηγήτρια, κ. Evans, για το εξαιρετικό της έργο όσον αφορά την προετοιμασία της έκθεσης. Χωρίς τη δέσμευση και την αποφασιστικότητά της, η επίτευξη συμβιβασμού μεταξύ των πολιτικών ομάδων και των θεσμικών οργάνων σε πρώτη ανάγνωση θα ήταν αδύνατη. " οδηγία RoHS ανήκει σε εκείνες τις νομοθετικές πράξεις οι οποίες αντιμετωπίζουν με τον ίδιο τρόπο το περιβάλλον και τη βιώσιμη ανάπτυξη με την αδιάκοπη κυκλοφορία προϊόντων. Οι προσπάθειές της στον τομέα της περιβαλλοντικής προστασίας έχουν, έως σήμερα, οδηγήσει σε μια θεαματική θέσπιση περιορισμών όσον αφορά τα βαρέα μέταλλα στη ροή αποβλήτων ηλεκτρικού και ηλεκτρονικού εξοπλισμού και στην εμφάνιση τεχνολογικών καινοτομιών.
<P>
Προτεραιότητά μας κατά τη διάρκεια των εργασιών για την αναθεώρηση της οδηγίας RoHS ήταν να ενισχύσουμε τα πρότυπα ασφαλείας για τις ηλεκτρικές συσκευές και τα ηλεκτρονικά εξαρτήματα προς πώληση στην Ευρωπαϊκή Ένωση. Οι νέοι κανόνες θα απαιτούν από όλους τους κατασκευαστές ηλεκτρικού και ηλεκτρονικού εξοπλισμού να χρησιμοποιούν ουσίες που έχουν δοκιμαστεί και είναι ασφαλείς για την υγεία και το περιβάλλον. Το ευρύ πεδίο εφαρμογής της οδηγίας θα έχει θετικές επιπτώσεις στην εναρμόνιση της εσωτερικής κοινής αγοράς και στην κυκλοφορία προϊόντων, και θα παράσχει ασφάλεια δικαίου στους ευρωπαίους επιχειρηματίες.
<P>
Πιστεύω ότι ο υπό διαπραγμάτευση συμβιβασμός είναι καλός και ότι είναι ωφέλιμος όσον αφορά την περιβαλλοντική προστασία και την απομάκρυνση τοξικών ουσιών από τον εξοπλισμό και τα απόβλητα. Από την άλλη πλευρά, η τροποποιημένη οδηγία RoHS παρέχει στη βιομηχανία και στους επιχειρηματίες το αναγκαίο χρονικό πλαίσιο για την καθιέρωση αλλαγών και την πραγματοποίηση των απαιτούμενων προσαρμογών. " προτεινόμενη μεθοδολογία για τον καθορισμό των ουσιών που προορίζονται για κατά προτεραιότητα αναθεώρηση βασίζεται στον κανονισμό REACH και, επίσης, επιφέρει νομική συνοχή και συνέπεια στη νομοθεσία της Ευρωπαϊκής Ένωσης.
<SPEAKER ID="184" NAME="Jo Leinen" LANGUAGE="DE">
Κυρία Πρόεδρε, ελπίζω ότι ο Επίτροπός μας θα επανακτήσει τη φωνή του, διότι χρειαζόμαστε μια φωνή στη διάσκεψη για το κλίμα που θα διεξαχθεί στο Cancún. Εξεπλάγην που η κ. Δαμανάκη μίλησε εδώ για την αναθεώρηση της οδηγίας σχετικά με τις επικίνδυνες ουσίες, ενώ είχε ήδη μιλήσει για τις αναθεωρήσεις που αφορούν την αλιεία. Σας ευχαριστώ που αναπληρώσατε το κενό.
<P>
Το Κοινοβούλιο δεν εξασφάλισε όλα όσα επιθυμούσε. Το Παράρτημα 3 απορρίφθηκε, κάτι για το οποίο λυπούμαστε. Ωστόσο, θα συνεχίσουμε να παρακολουθούμε αυτές τις ουσίες και, όταν πραγματοποιηθεί η αναθεώρηση σε τρία χρόνια, θα πρέπει να επιστρέψετε στο Κοινοβούλιο με εκτιμήσεις επιπτώσεων και να παράσχετε αποδείξεις για τα προβλήματα που υφίστανται για κάθε μία ουσία ξεχωριστά. Υπάρχει επίσης μεγάλος αριθμών εξαιρέσεων, γεγονός που κάνει την οδηγία να προσομοιάζει με ελβετικό τυρί. Πρέπει επίσης να εξετάσουμε εδώ τα κενά και τις ελλείψεις που υπάρχουν όσον αφορά την ανθρώπινη υγεία και το περιβάλλον. Θα πω απλά ότι οι ηλιακοί επίπεδοι συλλέκτες ήταν εξαιρετικά αμφιλεγόμενοι. Θέλουμε να κρατήσουμε το κάδμιο μακριά από το περιβάλλον, αλλά αυτοί οι συλλέκτες επιβαρύνουν το περιβάλλον με 100.000 τόνους καδμίου. Είναι κάτι που θα πρέπει να εξετάσουμε προσεκτικά.
<P>
Με ικανοποιεί το γεγονός ότι η Επιτροπή έχει κάνει ορισμένες παραχωρήσεις με τις τέσσερις δηλώσεις της, και έτσι, προς το παρόν, θα αρκεστούμε στην πρόοδο που σημειώθηκε το 2010 και θα συναντηθούμε εκ νέου σε τρία χρόνια για την αναθεώρηση. Φυσικά, θα ήθελα επίσης να ευχαριστήσω τους εισηγητές και τους σκιώδεις εισηγητές.
<SPEAKER ID="185" NAME="Holger Krahmer" LANGUAGE="DE">
Κυρία Πρόεδρε, κύριε Επίτροπε, με την εν λόγω οδηγία, έχουμε ενώπιον μας μια νομοθεσία που ολοκληρώθηκε εκπληκτικά γρήγορα. Με εκπλήσσει πολύ το γεγονός ότι έχουμε ήδη καταλήξει σε έναν συμβιβασμό τον οποίον εγώ και η Ομάδα μου -και το τονίζω αυτό κατηγορηματικά- θεωρούμε αποδεκτό.
<P>
Σε τελική ανάλυση, αυτή η νομοθεσία είχε να διανύσει μια πολύ δύσκολη διαδρομή στο Κοινοβούλιο. Διευρύναμε το πεδίο εφαρμογής της, μόνο και μόνο για να το περιορίσουμε και πάλι αμέσως. Εντελώς συμπτωματικά προσπαθήσαμε να κηρύξουμε ορισμένες ουσίες εξαιρετικά επικίνδυνες· ίσως θα έπρεπε να αναρωτηθούμε εάν αυτή η νομοθεσία είναι πράγματι το σωστό βήμα για μια τέτοια συζήτηση. Προσωπικά, δεν θεώρησα καλή ιδέα να συμπεριληφθούν το πολυβινυλοχλωρίδιο και τα νανοϋλικά σε μια οδηγία σχετικά με τις "επικίνδυνες ουσίες". Ως εκ τούτου, φρονώ ότι είναι λογική η μη συμπερίληψή τους στον συμβιβασμό.
<P>
Ο προλαλήσας μόλις το είπε αυτό, αλλά είναι πράγματι αξιοσημείωτο ότι εξετάζουμε τόσο προσεκτικά το κάθε γραμμάριο των ρυπαντικών ουσιών, ενώ ορισμένες φορές είμαστε εξαιρετικά παράλογοι στις συζητήσεις μας. Προφανώς, υπάρχουν βιομηχανίες στην Ευρώπη τις οποίες περιφρουρούμε για πολιτικούς λόγους. Αυτό φαίνεται να ισχύει για τις επιχειρήσεις του τομέα ανανεώσιμης ενέργειας. Είναι αδιανόητο το γεγονός ότι τις εξαιρούμε αμέσως και παντελώς από το πεδίο εφαρμογής αυτής της νομοθεσίας λέγοντας ότι πρέπει να ανεχθούμε την περιβαλλοντική μόλυνση για χάρη της προστασίας του κλίματος και των στόχων μας στον τομέα της ανανεώσιμης ενέργειας. Δεν έχει νόημα.
<P>
Απλά ελπίζω ότι δεν θα πράξουμε το ίδιο στην περίπτωση των ηλεκτρονικών αποβλήτων -η απόφαση για τα οποία επίκειται επίσης εδώ- διότι αυτό θα ήταν ακόμη πιο εκπληκτικό.
<SPEAKER ID="186" NAME="Julie Girling" LANGUAGE="EN">
Κυρία Πρόεδρε, θα ήθελα και εγώ να ευχαριστήσω την εισηγήτρια και το προσωπικό της. Κατόπιν πολύ μακρών διαπραγματεύσεων, έχουμε μια συμφωνία την οποία μπορεί να προσυπογράψει η Ομάδα μου.
<P>
Ωστόσο, θέλω να αδράξω την ευκαιρία και να αναφερθώ σε ορισμένους τομείς. Αυτή η αναδιατύπωση είχε ως στόχο τη βελτίωση των ζητημάτων. Εξ ορισμού, θεωρώ ότι αυτό πρέπει να κάνει μια αναδιατύπωση. Είχε ως στόχο να απλοποιήσει τα αιτήματα και τις απαιτήσεις των κατασκευαστών. Εξετάζοντας το αποτέλεσμα, θεωρώ ότι είναι ποικιλοτρόπως ένα βήμα προόδου και δύο βήματα οπισθοδρόμησης. Επικροτώ την αφαίρεση του Παραρτήματος ΙΙΙ, το οποίο πραγματικά δημιούργησε μια μαύρη λίστα για πολλές ουσίες, αλλά λυπούμαι για την ανικανότητα συμφωνίας όσον αφορά τη διαθεσιμότητα ως κριτήριο. Αυτό χρειάστηκε μεγάλη συζήτηση.
<P>
Δεύτερον, είχε ως στόχο να δημιουργήσει ασφάλεια δικαίου. Πρέπει να αναφέρω εδώ τη διεύρυνση του πεδίου εφαρμογής. Εξαρχής, επεσήμανα ότι θα δημιουργούσε αβεβαιότητα και απλά θα προκαλούσε νέες απαιτήσεις για απαλλαγές και εξαιρέσεις. Μου φαίνεται ότι, τουλάχιστον, ζητήσαμε μια πλήρη εκτίμηση επιπτώσεων από την Επιτροπή πριν συμφωνήσουμε επ' αυτού. Δεν έχω αλλάξει γνώμη, αλλά δέχομαι ότι το επιχείρημά μου δεν ισχύει πλέον. Οι έλεγχοι και οι ισορροπίες που περιλαμβάνονται τώρα στους κανονισμούς θα οδηγήσουν, κατά τη γνώμη μου, σε πολλές προκλήσεις, και επικροτώ τη δέσμευση της Επιτροπής να εξετάσει το θέμα μετά τη συμπερίληψή του. Όμως, κατά την άποψή μου, θα ήταν καλύτερο να έχει γίνει αυτό πρωτύτερα. Αναρωτιέμαι πώς αυτή η διεύρυνση του πεδίου εφαρμογής έχει πραγματικά προαγάγει την ασφάλεια δικαίου και τη σαφήνεια.
<P>
Τέλος, θα ήθελα επίσης να αναφέρω τον πραγματικό κίνδυνο της υπερβολικής ρύθμισης. Ψηφίζοντας υπέρ της αναδιατύπωσης της οδηγίας RoHS, συνεχίζουμε, στην πραγματικότητα, μια διττή ιχνηλάτηση της ρύθμισης και της έγκρισης της ΕΕ για χημικές -επικίνδυνες- ουσίες. Υπάρχουν οι κανονισμοί REACH, και η εφαρμογή τους, όπως ακούσαμε πρόσφατα στην επιτροπή, εξελίσσεται ικανοποιητικά. Σύντομα, κατά τον ίδιο τρόπο, θα πρέπει να αρπάξουμε τον ταύρο από τα κέρατα και να επιτρέψουμε την κυριαρχία του καθεστώτος του κανονισμού REACH, όπως είχε προγραμματιστεί. Αναμένω από την Επιτροπή να ασχοληθεί με το θέμα.
<SPEAKER ID="187" NAME="Sabine Wils" LANGUAGE="DE">
Κυρία Πρόεδρε, θα ήθελα να ξεκινήσω εκφράζοντας τις ευχαριστίες μου στην εισηγήτρια, η οποία επιτέλεσε ένα καλό έργο και διέσωσε ό,τι ήταν δυνατόν απέναντι στη μεγάλη αντίσταση του Συμβουλίου και της πλειοψηφίας του Κοινοβουλίου. Μία μεγάλη επιτυχία της νέας έκδοσης είναι το ευρύ πεδίο εφαρμογής. Αυτή η προσέγγιση είναι υποδειγματική και με χαροποιεί το γεγονός ότι μπορέσαμε να συμφωνήσουμε επ' αυτής. Αρνητικό είναι το γεγονός ότι ο κατάλογος των έξι ουσιών που είχαν ήδη απαγορευθεί δεν διευρύνθηκε ώστε να συμπεριλάβει ουσίες όπως επιβραδυντικά φλόγας οργανικών ενώσεων χλωρίου, επιβραδυντικά φλόγας οργανικών ενώσεων βρωμίου, φθαλικές ενώσεις και PVC. Μολονότι υπάρχουν επαρκείς ενδείξεις του κινδύνου που ενέχουν αυτές οι ουσίες για την υγεία, δεν θα απαγορευτούν το 2011 όταν θα τεθεί σε ισχύ η νέα έκδοση.
<P>
Ορισμένοι πρωτοπόροι κατασκευαστές ηλεκτρονικών συσκευών έχουν εδώ και πολλά χρόνια θέσει εθελοντικά σε κυκλοφορία προϊόντα όπως κινητά τηλέφωνα, τηλεοράσεις και φορητούς ηλεκτρονικούς υπολογιστές που δεν περιέχουν τέτοιες ρυπαντικές ουσίες, χωρίς σημαντική αύξηση του κόστους. Δεν αδράξαμε εδώ μια μεγάλη ευκαιρία να καταστήσουμε τη συνεχώς αυξανόμενη βιομηχανία ηλεκτρικών και ηλεκτρονικών συσκευών λίγο πιο φιλική προς το περιβάλλον.
<P>
Οι πρωτοπόροι κατασκευαστές μάς δείχνουν τον δρόμο. Ωστόσο, αντί να στηρίζει αυτούς τους κατασκευαστές με καλές πρωτοβουλίες, η ΕΕ έχει μείνει πίσω από την εποχή της. Συνεπώς, αυτοί που θα υποφέρουν θα είναι οι φτωχοί πολίτες του κόσμου. Εξάλλου, κάθε χρόνο, απορρίπτουμε εκατομμύρια τόνους τοξικών ηλεκτρικών και ηλεκτρονικών αποβλήτων σε αυτούς. Οι φτωχοί δεν έχουν την οικονομική δυνατότητα να πληρώσουν τις ομάδες επιρροής της Ευρωπαϊκής Ένωσης.
<SPEAKER ID="188" NAME="Oreste Rossi" LANGUAGE="IT">
Κυρία Πρόεδρε, κυρίες και κύριοι, τεθήκαμε κατά της πρότασης οδηγίας στην επιτροπή, διότι η εισηγήτρια είχε αλλάξει ριζικά την πρόταση της Επιτροπής με περιοριστικό τρόπο διευρύνοντας το πεδίο εφαρμογής της· προτείνοντας τη σταδιακή κατάργηση 33 ακόμη ουσιών στο Παράρτημα ΙΙΙ, συμπεριλαμβανομένων επιβραδυντικών φλόγας οργανικών ενώσεων βρωμίου και επιβραδυντικών φλόγας οργανικών ενώσεων χλωρίου, καθώς επίσης PVC και τα πρόσθετά του· περιορίζοντας το πεδίο εφαρμογής για τις εξαιρέσεις και τον χρόνο που χρειάζεται για την προσαρμογή· και εισάγοντας περιοριστικούς κανονισμούς για τα νανοϋλικά.
<P>
Εάν το Σώμα είχε ψηφίσει υπέρ αυτής της απόφασης, η οποία δεν στηρίζεται από επαρκείς επιστημονικές αποδείξεις, θα είχε προκληθεί σημαντική ζημία στην οικονομία, με τεράστιες επιπτώσεις για την ανεργία.
<P>
Ευτυχώς, χάρη σε μια σειρά τριμερών διαλόγων στους οποίους συμμετείχα ως σκιώδης εισηγητής, επιτεύχθηκε ένας εξαιρετικά ικανοποιητικός συμβιβασμός, με τη δέσμευση για διεξαγωγή ελέγχου και πιθανή αναθεώρηση εντός τριών ετών.
<P>
Ένα άλλο περίπλοκο θέμα ήταν ο λεπτομερής ορισμός των νανοϋλικών, ο οποίος ανεστάλη, εκκρεμούσης μιας πρότασης από την Επιτροπή. Το κείμενο, όπως προκύπτει από τους τριμερείς διαλόγους, μπορεί να στηριχθεί και να εγκριθεί.
<SPEAKER ID="189" NAME="Anja Weisgerber" AFFILIATION="PPE">
(DE) Κυρία Πρόεδρε, θα θέλαμε να εκφράσουμε τις ειλικρινείς μας ευχαριστίες στην εισηγήτρια. " οδηγία σχετικά με τον ηλεκτρικό και ηλεκτρονικό εξοπλισμό είναι εξαιρετικά αντιφατική. Υπήρξαν σημαντικές διαφορές απόψεων όσον αφορά τις διάφορες πτυχές. Συνεπώς, αισθάνομαι ικανοποίηση για το γεγονός ότι επιτεύχθηκε συμφωνία και για αυτό που θεωρώ ως το καλό αποτέλεσμα των τριμερών διαπραγματεύσεων.
<P>
Θα ήθελα συγκεκριμένα να επαναλάβω δύο σημεία. Το ένα είναι το ζήτημα του πεδίου εφαρμογής. Τι εξοπλισμό θα έπρεπε στην πραγματικότητα να καλύπτει η οδηγία; Υπάρχει κάτι που δεν πρέπει να λησμονούμε: αρχικά, σκοπός ήταν να καλύψει τις οικιακές συσκευές - με άλλα λόγια, τα λευκά προϊόντα. Το ευρύ πεδίο εφαρμογής περιλαμβάνει τώρα πολλές νέες ομάδες προϊόντων, στις οποίες θα εντάσσονταν επίσης οι τεχνολογίες για την ανανεώσιμη ενέργεια. Πρέπει να επισημάνω ότι αυτή η οδηγία είχε πράγματι έναν αρκετά διαφορετικό σκοπό. Φυσικά, πρέπει να εφαρμοστούν πολύ πιο αυστηρά και υψηλά πρότυπα προστασίας στην περίπτωση των οικιακών συσκευών απ' ό,τι στην περίπτωση τεχνολογιών όπως αυτές που δεν εγκαθίστανται, ανακυκλώνονται, κλπ. από εξειδικευμένο προσωπικό.
<P>
Για τον λόγο αυτόν, τάσσομαι, με τη σειρά μου, υπέρ της εξαίρεσης των ανανεώσιμων πηγών ενέργειας. Δεν ήμουν υπέρ της διεύρυνσης του πεδίου εφαρμογής, αλλά, στη συνέχεια, διαπίστωσα ότι η πλειοψηφία έτεινε προς αυτήν την κατεύθυνση. Φρονώ ότι θα ήταν αντιπαραγωγικό να συμπεριλάβουμε την ανανεώσιμη ενέργεια σε αυτήν την οδηγία. Θα είχε ως αποτέλεσμα ένα ανταγωνιστικό μειονέκτημα και, συνεπώς, θεωρώ ότι είναι η σωστή απόφαση.
<P>
Επίσης, θα ήθελα να πω κάτι σχετικά με το Παράρτημα ΙΙΙ: θα ανησυχούσα σχετικά με τη συμπερίληψη 37 επιπλέον ουσιών ως ουσίες προτεραιότητας, τη στιγμή που δεν υπάρχει πραγματική δικαιολογία όσον αφορά λόγους υγείας για μια μελλοντική τους απαγόρευση. Θεωρώ ότι αυτό θα ήταν ένα μέτρο πανικού, και γι' αυτό πιστεύω ότι η απόφαση που ελήφθη είναι σωστή και αισθάνομαι ικανοποίηση και για αυτήν την πτυχή του αποτελέσματος.
<SPEAKER ID="190" NAME="Kathleen Van Brempt" AFFILIATION="S&amp;D">
(NL) Κυρία Πρόεδρε, επιτρέψτε μου να ξεκινήσω συγχαίροντας την εισηγήτρια. " κ. Evans διακρίνεται από αξιοσημείωτη αποφασιστικότητα, χάρη στην οποία μπορούμε σήμερα να καταλήξουμε σε έναν συμβιβασμό τον οποίον η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο (η Ομάδα S&D) μπορεί να υποστηρίξει. Λέω "μπορεί να υποστηρίξει", διότι έχουν σημειωθεί πολλές σημαντικές βελτιώσεις σε αυτήν την πολύ σημαντική νομοθεσία. Αυτές οι βελτιώσεις αφορούν τη διεύρυνση των ανοικτών τομέων εφαρμογής, μολονότι θα προτιμούσαμε να είχαν σημειωθεί πιο σύντομα. Άλλο ένα αποτέλεσμα των βελτιώσεων είναι ότι εξακολουθούμε να έχουμε μια ξεχωριστή, ανεξάρτητη οδηγία -ανεξάρτητη από τον κανονισμό REACH- προφανώς με τον απαραίτητο συντονισμό μεταξύ των δύο. Τρίτον, και προσωπικά το θεωρώ εξαιρετικά σημαντικό, χάρη σε αυτές τις βελτιώσεις, διαθέτουμε μια καλή μεθοδολογία, την οποία το Κοινοβούλιο δυσκολεύτηκε να διαπραγματευθεί και η οποία θα πρέπει να διασφαλίσει την εκ νέου αναθεώρηση των ουσιών, ούτως ώστε να μπορέσουμε να διαπιστώσουμε τις πιθανές επιπτώσεις τους. Επιπλέον, υπάρχουν αρκετές ουσίες (HBCDD) -τις οποίες πρέπει να δω εδώ στα χαρτιά μου- ένα από τα πιο κοινώς χρησιμοποιούμενα και πιο αντιφατικά επιβραδυντικά φλόγας οργανικών ενώσεων βρωμίου και τρεις φθαλικές ενώσεις - που θα πρέπει να αντιμετωπιστούν κατά προτεραιότητα. Φυσικά, λαμβάνεται επίσης δράση όσον αφορά τα νανοϋλικά. Θα θέλαμε να προχωρήσουμε ακόμη περισσότερο, αλλά χαιρόμαστε που η Επιτροπή θα εκδόσει, παρ' όλα αυτά, μια δήλωση. Αυτό είναι πολύ σημαντικό. Θα θέλαμε να προχωρήσουμε περισσότερο; Ναι, βεβαίως, δεν είμαστε ικανοποιημένοι με ορισμένες πτυχές. Προφανώς, η Ομάδα μας θα επιθυμούσε την απαγόρευση ορισμένων επιπλέον ουσιών, την ταχύτερη αναθεώρηση και λιγότερες εξαιρέσεις. Όσον αφορά το τελευταίο, πρέπει πραγματικά να επανέλθω για λίγο στους ηλιακούς συλλέκτες. " Ομάδα S&D ήταν η μοναδική Ομάδα που αντιτάχθηκε μέχρι τέλους στην εντελώς εσφαλμένη αντίληψη ότι οι ηλιακοί συλλέκτες θα πρέπει να κρατηθούν εκτός του πεδίου εφαρμογής. Προέκυψε μια ειδική ομάδα επιρροής όσον αφορά αυτό το θέμα, εντελώς αδικαιολόγητα, κατά τη γνώμη μου, διότι αυτό θα επιτρέψει στο κάδμιο, μια ουσία που έχει απαγορευτεί από το 2003, να παραμείνει σε κυκλοφορία για άλλα δέκα χρόνια τουλάχιστον. Θεωρώ ότι κάτι τέτοιο είναι εντελώς ατυχές, ιδιαίτερα για έναν τομέα που αναμφίβολα θα ήταν πρωτοπόρος από αυτήν την άποψη. Ωστόσο, η Ομάδα S&D με ευχαρίστηση θα στηρίξει αυτόν τον συμβιβασμό. Απλά ελπίζω ότι Ομάδα "Ευρώπη της Ελευθερίας και της Δημοκρατίας" δεν έχει μπροστά της λάθος φάκελο, διότι δεν την έχω δει να συμμετέχει πολύ σε αυτόν τον τριμερή διάλογο.
<SPEAKER ID="191" NAME="Horst Schnellhardt" AFFILIATION="PPE">
(DE) Κυρία Πρόεδρε, κυρίες και κύριοι, η αναδιατυπωμένη έκδοση της οδηγίας θα πρέπει να βοηθήσει στη βελτίωση της προστασίας των καταναλωτών και του περιβάλλοντος. Πιστεύω ότι το έχουμε επιτύχει αυτό, διότι έχουμε θεσπίσει ένα ρεαλιστικό πλαίσιο που βασίζεται στους πραγματικούς κινδύνους για τους καταναλωτές και το περιβάλλον και προσφέρει στις επιχειρήσεις ασφάλεια δικαίου για επενδύσεις και καινοτομίες. Αυτό είναι πολύ σημαντικό για τις μικρομεσαίες επιχειρήσεις που διεξάγουν έρευνα σε συγκεκριμένους τομείς. Είναι παρηγορητικό να γνωρίζουμε ότι μπορέσαμε να συμφωνήσουμε σε κατευθυντήριες γραμμές αντίστοιχες με το είδος του κινδύνου όσον αφορά αυτό το σημαντικό ζήτημα και, από αυτήν την άποψη, θα ήθελα επίσης να ευχαριστήσω την εισηγήτρια και τους σκιώδεις εισηγητές.
<P>
Ακούσαμε αρκετούς ομιλητές να εκφράζουν τη λύπη τους για το γεγονός ότι απορρίφθηκαν οι συλλέκτες. Κυρίες και κύριοι, δεν μιλούμε εδώ για κάδμιο, αλλά για τελλουρικό κάδμιο. Τα ζητήματα που διακυβεύονται εδώ είναι η καινοτομία και οι επενδύσεις. Πράγματι, πρέπει να εξετάσουμε ξεχωριστά αυτά τα ζητήματα. Οι εν λόγω συσκευές δεν είναι ηλεκτρικές συσκευές, αλλά μάλλον εξοπλισμός για την παραγωγή ηλεκτρικής ενέργειας. Πρόκειται για έναν πολύ σημαντικό διαχωρισμό. Δεν μπορούσε να ακολουθήσουμε μια συνολική προσέγγιση λέγοντας ότι "όλες αυτές είναι δηλητηριώδεις ουσίες". Εξάλλου, για παράδειγμα, το ίδιο μου το σώμα περιέχει μια συγκεκριμένη ποσότητα θείου. Τώρα, το θείο δεν είναι κάτι που ευχαρίστως θα επέλεγα να καταπιώ. Ωστόσο, τα πράγματα είναι εντελώς διαφορετικά όσον αφορά τις χημικές ενώσεις. Για τον λόγο αυτόν, με ικανοποιεί το γεγονός ότι καταφέραμε τελικά να αφήσουμε πίσω μας το θέμα του PVC. Οι επιχειρήσεις που παράγουν PVC έχουν πραγματοποιήσει πολλές έρευνες τα τελευταία χρόνια. Αρκεί να δει κανείς τις τελευταίες εξελίξεις για να συνειδητοποιήσει τι έχει συμβεί στον κόσμο. Δεν πρέπει να επανέλθουμε σε μια συζήτηση που μετρά ήδη δέκα χρόνια.
<P>
Είμαι ικανοποιημένος από την έκδοση που έχουμε ενώπιον μας. Είμαι βέβαιος ότι θα μας δώσει τη δυνατότητα να επιτύχουμε μεγάλα οφέλη για το περιβάλλον και τους καταναλωτές, καθώς και να προωθήσουμε την καινοτομία.
<SPEAKER ID="192" NAME="Salvatore Tatarella" AFFILIATION="PPE">
(IT) Κυρία Πρόεδρε, κυρίες και κύριοι, τα τελευταία χρόνια γίναμε μάρτυρες σημαντικών προσπαθειών των κοινοτικών θεσμικών οργάνων προκειμένου να διασφαλιστεί ότι η παραγωγή, η χρήση και η διάθεση των ηλεκτρονικών προϊόντων θα συμβάλλουν στη μεγαλύτερη προστασία του περιβάλλοντος και της ανθρώπινης υγείας.
<P>
" οδηγία RoHS αποτελεί βασικό στοιχείο αυτής της πολιτικής. " συμμόρφωση με τις οδηγίες είναι σίγουρα πρόκληση και φορτίο για τις επιχειρήσεις, αλλά είναι επίσης και μια ευκαιρία. Πράγματι, η ικανότητα διάθεσης προϊόντων που μολύνουν λιγότερο το περιβάλλον είναι ένας τόσο σημαντικός διακριτικός παράγοντας για τις επιχειρήσεις μας, ώστε μπορεί να χαρακτηριστεί ως ένα πραγματικό ανταγωνιστικό πλεονέκτημα. Οι επιχειρήσεις δεν πρέπει να θεωρούν τους κανονισμούς και τις διατάξεις της οδηγίας απλά ως υποχρεώσεις που έχουν ως στόχο την τιμωρία τους, αλλά ως ευκαιρίες για τη βελτίωση των επιχειρηματικών διαδικασιών και της ποιότητας των προϊόντων.
<P>
Εντούτοις, ορισμένες εξαιρέσεις κρίθηκαν απαραίτητες - κάποιες λόγω της σημερινής σοβαρής οικονομικής κρίσης, και άλλες διότι αποτελούν αντικείμενο μιας επακόλουθης και συγκεκριμένης οδηγίας. Αυτό ισχύει για τα νανοϋλικά, τους τομείς του διαστήματος και της ασφάλειας, τα σταθερά βιομηχανικά εργαλεία, τα μέσα μεταφοράς και τις αυτοπροωθούμενες μηχανές, τα εμφυτεύσιμα στους ανθρώπους ιατροτεχνολογικά προϊόντα, τους φωτοβολταϊκούς συλλέκτες και τον εξοπλισμό που είναι σχεδιασμένος για εφαρμογές έρευνας και ανάπτυξης.
<P>
Εν κατακλείδι, θα αδράξω την ευκαιρία για να εκφράσω την επιθυμία μου για μεγαλύτερη συνέπεια μεταξύ της οδηγίας RoHS και του κανονισμού REACH, αποφεύγοντας τον ενδεχόμενο κίνδυνο σύγχυσης ή αλληλεπικάλυψης, διότι οι επιχειρήσεις και οι φορείς χρειάζονται σαφείς και καθορισμένους κανόνες.
<SPEAKER ID="193" NAME="Peter Jahr" AFFILIATION="PPE">
(DE) Κυρία Πρόεδρε, πιστεύω ότι θα πρέπει να στηρίξουμε τον θεμελιώδη στόχο αυτής της οδηγίας. " επιτροπή τελικά στάθηκε στο ύψος των ευθυνών της και βελτίωσε σημαντικά την πρόταση της Επιτροπής. Εντούτοις, υπάρχουν ορισμένα θέματα που πρέπει ακόμη να συζητηθούν.
<P>
Πρώτον, πρέπει να έχουμε κατά νου τη διεθνή διάσταση σε όλα όσα κάνουμε. Εξάλλου, ποιο είναι το όφελος εάν η Ευρωπαϊκή Ένωση παραμείνει άσπιλη, αλλά εξακολουθεί να επιτρέπεται η εισαγωγή επικίνδυνων ουσιών;
<P>
Δεύτερον, οι μικρομεσαίες επιχειρήσεις πρέπει να είναι σε θέση να ανταποκριθούν στους κανονισμούς μας και, κυρίως, στη σχετική γραφειοκρατική προσπάθεια που αυτοί συνεπάγονται.
<P>
Τρίτον, υποθέτω ότι η διαδικασία που ξεκίνησε θα είναι μάλλον δυναμικής και όχι στατικής φύσης, και γι' αυτό το εν λόγω πρόβλημα θα πρέπει να τίθεται ενώπιον του Ευρωπαϊκού Κοινοβουλίου σε τακτά χρονικά διαστήματα.
<SPEAKER ID="194" NAME="Karin Kadenbach" AFFILIATION="S&amp;D">
(DE) Κυρία Πρόεδρε, κύριοι Επίτροποι, μολονότι πιστεύω ότι πρόκειται για ένα μικρό μόνο βήμα, τουλάχιστον είναι ένα βήμα προς τη σωστή κατεύθυνση. Τουλάχιστον η τροπολογία που έχει κατατεθεί καταφέρνει να συμπεριλάβει όλες τις προβλεπόμενες εξαιρέσεις. Πιστεύω ότι αυτό θα παράσχει επίσης σημαντική καθοδήγηση για τον επιχειρηματικό τομέα.
<P>
Ωστόσο, αυτό που είναι ιδιαίτερα σημαντικό όσον αφορά αυτές τις κατευθυντήριες γραμμές είναι ότι οι καταναλωτές θα πρέπει να είναι ενημερωμένοι. Πιστεύω ότι θα εξακολουθήσει να είναι πολύ σημαντικό στο μέλλον οι καταναλωτές να γνωρίζουν για τις ενδεχόμενες ρυπαντικές για το περιβάλλον ουσίες που μπορεί να αγοράζουν με την αγορά ηλεκτρονικών ή ηλεκτρικών συσκευών. Αυτός είναι ο μόνος τρόπος να εξασφαλίσουμε ότι θα ακολουθηθούν οι σωστές διαδικασίες με την επόμενη οδηγία μας, ήτοι όσον αφορά τη διάθεση αυτών των συσκευών.
<P>
Είναι σημαντικό η Επιτροπή και τα κράτη μέλη να παράσχουν τώρα αυτές τις πληροφορίες, διότι μια μεταβατική περίοδος οκτώ ετών είναι πράγματι ένα πάρα πολύ μεγάλο χρονικό διάστημα.
<SPEAKER ID="195" NAME="Jaroslav Paška" AFFILIATION="EFD">
(SK) Κυρία Πρόεδρε, στις προηγμένες βιομηχανικές χώρες, ο κύκλος ζωής του ηλεκτρικού και ηλεκτρονικού εξοπλισμού βαίνει συνεχώς μειούμενος. Ο ρυθμός αντικατάστασης αυτού του εξοπλισμού, συνεπώς, επιταχύνεται, με αποτέλεσμα τα απόβλητα ηλεκτρικού και ηλεκτρονικού εξοπλισμού να γίνονται ένα ακόμη μεγαλύτερο περιβαλλοντικό φορτίο.
<P>
Είναι μια μορφή αποβλήτων που είναι περίπλοκη και πολύ συχνά περιέχει επικίνδυνες ουσίες, οι οποίες δεν μπορούν ακόμη και να αφαιρεθούν με ικανοποιητικό τρόπο. Ως εκ τούτου, είναι σωστό να εξετάσουμε την πιθανή αντικατάσταση αυτών των ουσιών στο στάδιο κατασκευής του ηλεκτρικού και ηλεκτρονικού εξοπλισμού.
<P>
Σύμφωνα με τις πληροφορίες που διαθέτουμε, στόχος θα πρέπει να είναι σταδιακά να βρούμε, ειδικότερα, αβλαβή υποκατάστατα για αλογονούχα επιβραδυντικά φλόγας ή για φτηνό και ευρέως χρησιμοποιούμενο PVC. Ωστόσο, ιδιαίτερα στην περίπτωση του PVC, φρονώ ότι θα είναι απαραίτητο να ακολουθήσουμε μια πολύ ευαίσθητη προσέγγιση για την εξεύρεση του σωστού συμβιβασμού μεταξύ των αντικειμενικών απαιτήσεων της προστασίας του περιβάλλοντος και των συμφερόντων του κατασκευαστικού τομέα.
<SPEAKER ID="196" NAME="Μαρία Δαμανάκη" LANGUAGE="EN">
Κυρία Πρόεδρε, αξιότιμοι βουλευτές, θα ήθελα να συγχαρώ εκ νέου την εισηγήτρια για το σκληρό της έργο, χάρη στο οποίο φαίνεται να προκύπτει μια συμφωνία από το Κοινοβούλιο. Είναι κάτι πολύ σημαντικό. Έτσι, έχουμε τώρα μια δέσμη κανόνων που έχει θεσπίσει το Κοινοβούλιο, χάρη στην οποία τα κράτη μέλη μπορούν να διασφαλίσουν ότι τα ηλεκτρονικά προϊόντα που θα κυκλοφορούν στις ευρωπαϊκές αγορές δεν θα διαθέτουν ορισμένες επικίνδυνες ουσίες. " πρόταση αυτή αποτέλεσε έναν συμβιβασμό, και όλοι γνωρίζουμε ότι οι συμβιβασμοί οδηγούν σε συμβιβασμούς. Αυτό είναι προφανές, και έτσι είναι επίσης προφανές ότι το Κοινοβούλιο, η Επιτροπή και όλοι όσοι συμμετέχουν έχουν επιδείξει σημαντικά μεγάλο βαθμό καλής θέλησης. Το αποτέλεσμα είναι κάτι που η πλειονότητά μας θα στηρίξει.
<P>
" Επιτροπή έχει να πει πολλά επί του θέματος. Θα θέλαμε το κείμενο και το πεδίο εφαρμογής του συμβιβασμού να είναι πιο σαφή όσον αφορά τις υποχρεώσεις των κρατών μελών και των οικονομικών φορέων σε μια μεταβατική περίοδο οκτώ ετών. Οι δηλώσεις που έκανε η Επιτροπή σχετικά με το πεδίο εφαρμογής περιγράφουν τον τρόπο με τον οποίον πιστεύουμε ότι το κείμενο του συμβιβασμού θα έπρεπε να ερμηνευθεί όσον αφορά το πεδίο εφαρμογής. Για τον λόγο αυτόν, θα ήθελα να διασφαλίσω ότι αυτές οι δηλώσεις θα συμπεριλαμβάνονται στα πρακτικά του Κοινοβουλίου. Εντούτοις, αντιμετωπίζουμε με μεγάλη σοβαρότητα την υποχρέωσή μας να προβούμε σε εκτίμηση επιπτώσεων όλων των αλλαγών που αφορούν το πεδίο εφαρμογής σε σύγκριση με την ισχύουσα οδηγία, και θα αρχίσουμε να εργαζόμαστε επ' αυτού μόλις τεθεί σε ισχύ η αναθεωρημένη οδηγία.
<P>
Όσον αφορά την επιβολή, θεωρούμε ότι οι διατάξεις που αφορούν την αξιολόγηση της συμμόρφωσης και τη σήμανση θα κάνουν τη διαφορά, καθώς ορίζουν σαφείς υποχρεώσεις σχετικά με τον τρόπο με τον οποίον οι οικονομικοί φορείς θα αποδεικνύουν ότι τα προϊόντα τους είναι σύμμορφα προς τους κανόνες και τον τρόπο με τον οποίον τα κράτη μέλη υποτίθεται ότι θα πιστοποιούν τη συμμόρφωση.
<P>
Συνεπώς, το έργο μας δεν τελειώνει εδώ. Θα ήθελα να σας ευχαριστήσω όλους για τη συμβολή και τις προτάσεις σας. " Επιτροπή θα τις λάβει υπόψη.
<SPEAKER ID="197" NAME="Jill Evans" LANGUAGE="EN">
Κυρία Πρόεδρε, καταρχάς, θα ήθελα να ευχαριστήσω όλους τους συναδέλφους μου για τα σχόλιά τους. Θα είναι προφανές σε όποιον ακούσει αυτήν τη συζήτηση ποιες ήταν οι διαφορές μεταξύ των Ομάδων και πόσο δύσκολη ήταν ορισμένες φορές η διαδικασία. Όμως, έχουμε τη στήριξη όλων των Ομάδων, και ευελπιστώ και έχω την πεποίθηση ότι αυτό θα αντικατοπτριστεί στην ψηφοφορία της Τετάρτης.
<P>
Επίσης, με μεγάλη ικανοποίηση ακούω ότι η Επιτροπή δεσμεύεται σε αυτήν την οδηγία, καθώς το μέλλον της ίδιας της οδηγίας θα εναπόκειται σχεδόν εξολοκλήρου στα χέρια της Επιτροπής εάν το κείμενο εγκριθεί την Τετάρτη. Δεν θα έχουμε πλέον εξουσία συναπόφασης και, στο μέλλον, η Επιτροπή θα αναθεωρεί το πεδίο εφαρμογής και τους μελλοντικούς περιορισμούς. Έτσι, καλώ την Επιτροπή να δώσει προτεραιότητα σε αυτήν την πτυχή των μελλοντικών περιορισμών, ούτως ώστε να μπορέσουμε να καθαρίσουμε ακόμη περισσότερο αυτήν την πολύ σημαντική ροή αποβλήτων, η οποία εξακολουθεί να δημιουργεί τόσα πολλά προβλήματα για την ανθρώπινη υγεία και το περιβάλλον.
<P>
Όπως ακούσαμε να λένε ορισμένοι συνάδελφοι απόψε, η πρόληψη είναι καλύτερη από τη θεραπεία, και υπάρχουν πολύ περισσότερες προβληματικές ουσίες από αυτά τα βαρέα μέταλλα και τα βρωμιούχα επιβραδυντικά φλόγας που περιορίζονται στο πλαίσιο της ισχύουσας οδηγίας RoHS. Υπάρχουν επίσης πολλές ενδείξεις για την ανάγκη μελλοντικών περιορισμών.
<P>
Βεβαίως, αυτήν τη συζήτηση παρακολούθησαν με ενδιαφέρον παρά πολλοί, μεταξύ αυτών η βιομηχανία και ΜΚΟ. Πιστεύω ότι, σε αυτόν τον τελικό συμβιβασμό, μείναμε πιστοί στους αρχικούς στόχους της οδηγίας RoHS και ότι θα υπάρξει μια πιο αποτελεσματική νομοθεσία εάν το Κοινοβούλιο ψηφίσει την Τετάρτη υπέρ.
<SPEAKER ID="198" NAME="Πρόεδρος">
" συζήτηση έληξε.
<P>
" ψηφοφορία θα πραγματοποιηθεί την Τετάρτη 24 Νοεμβρίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="199" NAME="Sergio Berlato" LANGUAGE="IT">
Σύμφωνα με πρόσφατα στοιχεία, 9,3 εκατομμύρια τόνοι ηλεκτρικού και ηλεκτρονικού εξοπλισμού, αποτελούμενοι κυρίως από μεγάλες οικιακές συσκευές και εξοπλισμό ΤΠ και τηλεπικοινωνιών, πωλούνται ετησίως στην Ευρωπαϊκή Ένωση. Με τη διεύρυνση της αγοράς και τη συντόμευση των κύκλων καινοτομίας, ο εξοπλισμός αντικαθίσταται πιο συχνά, αυξάνοντας έτσι την ποσότητα των αποβλήτων ηλεκτρικού και ηλεκτρονικού εξοπλισμού. Υπολογίζεται ότι αυτά τα απόβλητα θα φτάσουν τα 12,3 εκατομμύρια τόνους έως το 2020.
<P>
" οδηγία RoHS, η οποία εγκρίθηκε το 2003, έθετε ως στόχο τη σταδιακή κατάργηση μιας πρώτης ομάδας επικίνδυνων ουσιών, και το αποτέλεσμα ήταν μια μείωση της ποσότητας του ουσιών που διατίθενται και δυνητικά ελευθερώνονται στο περιβάλλον. " ανάληψη της ευθύνης για την αναθεώρηση αυτής της οδηγίας είχε ως στόχο τη θέσπιση αυστηρότερων κανονισμών σε σχέση με τον περιορισμό επικίνδυνων ουσιών. Πιστεύω ότι η συμβιβαστική δέσμη, που επιτεύχθηκε κατόπιν μακρών διαπραγματεύσεων μεταξύ του Συμβουλίου και του Κοινοβουλίου, αποτελεί ένα σημαντικό βήμα για μεγαλύτερη σαφήνεια και απλοποίηση της οδηγίας. Μία πτυχή της ρύθμισης που είναι ιδιαίτερα σημαντική είναι ο αποκλεισμός από το πεδίο εφαρμογής της οδηγίας των ουσιών που θα είχαν απαγορευθεί χωρίς επιστημονικές αποδείξεις, βλάπτοντας έτσι τις πολυάριθμες επιχειρήσεις που λειτουργούν στην αγορά.
<SPEAKER ID="994" NAME="Elisabetta Gardini" LANGUAGE="IT">
Με δεδομένο το πόσο σημαντική είναι η αναθεώρηση αυτής της οδηγίας, πρέπει να λάβουμε υπόψη ότι ο κύριος στόχος της είναι να παράσχει πιο αυστηρούς και άτεγκτους κανονισμούς όσον αφορά τον περιορισμό της χρήσης επικίνδυνων ουσιών. Τώρα, πιστεύω ότι αυτή η συμβιβαστική δέσμη αποτελεί μια σημαντική πρόοδο για μεγαλύτερη σαφήνεια και απλοποίηση της οδηγίας RoHS. Από τις πολλές πτυχές που πρέπει να ληφθούν υπόψη για τον σκοπό της ρύθμισης, θα ήθελα να επιστήσω ιδιαίτερα την προσοχή στον αποκλεισμό από το πεδίο εφαρμογής της οδηγίας των ουσιών -όπως το PVC και τα νανοϋλικά- που θα είχαν έρθει αντιμέτωπες με την απαγόρευση της παραγωγής τους. Όχι μόνο θα επιβαλλόταν η απαγόρευση χωρίς καμία αντικειμενική επιστημονική απόδειξη, αλλά θα έβλαπτε επίσης την τεχνολογική πρόοδο που σχετίζεται με την παραγωγή αυτών των υλικών. Για τον λόγο αυτόν, γενικά, μπορούμε να είμαστε ικανοποιημένοι από την υπό διαπραγμάτευση συμφωνία. Αφενός, αυτή η συμφωνία ενισχύει την ανάγκη για περιβαλλοντική προστασία, απαγορεύοντας ουσίες που θεωρούνται επικίνδυνες κατόπιν αξιόπιστων επιστημονικών δοκιμών· αφετέρου, ωστόσο, όσον αφορά τη χρήση άλλων υλικών, οι κίνδυνοι των οποίων δεν έχουν αποδειχθεί επιστημονικά, αποτρέπει την απαγόρευσή της εις βάρος των παραγωγών και των ερευνητών, αλλά, κυρίως, εις βάρος των καταναλωτών.
<SPEAKER ID="200" NAME="Pavel Poc" LANGUAGE="CS">
Οι ανανεώσιμες πηγές ενέργειας έχουν ως στόχο να βοηθήσουν στην προστασία του περιβάλλοντος. " πρόκληση νέων κινδύνων για το περιβάλλον και την ανθρώπινη υγεία είναι εντελώς αντίθετη στον στόχο τους. " οδηγία RoHS και το ψήφισμα του Συμβουλίου της 28ης Ιανουαρίου 1988 σχετικά με ένα κοινοτικό πρόγραμμα δράσης για την καταπολέμηση της ρύπανσης του περιβάλλοντος από το κάδμιο στοχεύουν κυρίως κατά της χρήσης του καδμίου, καθώς η Ευρώπη είναι μια περιοχή που κινδυνεύει ιδιαίτερα από αυτό το συσσωρευτικό καρκινογόνο δηλητήριο. Θα ήθελα να εκφράσω τη θεμελιώδη αντίθεσή μου στην τροπολογία αριθ. 12. Αυτή η πρόταση αποκλείει τους φωτοβολταϊκούς συλλέκτες από το πεδίο εφαρμογής της οδηγίας RoHS. Ωστόσο, αυτός ο αποκλεισμός δεν έχει, δυστυχώς, ως αποτέλεσμα τη στήριξη των ηλιακών τεχνολογιών. Στην πραγματικότητα, νομιμοποιεί την παραγωγή κυττάρων που βασίζονται σε τελλουρικό κάδμιο. Τα κύτταρα του τελλουρικού καδμίου δίνουν στους παραγωγούς τη δυνατότητα να επιτυγχάνουν μεγαλύτερα κέρδη απ' ό,τι στην περίπτωση των κυττάρων σιλικόνης. " έγκριση αυτής της πρότασης, συνεπώς, στηρίζει την παραγωγή κυττάρων τελλουρικού καδμίου έναντι των κυττάρων σιλικόνης, που παρέχουν απεριόριστη διάθεση πρώτων υλών και δεν περιέχουν τοξικά υλικά. " κατάσταση είναι εξαιρετικά σοβαρή διότι, εάν υπάρξει εξαίρεση από την οδηγία RoHS για τα φωτοβολταϊκά κύτταρα, δεν θα είναι δυνατή η αναθεώρηση και η επαναξιολόγηση της απόφασης για πολλά χρόνια. " έρευνα μη τοξικών φωτοβολταϊκών τεχνολογιών θα επιταχυνθεί μόνο εάν οι παραγωγοί ηλιακών συλλεκτών υποχρεωθούν τώρα να συμμορφωθούν με τις απαιτήσεις της οδηγίας RoHS, όπως και όλοι οι υπόλοιποι.
<SPEAKER ID="993" NAME="Richard Seeber" LANGUAGE="DE">
" αναθεώρηση της οδηγίας σχετικά με τον περιορισμό της χρήσης ορισμένων επικίνδυνων ουσιών σε ηλεκτρικό και ηλεκτρονικό εξοπλισμό θέτει μια ιδιαίτερη πρόκληση. Ωστόσο, απαιτείται επειγόντως μια αναδιατύπωση, προκειμένου να εξαλειφθούν οι αβεβαιότητες όσον αφορά το πεδίο εφαρμογής, την έλλειψη σαφήνειας των νομικών διατάξεων και των ορισμών, καθώς και τις διαφορές μεταξύ των κρατών μελών και τις ενδεχόμενες διαδικαστικές αλληλεπικαλύψεις με άλλες νομικές πράξεις της ΕΕ, για παράδειγμα τον κανονισμό REACH. " αρχική πρόταση της Επιτροπής σχεδιάστηκε κυρίως για τις μεγάλες επιχειρήσεις. " οικονομική ικανότητα των μικρομεσαίων επιχειρήσεων λαμβάνεται περισσότερο υπόψη στη σημερινή έκδοση. Εξάλλου, αυτές οι μικρομεσαίες επιχειρήσεις αποτελούν τη ραχοκοκαλιά της ευρωπαϊκής ανταγωνιστικότητας. " διαδικασία παρέκκλισης και οι σχετικές προθεσμίες για μια απόφαση της Επιτροπής έχουν επίσης καθοριστεί σαφώς. Πρέπει επίσης να επισημανθεί η απαίτηση που ορίζεται για την αναθεώρηση της οδηγίας εντός 10 ετών, προκειμένου να προσαρμοστεί στην τεχνολογική πρόοδο. Όταν διεξαχθεί αυτή η αναθεώρηση πρέπει να λάβει ιδιαίτερα υπόψη τη διαθεσιμότητα και την αξιοπιστία των εναλλακτικών προϊόντων, καθώς και τις κοινωνικο-οικονομικές επιπτώσεις.

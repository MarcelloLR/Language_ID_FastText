<CHAPTER ID="007-20">
20. Αναθεώρηση της οδηγίας-πλαίσιο για τα απόβλητα (
<P>
- Πριν από την ψηφοφορία:
<SPEAKER ID="124" NAME="Godfrey Bloom" AFFILIATION="IND/DEM">
(EN) Κύριε Πρόεδρε, παρεμβαίνω επικαλούμενος το άρθρο 9 του Κανονισμού, συγκεκριμένα το Παράρτημα I, άρθρο 1. Προσπάθησα όντως να τραβήξω την προσοχή κατά τη χθεσινοβραδινή συζήτηση, φοβούμαι όμως επί μάταιο. Υπήρχαν μόνο τρία ή τέσσερα άτομα στην Αίθουσα. " εισηγήτρια, η κ. Jackson, λάμβανε χρήματα από μια εταιρεία ανακύκλωσης ή εταιρεία διάθεσης απορριμμάτων, τα οποία δεν δηλώθηκαν, όταν μάλιστα ήταν εισηγήτρια αυτής της επιτροπής. Το θεωρώ αυτό ολίγον ύποπτο, ακόμα και για τις προδιαγραφές αυτού του Σώματος, επομένως δεν πιστεύω ότι ήταν το σωστό και κατάλληλο άτομο για την έκθεση αυτή.
<SPEAKER ID="125" NAME="Πρόεδρος">
Κύριε Bloom, δεν μπορώ να πω τίποτα για τις περιστάσεις στις οποίες αναφέρεστε. Ωστόσο, όταν λέτε κάτι τέτοιο εδώ, είναι πολύ σοβαρό θέμα και πρέπει να έχετε επίγνωση της σημασίας των παρατηρήσεών σας.
<SPEAKER ID="126" NAME="Caroline Jackson">
εισηγήτρια. - (EN) Κύριε Πρόεδρε, προέβην σε διεξοδική δήλωση για το θέμα αυτό χθες βράδυ. Ενδεχομένως ο κ. Bloom δεν ήταν παρών για να την ακούσει, διότι ο συνάδελφός του, ο κ. Batten, προσπαθούσε να τραβήξει την προσοχή του Σώματος για το ζήτημα του δημοψηφίσματος και μιλούσε σε όλο το εισαγωγικό κομμάτι της ομιλίας μου.
<P>
Προέβην σε διεξοδική δήλωση σε εκείνο το σημείο. Υπέβαλα πλήρη δήλωση στο μητρώο οικονομικών συμφερόντων των βουλευτών του ΕΚ. Αναφέρθηκα σε αυτό στις συζητήσεις στην Επιτροπή Περιβάλλοντος. Είμαι μέλος της συμβουλευτικής επιτροπής περιβάλλοντος μιας εταιρείας, που ονομάζεται Shanks plc στο "Β και ήμουν μέλος τα τελευταία τρία χρόνια. " συμβουλευτική επιτροπή περιβάλλοντος περιλαμβάνει μεταξύ των μελών της ένα μέλος της Συμμαχίας των Πρασίνων και τον πρόεδρο μίας εκ των συμβουλευτικών επιστημονικών επιτροπών της ΕΕ. " περιβαλλοντική συμβουλευτική επιτροπή επιλαμβάνεται αυστηρώς του περιβαλλοντικού ελέγχου των χώρων της εταιρείας σύμφωνα με τη νομοθεσία της ΕΕ. Υιοθετώ απολύτως διαφανή στάση σε σχέση με αυτό και ανέκαθεν ήμουν διαφανής.
<P>
Θεωρώ ότι η εμπειρία μου στη συμβουλευτική επιτροπή με βοήθησε να συντάξω μια λογική έκθεση, που δεν είναι υπέρ κάποιας ιδιαίτερης μεθόδου επεξεργασίας των αποβλήτων. Ελπίζω ότι οι συνάδελφοί μου θα με υποστηρίξουν όταν λέω ότι ανέκαθεν ήμουν ανοικτή για το θέμα αυτό και ότι προσπάθησα να συντάξω μια ισορροπημένη έκθεση, λαμβάνοντας υπόψη όλες τις απόψεις στο Κοινοβούλιο.
<P>
(Ζωηρά χειροκροτήματα)
<SPEAKER ID="127" NAME="Πρόεδρος">
Κυρία Jackson, σας γνωρίζω προσωπικά επί πολλά χρόνια και δεν έχω καμία αμφιβολία για την προσωπική σας ακεραιότητα. Μάλιστα, μπορεί κανείς να δει τη διατύπωση της δήλωσής σας και αυτή καταχωρήθηκε δεόντως στο μητρώο οικονομικών συμφερόντων των βουλευτών του ΕΚ.
<SPEAKER ID="128" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι, δεν θέλω να προβώ σε κανένα σχόλιο σε ό,τι μόλις είπε η κ. Jackson. Πιστεύω, ωστόσο, και αυτό είναι κάτι που ανέκαθεν ζητούσε η Ομάδα των Πρασίνων/Ευρωπαϊκή Ελεύθερη Συμμαχία, ότι πρέπει να έχουμε ένα καλύτερο ρυθμιστικό πλαίσιο σε ό,τι αφορά το ζήτημα της σύγκρουσης συμφερόντων, δεδομένου ότι το Ευρωπαϊκό Κοινοβούλιο, ως συννομοθέτης, θα πρέπει στο μέλλον και σήμερα όλο και πιο πολύ να είναι διάφανο και σωστό: όχι μόνο διάφανο, δηλαδή, αλλά και σωστό, σε ό,τι αφορά τη σύγκρουση συμφερόντων των βουλευτών του ΕΚ.
<P>
- Μετά την ψηφοφορία:
<SPEAKER ID="130" NAME="Daniel Hannan" AFFILIATION="NI">
(EN) Κύριε Πρόεδρε, δεν με ενδιαφέρει ο τρόπος που διεξάγονται ορισμένες από τις ψηφοφορίες. Μπορώ να προτείνω, υπό το πρίσμα της αντίδρασής μας στο γαλλικό, το ολλανδικό και το ιρλανδικό δημοψήφισμα, να αγνοήσουμε απλά τις ψηφοφορίες και να συνεχίσουμε όπως θέλαμε;
<SPEAKER ID="131" NAME="Πρόεδρος">
Κύριε Hannan, όταν μιλάτε, πρέπει αυτό να γίνεται σύμφωνα με τον Κανονισμό. Επομένως, κηρύσσω δεκτή την άποψη που τροποποιήθηκε.
<SPEAKER ID="132" NAME="John Bowis" AFFILIATION="PPE-DE">
(EN) Κύριε Πρόεδρε, ζητώ συγνώμη που διακόπτω την ψηφοφορία στο τέλος, αλλά νομίζω ότι υπήρξε ένα σφάλμα. Το ελέγξαμε στη διάρκεια των ψηφοφοριών και νομίζω πως όλες οι Ομάδες συμφωνούν ότι ίσως εσφαλμένα ανακοινώσατε ότι η τροπολογία αριθ. 27 έγινε δεκτή. " τροπολογία αριθ. 27 δεν μπορούσε να γίνει δεκτή. Θα σας ήμουν ευγνώμων αν μπορούσατε να το ελέγξετε πάλι και να βεβαιώσετε ότι απορρίφθηκε. Το θέμα είναι ότι μετά δεν συνεχίσατε με την επόμενη τροπολογία.
<SPEAKER ID="133" NAME="Πρόεδρος">
" τροπολογία αριθ. 27 έγινε δεκτή· επομένως, εξέπεσε η τροπολογία αριθ. 92. Θα το επανελέγξουμε, αλλά αυτό αποφασίσαμε εδώ. Μπορούμε να διεξαγάγουμε νέα ψηφοφορία για την τροπολογία αριθ. 27· αυτό είναι δυνατό.
<SPEAKER ID="134" NAME="Daniel Cohn-Bendit" AFFILIATION="Verts/ALE">
(DE) Κύριε Πρόεδρε, ήθελα απλώς να σας πω ότι μπορούμε να ελέγξουμε αν επιτρέπεται να επαναλάβετε μια ψηφοφορία που διεξήχθη ήδη, αφού ανακοινώσατε το αποτέλεσμα. Θεωρούμε ότι, σύμφωνα με τους κανόνες του Κοινοβουλίου, αυτό δεν είναι δυνατόν.
<SPEAKER ID="135" NAME="Πρόεδρος">
Κύριε Cohn-Bendit, όλοι μπορούν να σφάλουν και αν προχώρησα τη διαδικασία πολύ βιαστικά ή ήταν εσφαλμένο ό,τι δήλωσα, αναλαμβάνω την ευθύνη για αυτό. Φυσικά, λυπούμαι, αλλά ας μην το μεγαλοποιήσουμε το θέμα. Θα το εξετάσουμε.
<SPEAKER ID="136" NAME="Hannes Swoboda" AFFILIATION="PSE">
(DE) Κύριε Πρόεδρε, εξ όσων καταλάβαμε, ήταν ένας ηλεκτρονικός έλεγχος μιας ψηφοφορίας που είχε ήδη διεξαχθεί. Σε αυτόν τον βαθμό, η πρόθεση ήταν σαφής.
<SPEAKER ID="137" NAME="Paul Marie Coûteaux" AFFILIATION="IND/DEM">
(FR) Κύριε Πρόεδρε, νομίζω ότι προχωράτε τη διαδικασία μάλλον βεβιασμένα. Κατά τον ίδιο τρόπο που κάνατε και άλλες ημέρες, και πάλι κατά τη διάρκεια της τροπολογίας στην έκθεση Jackson, είπατε: "όσοι τάσσονται υπέρ", "αποχές", και "έγινε δεκτή". Με άλλα λόγια, εξαιρείτε το ενδεχόμενο να ψήφισαν κάποιοι "κατά". Κύριε Πρόεδρε, γνωρίζω πόσο συμπαθείτε την κ. Jackson και πως ό,τι συμβαίνει εδώ δεν έχει και μεγάλη σχέση με τη δημοκρατία, εν πάση όμως περιπτώσει, παρακαλώ να τηρείτε τις ορθές διαδικασίες!
<P>
(Χειροκροτήματα)
<SPEAKER ID="138" NAME="Πρόεδρος">
Κύριε Coûteaux, όλοι μπορούν να σφάλουν, ακόμα και στην Ομάδα σας. Αν αποδέχεστε ότι αυτό είναι αληθές ακόμη και για εσάς, τότε μιλάμε σε ισότιμη βάση. Θα προσπαθήσω να μην προχωρώ τόσο γρήγορα τη διαδικασία στο μέλλον, ούτως ώστε να μπορείτε να διαπιστώνετε πότε δεν κερδίζετε. Εντάξει;
<SPEAKER ID="139" NAME="Bernard Lehideux" AFFILIATION="ALDE">
(FR) Κύριε Πρόεδρε, ζητώ συγνώμη, αλλά δίχως αμφιβολία είμαι θύμα ενός μυστικού λόμπι. Το μηχάνημα μου επιτρέπει να ψηφίσω "υπέρ", αλλά όχι "κατά". Αυτό μπορεί να είναι ενοχλητικό.
<P>
(Χειροκροτήματα)
<SPEAKER ID="140" NAME="Πρόεδρος">
Σας ευχαριστώ πολύ, κύριε Lehideux. Χαίρομαι που δεν με καθιστάτε υπεύθυνο.
<SPEAKER ID="141" NAME="Guido Sacconi" AFFILIATION="PSE">
(IT) Κύριε Πρόεδρε, κυρίες και κύριοι, ήθελα μόνο να πω ότι η ευκαιρία που μας δώσατε να ψηφίσουμε εκ νέου επί της τροπολογίας 27 κατέστησε δυνατό να διορθωθεί μια αδικία, διότι κατ' αυτόν τον τρόπο μπορέσαμε να ψηφίσουμε επί της τροπολογίας αριθ. 92 που, αν είχε εγκριθεί πραγματικά η τροπολογία αριθ. 27, θα είχε εκπέσει. Επομένως, θεωρώ ότι αυτή η απόφαση ήταν άκρως σώφρων και δημοκρατική.

<CHAPTER ID="007">
Εμπορία ανθρώπων (συζήτηση)
<SPEAKER ID="073" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Bauer και της κ. Hedh, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την πρόληψη και την καταπολέμηση της εμπορίας ανθρώπων, καθώς και για την προστασία των θυμάτων, με την οποία καταργείται η απόφαση πλαίσιο 2002/629/ΔΕΥ - C7-0087/2010 -.
<SPEAKER ID="074" NAME="Edit Bauer" LANGUAGE="EN">
Κυρία Πρόεδρε, καταρχάς θα ήθελα να εκφράσω την ευγνωμοσύνη μου στη συνεισηγήτριά μου κ. Hedh, το Συμβούλιο και την Επιτροπή και όλους όσοι συμμετείχαν σε αυτήν την απαιτητική εργασία.
<P>
" τρέχουσα κατάσταση με την εμπορία ανθρώπων είναι ανησυχητική. Ο εκτιμώμενος αριθμός είναι αρκετές εκατοντάδες χιλιάδες θύματα εντός της Ευρώπης, η δεύτερη σε μέγεθος επιχείρηση που σχετίζεται με το έγκλημα, με εκτιμώμενο κέρδος 32 εκατ. δολάρια "ΠΑ. Υπάρχουν νέες τάσεις στην εμπορία ανθρώπων. Έχουμε περισσότερα θύματα στην καταναγκαστική εργασία. Έχουμε περισσότερα θύματα που προέρχονται από τα κράτη μέλη και επιπλέον, έχουμε περισσότερα παιδιά μεταξύ των θυμάτων. Το εκτιμώμενο παγκόσμιο μερίδιο των παιδιών θυμάτων είναι μεταξύ 40% και 50%. Μια πρόσφατη έκθεση του ΟΑΣΕ ζήτησε από τις χώρες να αλλάξουν την αντίληψή τους που θεωρεί την εμπορία ανθρώπων περιθωριακό φαινόμενο και τις ενθάρρυνε να την αναγνωρίσουν ως σύγχρονη δουλεία μεγάλης κλίμακας.
<P>
" καταπολέμηση της εμπορίας ανθρώπων χρειάζεται μια ολιστική προσέγγιση, αν και διαθέτουμε περιορισμένα μέσα. Αποστολή μας είναι να τροποποιήσουμε τη νομοθεσία. " Συνθήκη της Λισαβόνας μας παρείχε μια νέα νομική βάση -το άρθρο 83. Αυτό μας δίνει τα μέσα για να καθιερώσουμε μια κοινή προσέγγιση με στόχο τη δημιουργία ενός πιο αποτρεπτικού περιβάλλοντος για τους εμπόρους και παράλληλα μεγαλύτερης προστασίας για τα θύματα.
<P>
" πρόταση, η οποία είναι ένα ενοποιημένο κείμενο, στο οποίο συμφώνησαν το Συμβούλιο και η Επιτροπή, διευρύνει τον ορισμό της εμπορίας ανθρώπων, λαμβάνοντας υπόψη ότι οι μορφές και οι τάσεις αλλάζουν. Το σχέδιο δίνει δυνατότητες για μεγαλύτερες ποινές, ορίζοντας ένα ελάχιστο για τις μέγιστες ποινές, ενθαρρύνοντας την κατάσχεση των χρημάτων και των περιουσιακών στοιχείων που προέρχονται από την εμπορία ανθρώπων. " πρόταση ανοίγει το θέμα της θυματοποίησης των θυμάτων, δίνοντας στα δικαστήρια το δικαίωμα να μην επιβάλλουν στα θύματα ποινές για εγκληματικές δραστηριότητες οι οποίες διεξήχθησαν υπό καθεστώς απειλών.
<P>
Στα θύματα θα πρέπει να παρέχεται βοήθεια και στήριξη πριν, κατά τη διάρκεια και για κατάλληλο χρονικό διάστημα μετά την ποινική δίωξη, ενώ η βοήθεια και η στήριξη στα θύματα δεν θα πρέπει να εξαρτάται από το εάν το θύμα είναι διατεθειμένο να συνεργαστεί στις ποινικές έρευνες, τις διώξεις και τις δίκες. " πρόταση εμπεριέχει μια ειδική διάταξη για την ενίσχυση της προστασίας των παιδιών στη διάρκεια της έρευνας και βοήθειας.
<P>
Το σχέδιο οδηγίας εμπεριέχει επίσης μια διάταξη για τον συντονιστή της ΕΕ κατά της εμπορίας ανθρώπων, ο οποίος στο μέλλον θα μπορούσε να συμβάλει σε μια πιο ολοκληρωμένη, συνεκτική και συντονισμένη πολιτική κατά της εμπορίας ανθρώπων.
<SPEAKER ID="075" NAME="Anna Hedh" LANGUAGE="SV">
Το 2010, άνθρωποι αγοράζονται και πωλούνται σαν σκλάβοι στην Ευρώπη. Αυτό συμβαίνει παρά το ότι η δουλεία απαγορεύτηκε πριν από περισσότερα από 250 χρόνια. Εξαναγκάζονται στην πορνεία, την καταναγκαστική εργασία ή την επαιτεία. Βρίσκονται ξαφνικά με έναν ιδιοκτήτη, στον οποίο συχνά παραδόξως θεωρούν ότι οφείλουν. " εμπορία ανθρώπων είναι ένα από τα πλέον σοβαρά εγκλήματα στον κόσμο και δυστυχώς, αυξάνεται συνεχώς. Πρόκειται για σοβαρή παραβίαση των ανθρωπίνων δικαιωμάτων, τα οποία εμείς, στην ΕΕ, υπερασπιζόμαστε σθεναρά και αγωνιζόμαστε καθημερινά για την υποστήριξή τους.
<P>
Θα ήθελα συνεπώς να ξεκινήσω ευχαριστώντας την κ. Malmström για την εξαιρετικά γρήγορη υποβολή μιας νομοθετικής πρότασης για την πρόληψη και την καταπολέμηση της εμπορίας ανθρώπων. Θα ήθελα επίσης να ευχαριστήσω τη συνάδελφό μου βουλευτή από την Επιτροπή Δικαιωμάτων των Γυναικών και Ισότητας των Φύλων, κ. Bauer, για την εξαιρετική της συνεργασία και όλους τους σκιώδεις εισηγητές, οι οποίοι εργάστηκαν για την οδηγία. Τέλος, θα ήθελα να ευχαριστήσω όλα τα υπόλοιπα μέλη του προσωπικού που έκαναν εκπληκτική δουλειά.
<P>
" εμπορία ανθρώπων είναι επί του παρόντος το ταχύτερα αναπτυσσόμενο διασυνοριακό έγκλημα. Σύμφωνα με την έκθεση του Ο"Ε με θέμα την "Εμπορία ανθρώπων" για το 2009, η εμπορία ανθρώπων είναι η δραστηριότητα που παρέχει το δεύτερο σε μέγεθος εισόδημα για τα εγκληματικά δίκτυα μετά το λαθρεμπόριο όπλων. Είναι απόλυτα σαφές ότι καμία χώρα δεν μπορεί να επιλύσει το πρόβλημα της εμπορίας ανθρώπων μόνη της. " εμπορία ανθρώπων είναι κάτι που συμβαίνει σε όλες τις χώρες της Ευρώπης και οι έμποροι μεταφέρουν καθημερινά τα θύματά τους μέσω των εθνικών συνόρων.
<P>
Χρειάζεται, συνεπώς, να συνεργαστούμε και η νομοθεσία μας σε αυτόν τον τομέα πρέπει να είναι όσο το δυνατόν πιο εναρμονισμένη. Συνεπώς, η πρόταση για έναν συντονιστή της ΕΕ κατά της εμπορίας ανθρώπων, ο οποίος θα ελέγχει και θα συντονίζει το έργο της ΕΕ μαζί με τους εθνικούς συντονιστές, είναι επίσης θετική.
<P>
Προκειμένου να καταπολεμηθεί το πρόβλημα της εμπορίας ανθρώπων, πρέπει να υπάρχουν ποινές που αντανακλούν τη σοβαρότητα του εγκλήματος και που πλήττουν πραγματικά εκείνους που βγάζουν χρήματα από την εμπορία ανθρώπων. Πιστεύω ότι έχουμε κάνει πρόοδο με τις προτάσεις για τις ποινές που εμπεριέχονται στη νομοθετική πρόταση. Έχει επίσης προταθεί ότι τα κράτη μέλη θα πρέπει να κατάσχουν με νομικά ασφαλή τρόπο τα περιουσιακά στοιχεία των εμπόρων, τα οποία αποκτήθηκαν από τα εγκλήματά τους.
<P>
Ωστόσο, δεν είναι αρκετό να τιμωρηθούν οι δράστες. Πρέπει να βελτιωθεί και η προστασία των θυμάτων. Χωρίς την προστασία των θυμάτων, δεν θα είμαστε ποτέ σε θέση να ασκήσουμε δίωξη στους εμπόρους ανθρώπων. Τα θύματα πρέπει να λάβουν τη βοήθεια που χρειάζονται και είναι σημαντικό, πάνω απ' όλα, να δημιουργήσουμε ένα ασφαλές περιβάλλον που θα τα διευκολύνει να επιλέξουν να συνεργαστούν με την αστυνομία.
<P>
Προτείνεται επίσης ένα απόσπασμα που αφορά την ενισχυμένη προστασία για τα παιδιά που είναι θύματα της εμπορίας ανθρώπων και αυτό είναι κάτι που με ικανοποιεί. Δεδομένου ότι το 70% των θυμάτων της εμπορίας ανθρώπων είναι γυναίκες και επειδή η σεξουαλική εκμετάλλευση είναι με απόσταση η πιο συνήθης μορφή εμπορίας ανθρώπων, είναι ουσιαστικής σημασίας να δούμε τη νομοθεσία από την προοπτική του φύλου και όλα τα μέτρα που προτείνονται να αναλυθούν από την οπτική του φύλου.
<P>
Εντέλει, προκειμένου να καταφέρουμε να αντιμετωπίσουμε αυτό το πρόβλημα, πρέπει να κάνουμε κάτι για την άνιση κατανομή εξουσίας μεταξύ ανδρών και γυναικών. " ανισότητα μεταξύ ανδρών και γυναικών αποτελεί αιτία της ευάλωτης θέσης που οδηγεί στην εμπορία ανθρώπων.
<P>
Για να αντιμετωπίσουμε πραγματικά το πρόβλημα της εμπορίας ανθρώπων, όλα τα κράτη μέλη πρέπει να καταβάλουν μεγάλη προσπάθεια στον τομέα της πρόληψης. Καταρχήν, πρέπει να μειωθεί η ζήτηση στις χώρες μας για τις υπηρεσίες που παρέχουν τα θύματα της εμπορίας ανθρώπων. Εάν μπορέσουμε να μειώσουμε τη ζήτηση, τότε θα μειωθεί και η πρόσβαση στις υπηρεσίες. Αυτό σημαίνει ότι πρέπει να αντιμετωπίσουμε αυτούς που κάνουν την εμπορία ανθρώπων επικερδή. Προτείναμε, συνεπώς, ότι θα πρέπει να είναι υποχρεωτική για όλα τα κράτη μέλη η ποινικοποίηση εκείνων που χρησιμοποιούν συνειδητά τις υπηρεσίες των θυμάτων της εμπορίας ανθρώπων. Σύμφωνα με την υφιστάμενη ευρωπαϊκή νομοθεσία, η εκμετάλλευση των θυμάτων της εμπορίας ανθρώπων από εργοδότες αποτελεί αξιόποινο αδίκημα. " ίδια αρχή θα πρέπει να ισχύσει και για μεμονωμένα άτομα που εκμεταλλεύονται τα θύματα.
<P>
Δυστυχώς, δεν κατορθώσαμε να γίνει αποδεκτή η εν λόγω πρόταση. Επομένως, τα κράτη μέλη δεν θα είναι αναγκασμένα να ποινικοποιούν αυτούς τους ανθρώπους, αλλά θα πρέπει να αναφέρουν τα μέτρα που έλαβαν για να καταπολεμήσουν τη ζήτηση για τις υπηρεσίες που παρέχουν τα θύματα της εμπορίας ανθρώπων.
<P>
Ωστόσο, θέσαμε το εν λόγω ζήτημα στην ημερήσια διάταξη και σε ευρωπαϊκό επίπεδο λάβαμε υποστήριξη για τις προτάσεις μας από τις αρμόδιες επιτροπές στο Κοινοβούλιο, καθώς και από τους εμπειρογνώμονες, την αστυνομία και τις εθελοντικές οργανώσεις. Θεωρώ ότι με τη συμφωνία που πρόκειται να ψηφίσουμε σήμερα έχουμε κάνει σημαντικά βήματα. Ας μείνουμε τώρα ενωμένοι για να βάλουμε τέλος στην εμπορία ανθρώπων στην Ευρώπη, η οποία αποτελεί μια σύγχρονη μορφή δουλείας.
<P>
Δεν πρέπει να παραιτηθούμε, διότι το δικαίωμα των ανθρώπων να αποφασίζουν όσον αφορά τη ζωή τους και το σώμα τους αποτελεί ένα ανθρώπινο δικαίωμα που δεν μπορεί να αγοραστεί και να πωληθεί έναντι χρηματικού αντιτίμου όπως τα κορδόνια ή οι μπανάνες.
<SPEAKER ID="076" NAME="Cecilia Malmström" LANGUAGE="EN">
Κυρία Πρόεδρε, θα ήθελα να ξεκινήσω υπενθυμίζοντας ότι αυτό είναι πράγματι ένα ιστορικό κείμενο το οποίο -ας ελπίσουμε- θα εγκρίνουμε σήμερα κατά την ψηφοφορία εντός λίγων λεπτών.
<P>
Πρόκειται για το πρώτο μέσο ποινικού δικαίου της ΕΕ μετά τη θέση σε ισχύ της Συνθήκης της Λισαβόνας. Πιστεύω ότι μπορούμε να είμαστε ικανοποιημένοι με τη συμφωνία που έχουμε σήμερα.
<P>
Πρόκειται για έναν ισορροπημένο συμβιβασμό μεταξύ των θεσμικών οργάνων. Γνωρίζω, φυσικά, ότι το Κοινοβούλιο, όπως εκπροσωπήθηκε από τους εισηγητές, και η Επιτροπή θα προτιμούσαν διαφορετική διατύπωση σε ορισμένες παραγράφους. Γενικά, ωστόσο, πρόκειται για ένα θετικό αποτέλεσμα, το οποίο συμβαδίζει πλήρως με τους στόχους του Κοινοβουλίου, του Συμβουλίου και της Επιτροπής, δηλαδή την καταπολέμηση της εμπορίας ανθρώπων, αυτής της φοβερής σύγχρονης δουλείας, αυτού του φοβερού εγκλήματος που δεν αξίζει στην Ευρώπη του 2010 και το οποίο συνιστά σοβαρή παραβίαση των θεμελιωδών δικαιωμάτων πολλών πολιτών.
<P>
Έχω συναντήσει ορισμένα από αυτά τα θύματα: παιδιά, άνδρες και γυναίκες στη βιομηχανία σεξουαλικής δουλείας. Οι ιστορίες τους είναι ασφαλώς τρομερές. Σήμερα, με την έγκριση αυτής της οδηγίας, θα έχουμε στη διάθεσή μας ένα καλύτερο μέσο για να τους βοηθήσουμε. Πρόκειται πραγματικά για ένα καλό χριστουγεννιάτικο δώρο.
<P>
Θα ήθελα πραγματικά να ευχαριστήσω το Κοινοβούλιο, ιδίως τις δύο εισηγήτριες, την κ. Bauer και την κ. Hedh, τους σκιώδεις εισηγητές και όλους όσους έκαναν δυνατή την επίτευξη αυτής της συμφωνίας.
<P>
Υπάρχουν αρκετά παραδείγματα για το πώς βοήθησε το Κοινοβούλιο να βελτιωθεί η οδηγία. Θα ήθελα να επισημάνω την ειδική διάταξη που αφορά το καθεστώς και τα δικαιώματα των ασυνόδευτων ανηλίκων που είναι θύματα της εμπορίας ανθρώπων στο άρθρο 14. Αυτό εισήχθη κατόπιν δικού σας αιτήματος και συμφωνούμε ότι έκανε καλύτερη την οδηγία. Υπάρχουν και άλλα παραδείγματα.
<P>
Θα ήθελα να αναφέρω ένα σημείο όπου λυπάμαι που η πρόταση της Επιτροπής δεν στηρίχθηκε από το Συμβούλιο, αν και είχαμε τη στήριξή σας. Ωστόσο, δεν ήταν δυνατή η επίτευξη συμφωνίας στο Συμβούλιο σχετικά με την εξωεδαφική δικαιοδοσία για εγκλήματα που διαπράττονται στο εξωτερικό από πολίτες συνήθως διαμένοντες στην ΕΕ.
<P>
Εξακολουθώ να πιστεύω ότι μια διάταξη που θα διασφάλιζε ότι όλοι όσοι ζουν μαζί μας στην Ευρώπη και διαπράττουν το έγκλημα της εμπορίας ανθρώπων σε άλλες χώρες θα μπορούσαν να διώκονται στην ΕΕ θα είχε προσθέσει σημαντική αξία στην οδηγία. Ωστόσο, δεν κατέστη δυνατό. Θα επανέλθουμε στο θέμα όταν ασχοληθούμε με την οδηγία για την παιδική εκμετάλλευση και την παιδική πορνογραφία. " εξωεδαφική δικαιοδοσία για τους συνήθως διαμένοντες στην ΕΕ πολίτες θα είναι ακόμη πιο σημαντική όταν θα συζητήσουμε την πιθανότητα να φέρουμε ενώπιον της δικαιοσύνης τους παιδεραστές σεξοτουρίστες που ζουν στην Ευρώπη.
<P>
Πιστεύω ότι θα πρέπει να συνεχίσουμε μαζί, σε συνομιλίες με το Συμβούλιο, να επιμένουμε για την ανάγκη να συμπεριληφθεί μια τέτοια διάταξη στην οδηγία. Όπως είπα, κάναμε όλοι μαζί πολύ καλή δουλειά. Σήμερα, διαθέτουμε ένα πολύ σημαντικό μέσο για την καταπολέμηση της εμπορίας ανθρώπων, την προστασία των θυμάτων, και διασφαλίζουμε ότι αποστέλλουμε το μήνυμα ότι πρόκειται για ένα εξαιρετικά σοβαρό έγκλημα. Θα πρέπει να τιμωρείται ανάλογα, και τώρα ορίζεται κατά τον ίδιο τρόπο σε όλα τα κράτη μέλη. Για άλλη μια φορά, σας ευχαριστώ για τη συμβολή σας.
<SPEAKER ID="077" NAME="Agustín Díaz de Mera García Consuegra" LANGUAGE="ES">
Κυρία Πρόεδρε, κυρία Επίτροπε, η εμπορία ανθρώπων είναι μια σκληρή πραγματικότητα στην ΕΕ.
<P>
" σεξουαλική εκμετάλλευση αποτελεί τον κύριο στόχο της μαφίας που διακινεί ανθρώπους, ακολουθούμενη από την καταναγκαστική εργασία, την οικιακή εργασία, τους καταναγκαστικούς γάμους, την εκμετάλλευση των παιδιών για επαιτεία, την παράνομη υιοθεσία και την αφαίρεση οργάνων, που αποτελούν άλλα δεινά και πτυχές του προβλήματος.
<P>
Οι νέες αρμοδιότητες που παρέχει το άρθρο 63 της Συνθήκης της Λισαβόνας στο Κοινοβούλιο πρέπει να χρησιμοποιηθούν για να ενισχύσουν την ευρωπαϊκή νομοθεσία σε αυτόν τον τομέα. Αυτό περιλαμβάνει, μεταξύ άλλων θεμάτων, την ανάγκη ταξινόμησης των εγκλημάτων που εξακολουθούν να μην καλύπτονται από το ευρωπαϊκό ποινικό δίκαιο.
<P>
Πρέπει να ενισχύσουμε τη νομοθεσία μας για να προστατέψουμε τα θύματα της εμπορίας ανθρώπων από δύο προοπτικές: πρόληψη και προστασία, και ένταξη στην κοινωνία και την αγορά εργασίας. Πρέπει να θεσπίσουμε συγκεκριμένα μέτρα για την προστασία των ανηλίκων· να ποινικοποιήσουμε τους εμπόρους και τους μεσάζοντες· να θεσπίσουμε μέτρα για την αποθάρρυνση της ζήτησης και να κατάσχουμε τα χρήματα από το έγκλημα· να θεσπίσουμε την ποινική ευθύνη οποιουδήποτε νομικού προσώπου συμμετέχει σε οποιαδήποτε φάση της εμπορίας ανθρώπων· να ενισχύσουμε την επιθεώρηση εργασίας και τις ποινές για την εκμετάλλευση εργαζομένων και την παράνομη πρόσληψη παράτυπων μεταναστών· να ενισχύσουμε τον ρόλο του Ευρωπαϊκού Οργανισμού για τη Διαχείριση της Επιχειρησιακής Συνεργασίας στα Εξωτερικά Σύνορα και των αξιωματικών συνδέσμων μετανάστευσης στην ανίχνευση των διαύλων που χρησιμοποιούν οι έμποροι και του τρόπου λειτουργίας τους· και τέλος, να ενισχύσουμε τον ρόλο των κοινών ομάδων έρευνας της Ευρωπαϊκής Αστυνομικής Υπηρεσίας (Ευρωπόλ) στην καταπολέμηση της μαφίας.
<P>
Θα ήθελα να ολοκληρώσω προσθέτοντας ότι ο συντονιστής της ΕΕ κατά της εμπορίας ανθρώπων θα μπορούσε να συμβάλει σημαντικά στην επίτευξη των στόχων που ανέφερα, αν και οι αρμοδιότητες και οι ικανότητές του πρέπει να ορίζονται σαφώς προκειμένου να αποφευχθεί η επανάληψη δράσεων ή η παρεμβολή στις λειτουργίες που έχουν ανατεθεί στην Ευρωπόλ.
<SPEAKER ID="078" NAME="Monika Flasikova Beňova" LANGUAGE="SK">
Κυρία Πρόεδρε, θα ήθελα να ξεκινήσω συγχαίροντας την κ. Bauer και την κ. Hedh για την ολοκληρωμένη επεξεργασία αυτού του εξαιρετικά σημαντικού ζητήματος.
<P>
" εμπορία ανθρώπων είναι ένα καταδικαστέο φαινόμενο στη σύγχρονη πολιτισμένη κοινωνία. Είναι το τρίτο πιο επικερδές παράνομο εμπόριο στον κόσμο, μετά το λαθρεμπόριο όπλων και τη διακίνηση ναρκωτικών. Αυτή η αποκαλούμενη σύγχρονη μορφή δουλείας αποτελεί ένα σοβαρό έγκλημα που παραβιάζει θεμελιώδη ανθρώπινα δικαιώματα. " Συνθήκη της Λισαβόνας ενίσχυσε τη δραστηριότητα της Ευρωπαϊκής Ένωσης σε πολλούς τομείς του ποινικού δικαίου, συμπεριλαμβανομένης της καταπολέμησης της εμπορίας ανθρώπων. Το Ευρωπαϊκό Κοινοβούλιο διαδραματίζει σημαντικό ρόλο εδώ ως συννομοθέτης. " εμπειρία δείχνει, ωστόσο, ότι το υφιστάμενο νομικό πλαίσιο δεν είναι αρκετά αποτελεσματικό και πρέπει να κάνουμε ακόμη περισσότερα για να προστατεύσουμε τα ανθρώπινα δικαιώματα. Πρέπει να λάβουμε προληπτικά μέτρα με στόχο την ίδια την εμπορία ανθρώπων. " μεγαλύτερη προσοχή πρέπει να δοθεί στα παιδιά και τις γυναίκες, καθώς είναι οι πλέον ευαίσθητες ομάδες. Πρέπει να κάνουμε ό,τι μπορούμε για να συμβάλουμε σε αξιοπρεπείς συνθήκες διαβίωσης για τα πιθανά θύματα αυτού του εγκλήματος, που συνήθως είναι άνθρωποι που ζουν στο περιθώριο της κοινωνίας.
<SPEAKER ID="079" NAME="Antonyia Parvanova" LANGUAGE="EN">
Κυρία Πρόεδρε, παρά τις αυξημένες προσπάθειες για την καταπολέμηση της εμπορίας ανθρώπων, το περίπλοκο αυτό πρόβλημα εξακολουθεί να ανθεί και να επεκτείνεται στην Ευρώπη. Αυτός είναι ο λόγος που πρέπει να γίνουν εντατικές προσπάθειες και να ληφθούν επαρκή μέτρα για την προστασία των ατόμων από την πρακτική της εμπορίας ανθρώπων για διάφορους σκοπούς, να ασκηθεί δίωξη στους εμπόρους και να παρασχεθεί αποτελεσματική αποκατάσταση στα θύματα σε εθνικό και ευρωπαϊκό επίπεδο.
<P>
Το υφιστάμενο νομικό πλαίσιο θα αντιμετωπίσει αποτελεσματικά περίπλοκα διακρατικά προβλήματα και θα συντονίσει κοινές προσπάθειες τόσο σε εθνικό όσο και σε ευρωπαϊκό επίπεδο κατά την καταπολέμηση αυτής της κατάφωρης παραβίασης των ανθρωπίνων δικαιωμάτων και ιδιαίτερης μορφής βίας ενάντια των γυναικών. Μέσω αυτού του νομικού μέσου δεσμευόμαστε από κοινού για να διασφαλίσουμε ότι τα δικαιώματα των γυναικών σε ολόκληρη την Ευρώπη θα μετεξελιχθούν σε προτεραιότητα, λαμβάνοντας υπόψη ότι αυτό το ευρύτερο φαινόμενο έχει αναμφισβήτητα δυσανάλογες επιπτώσεις στις γυναίκες και τα κορίτσια.
<P>
Θα ήθελα να επισημάνω ένα άλλο σημαντικό ζήτημα το οποίο προτείνω ότι θα έπρεπε να συμπεριληφθεί σε αυτό το νομοθέτημα. Συνδέεται με τις κοινωνικο-οικονομικές πτυχές αυτού του ευρέως διαδεδομένου προβλήματος με τις ευρωπαϊκές χώρες ή περιφέρειες όπου υπάρχουν κοινωνικές και οικονομικές ανισότητες να είναι η πλέον σημαντική μοναδική αιτία της εμπορίας ανθρώπων. Χάρη στις κοινές μας προσπάθειες, πετύχαμε ένα θετικό αποτέλεσμα στη διάταξη για το θέμα που συνδέεται με πρακτικές όπως η παράνομη υιοθεσία.
<P>
Εν κατακλείδι, θα ήθελα να επισημάνω με μεγάλη έμφαση ότι την κύρια ευθύνη για την καταπολέμηση της εμπορίας ανθρώπων φέρουν τα κράτη μέλη. Θα πρέπει να αναλάβουν συγκεκριμένη δράση για την πρόληψη και καταστολή της εμπορίας ανθρώπων και για την προστασία των ανθρωπίνων δικαιωμάτων των θυμάτων και θα πρέπει να διαδραματίσουν μεγαλύτερο ρόλο στην αντιμετώπιση αυτού του σημαντικού ζητήματος.
<SPEAKER ID="080" NAME="Judith Sargentini" LANGUAGE="NL">
Κυρία Πρόεδρε, θα ήθελα να ξεκινήσω ευχαριστώντας την κ. Hedh και την κ. Bauer για τη δύσκολη εργασία τους ως συνεισηγήτριες.
<P>
" εν λόγω οδηγία αφορά την ποινική δίωξη, την πρόληψη και την προστασία στον τομέα της εμπορίας ανθρώπων. " Ομάδα των Πρασίνων/Ευρωπαϊκή Ελεύθερη Συμμαχία θα επιθυμούσε να είχε γίνει πιο εμπεριστατωμένη εργασία, ιδίως σε ό,τι αφορά την προστασία των θυμάτων της εμπορίας ανθρώπων. Αναφέρομαι εν προκειμένω στο δικαίωμα παραμονής σε μια χώρα αφού το θύμα εμπορίας διακινήθηκε και ενδεχομένως σώθηκε. Πώς διασφαλίζουμε ότι τα θύματα μπορούν πραγματικά να ξεκινήσουν μια νέα ζωή;
<P>
Τώρα, το ερώτημα αυτό δεν ρυθμίστηκε επαρκώς από την παρούσα οδηγία. Εδώ συζητάμε απλώς για μια μορφή προσωρινής άδειας παραμονής, μετά από την οποία το θύμα δεν γνωρίζει εάν θα σταλεί πίσω στο μέρος από το οποίο διακινήθηκε. Συνεπώς, εναποθέτουμε τις ελπίδες μας στην επανεξέταση της οδηγίας, έτσι ώστε να μπορέσουμε να βρούμε τη μία ή την άλλη λύση. Ευελπιστούμε ότι αυτό θα μας διευκολύνει να αρχίσουμε να προσφέρουμε πραγματική βοήθεια στα θύματα.
<P>
Μια άλλη πτυχή που οδηγεί σε έντονη αντιπαράθεση στο Κοινοβούλιο είναι το ερώτημα κατά πόσον θα πρέπει να ποινικοποιούνται όσοι χρησιμοποιούν τις υπηρεσίες ενός θύματος εμπορίας. Ωστόσο, η πλειοψηφία της Ομάδας των Πρασίνων/Ευρωπαϊκή Ελεύθερη Συμμαχία εξακολουθεί να έχει την άποψη ότι το μόνο που θα κάνει η ποινικοποίηση αυτών των ανθρώπων είναι να ωθήσει τα θύματα εμπορίας σε βαθύτερη δυστυχία, διότι η δραστηριότητά τους τότε θα γίνει εντελώς παράνομη.
<P>
Είμαι επίσης ικανοποιημένη που διαπιστώνω ότι σε αυτήν την οδηγία τα κράτη μέλη θα διατηρήσουν την ελευθερία επιλογής σε αυτό το πλαίσιο, όμως θα ήθελα να ρωτήσω τα κράτη μέλη που αντιμετωπίζουν παρόμοια θέματα το εξής: πώς θα ενισχύσουμε τα θύματα;
<SPEAKER ID="081" NAME="Andrea Českova" LANGUAGE="CS">
Κυρία Πρόεδρε, θεωρώ τα βελτιωμένα νομικά μέτρα για την καταπολέμηση της εμπορίας των ανθρώπων μαζί με την ευρωπαϊκή εντολή προστασίας εξαιρετικά σημαντικά, καθώς αποτελούν ένα ακόμη βήμα προς την κατεύθυνση της προστασίας των γυναικών και των παιδιών ιδίως από τη βία. Μεγάλο μέρος του κειμένου είναι αφιερωμένο στην προστασία και τη στήριξη των παιδιών θυμάτων, που αποτελούν το πλέον ευάλωτο τμήμα του πληθυσμού. Αισθάνομαι ικανοποίηση που υπήρξε συμβιβασμός με το Συμβούλιο και που το κείμενο αυτό είναι επαρκώς κατηγορηματικό, ενώ καθιστά δυνατή τη διατήρηση των βασικών διατάξεων του ουσιαστικού ποινικού δικαίου. Κατά τη γνώμη μου, ένα νομικό μέσο σε ευρωπαϊκό επίπεδο που θα ποινικοποιούσε τους πελάτες που χρησιμοποιούν τις υπηρεσίες των θυμάτων εμπορίας θα μπορούσε να αποδειχθεί άκρως προβληματικό. Θα ήθελα, συνεπώς, να εκφράσω τις ευχαριστίες μου γι' αυτήν την οδηγία, η οποία αξίζει την πλήρη στήριξή μας.
<SPEAKER ID="082" NAME="Cornelia Ernst" LANGUAGE="DE">
Κυρία Πρόεδρε, καταρχάς θα ήθελα να ευχαριστήσω τις δύο εισηγήτριες. Ο όγκος της εργασίας τους ήταν τεράστιος και ως αποτέλεσμα σημειώθηκε σαφώς πρόοδος. Θα μπορούσαμε να πούμε ότι το σχέδιο οδηγίας είναι εξαιρετικά σημαντικό για εκατοντάδες χιλιάδες θύματα εμπορίας ανθρώπων και θα βάλει τέλος στο παράνομο καθεστώς τους. Προχωρεί μάλιστα μέχρι του σημείου να αναφέρει ότι όχι μόνο η προστασία, αλλά και η πρόληψη, και κυρίως η αποκατάσταση, θα πρέπει να διαδραματίσουν ρόλο.
<P>
Έχει ευρύ πεδίο εφαρμογής όσον αφορά την εμπορία ανθρώπων. Θεωρούμε ότι αυτό είναι σωστό, αν και ασφαλώς έχουμε δυσκολίες με το πρόβλημα της επαιτείας -το ομολογώ ανοικτά- και από πολλές απόψεις με την παράνομη μετανάστευση.
<P>
Είναι ορθό το ότι υπάρχουν αναφορές στο φύλο σε ολόκληρη την οδηγία και -αυτό που για μένα είναι το σημαντικότερο σημείο- λαμβάνεται υπόψη η ευημερία των παιδιών στην περίπτωση ασυνόδευτων ανηλίκων. Θα ήθελα επίσης να πω από γερμανικής πλευράς ότι εν προκειμένω έχουμε πολύ δρόμο να διανύσουμε και αισθάνομαι ικανοποίηση που αυτή η πτυχή που αφορά τα παιδιά διαδραματίζει σημαντικό ρόλο σε αυτό το σχέδιο οδηγίας.
<P>
Ένα ακόμη σημείο άξιο αναγνώρισης είναι το γεγονός ότι κατά την αντιμετώπιση αυτού του προβλήματος πρέπει να λαμβάνονται ιδιαιτέρως υπόψη οι έγκυες γυναίκες και οι άνθρωποι που πάσχουν από ασθένειες ή αναπηρία. Τα προληπτικά μέτρα, όπως η εκπαίδευση των δημόσιων αξιωματούχων και η δημιουργία συντονιστών στα κράτη μέλη, συνιστούν σημαντικά βήματα προς τη σωστή κατεύθυνση. Εάν ψηφίσουμε υπέρ αυτού σήμερα, μας αξίζουν συγχαρητήρια.
<P>
Ευελπιστώ επίσης ότι το θέμα αυτό θα ληφθεί πιο σοβαρά υπόψη στα κράτη μέλη, διότι σε κάθε περίπτωση τώρα οφείλουν να υποβάλουν εκθέσεις. Ενδεχομένως και αυτό να βοηθήσει προς την επίτευξη του στόχου μας.
<SPEAKER ID="083" NAME="Mara Bizzotto" LANGUAGE="IT">
Κυρία Πρόεδρε, κυρίες και κύριοι, σύμφωνα με εκτιμήσεις διεθνών οργανισμών και αστυνομικών δυνάμεων, η εμπορία ανθρώπων είναι τώρα παγκοσμίως η δεύτερη σε μέγεθος πηγή κέρδους για το οργανωμένο έγκλημα, μετά τη διακίνηση ναρκωτικών. Θεωρείται ότι γύρω στα 30 εκατομμύρια άτομα είναι θύματα της εμπορίας οργάνων, της πορνείας και της καταναγκαστικής εργασίας.
<P>
Αυτό σημαίνει ότι η καταπολέμηση αυτού του εγκληματικού φαινομένου τεραστίων διαστάσεων είναι κυρίως ένα αγώνας για την ασφάλεια των πολιτών μας ενάντια στην παράνομη μετανάστευση και ενάντια στο έγκλημα που γεννά έγκλημα. Αντιμέτωπη με ένα πρόβλημα τέτοιων διαστάσεων, η Ευρώπη είναι σωστό και επιβεβλημένο να λάβει δραστικά μέτρα ενάντια σε αυτούς που εκμεταλλεύονται ανθρώπους με διάφορους τρόπους.
<P>
" καταπολέμηση αυτού του φαινομένου απαιτεί συνεργασία μεταξύ των κρατών μελών και των αστυνομικών δυνάμεων, όμως αφορά κυρίως την τιμωρία των εμπόρων. Δεν πρέπει επίσης να λησμονούμε ότι πολλοί άνθρωποι γίνονται αντικείμενα εκμετάλλευσης διότι δεν έχουν αξιοπρεπείς συνθήκες διαβίωσης στις χώρες καταγωγής τους: ζουν μέσα στη φτώχεια και την απόγνωση και είναι έτοιμοι να κάνουν οτιδήποτε - ακόμη και να εγκαταλείψουν τη χώρα τους με την υπόσχεση μιας καλύτερης ζωής, η οποία, δυστυχώς, δεν πρόκειται ποτέ να γίνει πραγματικότητα.
<P>
Εκτός από την πρόληψη και την προστασία των θυμάτων εμπορίας, η Ευρώπη πρέπει επίσης να καταβάλει πιο μεγάλες και συνειδητές προσπάθειες για να διασφαλίσει ότι αυτοί οι άνθρωποι μπορούν να βρουν αποδεκτές συνθήκες διαβίωσης στις χώρες τους. " βασική αρχή της ευρωπαϊκής πολιτικής δράσης πρέπει να είναι "να τους βοηθήσουμε στα σπίτια τους", έτσι ώστε οι προσπάθειές μας να στρέφονται όχι μόνο προς την καταστολή, αλλά και προς την πρόληψη.
<SPEAKER ID="084" NAME="Andrew Henry William Brons" AFFILIATION="NI">
(EN) Κυρία Πρόεδρε, η εμπορία ανθρώπων είναι ορθώς ένας υποτιμητικός όρος, διότι περιγράφει μια απεχθή πρακτική. Μεταχειρίζονται ανθρώπους, σε δυσανάλογο βαθμό γυναίκες, σαν να ήταν προϊόντα, ακόμη και ζώα, τους μεταφέρουν, τους χρησιμοποιούν και συχνά τους κακοποιούν.
<P>
Ωστόσο, ο όρος χρησιμοποιείται υπερβολικά στενά. Πολύ μικρό μέρος της οικονομικής μετανάστευσης είναι πραγματικά εθελούσια. Οι περισσότεροι άνθρωποι, με τις λοιπές συνθήκες να παραμένουν ίδιες, θα προτιμούσαν να παραμείνουν με τους δικούς τους ανθρώπους στις χώρες τους. Μεταναστεύουν για να βελτιώσουν την οικονομική τους κατάσταση ή επειδή οικονομικές δυνάμεις τους αφαίρεσαν τα μέσα για να διατηρήσουν τον βιοπορισμό τους.
<P>
" μετανάστευση είναι υποπροϊόν του παγκόσμιου καπιταλισμού που δεν βλέπει τους ανθρώπους ως ανθρώπινα όντα, αλλά ως αναλώσιμους συντελεστές παραγωγής. " οικονομική μετανάστευση αποτελεί μορφή της εμπορίας ανθρώπων, όπως και η παράνομη μετανάστευση που οργανώνεται από εγκληματικά δίκτυα. Οι έμποροι ανθρώπων είναι οι κυβερνήσεις που σκοπίμως απελευθερώνουν υποτιθέμενες τυφλές οικονομικές δυνάμεις στην υπηρεσία του παγκόσμιου καπιταλισμού. Οι οικονομίες θα έπρεπε να υπάρχουν για να εξυπηρετούν τους ανθρώπους. Οι άνθρωποι δεν υπάρχουν για να εξυπηρετούν τις οικονομικές δυνάμεις.
<SPEAKER ID="085" NAME="Barbara Matera" AFFILIATION="PPE">
(IT) Κυρία Πρόεδρε, κυρία Επίτροπε, κυρίες και κύριοι, η διάσταση του φύλου αυτής της πρότασης οδηγίας ενδυναμώνει το μέσο υπεράσπισης των πλέον ευάλωτων ανθρώπων. Το γεγονός ότι υπάρχουν πολυάριθμες αναφορές στην εμπορία ανθρώπων στη Συνθήκη της Λισαβόνας επιβεβαιώνει την αμεσότητα και τη σοβαρότητα του προβλήματος. Το άρθρο 5, παράγραφος 3, του Χάρτη Θεμελιωδών Δικαιωμάτων της Ευρωπαϊκής Ένωσης απαγορεύει την πρακτική αυτή, αναγνωρίζοντάς την ως μορφή δουλείας και καταναγκαστικής εργασίας.
<P>
Οι εισηγήτριες επέκτειναν το πεδίο εφαρμογής στην προστασία εστιάζοντας ιδιαίτερα στα παιδιά και τις γυναίκες και στις ευάλωτες καταστάσεις που καθιστούν πιο εύκολο να υλοποιηθεί αυτή η μορφή δουλείας. " έκθεση παρατηρεί επίσης ορθά ότι η εμπορία ανθρώπων κρύβει παράνομες μορφές υιοθεσίας και καταναγκαστικούς γάμους.
<P>
Θεωρώ ότι πρέπει να επισημάνω τις δυσκολίες που αντιμετωπίζουν τα συνοριακά κράτη μέλη της ΕΕ στην καταπολέμηση της παράνομης μετανάστευσης. Κυρίως η Ιταλία, η χώρα μου, έχει να αντιμετωπίσει σε καθημερινή βάση περιστατικά εμπορίας που καταλήγουν στους δρόμους και στους χώρους μας. Πρέπει να επικοινωνούμε και να φροντίσουμε έτσι για την ευαισθητοποίηση, έτσι ώστε να συμπεριλάβουμε και την κοινωνία των πολιτών. " έκθεση, όπως υποβλήθηκε, προβλέπει την προστασία των θυμάτων με στόχο την εξάλειψη του φαινομένου. Θα ήθελα, συνεπώς, να εκφράσω τη στήριξή μου γι' αυτήν την πρόταση, όπως υποβλήθηκε, καθώς και να συγχαρώ τις δύο εισηγήτριες.
<SPEAKER ID="086" NAME="Silvia Costa" AFFILIATION="S&amp;D">
(IT) Κυρία Πρόεδρε, κυρίες και κύριοι, ως σκιώδης εισηγήτρια, θα ήθελα να ευχαριστήσω τις εισηγήτριες και να πω ότι θεωρώ ότι αυτή η οδηγία είναι εξαιρετικά σημαντική, διότι είναι η πρώτη φορά που η Ευρωπαϊκή Ένωση ανέλαβε νομικά δεσμευτική δράση στον αγώνα κατά της εμπορίας ανθρώπων.
<P>
Πενήντα χρόνια μετά τη σύμβαση των "νωμένων Εθνών, εξακολουθούν να υπάρχουν εκατοντάδες χιλιάδες άνθρωποι στην πολιτισμένη Ευρώπη μας -κυρίως γυναίκες και παιδιά- υποβιβασμένοι σε σκλάβους. Για πρώτη φορά, η ΕΕ είναι εξοπλισμένη με ένα ενιαίο μέσο για την καταπολέμηση της εμπορίας ανθρώπων, για λόγους είτε σεξουαλικής είτε εργασιακής εκμετάλλευσης, συμπεριλαμβανομένης της καταναγκαστικής επαιτείας.
<P>
" Ομάδας μας είχε τρεις προτεραιότητες: να πλήξει τους εμπόρους με ενιαίες, πιο αυστηρές ποινές, συμπεριλαμβανομένης της κατάσχεσης των περιουσιακών τους στοιχείων και τη χρήση τους για τη στήριξη των θυμάτων εμπορίας· τη διασφάλιση υψηλού επιπέδου προστασίας και κοινωνικής αποκατάστασης για τα θύματα, με δωρεάν νομική εκπροσώπηση και ασυλία όσον αφορά τη δίωξη για εγκλήματα που διαπράχθηκαν υπό το καθεστώς εμπορίας· και την προώθηση του σημαντικού ρόλου των μη κυβερνητικών οργανώσεων, τόσο των κοσμικών όσο και των θρησκευτικών, που εργάζονται για τη στήριξη των θυμάτων.
<P>
Ωστόσο, ευελπιστώ σε μια αναθεώρηση της οδηγίας του 2004 για την άδεια παραμονής για τα θύματα. Θα ήθελα επίσης να επισημάνω ότι στην πρόταση προβλέπεται η προστασία των παιδιών μέσω ενισχυμένων μέτρων και στηρίζω την έκκληση της Επιτρόπου Malmström για τη λήψη περαιτέρω μέτρων ενάντια στον σεξοτουρισμό και την παιδική πορνογραφία.
<SPEAKER ID="087" NAME="Nadja Hirsch" AFFILIATION="ALDE">
(DE) Κυρία Πρόεδρε, κυρία Επίτροπε, ως σκιώδης εισηγήτρια για την Ομάδα της Συμμαχίας Φιλελευθέρων και Δημοκρατών για την Ευρώπη, θα ήθελα και εγώ να εκφράσω τις ειλικρινείς μου ευχαριστίες στις δύο εισηγήτριες. Σας ευχαριστώ για τη συνεργασία σας. Θεωρώ ότι σήμερα συντάξαμε ένα καλό έγγραφο. Μπορούμε να λάβουμε μια απόφαση σήμερα επάνω σε κάτι που μπορεί πραγματικά να βάλει τέλος στην εμπορία ανθρώπων. Ωστόσο, η πρόκληση θα είναι να καταφέρουν τα κράτη μέλη να εφαρμόσουν στην πράξη αυτήν την οδηγία. Είναι σημαντικό να συνειδητοποιήσουν οι φορείς εφαρμογής, όπως είναι η αστυνομία και τα δικαστήρια, πώς να αναγνωρίζουν πραγματικά και να διώκουν το εν λόγω έγκλημα. Αυτό έχει ζωτική σημασία, και είναι επίσης πολύ σημαντικό να ευαισθητοποιήσουμε την κοινή γνώμη -όπως ήδη ανέφερε η κ. Matera- έτσι ώστε οι άνθρωποι να γνωρίζουν ότι η εμπορία ανθρώπων συμβαίνει εντός της ΕΕ. Δεν συμβαίνει απλώς κάπου αλλού· θεωρητικά, θα μπορούσε να συμβαίνει και ακριβώς έξω από την πόρτα μου.
<P>
Άλλο ένα σημαντικό σημείο με το οποίο είχαμε δυσκολίες, ιδίως ως Φιλελεύθεροι από τη Γερμανία -αν και τώρα αυτό επιλύθηκε με θετικό τρόπο ενισχύοντας τα κράτη μέλη- είναι η ποινικοποίηση των ανθρώπων που χρησιμοποιούν αυτού του είδους τις υπηρεσίες, διότι εάν κάποιος κινδυνεύει να του ασκηθεί δίωξη, μπορεί να αρνηθεί να καταθέσει σε μια επακόλουθη δίκη. Εάν κάποιος κάνει χρήση του δικαιώματός του να αρνηθεί να καταθέσει -για παράδειγμα, ένας άνδρας που ήταν με μια ιερόδουλη η οποία κινδύνευσε από την εμπορία ανθρώπων- θα χαθούν πληροφορίες που θα μπορούσαν να χρησιμοποιηθούν περαιτέρω για να αποκαλύψουν αυτό το δίκτυο εμπόρων. Είναι, συνεπώς, θετικό ότι αυτό εμπίπτει στην αρμοδιότητα των κρατών μελών και θα ήθελα να σας ευχαριστήσω για τη συνεργασία σας.
<SPEAKER ID="088" NAME="Peter van Dalen" AFFILIATION="ECR">
(NL) Κυρία Πρόεδρε, η βάση πολλών από τις τρέχουσες εξελίξεις τέθηκε πριν από εκατοντάδες χρόνια. Αναφέρομαι στη βιομηχανική επανάσταση, στην έλευση της αντιπροσωπευτικής δημοκρατίας και την κατάργηση τη δουλείας.
<P>
Ο τωρινός αγώνας ενάντια στην εμπορία ανθρώπων είναι μια συνέχιση του αγώνα που ξεκίνησε κάποτε ο William Wilberforce. Δυστυχώς, η εμπορία ανθρώπων είναι ένα από τα χειρότερα συγκεκαλυμμένα προβλήματα στην Ευρωπαϊκή Ένωση. Υποβαθμίζει τα θεμελιώδη δικαιώματα των πολιτών μας και τα θεμέλια της δημοκρατίας μας. Γι' αυτόν τον λόγο, στηρίζω πλήρως την παρούσα έκθεση.
<P>
Ωστόσο, από όσα καταλαβαίνω, η προτεινόμενη ποινή για όσους διαπράττουν κατ' επανάληψη το έγκλημα της εμπορίας θα παραμείνει, δυστυχώς, χαμηλή. " παρούσα πρόταση δεν απαιτεί την επιβολή ιδιαίτερα αυστηρών ποινών στους εμπόρους που έχουν συλληφθεί αρκετές φορές. Αυτό μου φαίνεται ατυχές. Είμαι υπέρ της προσέγγισης ένας έμπορος που συλλαμβάνεται για δεύτερο ή τρίτο αδίκημα να καταδικάζεται υποχρεωτικά σε ισόβια κάθειρξη.
<SPEAKER ID="089" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, είναι σημαντικό να συμμετάσχουν όλοι στην καταπολέμηση της εμπορίας ανθρώπων με στόχο την εξάλειψή της. Αυτό το είδος σύγχρονης δουλείας είναι γνωστό ότι είναι εξαιρετικά επικερδές για τις εγκληματικές οργανώσεις οι οποίες τη διεξάγουν με πολλούς τρόπους, από τη σεξουαλική εκμετάλλευση και την καταναγκαστική εργασία ως το παράνομο εμπόριο ανθρώπινων οργάνων ή ακόμη και την οικιακή εργασία και άλλα είδη αδήλωτης εργασίας.
<P>
Αυτές οι πρακτικές -στις οποίες εμπλέκονται κυρίως γυναίκες και όλο και περισσότερο παιδιά- πρέπει συνεπώς να καταπολεμηθούν αποτελεσματικά με την ποινικοποίηση των δραστών αυτών των εγκλημάτων και την παροχή στήριξη στα θύματα προκειμένου να ξεφύγουν από την εξάρτησή τους από τις εγκληματικές οργανώσεις. Γι' αυτό είναι ζωτικής σημασίας να καταπολεμήσουμε τις αιτίες αυτής της κατάστασης, δημιουργώντας τις προϋποθέσεις για την έξοδο των ανθρώπων από τη φτώχεια, προωθώντας πολιτικές για τη δίκαιη αναδιανομή του πλούτου, διασφαλίζοντας την πρόσβαση σε βασικές δημόσιες υπηρεσίες και προωθώντας τη δημιουργία θέσεων εργασίας με δικαιώματα και επίπεδα αμοιβών που εξασφαλίζουν αξιοπρεπείς συνθήκες διαβίωσης. Αυτή είναι η κατεύθυνση που πρέπει να ακολουθηθεί και την οποία είναι σημαντικό να προωθήσουμε εδώ στην Ευρωπαϊκή Ένωση.
<SPEAKER ID="090" NAME="Νίκη Τζαβέλα" AFFILIATION="EFD">
Κυρία Πρόεδρε, κυρία Επίτροπε, έχει αποδειχθεί ότι ο αποτελεσματικότερος τρόπος για να καταπολεμήσουμε την εμπορία ανθρώπων είναι οι παραδειγματικά αυστηρότατες ποινές στους εμπόρους. Πολύ θερμά εισηγούμαι, εφόσον σε αυτό το Κοινοβούλιο συνηθίζουμε να θέτουμε στόχους και να λέμε "20%" ή "30%", να εισηγηθείτε μια ενιαία ευρωπαϊκή νομοθεσία, η οποία να θέτει κατώτατο όριο φυλάκισης στους εμπόρους των ανθρώπων 10-15 χρόνια, η δε φυλάκιση αυτή να μην εξαργυρώνεται και να μην μειώνεται με τίποτα. Θα δείτε πόσο αποτελεσματικό θα είναι! Ενιαία νομοθεσία στην Ευρωπαϊκή Ένωση και ένα κατώτατο όριο 10-15 χρόνια φυλάκισης! Νομίζω ότι θα είναι το αποτελεσματικότερο μέτρο που θα έχουμε λάβει. Δεν μπορούμε να λαμβάνουμε εδώ μέτρα για τις αλλαγές του κλίματος, για τη μόλυνση του περιβάλλοντος και να μην βάζουμε μετρήσιμους στόχους στην καταπολέμηση αυτού του εγκλήματος.
<SPEAKER ID="091" NAME="Regina Bastos" AFFILIATION="PPE">
(PT) Κυρία Πρόεδρε, κυρία Επίτροπε, κυρίες και κύριοι, καταρχάς θα ήθελα να συγχαρώ την κ. Bauer και την κ. Hedh για την εξαιρετική εργασία που έκαναν στην παρούσα έκθεση. " εμπορία ανθρώπων είναι ντροπή για την κοινωνία μας και απαιτεί μια ισχυρή, συντονισμένη αντίδραση από όλους.
<P>
Το οργανωμένο έγκλημα πίσω από τη σεξουαλική εκμετάλλευση, την καταναγκαστική εργασία, το εμπόριο αφαίρεσης ανθρωπίνων οργάνων και άλλες ποταπές πρακτικές πρέπει να καταπολεμηθεί αποτελεσματικά, όμως κατά κύριο λόγο πρέπει να προληφθεί. Αυτό που διακυβεύεται είναι η υπεράσπιση των ανθρωπίνων δικαιωμάτων και η προστασία των πλέον ευάλωτων ατόμων, ιδίως γυναικών και παιδιών. " εμπειρία έχει δείξει ότι το ισχύον νομικό πλαίσιο δεν είναι αρκετά αποτελεσματικό και ότι η Ευρωπαϊκή Ένωση πρέπει να εργαστεί πιο σκληρά.
<P>
Είναι απαραίτητη η στενότερη διασυνοριακή συνεργασία, συμπεριλαμβανομένης της αποτελεσματικής ανταλλαγής πληροφοριών και καλών πρακτικών. Αυτή η πρόταση ορθώς δίνει έμφαση σε μια θυματοκεντρική προσέγγιση. Οι πολιτικές σε αυτόν τον τομέα πρέπει να καλύπτουν πτυχές που συνδέονται με τις κοινωνικές υποθέσεις και την κοινωνική ένταξη, όπως είναι η κοινωνική αποκατάσταση των θυμάτων.
<SPEAKER ID="092" NAME="Claude Moraes" AFFILIATION="S&amp;D">
(EN) Κυρία Πρόεδρε, η σημερινή δεν είναι μια συνηθισμένη ημέρα για το Κοινοβούλιο. Πρέπει να είμαστε υπερήφανοι για το ιστορικό βήμα που κάναμε σήμερα αναφορικά τόσο με την εμπορία ανθρώπων όσο και με την ευρωπαϊκή εντολή προστασίας. Για πρώτη φορά, το ποινικό δίκαιο και όλα τα μέσα που έχουμε στη διάθεσή μας μετά τη Λισαβόνα έχουν τεθεί σε ισχύ σε ένα από τα πλέον περίπλοκα και φοβερά προβλήματα που έχουμε να αντιμετωπίσουμε συλλογικά.
<P>
Είμαστε υπερήφανοι, στην Ομάδα S&D, για την εργασία που έκαναν η Anna Hedh και η συνεισηγήτριά της κ. Bauer καθώς και για τις "πρωτιές" που σημειώνονται σε αυτήν την έκθεση. Για πρώτη φορά, η ΕΕ θα ορίσει με δεσμευτική νομοθετική πράξη υψηλό επίπεδο κυρώσεων ενάντια στην εμπορία ανθρώπων. Για πρώτη φορά, υπάρχουν ισχυρές εγγυήσεις όσον αφορά την προστασία των θυμάτων, ιδιαίτερη προσοχή στα παιδιά θύματα, μη άσκηση δίωξης ενάντια στα θύματα που παραβαίνουν τον νόμο λόγω της υποδούλωσής τους και αναγνώριση του ρόλου και στήριξη των ΜΚΟ κατά τη διαδικασία.
<P>
Τέλος, η πολυπλοκότητα αυτού του ζητήματος σε σχέση με τις γυναίκες και τα παιδιά -διότι κινούμαστε στο πλαίσιο του ποινικού δικαίου- δεν θα έπρεπε να αποτελέσουν λόγο για να σταματήσουμε μια πολύ καλή έκθεση. Είμαστε πολύ υπερήφανοι στην Ομάδα μας που αυτό συνέβη στο Κοινοβούλιο. Είναι μια ημέρα υπερηφάνειας για ολόκληρο το Κοινοβούλιο.
<SPEAKER ID="093" NAME="Axel Voss" AFFILIATION="PPE">
(DE) Κυρία Πρόεδρε, κυρία Επίτροπε, με την παρούσα οδηγία κάνουμε ένα τεράστιο βήμα προς την κατεύθυνση της καταπολέμησης της εμπορίας ανθρώπων με έναν αποτελεσματικό τρόπο. Οι εισηγήτριες πέτυχαν ένα καλό αποτέλεσμα σε σχέση με το ελάχιστο όριο ποινών, τη δικαιοδοσία, τη μη άσκηση δίωξης στα θύματα και τους νομικούς περιορισμούς - όλα αυτά ίσως να μην είναι αυτό που θα θέλαμε να δούμε, αλλά σε κάθε περίπτωση πρόκειται για μια πολύ πρακτική λύση. Οτιδήποτε άλλο θα διατάρασσε σε κάποιον βαθμό το εθνικό ποινικό δίκαιο στα νομικά συστήματα των κρατών μελών. Θα πρέπει εν προκειμένω να είμαστε πιο περιορισμένοι. Είμαι επίσης πεπεισμένος ότι θα είχαμε δημιουργήσει ένα μεγάλο πρόβλημα εάν οι πελάτες των ιερόδουλων κινδύνευαν να τους ασκηθεί δίωξη, διότι αυτό είναι κάτι για το οποίο σε διαφορετική περίπτωση δεν θα ασκούσαμε δίωξη.
<P>
Ωστόσο, θα ήθελα να επανέλθω στο γενικό ερώτημα του ποινικού δικαίου και της ποινικής διαδικασίας στα κράτη μέλη. Πρόκειται για έναν εξαιρετικά ευαίσθητο τομέα της εθνικής νομοθεσίας, ο οποίος αναπτύχθηκε στη διάρκεια εκατοντάδων χρόνων. Θα πρέπει συνεπώς να είμαστε πολύ προσεκτικοί εν προκειμένω. Το αναφέρω αυτό και σε σχέση με την επικείμενη ευρωπαϊκή εντολή έρευνας.
<P>
Ωστόσο, σήμερα διαμορφώσαμε μια καλή βάση για τη διασυνοριακή συνεργασία σε ποινικές υποθέσεις. Είμαι ικανοποιημένος που κάναμε αυτό το βήμα.
<SPEAKER ID="094" NAME="Britta Thomsen" AFFILIATION="S&amp;D">
(DA) Κυρία Πρόεδρε, κυρία Επίτροπε, κυρίες και κύριοι, εφόσον γνωρίζουμε ότι αρκετές εκατοντάδες χιλιάδες άνθρωποι πωλούνται ως σκλάβοι κάθε χρόνο στη Δυτική Ευρώπη, έχουμε καθήκον να αναλάβουμε δράση. Είμαι, συνεπώς, πολύ ικανοποιημένη που επιτεύχθηκε συμφωνία μεταξύ του Συμβουλίου και του Κοινοβουλίου σχετικά με τη νέα αυτή οδηγία για την πρόληψη και την καταπολέμηση της εμπορίας ανθρώπων. " νέα νομοθεσία είναι σημαντικά πιο ισχυρή από την υφιστάμενη νομοθεσία και αποτελεί μεγάλη νίκη στον αγώνα για τη διασφάλιση καλύτερης βοήθειας και προστασίας για τα θύματα. Παράλληλα, η δίωξη των αδίστακτων ανθρώπων πίσω από αυτό θα γίνει ακόμη πιο στοχευμένη και αποτελεσματική.
<P>
Είμαι ικανοποιημένη που η οδηγία δίνει έμφαση στο γεγονός ότι τα θύματα πρέπει να προστατευτούν από οποιαδήποτε μορφή δίωξης ή τιμωρίας. Όταν κάποιος αναγκάζεται να κάνει μια εγκληματική πράξη, αυτοί που πρέπει να τιμωρηθούν είναι οι άνθρωποι πίσω από αυτόν και όχι τα θύματα. Το Ευρωπαϊκό Κοινοβούλιο επίσης θεωρεί ότι είναι σημαντικό η βοήθεια που προσφέρεται στα θύματα να είναι πάντοτε σε μια γλώσσα και σε μια μορφή την οποία μπορούν να κατανοήσουν. Επιπλέον, δεν πρέπει να λησμονούμε ότι οι εθελοντικές και μη κερδοσκοπικές οργανώσεις διαδραματίζουν σημαντικό ρόλο σε ό,τι αφορά τόσο την πρόληψη όσο και την καταπολέμηση της εμπορίας ανθρώπων. Σήμερα θα μπορούσε να είναι μια σημαντική ημέρα για την αξιοπρέπεια, καθώς το Ευρωπαϊκό Κοινοβούλιο πρόκειται, ας ελπίσουμε, να ψηφίσει υπέρ της νέας αυτής νομοθεσίας, η οποία θα παράσχει την απαραίτητη χείρα βοηθείας στα θύματα και θα οδηγήσει στην εντατική δίωξη των ανθρώπων που βρίσκονται πίσω από αυτά τα εγκλήματα.
<SPEAKER ID="095" NAME="Miroslav Mikolášik" AFFILIATION="PPE">
(SK) Κυρία Πρόεδρε, η τιμωρία των νομικών προσώπων για τα εγκλήματα που συνδέονται με την εμπορία ανθρώπων βοηθά στην εντατικοποίηση του αγώνα ενάντια σε αυτήν τη σύγχρονη μορφή δουλείας.
<P>
Ασφαλώς, η τιμωρία μιας νομικής οντότητας δεν πρέπει να αποκλείει την τιμωρία συγκεκριμένων φυσικών προσώπων που συμμετείχαν σε αυτήν τη δραστηριότητα καθ' οιονδήποτε τρόπο. Εκτός από την επιβολή χρηματικών ποινών, τα αποτελεσματικά μέτρα κατά των νομικών οντοτήτων, κατά τη γνώμη μου, περιλαμβάνουν αποκλεισμό από το δικαίωμα δημόσιων επιχορηγήσεων ή ενισχύσεων, αναστολή των εμπορικών δραστηριοτήτων και κυρίως, δικαστικές αποφάσεις για το κλείσιμο των εν λόγω οντοτήτων. Τα κράτη μέλη πρέπει να διασφαλίσουν τη θέσπιση μέτρων νομικού χαρακτήρα έτσι ώστε οι εθνικοί φορείς να μπορούν να αποφασίσουν να μην ασκήσουν δίωξη ή να μην επιβάλουν τιμωρία στα θύματα της εμπορίας ανθρώπων και να μπορούν να συνεχίσουν τις έρευνες ακόμη και εάν τα θύματα αποσύρουν τις καταθέσεις τους. Τέλος, θα ήθελα να επισημάνω ότι τα θύματα αυτών των ειδεχθών εγκλημάτων συχνά εξακολουθούν να θυματοποιούνται και βρίσκονται σε εξαιρετικά επισφαλείς συνθήκες, γεγονός το οποίο συνιστά λόγο για ιδιαίτερη προστασία και στήριξη. Ιδιαίτερη προσοχή πρέπει επίσης να δοθεί στα ανήλικα θύματα, για τα οποία είναι αναγκαίο να βρεθούν ακόμη πιο ολοκληρωμένες και διαρκείς λύσεις.
<SPEAKER ID="096" NAME="Olga Sehnalová" AFFILIATION="S&amp;D">
(CS) Κυρία Πρόεδρε, όλες οι εκθέσεις που συζητήθηκαν σήμερα έχουν ένα κοινό -την προστασία των θεμελιωδών ανθρωπίνων δικαιωμάτων στην Ευρωπαϊκή Ένωση και μια κοινή ευρωπαϊκή διαδικασία σε αυτόν τον τομέα. Είναι σχεδόν απίστευτο ότι στην ΕΕ του 21ου αιώνα αρκετές εκατοντάδες χιλιάδες άνθρωποι τον χρόνο, κυρίως γυναίκες και παιδιά, πέφτουν θύματα της εμπορίας ανθρώπων. Είναι λυπηρό το γεγονός ότι στη σύγχρονη εποχή το πρόβλημα αυτό είναι εξαιρετικά επίκαιρο και οι στατιστικές δυστυχώς δεν καταδεικνύουν ότι βρίσκεται σε μείωση. Μάλλον το αντίθετο. Οι δράστες αυτού του σοβαρού εγκλήματος αποκομίζουν αστρονομικά κέρδη από την εμπορία ανθρώπων, τα οποία εκτιμώνται στα 32 δισ. δολάρια "ΠΑ ετησίως. " προστασία των ανθρωπίνων δικαιωμάτων και της ανθρώπινης αξιοπρέπειας πρέπει να αποτελέσουν σαφή προτεραιότητα στο έργο μας και είναι απαραίτητη μια κοινή προσέγγιση από τα κράτη μέλη. Συνεπώς, στηρίζω πλήρως την πρόταση οδηγίας, η οποία θα θεσπίσει περαιτέρω μέσα για την καταπολέμηση αυτού του είδους εγκλήματος και πιο αποτελεσματική προστασία για τα θύματα σε σύγκριση με τα υφιστάμενα νομικά μέτρα και η οποία θα επιδιώξει να επιτύχει μια πιο συντονισμένη προσέγγιση σε επίπεδο ΕΕ.
<SPEAKER ID="097" NAME="Sonia Alfano" AFFILIATION="ALDE">
(IT) Κυρία Πρόεδρε, κυρίες και κύριοι, είμαι πολύ ικανοποιημένη που στην τελική μορφή της έκθεσης η συμμετοχή σε εγκληματικές οργανώσεις για εγκλήματα που συνδέονται με την εμπορία ανθρώπων είναι επιβαρυντικός παράγοντας που διπλασιάζει την ελάχιστη ποινή από πέντε σε δέκα χρόνια στη φυλακή. Επιπλέον, το άρθρο 6α κάνει σαφή αναφορά στην κατάσχεση οργάνων και χρημάτων από αυτό το είδος εγκλήματος.
<P>
Αυτή η προσέγγιση -την οποία θεωρώ απολύτως σωστή και ευελπιστώ ότι θα μεταφερθεί και στη νομοθεσία- αντιμετωπίζει κατά πρόσωπο τα γεγονότα και αναγνωρίζει ότι η εμπορία ανθρώπων για διάφορες μορφές εκμετάλλευσης, όπως για παράδειγμα η πορνεία, οι εγκληματικές δραστηριότητες και το εμπόριο οργάνων, διεξάγεται από διεθνείς εγκληματικές οργανώσεις.
<P>
Είμαι επίσης ικανοποιημένη με τις διατάξεις του άρθρου 7, το οποίο συνιστά στα κράτη μέλη να μην διώκουν ανθρώπους για τη συμμετοχή τους σε εγκληματικές δραστηριότητες τις οποίες αναγκάστηκαν να διαπράξουν ως θύματα της εμπορίας ανθρώπων. Πράγματι, συχνά, αυτοί που υπόκεινται στη βία της εμπορίας δεν υφίστανται μόνο τραύματα, αλλά και την προσβολή να καταγγέλλονται επειδή έκαναν ό,τι αναγκάστηκαν να κάνουν, με την πορνεία να αποτελεί χαρακτηριστικό παράδειγμα. Συνεπώς, στηρίζω την έκθεση και θα ήθελα να ευχαριστήσω τις δύο εισηγήτριες.
<SPEAKER ID="098" NAME="Elie Hoarau" AFFILIATION="GUE/NGL">
(FR) Κυρία Πρόεδρε, δεν μπορεί κανείς παρά να στηρίξει το σχέδιο οδηγίας των δύο εισηγητριών, το οποίο θα πρέπει να επεκταθεί σε όλα τα κράτη μέλη για μια πιο ισχυρή και αυστηρή δικαιοδοσία προκειμένου να διώκονται και να τιμωρούνται αυστηρά οι δράστες του εγκλήματος της εμπορίας ανθρώπων, καθώς και για την προστασία, βοήθεια και αποκατάσταση των θυμάτων, που είναι στην πλειοψηφία τους γυναίκες και παιδιά.
<P>
Ωστόσο, για να είναι πιο αποτελεσματική και αξιόπιστη σε αυτόν τον αγώνα η Ευρώπη, ως κληρονόμος της ιστορίας των ευρωπαϊκών κρατών, θα πρέπει να αναγνωρίσει το δουλεμπόριο και τη δουλεία ως εγκλήματα κατά της ανθρωπότητας, όπως έχουν κάνει ορισμένα κράτη μέλη, και αναφέρομαι συγκεκριμένα στη Γαλλία.
<SPEAKER ID="099" NAME="Oreste Rossi" AFFILIATION="EFD">
(IT) Κυρία Πρόεδρε, η μάστιγα της εμπορίας ανθρώπων είναι ένα φαινόμενο που έχει λάβει εξαιρετικά ανησυχητικές διαστάσεις. Ενώ αρχικά περιελάμβανε κυρίως γυναίκες και παιδιά που απασχολούνταν στην πορνεία, τώρα τα θύματα είναι άνθρωποι όλων των ηλικιών και των δύο φύλων, οι οποίοι βρίσκονται σε έναν κύκλο εκμετάλλευσης που δεν είναι απαραίτητα σεξουαλική, αλλά και οικονομική. Τα δίκτυα του οργανωμένου εγκλήματος εκμεταλλεύονται την κοινωνική ευπάθεια, τις οικογενειακές δυσκολίες, την ενδοοικογενειακή βία και τις αναπηρίες για να προωθήσουν τη μετανάστευση, εκμεταλλευόμενα τους ανθρώπους με τη χρήση βίας, κακοποίησης και απειλών.
<P>
Είμαστε υπέρ της προτεινόμενης οδηγίας. Πρέπει να αυξηθούν οι ποινές για τους εμπόρους ανθρώπων με κατάσχεση των περιουσιακών τους στοιχείων. Επιπλέον, πρέπει να γίνει ενορχηστρωμένη προσπάθεια από όλα τα κράτη μέλη να ενισχύσουν τις πολιτικές που προλαμβάνουν την εμπορία ανθρώπων και να εκπαιδεύσουν ανθρώπους ώστε να αναγνωρίζουν τα θύματα ή τα πιθανά θύματα.
<SPEAKER ID="100" NAME="Krisztina Morvai" AFFILIATION="NI">
(EN) Κυρία Πρόεδρε, η παρούσα έκθεση υπήρξε ασφαλώς ένα σημαντικό βήμα προς την κατεύθυνση της καταπολέμησης της εμπορίας ανθρώπων γενικά και γυναικών συγκεκριμένα. Το επόμενο σημαντικό βήμα θα πρέπει να είναι να διερευνηθεί η σαφέστατη σχέση και σύνδεση μεταξύ της εμπορίας γυναικών και της πορνείας.
<P>
Από τη μια πλευρά, ορθώς αναφερόμαστε στην εμπορία γυναικών ως ένα βάναυσο, τρομερό έγκλημα το οποίο πρέπει να καταπολεμηθεί. Από την άλλη πλευρά, αναφερόμαστε στην πορνεία ως "σεξουαλική εργασία", ως υπηρεσία. Αναφερόμαστε στους προαγωγούς και τους ιδιοκτήτες οίκων ανοχής ως επιχειρηματίες και κάνουμε την πορνεία να ακούγεται ως κάτι κανονικό.
<P>
Αυτό που θέλω να πω είναι ότι ο πελάτης που πάει σε έναν οίκο ανοχής ή ο πελάτης που ζητάει τις υπηρεσίες μιας ιερόδουλης δεν έχει τρόπο να γνωρίζει εάν πρόκειται για μια "κανονική" ιερόδουλη -εάν υπάρχει αυτός ο όρος, εφόσον είναι ένα άλλο ζήτημα κατά πόσον μπορεί ποτέ να υπάρξει συναίνεση στην πορνεία- ή για μια γυναίκα θύμα εμπορίας.
<P>
Συνεπώς, δεν υπάρχει τρόπος να επιτεθούμε πραγματικά στην εμπορία ανθρώπων χωρίς να επιτεθούμε στη βιομηχανία του σεξ.
<SPEAKER ID="101" NAME="Cecilia Malmström" LANGUAGE="EN">
Κυρία Πρόεδρε, σας ευχαριστώ για αυτήν τη σημαντική συζήτηση. Θα ήθελα να σας ενημερώσω ότι σήμερα η Επιτροπή θα διορίσει έναν συντονιστή κατά της εμπορίας ανθρώπων, ο οποίος θα αναλάβει καθήκοντα τον επόμενο μήνα. Το άτομο αυτό θα βελτιώσει τον συντονισμό και τη συνοχή μεταξύ των ευρωπαϊκών θεσμικών οργάνων και υπηρεσιών και των κρατών μελών, θα βοηθήσει να διασφαλίσουμε ότι οι βέλτιστες πρακτικές είναι κοινές στα διάφορα κράτη μέλη, να αναπτύξουμε τις υπάρχουσες και επικείμενες πολιτικές και θα αποτελέσει σύνδεσμο με τις τρίτες χώρες. Αυτό είναι πολύ σημαντικό. Συνενώνοντας την πρόληψη, την εφαρμογή του νόμου και την προστασία των θυμάτων, το άτομο αυτό μπορεί να διασφαλίσει ότι θα χρησιμοποιηθούν και θα κινητοποιηθούν αναλόγως οι κατάλληλες μέθοδοι. Θα ζητήσω από τον συντονιστή κατά της εμπορίας ανθρώπων να επικοινωνεί στενά με το Ευρωπαϊκό Κοινοβούλιο και να σας κρατά ενήμερους για τις εξελίξεις.
<P>
Το θέμα της ποινικοποίησης αξίζει μια συζήτηση από μόνο του, όμως στο άρθρο 19 της οδηγίας αναφέρεται ότι η Επιτροπή θα υποβάλει μια έκθεση στο Ευρωπαϊκό Κοινοβούλιο και το Συμβούλιο "αξιολογώντας τις συνέπειες της υφιστάμενης εθνικής νομοθεσίας που ποινικοποιεί τους χρήστες υπηρεσιών που είναι αντικείμενα εκμετάλλευσης εμπορίας ανθρώπων για την πρόληψη της εμπορίας ανθρώπων, που θα συνοδεύεται, εάν χρειαστεί, από επαρκείς προτάσεις". Θα επανέλθουμε ασφαλώς σε αυτό το ζήτημα και δεν αποκλείω να υπάρξουν περαιτέρω προτάσεις εν προκειμένω.
<P>
Τούτων λεχθέντων, θεωρώ ότι μπορούμε να είμαστε υπερήφανοι σήμερα γι' αυτήν την οδηγία. Πρόκειται για ένα πολύ σημαντικό μέσο για την καταπολέμηση της εμπορίας και την προστασία των θυμάτων. Μας προσέφερε ένα σημαντικό εργαλείο, δείχνει στον κόσμο τη δέσμευσή μας στην καταπολέμηση της σύγχρονης δουλείας και θα ενισχύσει τις προσπάθειές μας.
<P>
Θα ήθελα να εκφράσω τις ειλικρινείς μου ευχαριστίες στις δύο συνεισηγήτριες κ. Bauer και κ. Hedh. " σημερινή συζήτηση κατέδειξε πόσο σημαντική ήταν η εργασία σας, διότι έχετε τη στήριξη όλων των Ομάδων. Θα ήθελα να σας συγχαρώ γι' αυτό.
<SPEAKER ID="102" NAME="Edit Bauer" LANGUAGE="HU">
Κυρία Πρόεδρε, θα ήθελα να ευχαριστήσω την κ. Malmström που αποκάλεσε την έκθεση ιστορικό κείμενο. Αυτή η δήλωση είναι μάλλον ακριβής, καθώς είναι η πρώτη φορά που εγκρίνουμε ποινική νομοθεσία που βασίζεται στη Συνθήκη της Λισαβόνας, αλλά ελπίζω επίσης ότι αποτελεί ένα σπουδαίο βήμα προόδου στο να διασφαλίσουμε ότι ούτε ένας δράστης της εμπορίας ανθρώπων δεν θα παραμείνει ατιμώρητος. Ιδιαίτερα καθησυχαστική στη συζήτηση που διεξήχθη εδώ ήταν η παρουσία πολιτικής βούλησης. Έχω δει πάρα πολύ συχνά, και μερικές φορές συμμερίστηκα την άποψη, ότι υπάρχει έλλειψη πολιτικής βούλησης να σημειωθεί πραγματική πρόοδος σε αυτόν τον τομέα. Αυτό που άκουσα σήμερα ήταν το αντίθετο και θα ήθελα να ευχαριστήσω τους συναδέλφους μου βουλευτές που επέδειξαν αυτήν την πολιτική βούληση για να κάνουν ένα τεράστιο βήμα προόδου όσον αφορά την εμπορία ανθρώπων.
<P>
Λάβαμε δύο προτάσεις για τροπολογίες από την Ομάδα EFD και θα ήθελα να ζητήσω από τους συναδέλφους βουλευτές να μην τις στηρίξουν, καθώς προτίθενται να μειώσουν την ποινή στο ελάχιστο. Θα ήθελα επίσης να ευχαριστήσω την κ. Τζαβέλα που ζήτησε ακριβώς το αντίθετο, να κάνουμε τις ποινές ακόμη πιο αυστηρές. Είμαι πεπεισμένη ότι πρόκειται για ένα σημαντικό βήμα, όμως το σημερινό βήμα πρέπει να ακολουθηθεί από μια σειρά μεταγενέστερων βημάτων. Έχουμε πολλή δουλειά να κάνουμε όσον αφορά την καταπολέμηση της ζήτησης. Ασφαλώς δεν μπορούμε να επιλύσουμε όλα τα προβλήματα που συνδέονται με την προσφορά, αλλά μπορούμε να κάνουμε πολλά για τη ζήτηση και έχω την αίσθηση ότι σε αυτόν τον τομέα δεν έχει έρθει η κατάλληλη στιγμή, ότι εν προκειμένω η πολιτική βούληση είναι μάλλον ανεπαρκής για να κάνουμε ένα βήμα προόδου. Είμαι πεπεισμένη ότι το πεδίο εφαρμογής του νόμου θα πρέπει αργά ή γρήγορα να επεκταθεί και σε δράστες τρίτων χωρών που διαμένουν στην ΕΕ με άδεια διαμονής, όπως είμαι επίσης πεπεισμένη ότι θα πρέπει να αναθεωρήσουμε την οδηγία για τις προσωρινές άδειες παραμονής για να διασφαλίσουμε τη νομοθετική συνοχή σε αυτόν τον τομέα. Σας ευχαριστώ πολύ για τη στήριξή σας.
<SPEAKER ID="103" NAME="Anna Hedh" LANGUAGE="SV">
Κυρία Πρόεδρε, θα ήθελα να εκφράσω τις ευχαριστίες μου για όλες τις εξαιρετικές ομιλίες και για τη στήριξη που λάβαμε στο Κοινοβούλιο για την παρούσα νομοθεσία για την πρόληψη της εμπορίας ανθρώπων. Ευελπιστώ τώρα ότι στο μέλλον μπορεί ακόμη και να βελτιώσουμε αυτήν τη νομοθεσία και να κάνουμε πιο αυστηρούς τους κοινούς ευρωπαϊκούς κανόνες ενάντια στην εμπορία ανθρώπων.
<P>
Ωστόσο, δεν πρέπει να λησμονούμε ότι πρέπει να συνεχίσουμε να εργαζόμαστε επί των πραγματικών λόγων και της ρίζας της εμπορίας ανθρώπων, που είναι η φτώχεια, ο κοινωνικός αποκλεισμός και η ζήτηση. Πρέπει να κάνουμε ό,τι μπορούμε προκειμένου να αντιμετωπίσουμε το πρόβλημα της εμπορίας ανθρώπων.
<P>
Όπως ανέφερα νωρίτερα, δεν πρέπει να παραιτηθούμε. Το δικαίωμα των ανθρώπων να αποφασίζουν όσον αφορά τη ζωή τους και το σώμα τους αποτελεί ένα ανθρώπινο δικαίωμα που δεν μπορεί να αγοραστεί και να πωληθεί έναντι χρηματικού αντιτίμου όπως κάποιο παλαιό προϊόν. Ο αγώνας ενάντια στην εμπορία ανθρώπων στην Ευρώπη και στον υπόλοιπο κόσμο θα συνεχιστεί. Σας ευχαριστώ για τη στήριξή σας.
<SPEAKER ID="104" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, σε λίγα λεπτά.
<P>
Γραπτές δηλώσεις (άρθρο 149 του Κανονισμού)
<SPEAKER ID="105" NAME="Sergio Berlato" LANGUAGE="IT">
" εμπορία ανθρώπων -με τις διάφορες μορφές που μπορεί να πάρει, συμπεριλαμβανομένης της σεξουαλικής εκμετάλλευσης, του παράνομου εμπορίου ανθρωπίνων οργάνων, της καταναγκαστικής εργασίας ή των παράνομων υιοθεσιών- συνιστά σοβαρή παραβίαση των ανθρωπίνων δικαιωμάτων όπως καθορίζονται στον Χάρτη Θεμελιωδών Δικαιωμάτων της Ευρωπαϊκής Ένωσης.
<P>
" έκταση του προβλήματος είναι μεγάλη και η εμπειρία έχει δείξει ότι το υφιστάμενο νομικό πλαίσιο της Ευρωπαϊκής Ένωσης εν προκειμένω δεν είναι αρκετά αποτελεσματικό. " συνεργασία μεταξύ του Κοινοβουλίου, της Επιτροπής και του Συμβουλίου, συνεπώς, διαδραματίζει στρατηγικό ρόλο στην ανάπτυξη μιας ευρωπαϊκής πολιτικής για την αποτελεσματική αντιμετώπιση αυτού του προβλήματος.
<P>
" Συνθήκη της Λισαβόνας ενίσχυσε τις αρμοδιότητες της Ευρωπαϊκής Ένωσης όσον αφορά τη δικαστική και αστυνομική συνεργασία μεταξύ των κρατών μελών σε ποινικές υποθέσεις. Ωστόσο, θεωρώ ότι οι ποινές για τους εμπόρους ανθρώπων πρέπει να αυξηθούν και ότι η συνδρομή που παρέχεται στα θύματα της βίας πρέπει να αναπτυχθεί περισσότερο.
<P>
Συμφωνώ ότι για να αποθαρρυνθεί η ζήτηση, θα ήταν καλή ιδέα η Ευρωπαϊκή Ένωση και τα κράτη μέλη να δεσμευτούν περισσότερο στην πραγματοποίηση εκστρατειών ευαισθητοποίησης στις χώρες καταγωγής, διέλευσης και προορισμού της εμπορίας ανθρώπων. Τέλος, στηρίζω τον διορισμό συντονιστή της ΕΕ κατά της εμπορίας ανθρώπων για τη διαχείριση του έργου της Ευρωπαϊκής Ένωσης και των πολιτικών της σε αυτόν τον συγκεκριμένο τομέα.
<SPEAKER ID="106" NAME="Vilija Blinkevičiūt" LANGUAGE="LT">
Θα ήθελα να συγχαρώ και τις δύο εισηγήτριες για την εργασία τους, διότι αυτή η ιστορική οδηγία αποτελεί ένα πολύ σημαντικό βήμα στην καταπολέμηση της έκτασης της εμπορίας ανθρώπων με τον καθορισμό σαφών επιπέδων ποινών και κυρώσεων. Αν και έχουν ήδη εγκριθεί πολλοί ευρωπαϊκοί και εθνικοί νόμοι και έχουν αναληφθεί πολυετείς πολιτικές δεσμεύσεις σε αυτόν τον τομέα, υπολογίζεται ότι αρκετές εκατοντάδες χιλιάδες άνθρωποι αποτελούν θύματα εμπορίας κάθε χρόνο εντός της ΕΕ και εκτός των συνόρων της. Αυτό αποδεικνύει ότι η καταπολέμηση της εμπορίας ανθρώπων, κυρίως γυναικών και παιδιών, παραμένει ένα τεράστιο πρόβλημα και μία από τις χειρότερες παραβιάσεις ανθρωπίνων δικαιωμάτων. Θα ήθελα να τονίσω ότι δεδομένου ότι τα παιδιά είναι πιο ευάλωτα και αντιμετωπίζουν μεγαλύτερο κίνδυνο να πέσουν θύματα της εμπορίας ανθρώπων, πρέπει να δοθεί ιδιαίτερη προσοχή σε αυτήν την ομάδα θυμάτων. Δεδομένου ότι η εμπορία ανθρώπων είναι μια σύγχρονη μορφή δουλείας και μια εξαιρετικά προσοδοφόρα επιχείρηση για το οργανωμένο έγκλημα, πρέπει να δοθεί περισσότερη προσοχή στις προσπάθειες πρόληψης, την προστασία των θυμάτων και τα κοινωνικά ζητήματα. Επιπλέον, πρέπει να δημιουργηθεί ένα εχθρικό περιβάλλον για τους εμπόρους ανθρώπων. Το επίπεδο των ποινών και κυρώσεων για τα άτομα που επωφελούνται από την εμπορία ανθρώπων πρέπει να αντανακλά τη βαρύτητα του εγκλήματος που διαπράχθηκε και να λειτουργούν αποτρεπτικά για τέτοιες δραστηριότητες. Εκτός από τις ποινές, τα κράτη μέλη πρέπει να συμπεριλάβουν και κυρώσεις όπως την κατάσχεση περιουσιακών στοιχείων και να λάβουν τα αναγκαία μέτρα για την κατάσχεση οργάνων και χρημάτων από τα εγκλήματα, διότι τότε τα εν λόγω εγκλήματα δεν θα είναι βιώσιμα οικονομικά.
<SPEAKER ID="107" NAME="Nessa Childers" LANGUAGE="EN">
" σημερινή ψηφοφορία για την εμπορία ανθρώπων πραγματοποιείται σε μια σημαντική συγκυρία στον διαρκή αγώνα κατά αυτής της μορφής σύγχρονης δουλείας. Όπως επισήμανε ο ιρλανδός σκηνοθέτης Ciaran O'Connor πέρυσι στο έργο του "Trafficked", το οποίο κατέγραφε τον διαρκή αντίκτυπο της εμπορίας ανθρώπων στην Ιρλανδία, πρόκειται για ένα έγκλημα που εξελίσσεται και γίνεται όλο και πιο αδίστακτο καθώς οι αρχές αγωνίζονται πιο σκληρά για την εξάλειψή του. Μέτρα όπως αυτό είναι ζωτικής σημασίας προκειμένου να παράσχουν στις αρχές τα μέσα και τον κοινό σκοπό που έχουν ανάγκη για να αντιμετωπίσουν αυτό το πρόβλημα σε ευρωπαϊκό επίπεδο. Σε εθνικό επίπεδο, οι νομοθεσίες πρέπει να είναι εξαιρετικά αυστηρές απέναντι σε όσους καταδικάζονται και πρέπει να δοθούν πόροι στις αστυνομικές δυνάμεις έτσι ώστε να μην επιτραπεί στην εμπορία ανθρώπων να συνεχιστεί λόγω έλλειψης χρηματοδότησης ή ανθρώπινου δυναμικού. Ωστόσο, πρόκειται για ένα έγκλημα χωρίς σύνορα και ως εκ τούτου μόνο η ευρωπαϊκή νομοθεσία και οι εθνικοί νόμοι μπορούν πραγματικά να εξαλείψουν τη δουλεία στην Ευρώπη.
<SPEAKER ID="108" NAME="Giovanni Collino" LANGUAGE="IT">
" δράση της Ευρωπαϊκής Ένωσης όσον αφορά την εμπορία ανθρώπων δεν μπορεί να περιοριστεί στην καταγγελία, αλλά πρέπει να αναγνωρίσει την ανάγκη για συγκεκριμένες, εκ των υστέρων δράσεις για να διασφαλιστεί ότι οι υπεύθυνοι για μια τόσο βάρβαρη πρακτική δεν θα μείνουν ατιμώρητοι.
<P>
Αυτές οι δράσεις συμπεριλαμβάνουν την εναρμόνιση των ποινών, καθώς και τον συντονισμό των παρεμβάσεων που παρέχονται από την ΕΕ με αυτές που εφαρμόζονται ήδη από άλλους διεθνείς οργανισμούς, όπως τα "νωμένα Έθνη. Οι εκ των υστέρων δράσεις πρέπει να συνδυαστούν με προληπτικά μέτρα, τα οποία είναι εξίσου σημαντικά. Πάνω απ' όλα, πρέπει να υπάρξει στενή συνεργασία μεταξύ των δικαστικών αρχών και των υπηρεσιών δίωξης οικονομικού εγκλήματος για να διασφαλιστεί ότι τα οικονομικά συστήματα που περιστρέφονται γύρω από αυτές τις εγκληματικές δραστηριότητες παρεμποδίζονται στην πηγή τους και ότι διακόπτονται όλες οι σχέσεις.
<P>
Επιπλέον, είναι όλο και πιο σημαντική η ύπαρξη αξιόπιστων βάσεων δεδομένων που διακρίνουν μεταξύ των διαφορετικών ιδιαιτεροτήτων και παρέχουν ένα σημείο εκκίνησης για μια ποικιλία παρεμβάσεων που συμβάλλουν στην αντιμετώπιση κάθε μεμονωμένης υπόθεσης στον πυρήνα της. Μέσω αυτής της πρότασης οδηγίας, η Ευρωπαϊκή Ένωση έχει στόχο να επιτεθεί σε ολόκληρη την αλυσίδα του απάνθρωπου αυτού εμπορίου που αποτελεί περιφρόνηση για τις αρχές και τις θεμελιώδεις αξίες της.
<SPEAKER ID="109" NAME="Ioan Enciu" AFFILIATION="S&amp;D">
γραπτώς. - (EN) Το φαινόμενο του οργανωμένου εγκλήματος είναι κάτι το οποίο η Ευρωπαϊκή Ένωση πρέπει να αντιμετωπίσει. Πρέπει να δρούμε και όχι να αντιδρούμε σε περιπτώσεις όπως η εμπορία ανθρώπων. Είναι σημαντικό να ερευνήσουμε νέους αναδυόμενους τρόπους εμπορίας ανθρώπων, προκειμένου να παρακολουθήσουμε και να προλάβουμε τις αναδυόμενες οδούς διακίνησης. Ως μέλος της Ομάδας S&D, θα ήθελα να τονίσω ότι ένας από τους βασικούς μας στόχους είναι η καταπολέμηση του διασυνοριακού εγκλήματος. Κατά συνέπεια, ψήφισα υπέρ αυτής της νομοθετικής πρωτοβουλίας. Ως νομοθέτες της Ευρωπαϊκής Ένωσης, πρέπει να διασφαλίσουμε τον σεβασμό για το δικαίωμα στην ανθρώπινη αξιοπρέπεια, το δικαίωμα στην ακεραιότητα, την απαγόρευση των βασανιστηρίων και της απάνθρωπης ή ταπεινωτικής μεταχείρισης ή τιμωρίας και την απαγόρευση της δουλείας και της καταναγκαστικής εργασίας. Δεν μπορούμε να επιτρέψουμε να συνεχιστεί η εμπορία και η επακόλουθη δημοπράτηση παιδιών. Οι έμποροι αναζητούν τα θύματά τους και μέσω διαδικτύου. Αυτό είναι ιδιαίτερα ανησυχητικό, καθώς πολλά παιδιά έχουν πρόσβαση στο διαδίκτυο.
<SPEAKER ID="110" NAME="Zita Gurmai" LANGUAGE="EN">
" εμπορία ανθρώπων αποτελεί έγκλημα ενάντια στην ανθρώπινη αξιοπρέπεια, το οποίο καταστρέφει τις ζωές πολλών παιδιών και γυναικών ανά τον κόσμο. " παρούσα πρόταση αποτελεί πρόοδο, διότι έχει ως προτεραιότητά της τα θύματα και αντιμετωπίζει το πρόβλημα κατά έναν περίπλοκο, διασυνοριακό τρόπο. Αυτά τα νέα μέτρα θα διευκολύνουν την αναγνώριση και δίωξη των υποθέσεων εμπορίας και θα ενθαρρύνουν τα θύματα να συνεργαστούν με τις αρχές. Πρόκειται για δεσμευτική νομοθεσία που υπόκειται σε κρατική επιβολή. Αυτός ο τύπος κανονισμού είναι ο μόνος που μπορεί να επιφέρει αποτελέσματα για όλα τα ευάλωτα άτομα που μπορεί να πέσουν θύματα της εμπορίας ανθρώπων.
<P>
Καλώ επίσης τα κράτη μέλη να ακολουθήσουν την πρόταση στο παρόν κείμενο και να τιμωρήσουν αυτούς που συνειδητά δέχονται τις υπηρεσίες θυμάτων εμπορίας.
<P>
" καταπολέμηση της ζήτησης είναι σημαντική για την καταπολέμηση των αιτιών της εμπορίας. " παρούσα έκθεση είναι μια εξαιρετική πρόταση από ηθική και επαγγελματική πλευρά και συγχαίρω τις διακεκριμένες συναδέλφους μου, τις κκ. Bauer και Hedh, γι' αυτό. Είμαι πολύ ικανοποιημένη που το Συμβούλιο και οι επιτροπές Δικαιωμάτων των Γυναικών και Ισότητας των Φύλων και Πολιτικών Ελευθεριών, Δικαιοσύνης και Εσωτερικών Υποθέσεων κατάφεραν να συντάξουν ένα κείμενο που έχει τη στήριξη όλων των αρμόδιων θεσμικών οργάνων στην ΕΕ. Ευελπιστώ ότι σύντομα θα εγκριθεί και επισήμως και θα μεταφερθεί στο εθνικό δίκαιο. Τα θύματα επιθυμούν διακαώς να το δουν αυτό.
<SPEAKER ID="997" NAME="Anneli Jäätteenmäki" LANGUAGE="FI">
" οδηγία που αφορά την εμπορία ανθρώπων είναι ένα σημαντικό βήμα προόδου, διότι η εμπορία ανθρώπων αποτελεί πραγματικότητα, ακόμη και στην Ευρώπη. Το πιο σημαντικό είναι να προληφθεί η εμπορία ανθρώπων αντιμετωπίζοντας τα προβλήματα της φτώχειας και της ανισότητας και ευαισθητοποιώντας περισσότερο τους ανθρώπους για το εν λόγω θέμα.
<P>
Είναι εξαιρετικά σημαντικό να αναγνωρίσουμε την ύπαρξη της εμπορίας ανθρώπων και να βοηθήσουμε τα θύματά της. Τα θύματα μπορεί να είναι γυναίκες ή άνδρες, παιδιά η ενήλικοι. Ένας υπάλληλος σε εργοτάξιο θα μπορούσε να είναι θύμα της εμπορίας ανθρώπων. " κατάσταση στην οποία βρίσκεται ένας επαίτης Ρομά μπορεί να πληροί τα κριτήρια της εμπορίας ανθρώπων εάν είναι οργανωμένη και βασίζεται στον καταναγκασμό.
<P>
Δυστυχώς, η εμπορία ανθρώπων συνδέεται συχνά με σεξουαλικές πρακτικές: γυναίκες και κορίτσια καταλήγουν ή εξαναγκάζονται στην πορνεία. Είναι σημαντικό να δοθεί στα θύματα της εμπορίας ανθρώπων η ευκαιρία να προστατευτούν, καθώς και νομική συμβουλή.
<SPEAKER ID="111" NAME="Livia Jaroka" LANGUAGE="EN">
Ως αποτέλεσμα των επιβλαβών τάσεων που πλήττουν τις κοινότητες Ρομά -όπως είναι τα χαμηλά ποσοστά εκπαίδευσης, η μεγάλη ένδεια, η περιθωριοποίηση και η διακριτική μεταχείριση- οι γυναίκες και τα παιδιά Ρομά είναι εξαιρετικά ευάλωτα στην εμπορία ανθρώπων. Αυτή η σύγχρονη δουλεία είναι βαθιά ριζωμένη στη φτώχεια και τον αποκλεισμό και συνεπώς, η εξάλειψη των απαράδεκτων συνθηκών διαβίωσης που αντιμετωπίζουν πολλοί Ρομά πρέπει να αποτελέσει στρατηγικό στόχο. Επιπλέον, η ΕΕ και οι αρχές των κρατών μελών πρέπει να αναλάβουν πολύ πιο σθεναρή δράση για την καταπολέμηση αυτού του φαινομένου, ιδίως σε ό,τι αφορά την εξάλειψη του οργανωμένου εγκλήματος και την προστασία των ομάδων που κινδυνεύουν, δηλαδή των γυναικών και των ανηλίκων μειονοτικής καταγωγής.
<P>
Αυτή η πρωτοβουλία έχει στόχο να υιοθετήσει μια ευρύτερη έννοια αυτού που θα πρέπει να θεωρηθεί εμπορία ανθρώπων και πιστεύω ότι η εκμετάλλευση για επαιτεία, συμπεριλαμβανομένης της χρήσης ενός ατόμου που είναι θύμα εμπορίας για επαιτεία, ανεξαρτήτως της σχέσης του με τους δράστες, πρέπει να ενταχθεί σε αυτό το πεδίο εφαρμογής. Οι ποινές θα πρέπει να είναι πιο αυστηρές όταν το έγκλημα διαπράττεται κατά ατόμων ευάλωτων λόγω ηλικίας, φύλου, εγκυμοσύνης, συνθηκών υγείας ή αναπηρίας και πρέπει να διαδραματίσουν τον δέοντα ρόλο σε υποθέσεις όπου το θύμα έχει υποστεί βασανιστήρια, αναγκαστική χορήγηση ναρκωτικών ή φαρμάκων, βιασμό ή άλλες σοβαρές μορφές ψυχολογικής, σωματικής και σεξουαλικής βίας.
<SPEAKER ID="112" NAME="Debora Serracchiani" LANGUAGE="IT">
Κάθε χρόνο στην Ευρώπη εκατοντάδες χιλιάδες άνθρωποι πωλούνται σαν να ήταν αντικείμενα και ευτυχώς, σήμερα αισθανόμαστε μια ολοένα αυξανόμενη ανάγκη να προστατεύσουμε τα θύματα της εμπορίας ανθρώπων από τη χρήση πλαστών εγγράφων, από την πορνεία και τη μετανάστευση.
<P>
Όταν αναφερόμαστε στην εμπορία ανθρώπων, δεν πρέπει να σκεφτόμαστε μόνο τη σεξουαλική εκμετάλλευση, την καταναγκαστική εργασία και τις παράνομες υιοθεσίες, αλλά και το πρόβλημα της εμπορίας οργάνων, το οποίο διαδίδεται όλο και περισσότερο. " ευρωπαϊκή νομική δομή δεν είναι αρκετά αποτελεσματική και η Ευρωπαϊκή Ένωση και τα κράτη μέλη πρέπει να κάνουν περισσότερα. Χρειαζόμαστε μια καθιερωμένη δομή για τον συντονισμό μεταξύ των θεσμικών οργάνων και των υπηρεσιών της ΕΕ, καθώς και των κρατών μελών και των διεθνών εταίρων.
<SPEAKER ID="113" NAME="Artur Zasada" LANGUAGE="PL">
Στη σημερινή συζήτηση θα ήθελα να αναφερθώ στο πρόβλημα της εμπορίας παιδιών. Θα πρέπει να καταβάλουμε κάθε προσπάθεια προκειμένου να αναπτύξουμε και να βελτιώσουμε τα νομικά και θεσμικά συστήματα, καθώς και τα συστήματα παιδικής μέριμνας σε όλα τα κράτη μέλη. Το εύρος των δραστηριοτήτων που καλύπτεται από τον όρο εμπορία ανθρώπων θα πρέπει να αναθεωρηθεί και να επεκταθεί. Αυτός είναι ο μόνος τρόπος με τον οποίο θα καταφέρουμε να προλάβουμε προβλήματα όπως: 1) εμπορική υιοθεσία ή με άλλα λόγια, ιδιωτική υιοθεσία που περιλαμβάνει την παραίτηση από το δικαίωμα στο παιδί ενώπιον οικογενειακού δικαστηρίου, συνήθως έναντι πληρωμής 2) έγκυες να εγκαταλείπουν τη χώρα και να επιστρέφουν χωρίς παιδί 3) εξαφάνιση παιδιών των οποίων οι γονείς έχουν σκοτωθεί σε χώρες που πλήττονται από ένοπλες συγκρούσεις.
<P>
Δεδομένου ότι πολλά εγκλήματα διαπράττονται τώρα μέσω διαδικτύου, αξίζει τον κόπο να οριστούν ειδικές διεπιστημονικές ομάδες που θα εξειδικεύονται στην καταπολέμηση αυτού του τύπου εγκλήματος. Θα ασχολούνταν όχι μόνο με την παρακολούθηση του εγκληματικού περιβάλλοντος, αλλά και με τη συλλογή αποδείξεων μέσω του ελέγχου της οικονομικής κατάστασης ατόμων που εμπλέκονται στην εμπορία ανθρώπων. Θα πρέπει να εκπαιδεύσουμε τους δημόσιους λειτουργούς και να τους ευαισθητοποιήσουμε για την κατάσταση των παιδιών σε οικογένειες από τις οποίες τα παιδιά μπορεί να πέσουν θύματα εμπορίας. Αυτό ισχύει ιδιαίτερα για υπηρεσίες που εργάζονται με οικογένειες που λαμβάνουν κρατική βοήθεια λόγω δυσχερών οικονομικών συνθηκών. Ο μόνος τρόπος με τον οποίο θα έχουμε την ευκαιρία να εξαλείψουμε ή τουλάχιστον να περιορίσουμε την εμπορία ανθρώπων και ιδίως παιδιών είναι μέσω πολυμερών και εναρμονισμένων μέτρων που θα ληφθούν στο επίπεδο των 27 κρατών μελών.
<P>
(" συνεδρίαση διακόπτεται για λίγα λεπτά)

<CHAPTER ID="003">
Δίκτυα και υπηρεσίες ηλεκτρονικών επικοινωνιών, προστασία των δεδομένων προσωπικού χαρακτήρα και της ιδιωτικής ζωής των καταναλωτών - Δίκτυα και υπηρεσίες ηλεκτρονικών επικοινωνιών - Φορέας Ευρωπαϊκών Ρυθμιστικών Αρχών για τις Ηλεκτρονικές Επικοινωνίες (GERT) και Υπηρεσία - Ζώνες συχνοτήτων που θα διατεθούν για τις κινητές τηλεπικοινωνίες (συζήτηση) 
<SPEAKER ID="007" NAME="Πρόεδρος">
Το επόμενο θέμα αποτελεί την κοινή συζήτηση σχετικά με:
<P>
τη σύσταση για τη δεύτερη ανάγνωση από την Επιτροπή Εσωτερικής Αγοράς και Προστασίας των Καταναλωτών σχετικά με την κοινή θέση του Συμβουλίου ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου για την τροποποίηση της Οδηγίας 2002/22/ΕΚ για την καθολική υπηρεσία και τα δικαιώματα των καταναλωτών όσον αφορά τα δίκτυα ηλεκτρονικών επικοινωνιών, της Οδηγίας 2002/58/ΕΚ όσον αφορά την επεξεργασία των δεδομένων προσωπικού χαρακτήρα και την προστασία της ιδιωτικής ζωής στον τομέα των ηλεκτρονικών επικοινωνιών και του Κανονισμού (EΚ) αριθ. 2006/2004 σχετικά με τη συνεργασία μεταξύ των εθνικών αρχών που είναι αρμόδιες για την επιβολή της νομοθεσίας για την προστασία των καταναλωτών (16497/1/2008 - C6-0068/2009 - (Εισηγητής: Κ. Harbour),
<P>
τη σύσταση για τη δεύτερη ανάγνωση από την Επιτροπή Βιομηχανίας, Έρευνας και Ενέργειας σχετικά με την κοινή θέση του Συμβουλίου ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου για την τροποποίηση των Οδηγιών 2002/21/ΕΚ σχετικά με κοινό ρυθμιστικό πλαίσιο για δίκτυα και υπηρεσίες ηλεκτρονικών επικοινωνιών, 2002/19/ΕΚ σχετικά με πρόσβαση σε δίκτυα επικοινωνιών και συναφείς ευκολίες καθώς και για τη διασύνδεσή τους, και 2002/20/ΕΚ σχετικά με την αδειοδότηση δικτύων και υπηρεσιών ηλεκτρονικών επικοινωνιών (16496/1/2008 - C6-0066/2009 - (Εισηγητής: Κα. Trautmann),
<P>
τη σύσταση για τη δεύτερη ανάγνωση από την Επιτροπή Βιομηχανίας, Έρευνας και Ενέργειας σχετικά με την κοινή θέση του Συμβουλίου ενόψει της έγκρισης του Κανονισμού του Ευρωπαϊκού Κοινοβουλίου και του Συμβουλίου για τη σύσταση Ευρωπαϊκής Αρχής για την Αγορά "λεκτρονικών Επικοινωνιών (16498/1/2008 - C6-0067/2009 - (Εισηγητής: Κα. del Castillo Vera), και
<P>
την έκθεση από την Κα. Pleguezuelos Aguilar, εξ ονόματος της Επιτροπής Βιομηχανίας, Έρευνας και Ενέργειας σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την τροποποίηση της Οδηγίας του Συμβουλίου 87/372/ΕΟΚ σχετικά με τις ζώνες συχνοτήτων που θα διατεθούν για τη συντονισμένη εισαγωγή των πανευρωπαϊκών ψηφιακών κυψελωτών δημόσιων επίγειων κινητών επικοινωνιών στην Κοινότητα - C6-0452/2008 -.
<SPEAKER ID="008" NAME="Malcolm Harbour">
εισηγητής. - Κυρία Πρόεδρε, αποτελεί προνόμιο να ξεκινάω αυτή την πολύ σημαντική συζήτηση και να καλώ τους συναδέλφους μας να υποστηρίξουν τη μεταρρύθμιση της δέσμης ρυθμίσεων για τις τηλεπικοινωνίες την οποία θα εξετάσουμε.
<P>
Τονίζω ότι πρόκειται για μεταρρύθμιση. Όπως γνωρίζετε, τέσσερις εισηγητές εξετάζουν ήδη διάφορα στοιχεία της. Σχετικά με τη βασική μεταρρύθμιση της δέσμης ρυθμίσεων, θα ήθελα να επαινέσω τις συναδέλφους μου, Catherine Trautmann και Pilar del Castillo Vera, επειδή συνεργαστήκαμε πολύ στενά για να δημιουργήσουμε τη συγκεκριμένη δέσμη ρυθμίσεων.
<P>
Αποτελεί μια σημαντική μεταρρύθμιση επειδή η υπάρχουσα δέσμη ρυθμίσεων με την οποία ασχολήθηκα μαζί με συναδέλφους το 2001 και το 2002 ωφέλησε σε μεγάλο βαθμό την Ευρωπαϊκή οικονομία. Διαθέτουμε έναν ακμάζοντα και δυναμικό τομέα επικοινωνιών με ενεργούς καταναλωτές στην αγορά. Όμως, η εν λόγω μεταρρύθμιση εκσυγχρονίζει τη δέσμη αυτή και οι συνάδελφοί μου θα εξηγήσουν τους τομείς με τους οποίους θέλουν να ασχοληθούν. Το πιο σημαντικό στοιχείο είναι ότι θα ενδυναμωθεί η δέσμη ρυθμίσεων για την επόμενη δεκαετία. Το Κοινοβούλιο πραγματοποίησε σημαντικές βελτιώσεις στη δεύτερη αυτή ανάγνωση.
<P>
Θα ήθελα να καταγραφούν στα πρακτικά, εκ μέρους και των τριών από εμάς, οι ευχαριστίες μας προς την Γαλλική Προεδρία επειδή έφερε μια κοινή θέση τον Νοέμβριο και μας έδωσε τη δυνατότητα να φέρουμε σήμερα τη βελτιωμένη αυτή δέσμη ρυθμίσεων σε εσάς στη τελευταία συνεδρίαση για την υπό εκτέλεση εντολή, μιας και είναι ζωτικής σημασίας για τους Ευρωπαίους καταναλωτές και για την Ευρωπαϊκή οικονομία να την υποστηρίξουμε σθεναρά με την ψήφο μας αύριο.
<P>
Όπως συμβαίνει πάντα με τέτοια πολύπλοκα ζητήματα, είχα μια καταπληκτική συνεργασία με τη σκιώδη ομάδα μου, τους Bernadette Vergnaud, Cristian Buşoi και Heide Rühle. Θα ήθελα, επίσης, να ευχαριστήσω την ομάδα από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων με Πρόεδρο τον Alexander Alvaro, επειδή σημαντικό μέρος των μεταρρυθμίσεων περιλαμβάνει την Οδηγία για την προστασία της ιδιωτικής ζωής στις ηλεκτρονικές επικοινωνίες, την οποία χειρίστηκε η Επιτροπή αυτή.
<P>
Τα τέσσερα λεπτά που έχω στη διάθεσή μου σήμερα δεν είναι αρκετά για να εξετάσω όλα τα σημεία και όλες τις βελτιώσεις που πραγματοποιήσαμε με πολλές λεπτομέρειες. Στην πορεία θα υπάρξει περισσότερη πληροφόρηση για αυτά. Θα ήθελα απλά να σας ενημερώσω σχετικά με αυτά που πετύχαμε και αυτά που θέλουμε να πετύχουμε.
<P>
Στην οδηγία αυτή, βελτιώσαμε σε σημαντικό βαθμό τα δικαιώματα των καταναλωτών και των χρηστών στον ηλεκτρονικό τομέα. Οι καταναλωτές έχουν το δικαίωμα να επιλέγουν μεταξύ διαφόρων προσφερόμενων υπηρεσιών επικοινωνίας και, για τον λόγο αυτό, πρέπει να είναι πληροφορημένοι. Δικαιούνται να έχουν συμβάσεις με δίκαιους όρους και προϋποθέσεις που δεν θα τους δεσμεύουν για μεγάλες χρονικές περιόδους σε συγκεκριμένους φορείς παροχής. Δικαιούνται να τους παρέχονται υπηρεσίες επείγουσας ανάγκης υψηλής ποιότητας, να έχουν πρόσβαση σε κοινωνικές υπηρεσίες παροχής πληροφοριών μέσω του Διαδικτύου και μέσω φωνητικής τηλεφωνικής επικοινωνίας. Κατά κύριο λόγο, δικαιούνται να προστατεύονται τα δεδομένα τους στον τομέα των ηλεκτρονικών επικοινωνιών. Στη συνέχεια, θα ασχοληθούμε περισσότερο με αυτό. Θα πρέπει, επίσης, να δώσουμε τη δυνατότητα στους ρυθμιστικούς φορείς να διασφαλίσουν τη σωστή παροχή των συγκεκριμένων δικαιωμάτων. Όλα αυτά περιλαμβάνονται στην εν λόγω πρόταση.
<P>
Θεωρώ ότι είναι πολύ σημαντικό να δώσουμε ιδιαίτερη έμφαση στο γεγονός ότι πρόκειται για μια πρόταση που παρέχει πολλές δυνατότητες και δικαιώματα. Δεν αποτελεί πρόταση η οποία περιορίζει με οποιονδήποτε τρόπο τα δικαιώματα των ατόμων στο Διαδίκτυο ή σε άλλες υπηρεσίες. Θέλουμε να δώσουμε στους καταναλωτές τη δυνατότητα να πραγματοποιήσουν επιλογές και με τον τρόπο αυτό θα μπορούν να έχουν πρόσβαση σε υπηρεσίες.
<P>
Θα ήθελα να ολοκληρώσω την πρώτη μου ομιλία λέγοντας τα εξής: ένας τεράστιος αριθμός ατόμων εργάστηκε για την πρόταση αυτή διαθέτοντας έναν τεράστιο αριθμό πόρων. Ειδικότερα, θα ήθελα να αναφερθώ στον Peter Traung από την Επιτροπή Εσωτερικής Αγοράς και Προστασίας των Καταναλωτών, στον Luca Vusaggio, τον νομικό μας σύμβουλο, και στη Lindsay Gilbert από την ομάδα μας. Όλοι αυτοί συνεργάστηκαν στενά με την βοηθό μου Sheena Gooroochurn. " Επιτροπή μας υποστήριξε σε πολύ μεγάλο βαθμό, καθώς και ο Rodford, η ίδια η Επίτροπος και η ομάδα της καθώς και η Γραμματεία του Συμβουλίου με πρόεδρο την Eva Veivo. Αναφέρομαι σε όλα αυτά επειδή θεωρώ ότι πολλά άτομα δεν κατανοούν την έκταση και τη δέσμευση που συνεπάγεται η παροχή των πολύπλοκων αυτών κειμένων. Θα ήθελα να υποστηρίξετε όλοι την πρόταση αυτή αύριο επειδή είναι σημαντικό για το μέλλον όλων μας.
<SPEAKER ID="009" NAME="Catherine Trautmann" LANGUAGE="FR">
Κυρία Πρόεδρε, κυρία Επίτροπε, κυρίες και κύριοι, αύριο θα ψηφίσουμε για τη δέσμη ρυθμίσεων στον τομέα των τηλεπικοινωνιών. " ψηφοφορία θα αποτελέσει το τελικό στάδιο των πολύμηνων εργασιών και διαπραγματεύσεων προκειμένου να επιτευχθεί αυτός ο συμβιβασμός μετά από έντονους διαπληκτισμούς με το Συμβούλιο σε ένα πλαίσιο όπου οι τρεις φορείς ξεκίνησαν από πολύ διαφορετικές θέσεις.
<P>
Θα ήθελα, καταρχήν, να ευχαριστήσω με κάθε ειλικρίνεια την κα.del Castillo Vera, τον κ. Harbour, την κα. Pleguezuelos Aguilar, τους σκιώδεις εισηγητές, τις πολιτικές ομάδες, τους προέδρους των επιτροπών και τις γραμματείες τους, την Προεδρία του Συμβουλίου και την Ευρωπαϊκή Επιτροπή για το άοκνο έργο τους όλους αυτούς τους μήνες και θα ήθελα να ευχαριστήσω όλα τα μέλη που επέλεξαν να με εμπιστευθούν μέσω της υποστήριξής τους.
<P>
" συγκεκριμένη δέσμη ρυθμίσεων προσφέρει πολλά πλεονεκτήματα τα οποία είναι σημαντικά για τους καταναλωτές επειδή προσφέρουν καλύτερες υπηρεσίες σε καλύτερες τιμές. Οι τηλεπικοινωνίες, πράγματι, χαρακτηρίζονται από τον αντίκτυπό τους στην καθημερινή ζωή και διαδραματίζουν έναν εμφανώς κοινωνικό ρόλο ως μέσο για ανάπτυξη και εξέλιξη.
<P>
Ο τομέας των τηλεπικοινωνιών από μόνος του παρέχει περισσότερο από 3,5 εκατομμύρια θέσεις εργασίας και αντιστοιχεί σε ένα συνεχώς αυξανόμενο και μεγάλο μερίδιο της οικονομίας της Ευρώπης, της τάξεως σχεδόν του 3,5%. Ο καλά ρυθμισμένος ανταγωνισμός επιτρέπει την ύπαρξη ισορροπίας μεταξύ παλαιών και νέων φορέων λειτουργίας και διασφαλίζει τη σημαντική ανάπτυξη του τομέα χάρη στη νομική βεβαιότητα, η οποία με τη σειρά της ενθαρρύνει τις επενδύσεις.
<P>
Για τους λόγους αυτούς, κατά τη διάρκεια των διαπραγματεύσεων αυτών, εργαστήκαμε σκληρά μαζί με τους εισηγητές και τους σκιώδεις εισηγητές προκειμένου να δημιουργηθεί ένα ρυθμιστικό πλαίσιο που θα είναι ευεργετικό προς όλους. " Επιτροπή Βιομηχανίας, Έρευνας και Ενέργειας ενέκρινε τον Απρίλιο το προτελευταίο στάδιο της νομοθετικής διαδικασίας καθώς και τον συνολικό συμβιβασμό στην έκθεσή μου και στην έκθεση της κας del Castillo Vera με πολύ μεγάλη πλειοψηφία.
<P>
Δημιουργήσαμε τη βάση για ένα στέρεο συμβιβασμό ο οποίος, ελπίζω, ότι θα λάβει την πλήρη υποστήριξή σας κατά την αυριανή ψηφοφορία μαζί με τις εκθέσεις από τον κ. Harbour και την κα. Pleguezuelos Aguilar.
<P>
Θα ήθελα, επίσης, να αναφερθώ στην Τροποποίηση αριθ. 138/46 και να ξεκαθαρίσω τη σημασία και το αντικείμενο του κειμένου που θεμελιώνει τη συμφωνία του Κοινοβουλίου και της Επιτροπής, η λεγόμενη "τελευταία ευκαιρία για συμβιβασμό". Από την ώρα της ψηφοφορίας της τροποποίησης αυτής κατά την πρώτη ανάγνωση, το Συμβούλιο εξακολουθεί να την απορρίπτει και να την αποκλείει από την κοινή της θέση να μην την αναφέρει στις αιτιολογικές σκέψεις ή στα άρθρα.
<P>
Το Ευρωπαϊκό Κοινοβούλιο έδειξε τη δέσμευσή του στην τροποποίηση αυτή συμπεριλαμβάνοντας στον συμβιβασμό τα σημαντικά στοιχεία της Τροποποίησης αριθ. 46: υπεράσπιση των ελευθεριών, δικαίωμα σε δικαστική απόφαση και σε δικαστική προσφυγή (η φράση που συνάδει περισσότερο με τη δικαστική εξουσία) και εισήγαγε δύο πρόσθετες διατάξεις για τους χρήστες του Διαδικτύου: την επιβεβαίωση του ζωτικού ρόλου του Διαδικτύου στην άσκηση των θεμελιωδών δικαιωμάτων και των ελευθεριών κάνοντας συγκεκριμένη αναφορά στην Ευρωπαϊκή Συνθήκη για την Προστασία των Ανθρωπίνων Δικαιωμάτων και των Θεμελιωδών Ελευθεριών.
<P>
Το πνεύμα και το γράμμα της Τροποποίησης αριθ.46 έχουν γίνει συνεπώς σεβαστές και έχουν προεκταθεί προς όφελος των χρηστών. Απεφεύχθει, συνεπώς, και η απόρριψη της τροποποίησης αυτής από τα κράτη μέλη με την αιτιολογία ότι το Ευρωπαϊκό Κοινοβούλιο δεν μπορεί να επιβάλλει αλλαγές στην εσωτερική τους δικαστική οργάνωση, πράγμα που θα ήταν απαραίτητο για την εφαρμογή της τροποποιήσεως αυτής.
<P>
" θέση της πρότασης στο Άρθρο 1, που αφορά το πεδίο εφαρμογής και τους στόχους, την μετατρέπει ουσιαστικά σε μια αρχή που εφαρμόζεται σε όλες τις οδηγίες στ δέσμη ρυθμίσεων, ειδικότερα σε περιπτώσεις σχετικές με πρόσβαση και υπηρεσίες. Κι αυτό, συνεπώς, αποκαθιστά τη νομική αδυναμία που προέκυψε από τη σύνδεση της Τροποποίησης 46 με το Άρθρο 8, το οποίο καθορίζει τις εργασίες των εθνικών φορέων ρύθμισης.
<P>
Κυρίες και κύριοι, είμαστε αντιμέτωποι με μια επιλογή: να υποστηρίξουμε την Τροποποίηση 46 με την τωρινή μορφή της και, συνεπώς, να παραπέμψουμε ολόκληρη τη δέσμη ρυθμίσεων για τον τομέα των τηλεπικοινωνιών σε διαδικασία συμβιβασμού, που θα οδηγήσει σε νέες συζητήσεις σχετικά με όλα τα σημεία που κατοχυρώθηκαν στις διαπραγματεύσεις καθώς και στην καταστολή της εξαιτίας της μαζικής αντίθεσης των κρατών μελών προς την τροποποίηση αυτή ή να υποστηρίξουμε το νέο κείμενο της Τροποποίησης 46, το οποίο διασφαλίζει τον σεβασμό προς τις θεμελιώδεις ελευθερίες και, συνεπώς, επιβεβαιώνει αυτό που ενέκρινε το Κοινοβούλιο κατά την ψηφοφορία για την έκθεση Λαμπρινίδη.
<P>
Θα ήθελα να προσθέσω ότι η παρουσία του Άρθρου 1 παρ. 3 εδάφιο (α) και η αιτιολογική σκέψη θα πρέπει να ληφθούν υπόψη κατά τη μεταφορά της οδηγίας και έτσι, μετέπειτα, θα δοθεί η δυνατότητα στο Κοινοβούλιο να νομοθετήσει.
<P>
Μπροστά σε αυτή την αδύνατη επιλογή, σας καλώ, κυρίες και κύριοι, να αναλογιστείτε το μέλλον του έργου μας στη διάρκεια της επόμενης κοινοβουλευτικής περιόδου, που θα επικεντρωθεί, μεταξύ άλλων, στην καθολική υπηρεσία καθώς και στο περιεχόμενο και την πνευματική ιδιοκτησία. Σας καλώ, λοιπόν, να υποστηρίξετε τη νέα πρόταση στο πλαίσιο μιας προσπάθειας να θέσουμε τα δικαιώματα των εργαζομένων, των καλλιτεχνών και των χρηστών του Διαδικτύου σε μια ίση βάση.
<SPEAKER ID="010" NAME="Pilar del Castillo Vera">
εισηγήτρια. - (ES) Κυρία Πρόεδρε, θα ήθελα κι εγώ με τη σειρά μου, όπως και οι υπόλοιποι εισηγητές, η Catherine Trautmann και ο Malcolm Harbour, να ξεκινήσω ευχαριστώντας τους, κυρίως για τη θαυμάσια ευκαιρία που μου δόθηκε να εργαστώ για τη μεταρρύθμιση αυτή της Ευρωπαϊκής νομοθεσίας για τις αγορές τηλεπικοινωνιών επειδή, από τη δική μου οπτική καθώς και από την ακόμη περιορισμένη εμπειρία μου στο Κοινοβούλιο, αποτέλεσε ένα πρότυπο συνεργασίας μεταξύ διαφορετικών μελών από διαφορετικές ομάδες. Σας ευχαριστώ πολύ λοιπόν.
<P>
Φυσικά, θα ήθελα να ευχαριστήσω και όλους όσους συντέλεσαν στο έργο αυτό: τους σκιώδεις εισηγητές και ειδικότερα την Γραμματεία της Επιτροπής Βιομηχανίας, Έρευνας και Ενέργειας η οποία πιστεύω διαδραμάτισε έναν απόλυτα θεμελιώδη ρόλο για να φτάσουμε στο σημείο αυτό. Θα ήθελα, επίσης, να ευχαριστήσω τον Επίτροπο και την Επιτροπή για τη διευκόλυνση όλων των δύσκολων τριμερών διαπραγματεύσεων.
<P>
Θα ήθελα, επίσης, να αναφερθώ στις προσπάθειες που κατέβαλλε η Τσεχική Προεδρία από τα πρώτα αβέβαια στάδια μέχρι το σημείο αυτό αποδεικνύοντας ότι ανέλαβε πραγματικά ηγετικό ρόλο εντός του Συμβουλίου. Θα ήθελα να εκφράσω ιδιαίτερες ευχαριστίες για τις προσπάθειες αυτές.
<P>
Κυρία Πρόεδρε, κύριε Επίτροπε, κυρίες και κύριοι, αυτή η μεταρρύθμιση αφορά έναν κανονισμό που επηρεάζει έναν σημαντικό τομέα για το μέλλον της Ευρώπης: σημαντικός για την ευημερία των πολιτών καθώς για την έξοδο από την βαθιά κρίση που αντιμετωπίζουν οι οικονομίες μας, στην Ευρώπη και αλλού, αλλά προς το παρόν, αναφερόμαστε μόνο στην Ευρωπαϊκή Ένωση.
<P>
Εάν υπάρχει ένας τομέας που μπορεί να αποτελέσει τον καταλύτη και το μέσο ώθησης για να βγούμε από την κρίση, δεν είναι άλλος από τον τομέα των τεχνολογιών πληροφόρησης και επικοινωνίας, δηλαδή, τον τομέα των ηλεκτρονικών επικοινωνιών και τηλεπικοινωνιών. Για τον λόγο αυτό είναι εξαιρετικά σημαντικό το γεγονός ότι φτάσαμε σε αυτή τη συμφωνία επειδή θα μας δώσει τη δυνατότητα να προχωρήσουμε μπροστά με μια προσέγγιση την οποία θεωρώ ως την πιο σημαντική: τήρηση μιας ανοικτής προοπτικής, σχεδιασμός μελλοντικών σχεδίων, απόρριψη του προστατευτισμού και ενθάρρυνση του ανταγωνισμού και της ανταγωνιστικότητας. Ο ρόλος του συγκεκριμένου τομέα είναι ζωτικός για αυτά.
<P>
Όσον αφορά τη δέσμη ρυθμίσεων, μιας και έχει ήδη γίνει αναφορά σε πολλές πλευρές των διαφορετικών εκθέσεων, θα ήθελα απλά να αναφερθώ, ως εισηγήτρια της εκθέσεως, στη δημιουργία ενός νέου σώματος ευρωπαϊκών φορέων ρύθμισης στον τομέα των ηλεκτρονικών επικοινωνιών που θα αποτελέσει ζωτικό εργαλείο που θα διασφαλίσει ότι οι κανόνες που θα εγκρίνουμε αύριο στον νέο κανονισμό θα εφαρμοστούν με συνέπεια σε ολόκληρη την Ένωση. Θα διασφαλίσει ότι, στην πράξη, υπάρχει εναρμόνιση που επιτρέπει τη δημιουργία και την ανάπτυξη μιας αληθινής εσωτερικής αγοράς με εσωτερικό ανταγωνισμό, επειδή αυτός είναι ο καλύτερος τρόπος να υπάρξει σίγουρο όφελος για τους καταναλωτές καθώς και για να έχουν τη δυνατότητα να απολαμβάνουν τις καλύτερες υπηρεσίες στις καλύτερες τιμές.
<P>
Ο ανταγωνισμός, μόνο αυτός, εγγυάται ότι το τελικό αυτό αποτέλεσμα και τα οφέλη για τους καταναλωτές και τις οικονομίες μας. Οπότε, ας αντιταχθούμε σε κάθε μορφή προστατευτισμού και ας υποστηρίξουμε την ευθύτητα και τον ανταγωνισμό. Ο τομέας που μπορεί να το εξασφαλίσει αυτό είναι, πράγματι, ο τομέας των ηλεκτρονικών επικοινωνιών και οι αγορές τηλεπικοινωνιών. Έχουμε, λοιπόν, λόγους για να γιορτάζουμε.
<SPEAKER ID="011" NAME="Francisca Pleguezuelos Aguilar">
εισηγήτρια. - (ES) Κυρία Πρόεδρε, θα ήθελα κι εγώ με τη σειρά μου να απευθυνθώ στα μέλη και στον Επίτροπο προκειμένου να τους ευχαριστήσω για το έργο τους και θεωρώ ότι μπορούμε να δώσουμε συγχαρητήρια στους εαυτούς μας.
<P>
Θα ήθελα, επίσης, εκφράσω τις ευχαριστίες μου σχετικά με την απόλυτη υποστήριξη που μου δόθηκε ως εισηγήτρια της Οδηγίας GSM, ειδικότερα προς τους σκιώδεις εισηγητές που εργάστηκαν μαζί μου και προς την Επίτροπο Reding για την προσαρμοστικότητα που έδειξε σε ολόκληρη τη διαδικασία για να αποκτήσει ξανά το Συμβούλιο τον ρόλο που επιζητούσε: να συμμετέχει στον στρατηγικό σχεδιασμό της χρήσης του ραδιοφάσματος. Θα πρέπει, φυσικά, να ευχαριστήσω την Τσεχική Προεδρία επειδή ήταν αποφασισμένη να λάβει μια απόφαση σχετικά με την οδηγία αυτή μαζί με την υπόλοιπη δέσμη ρυθμίσεων πριν από το τέλος της κοινοβουλευτικής περιόδου.
<P>
Ως εισηγήτρια της Οδηγίας GSM, θεωρώ ότι βρήκαμε τη σωστή τελική λύση τοποθετώντας τον στρατηγικό σχεδιασμό για το φάσμα σε επίπεδο Κοινότητας στα πλαίσια των μελλοντικών πολύχρονων προγραμμάτων της πολιτικής του ραδιοφάσματος και συνδέοντας τον με την Οδηγία πλαίσιο. Πρόκειται, συνεπώς, για μια σωστή απόφαση επειδή αναγνωρίζουμε ότι για το φάσμα, ως σπάνιο δημόσιο αγαθό, είναι αναγκαία η ύπαρξη νομοθετικού ελέγχου καθώς και στρατηγικού σχεδιασμού στην ανάπτυξη νέων δικτύων (δικτύων ασυρμάτων και οπτικών ινών) τα οποία, όπως όλοι συμφωνήσαμε, αποτελούν το μέλλον. Ένα μέλλον στο οποίο πρέπει να προσφέρουμε νομική προστασία στους φορείς χειρισμού προκειμένου να επενδύσουν και, με τον τρόπο αυτό, να μπορέσουμε να ανακτήσουμε τις ηγετικές ικανότητες που κάποτε χαρακτήριζαν την Ευρωπαϊκή Ένωση.
<P>
Είναι πολύ σημαντικό, επίσης, το γεγονός ότι καθιερώσαμε την αρχή της τεχνολογικής ουδετερότητας για δίκτυο εντός του γενικού πλαισίου επειδή, δεδομένου ότι αποτελούσε εξαίρεση για την αρχή αυτή, οι πράξεις του Κοινοβουλίου σε μια κατάσταση τέτοιας κλίμακας νομιμοποιούνται διπλά.
<P>
Στο πλαίσιο αυτό, πιστεύω ότι η οδηγία αυτή αποτελεί ένα τέλειο παράδειγμα για να δοθεί μεγαλύτερη ευελιξία στη διαχείριση του φάσματος, όπως είναι και η επιδίωξη της συγκεκριμένης δέσμης ρυθμίσεων για τον τομέα των τηλεπικοινωνιών.
<P>
Δεν θα πρέπει να ξεχνάμε και θα ήθελα να το τονίσω αυτό, όπως ακριβώς το κάνανε και οι συνάδελφοί μου, ότι στην Ευρωπαϊκή οι υπηρεσίες που σχετίζονται με το ραδιοφάσμα θα φτάσουν σε κύκλο εργασιών περίπου 300 δισεκατομμυρίων, δηλαδή, το 1,2% του ΑΕΠ της Κοινότητας.
<P>
Συνεπώς, η βελτιστοποίηση της διαχείρισης αυτού του σπάνιου δημόσιου πόρου αναμφίβολα θα αποφέρει σημαντικά οφέλη, ειδικότερα την περίοδο αυτή της οικονομικής κρίσης, και επίσης θα μας βοηθήσει να βγούμε από αυτή. Θεωρώ ότι πρόκειται για επενδυτική ευκαιρία για τις επιχειρήσεις προκειμένου να αναπτύξουν νέες υπηρεσίες που μπορούν να τονώσουν εκ νέου τη ζήτηση καθώς και να βοηθήσουν στη βελτίωση των δημόσιων υπηρεσιών των πολιτών μας.
<P>
Για να είμαστε σίγουροι, μια αποτελεσματική πολιτική φάσματος στην Ευρωπαϊκή Ένωση μας δίνει τη δυνατότητα να αποκομίσουμε το μεγαλύτερο κοινωνικό και οικονομικό όφελος από τον πόρο αυτό και αυτό πρέπει να γίνει με τον αποτελεσματικότερο πιθανό τρόπο από άποψη κόστους. Παρέχει, επίσης, την καλύτερη επιχειρηματική ευκαιρία για τους φορείς παροχής υπηρεσιών.
<P>
Δεν υπάρχει αμφιβολία ότι μας συμφέρει όλους μας να έχουμε περισσότερες και καλύτερες υπηρεσίες για τους καταναλωτές και για τον λόγο αυτό, σε τελική ανάλυση, είμαστε σε διαδικασία νομοθεσίας καθώς και να έχουμε μια καλύτερη μορφή παροχής δημόσιων υπηρεσιών για τους πολίτες. Με άλλα λόγια, θέλουμε να μπορούμε να συνεργαστούμε για να επιτύχουμε μεγαλύτερη κοινωνική και εδαφική συνοχή των Ευρωπαίων πολιτών.
<P>
Κυρίες και κύριοι, πιστεύω μπορούμε να συγχαρούμε τους εαυτούς μας σήμερα για την ολοκλήρωση του έργου αυτού. Πρόκειται για έργο εξαιρετικής σημασίας για τον τομέα των τηλεπικοινωνιών το οποίο, το 2008, πραγματοποίησε συνεχή αύξηση με ρυθμό 1,3% σε πραγματικούς όρους, ενώ το συνολικό ΑΕΠ πραγματοποίησε μόνο μια πραγματική αύξηση της τάξεως του 1%. Ζητάω από όλους σας να υποστηρίξετε το έργο μας αύριο ώστε να μπορέσουμε τελικά να εφαρμόσουμε το νομοθετικό αυτό πλαίσιο.
<SPEAKER ID="012" NAME="Viviane Reding">
Μέλος της Επιτροπής. - Κυρία Πρόεδρε, πρόκειται για ένα πραγματικό μοντέλο συνεργασίας μεταξύ των διαφόρων κομμάτων, μεταξύ των σκιωδών εισηγητών, των εισηγητών, της Τσεχικής Προεδρίας και όλων των συνεργατών και τους συγχαίρω για το σημαντικό έργο τους.
<P>
Το εξαίσιο αυτό έργο αποτελεί το αποτέλεσμα της συμφωνίας που εξετάζεται σήμερα μετά από εξέταση της δέσμης ρυθμίσεων από την Επιτροπή το 2007. Τα αποτελέσματα αφορούν τα νέα δικαιώματα των καταναλωτών, όπως το δικαίωμα για αλλαγή φορέων χειρισμού τηλεφώνου εντός μιας εργάσιμης ημέρας, τη δημιουργία Ευρωπαϊκής αρχής τηλεπικοινωνιών, της ύπαρξης μεγαλύτερης ανεξαρτησίας για εθνικούς φορείς ρύθμισης τηλεπικοινωνιών, την ύπαρξη μέτρων για να διασφαλιστεί ότι οι Ευρωπαίοι μπορούν να έχουν ευρυζωνική σύνδεση στο Διαδίκτυο, το άνοιγμα του ραδιοφάσματος για χρήση από νέες ασύρματες υπηρεσίες, την ύπαρξη νέου οργάνου λειτουργικού διαχωρισμού για προώθηση του ανταγωνισμού και διεύρυνση των καταναλωτικών επιλογών, την ύπαρξη ενός ξεκάθαρου και επωφελούς προς τον ανταγωνισμό κανόνα για επενδύσεις σε ευρυζωνικά δίκτυα υψηλής ταχύτητας, την ύπαρξη καλύτερων δικαιωμάτων και νέων εγγυήσεων για τους καταναλωτές, την ύπαρξη μηχανισμών για αντιμετώπιση παραβιάσεων δεδομένων και ούτω καθεξής. Είναι πολύ σημαντικά μέτρα για έναν τομέα που αξίζει περισσότερα από 300 δισεκατομμύρια ευρώ σε έσοδα και για τον λόγο αυτό η Ευρώπη αποτελεί την παγκόσμια πρωτοπόρο σε κινητά τηλέφωνα και Διαδίκτυο υψηλής ταχύτητας.
<P>
Θα ήθελα επίσης να επισημάνω ότι εάν το Κοινοβούλιο υπερψηφίσει τη συγκεκριμένη δέσμη ρυθμίσεων, αυτή θα πρέπει να εφαρμοστεί στην εθνική νομοθεσία μέχρι το 2010 και η νέα αρχή τηλεπικοινωνιών θα αρχίσει να λειτουργεί από αυτό το καλοκαίρι. " ψήφος του Ευρωπαϊκού Κοινοβουλίου είναι θετική για τους καταναλωτές σε ολόκληρη την Ευρώπη. Με την περιαγωγή αποκαταστήσαμε το πρόβλημα που προκύπτει από την έλλειψη μιας Ευρωπαϊκής αγοράς τηλεπικοινωνιών. " μεταρρύθμιση περνάει στην καρδιά του προβλήματος. Προετοιμάζει τον δρόμο για την ύπαρξη μιας και πραγματικής αγοράς για τους φορείς χειρισμού των τηλεπικοινωνιών καθώς και για τους καταναλωτές. Είναι πολύ σημαντικό για τη βιομηχανία μας.
<P>
Το νομοθετικό κείμενο θα προσφέρει ένα σταθερό νομικό πλαίσιο το οποίο θα υποστηρίζει τις επενδύσεις και την πρωτοπορία και θα δίνει στη βιομηχανία τη ρυθμιστική συνεκτικότητα την οποία χρειάζεται για να σχεδιάσει τις μελλοντικές επιχειρηματικές στρατηγικές. Πρόκειται για ένα πολύ σημαντικό γεγονός σε μια περίοδο οικονομικών αναταραχών επειδή τώρα είναι η στιγμή που πρέπει να εντείνουμε τη συνεισφορά του τομέα αυτού προς την παραγωγικότητα και την ανάπτυξη της οικονομίας ως σύνολο. Πρέπει ξεκάθαρα να δηλώσω ότι το Κοινοβούλιο ανέλαβε τις ευθύνες που του αναλογούν μπροστά σε αυτή την πρόκληση.
<P>
" οικονομία είναι, επίσης, πολύ σημαντική για τους καταναλωτές. Συνεπώς, θα ήθελα απλά να πω ότι η πρόσβαση σε υπηρεσίες επείγουσας ανάγκης, η ύπαρξη λιγότερων εμποδίων στην αλλαγή φορέων χειρισμού εντός μιας ημέρας, όλα τα ζητήματα που αφορούν τα προσωπικά δεδομένα, για όλα αυτά έχει βρεθεί μια λύση.
<P>
Συμφωνώ απόλυτα με την απόφαση του Κοινοβουλίου για ενδυνάμωση των κανόνων που αφορούν την χρήση cookies και παρεμφερών συσκευών. Οι χρήστες του Διαδικτύου όχι μόνο θα είναι καλύτερα ενημερωμένοι σχετικά με όλα όσα συμβαίνουν στα προσωπικά τους δεδομένα αλλά, επίσης, θα είναι ευκολότερο για αυτούς να ελέγξουν στην πράξη τις προσωπικές πληροφορίες τους. Συμφωνώ απόλυτα με την έγκριση για την υποχρεωτική γνωστοποίηση σε περίπτωση παραβιάσεων προσωπικών δεδομένων. Για πρώτη φορά μια υποχρέωση τέτοιου είδους έχει εισαχθεί σε Ευρωπαϊκό επίπεδο.
<P>
Χαιρετίζω, επίσης, με το γεγονός ότι θα ενδυναμωθεί η θέση των ατόμων με αναπηρίες, κάτι που το Συμβούλιο ανέκαθεν υποστήριζε. Κυρίως χαιρετίζω το γεγονός ότι πλέον οι καταναλωτές θα επωφελούνται από τις εγγυήσεις σε σχέση με την ιδιωτικότητα, την ελευθερία έκφρασης και την πρόσβαση σε πληροφορίες. Όλα αυτά συνολικά, είτε μέσω της έγκρισης των μέτρων εναρμόνισης είτε μέσω μεγαλύτερης επίβλεψης ως προς τα διορθωτικά μέτρα που επιλέγονται από τους εθνικούς φορείς ρύθμισης, θα διασφαλίσουν μεγαλύτερη συνεκτικότητα στην εσωτερική αγορά και θα βοηθήσουν τη νέα αρχή η οποία θα διαδραματίσει έναν καίριο ρόλο στη διαδικασία αυτή, ενώνοντας την αρτιότητα γνώσεων και την εμπειρία 27 εθνικών φορέων ρύθμισης και καταργώντας τα εναπομείναντα εμπόδια για μια Ευρώπη χωρίς σύνορα.
<P>
Είμαι πολύ χαρούμενη που το Κοινοβούλιο αποτέλεσε σημαντικό παράγοντα στη βελτίωση του ρόλου των πολυετών προγραμμάτων πολιτικής φάσματος, που θα προταθούν από την Επιτροπή, και για τα οποία θα μπορεί να εκφράσει άποψη για πρώτη φορά και το Κοινοβούλιο. Για τον σκοπό αυτό, πριν να τεθεί σε ισχύ η Οδηγία για τη βελτίωση της νομοθεσίας, θα τροποποιήσουμε τις αποφάσεις της Επιτροπής σχετικά με την Ομάδα για την πολιτική ραδιοφάσματος προκειμένου να δοθεί η δυνατότητα στην ομάδα αυτή να αναφέρεται άμεσα στο Συμβούλιο και στο Κοινοβούλιο.
<P>
Χαιρετίζω, επίσης, την υποστήριξη του Κοινοβουλίου όσον αφορά τις αρχές της ουδετερότητας της τεχνολογίας και των υπηρεσιών καθώς και τη συμφωνία με την πιθανότητα εναρμόνισης των ζωνών συχνοτήτων σε περιπτώσεις όπου μπορεί να γίνει διαπραγμάτευση των δικαιωμάτων χρήσης. Όλα αυτά θα είναι πολύ σημαντικά για την επένδυση σε δίκτυα επόμενης γενιάς και για την επιστροφή στις επενδύσεις, λαμβάνοντας δεόντως υπόψη τους εμπλεκόμενους κινδύνους. Αυτό θα αποδειχθεί, επίσης, πολύ σημαντικό για καθοδήγηση της Επιτροπής όταν θα δημοσιευθεί με πιο λεπτομερή κατεύθυνση σχετικά με την κανονιστική ρύθμιση για την πρόσβαση επόμενης γενιάς.
<P>
Με βάση κάποια σημεία που έθιξαν οι βουλευτές, θα ήθελα να κάνω δύο δηλώσεις. " πρώτη ξεκαθαρίζει ότι η Επιτροπή θα προωθήσει την ύπαρξη συζήτησης στο πεδίο εφαρμογής της καθολικής υπηρεσίας και θα υποβάλλει εγκαίρως προτάσεις όπως αυτό κριθεί απαραίτητο. " δεύτερη δήλωση επισημαίνει ότι η Επιτροπή θα ξεκινήσει χωρίς καμία καθυστέρηση να εργάζεται προκειμένου να υπάρξουν ευρείες διαβουλεύσεις και να δημιουργηθούν προτάσεις σε σχέση με το εύρος των απαιτήσεων γνωστοποίησης σε περίπτωση παραβίασης δεδομένων σε άλλους τομείς.
<P>
Το άλλο έγγραφο το οποίο βρίσκεται υπό συζήτηση είναι η Οδηγία GSM. Στο σημείο αυτό, η Επιτροπή μπορεί να υποστηρίξει πλήρως τις αλλαγές που στοχεύουν στην αποσαφήνιση των ζωνών συχνότητας που πρόκειται να περιλαμβάνονται στην τροποποίηση της οδηγίας. Θα ήθελα απλά να τονίσω ότι η οδηγία αυτή θα έχει ως αποτέλεσμα αποταμιεύσεις της τάξεως των 1.6 δισεκατομμυρίων ευρώ που προκύπτουν από περικοπές για τον τομέα των κινητών επικοινωνιών. Αυτό δείχνει ξεκάθαρα, ότι το Κοινοβούλιο καταφέρνει να θέσει υπό εξέταση πολλές αποφάσεις, είτε αφορούν την οικονομία, είτε τη βιομηχανία, είτε τους καταναλωτές. Όλα αυτά αποτελούν μια πολύ καλή δέσμη ρυθμίσεων για τα συμφέροντα της Ευρώπης.
<P>
Δήλωση της Επιτροπής
<P>
σχετικά με την καθολική υπηρεσία (Αιτιολογική σκέψη 3 παράγραφος a)
<P>
" Επιτροπή επισημαίνει το κείμενο της αιτιολογικής σκέψεως (3 παράγραφος α) στο οποίο συμφώνησαν το Ευρωπαϊκό Κοινοβούλιο και το Συμβούλιο.
<P>
" Επιτροπή προτίθεται, στο πλαίσιο αυτό, να επιβεβαιώσει εκ νέου ότι, όπως ορίζεται στην κοινοποίηση COM (2008) 572 της 25ης Σεπτεμβρίου 2008 σχετικά με το πεδίο εφαρμογής της καθολικής υπηρεσίες στα δίκτυα και τις υπηρεσίες ηλεκτρονικών επικοινωνιών, στη διάρκεια του 2009 θα προωθήσει τη διεξαγωγή εκτεταμένων συζητήσεων σε επίπεδο Ευρωπαϊκής Ενώσεως όπου θα εξεταστεί ένα μεγάλο εύρος εναλλακτικών προσεγγίσεων και όλα τα ενδιαφερόμενα μέρη θα μπορούν να εκφράσουν τις απόψεις τους.
<P>
" Επιτροπή θα συνοψίσει τη συζήτηση σε μια Κοινοποίηση προς το Ευρωπαϊκό Κοινοβούλιο και το Συμβούλιο και θα παρουσιάσει τις εν λόγω προτάσεις μέχρι την 1η Μαΐου 2009 σχετικά με την Οδηγία Καθολικής Υπηρεσίας κατά περίπτωση.
<P>
σχετικά με τη γνωστοποίηση παραβίασης δεδομένων (Άρθρο 2 παράγραφος θ και 4 παράγραφος 3 - Οδηγία για την προστασία της ιδιωτικής ζωής στις ηλεκτρονικές επικοινωνίες)
<P>
" μεταρρύθμιση του Κανονιστικού Πλαισίου για "λεκτρονικές Επικοινωνίες εισαγάγει μια νέα έννοια στους κανόνες προστασίας δεδομένων και ιδιωτικής ζωής: την υποχρεωτική γνωστοποίηση παραβιάσεων προσωπικών δεδομένων από τους φορείς παροχής υπηρεσιών και δικτύων ηλεκτρονικών επικοινωνιών. Πρόκειται για ένα σημαντικό βήμα για την ύπαρξη βελτιωμένης προστασίας ασφάλειας και ιδιωτικής ζωής, παρόλο που στο στάδιο αυτό αφορά μόνο τον τομέα των ηλεκτρονικών επικοινωνιών.
<P>
" Επιτροπή επισημαίνει την επιθυμία του Ευρωπαϊκού Κοινοβουλίου ούτως ώστε η υποχρέωση για γνωστοποίηση παραβιάσεων προσωπικών δεδομένων να μην περιορίζεται μόνο στον τομέα των ηλεκτρονικών επικοινωνιών αλλά να εφαρμόζεται, επίσης, και σε οντότητες όπως οι φορείς παροχής υπηρεσιών της κοινωνίας πληροφοριών. Μια τέτοια προσέγγιση θα συνάδει πλήρως με τον συνολικό στόχο της δημόσιας πολιτικής για βελτίωση της προστασίας των προσωπικών δεδομένων των πολιτών της Ευρωπαϊκής Ένωσης καθώς και για παροχή δυνατότητας στους πολίτες να προβούν σε ενέργειες σε ανάλογη περίπτωση παραβίασης.
<P>
Στο πλαίσιο αυτό, η Επιτροπή προτίθεται να επιβεβαιώσει εκ νέου την άποψή της, όπως έχει καταγραφεί κατά τη διάρκεια των διαπραγματεύσεων σχετικά με τη μεταρρύθμιση του Κανονιστικού Πλαισίου, ότι η υποχρέωση για τους φορείς παροχής δημόσια διαθέσιμων υπηρεσιών ηλεκτρονικών επικοινωνιών για γνωστοποίηση παραβιάσεων προσωπικών δεδομένων καθιστά σκόπιμη την επέκταση της συζήτησης σε απαιτήσεις γνωστοποίησης παραβιάσεων με γενικότερο πεδίο εφαρμογής.
<P>
" Επιτροπή, συνεπώς, θα ξεκινήσει χωρίς καθυστέρηση τις κατάλληλες προπαρασκευαστικές εργασίες συμπεριλαμβανομένων των διαβουλεύσεων με τους ενδιαφερόμενους μέχρι το 2011, με σκοπό την παρουσίαση προτάσεων στον τομέα αυτό, όπως κρίνεται σκόπιμο. Επιπρόσθετα, η Επιτροπή θα διαβουλευτεί με την Ομάδα του Άρθρου 29 καθώς και με τον Ευρωπαίο Επόπτη Προστασίας Δεδομένων σχετικά με την πιθανότητα εφαρμογής και σε άλλους τομείς των αρχών που περιλαμβάνονται στους κανόνες γνωστοποίησης παραβιάσεων δεδομένων στην Οδηγία 2002/58/ΕΚ, ανεξάρτητα από τον τομέα ή τον τύπο δεδομένων.
<SPEAKER ID="014" NAME="Angelika Niebler" LANGUAGE="DE">
Κυρία Πρόεδρε, κυρίες και κύριοι, θα ήθελα κι εγώ να ξεκινήσω ευχαριστώντας όλους όσους βοήθησαν να επιτευχθεί τελικά ένας ικανοποιητικός συμβιβασμός σχετικά με τη δέσμη ρυθμίσεων στον τομέα των τηλεπικοινωνιών. Οι ευχαριστίες μου, καταρχήν, αφορούν τη Συνέλευσή μας: πρωτίστως όλους τους εισηγητές, τους συνεργάτες μου κ.Harbour, κα Del Castillo Vera and κα.Trautmann, και, φυσικά, την κα. Pleguezuelos Aguilar. Κυρία Επίτροπε, πολλές ευχαριστίες και για την εξαιρετική αυτή συνεργασία με την Επιτροπή. Κι εσείς ο ίδιος ήσαστε πολλές φορές παρών κατά τη διάρκεια των τριμερών διαπραγματεύσεων. Αυτό είναι μια καλή ένδειξη. " συνεισφορά σας από κοινού με την Τσεχική Προεδρία ήταν πραγματικά εποικοδομητική και μας βοηθήσατε να φτάσουμε στον συμβιβασμό αυτό.
<P>
Πρόκειται για έναν καλό συμβιβασμό και ελπίζω ότι κατά τη διάρκεια της αυριανής ψηφοφορίας θα εγκριθεί με μεγάλη πλειοψηφία. Όπως έχει ήδη ειπωθεί, ο τομέας των τηλεπικοινωνιών είναι ένας από τους πιο αποτελεσματικούς τομείς της Ευρωπαϊκής οικονομίας. Εν μέσω χρηματοπιστωτικής και οικονομικής κρίσης μάλιστα, είναι ιδιαίτερα σημαντικό να δημιουργηθούν οι γενικές συνθήκες για να αρχίσει να λειτουργεί ξανά αυτή η πηγή θέσεων εργασίας. Πολλές θέσεις εργασίας σχετίζονται με τη βιομηχανία των τηλεπικοινωνιών και με το νομικό πλαίσιο που θα εγκρίνουμε, έχουμε δημιουργήσει τις συνθήκες που θα επιτρέπουν τη σωστή και συνεχή ανάπτυξη του τομέα αυτού.
<P>
Γιατί είναι τόσο σημαντική η δέσμη ρυθμίσεων για τον τομέα των τηλεπικοινωνιών; Θα ήθελα να ξεχωρίσω το σημείο που θεωρώ ως το πιο σημαντικό. Χρειαζόμαστε συνδέσεις στο Διαδίκτυο υψηλής ταχύτητας σε ολόκληρη την Ευρώπη και όχι μόνο στις πόλεις αλλά και σε αγροτικές περιοχές. Με την χρήση του πρώτου πληθυντικού, εννοώ τα νέα άτομα που επικοινωνούν σε παγκόσμιο επίπεδο. Εννοώ τις επιχειρήσεις μας που λειτουργούν παγκοσμίως και ιδρύονται διεθνώς και, φυσικά, τις αρχές και τους φορείς διοίκησης. Τι θα επιτύχει η δέσμη ρυθμίσεων για τον τομέα των τηλεπικοινωνιών για τον σκοπό αυτό; Θα δημιουργήσει το απαραίτητο νομικό πλαίσιο ούτως ώστε οι επιχειρήσεις να μπορούν να επενδύουν στην επέκταση των ευρυζωνικών δικτύων διεθνώς. Με τη δέσμη αυτή και με την προστασία των επενδύσεων, δημιουργήσαμε ουσιώδη κίνητρα, αλλά ταυτόχρονα, διασφαλίσαμε, μέσω των απαιτήσεων του κανονισμού αυτού, να μην κατοχυρώνονται οι νέες αγορές. Οι κίνδυνοι στη δημιουργία των νέων δικτύων έχουν διανεμηθεί ικανοποιητικά και δίκαια.
<P>
Τι περαιτέρω θα ρυθμίζει η δέσμη ρυθμίσεων για τον τομέα των τηλεπικοινωνιών; Θα ρυθμίζει, καταρχήν, την αποτελεσματική χρήση των ζωνών συχνοτήτων, κάτι που είναι επίσης σημαντικό και για την ανάπτυξη της ευρυζωνικής παροχής σε εθνικό επίπεδο. Στη συγκεκριμένη δέσμη ρυθμίσεων, τασσόμαστε υπέρ μιας πιο ευέλικτης πολιτικής για τις συχνότητες στην Ευρώπη. Επίσης, θα αφορά τις ζώνες συχνοτήτων οι οποίες θα δοθούν με τη μετάβαση στη ψηφιακή τηλεόραση, το αποκαλούμενο ψηφιακό μέρισμα, και θα είναι επίσης διαθέσιμες για ευρυζωνικές υπηρεσίες κινητής επικοινωνίας, με τις οποίες θα αντιμετωπιστούν οι ελλείψεις στις αγροτικές περιοχές. Συνεπώς, εν γένει, πρόκειται για έναν καλό συμβιβασμό και ελπίζω ότι θα λάβει υποστήριξη με μεγάλη πλειοψηφία αύριο.
<SPEAKER ID="015" NAME="Erika Mann">
εξ ονόματος της Ομάδας PSE. - Κυρία Πρόεδρε, είναι συναρπαστικό να παρακολουθεί κανείς αυτή τη συζήτηση. Οι συνάδελφοι έχουν ήδη παρουσιάσει τα κύρια θέματα και η Επίτροπος έκανε τις δηλώσεις της. Διαπιστώνω όμως ότι το Συμβούλιο δεν συμμετέχει και αυτό καταδεικνύει πολλά για τον τρόπο με τον οποίο λειτουργούμε ορισμένες φορές στην Ευρωπαϊκή Ένωση. Αυτό είναι απόλυτα απαράδεκτο. Βιώνουμε μια από τις σοβαρότερες κρίσεις τόσο στην Ευρωπαϊκή Ένωση όσο και παγκοσμίως και συζητάμε για ένα θέμα που είναι τόσο σχετικό και τόσο σημαντικό για τη δημιουργία θέσεων εργασία, ένας τομέας όπου ακόμη παρατηρείται σχετικά μεγάλη σταθερότητα, και υποδηλώνει πολλά το γεγονός ότι το Συμβούλιο δεν εκφράζει τις απόψεις του αλλά ούτε και συμμετέχει στις συζητήσεις μας. Ελπίζω σε επόμενες συνελεύσεις η Προεδρία του Συμβουλίου να συμμετάσχει περισσότερο και συχνότερα, επειδή είναι αδύνατο να συνεχίσουμε να λειτουργούμε με αυτόν τον τρόπο.
<P>
Θα ήθελα να κάνω δύο παρατηρήσεις. Θα ήθελα να ευχαριστήσω την σκιώδη εισηγήτρια, Pilar del Castillo Vera, για την εξαιρετική της εργασία. Ήταν μια δύσκολη εργασία και, αρχικά, δεν ήταν ξεκάθαρο ότι θα τα καταφέρναμε και ότι θα υπήρχε περισσότερος εξευρωπαϊσμός στον τομέα αυτό. Φαίνεται ότι βρήκαμε έναν αποδεκτό τρόπο και θα βοηθήσουμε τους εθνικούς φορείς ρύθμισης να εργαστούν από κοινού και να μάθουν ο ένας από τον άλλο. Το γεγονός αυτό θα αποτελέσει μια σημαντική εξέλιξη, ειδικότερα για τα νέα κράτη μέλη.
<P>
Θα ήθελα να αναφερθώ σε δύο σημεία τα οποία ανέφερε η Επίτροπος: επενδύσεις σε νέα υποδομή, με νέο πλαίσιο και θα διέπεται από τους κανόνες του ανταγωνισμού οι οποίοι, αν και διαφορετικοί, θα επιτρέπουν τις επενδύσεις στον τομέα αυτό. Οι κατευθυντήριες γραμμές πολύ σύντομα θα δημοσιευτούν αναφορικά με την πρόσβαση νέας γενιάς. Ευελπιστώ οι κατευθυντήριες αυτές γραμμές να ακολουθήσουν τη φιλοσοφία που έχει θεμελιωθεί στη Συνέλευση αυτή και από την οποία ελπίζω ότι δεν θα παρεκκλίνει και η Επίτροπος.
<P>
Όσον αφορά το θέμα της καθολικής υπηρεσίας, ελπίζω ότι η Επίτροπος θα μπορέσει να διασφαλίσει ότι οι φορείς χειρισμού του τομέα των τηλεπικοινωνιών, οι οποίοι επωφελούνται πλέον από τις νέες επενδυτικές πιθανότητες, θα επενδύσουν με τη σειρά τους για εξασφαλιστεί ότι όλοι οι πολίτες μελλοντικά θα έχουν πρόσβαση σε ευρυζωνικές υπηρεσίες. Ελπίζω αυτό να συμπεριληφθεί στην Οδηγία για την Καθολική Υπηρεσία, η οποία θα παρουσιαστεί κατά το δεύτερο εξάμηνο.
<P>
Θα ήθελα, τέλος, να προτρέψω τη Συνέλευση αυτή, τους συναδέλφους και την Επιτροπή και, ελπίζω, και το Συμβούλιο να εξετάσουν τους τομείς αυτούς για τους οποίους έχουμε φτάσει σε συμβιβασμό, αλλά, με τους οποίους δεν είμαστε απόλυτα ευχαριστημένοι. Αυτό αφορά τα ζητήματα που έχουν σχέση με το Διαδίκτυο, όπως ο τρόπος με τον οποίο τα κράτη μπορούν να επέμβουν εάν θεωρήσουν ότι οι πολίτες έχουν παράνομη πρόσβαση σε διαδικτυακό περιεχόμενο, το οποίο το αποκαλούμε "Internet sparen" (διαδικτυακή διάθεση) στα γερμανικά, και τη διαχείριση δικτύου. Ελπίζω ότι θα βρούμε έναν τρόπο να εξετάσουμε τα θέματα κατά το δεύτερο εξάμηνο της χρονιάς και να βρούμε το σωστό πλαίσιο για να δημιουργηθεί μια μεγαλύτερη συναίνεση ανάμεσα σε εμάς και τους πολίτες, οι οποίοι σε μεγάλο βαθμό βασίζονται σε εμάς.
<SPEAKER ID="016" NAME="Cristian Silviu Buşoi">
εξ ονόματος της Ομάδας ALDE. - Κυρία Πρόεδρε, ως σκιώδης εισηγητής για την Ομάδα των Φιλελευθέρων, θα ήθελα να ευχαριστήσω τον Malcolm Harbour και τους άλλους συναδέλφους μου για την εξαιρετική συνεργασία τους. Ο φάκελος αυτός έχει ιδιαίτερη σημασία για όλους τους χρήστες ηλεκτρονικών επικοινωνιών στην Ευρωπαϊκή Ένωση και, τελικά, καταφέραμε να φτάσουμε σε έναν ισορροπημένο συμβιβασμό αν και δεν ήταν εύκολες όλες οι συζητήσεις που κάναμε.
<P>
Ως αποτέλεσμα των διαπραγματεύσεων με το Συμβούλιο σημειώθηκαν σημαντικά επιτεύγματα. Ένα από αυτά συγκριτικά με την πρώτη ανάγνωση αφορά την πρόσβαση στον ευρωπαϊκό αριθμό επείγουσας ανάγκης 112 και την υποχρέωση των χειριστών να εντοπίσουν την τοποθεσία του καλούντος χωρίς καμία παρέκκλιση για λόγους τεχνικής εφικτότητας, τουλάχιστον για φορείς χειρισμού σταθερής και κινητής τηλεφωνίας. Πρόκειται για ένα πολύ μεγάλο επίτευγμα επειδή θα βοηθήσει τις υπηρεσίες επείγουσας ανάγκης να ανταποκρίνονται αποτελεσματικότερα και θα βελτιώσει τις ζωές των πολιτών οπουδήποτε κι αν βρίσκονται στην Ευρώπη.
<P>
Οι διατάξεις σε σχέση με τις πολιτικές διαχείρισης κυκλοφορίας αποτέλεσαν ένα αντιφατικό σημείο στην έκθεση, αλλά, θεωρώ ότι ο συμβιβασμός προστατεύει τα δικαιώματα των χρηστών για πρόσβαση σε περιεχόμενο και για χρήση υπηρεσιών της δικής τους επιλογής. Κανείς στη Συνέλευση αυτή δεν θα ήθελε να περιορίσει την ελευθερία για το Διαδίκτυο. Στόχος μας ήταν να επιτρέψουμε τις διαδικασίες διαχείρισης κυκλοφορίες, όσο αυτές ήταν απαραίτητες, να διασφαλίσουμε την καλύτερη δυνατή εμπειρία στο Διαδίκτυο για τους τελικούς χρήστες, εφόσον δεν περιορίζουν τον ανταγωνισμό μεταξύ των φορέων παροχής υπηρεσιών. Πιστεύω ότι ο συμβιβασμός συνάδει απόλυτα με την οδηγία αυτή και για τον λόγο αυτό τον υποστηρίζω πλήρως.
<P>
Πιστεύω, επίσης, ότι όλα τα μέτρα σε σχέση με την πρόσβαση και την χρήση υπηρεσιών θα πρέπει να σέβονται τα δικαιώματα και τις ελευθερίες όλων των πολιτών. Αυτό είναι κάτι που έχει διασφαλιστεί στην έκθεση αυτή. Ορισμένοι από εμάς μπορεί να μην συμφωνούν απόλυτα με τον συμβιβασμό αυτό, όμως, πρέπει να τονίσω ότι, παρά τα μειονεκτήματα, είναι ό,τι καλύτερο που μπορούσαμε να πετύχουμε με το Συμβούλιο και σας συμβουλεύω να δώσετε θετική ψήφο αύριο.
<SPEAKER ID="017" NAME="Rebecca Harms" LANGUAGE="DE">
Κυρία Πρόεδρε, υπάρχει ένα σημείο για το οποίο θα ήθελα να επαινέσω τον εισηγητή. Πιστεύω ότι είναι θετικό που, σε ορισμένα σημεία, η Επίτροπος Reding αποστασιοποιήθηκε από την πρότασή της. " προσέγγιση σχετικά με τις ζώνες συχνοτήτων είναι, τώρα που πρόκειται να θεσπιστεί το νομικό πλαίσιο, πολύ πιο ισορροπημένο από ό,τι σε σχέση με την αρχική πρόταση της Επιτροπής.
<P>
Κατά τη γνώμη μου, τώρα που πλέον είμαστε σύμφωνοι, με τις ζώνες συχνοτήτων θα δοθεί περισσότερη βαρύτητα στο δημόσιο συμφέρον υπέρ της αναμετάδοσης. Εν όψει της τρέχουσας συζήτησης σε σχέση με τις χρηματοπιστωτικές αγορές, θεωρώ ότι με τη συζήτηση αποφύγαμε πολλά προβλήματα. " συγκεκριμένη πρόταση, με την τωρινή μορφή της, θα λάβει υπόψη της τη σχέση ανάμεσα στην αγορά και σε αυτά που μπορεί η αγορά να δημιουργήσει με πιο ισορροπημένο τρόπο καθώς και τα καθήκοντα του κράτους. Πιστεύω ότι αντιπροσωπεύει την πρόοδο για την ασφάλεια της δημοκρατίας μας και ότι μπορεί να αποτελέσει μια πολύτιμη συνεισφορά για τον πολιτισμό μας.
<P>
Παρόλο που εξακολουθούν να γίνονται συζητήσεις εντός της Ομάδας, θα ήθελα στο σημείο αυτό να πω ότι δεν είμαι καθόλου ικανοποιημένη με τον συμβιβασμό σχετικά με τον περιορισμό των δικαιωμάτων των χρηστών του Διαδικτύου σε περιπτώσεις όπου θεωρείται ότι έχουν διαπραχθεί παραβιάσεις.
<P>
Γνωρίζω ότι η αρχική Τροποποίηση 138 δεν είχε την καλύτερη μορφή από δικαστική άποψη. Ωστόσο, διαπιστώνω ότι ο συμβιβασμός στον οποίο έχουμε φτάσει δεν καταφέρνει να εγγυηθεί ότι, πριν τον περιορισμό των θεμελιωδών δικαιωμάτων των πολιτών στην Ευρωπαϊκή Ένωση, κάποια δικαστική αρχή θα εμπλακεί στην περιοριστική αυτή απόφαση. Κυρία Επίτροπε, θα με ενδιέφερε πολύ να μάθω πως ερμηνεύετε τον συμβιβασμό και, ειδικότερα, τι πιστεύετε ότι σημαίνει ο συμβιβασμός αυτός για το γαλλικό μοντέλο Hadopi.
<P>
Θεωρώ ότι θα δημιουργήσουμε δύο διαφορετικές καταστάσεις για την εξέταση των βασικών δικαιωμάτων. " κατάσταση ενδέχεται να είναι καλύτερη σε ένα κράτος από ό,τι σε κάποιο άλλο. Πιστεύω ότι είναι ένας πολύ άσχημα διατυπωμένος συμβιβασμός. Ως Κοινοβούλιο μπορούμε να επιτύχουμε πολλά περισσότερα από αυτόν τον συμβιβασμό. Όσον αφορά τα δικαιώματα των καλλιτεχνών, κυρία Πρόεδρε, συμφωνώ με την συνεργάτη μου την κα.Mann ότι τα δικαιώματα των συγγραφέων θα πρέπει να ρυθμιστούν σε έναν διαφορετικό κανονισμό και όχι στο πλαίσιο του κανονισμού για την αγορά.
<SPEAKER ID="018" NAME="Eva-Britt Svensson">
εξ ονόματος της Ομάδας GUE/NGL Group. - (SV) Σας ευχαριστώ, κυρία Πρόεδρε. Αυτό που διαπιστώνουμε σήμερα είναι η ανάπτυξη μιας νέας κοινωνίας. Διαπιστώνουμε την τεχνολογική ανανέωση εντός της κοινωνίας όπου ο παλιός τύπος επικοινωνίας, που ήταν της μορφής όπου ένα άτομο μιλάει και όλοι οι άλλοι ακούνε, αντικαταστάθηκε από μια περισσότερο πολυδιάστατη επικοινωνία, μια μορφή συμμετοχικής επικοινωνίας και πολλοί από εμάς αποδέχτηκαν τον νέο αυτό πολιτισμό ελευθερίας. Πρόκειται για αλληλεπίδραση, ελευθερία έκφρασης, δημιουργικότητα και δημιουργικό ενθουσιασμό. Πρόκειται για ανταλλαγή πληροφοριών που συνήθως είναι ανεξάρτητες από εμπορικά συμφέροντα, αλλά, δυστυχώς, οι παλιές δομές ισχύος νιώθουν ότι απειλούνται και, συνεπώς, θέλουν να επέμβουν και να ρυθμίσουν και να ελέγξουν όλα όσα συμβαίνουν στο Διαδίκτυο.
<P>
Έχοντας ως πρόφαση την αντιμετώπιση του οργανωμένου εγκλήματος και της τρομοκρατίας, προσπαθούν να περιορίσουν τα αστικά μας δικαιώματα. Αυτό, όμως, δεν πρέπει να συμβεί. Μαζί με τους συνεργάτες μου στην Συνομοσπονδιακή Ομάδα της Ευρωπαϊκής Ενωτικής Αριστεράς/Βορειοευρωπαϊκή Πράσινη Αριστερά δημιουργήσαμε διάφορες τροποποιήσεις υπέρ των αστικών δικαιωμάτων, για την προστασία των δικαιωμάτων των πολιτών στο Διαδίκτυο. Προτείνω, λοιπόν, την Τροποποίηση 166 η οποία εγκρίθηκε στην προηγούμενη ανάγνωση. Το αντικείμενο της τροποποίησης είναι να διασφαλιστεί ότι οι τελικοί χρήστες ηλεκτρονικών επικοινωνιών, δηλαδή εμείς οι πολίτες, θα έχουν την ευκαιρία για πρόσβαση σε υπηρεσίες και εφαρμογές χωρίς αδικαιολόγητους περιορισμούς. Θα πρέπει να επιτευχθεί μια ισορροπία μεταξύ των δικαιωμάτων των ατόμων για ελεύθερη έκφραση και ιδιωτική ζωή και της προστασίας των προσωπικών δεδομένων και των ελευθεριών και των δικαιωμάτων τρίτων, συμπεριλαμβανομένου του δικαιώματος προστασίας της πνευματικής ιδιοκτησίας και της προστασίας της δημόσιας ασφάλειας.
<P>
Σε ορισμένες χώρες, οι κυβερνήσεις θέλουν να θεσπίσουν νέους και σκληρότερους νόμους που θα επιτρέπουν σε φορείς παροχής υπηρεσιών Διαδικτύου να εμποδίζουν την πρόσβαση ατόμων στο Διαδίκτυο. Πιστεύουμε ότι για να παρεμποδιστεί η πρόσβαση των χρηστών στο Διαδίκτυο θα πρέπει να προηγείται ακροαματική διαδικασία σε Δικαστήριο. Ως πολίτες, θα πρέπει να έχουμε την ελευθερία να επισκεπτόμαστε διάφορες ιστοσελίδες στο Διαδίκτυο και να αισθανόμαστε ασφαλείς γνωρίζοντας ότι ιδιωτικές επιχειρήσεις δεν δύνανται να αποκτήσουν τις πληροφορίες αυτές. Όσοι από εμάς πραγματικά αγαπάνε το Διαδίκτυο και τις ευκαιρίες που προσφέρει επιθυμούμε να καθορίζονται τα δικαιώματα των χρηστών βάσει της χρήσης που ο καθένας κάνει. Δεν θέλουμε να θεωρούμαστε καταναλωτές και τα δικαιώματά μας απλά να αφορούν μόνο ό,τι είναι γραμμένο στη σύμβαση συνδρομής. Δυστυχώς, και η κοινή θέση του Συμβουλίου και ο συμβιβασμός επιτρέπουν να συμβεί αυτό, αλλά, εμείς επιθυμούμε να είμαστε πολίτες στο Διαδίκτυο και όχι πελάτες και καταναλωτές. Το Διαδίκτυο αποτελεί χώρο συνάντησης, ένα φόρουμ για ελεύθερη παροχή πληροφοριών, έναν κοινόχρηστο χώρο. Σκοπεύουμε λοιπόν να φέρουμε αυτό το φόρουμ στα μέτρα των συμφερόντων των εμπορικών αντιπροσώπων; Δεν το νομίζω. Το ερώτημα που τίθεται είναι το εξής: σε τι είδους κοινωνία επιθυμούμε να ζούμε; Θέλουμε να ζούμε σε μια κοινωνία επιτήρησης ή σε μια όπου οι άνθρωποι είναι βέβαιοι ότι είναι σεβαστή η νομοθεσία; Μια κοινωνία όπου τα άτομα θα μπορούν να γνωρίζουν ότι η ιδιωτική τους ζωή είναι σεβαστή και μια κοινωνία όπου δίνεται αξία στην ελευθερία της έκφρασης χωρίς να γίνεται έλεγχος στις ζωές των ατόμων. Σε αυτή την κοινωνία θέλω να ζήσω και για αυτήν θα εργαστώ. Συνεπώς, σας προτρέπω να υποστηρίξετε τις τροποποιήσεις για τα δικαιώματα των πολιτών που προτείνω εγώ η ίδια και η Ομάδα GUE/NGL.
<SPEAKER ID="019" NAME="Kathy Sinnott">
εξ ονόματος της Ομάδας IND/DEM. - Κυρία Πρόεδρε, το Διαδίκτυο έχει αλλάξει τον κόσμο. Πληροφορίες οι οποίες θα ήταν δύσκολο ή αδύνατο να βρεθούν, πλέον είναι εφικτό μέσα σε λίγα δευτερόλεπτα. Το κύριο όμως χαρακτηριστικό του Διαδικτύου δεν είναι η ταχύτητα ή η τεχνολογία. Είναι η ελευθερία. Ελευθερία για έκφραση απόψεων, ελευθερία για ανταλλαγή ιδεών και ελευθερία για διαμοιρασμό πληροφοριών.
<P>
Ορισμένοι υπερασπίζονται την ύπαρξη ενός μέλλοντος με περιορισμούς, όπου η ελεύθερη διακίνηση δεδομένων θα εμποδίζεται, όπου οι μεγάλες επιχειρήσεις θα μπορούν να καταστείλουν την πρωτοπορία και όπου οι φορείς παροχής υπηρεσιών Διαδικτύου θα έχουν μετατραπεί σε "φύλακες". Έχουμε ξαναδεί ανάλογες προσεγγίσεις και, συγκεκριμένα, στην Κίνα.
<P>
Ελπίζω να τεθούμε υπέρ της διατήρησης της ελευθερίας η οποία έφερε τόση επιτυχία και άλλαξε τον κόσμο μας προς το καλύτερο. Σε μια περίοδο όπου οι οικονομίες χρειάζονται κάθε δυνατή βοήθεια, πρέπει να ταχθούμε υπέρ της ευθύτητας για την πρόοδο και όχι υπέρ του βραχυπρόθεσμου προστατευτισμού χάριν του κέρδους. Εξ ονόματος των μελών της ομάδας μου, θα ψηφίσω υπέρ της ελευθερίας των πληροφοριών και υπέρ της μελλοντικής ελεύθερης πρόσβασης στο Διαδίκτυο για κάθε νόμιμη χρήση. Με αυτό τον τρόπο. Θα ψηφίσω υπέρ της δημοκρατίας και της οικονομίας με ευκαιρίες για όλους.
<SPEAKER ID="020" NAME="Bruno Gollnisch" AFFILIATION="NI">
(FR) Κυρία Πρόεδρε, παρόλο που η λεγόμενη νομοθεσία Hadopi, που είναι υπό κατάρτιση στο Παρίσι, θεωρείται ότι προστατεύει την καλλιτεχνική δημιουργία, στην πραγματικότητα αποτελεί νομοθεσία που καταστρέφει τις ελευθερίες.
<P>
Πράγματι, το κείμενο αυτό δεν προωθεί τη δημιουργία. Ορίζει απλά μια εκτεταμένη αστυνόμευση των δραστηριοτήτων των χρηστών του Διαδικτύου. Δεν περιλαμβάνει συγκεκριμένες προτάσεις για βελτίωση της νόμιμης προσφοράς πολιτιστικών αγαθών. Υστερεί έναντι των τεχνικών πιθανοτήτων για απόκρυψη ή παραπλάνηση με χρήση διευθύνσεων IP. Πρόκειται για ένα βήμα οπισθοδρόμηση αναφορικά με το δικαίωμα για δημιουργία αντιγράφων για ιδιωτική χρήση, για τα οποία όλοι σε κάθε περίπτωση πληρώνουν φόρο στα ψηφιακά μέσα. Δίνει σε μια καθαρά διοικητική αρχή τη δυνατότητα να διώκει ποινικώς και να επιβάλλει ποινές. Καθιερώνει εκ νέου τη διπλή ποινή για χρήστες του Διαδικτύου στους οποίους δεν επιτρεπόταν η πρόσβαση στο Διαδίκτυο αλλά έπρεπε να συνεχίζουν να πληρώνουν για τη συνδρομή τους. Τέλος, απορρίπτει το τεκμήριο αθωότητας καθώς και το δικαίωμα άμυνας.
<P>
Με τη μη αποδοχή της νομοθεσίας αυτής, που αντιστοιχεί στη κομμουνιστική Κίνα ή σε άλλα ολοκληρωτικά καθεστώτα, μιας νομοθεσίας που ο κ.Sarkozy θέλει να επιβάλλει, το Κοινοβούλιο θα διακηρύξει εκ νέου το δικαίωμα του καθενός στην ιδιωτική ζωή, στην πρόσβαση σε πληροφορίες, στην ελευθερία της έκφρασης και σε σωστές νομικές διαδικασίες. Πρόκειται για κάτι απόλυτα ζωτικό.
<SPEAKER ID="021" NAME="Bernadette Vergnaud" AFFILIATION="PSE">
(FR) Κυρία Πρόεδρε, κυρία Επίτροπε, κυρίες και κύριοι, πρέπει, πρώτα από όλα, να ευχαριστήσω και να συγχαρώ τους εισηγητές και τους σκιώδεις εισηγητές. Εργαστήκαμε όλοι πολύ σκληρά τους τελευταίους αυτούς μήνες για να δημιουργήσουμε μια δέσμη ρυθμίσεων που θεωρώ ότι είναι και συνεκτική και υψηλής ποιότητας.
<P>
Κατά κοινή ομολογία, οι διαπραγματεύσεις δεν ήταν εύκολες ούτε με το Κοινοβούλιο ή με το Συμβούλιο και την Επιτροπή αλλά υπήρξε μια σημαντική μεταβολή στις απόψεις από την πρώτη ψηφοφορία στην κοινοβουλευτική επιτροπή, όπου τα θέματα τα σχετικά με το περιεχόμενο επισκίασαν πλήρως τα υπόλοιπα στοιχεία της συγκεκριμένης δέσμης ρυθμίσεων.
<P>
Συνεπώς, στην έκθεση του κ.Harbour, δεν έγινε καμία αναφορά στα πολλά πλεονεκτήματα για τους καταναλωτές. Ελπίζω η κατάσταση να είναι διαφορετική αυτή τη φορά, όχι μόνο επειδή είναι καλοί οι συμβιβασμοί που επετεύχθησαν σε σχέση με τις θεμελιώδεις ελευθερίες και τον σεβασμό προς την ιδιωτική ζωήt, αλλά και επειδή ο φάκελος αυτός επιδεικνύει τρομερή προοπτική και για τους καταναλωτές και για τους τομείς των τηλεπικοινωνιών και για τους εργαζομένους σε αυτούς. Οι συμβιβασμοί που επετεύχθησαν στην Οδηγία-πλαίσιο και στην Οδηγία για την Καθολική Υπηρεσία αφορούν ξεκάθαρα την υποχρέωση από πλευράς των κρατών μελών για σεβασμό του δικαιώματος για δίκαιη δίκη, κάτι που πρέπει σίγουρα να καθησυχάζει όσους αντιτίθενται με το Γαλλικό έργο επιβολής κυρώσεων από ένα διοικητικό σώμα. Τα κείμενα αυτά δεν αποτελούν τίποτα περισσότερο από ένα Δούρειο Ίππο για τη σταδιακή ανταπόκριση και αντιτίθενται ακόμη και στην ίδια την αρχή.
<P>
Άλλο ένα σημείο ανησυχίας είναι η ουδετερότητα του Διαδικτύου και το θέμα της περιορισμένης πρόσβασης. Το τελικό κείμενο είναι πολύ ξεκάθαρο σχετικά με το θέμα αυτό. Οποιαδήποτε πολιτική για διαχείριση δικτύου δικαιολογείται μόνο έχοντας ως σκοπό τη διατήρηση ενός ελάχιστου επιπέδου ποιότητας υπηρεσιών και δεν θα πρέπει να οδηγήσει σε διακρίσεις μεταξύ των υπηρεσιών και των εφαρμογών, όταν όλα θα βρίσκονται υπό τον έλεγχο των εθνικών κανονιστικών αρχών.
<P>
Θα ήθελα επίσης να δώσω έμφαση σε όσα πετύχαμε αναφορά για τους καταναλωτές στο πλαίσιο της Οδηγίας για την Καθολική Υπηρεσίες. Εφεξής, θα είναι αδύνατο για έναν φορέα χειρισμού να θέσει ως δικαιολογία ζητήματα τεχνικής εφικτότητας για την μη παροχή αξιόπιστης πρόσβασης σε υπηρεσίες επείγουσας ανάγκης και στην τοποθεσία όποιου χρησιμοποιεί τον αριθμό επείγουσας ανάγκης 112. Αυτό το ζωτικό σημείο για την ασφάλεια των Ευρωπαίων πολιτών θα μπει σε τάξη. Πρόκειται για κάτι που ήταν εφικτό για πολλά χρόνια, αλλά οι αρχές και οι φορείς χειρισμού προτιμούσαν να θυσιάζουν την ασφάλεια στον βωμό των κερδών από τις επενδύσεις.
<P>
Το ίδιο ισχύει και για τη βελτίωση της διαφάνειας και της ποιότητας των πληροφοριών που σχετίζονται με σύμβαση. Θα πρέπει να παρέχονται σε υποχρεωτική και τακτική βάση. Οι καταναλωτές θα μπορούν να επωφελούνται από τις πληροφορίες τιμολόγησης που θα αντιστοιχούν στο καταναλωτικό τους προφίλ καθώς και από προειδοποιητικά μηνύματα σε περίπτωση όπου ξεπεράσουν την κανονική χρέωση, κάτι που είναι ιδιαίτερα χρήσιμο για ειδικές χρεώσεις για χρήση στο εξωτερικό ή για χρήση από νεαρά άτομα, τα οποία αποτελούν τους κύριους χρήστες των υπηρεσιών στιγμιαίας μηνυματοδοσίας (SMS) προστιθέμενης αξίας. " διάρκεια των συμβάσεων εφεξής θα μειωθεί στους 24 μήνες, με υποχρέωση από την πλευρά των φορέων χειρισμού για παροχή 12μηνων συμβάσεων και, σε περίπτωση αλλαγής φορέα χειρισμού, αυτό θα πρέπει να γίνει εντός μιας ημέρας. Καταφέραμε να προσφέρουμε τη μέγιστη πρόσβαση για χρήστες με αναπηρίες καθώς και να εξετάσουμε το πεδίο εφαρμογής της καθολικής υπηρεσίας προκειμένου να επεκταθεί στον τομέα των κινητών επικοινωνιών, ειδικότερα, μέχρι τον επόμενο χρόνο.
<P>
Κυρίες και κύριοι, ευελπιστώ ότι θα υπερψηφίσουμε το τελικό αυτό κείμενο, το οποίο αποτελεί το αποτέλεσμα μηνών διαπραγματεύσεων, χωρίς να προβληματιζόμαστε ιδιαίτερα από ανησυχίες οι οποίες, αν και είναι κατανοητές, αναφορικά με τη θεμελιώδη σημασίαLadies and gentlemen, I hope that we will vote for this final text, which is the culmination of months of negotiations, without letting ourselves become too troubled by concerns which, although understandable, in view of the fundamental importance...
<P>
(" Πρόεδρος διέκοψε την ομιλητή)
<SPEAKER ID="022" NAME="Alexander Alvaro" AFFILIATION="ALDE">
(DE) Κυρία Πρόεδρε, ως εισηγητής της οδηγίας για την προστασία δεδομένων στον τομέα των ηλεκτρονικών επικοινωνιών, θα ήθελα, καταρχήν, να ευχαριστήσω τον κ.Harbour, ο οποίος έδωσε ένα διαφορετικό νόημα στην έννοια της βελτιωμένης συνεργασίας. Ίσως να μην ήταν η πρώτη διαδικασία αυτής της μορφής αλλά σίγουρα ήταν η πιο καρποφόρα. Θα ήθελα να ευχαριστήσω την Επίτροπο Reding, η οποία ήταν παρούσα σε κάθε μια από τις τριμερείς διασκέψεις και διαδραμάτισε και η ίδια σημαντικό ρόλο, κάτι που στις μέρες μας δεν μπορεί να ειπωθεί για όλους τους Επιτρόπους.
<P>
Πιστεύω ότι είμαστε ικανοί να αποδείξουμε ότι, πρωτίστως, ο καλύτερος τρόπος προστασίας των καταναλωτών είναι η αποτελεσματική προστασία των δεδομένων. Είναι ιδιαίτερα σημαντικό να μπορέσουμε να ενημερώσουμε τους χρήστες του Διαδικτύου τι ακριβώς συμβαίνει πίσω από τις οθόνες τους. Αποδεχτήκαμε την πρόταση της επιτροπής σχετικά με την καθιέρωση υποχρεωτικής γνωστοποίησης σε περίπτωση παραβιάσεων ασφαλείας και την βελτιώσαμε. Πρόκειται για διαδικασία η οποία θα εφαρμοστεί σταδιακά και έχει αναπτυχθεί σε συνεργασία με τους εθνικούς φορείς ρύθμισης, τους φορείς παροχής υπηρεσιών τηλεπικοινωνιών και τους υπεύθυνους δημιουργίας πολιτικών. Είμαι ιδιαίτερα ευχαριστημένη από την ανακοίνωση της Επιτροπής που αφορά την υποβολή για τον σκοπό αυτό μιας οριζόντιας οδηγίας μέχρι το τέλος του 2011, επειδή δεν είναι λογικό η διαδικασία αυτή να αφορά απλά τον τομέα των ηλεκτρονικών επικοινωνιών.
<P>
Ταυτόχρονα, διασφαλίσαμε ότι είναι υποχρεωτικό να δοθεί η συγκατάθεση του χρήστη για την αποθήκευση προγραμμάτων ή εφαρμογών, συμπεριλαμβανομένων των προσωπικών δεδομένων, τα οποία βρίσκονται σε σκληρό δίσκο. Από την άποψη αυτή, θα ήθελα, επίσης, να αναφέρω εν συντομία ότι έχουμε δημιουργήσει τις αρχικές προτάσεις σε στενή συνεργασία με την ενδιαφερόμενη βιομηχανία. Για ορισμένα τμήματα της βιομηχανίας δεν επεκτάθηκε αρκετά ή επεκτάθηκε πολύ. Αυτά, στη συνέχεια, δημιούργησαν προβλήματα και σύγχυση στο Συμβούλιο και στην Επιτροπή και τελικά, ζήτησαν να επιστρέψουν στις αρχικές διατυπώσεις επειδή δεν τους άρεσαν οι προτάσεις συμβιβασμού. Αυτό που πρέπει να μας γίνει μάθημα είναι ότι, ως θεσμοί, πρέπει να έχουμε πίστη στην μεταξύ μας καλή συνεργασία και δεν πρέπει να επιτρέπουμε σε όσους έχουν συμφέροντα να χαλάνε τις καλές σχέσεις μας.
<P>
Για να καταλήξω, θα ήθελα για μια ακόμη φορά να αναφερθώ στην έκθεση της συνεργάτιδας μου, της κας Trautmann. Ορισμένα άτομα από την Ομάδα μου και άλλα δεν συμφωνούν στην ύπαρξη της νομοθεσίας των "τριών κτυπημάτων" (με την τρίτη συνεχή παραβίαση θα υπάρχουν δια βίου απαγορεύσεις για τους παραβάτες). Χρειαζόμαστε δικαστικό έλεγχο πριν να υπάρξει διακοπή της πρόσβασης στο Διαδίκτυο.
<SPEAKER ID="023" NAME="David Hammerstein" AFFILIATION="Verts/ALE">
(ES) Κυρία Πρόεδρε, κυρία Επίτροπε, σας ευχαριστώ. Με μεγάλη μου χαρά, συμμετείχα σε αυτή την ιδιαίτερα απαιτητική διαδικασία. Θα ήθελα, επίσης, να ευχαριστήσω του εισηγητές.
<P>
Αυτή τη στιγμή, ο κ. Sarkozy αμφισβητεί τους Ευρωπαϊκούς θεσμούς σχετικά με το μέλλον του Διαδικτύου. Ποια θα είναι η αντίδρασή μας; Θα παραμείνουμε άπραγοι; Ποια είναι η θέση της Ευρωπαϊκής Ένωσης και της Επιτροπής σε σχέση με τη νέα νομοθεσία HADOPI (Ανώτατη Αρχή για τη Διάδοση των Έργων και την Προστασία των Δικαιωμάτων στο Διαδίκτυο) σε σταδιακή ανταπόκριση;
<P>
Θα πρέπει να ακούσουμε τη μεγάλη πλειονότητα των Ευρωπαίων, ειδικότερα των νέων που έχουν μεγαλώσει μέσα στη ψηφιακή εποχή και δεν θέλουν να αποτελούν "φύλακες". Δεν θέλουν να μπει λουκέτο στην ανταλλαγή γνώσεων, πολιτισμού και πληροφοριών στο Διαδίκτυο.
<P>
" μεγάλη πλειονότητα επιθυμεί την ελευθερία. Θέλει να διατηρήσει την ιδιωτική ζωή της, να έχει πρόσβαση στον πολιτισμό χωρίς φόβο ή άγχος, να διατηρεί την ουδετερότητα του Διαδικτύου. Δεν θέλει παρακολούθηση ή διακρίσεις όσον αφορά τη μετάδοση δεδομένων.
<P>
Αυτό που δεν θέλει η μεγάλη πλειονότητα είναι να μετατραπούν οι φορείς χειρισμού σε ψηφιακούς αστυνόμους, κατασκόπους, σε δικαστές και ενάγοντες που περιθωριοποιούν τις κανονικές νομικές διαδικασίες της δημοκρατίας. Αυτό πρέπει να αποσαφηνιστεί.
<P>
Συνεπώς, ζητούμε από την εισηγήτρια, την κα.Trautmann, να αλλάξει τη λίστα ψηφοφορίας ούτως ώστε, πριν από την ψηφοφορία για τον συμβιβασμό, που αποτελεί τη θέση που έχει εγκριθεί από το 80% και πλέον της Συνέλευσης αυτής, να μπορούμε να ψηφίζουμε υπέρ των δικαιωμάτων στο Διαδίκτυο και υπέρ της παρέμβασης μόνο σε περίπτωση όπου έχει ληφθεί προηγούμενη νομική απόφαση.
<P>
" ουδετερότητα του Διαδικτύου βρίσκεται απειλείται, όχι μόνο για τον λόγο αυτό αλλά και εξαιτίας της "διαχείρισης κυκλοφορίας" και φοβάμαι ότι πολλές πτυχές της έκθεσης Harbour σε σχέση με τις καθολικές υπηρεσίες δεν θα προστατεύουν με ξεκάθαρο τρόπο την ουδετερότητα αυτή.
<P>
" παροχή πληροφοριών προς τους καταναλωτές μόνο μέσω συμβάσεων δεν είναι επαρκής.
<SPEAKER ID="024" NAME="Mary Lou McDonald" AFFILIATION="GUE/NGL">
Κυρία Πρόεδρε, αυτή η δέσμη ρυθμίσεων για τον τομέα των τηλεπικοινωνιών έχει μεγάλο ενδιαφέρον για πολλούς πολίτες στην χώρα μου, την Ιρλανδία, και σε ολόκληρη την Ευρωπαϊκή Ένωση και, μάλιστα, δικαιωματικά. Ως Βουλευτής του Ευρωπαϊκού Κοινοβουλίου, ελπίζω να μπορέσουμε να στείλουμε ένα ηχηρό μήνυμα εξ ονόματος των πολιτών που είναι υπέρ του ελεύθερου Διαδικτύου, όπου η ιδιωτική ζωή των χρηστών και τα δικαιώματά τους είναι απόλυτα σεβαστά. Πρέπει να υποστηρίξουμε τις τροποποιήσεις του συνόλου των πολιτών που αποτελούν θέμα της συζήτησης μιας και είναι ο καλύτερος τρόπος για να υπερασπιστούμε τα δικαιώματά τους.
<P>
Οι τροποποιήσεις αυτές, σε περίπτωση που εγκριθούν, θα αποκαταστήσουν κατά κάποιο τρόπο την ισορροπία μεταξύ των δικαιωμάτων και των ελευθεριών τελικών χρηστών και των δικαιωμάτων και των ελευθεριών τρίτων, συμπεριλαμβανομένου του δικαιώματος στην προστασία της πνευματικής ιδιοκτησίας και του δικαιώματος στην ιδιωτική ζωή. Σκοπός της πρότασης αυτής θα πρέπει να είναι η προστασία αυτών που χρειάζονται προστασία, αλλά και η ενδυνάμωση των δικαιωμάτων των πολιτών για πρόσβαση σε πληροφορίες εντός της νομοθεσίας όταν και όποτε αυτοί θεωρούν κατάλληλη στιγμή. Οι φορείς παροχής υπηρεσιών θα πρέπει να ενεργούν πάντοτε με διαφανή τρόπο και εάν, σε εξαιρετικές περιπτώσεις, κρίνονται απαραίτητοι οι περιορισμοί σε πρόσβαση, θα είναι οι μόνοι που θα πρέπει να είναι σε θέση να εξηγήσουν τους περιορισμούς αυτούς. Οι εθνικές δυνάμεις πρέπει να συμμετέχουν στη διερεύνηση οποιασδήποτε μορφής περιορισμού που οι φορείς παροχής υπηρεσιών επιβάλλουν.
<P>
Τέλος, ελπίζω το Κοινοβούλιο να υποστηρίξει τους πολίτες μας την εβδομάδα αυτή μέσω της δέσμης ρυθμίσεων για τροποποίηση και, με τον τρόπο αυτό, να υποστηρίξει την ελευθερία των χρηστών του Διαδικτύου και τις αστικές ελευθερίες σε ολόκληρη την Ένωση.
<SPEAKER ID="025" NAME="Hanne Dahl" AFFILIATION="IND/DEM">
(DA) Κυρία Πρόεδρε, κυρία Επίτροπε, δεν θεωρώ ότι ο συμβιβασμός είναι αρκετά καλός όσον αφορά τα δικαιώματα των πολιτών. Ανησυχώ επειδή θεωρώ ότι ο Γάλλος Υπουργός Πολιτισμού εξακολουθεί να πιστεύει ότι πρέπει να υπάρχει πιθανότητα αποκλεισμού της πρόσβασης στο Διαδίκτυο μετά από τα "τρία χτυπήματα". Συνεπώς, εγώ και διάφοροι συνεργάτες μου επαναφέρουμε εκ νέου για συζήτηση μια τροποποίηση η οποία έχει ήδη μια φορά υπερψηφιστεί από το Κοινοβούλιο αυτό. Ωστόσο, δεν είναι δυνατό να την ψηφίσουμε μιας και οι ψήφοι εξετάζονται αυτοί τη στιγμή αφού πρέπει πρώτα να ψηφίσουμε για τον συμβιβασμό. . Ζητάω, λοιπόν, από τους συνεργάτες μου να αλλάξουν τη σειρά των ψηφοφοριών ώστε να μπορέσουμε να ψηφίσουμε τις τροποποιήσεις των πολιτών πριν να ψηφίσουμε για το ολοκληρωμένο κείμενο του συμβιβασμού.
<SPEAKER ID="026" NAME="Luca Romagnoli" AFFILIATION="NI">
(IT) Κυρία Πρόεδρε, κυρίες και κύριοι, πιστεύω ότι το Διαδίκτυο πρέπει να παραμείνει ανοιχτό. Από τη στιγμή που η βιομηχανία των επικοινωνιών διαχειρίζεται τη μετάδοση των δεδομένων, έχει, εκ των πραγμάτων, και τον έλεγχο των δημοκρατικών συζητήσεων και της πρόσβασης στη γνώση. Ελέγχει αποτελεσματικά τη" πρόσβαση στο εμπόριο και, γενικότερα, την κυκλοφορία των πληροφοριών.
<P>
Σύμφωνα με τους όρους της δέσμης ρυθμίσεων του τομέα των τηλεπικοινωνιών, με την τρέχουσα μορφή της, οι φορείς χειρισμού δικτύων θα μπορούν να εμποδίζουν την πρόσβαση σε ιστοθέσεις, περιεχόμενο, εφαρμογές και σε διάφορα άλλα. Για τον λόγο αυτό, στην ερώτηση που έθεσα πρόσφατα, προειδοποίησα ότι ο κίνδυνος περιορισμού της ελευθερίας του Τύπου , της σκέψεως, της ομιλίας και του συνεταιρίζεσθαι, όπως εγγυάται στον Χάρτη Θεμελιωδών Δικαιωμάτων της Ευρωπαϊκής Ένωσης, είναι ορατός όταν μια εθνική κυβέρνηση, όπως παραλίγο να συμβεί στην Ιταλία, ή μια βιομηχανία επικοινωνιών μπορεί να αναλάβει ευθύνη για παρεμπόδιση μιας ιστοθέσης με δική της καθοδήγηση, είτε το περιεχόμενό της ήταν παράνομο είτε όχι. Αυτό το τελευταίο σημείο αποτελεί το κύριο σημείο που προκαλεί αίσθηση: το ενδεχόμενο παρεμπόδισης μιας ιστοθέσης ακόμη και όταν δεν διενεργείται κάποιο έγκλημα ή δεν εκκρεμεί ή δεν υποκινείται.
<P>
Ασφαλώς είναι καλή ιδέα να προστατεύσουμε τον εθνικό ρόλο για τη διαχείριση του ραδιοφάσματος, επειδή πρέπει να εγγυηθούμε και να λάβουμε δεόντως υπόψη τα συγκεκριμένα χαρακτηριστικά των εθνικών συστημάτων, αλλά το κείμενο του συμβιβασμού που εγκρίναμε τον Απρίλιο περιλαμβάνει ορισμένα στοιχεία που είναι αναμφίβολα ενθαρρυντικά αναφορικά με την προστασία των καταναλωτών και, γενικότερα, την ιδιωτική ζωή, την καταπολέμηση της ανεπιθύμητης ηλεκτρονικής αλληλογραφίας και αναφορικά με οτιδήποτε άλλο. Σε λίγο ολοκληρώνω την ομιλία μου. Είμαι πεπεισμένος, ωστόσο, ότι τα περιεχόμενα της Τροποποίησης 138 είναι απόλυτα αξιέπαινα και, συνεπώς, ...
<P>
(" Πρόεδρος διέκοψε τον ομιλητή)
<SPEAKER ID="027" NAME="Gunnar Hökmark" AFFILIATION="PPE-DE">
(SV) Σας ευχαριστώ, κυρία Πρόεδρε. " βιομηχανία των τηλεπικοινωνιών είναι μία από τις πλέον πρωτοστατούσες και δυναμικές βιομηχανίες της Ευρώπης. Χρειάζεται επενδύσεις, ανταγωνισμό και συνεχείς καινοτομίες προκειμένου να δώσει στους πολίτες μεγαλύτερες ευκαιρίες τόσο σε σχέση με την οικονομική ζωή όσο και σε σχέση με πληροφορίες, δημοκρατία και ποικιλομορφία. Αυτό που υπάρχει σε αυτή τη δέσμη ρυθμίσεων είναι πιο ξεκάθαροι κανόνες για τον ανταγωνισμό και ένας περισσότερος διακριτός ρόλος για την Ευρωπαϊκή αρχή για να διασφαλιστεί ότι η αγορά είναι ανοιχτή προς τους ανταγωνιστές. Ασχολούμαστε με ζητήματα όπως ο σχεδιασμός συχνοτήτων και το ψηφιακό μέρισμα: ο νέος χώρος που δημιουργείται για λειτουργία περισσότερων υπηρεσιών και περισσότερων φορέων χειρισμού. Όλα αυτά, κυρία Πρόεδρε, θα έχουν ως αποτέλεσμα την ύπαρξη μεγαλύτερης ελευθερίας για τους καταναλωτές καθώς και μεγαλύτερη ελευθερία. Εάν θέσω ως παράδειγμα την χώρα μου, τη Σουηδία, αυτό θα σημάνει το τέλος της κυριαρχίας της Telia, του παλιού μονοπωλίου, όσον αφορά τον ανταγωνισμό για παροχή υπηρεσιών σε νοικοκυριά, επειδή θα υπάρξει χώρος για ανοιχτό ανταγωνισμό στα ίδια τα σπίτια των ανθρώπων. Αυτό είναι η πρόοδος: θα ανοίξει ο δρόμος για την ύπαρξη περισσότερων επιλογών, για δημιουργία καλύτερου ανταγωνισμού και θα ενδυναμωθεί η ισχύς του μεμονωμένου καταναλωτή και, συνεπώς, και η ελευθερία των ατόμων σε σχέση με το Διαδίκτυο και τα ευρυζωνικά δίκτυα.
<P>
Κυρία Πρόεδρε, το ζήτημα της ελευθερίας του Διαδικτύου αποτέλεσε το αντικείμενο της συζήτησης στη Συνέλευση αυτή. Εκπλήσσομαι ορισμένες φορές όταν όσοι αντιτίθενται στην Ευρωπαϊκή Ένωση και στη Συνθήκη της Λισσαβώνας απαιτούν μεγαλύτερη εξουσία από τα κράτη μέλη προκειμένου να δώσουν αρνητική ψήφο σε όλα τα υπόλοιπα πλαίσια Άκουσα τη συνεργάτη μου, την κα.Svensson, να ζητάει τη θέσπιση τροποποίησης που θα επιτρέπει στην Ευρωπαϊκή Ένωση να επηρεάζει άμεσα την προσέγγιση των κρατών μελών προς τη νομική διαδικασία. Πρόκειται για απόκλιση από τις ισχύουσες συνθήκες και από τη Συνθήκη της Λισσαβώνας για την οποία συζητάμε και αποτελεί μια μορφή υπερεθνικισμού για την οποία δεν έχει γίνει καμία συζήτηση. Ωστόσο, κατά την εισαγωγή της νομοθεσίας εξασφαλίσαμε τον σαφή διαχωρισμό των υποχρεώσεων των νομικών αρχών και των υποχρεώσεων των φορέων χειρισμού του Διαδικτύου. Εξασφαλίσαμε ότι κανείς δεν θα μπορεί να παραβιάζει την ελευθερία του μεμονωμένου χρήστη στο Διαδίκτυο χωρίς να υπάρχει νομική και δικαστική διαδικασία που να ανταποκρίνεται στις θεμελιώδεις απαιτήσεις. Οι απαιτήσεις της Τροποποίησης 138 εκπληρώνονται και οι διάφορες απειλές εξουδετερώθηκαν. Πρέπει να είμαστε χαρούμενοι για αυτή την πρόοδο επειδή, ταυτόχρονα, διασφαλίζουμε ότι η Ευρωπαϊκή αγορά τηλεπικοινωνιών πλέον μπορεί να προσφέρει περισσότερη ελευθερία, περισσότερη ποικιλομορφία και περισσότερο ανταγωνισμό δημιουργώντας με τον τρόπο αυτό τη βάση για να είναι μια δυναμική αγορά καθώς και ο μελλοντικός παγκόσμιος πρωτοστάτης.
<SPEAKER ID="028" NAME="Reino Paasilinna" AFFILIATION="PSE">
(FI) Κυρία Πρόεδρε, κυρίες και κύριοι, θα ήθελα να ευχαριστήσω ιδιαίτερα την κα.Trautman, αλλά, και τους υπόλοιπους εισηγητές. Ιδιαίτερες ευχαριστίες θα ήθελα να απευθύνω στην Επίτροπο Reding για το εξαιρετικό επίπεδα συνεργασίας. Έχουμε πολλούς Επιτρόπους, αλλά, όπως έχει ήδη ειπωθεί, αποτελείται σίγουρα την πρώτη που εργάστηκε μαζί μας.
<P>
Θα θέλαμε να βελτιώσουμε την κατάσταση των ομάδων για τις οποίες η νέα τεχνολογία αποφέρει ευκαιρίες που θα μείνουν ανεκμετάλλευτες χωρίς να υπάρχει πρόσβαση στην τεχνολογία των πληροφοριών εκτός και αν τα δικαιώματά τους βρίσκονται υπό επιτήρηση. Οι ομάδες αυτές είναι οι ηλικιωμένοι και τα άτομα με αναπηρίες. Θα πρέπει, επίσης, να υπάρξουν εγγυήσεις σχετικά με τα δικαιώματα των καταναλωτών ούτως ώστε ο ανταγωνισμός να μην τους εμποδίσει να χρησιμοποιήσουν νέες υπηρεσίες. Τελικά, το Συμβούλιο αποδέχτηκε όλες τις προτάσεις μας σχετικά με την προστασία των καταναλωτών κι έτσι έχουμε ένα ικανοποιητικό αποτέλεσμα.
<P>
Για περισσότερα από 10 χρόνια, βρισκόμαστε σε διαδικασία μεταρρύθμισης της νομοθεσίας που ελέγχει την τεχνολογία των πληροφοριών και, πιο πρόσφατα, την πολιτισμένη κοινωνία. Σήμερα, αποφασίζουμε έχοντας ως βάση ότι η χρήση του Διαδικτύου αποτελεί αστικό δικαίωμα Πρέπει να προστατευθεί και να διαφοροποιηθεί. Έχουμε ήδη αποφασίσει ότι η πληροφόρηση αποτελεί αστικό δικαίωμα.
<P>
" ανησυχία προκύπτει σχετικά με τις ηλεκτρονικές επικοινωνίες που αφορούν το ευρύ κοινό και θα εξακολουθούν να είναι ακόμη περισσότερο επιφανειακές και ανούσιες. Ο στόχος για την ύπαρξη μιας πολιτισμένης κοινωνίας είναι σίγουρα πολύ απαιτητικός και δεν είναι δυνατό να προχωρήσουμε προς την επίτευξή του έχοντας ως βάση το τρέχον περιεχόμενο. Χρησιμοποιούμε τα εξαιρετικά τεχνικά εργαλεία μας για να οδηγήσουμε την ανθρωπότητα σε άγνοια σχετικά με την τεχνολογία των πληροφοριών και σε φιλιστινισμό σχετικά με την πολιτισμένη κοινωνία. Ένα κακό βιβλίο παραμένει κακό όσο καλή κι αν είναι η ποιότητα εκτύπωσής τους ή το χαρτί. Ένα έγκλημα είναι έγκλημα στο Διαδίκτυο όπως ακριβώς και τα ανούσια πράγματα είναι, επίσης, ανούσια και στο Διαδίκτυο.
<P>
Οδηγούν λοιπόν τα έξυπνα δίκτυα σε ηλιθιότητα; Κυρίες και κύριοι, με αυτό το περιεχόμενο δεν μπορούμε να αποτελέσουμε επί της ουσίας την παγκόσμια πρωτοστατούσα οικονομία ή κοινωνία βασισμένη στη γνώση. Οι γνώσεις μας είναι απλά ανεπαρκείς. Θα ήθελα να ρωτήσω την Επίτροπο τι πρέπει να γίνει, τώρα που διαθέτουμε πολύ αποτελεσματικά εργαλεία, για να έχουμε ένα περιεχόμενο με ποιότητα ανάλογη με αυτή της πολιτισμένης κοινωνίας.
<SPEAKER ID="029" NAME="Fiona Hall" AFFILIATION="ALDE">
Κυρία Πρόεδρε, χαιρετίζω τη συμφωνία σχετικά με τη δέσμη ρυθμίσεων για τον τομέα των τηλεπικοινωνιών επειδή η εν λόγω συμφωνία φέρνει με τη σειρά της άλλη μια συμφωνία σχετικά με ένα λιγότερο συζητημένο θέμα: την άρση της Οδηγίας GSM.
<P>
" βιομηχανία της κινητής τηλεφωνίας εναγωνίως προσπάθησε να αποκτήσει πρόσβαση στο εύρος ζώνης του ραδιοφάσματος που έχει κρατηθεί για το GSM, προκειμένου να διατηρήσει την παγκόσμια ανταγωνιστικότητά της. Ωστόσο, οι Βουλευτές του Ευρωπαϊκού Κοινοβουλίου προσπάθησαν εναγωνίως να διασφαλίσουν ότι θα διατηρηθεί η δημοκρατική ευθύνη αντί της χρήσης του φάσματος.
<P>
Οι προηγούμενες σχετικές με το φάσμα νομοθεσίες, όπως η απόφαση για τις κινητές δορυφορικές υπηρεσίες, αποδεικνύουν ότι πολλά ζητήματα τα οποία η Επιτροπή θεωρεί ως τεχνικά έχουν, επί της ουσίας, και πολιτικές πτυχές. Αυτό που είναι τεχνικό ενδέχεται να επηρεάζει αρχές της συνοχής και πρόσβασης για όλους. Οπότε, χαιρετίζω το γεγονός ότι, μέσω της δέσμης ρυθμίσεων για τον τομέα των τηλεπικοινωνιών, οι Βουλευτές του Ευρωπαϊκού Κοινοβουλίου θα μπορέσουν να διατηρήσουν τον έλεγχο της κατανομής του φάσματος.
<P>
Θα υπερψηφίσω τη δέσμη ρυθμίσεων για τον τομέα των τηλεπικοινωνιών, αλλά με αρκετή επιφύλαξη, επειδή θεωρώ ότι δεν έχει γίνει σεβαστή η βασική αρχή της απελευθέρωσης του τομέα των τηλεπικοινωνιών κάτι που έπρεπε να επιτευχθεί με την οδηγία αυτή. Αναφέρομαι στη διατύπωση του Άρθρου 8 σχετικά με διασφάλιση πρόσβασης σε κατεστημένους φορείς εκμετάλλευσης και την προσέγγισή τους στην αγορά. Μου φαίνεται ότι η συμφωνία που επετεύχθη με βάση τη διατύπωση αυτή σε μια ιδιωτική συζήτηση μεταξύ του Πρωθυπουργού Gordon Brown και της Καγκελαρίου έδωσε στους κατεστημένους φορείς εκμετάλλευσης, όπως η Deutsche Telekom, ένα τεράστιο πλεονέκτημα. Δεν γνωρίζουμε τι αντάλλαγμα δόθηκε στον Πρωθυπουργό Brown. Φοβάμαι ότι οι μυστικές ιδιωτικές συμφωνίες των ηγετών δεν αποτελούν τον τρόπο για να θεσπιστεί η νομοθεσία της Ευρωπαϊκής Ένωσης. Λυπάμαι για αυτό που συνέβη.
<SPEAKER ID="030" NAME="Godfrey Bloom" AFFILIATION="IND/DEM">
Κυρία Πρόεδρε, έχω ορισμένες παρατηρήσεις. Δεν εμπιστεύομαι την Επιτροπή. Δεν εμπιστεύομαι τους μη εκλεγμένους γραφειοκράτες που έχουν παρασκηνιακές συζητήσεις για τις οποίες δεν υπάρχουν πρακτικά. Δεν εμπιστεύομαι τον χώρο αυτό ο οποίος μόνο εξωτερικά μοιάζει δημοκρατικός.
<P>
Μου φαίνεται ότι ασκείται πολιτικός έλεγχος επί του περιεχομένου για τις υποθέσεις στο Διαδίκτυο, που αποτελεί το νέο μέσο. Ήταν κάτι που το καταδικάσαμε στην Κίνα. Δεν μου αρέσει. Δεν γνωρίζω τι συμβαίνει στο παρασκήνιο, όπως τόνισε και ο προηγούμενος ομιλητής, και τι συμφωνίες επιτυγχάνονται για τις οποίες δεν έχουμε καμία πληροφόρηση.
<P>
Διαθέτουμε απόλυτα καλούς νόμους προστασίας πνευματικής ιδιοκτησίας. Διαθέτουμε απόλυτα καλούς νόμους προστασίας δεδομένων. Αυτό θα έπρεπε να είναι αρκετό. Δεν θα ήθελα να δοθεί περισσότερη δυνατότητα ελέγχου σε αυτόν τον μοχθηρό και διεφθαρμένο θεσμό.
<SPEAKER ID="031" NAME="Paul Rübig" AFFILIATION="PPE-DE">
(DE) Κυρία Πρόεδρε, κυρίες και κύριοι, το μόνο που μπορώ να προτείνω στους συνεργάτες μου να μην υπερασπιστούν ξανά το Κοινοβούλιο. Τότε θα έχουν κάνει σωστά τη δουλειά τους.
<P>
Θα ήθελα να ευχαριστήσω την Επίτροπο Reding and also the Czech Presidency my sincere thanks, καθώς και την Τσεχική Προεδρία επειδή μαζί με τους εισηγητές πραγματοποίησαν ένα μεγάλο βήμα για τους πολίτες της Ευρώπης. " έννοια της εσωτερικής αγοράς προσφέρει στους πολίτες μεγάλη πρόοδο στον τομέα των τηλεπικοινωνιών ειδικότερα, αλλά, και σε όλους τους τομείς όπου έχουμε ήδη έρθει αντιμέτωποι με μονοπώλια. Επίσης, όπως διαπιστώσαμε και από τον κανονισμό για την περιαγωγή, μπορούν να υπάρξουν μεγάλα οφέλη για τα νοικοκυριά και οι πολίτες να προστατεύονται.
<P>
Ειδικότερα, η πρόσβαση στην αγορά για μικρές και μεσαίες επιχειρήσεις αποτελεί μια αρκετά σημαντική προϋπόθεση για να διασφαλιστεί η παροχή μιας καλής υπηρεσίας, η εφαρμογή της ουδετερότητας δικτύου και, φυσικά, η εξουσιοδότηση των ανεξάρτητων κανονιστικών αρχών στα κράτη μέλη για αντιπροσώπευση των επιχειρήσεων τους αλλά και των καταναλωτών τους σε άλλες Ευρωπαϊκές χώρες.
<P>
" επιβολή των δικαιωμάτων των πολιτών ενός έθνους σε άλλο κράτος μέλος είναι ιδιαίτερης σημασίας για τις μικρές και μεσαίες επιχειρήσεις και θα πρέπει να διασφαλίσουμε ότι η μελλοντική ευρυζωνικότητα συνεχίζει να χρησιμοποιείται προς όφελος των καταναλωτών και για μείωση των τιμών επειδή με την πολύ δυναμική ανάπτυξη των ευρυζωνικών υπηρεσιών και του Διαδικτύου που πλέον λαμβάνει χώρα, ειδικότερα στον τομέα της τηλεφωνίας, έχουμε απόλυτα καινούριες πιθανότητες για τη χρήση της ευρυζωνικότητας. Για τον λόγο αυτό, είμαι ευγνώμων που η ζώνη συχνοτήτων GSM 900 βρίσκεται επίσης στη διάθεση του UMTS (Παγκόσμιου Συστήματος Κινητών Τηλεπικοινωνιών) και που, για πρώτη φορά, υπάρχουν σκέψεις για δίκτυα τέταρτης γενιάς, το οποίο ελπίζω ότι θα λάβει τη συνεχή υποστήριξη της Επιτροπής, ώστε να έχουμε μια εκτενή υποστήριξη για την παροχή της ευρυζωνικότητας, ειδικότερα σε αγροτικές περιοχές.
<P>
Στη νομοθεσία αυτή, η προστασία των καταναλωτών ρυθμίζεται με σχετικά εξαιρετικό τρόπο: το γεγονός ότι τα δικαστήρια εργάζονται για να διασφαλίσουν τη συνεπή εφαρμογή της Σύμβασης για την Προστασία των Ανθρωπίνων Δικαιωμάτων αποτελεί μεγάλη πρόοδο, ώστε να υπάρχει μεγάλη πιθανότητα στον τομέα αυτό, με την κατανομή των ζωνών συχνότητας, για εκμετάλλευση της απεριόριστης και συνεχούς χρήσης του Διαδικτύου, ενώ ταυτόχρονα υπάρχουν οι διαβεβαιώσεις ότι τα δικαστήρια θα αποφασίσουν εάν θα υπάρξουν περιορισμοί.
<SPEAKER ID="032" NAME="Evelyne Gebhardt" AFFILIATION="PSE">
(DE) Κυρία Πρόεδρε, κυρίες και κύριοι, θα ήθελα να ευχαριστήσω όλους τους συνεργάτες μου για την εξαιρετική εργασία τους. Θα ήθελα, επίσης, να ευχαριστήσω το Συμβούλιο αλλά διαπιστώνω ότι απουσιάζει. Ωστόσο, η Επίτροπος βρίσκεται εδώ. Πιστεύω ότι κάναμε κάτι θετικό.
<P>
Κ.Harbour, ήσαστε ο εισηγητής για την Επιτροπή της Εσωτερικής Αγοράς και της Προστασίας των Καταναλωτών και πρέπει να πω ότι η συνεργασία μας και η κοινή δράση ήταν πολύ θετικά στοιχεία. Καταφέραμε πολλά για τους πολίτες κάτι που είναι ιδιαίτερα σημαντικό για εμάς τους Σοσιαλδημοκράτες. " εν λόγω δέσμη ρυθμίσεων για τον τομέα των τηλεπικοινωνιών έγινε πιο φιλική προς τους καταναλωτές και αποτέλεσε σημαντική συνεισφορά για την προστασία των καταναλωτών. Είναι, επίσης, πολύ σημαντικό να δίνουμε στους μελλοντικούς φορείς παροχής τηλεπικοινωνιών συμβάσεις 12μηνης διάρκειας. Μέχρι στιγμής, υπήρχαν πολλοί φορείς παροχής που προσέφεραν μόνο συμβάσεις 24μηνης διάρκειας. " διάρκεια αυτή είναι πολύ μεγάλη και δεν επιτρέπει στους ανθρώπους να καταργήσουν τη σύμβαση νωρίτερα. Πρόκειται για μια πολύ σημαντική συνεισφορά. Κατά την αλλαγή φορέων παροχής, οι καταναλωτές θα πρέπει να μπορούν να διατηρούν τον αριθμό τους εντός μιας ημέρας. Μέχρι στιγμής, οι μεγάλες περίοδοι αναμονής απέτρεπαν τους ανθρώπους από την αλλαγή προς φθηνότερο φορέα παροχής και εμπόδιζαν την ύπαρξη ανταγωνισμού στον τομέα αυτό. Κι εδώ η επιτυχία ήταν μεγάλη.
<P>
" Ομάδα των Σοσιαλιστών κατάφερε να διασφαλίσει ότι, κατά την πραγματοποίηση κλήσης επείγουσας ανάγκης, θα μεταδίδεται αυτόματα η θέση ώστε να μπορεί να παρασχεθεί γρήγορα βοήθεια στους ανθρώπους. Αυτό επετεύχθη πολύ δύσκολα επειδή αρχικά πολλοί θεωρούσαν ότι είναι τεχνικά αδύνατο. Αποδείχτηκε ότι είναι δυνατό και έχει γίνει πράξη προσφέροντας μεγάλη βοήθεια στους πολίτες μας.
<P>
Σύντομα θα πρέπει να είναι, επίσης, εύκολο και για άτομα με αναπηρίες. Πρέπει να τους εξασφαλιστεί απεριόριστη πρόσβαση σε μέσα τηλεπικοινωνιών. Και σε αυτή την περίπτωση, πρέπει να διασφαλίσουμε ότι θα προχωρήσει και αυτό είναι, επίσης, κάτι θετικό.
<P>
Σε όλη τη διάρκεια, υπήρξε ένα αντιφατικό σημείο: πως θα χειριστούμε τις περιπτώσεις ποινικής δίωξης όταν προκύπτουν ερωτήματα σχετικά με τα ποινικά αδικήματα ή με τα ζητήματα ποινικής νομοθεσίας; Με τον συμβιβασμό στον οποίο φτάσαμε σήμερα με το Συμβούλιο έγινε ένα μεγάλο βήμα προς τα μπροστά, επειδή συμπεριλαμβάνεται και η δικαστική επιφύλαξη. " δικαστική επιφύλαξη υποδηλώνει ότι οι επιχειρήσεις δεν αποφασίζουν από μόνες τους τις κυρώσεις που θα επιβληθούν. Αντίθετα, με τη χρήση των δικαιωμάτων, όπως ορίζονται στην Ευρωπαϊκή Σύμβαση για τα Δικαιώματα των Ανθρώπων, καταφέραμε να μπορούν οι καταναλωτές να υπερασπίζονται τους εαυτούς και οι φορείς παροχής υπηρεσιών να μην έχουν υπερβολική δύναμη. Πρόκειται για ένα σημαντικό σημείο.
<SPEAKER ID="033" NAME="Anne Laperrouze" AFFILIATION="ALDE">
(FR) Κυρία Επίτροπε, κυρίες και κύριοι, θα ήθελα καταρχήν να επαινέσω την εργασία των εισηγητών στην εν λόγω δέσμη ρυθμίσεων για τον τομέα των τηλεπικοινωνιών, η οποία θα ψηφιστεί αύριο. Είναι μια καλή δέσμη. Λαμβάνει υπόψη της όλες τις πτυχές της επανάστασης που διαδραματίζεται στις επικοινωνίες: δίκτυα τηλεπικοινωνιών, κανονισμοί, οικονομικές πτυχές, δικαιώματα των καταναλωτών και πρόσβαση στο Διαδίκτυο.
<P>
Ωστόσο, σχετικά με αυτό το τελευταίο σημείο, θα ήθελα να πω ότι οι εκπρόσωποι της Δημοκρατικής Κίνησης αισθάνονται απογοήτευση. Ο συμβιβασμός που επετεύχθη την περασμένη εβδομάδα σχετικά με την αναφορά της κας-Trautmann για το συγκεκριμένο αυτό ζήτημα δεν ήταν ικανοποιητικός. " αδυναμία αυτού του σχεδίου έγκειται στο γεγονός ότι δεν ελήφθη υπόψη η νομολογία σχετικά με το Άρθρο 6 της Ευρωπαϊκής Σύμβασης για την προστασία των Ανθρωπίνων Δικαιωμάτων. Το σχέδιο αυτό νομιμοποιεί απλά τις προσπάθειες της Γαλλικής κυβέρνησης για επιβολή της έννοιας της ανώτατης διοικητικής αρχής, της διαβόητης νομοθεσίας "Hadopi".
<P>
Υπάρχουν άνθρωποι που φοβούνται το Διαδίκτυο, άνθρωποι που δεν κατανοούν την ανάπτυξή του ή το ενδιαφέρον που προκαλεί. Αυτοί οι άνθρωποι συχνά δηλώνουν ότι το Διαδίκτυο είναι ένας άναρχος τομέας.
<P>
Ακριβώς για τον λόγο αυτό, για να μην γίνει το Διαδίκτυο ένας άναρχος τομέας, οι εκπρόσωποι της Δημοκρατικής Κίνησης θεωρούν ότι ο τερματισμός της πρόσβασης στο Διαδίκτυο δεν θα πρέπει να αποτελεί διοικητική απόφαση αλλά δικαστική. Το Διαδίκτυο είναι ένα θαυμάσιο εργαλείο για την άσκηση των θεμελιωδών δικαιωμάτων των ανθρώπων.
<P>
Ορισμένοι άνθρωποι πιστεύουν ότι η λύση είναι η διοικητική διαχείριση. Αυτό μας δείχνει πόσο σημαντικά θεωρούν τα θεμελιώδη δικαιώματα. Οι κανόνες που διασφαλίζουν την ελευθερία της επικοινωνίας μεταξύ των ανθρώπων δεν έχουν χρονικούς περιορισμούς και δεν εξαρτώνται από το ένα μέσο ή το άλλο. Με κανένα πρόσχημα δεν θα πρέπει να αμφισβητείται η δικαστική διαδικασία.
<SPEAKER ID="034" NAME="Bernard Wojciechowski" AFFILIATION="IND/DEM">
(PL) Κυρία Πρόεδρε, πολλοί φοβούνται ότι μέτρα όπως η δέσμη ρυθμίσεων για τον τομέα των τηλεπικοινωνιών αποτελούν ένα μέσο περιορισμού των ελευθεριών τους. Έλαβα εκατοντάδες επιστολές σχετικά με το ζήτημα αυτό και όχι μόνο από την Πολωνία. Θα παραθέσω κάποιες φράσεις από μια από αυτές: "Το Ευρωπαϊκό Κοινοβούλιο προτείνει την πραγματοποίηση αλλαγών στη νομοθεσία που θα επηρεάσουν την πρόσβασή μου στο Διαδίκτυο και ενδέχεται να περιορίσουν ή να δημιουργήσουν συνθήκες για χρήση ορισμένων σελίδων και ιστοθέσεων του Διαδικτύου . Οι νομοθετικές αλλαγές που προτείνονται από το Ευρωπαϊκό Κοινοβούλιο θα επιτρέπουν στον φορέα παροχής υπηρεσιών Διαδικτύου της χώρας μου να προσφέρει υπηρεσίες περιορισμένες ή με διάφορες προϋποθέσεις. Φοβάμαι ότι αυτές οι αλλαγές θα καταστρέψουν το Διαδίκτυο και ενδέχεται να έχουν ανεπιθύμητες συνέπειες για την οικονομία της Ευρωπαϊκής Ένωσης."
<P>
Αυτή είναι η φωνή της Ευρώπης, η φωνή των ψηφοφόρων. Τους υποστηρίζω. Συμβουλεύω τους συναδέλφους να είναι ιδιαίτερα προσεκτικοί κατά την ψηφοφορία, ειδικότερα οι υποψήφιοι από την Πολωνία, όπου ούτε το κόμμα της Πλατφόρμας των Πολιτών ούτε και το κόμμα του Νόμου και της Δικαιοσύνης γνωρίζουν περί τίνος πρόκειται.
<P>
Harbour πιστεύει ότι ορισμένα γελοία άτομα από τους κύκλους της Πλατφόρμας των Πολιτών και του Νόμου και της Δικαιοσύνης ενδιαφέρονται περισσότερο για τις φώκιες και για τις μαϊμούδες παρά για τους ανθρώπους.
<SPEAKER ID="036" NAME="Giles Chichester" AFFILIATION="PPE-DE">
Κυρία Πρόεδρε, θα ήταν σωστό να πω ότι ο τομέας των τηλεπικοινωνιών είναι πολύ επιτυχημένος εντός της Ευρωπαϊκής Ένωσης, πράγμα που σημαίνει ότι πρέπει να ρυθμίσουμε το σωστό κανονιστικό πλαίσιο. Θα ήθελα να συγχαρώ τους εισηγητές για το έργο τους και, ειδικότερα, τη συνάδελφό μου, την Pilar del Castillo Vera, επειδή πραγματοποίησαν μεγάλες βελτιώσεις στην πρόταση της Επιτροπής για τις ρυθμιστικές αρχές μετατρέποντάς την σε Φορέα Ευρωπαϊκών Ρυθμιστικών Αρχών για τις "λεκτρονικές Επικοινωνίες (GERT).
<P>
Είναι άδικο που η συζήτηση σχετικά με το Διαδίκτυο και τη λογοκρισία στο Διαδίκτυο και τη νομική ισχύ των κρατών μελών απέσπασε την προσοχή από την ουσία αυτής της δέσμης ρυθμίσεων. Θα ήθελα να συγχαρώ τον συνάδελφό μου, Malcolm Harbour, για τον καθορισμό ενός κειμένου συμβιβασμού με το Συμβούλιο σχετικά με το επίμαχο θέμα, δηλαδή την Τροποποίηση 138.
<P>
Αυτό το τμήμα της δέσμης ρυθμίσεων προκάλεσε ένα βίαιο ξέσπασμα άσκησης πολιτικών πιέσεων μέσω μηνυμάτων ηλεκτρονικού ταχυδρομείου και πρέπει να πω ότι αυτοί που πιστεύουν ότι θα υπερισχύσουν οι μεγάλοι όγκοι των μηνυμάτων ηλεκτρονικού ταχυδρομείου και οι πολλές λέξεις, γίνονται πολύ γρήγορα αντιπαραγωγικοί. Αυτό που εύκολα μπορεί να σταλεί σε μια στιγμή, το ίδιο εύκολα μπορεί και να διαγραφεί αλλά, δυστυχώς, πρέπει να δαπανηθεί πολύς χρόνος αναζητώντας κάτι άλλο πέρα από ανεπιθύμητη αλληλογραφία.
<P>
Ελπίζω ότι οι φορείς ρύθμισης θα νιώσουν έτοιμοι να φέρουν περισσότερο ανταγωνισμό, ισότιμους όρους και πιο ενισχυμένα δικαιώματα των καταναλωτών. Θα πρέπει, επίσης, να επιτύχουν τη σωστή ισορροπία για να ενθαρρυνθούν οι επενδύσεις και η πρωτοπορία προκειμένου να διατηρηθεί η Ευρώπη σε θέση αιχμής.
<P>
Άλλη μια σημαντική πτυχή της δέσμης αυτής είναι η παροχή των ενισχυμένων δικαιωμάτων των καταναλωτών, ειδικότερα της φορητότητας αριθμού εντός μιας εργάσιμης ημέρας και της μεγαλύτερης διαφάνειας στις συμβάσεις και τις χρεώσεις. Πρόκειται για πρακτικά ζητήματα που είναι σημαντικά για τον μεμονωμένο καταναλωτή.
<SPEAKER ID="037" NAME="Hannes Swoboda" AFFILIATION="PSE">
(DE) Κυρία Πρόεδρε, κυρίες και κύριοι, θα ήθελα φυσικά να δώσω τις ειλικρινείς μου ευχαριστίες σε όλους τους συμμετέχοντες για το σημαντικό έργο τους.
<P>
Γνωρίζω ότι η επιτροπή και ειδικότερα η κα.Trautmann επέδειξαν μεγάλη αφοσίωση για να επιτύχουν δύο στόχους: από τη μια πλευρά, να δημιουργήσουν τη βάση για τον εκμοντερνισμό, για τη συνεχόμενη τεχνική επανάσταση στην Ευρώπη αναφορικά με τη δημιουργία νέων θέσεων εργασίας και αναφορικά με την ανταγωνιστικότητα της ηπείρου μας. Με αυτόν τον τρόπο, συνεπώς, πραγματοποιήθηκε και μια σημαντική συνεισφορά στη Λισσαβώνα. Από την άλλη πλευρά, να προστατεύσουν τα δικαιώματα των καταναλωτών, στα οποία έχουν ήδη γίνει εκτενείς αναφορές.
<P>
Πιστεύω ότι και οι δύο στόχοι έχουν επιτευχθεί με επιτυχία. " μελλοντική αποδέσμευση ορισμένων ζωνών συχνότητας, μετά από την μετάβαση στο ψηφιακό σύστημα, θα δημιουργήσει περισσότερες πιθανότητες και μεγαλύτερη πρωτοπορία. Θα αποτελέσει και μια σημαντική συνεισφορά σε μια πρωτοποριακή κοινωνία και είμαστε ευγνώμονες για αυτό.
<P>
Φυσικά, εκκρεμούν ορισμένα πιο ευαίσθητα ζητήματα. Ως άνθρωπος που χρησιμοποιεί συχνά το Διαδίκτυο, γράφει σε ιστολόγια και είναι ενεργός χρήστης του Facebook και του Twitter, γνωρίζω ότι εξακολουθούν να υπάρχουν ορισμένα προβλήματα. Ωστόσο, είμαι απόλυτα πεπεισμένος ότι δεν θα πρέπει να επέμβουμε χωρίς δικαστική απόφαση. Όχι μόνο θα είναι κατά βάση λανθασμένη κίνηση, αλλά, θα δώσει και λανθασμένη εντύπωση, ειδικότερα στους νέους ανθρώπους, οι οποίοι συνεχώς χρησιμοποιούν το Διαδίκτυο καθώς και τα μοντέρνα αυτά μέσα επικοινωνίας.
<P>
Είμαι, συνεπώς, ιδιαίτερα ικανοποιημένος που, μεταξύ άλλων, έχει ξεκάθαρα επισημανθεί στις αιτιολογικές σκέψεις ότι, ενώ από τη μια πλευρά δεν είμαστε έτοιμοι να αποδεχτούμε οποιαδήποτε εγκληματική ενέργεια, από την άλλη δεν είμαστε έτοιμοι να δεχτούμε κάποια επέμβαση χωρίς δικαστική ετυμηγορία, χωρίς νομική βάση. Κατά τη γνώμη μου, πρόκειται για μια βασική αρχή. Είμαι ιδιαίτερα ευγνώμων προς τη συνάδελφό μου την κα.Trautmann και όλους τους υπόλοιπους για την επιμονή που επέδειξαν στο ζήτημα αυτό και το έκαναν πιο ξεκάθαρο.
<SPEAKER ID="038" NAME="Sophia in 't Veld" AFFILIATION="ALDE">
(NL) Κυρία Πρόεδρε, καταρχήν, επιθυμώ κι εγώ με τη σειρά μου να συγχαρώ τους εισηγητές για την επίπονη εργασία τους και να τους ευχαριστήσω. Φοβάμαι, όμως, ότι ακόμη αντιμετωπίζω κάποιες δυσκολίες σχετικά με τη δέσμη ρυθμίσεων. Περιλαμβάνει πολλά καλά στοιχεία και όντως οι κανονισμοί είναι αναγκαίοι για τον τομέα αυτό.
<P>
" πρόοδος που έχει σημειωθεί αφορά μια πιο ενισχυμένη προστασία των καταναλωτών καθώς και τις διαβεβαιώσεις τις Επιτροπής ότι θα παρουσιάσει προτάσεις για τη γενική απαίτηση γνωστοποίησης σε περίπτωση απώλειας δεδομένων. Ωστόσο, προβληματίζομαι για τη δέσμη αυτή. Ο προβληματισμός μου έχει ήδη σχολιαστεί από διάφορους Βουλευτές του Ευρωπαϊκού Κοινοβουλίου, συμπεριλαμβανομένου του συνεργάτη μου από τη Γαλλία: οι κυβερνήσεις προσπάθησαν να εισάγουν το στοιχείο των "τριών χτυπημάτων" στον συμβιβασμό με πλάγιους τρόπους. Το στοιχείο αυτό δεν έχει καμία σχέση με την Οδηγία. Πρέπει να δηλώσω ότι είναι ιδιαίτερα ενοχλητικό.
<P>
Συνεπώς, δεν θεωρώ αποδεκτό τον συμβιβασμό αυτό και θα ήθελα να ζητήσω από τους συνεργάτες μου να υπερψηφίσουν την τροποποίηση από τους συναδέλφους μου, τον κ.Alvaro και τον κ.Schmidt. Αυτό αποτελεί αναγκαία συνθήκη για την υποστήριξή μου προς την εν λόγω δέσμη. Κατά την άποψή μου, θα ήταν πολύ λυπηρό να μην εγκριθεί η τροποποίηση αυτή.
<P>
Φυσικά, δεν επιζητούμε συμβιβασμό με το Συμβούλιο αλλά όχι και με κάθε θυσία. Θεωρώ, επίσης, ενοχλητικό που το Συμβούλιο δεν μας αφήνει πολλές επιλογές κάθε φορά, μόνο την αποδοχή ή την υποχώρηση. Τόσο το Συμβούλιο όσο και το Ευρωπαϊκό Κοινοβούλιο φέρουν την ίδια ευθύνη για την επίτευξη συμβιβασμού. Το Ευρωπαϊκό Κοινοβούλιο πρέπει να διαφυλάξει την φήμη του όσον αφορά την προστασία των αστικών δικαιωμάτων, ειδικότερα τα πρόσφατα χρόνια. Ελπίζω το Κοινοβούλιο να ανταποκριθεί στη φήμη του αυτή στην αυριανή ψηφοφορία..
<P>
Τέλος, κυρία Πρόεδρε, θα ήθελα να αναφερθώ στις ομάδες άσκησης πιέσεων. Θα πρέπει να πω ότι, παρόλο που δεν συμφωνώ με τον κ.Chichester επί της ουσίας, κι εγώ η ίδια έχω ορισμένες φορές ενοχληθεί από τα διάφορα σχετικά απειλητικά μηνύματα ηλεκτρονικού ταχυδρομείου. Θεωρώ, βασικά είμαι πεπεισμένη ότι ...
<P>
(" Πρόεδρος διέκοψε την ομιλητή)
<SPEAKER ID="039" NAME="Erna Hennicot-Schoepges" AFFILIATION="PPE-DE">
(FR) Κυρία Πρόεδρε, θα ήθελα να συγχαρώ τους εισηγητές, την Επιτροπή, την κα.Trautmann και τον κ.Harbour που πέτυχαν έναν συμβιβασμό έστω και την τελευταία στιγμή. Μετά από δύο χρόνια εντατικής εργασίας, πετύχαμε τον συμβιβασμό αυτό σε έναν τομέα που θα χαρακτηρίσει το μέλλον ενός πρωτοστατούντος βιομηχανικού τομέα.
<P>
" πρόταση της Επιτροπής σχετικά με τη χρήση του φάσματος έχει τροποποιηθεί προς την σωστή κατεύθυνση, δείχνοντας τον απαραίτητο σεβασμό προς τα επιτεύγματα της δορυφορικής τεχνολογίας. " ανακοίνωση της Επιτροπής σχετικά με μια μελλοντική συζήτηση για την καθολική υπηρεσία και τα άλλα νομικά προβλήματα που εξακολουθούν να υπάρχουν υποδηλώνει ότι οι προσπάθειες θα συνεχιστούν. Αυτό, συνεπώς, αποτελεί απλά το πρώτο βήμα εν αναμονή άλλων κανονισμών.
<P>
Το έργο αυτό θα δώσει στους πολίτες πρόσβαση σε πληροφορίες και πολιτισμό. Ωστόσο, εξακολουθούν να υφίστανται πολλά προβλήματα από άποψη υποδομών και ποιότητας επειδή ακόμη δεν μπορεί να υπάρξει εγγύηση για πρόσβαση ίσης ποιότητας για όλους, εάν κάποιος αναλογιστεί τα πολλά τεχνικά προβλήματα που εξακολουθούν να υπάρχουν σε σχέση με την ασύρματη επικοινωνία.
<P>
Τα ζητήματα της ελευθερίας πρόσβασης στο Διαδίκτυο, των προβλημάτων πνευματικών δικαιωμάτων και εμπιστευτικότητας, σε συνδυασμό με την ανησυχία για προστασία από εγκλήματα, για διασφάλιση ηθικών κανόνων και για προστασία νέων ανθρώπων δεν αποτελούν πολλά ζητήματα προς διαχείριση; Όσον αφορά αυτούς που είναι σκεπτικοί για τον συμβιβασμό, θα είναι δυνατό να προταθεί μια έτοιμη λύση άμεσα εφαρμόσιμη;
<P>
Πιστεύω ότι το έργο αυτό αποτελεί μια σημαντική πρόοδο. Ας δώσουμε λοιπόν την ευκαιρία στους φορείς ρύθμισης. Τότε οι σκεπτικιστές θα μπορούν να επηρεάσουν τους νέους αυτούς θεσμούς που θα πρέπει μόνο να αποδείξουν την αποτελεσματικότητά τους.
<SPEAKER ID="040" NAME="Edit Herczog" AFFILIATION="PSE">
Κυρία Πρόεδρε, τα συγχαρητήρια μου για τα δύο χρόνια σκληρής δουλειάς από όλους σας. " δέσμη ρυθμίσεων για τον τομέα των τηλεπικοινωνιών συντέλεσε σε μεγάλο βαθμό στην Στρατηγική της Λισσαβώνας καθώς ο τομέας αντιπροσωπεύει το 4% του ΑΕΠ και το 25% της αύξησης του ΑΕΠ. Είναι ένας από τους βασικούς τομείς για την Ευρωπαϊκή οικονομική ισχύ.
<P>
" δέσμη ρυθμίσεων για τον τομέα των τηλεπικοινωνιών συντέλεσε σημαντικά στη δημιουργία μιας οικονομίας με βάση τη γνώση και όχι μόνο μέσω του ίδιου του τομέα αλλά και μέσω αύξησης των ευκαιριών για τους χρήστες, ειδικότερα τις μικρές και μεσαίες επιχειρήσεις ή τους ιδιώτες. Όλοι μπορούν να επωφεληθούν.
<P>
" δέσμη ρυθμίσεων για τον τομέα των τηλεπικοινωνιών συντέλεσε σημαντικά στο Ευρωπαϊκό Σχέδιο για την Ανάκαμψη της Οικονομίας μέσω της ανάπτυξης του δικτύου. " δέσμη ρυθμίσεων για τον τομέα των τηλεπικοινωνιών συντέλεσε σημαντικά στην ενδυνάμωση των δικαιωμάτων των καταναλωτών και των ευκαιριών για τους καταναλωτές μέσω της συνεχούς χρήσης από ολοένα και περισσότερους χρήστες. " δέσμη ρυθμίσεων για τον τομέα των τηλεπικοινωνιών συντέλεσε σημαντικά στην ανάπτυξη της δημοκρατίας. Παρέχει πρόσβαση σε όλους τους Ευρωπαίους καθώς και νέα μέσα για εξάσκηση των δικαιωμάτων και των υποχρεώσεων, αλλά, αποτελεί επίσης, την ισορροπία που έχει καθιερωθεί από το κανονιστικό σώμα: ισορροπία μεταξύ της παροχής ενός οργάνου για επίτευξη μιας πραγματικά εσωτερικής αγοράς στον τομέα των τηλεπικοινωνιών στην Ευρώπη και της χρήσης της επιδεξιότητας που είναι διαθέσιμη σε εθνικό κανονιστικό επίπεδο.
<P>
Τα συγχαρητήριά μου και στους εισηγητές και στην Επιτροπή. Κατά τη διάρκεια των επόμενων πέντε ετών, θα κάνουμε το πρώτο βήμα. Ένα βήμα το οποίο θα πρέπει να ακολουθήσουν και άλλοι.
<SPEAKER ID="042" NAME="Silvia-Adriana Ţicău" AFFILIATION="PSE">
(RO) Θα ήθελα να ξεκινήσω δίνοντας τα συγχαρητήριά μου στους εισηγητές που εργάζονται για περισσότερο από έναν χρόνο για τη δέσμη ρυθμίσεων. Πρόκειται, όντως, για μια πολύ σημαντική δέσμη ρυθμίσεων για τους πολίτες της Ευρωπαϊκής Ένωσης.
<P>
" εν λόγω δέσμη ρυθμίσεων περιλαμβάνει διάφορα έγγραφα. Πιστεύω ότι είναι σημαντικό να αναφερθώ καταρχήν στην έκθεση της κας Trautmann, που διευκρινίζει το κανονιστικό πλαίσιο για τον τομέα των ηλεκτρονικών επικοινωνιών και έχει καλύψει έναν αριθμό εξαιρετικά σημαντικών πτυχών, όπως ο διαχωρισμός των αρμοδιοτήτων, η πολιτική για το φάσμα καθώς και η χρήση και προώθηση δικτύων νέας γενιάς. Χαιρετίζω το γεγονός ότι ο διαχωρισμός των αρμοδιοτήτων έχει εγκριθεί και έχει γίνει αποδεκτός ως ένα επείγον και ειδικό μέτρο.
<P>
Επιπλέον, πρέπει να δώσουμε έμφαση στο σημείο αυτό στην ανάγκη προστασίας των δικαιωμάτων των καταναλωτών. Για τον λόγο αυτό η έκθεση του κ.Harbour ασχολήθηκε με τις πτυχές αυτές. " συνάδελφός μας, Reino Paasilinna, υποστήριξε με επιτυχία την άποψη των Ευρωπαίων Σοσιαλιστών σύμφωνα με την οποία το βασικό στοιχείο πρέπει να είναι ο καταναλωτής. " διαπραγμάτευση για τις συμβατικές ρήτρες γίνεται με τρόπο ώστε να μπορούν να προστατευτούν όλοι οι καταναλωτές.
<P>
Σχετικά με το θέμα της τεχνολογικής ουδετερότητας, είναι απαραίτητο να είναι διαθέσιμη προς όλους μια μεγάλη ποικιλία τεχνικών επιλογών. Αλλά, θα ήθελα να τονίσω ότι το Διαδίκτυο παρέχει τεράστιες ευκαιρίες. Είναι σημαντικό να προστατευθούν οι καταναλωτές και οι χρήστες και να μην υπάρχει καμία παρέμβαση στα προσωπικά δεδομένα, τα οποία θα πρέπει, επίσης, να προστατεύονται. Πρέπει, κυρίως, να προστατεύσουμε την πνευματική ιδιοκτησία αλλά χωρίς να υπάρχουν αρνητικές συνέπειες για τα συμφέροντα των καταναλωτών.
<P>
(" Πρόεδρος διέκοψε την ομιλητή)
<SPEAKER ID="043" NAME="Charlotte Cederschiöld" AFFILIATION="PPE-DE">
(SV) Σας ευχαριστώ, κυρία Επίτροπε, είχαμε ανάγκη από αυξημένη εναρμόνιση στις ηλεκτρονικές επικοινωνίες και από μια πιο ξεκάθαρη και πιο απλή νομοθεσία. " εναρμόνιση αυτή πρέπει να συνεισφέρει σε μια εύρυθμα λειτουργούσα εσωτερική αγορά. Κύριος στόχος είναι η αύξηση του ανταγωνισμού, ο οποίος θα έχει ως αποτέλεσμα την ύπαρξη μεγαλύτερων επιλογών, χαμηλότερων τιμών και καλύτερης ποιότητας για τους τελικούς πελάτες. Για να πραγματοποιηθούν αυτά με επιτυχία, θα πρέπει να εκτιμηθούν πολλά διαφορετικά συμφέροντα και θα πρέπει να βρεθεί μια σωστή ισορροπία. " δέσμη ρυθμίσεων για τον τομέα των τηλεπικοινωνιών δεν πρέπει και δεν προορίζεται για χρήση στην επιβολή ποινικών κυρώσεων ή για επίδραση στη δικονομική νομοθεσία των κρατών μελών. Ο βελτιωμένος ανταγωνισμός πρέπει να είναι κεντρικός. Όλοι οι πολίτες πρέπει να μπορούν να προσφύγουν σε δικαστήρια για τις υποθέσεις τους, δεν θα πρέπει να αποτελεί αρμοδιότητα των εμπορικών δυνάμεων. Συνεπώς, ελπίζω να υποστηρίξουν τον συμβιβασμό οι συνάδελφοί μου.
<P>
Το πρόβλημα της ιδιωτικής ζωής ανακύπτει στην εμπορική νομοθεσία, στην αποθήκευση δεδομένων, στην ποινική νομοθεσία και στη νομοθεσία σχετικά με τη διαφάνεια. " Ευρωπαϊκή Ένωση δεν έχει ακόμη βρει μια κοινή προσέγγιση, με κοινές αρχές που θα μπορούν να εφαρμοστούν και στους τρεις τομείς. Μια συνολική εκτίμηση θα κριθεί απαραίτητη προκειμένου μακροπρόθεσμα να αποφευχθεί η ύπαρξη αντικρουόμενης νομοθεσίας. Εξακολουθεί να αποτελεί πρόκληση για το μέλλον η εύρεση ισορροπίας μεταξύ των συμφερόντων της αστυνομίας, των υπερασπιστών της διαφάνειας, αυτών που επιθυμούν να προστατεύσουν τα δεδομένα και, φυσικά, των εταιρειών τεχνολογίας των πληροφοριών.
<P>
" Επιτροπή θα πρέπει να είναι και η ίδια ικανή να συνεισφέρει σε αυτό μέσω δημιουργίας μιας κοινής επιχειρησιακής ομάδας για την εύρεση κοινών αρχών καθώς και ισορροπίας μεταξύ των διαφορετικών συμφερόντων στα πλαίσια του σημαντικού αυτού τομέα.
<P>
Τέλος, θα ήθελα να συγχαρώ την Επίτροπο Reding και τους εισηγητές για το εξαιρετικό έργο τους.
<SPEAKER ID="044" NAME="Jacques Toubon" AFFILIATION="PPE-DE">
(FR) Κυρία Πρόεδρε, καταρχήν θα ήθελα να ευχαριστήσω την κα.Reding, την Επίτροπό μας, τη Γαλλική προεδρία, η οποία τον Δεκέμβρη θέσπισε μια πολύ έξυπνη κοινή θέση και, στη συνέχεια, τη Τσεχική προεδρία που πέτυχε τον στόχο της. Θα ήθελα, επίσης, να ευχαριστήσω και να συγχαρώ κυρίως και τους τρεις εισηγητές, τον κ.Harbour, την κα.Trautmann και την κα.del Castillo Vera, που πραγματοποίησαν ένα θαυμάσιο έργο.
<P>
" δέσμη ρυθμίσεων που θα ψηφιστεί σήμερα περιλαμβάνει διατάξεις που ακολουθούν την επιθυμητή από όλους μας πορεία για την ανάπτυξη της αγοράς των τηλεπικοινωνιών, με πειθαρχημένο τρόπο και προς όφελος όλων, δηλαδή διατάξεις για έναν Ευρωπαϊκό κανονισμό που θα έχει ανατεθεί σε έναν Φορέα Ευρωπαϊκών Ρυθμιστικών Αρχών για τις "λεκτρονικές Επικοινωνίες (GERT) με μικτή χρηματοδότηση, χωρίς το δικαίωμα αρνησικυρίας. Διατάξεις για ισορροπία μεταξύ του ανταγωνισμού και της ανάγκης για νέες επενδύσεις, έτσι ο διαχωρισμός των αρμοδιοτήτων περιορίζεται σε εξαιρετικές περιπτώσεις. Διατάξεις που εκφράζουν την επιθυμία για επικέντρωση της προσοχής στις δημόσιες υπηρεσίες στη διαχείριση φάσματος. Διατάξεις για νέες υπηρεσίες, νέα ελευθερία πρόσβασης και, ιδιαίτερα χάριν στον κ.Harbour, για μια αισθητή αύξηση των δικαιωμάτων των καταναλωτών. Με θλίβει απλά το γεγονός ότι απορρίφθηκαν οι κανόνες υποχρεωτικής παροχής (must carry).
<P>
Για την Γαλλία, το κείμενο αυτό είναι απόλυτα ισορροπημένο, αποτελεί έναν καλό συμβιβασμό και με αυτό εννοώ ότι, αναφορικά με τις διαβόητες αντιφατικές τροποποιήσεις, αυτό που έχει τελικά προταθεί είναι έξυπνο, κατά τη γνώμη μου, επειδή καθιστά δυνατή την εφαρμογή των δικαιωμάτων πνευματικής ιδιοκτησίας στο Διαδίκτυο χωρίς να περιορίζεται η ελευθερία πρόσβασης σε αυτό. Το Διαδίκτυο πρέπει να εφαρμόζει τη νομοθεσία σε αυτό τον τομέα όπως και σε άλλους. Ο εικονικός κόσμος δεν είναι άναρχος και δεν πρέπει να υποκύπτει αποκλειστικά στην ισχύ των διαφημίσεων από τους φορείς χειρισμού και τους φορείς παροχής πρόσβασης στο Διαδίκτυο. Για τον λόγο αυτό συμφωνώ με την άποψη της κας Trautmann. Με τον συμβιβασμό, τα δικαιώματα των εργαζομένων, των καλλιτεχνών και των χρηστών του Διαδικτύου βρίσκονται σε μια ίση βάση και αυτό είναι θετικό.
<SPEAKER ID="045" NAME="Syed Kamall" AFFILIATION="PPE-DE">
Κυρία Πρόεδρε, θα ήθελα να ξεκινήσω εξαίροντας το σκληρό έργο που πραγματοποίησε η Επιτροπή και τα στελέχη της καθώς και οι εισηγητές. Μιλάω ως ένας από τους σκιώδεις εισηγητές για την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων όταν διεξάγονταν οι συζητήσεις για το θέμα της προστασίας της ιδιωτικής ζωής στις ηλεκτρονικές επικοινωνίες που αποτελεί τμήμα της δέσμης ρυθμίσεων. Θα ήθελα, επίσης, να εξαίρω το έργο του Alexander Alvaro και των υπολοίπων σκιωδών εισηγητών, συμπεριλαμβανομένου του κ. Λαμπρινίδη από την Ομάδα των Σοσιαλιστών.
<P>
Όλοι μας εργαστήκαμε πολύ σκληρά για να επιτευχθεί μια ισορροπία μεταξύ της προστασίας δεδομένων, που θεωρείται από όλους μας ως ένα πολύ σημαντικό ζήτημα, και του δικαιώματος των εταιρειών για ανάπτυξη προγραμμάτων ασφαλείας προκειμένου να διασφαλιστεί ότι τα δίκτυα μας είναι ασφαλή και να αντιμετωπιστούν όσοι δημιουργούν κακόβουλο λογισμικό και ιούς σε όλα τα δίκτυα. Για να επιτευχθεί αυτό είναι αναγκαία ορισμένες φορές η εξέταση της κυκλοφορίας των δεδομένων.
<P>
Το έργο μας δεν αφορούσε την νομοθεσία των "τριών κτυπημάτων". Πολλοί λίγοι ανάμεσά μας την υποστήριζαν και είναι πολύ ατυχές το γεγονός ότι ορισμένα άτομα εκτός της Συνελεύσεως αυτής προσπάθησαν να το παρουσιάσουν με αυτό τον τρόπο.
<P>
Αν και συζητάμε το θέμα των πακέτων δεδομένων, θα ήθελα να αναφερθώ στο ζήτημα της ουδετερότητας του Διαδικτύου. Πιστεύω ότι όλοι μας κρίνουμε αναγκαία την ύπαρξη διαχείρισης δικτύου. Καθώς εταιρείες δημιουργούν μεγαλύτερους αγωγούς, παρουσιάζονται άλλες εταιρείες και γεμίζουν τους αγωγούς αυτούς και, με αυτόν τον τρόπο, θα έρθουμε αντιμέτωποι με πρόβλημα συνωστισμού. Ποιος θα το φανταζόταν πριν από μερικά χρόνια ότι θα"είχαμε υπηρεσίες όπως το BBC iPlayer ή το YouTube; Συνεπώς, είναι σημαντικό οι φορείς χειρισμού να είναι σε θέση να διαχειρίζονται τα δίκτυά τους. Αυτή η ιδέα της εκπομπής πακέτων του τύπου "πρώτο μέσα, πρώτο έξω" θα μπορούσε να αποβεί καταστροφική, ειδικότερα σε περίπτωση όπου οι υπηρεσίες επείγουσας ανάγκης παραμερίζονται εξαιτίας κυκλοφοριακού συνωστισμού.
<P>
Θα ήθελα να ευχαριστήσω όλους τους εισηγητές για την προσπάθειά τους για επίτευξη της σωστής ισορροπίας και θα ήθελα να ζητήσω από τις ομάδες άσκησης πιέσεων εκτός της Συνελεύσεως αυτής να μην παρουσιάζουν το έργο αυτό ως την νομοθεσία των "τριών κτυπημάτων". Σας παρακαλώ μην το παρουσιάζετε ως μια μορφή θεμελιώδους επίθεσης κατά των ελευθεριών μας. Προσπαθούμε απλά να επιτύχουμε τη σωστή ισορροπία.
<SPEAKER ID="046" NAME="Christofer Fjellner" AFFILIATION="PPE-DE">
(SV) Σας ευχαριστώ πολύ, κυρία Πρόεδρε. Σας ζητάω συγνώμη για τη καθυστέρησή μου. Θα ήθελα να ξεκινήσω λέγοντας ότι θεωρώ σημαντικό να επισημάνουμε ότι η δέσμη ρυθμίσεων για τον τομέα των τηλεπικοινωνιών, με την τρέχουσα μορφή της πριν από την ψηφοφορία, είναι πραγματικά θετική. Ενδυναμώνει τον ανταγωνισμό καθώς και τα δικαιώματα των χρηστών και πρέπει να δοθεί έμφαση σε αυτό επειδή θεωρώ ότι παραμερίστηκε κατά τη διάρκεια των συζητήσεων. Επικεντρωνόμαστε σχεδόν αποκλειστικά στις λεπτομέρειες και, ορισμένες φορές, χάνουμε την ουσία η οποία είναι η ενδυνάμωση του ανταγωνισμού και των δικαιωμάτων των χρηστών.
<P>
Ωστόσο, οι αστικές ελευθερίες και τα δικαιώματά μας στο Διαδίκτυο απειλούνται σε μεγάλο βαθμό όπως και η ανοιχτή και ελεύθερη δομή του Διαδικτύου. Οι απειλές αυτές ποτέ ξανά δεν ήταν τόσο ξεκάθαρες όσο στη συζήτηση για το αν θα πρέπει να αποκλείσουμε τους χρήστες από το Διαδίκτυο χωρίς δικαστική ακροαματική διαδικασία. Είμαι πολύ υπερήφανος που στο Κοινοβούλιο δεν κάναμε αποδεκτό κάτι. Δεν πρέπει να απαγορεύεται η πρόσβαση στο Διαδίκτυο χωρίς να έχει προηγηθεί ακροαματική διαδικασία. Πρόκειται για κάτι πολύ σημαντικό μιας και αποτελεί έναν σοβαρό περιορισμό των αστικών ελευθεριών και των δικαιωμάτων. Προκαλεί επίσης σύγχυση όσον αφορά τις αρχές με τρόπο τέτοιο που δεν θα γινόταν αποδεκτός σε άλλα πλαίσια. Δεν μπορούμε να απαγορεύσουμε από κάποιον που έκλεψε ένα ποδήλατο να κυκλοφορεί στους δρόμους. Συνεπώς, είμαι ιδιαίτερα ευχαριστημένος που, κατά την αυριανή ψηφοφορία, θα καταψηφίσουμε την πρόταση αυτή.
<P>
Ταυτόχρονα, αυτό δεν εξουδετερώνει όλες τις απειλές προς το Διαδίκτυο. Πολλά ζητήματα θα συνεχίσουν να αποτελούν αντικείμενο συζητήσεων και με μεγάλη προθυμία θα συμμετέχω στις συζητήσεις αυτές. Υπάρχουν ορισμένοι τομείς με τους οποίους θα ήθελα να ασχοληθούμε λίγο περισσότερο αλλά, συνολικά, αυτό συνιστά ένα βήμα προς τη σωστή κατεύθυνση. Είμαι περήφανος που αύριο θα ξεκαθαρίσουμε ότι οι ελευθερίες και τα δικαιώματα των πολιτών στο Διαδίκτυο είναι ένα θέμα που θα λάβει την υποστήριξη του ευρωπαϊκού Κοινοβουλίου, ειδικότερα αναφορικά με την πιθανότητα μη περιορισμού της πρόσβασης χωρίς τη διεξαγωγή δικαστικής ακροαματικής διαδικασίας.
<SPEAKER ID="047" NAME="Helga Trüpel" AFFILIATION="Verts/ALE">
(DE) Κυρία Πρόεδρε, θα ήθελα να πω ότι στη σημερινή συζήτηση κυριάρχησε το εξής ερώτημα: πως μπορούμε να επιτύχουμε μια ισορροπία ανάμεσα στην ελευθερία στο Διαδίκτυο, στην ελεύθερη πρόσβαση, στην προστασία της πνευματικής ιδιοκτησίας και στην τήρηση των θεμελιωδών δικαιωμάτων; Αυτή είναι όντως η λύση για την εύρεση της σωστής ισορροπίας.
<P>
Θα ήθελα να τονίσω ότι δεν αφορά την αυθαίρετη παρεμπόδιση του Διαδικτύου. Δεν μπορεί να διακοπεί η λειτουργία του YouTube, όπως συνέβη στην Τουρκία, επειδή υπήρχαν ξεκάθαρες προσβολές κατά του Atatürk. Δεν θέλουμε την ίδια κατάσταση με αυτή που ισχύει στην Κίνα. Φυσικά, η λειτουργία των ιστοσελίδων δεν μπορεί να παύει για πολιτικούς λόγους. Ωστόσο, θα ήθελα να δηλώσω ξεκάθαρα ότι οι πολίτες δεν μπορούν να έχουν ένα απεριόριστο δικαίωμα σε συνεχή και παράνομη τηλεφόρτωση. Αυτό δεν είναι ένα σημείο προς διαπραγμάτευση. Ωστόσο, πρέπει να διασφαλίσουμε ότι οι παραγωγοί δημιουργικού περιεχομένου, των οποίων το έργο εμφανίζεται στο Διαδίκτυο, λαμβάνουν μια σχετική αποζημίωση. Αυτό αντικατοπτρίζει την ισορροπία που αναζητούμε και ακόμη δεν έχουμε βρει. Χρειαζόμαστε ένα νέο πρότυπο για αυτό. Το πρότυπο αυτό δεν είναι το Γαλλικό. Θέλουμε δικαστική επιφύλαξη, μια δικαστική απόφαση για τα θεμελιώδη δικαιώματα. Ωστόσο, πρέπει να εντοπίσουμε αυτή τη νέα κοινωνική σύμβαση στην κοινωνία της γνώσης ανάμεσα στην πνευματική ιδιοκτησία και την προστασία των θεμελιωδών δικαιωμάτων.
<SPEAKER ID="048" NAME="Viviane Reding" LANGUAGE="FR">
Κυρία Πρόεδρε, ένα μεγάλο ευχαριστώ σε όλους όσους κατέστησαν δυνατή τη δημιουργία αυτής της σημαντικής δέσμης ρυθμίσεων. Φυσικά αναφέρομαι στους εισηγητές και στους συνεργάτες τους αλλά και στην Τσεχική Προεδρία και θα ήθελα επισήμως να αναφέρω στο σημείο αυτό, ότι η πρεσβευτής, κα.Reinišová, συνεργάστηκε άψογα με το Κοινοβούλιο και την Επιτροπή για να γίνει εφικτό αυτό το έργο.
<P>
Πλέον έχουμε στα χέρια μας ένα ισορροπημένο κείμενο, που επιτρέπει το άνοιγμα των αγορών, τις επενδύσεις, την ελευθερία στο Διαδίκτυο και το δικαίωμα στη χρήση του Διαδικτύου. Έχουμε στα χέρια μας ένα κείμενο που περιέχει τη δυναμική για ανάπτυξη της βιομηχανίας και, συνεπώς, για τη διατήρηση αλλά και τη δημιουργία θέσεων εργασίας και για τους χρήστες. Το κείμενο αυτό σταθμίζει, από τη μια πλευρά, την Στρατηγική της Λισσαβώνας για την Ανάπτυξη και την Απασχόληση και, από την άλλη, τα πολλά πλεονεκτήματα σχετικά με τα δικαιώματα των καταναλωτών που χρησιμοποιούν το Διαδίκτυο.
<P>
Ένα από τα ερωτήματα αφορούσε τις επενδύσεις σε δίκτυα πρόσβασης επόμενης γενιάς μέσω διασφάλισης της δίκαιης απόδοσης των επενδύσεων προς τους φορείς χειρισμού του τομέα των τηλεπικοινωνιών, λαμβάνοντας δεόντως υπόψη τους εμπλεκόμενους κινδύνους. Για αρκετές εταιρείες είναι ήδη πιθανό να μοιραστούν τους επενδυτικούς κινδύνους σύμφωνα με τους υπάρχοντες κανόνες. Οι νέοι κανόνες το επιβεβαιώνουν αυτό και, ταυτόχρονα, ορίζουν ότι πρέπει να διατηρηθούν οι κανόνες αποτελεσματικού ανταγωνισμού και μη ύπαρξης διακρίσεων. Αυτό είναι πολύ σημαντικό. Θα ήθελα να το υπογραμμίσω αυτό επειδή ορισμένες φορές δεν ενημερώνομαι για ολόκληρη την κατάσταση. Όμως, αυτό το ζήτημα των επενδύσεων θα πρέπει να εφαρμοστεί στην πράξη.
<P>
Το δεύτερο ερώτημα αφορά τις παραβιάσεις δεδομένων. Οι φορείς χειρισμού πρέπει να αναλάβουν την ευθύνη που συνεπάγεται η επεξεργασία και η αποθήκευση αυτού του τεράστιου όγκου πληροφοριών. Οι νέοι κανόνες, συνεπώς, καθιερώνουν υποχρεωτικές γνωστοποιήσεις για παραβιάσεις προσωπικών δεδομένων για πρώτη φορά στην Ευρωπαϊκή νομοθεσία. Αυτό σημαίνει ότι οι φορείς παροχής επικοινωνίας θα υποχρεωθούν να πληροφορούν τις αρχές και τους πελάτες τους σχετικά με παραβιάσεις ασφαλείας που επηρεάζουν τα προσωπικά τους δεδομένα. Επιπρόσθετα, οι κανόνες που αφορούν την προστασία της ιδιωτικής ζωής και των δεδομένων ενδυναμώνονται στους τομείς αυτούς μέσω της χρήσης cookies και παρόμοιων συσκευών. Οι χρήστες του Διαδικτύου θα είναι καλύτερα ενημερωμένοι σχετικά με το τι συμβαίνει με τα προσωπικά τους δεδομένα και θα μπορούν να ελέγχουν ευκολότερα τις προσωπικές τους πληροφορίες στην πράξη.
<P>
Ένα δεύτερο στοιχείο αφορά τη δημιουργία ενός πιο ανοιχτού και ουδέτερου Διαδικτύου για τους καταναλωτές. Οι Ευρωπαίοι καταναλωτές θα έχουν στη διάθεσή τους μία ακόμη μεγαλύτερη επιλογή διαθέσιμων ανταγωνιστικών φορέων παροχής ευρυζωνικών υπηρεσιών. Οι φορείς παροχής υπηρεσιών Διαδικτύου έχουν στη διάθεσή τους ισχυρά εργαλεία που τους επιτρέπουν να διαφοροποιούνται μεταξύ των διαφόρων τύπων μετάδοσης δεδομένων στο Διαδίκτυο, όπως επικοινωνία μέσω φωνής ή διομότιμη επικοινωνία. Παρόλο που η διαχείριση της κυκλοφορίας μπορεί να επιτρέψει την ανάπτυξη ακριβών υπηρεσιών υψηλής ποιότητας και μπορεί να βοηθήσει στην ύπαρξη ασφαλών επικοινωνιών, οι ίδιες τεχνικές μπορούν να χρησιμοποιηθούν για να υποβαθμιστεί η ποιότητα των επικοινωνιών ή άλλων υπηρεσιών σε απαράδεκτα χαμηλά επίπεδα. Για τον λόγο αυτό, υπό τους νέους κανόνες της Ευρωπαϊκής Ένωσης, οι εθνικές αρχές τηλεπικοινωνιών θα ορίζουν ένα ελάχιστο επίπεδο ποιότητας για τις υπηρεσίες μετάδοσης δικτύου ούτως ώστε να προωθηθεί η ουδετερότητα του Διαδικτύου αλλά και οι ελευθερίες του Διαδικτύου για τους Ευρωπαίους πολίτες.
<P>
Στο νέο κείμενο, προστέθηκαν νέες απαιτήσεις σχετικά με τη διαφάνεια οι οποίες είναι υψίστης σημασίας.
<P>
Το τέταρτο στοιχείο που θα ήθελα να υπογραμμίσω είναι η αναγνώριση του δικαιώματος για πρόσβαση στο Διαδίκτυο. Οι νέοι κανόνες αναγνωρίζουν ρητά ότι η πρόσβαση στο Διαδίκτυο αποτελεί θεμελιώδες δικαίωμα όπως η ελευθερία της έκφρασης και η ελευθερία πρόσβασης σε πληροφορίες. Συνεπώς, οι κανόνες ορίζουν ότι όλα τα μέτρα που έχουν ληφθεί σε σχέση με την πρόσβαση ή τη χρήση των υπηρεσιών και των εφαρμογών θα πρέπει να σέβονται τα θεμελιώδη δικαιώματα και τις ελευθερίες των φυσικών προσώπων, συμπεριλαμβανομένου του δικαιώματος στην ιδιωτική ζωή, της ελευθερίας της έκφρασης και της πρόσβασης σε πληροφορίες και εκπαίδευση καθώς και σε νομότυπες διαδικασίες.
<P>
(FR) Κυρία Πρόεδρε, θεωρώ ότι είναι πολύ σημαντικό να επισημανθούν τα θεμελιώδη αυτά δικαιώματα επειδή διαμορφώνουν τη βάση για τις Ευρωπαϊκές μας αξίες, οι οποίες βασίζονται και στους νέους κανόνες για τις τηλεπικοινωνίες.
<P>
Επιπλέον, θα ήθελα να αναφερθώ στην ελευθερία στο Διαδίκτυο μιας και το έκαναν ήδη πολλά μέλη. Ο συμβιβασμός ο οποίος έχει επιτευχθεί αποτελεί μια νίκη για την ελευθερία των πολιτών και των χρηστών του Διαδικτύου.
<P>
Πρώτον, ο συμβιβασμός αυτός υποστηρίζει πολύ δυναμικά τις ελευθερίες των πολιτών μας όπως ορίζονται στον Χάρτη για τα Θεμελιώδη Δικαιώματα, όπου περιλαμβάνεται η πρόσβαση στο Διαδίκτυο, που αποτελεί άρτιο κομμάτι της ελευθερίας της έκφρασης και της πληροφόρησης. Δεύτερον, ο συμβιβασμός κατηγορηματικά ορίζει ότι οι ακατάλληλες λύσεις που προτάθηκαν για τον περιορισμό των δικαιωμάτων των χρηστών του Διαδικτύου δεν είναι νόμιμες. Τρίτον, ο συμβιβασμός επιβεβαιώνει ότι πρέπει πάντα να υπάρχει η επιλογή προσφυγής σε δικαστήριο, σε ανεξάρτητο και αμερόληπτο δικαστήριο, του οποίου η απόφαση θα πρέπει να γίνει σεβαστή.
<P>
Όλα αυτά περιλαμβάνονται στον συμβιβασμό και θεωρώ ότι, με βάση τον εν λόγω συμβιβασμό, το έργο που θα αναλάβουν στο εγγύς μέλλον η Επιτροπή και το Κοινοβούλιο θα έχει στερεά θεμέλια με έμφαση στα δικαιώματα των πολιτών μας και τις εσωτερικές αξίες της Ευρώπης μας.
<P>
Έχοντας πει όλα αυτά, θα ήθελα να ζητήσω από το Συμβούλιο να ενεργήσει γρήγορα ώστε η τελική έκδοση του κειμένου, που ελπίζω ότι θα ψηφιστεί αύριο, να είναι διαθέσιμη το συντομότερο δυνατό.
<SPEAKER ID="051" NAME="Malcolm Harbour">
εισηγητής. - Κυρία Πρόεδρε, καταρχήν, θα ήθελα να ευχαριστήσω όλους όσους συμμετείχαν στη συζήτηση αυτή. Χαιρετίζω ειδικότερα την υποστήριξη από το Κοινοβούλιο προς εμένα τον ίδιο και τους συνεργάτες μου στην Επιτροπή Εσωτερικής Αγοράς και Προστασίας των Καταναλωτών σχετικά με τις σημαντικές βελτιώσεις που πραγματοποιήσαμε για τα δικαιώματα των χρηστών και για τα στοιχεία της ιδιωτικότητας των δεδομένων της οδηγίας.
<P>
Με μεγάλη μου χαρά διαπίστωσα, στη διάρκεια της συζήτησης, ότι όλοι συνεισέφεραν στα θέματα αυτά, που είναι σημαντικά για τον κάθε καταναλωτή. Καθώς πλησιάζουμε στις εκλογές, ελπίζω ότι όλοι σας θα αναφερθείτε στο έργο που πραγματοποιήσατε στη Συνέλευση αυτή για τους καταναλωτές στον κόσμο του Διαδικτύου επειδή πρόκειται για κάτι πολύ σημαντικό.
<P>
Θεωρώ ότι ο δεύτερος και σημαντικός συλλογισμός μου αφορά τον ίδιο τον χώρο του Διαδικτύου, των ηλεκτρονικών επικοινωνιών, ο οποίος είναι ένας ακμάζων, εξελισσόμενος και δυναμικός τομέας. Το καθήκον μας ως φορείς ρύθμισης είναι να επιτρέπουμε τη συνέχιση αυτού του δυναμισμού, αυτής της πρωτοπορίας. Δημιουργήσαμε ένα πλαίσιο για να διασφαλίσουμε ότι οι καταναλωτές θα μπορούν να ασχοληθούν με αυτό, να τους δώσουμε το δικαίωμα να ενημερωθούν για τις υπηρεσίες αυτές, να τους δώσουμε τη δύναμη να το εκμεταλλευτούν. Αλλά, το Διαδίκτυο δεν είναι ένας ακμάζων τομέας και το διαπιστώσατε και εσείς οι ίδιοι πόσο δυναμικός τομέας είναι από τον αριθμό των μηνυμάτων που λαμβάνατε σχετικά με την πρόταση αυτή επειδή υπήρξε περιορισμός της δραστηριότητας στο Διαδίκτυο, ούτε επειδή ορίζουμε νέα επιχειρησιακά πρότυπα. Παρεμποδίζαμε τις ενέργειες των ατόμων, Θέλουμε να υπάρχουν νέοι συμμετέχοντες, θέλουμε μικρές επιχειρήσεις, θέλουμε επενδύσεις.
<P>
Πρέπει να προωθήσουμε αυτή την έννοια του δυναμισμού και της έλλειψης χρονικών περιθωρίων. Συμφωνώ με την κα.Reding: πρέπει να ενθαρρύνουμε τα κράτη μέλη να πραγματοποιήσουν αυτές τις βελτιώσεις το συντομότερο δυνατό. Πρέπει να αρχίσει να λειτουργεί ο νέος Φορέας Ευρωπαϊκών Ρυθμιστικών Αρχών για τις "λεκτρονικές Επικοινωνίες (GERT). Το νέο ρυθμιστικό σώμα πρέπει να συμμετέχει μαζί μας στο Κοινοβούλιο για να διασφαλιστεί η ταχεία επίτευξη όλων αυτών.
<P>
Ας ατενίσουμε το μέλλον. Σας ευχαριστώ, κυρία Επίτροπε, για τις καίριες δηλώσεις που πραγματοποιήσατε στους τομείς της προστασίας των δικαιωμάτων και της καθολικής υπηρεσίας που θα μας δώσουν τη δυνατότητα να εργαστούμε μαζί σας για να προοδεύσουμε στους σημαντικούς αυτούς τομείς.
<SPEAKER ID="052" NAME="Catherine Trautmann" LANGUAGE="FR">
Κυρία Πρόεδρε, σας ευχαριστώ πολύ, κυρία Επίτροπε, για τη δήλωσή σας που ρίχνει άπλετο φως στη συζήτηση που μόλις έλαβε χώρα και ευχαριστώ όλους τους συναδέλφους που συμμετείχαν.
<P>
" υπερψήφιση του συμβιβασμού σχετικά με τη δέσμη ρυθμίσεων για τον τομέα των τηλεπικοινωνιών δείχνει ότι το Κοινοβούλιο έκανε μια ξεκάθαρη επιλογή: την επιλογή της ρυθμιζόμενης αγοράς και όχι του άναρχου ανταγωνισμού. " επιλογή αυτή αποτελεί επίσης απόδειξη για ύπαρξη στρατηγικής, μιας χρήσιμης στρατηγικής για την ανάπτυξη στο πλαίσιο της κρίσης και η οποία προετοιμάζει την Ευρώπη για την ψηφιακή εποχή. " ψήφος αυτή επίσης θα καταστήσει δυνατή τη διασφάλιση ισορροπίας μεταξύ των δικαιωμάτων των κρατών και των αρμοδιοτήτων της Επιτροπής, μεταξύ των παλαιών φορέων χειρισμού και των νεοεισερχόμενων φορέων, χάρη στις ρήτρες κατά των διακρίσεων. Θα σημάνει, επίσης, την πρόοδο που σημειώνεται από το ίδιο το Ευρωπαϊκό Κοινοβούλιο στην άσκηση των εξουσιών συναπόφασης, ειδικότερα στο ζήτημα της κατανομής της πολιτικής του φάσματος, που θεωρείται δημόσιο αγαθό και στην υποστήριξη που εκφράζει, για μια ακόμη φορά, προς τους ραδιοτηλεοπτικούς φορείς και τις υπηρεσίες.
<P>
Πολλοί συνεργάτες αναφέρθηκαν στο ζήτημα του Διαδικτύου ως δημόσιου χώρου ο οποίος, με την ιδιότητα αυτή, απαιτεί ελευθερία και ασφάλεια και συμφωνώ μαζί τους. Κατά συνέπεια, δημιουργήθηκε ένας σύνδεσμος μεταξύ της προσβασιμότητας στο Διαδίκτυο και των θεμελιωδών δικαιωμάτων των πολιτών, για πρώτη φορά σε μια οδηγία, με τη νέα εκδοχή της Τροποποίησης 46.
<P>
Πράγματι, η έκφραση "ληφθέντα μέτρα" λειτουργεί κατά κάποιο τρόπο ως ο χαμένος σύνδεσμος μεταξύ όλων των μέτρων που αφορούν τα δίκτυα ηλεκτρονικών επικοινωνιών, είτε είναι για τερματισμό της πρόσβασης είτε για φιλτράρισμα, και των θεμελιωδών δικαιωμάτων των χρηστών. Όσον αφορά τις αμφιβολίες που εξέφρασαν ορισμένοι συνάδελφοι μου σχετικά με την προθυμία των εισηγητών για υπεράσπιση του δικαιώματος για δικαστική απόφαση πριν από τη διακοπή της πρόσβασης, πρέπει να δηλώσω ότι η έκφραση "ανεξάρτητο και αμερόληπτο δικαστήριο" εγγυάται στους χρήστες του Διαδικτύου το δικαίωμα για μια τέτοια απόφαση.
<P>
Αποδεικνύοντας ότι η αρχή Hadopi θα αποτελέσει ένα ανεξάρτητο και αμερόληπτο δικαστήριο θα σημάνει ότι η ανώτατη αυτή αρχή θα αναλάβει όλες τις υποχρεώσεις τις οποίες πρέπει να σέβεται ένας δικαστής: το δικαίωμα της υπεράσπισης, δίκες όπου θα ακούγονται και τα δύο μέρη, και δημοσιότητα. Προφανώς αυτό θα αποτελέσει την αιτία για να καταστραφεί εκ των έσω ένα σύστημα που βασίζεται, όπως συμβαίνει και στη Γαλλική νομοθεσία, στη μηχανοργάνωση και στη μαζικοποίηση των κατηγοριών και των ποινών. Συνεπώς, ζητάω από την Ευρωπαϊκή Επιτροπή να είναι ιδιαίτερα προσεκτική κατά τη μεταφορά της συγκεκριμένης δέσμης ρυθμίσεων για τον τομέα των τηλεπικοινωνιών.
<P>
Όταν μια θεμελιώδη αρχή ενσωματώνεται σε κοινοτικό κείμενο που αποτελεί το αντικείμενο συμβιβασμού μεταξύ του Συμβουλίου και του Ευρωπαϊκού Κοινοβουλίου που έχουν το ρόλο των συννομοθετών, πρέπει να μεταφέρεται σωστά στις εθνικές νομοθεσίες.
<P>
Θα ήθελα να καταλήξω, κυρίες και κύριοι, λέγοντας ότι είμαι ιδιαίτερα χαρούμενη από την προοπτική για ύπαρξη μιας ευρείας και δημόσιας διαβούλευσης με πολλούς συνεργάτες, η οποία θα μας δώσει τη δυνατότητα να συνεχίσουμε το δύσκολο έργο μας, στο πλαίσιο ενός συμβιβασμού που σέβεται τη νομοθεσία όπως έχει οριστεί στην τροποποίηση 46 και την κάνει εφαρμόσιμη.
<SPEAKER ID="053" NAME="Pilar del Castillo Vera">
εισηγήτρια. - (ES) Κυρία Πρόεδρε, εν συντομία θα ήθελα κι εγώ με τη σειρά μου να ευχαριστήσω όλους όσους συμμετείχαν σε αυτή την διαδικασία παρατεταμένης συζήτησης σχετικά με τη δέσμη ρυθμίσεων για τον τομέα των τηλεπικοινωνιών: τον Επίτροπο, τους λοιπούς εισηγητές και, συνοπτικά, όλους αυτούς που έχουν εμπλακεί μαζί με την Προεδρία του Συμβουλίου.
<P>
Θα αναφερθώ σε τρία σημεία τα οποία θεωρώ πολύ σημαντικά προκειμένου να συνοψίσουμε τα οφέλη από την απόφαση αυτή, η οποία, πιστεύω, θα εγκριθεί κατά μεγάλη πλειοψηφία στην αυριανή ψηφοφορία στη Συνέλευση αυτή. " αναθεώρηση του νομοθετικού πλαισίου για τον τομέα των τηλεπικοινωνιών έχει τρεις άμεσες επιπτώσεις.
<P>
" πρώτη είναι ότι διευκολύνει την ανάπτυξη των δικτύων επόμενης γενιάς και, συνεπώς, θα ωφελήσεις τους καταναλωτές καθώς θα τους παρέχεται η δυνατότητα για πρόσβαση, πλοήγηση και διεξαγωγή συναλλαγών σε ένα γρηγορότερο και ασφαλέστερο Διαδίκτυο το οποίο είναι ευεργετικό με κάθε τρόπο, όχι μόνο για τους μεμονωμένους καταναλωτές αλλά και για τις μικρές και μεσαίες επιχειρήσεις, για τις οποίες το Διαδίκτυο είναι απαραίτητο.
<P>
Δεύτερον, θα υπάρξει περισσότερος ανταγωνισμός στην εσωτερική αγορά, που θα ωφελήσει επίσης τους καταναλωτές, είτε είναι ιδιώτες είτε εταιρείες. Ως αποτέλεσμα αυτού του ευρύτερου, μεγαλύτερου αλλά και πιο πραγματικού ανταγωνισμού θα υπάρχουν καλύτερες τιμές, καλύτερα προϊόντα και μεγαλύτερη πρωτοπορία.
<P>
Τέλος, όλα αυτά θα επιτευχθούν, χωρίς πλέον να υπάρξουν αμφιβολίες, με σεβασμό προς τα θεμελιώδη δικαιώματα. Δεν θα πρέπει να υπάρχει καμία εθνική νομοθεσία που δεν θα σέβεται τα δικαιώματα αυτά επειδή η Ευρώπη αποφάσισε ότι η αρχή πάνω στην οποία βασίζεται η μεταρρύθμιση αυτή εγγυάται το θεμελιώδες δικαίωμα της πρόσβασης στο Διαδίκτυο.
<SPEAKER ID="054" NAME="Francisca Pleguezuelos Aguilar" LANGUAGE="ES">
Κυρία Πρόεδρε, θα ήθελα να εκφράσω τις ευχαριστίες μου σε όλους τους συνεργάτες μου για τις ομιλίες τους και για αυτή την πραγματικά θετική συζήτηση.
<P>
Δεν πιστεύω ότι υπάρχουν αμφιβολίες σχετικά με τη μεγάλη συνεισφορά της μεταρρύθμισης αυτής προς την πρωτοποριακή κοινωνία του 21ου αιώνα. Δημιουργήσαμε το έδαφος ούτως ώστε να συνεχίσουμε να φέρνουμε νέες ευκαιρίες στη βιομηχανία των τηλεπικοινωνιών, έναν τομέα που είναι ιδιαίτερα δυναμικός για την οικονομική και την κοινωνική ανάπτυξη της Ευρωπαϊκής Ένωσης, και, κυρίως, για την προστασία των καταναλωτών.
<P>
Αισθάνομαι βέβαιη και πιστεύω ότι η συζήτηση έδειξε ότι υπάρχουν περισσότερα φωτεινά σημεία, παρά τα όποια σκοτεινά, όπως η συμπερίληψη της συζήτησης αυτής στα περιεχόμενα της δέσμης ρυθμίσεων, όπως η ίδια η Επίτροπος και διάφορα μέλη σχολίασαν.
<P>
Ωστόσο, αισθάνομαι ότι ο συμβιβασμός αυτός πρόσφερε μια θετική λύση και σε αυτή την πτυχή καθώς, όπως έχει ήδη ειπωθεί, για πρώτη φορά το πεδίο αρμοδιότητας δύο οδηγιών, στο άρθρο 1, περιλαμβάνει την αναγνώριση των θεμελιωδών δικαιωμάτων και ελευθεριών καθώς και της πρόσβασης στο Διαδίκτυο.
<P>
Αναμφίβολα επιθυμώ να υποστηρίξω την κα.Trautmann και το αίτημά της που αφορά την περίπτωση όπου το κράτος μέλος είναι υπεύθυνο για την εγγύηση της ιδιωτικής ζωής, της ελευθερίας της έκφρασης, της ελευθερίας της πληροφόρησης και, γενικά, όλων αυτών των δικαιωμάτων που περιλαμβάνονται στην Ευρωπαϊκή Συνθήκη για την Προστασία των Ανθρωπίνων Δικαιωμάτων και των Θεμελιωδών Ελευθεριών. Αυτό θα πρέπει να γίνεται υπό στενή και αυστηρή επιτήρηση από την Ευρωπαϊκή Επιτροπή η οποία θεωρώ ότι αποτελεί πλέον το καλύτερο μέσο διασφάλισης, μαζί με το Κοινοβούλιο, ούτως ώστε η ελευθερία στο Διαδίκτυο να είναι μια αρχή ισορροπημένη με όλα τα άλλα δικαιώματα.
<P>
Σας ευχαριστώ πολύ, κυρίες και κύριοι. Πιστεύω ότι πραγματοποιήσαμε εξαίρετο έργο και ότι θα πρέπει να συγχαρούμε τους εαυτούς μας. Σας ζητώ λοιπόν να δώσετε θετική ψήφο.
<SPEAKER ID="055" NAME="Πρόεδρος">
Σας ευχαριστώ θερμά, η κοινή συζήτηση έχει ολοκληρωθεί.
<P>
" ψηφοφορία θα λάβει χώρα αύριο, ημέρα Τετάρτη.
<P>
°°°
<SPEAKER ID="056" NAME="Carl Schlyter" AFFILIATION="Verts/ALE">
(SV) Σημειώνω ότι το Συμβούλιο δεν βρίσκεται σήμερα εδώ για να κάνει κάποιο σχόλιο σχετικά με τη συμφωνία αυτή. Θα ήθελα να ζητήσω να βρίσκεται αύριο εδώ πριν από την ψηφοφορία. Πιστεύω ότι πολλοί Ευρωπαίοι πολίτες θα ήθελαν να λάβουν μια απάντηση από το Συμβούλιο σχετικά με τον λόγο για τον οποίο αντιτίθεται σε ένα κείμενο που ρητά αναφέρει ότι σε κανέναν δεν πρέπει να περιορίζεται η πρόσβαση στο Διαδίκτυο χωρίς προηγούμενη απόφαση Δικαστηρίου. Θα ήθελα το Συμβούλιο παρουσιαστεί και να εξηγήσει την αντίθεσή του. Θεωρώ ότι εκατομμύρια Ευρωπαίων θα ήθελαν να γνωρίζουν τους λόγους.
<SPEAKER ID="057" NAME="Πρόεδρος">
Το αίτημα θα προωθηθεί.
<P>
Γραπτές δηλώσεις (Άρθρο 142 του Κανονισμού)
<SPEAKER ID="058" NAME="Lidia Joanna Geringer de Oedenberg  " LANGUAGE="PL">
Το νομοθετικό πλαίσιο της Ευρωπαϊκής Ένωσης για τον τομέα των τηλεπικοινωνιών προέκυψε την δεκαετία του '90 και προοριζόταν για την απελευθέρωση των εγχώριων αγορών από τα κρατικά μονοπώλια. Στο ενδιάμεσο διάστημα, υπήρξαν επαναστατικές τεχνολογικές αλλαγές στην ανάπτυξη της κινητής τηλεφωνίας και του Διαδικτύου. Τα μεταρρυθμιστικά σχέδια για τη νομοθεσία που ρυθμίζει την αγορά των τηλεπικοινωνιών στην Ευρωπαϊκή Ένωση, για την οποία το Κοινοβούλιο θα ψηφίσει αύριο, προορίζονται για να προσαρμόσουν τη νομοθεσία της Ευρωπαϊκής Ένωσης στις αλλαγές αυτές, για παράδειγμα μέσω βελτίωσης της θέσης των χρηστών στην αγορά για ηλεκτρονικές υπηρεσίες.
<P>
Κατά την προσωπική μου άποψη, η πρόσβαση στο Διαδίκτυο αποτελεί έναν σημαντικό παράγοντα ο οποίος υποστηρίζει την εκπαιδευτική διαδικασία και δείχνει ότι οι άνθρωποι είναι ικανοί να χρησιμοποιήσουν την ελευθερία του λόγου και να έχουν πρόσβαση σε πληροφορίες και στην αγορά εργασίας. Δεν πρέπει να απαγορεύεται η πρόσβαση στο Διαδίκτυο για τους χρήστες του Διαδικτύου ή πρέπει να μην τους επιτρέπεται βάσει προηγούμενης απόφασης από αρμόδιο δικαστικό σώμα. Για τους λόγους αυτούς, θεωρώ ότι πρέπει να επαναφέρουμε τις δύο πολύ σημαντικές τροποποιήσεις, την 138 και την 166, οι οποίες έλαβαν την έγκριση του Κοινοβουλίου στην πρώτη ανάγνωση τον Σεπτέμβρη του 2008. Οι τροποποιήσεις αυτές θα μπορέσουν να δώσουν τις απαραίτητες εγγυήσεις για τα δικαιώματα των χρηστών, να θέσουν ως υπεύθυνους παρακολούθησης τους εγχώριους φορείς ρύθμισης και να κρίνουν ως παράνομη την αυθαίρετη παρεμπόδιση και τον επιλεκτικό περιορισμό της πρόσβασης των πολιτών σε εφαρμογές, υπηρεσίες και περιεχόμενο που δημοσιεύονται στο Διαδίκτυο.
<P>
Με την μορφή με την οποία υπεβλήθησαν για δεύτερη ανάγνωση στις 6 Μαΐου, και οι δύο τροποποιήσεις, οι οποίες κατά τα φαινόμενα είχαν απλά τροποποιηθεί, ωστόσο, στην πραγματικότητα, είχαν μεταβληθεί αισθητά, αποτελούν μια σοβαρή απειλή προς την ελευθερία έκφρασης, την ελευθερία πρόσβασης στο Διαδίκτυο και το δικαίωμα για πληροφόρηση - οι πυλώνες των μοντέρνων, δημοκρατικών, αστικών κοινωνιών.
<SPEAKER ID="999" NAME="Katrin Saks  " AFFILIATION="PSE">
γραπτώς. - (ET) Οι νέοι κανόνες που παρουσιάζονται στη νέα δέσμη ρυθμίσεων για τον τομέα των τηλεπικοινωνιών θα βοηθήσουν στη ρύθμιση της αγοράς των τηλεπικοινωνιών και θα προωθήσουν την προστασία των καταναλωτών. Θα είναι αισθητά ευκολότερο για τους καταναλωτές να βρουν πληροφορίες από τον φορέα παροχής υπηρεσιών καθώς και να αλλάξουν τον φορέα. Οι πληροφορίες που θα δίνονται πριν την υπογραφή της σύμβασης θα πρέπει να ορίζουν εάν ο καταναλωτής είναι δεσμευμένος για συγκεκριμένη χρονική περίοδο. Επίσης, οι φορείς παροχής υπηρεσιών δεν μπορούν να δεσμεύουν πελάτες για διάστημα μεγαλύτερο των 24 μηνών. " αλλαγή ενός τηλεφωνικού αριθμού από τον ένα φορέα παροχής σε έναν άλλο θα πρέπει να πραγματοποιηθεί εντός μιας εργάσιμης μέρας. " διαφάνεια της παροχής των υπηρεσιών έχει βελτιωθεί και οι καταναλωτές μπορούν να συγκρίνουν τις τιμές σε ιστοσελίδες και οι τοπικοί φορείς χειρισμού είναι υποχρεωμένοι να παρέχουν υπηρεσίες σε άτομα με αναπηρίες. Οι καταναλωτές μπορούν να ζητήσουν να οριστεί έναν μέγιστο επίπεδο τιμών από τη στιγμή που η μηνιαία τους κατανάλωση αγγίξει ένα συγκεκριμένο επίπεδο. Σε περίπτωση όπου ένας φορέας παροχής υπηρεσιών ακούσια κοινοποιήσει τις προσωπικές πληροφορίες ιδιωτών στο Διαδίκτυο, θα πρέπει να ενημερώσει κατάλληλα το συγκεκριμένο άτομο.
<P>
Οι κανόνες θα βοηθήσουν, επίσης, θα βοηθήσουν στη ρύθμιση της αγοράς των τηλεπικοινωνιών και θα διευκολύνουν την άφιξη νέων υπηρεσιών σε αυτή. Ο συντονισμός του ραδιοφάσματος στην Ευρωπαϊκή Ένωση αποτελεί ευκαιρία για παροχή εντελώς νέων υπηρεσιών και απομακρύνει τα εμπόδια που μέχρι τώρα υπήρχαν, για παράδειγμα στην προβολή τηλεοπτικών προγραμμάτων σε κινητά τηλέφωνα. Τα δικαιώματα των κρατικών φορέων ρύθμισης έχουν αυξηθεί και έχει δημιουργηθεί ένας νέος φορέας ρύθμισης στην Ευρωπαϊκή Ένωση με σκοπό την ενδυνάμωση της επιτήρησης της ανεξάρτητης αγοράς που σίγουρα θα είναι επωφελής για τους καταναλωτές. Σας ευχαριστώ.

<CHAPTER ID="009-01">
1. Bιρμανία: Συνεχιζόμενη κράτηση πολιτικών κρατουμένων
<SPEAKER ID="139" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με τη Βιρμανία.
<SPEAKER ID="140" NAME="Mikel Irujo Amezaga">
συντάκτης. - (ES) Κύριε Πρόεδρε, όπως έλεγα, σύμφωνα με την εκστρατεία για τα ανθρώπινα δικαιώματα, την ειρήνη και τη δημοκρατία στη Βιρμανία, στις 12 Μαρτίου, ο μεγαλύτερος σε ηλικία πολιτικός κρατούμενος στη Βιρμανία γιόρτασε τα 78α γενέθλιά του στην απομόνωση στις φυλακές Insein.
<P>
Πρόκειται για τον U Win Tin, εξέχοντα δημοσιογράφο και ηγέτη του κόμματος της Εθνικής Ένωσης για τη Δημοκρατία. Ο U Win Tin είναι ο μεγαλύτερος σε ηλικία κρατούμενος λόγω πεποιθήσεων στη Βιρμανία. Έχει περάσει τα τελευταία 19 χρόνια στη φυλακή όπου βρίσκεται από τον Ιούλιο του 1989.
<P>
Καταδικάστηκε σε τρις φυλάκιση 21 ετών. Ο μόνος λόγος που διαθέτουμε πληροφορίες σχετικά με την τρέχουσα κατάστασή του είναι η πιο πρόσφατη έκθεση σχετικά με τις συνθήκες των κρατουμένων στη Βιρμανία που εκπονήθηκε από τον Yozo Yokota, τον ειδικό εισηγητή των "νωμένων Εθνών σχετικά με την κατάσταση των ανθρωπίνων δικαιωμάτων στη Βιρμανία.
<P>
Ο U Win Tin αρνήθηκε να απορρίψει τα πολιτικά του ιδανικά σε αντάλλαγμα με την ελευθερία του. Οδηγήθηκε στο νοσοκομείο για μια δεύτερη εγχείριση κήλης τον Ιανουάριο του 2008.
<P>
Αποτελεί έναν από τους 1.873 πολιτικούς κρατούμενους στη Βιρμανία. Προφανώς, στο παρόν ψήφισμα επιθυμούμε επίσης να εκφράσουμε την αποδοκιμασία μας σε σχέση με την παράταση του κατ' οίκον περιορισμού της Daw Aung San Suu Kyi.
<P>
" ομάδα μου απαιτεί την άμεση λήψη μέτρων με σκοπό την έναρξη μιας επείγουσας και αναγκαίας διαδικασίας πολιτικής και οικονομικής μεταρρύθμισης. Ζητούμε επίσης την αποκατάσταση των βασικών ατομικών ελευθεριών και, προφανώς, τον πολιτικό διάλογο μεταξύ όλων των κομμάτων.
<P>
Επαναλαμβάνουμε επίσης το αίτημά μας προς το Συμβούλιο για την έγκριση αυστηρών μέτρων εναντίον της στρατιωτικής χούντας που έχει επιβληθεί στη Βιρμανία, η οποία κατέχει την πρώτη θέση παγκοσμίως όσον αφορά τις παραβιάσεις των ανθρωπίνων δικαιωμάτων.
<SPEAKER ID="141" NAME="Μάριος Ματσάκης">
συντάκτης. - (EN) Κύριε Πρόεδρε, πολυάριθμα ψηφίσματα έχουν εγκριθεί από το παρόν Κοινοβούλιο που καταδικάζουν τη στρατιωτική χούντα στη Βιρμανία για τις επανειλημμένες σοβαρές παραβιάσεις των ανθρωπίνων δικαιωμάτων σε βάρος του λαού της Βιρμανίας. Ωστόσο, αυτοί οι άκαρδοι στρατηγοί δεν δίνουν σημασία σε όσα τους λέμε. Αντιθέτως, συνεχίζουν να διοικούν με τον πλέον αηδιαστικά αλαζονικό και εξοργιστικό τρόπο.
<P>
Ακόμα και μετά την καταστροφή που προκάλεσε ο πρόσφατος κυκλώνας, εκείνοι όχι μόνο εμπόδισαν τις προσπάθειες παροχής βοήθειας από τον ελεύθερο κόσμο αλλά εκμεταλλεύτηκαν επίσης τη δυστυχία των πολιτών τους σε αυτή τη στιγμή ανάγκης για να προωθήσουν τη δική τους εικόνα ως φαινομενικά Καλών Σαμαρειτών και αγγέλων καλοσύνης με εμφανίσεις που υποδήλωναν τεράστια επιδειξιομανία στα ελεγχόμενα από τη στρατιωτική χούντα κρατικά μέσα επικοινωνίας και με τη διεξαγωγή δημοψηφίσματος σχετικά με το Σύνταγμα λίγες μόλις ημέρες μετά την επέλαση του καταστροφικού κυκλώνα.
<P>
Εκείνοι που εκφράζουν την αντίθεσή τους στη χούντα βασανίζονται, σκοτώνονται ή τίθενται υπό κράτηση. Παράδειγμα, ασφαλώς, αποτελεί η βραβευμένη με Νόμπελ Ειρήνης Aung San Suu Kyi, η οποία οδήγησε το κόμμα Εθνική Ένωση για τη Δημοκρατία σε νίκη στις εκλογές που πραγματοποιήθηκαν πριν από 18 χρόνια και πέρασε τα τελευταία 12 κρατούμενη - ενώ πρόσφατα, η χούντα αποφάσισε την παράταση της περιόδου του κατ' οίκον περιορισμού της.
<P>
Θεωρώ ότι είναι καιρός να ληφθούν αυστηρότερα μέτρα εναντίον της τερατώδους χούντας στη Βιρμανία. Το πλέον αποτελεσματικό μέτρο θα ήταν η άσκηση πίεσης στην Κίνα να σταματήσει να της παρέχει υποστήριξη. Εάν η Κίνα δεν συνεργαστεί, τότε θα πρέπει να αναλάβουμε εμείς δράση όσον αφορά τις εμπορικές μας σχέσεις με το Πεκίνο και όσον αφορά τους Κινεζικούς Ολυμπιακούς Αγώνες. Αυτός είναι μάλλον ο μοναδικός τρόπος που μας έχει απομείνει για να επιτύχουμε κάτι στον τομέα της ελευθερίας και της δημοκρατίας στη Βιρμανία.
<SPEAKER ID="142" NAME="Ryszard Czarnecki">
συντάκτης. - (PL) Κύριε Πρόεδρε, θεωρώ ότι η στάση μιας χώρας έναντι των διεθνών προσφορών βοήθειας σε περιόδους φυσικών και άλλων καταστροφών δείχνει με τι είδους χώρα έχουμε να κάνουμε. Αν και υπάρχουν αρκετές αμφιβολίες όσον αφορά την Κίνα, γνωρίζουμε ότι η χώρα αυτή δέχτηκε τη διεθνή βοήθεια σε μια πολύ δύσκολη στιγμή. Παρομοίως, είδαμε τη στάση της Βιρμανίας έναντι της διεθνούς βοήθειας, συμπεριλαμβανομένης της βοήθειας από τα κράτη μέλη της Ευρωπαϊκής Ένωσης.
<P>
Υπήρχε ένα αμερικανικό θεατρικό έργο που ονομαζόταν "Κάθε χρόνο, ίδια μέρα" (Same Time, Next Year). Κάπως έτσι είναι η σχέση του Κοινοβουλίου μας με τη Βιρμανία. Κάθε χρόνο συναντιόμαστε και συζητούμε σχετικά με την κατάσταση στη Βιρμανία. Για να πούμε την αλήθεια, δεν έχει σημειωθεί καμία πραγματική, ουσιαστική αλλαγή. Συμφωνώ με τα στοιχεία που αναφέρθηκαν από τους προηγούμενους ομιλητές. Μια κατάσταση στο πλαίσιο της οποίας μια γυναίκα, η επικεφαλής της αντιπολίτευσης, κρατείται σε κατ' οίκον περιορισμό τόσα χρόνια είναι ανήκουστη. Δεν πρέπει να συνηθίσουμε σε τέτοιες καταστάσεις. Ελπίζω ότι θα μπορέσουμε να υπερβούμε τη διάσταση απόψεων στο Κοινοβούλιο και να μιλήσουμε με μια φωνή υπερασπιζόμενοι τη δημοκρατία στη Βιρμανία.
<SPEAKER ID="143" NAME="Thomas Mann">
συντάκτης. - (DE) Κύριε Πρόεδρε, η στρατιωτική χούντα στη Βιρμανία εμμένει στις προσπάθειές της να απομονώσει τη χώρα και τους κατοίκους της από τον υπόλοιπο κόσμο. Τον Σεπτέμβριο του 2007, μετά τη βίαιη κατάπνιξη των διαμαρτυριών των βουδιστών μοναχών, επιβλήθηκε αποκλεισμών στην ενημέρωση. Τον προηγούμενο μήνα, απαγορεύτηκε σε διεθνείς οργανώσεις να παράσχουν βοήθεια στα θύματα του κυκλώνα. Υπήρξε μεγάλη καθυστέρηση προτού μπορέσουν οι εργαζόμενοι στις ανθρωπιστικές οργανώσεις να φτάσουν στους ανθρώπους που υπέφεραν, και για κάποιους από αυτούς η βοήθεια έφτασε πολύ αργά.
<P>
Τώρα φτάνουν στον έξω κόσμο και άλλες, εξίσου ανησυχητικές εκθέσεις, όπως είναι τα νέα σχετικά με τις συλλήψεις θυμάτων του κυκλώνα που προσπάθησαν να ζητήσουν βοήθεια από τα γραφεία των "νωμένων Εθνών. Επιπλέον, οι δυνάμεις ασφαλείας σκότωσαν ή τραυμάτισαν σοβαρά κρατούμενους που επιχείρησαν να δραπετεύσουν από φυλακή που είχε καταστραφεί από τον κυκλώνα Nargis. " ΕΕ δεν αδιαφόρησε. Επέβαλε εμπορικό αποκλεισμό, παρότι αυτός δεν έχει ακόμα αποφέρει το προσδοκώμενο αποτέλεσμα. Απείλησε να επιβάλει αυστηρότερες κυρώσεις σε περίπτωση που δεν βελτιωθεί η κατάσταση των ανθρωπίνων δικαιωμάτων. Παρόλα αυτά, οι ηγέτες της Βιρμανίας παρέμειναν αμετακίνητοι.
<P>
Ας μην χαλαρώσουμε τα αιτήματά μας. Οι πολιτικοί κρατούμενοι στη χώρα αυτή πρέπει να απελευθερωθούν. Ο κατ' οίκον περιορισμός που έχει επιβληθεί στην Aung San Suu Kyi πρέπει να αρθεί. " θαρραλέα αφοσίωση που επιδεικνύει η τιμηθείσα με βραβείο Νόμπελ αποτελεί ανάθεμα για κάθε δικτάτορα. Οι στρατηγοί της Βιρμανίας πρέπει να λογοδοτήσουν για τον τρόπο με τον οποίο αντιμετωπίζουν τους κατοίκους της ίδιας τους της χώρας, πολλοί από τους οποίους εξακολουθούν να αγνοούνται. Ο διάλογος με τον ειδικό εισηγητή των "νωμένων Εθνών και η επιβεβαίωση ότι θα του επιτραπεί να επισκεφτεί τη χώρα συνιστούν ένα πρώτο βήμα. Οι κυβερνήσεις των χωρών μελών του ASEAN πρέπει επίσης να χρησιμοποιήσουν την επιρροή τους για να λογικέψουν τη χούντα. Υπάρχει ανάγκη να αυξηθεί η πίεση και προς την Κίνα, η οποία αποτελεί μάλλον τον μοναδικό εναπομείναντα υποστηρικτή της Βιρμανίας. Εάν αυτό κριθεί αναγκαίο, το Συμβούλιο και τα κράτη μέλη της ΕΕ πρέπει να επιβάλλουν αυστηρότερες κυρώσεις. Κύριε Επίτροπε, περιμένουμε να αναλάβετε δράση - οι κάτοικοι της Βιρμανίας χρειάζονται την αλληλεγγύη σας.
<SPEAKER ID="144" NAME="Erik Meijer">
συντάκτης. - (NL) Κύριε Πρόεδρε, το στρατιωτικό καθεστώς στη Βιρμανία επιχειρεί να δώσει την αίσθηση ότι ασκεί μια χρηστή πολιτική και τηρεί σημαντικές εθνικές αξίες έναντι του εχθρικού έξω κόσμου που απειλεί τις θετικές αυτές αξίες. Απαιτεί ομόφωνη υποστήριξη από τους πολίτες για την υποστήριξη των εν λόγω αξιών.
<P>
Μακάρι να ίσχυε αυτός ο ισχυρισμός και να μπορούσε ο λαός της Βιρμανίας να ευτυχήσει με την κατάσταση που βιώνει τα τελευταία 40 χρόνια, αλλά ποιες είναι οι αξίες που υπερασπίζεται το καθεστώς; Τέσσερα χαρακτηριστικά έρχονται στο μυαλό μας. Πρώτον, προνόμια για ένα στρατιωτικό κάστρο· μια κλειστή ένοπλη ομάδα ελέγχει τη διοίκηση και την οικονομία. " ομάδα αυτή μπορεί να πλουτίζει, ενώ οι άλλες παραμένουν φτωχές. Δεύτερον, καταπίεση των εθνικών μειονοτήτων, των ομάδων που ζουν στη χώρα και διαθέτουν διαφορετική γλώσσα και πολιτισμό και επιθυμούν αυτοδιοίκηση. Τα εδάφη τους προσαρτήθηκαν στη Βιρμανία κατά την περίοδο της βρετανικής αποικιοκρατίας, αλλά εκεί υπόκεινται σε καθεστώς πολιτών τρίτης κατηγορίας. Τρίτον, έσοδα από το εξωτερικό που αποκτώνται μέσω των εισαγωγών και βασίζονται στον ανταγωνισμό μέσω εξαιρετικά χαμηλών μισθών ή καταναγκαστικής εργασίας. Τέταρτον, συστηματική άρνηση διαβούλευσης με ομάδες που επιθυμούν την αλλαγή της κατάστασης, ακόμα και αν κάποτε αυτές αναδείχθηκαν νικητές στις μοναδικές ελεύθερε εκλογές που τόλμησε να διεξαγάγει το καθεστώς.
<P>
Με τη βοήθεια που παρασχέθηκε μετά τις πλημμύρες, συνειδητοποιήσαμε πόσο φοβάται το καθεστώς το ενδεχόμενο να δουν οι ξένοι με τα ίδια τους τα μάτια πόσο κακή είναι η κατάσταση ή να επηρεάσουν τον πληθυσμό. Οι εσωτερικοί πρόσφυγες υποχρεούνται να επιστρέψουν σύντομα στα κατεστραμμένα χωριά που δεν έχουν ανοικοδομηθεί, μόνο και μόνο για να αποφευχθεί η επαφή μεταξύ του απογοητευμένου πλήθους των κατοίκων. Αμέσως μετά την καταστροφή δόθηκε προτεραιότητα στη διεξαγωγή δημοψηφίσματος, κύριος σκοπός του οποίου ήταν η μόνιμη απομάκρυνση της δημοκρατικής αντιπολίτευσης από την εξουσία μέσω νοθευμένων αποτελεσμάτων. " φυλάκιση ανθρώπινων εξαιτίας πολιτικών αιτίων αποτελεί μέσο επιβίωσης ενός τέτοιου καθεστώτος. Ο έξω κόσμος πρέπει να υπερασπισθεί αυτούς τους κρατούμενους και άλλους αντιφρονούντες. Αυτό πρέπει να το κάνουν η Κίνα και η Ινδία, αλλά και η Ευρώπη.
<SPEAKER ID="145" NAME="Józef Pinior">
συντάκτης. - (PL) Κύριε Πρόεδρε, εδώ στο Στρασβούργο αφιερώνουμε τελευταία ένα απόγευμα Πέμπτης σχεδόν κάθε μήνα για να εξετάσουμε την κατάσταση στη Βιρμανία. Ενώπιόν μας έχουμε δύο εκθέσεις που σχετίζονται με την κατάσταση στη Βιρμανία. " πρώτη προέρχεται από τη Διακοινοβουλευτική Ένωση και η δεύτερη αποτελεί έκθεση του ειδικού εισηγητή των "νωμένων Εθνών σχετικά με την κατάσταση των ανθρωπίνων δικαιωμάτων στη Βιρμανία. Οι εκθέσεις αυτές είναι σαφείς. Αναφέρονται σε φυλάκιση βουλευτών, εκτελέσεις, φριχτές συνθήκες διαβίωσης των πολιτικών κρατουμένων στις φυλακές και μια καταστροφική κατάσταση αναφορικά με τον πολιτισμό στη χώρα αυτή.
<P>
Ως Ευρωπαϊκό Κοινοβούλιο, πρέπει να ασκήσουμε πίεση στις αρχές στη Βιρμανία. Για να αλλάξει η κατάσταση κατά τη διάρκεια των ερχόμενων εβδομάδων και μηνών, εκείνο που χρειάζεται είναι συντονισμένη δράση από όλα τα δημοκρατικά κοινοβούλια όλου του κόσμου, καθώς και συνεργασία χωρών, όπως η Ινδία και η Κίνα, που πρέπει να ασκήσουν πίεση στις αρχές της Βιρμανίας, ούτως ώστε να υπάρξει πραγματική βελτίωση της κατάστασης.
<P>
Θέλω να αναφερθώ στην τύχη των βουλευτών που κρατούνται σήμερα στη Βιρμανία, τόσο των μελών του κοινοβουλίου που συνελήφθησαν το φθινόπωρο του 2007 όσο και εκείνων που εξαφανίστηκαν ή πέθαναν υπό άγνωστες συνθήκες, όταν συνελήφθησαν, καθώς και όσων εκτελέσθηκαν και πέθαναν υπό αδιευκρίνιστες συνθήκες.
<P>
" έκθεση του εισηγητή των "νωμένων Εθνών είναι σαφής. " άμεση απελευθέρωση της Aung San Suu Kyi πρέπει να δώσει έναυσμα για έναρξη των συζητήσεων με τις αρχές της Βιρμανίας σχετικά με τη δημοκρατία και τη βελτίωση της κατάστασης όσον αφορά τα ανθρώπινα δικαιώματα στη χώρα αυτή. " εγγύηση της ελευθερίας για τους πολιτικούς κρατούμενους και, κυρίως, η παροχή ιατρικής φροντίδας προς τους κρατούμενους αυτούς, έχει θεμελιώδη σημασία και αυτό είναι κάτι που πρέπει να τα απαιτήσουμε από τις αρχές της Βιρμανίας.
<SPEAKER ID="146" NAME="Laima Liucija Andrikienė">
εξ ονόματος της Ομάδας PPE-DE. - (LT) Σήμερα, αναφερόμαστε στη Βιρμανία, στους χιλιάδες πολιτικούς κρατούμενους που υποφέρουν στις φυλακές της, στην Aung San Suu Kyi, τη χαρισματική ηγέτιδα της Εθνικής Ένωσης για τη Δημοκρατία. Το κόμμα, υπό την ηγεσία της, έλαβε το 1990 ποσοστό 82% των ψήφων στις εκλογές, αλλά οι στρατηγοί που κυβερνούν τη χώρα αρνήθηκαν να κάνουν σεβαστή την επιθυμία του έθνους και η Aung San Suu Kyi βρίσκεται σε κατ' οίκον περιορισμό εδώ και 13 χρόνια από τότε.
<P>
"Χρησιμοποιήστε την ελευθερία σας για να προωθήσετε τη δική μας" είπε κάποτε η κάτοχος Βραβείου Νόμπελ. Δεν έχω καμία απολύτως αμφιβολία ότι ο λαός της Βιρμανίας θα ξέφευγε κατ' αυτό τον τρόπο από την εξουσία των στρατηγών. Οι δικτάτορες δεν είναι αθάνατοι, αλλά το πνεύμα της ελευθερίας είναι αιώνιο.
<P>
Δεν έχουμε το δικαίωμα να συνεχίσουμε να τηρούμε ουδέτερη στάση, ενώ ερχόμαστε αντιμέτωποι με μία τόσο βάρβαρη και απάνθρωπη συμπεριφορά. Επιτρέψτε μου να χρησιμοποιήσω τα λόγια του Martin Luther King, ο οποίος είχε δηλώσει: "Στο τέλος δεν θα θυμόμαστε τα λόγια των εχθρών μας, αλλά τη σιωπή των φίλων μας".
<P>
Επομένως, το ερώτημα με το οποίο έρχεται σήμερα αντιμέτωπο το Ευρωπαϊκό Κοινοβούλιο είναι το εξής: με ποια πλευρά τασσόμαστε; Μα με την πλευρά της Aung San Suu Kyi και των χιλιάδων πολιτικών κρατουμένων! Απαιτούμε την άμεση απελευθέρωσή τους, απαιτούμε τον σεβασμό των ανθρωπίνων δικαιωμάτων στη Βιρμανία.
<SPEAKER ID="147" NAME="Genowefa Grabowska">
εξ ονόματος της Ομάδας PSE. - (PL) Κύριε Πρόεδρε, δεν έχει συμπληρωθεί ακόμα χρόνος και είναι η Τρίτη φορά που συζητούμε σχετικά με την κατάσταση στη Βιρμανία. Καλούμε και πάλι την κυβέρνηση της χώρας αυτής να σεβαστεί τα ανθρώπινα δικαιώματα και τα βασικά ανθρωπιστικά πρότυπα μεταχείρισης των κρατουμένων. Επισημαίνουμε τις αδικίες, κάνουμε εκκλήσεις, υποβάλλουμε αιτήματα, εκφράζουμε λύπη για την κατάσταση, επιβάλλουμε κυρώσεις και, για μια ακόμα φορά, καταδικάζουμε το καθεστώς στη Βιρμανία. Από την πλευρά του, το εν λόγω καθεστώς επιδεικνύει μια εντυπωσιακή ανοσία στην πίεση που του ασκείται από τη διεθνή κοινότητα, αγνοεί τις εκκλήσεις, απλώς αδιαφορεί. Για τον λόγο αυτό, ντρέπομαι λίγο να παίρνω τον λόγο και να μιλώ σχετικά με τη Βιρμανία. Βλέπω την ανικανότητά μας μέχρι σήμερα, όχι μόνο τη δική μας, δηλαδή όχι μόνο του Ευρωπαϊκού Κοινοβουλίου και της Ευρωπαϊκής Ένωσης, αλλά και όλων των συνελεύσεων, συμπεριλαμβανομένων των "νωμένων Εθνών.
<P>
Ως εκ τούτου, θεωρώ ότι δεν είναι πλέον καιρός για λόγια. Πρέπει να απαιτήσουμε έντονα την άσκηση διπλωματικής πίεσης ώστε, μέσω των διπλωματικών διαύλων του Συμβουλίου της Ευρωπαϊκής Ένωσης και των κρατών μελών, να υποχρεωθεί το καθεστώς να δράσει δεόντως.
<P>
Θα ήθελα να ζητήσω την έγκριση των παραγράφων επτά και δέκα του ψηφίσματος, οι οποίες καλούν σε εθνική συμφιλίωση στη χώρα αυτή.
<SPEAKER ID="148" NAME="Marcin Libicki">
εξ ονόματος της Ομάδας UEN. - (PL) Κύριε Πρόεδρε, οι δικτατορίες και τα καθεστώτα που κάνουν χρήση βίας, ή τα καθεστώτα που διώκουν τους πολίτες τους σπανίως ανατρέπονται μέσω άσκησης διπλωματικής πίεσης. Ασφαλώς, συμφωνώ με την κ. Grabowska ότι η πίεση είναι αναγκαία. Τα καθεστώτα αυτά ανατρέπονται μόνο όταν η κατάσταση στο εσωτερικό της χώρας γίνει τέτοια που το καθεστώς χάσει την υποστήριξη εκείνων από τους οποίους εξαρτώνται οι εσωτερικές πολιτικές του. Ως εκ τούτου, η όλη διπλωματική προσπάθεια πρέπει, αφενός, να στραφεί προς την υποστήριξη της αντιπολίτευσης, ακόμα και αν αυτή είναι αδύναμη και ελάχιστα ορατή, και, αφετέρου, μια ακόμα λύση θα ήταν η στρατιωτική υποστήριξη της διεθνούς πίεσης που ασκείται από διεθνείς πολιτικές οργανώσεις. Συνεπώς, θέλω να επαναλάβω για μια ακόμα φορά ότι η Ευρωπαϊκή Ένωση πρέπει να διαθέτει δικές της δυνάμεις, ώστε να είναι σε θέση να παρεμβαίνει σε περιπτώσεις, όπως αυτή στη Βιρμανία.
<SPEAKER ID="149" NAME="Urszula Krupa">
εξ ονόματος της Ομάδας IND/DEM. - (EN) Κύριε Πρόεδρε, το πρόβλημα των παραβιάσεων των ανθρωπίνων δικαιωμάτων στη Βιρμανία έχει συζητηθεί σε αρκετές περιπτώσεις κατά την τελευταία κοινοβουλευτική περίοδο του Ευρωπαϊκού Κοινοβουλίου. Δυστυχώς, οι συζητήσεις και τα ψηφίσματα που εγκρίθηκαν, δεν άλλαξαν καθόλου την πολιτική και κοινωνική κατάσταση στη χώρα όπου από το 1962 ο στρατός κατέχει την εξουσία στο πλαίσιο ενός από τα πλέον διαβόητα καθεστώτα στον κόσμο.
<P>
Κατά τη διάρκεια των τελευταίων 40 ετών, χιλιάδες άνθρωποι που διώχθηκαν και καταδικάστηκαν για την πολιτική τους δράση φυλακίσθηκαν στη χώρα αυτή, η οποία έχει πέσει θύμα και άλλων καταστροφών, πέραν αυτών που προκαλεί το καθεστώς της. Ο λαός της Βιρμανίας υποχρεούται να εργάζεται και ακόμα και τα παιδιά στρατολογούνται στις ένοπλες δυνάμεις. " Γενική Γραμματέας της Εθνικής Ένωσης για τη Δημοκρατία έχει περάσει δεκατρία από τα τελευταία δεκαοχτώ χρόνια σε κατ' οίκον περιορισμό ως πολιτική κρατούμενη και, πρόσφατα, 1.900 άνθρωποι συνελήφθησαν -και ζουν σε συνθήκες που παραβιάζουν τα ανθρώπινα δικαιώματα- επειδή εξέφρασαν την επιθυμία τους για δημοκρατία στη Βιρμανία ή ακόμα και επειδή ζήτησαν ανθρωπιστική βοήθεια, η οποία ήταν απαραίτητη μετά το πέρασμα του κυκλώνα.
<P>
Το καθεστώς στη Βιρμανία δεν διώκει απλά τους αντιφρονούντες. Επιπλέον, παραβιάζει τα ανθρώπινα δικαιώματα καθιστώντας αδύνατη την παροχή ανθρωπιστικής βοήθειας μετά τον κυκλώνα και αυτό έθεσε σε κίνδυνο τις ζωές των κατοίκων του. Υποχρέωσε επίσης θύματα του κυκλώνα να εγκαταλείψουν τους προσωρινούς καταυλισμούς και να επιστρέψουν στα σπίτια τους που είχαν καταστραφεί. Οι εκκλήσεις του Γενικού Γραμματέα των "νωμένων Εθνών και άλλων οργανώσεων οδήγησαν σε ακόμα περισσότερες συλλήψεις και θανάτους των πολιτών της χώρας που υποφέρουν.
<P>
Ασφαλώς, υποστηρίζουμε ένα ψήφισμα που περιέχει όχι μόνο τη δική μας αντίθεση στη δίωξη μίας βραβευμένης με Νόμπελ, αλλά και πρόταση απελευθέρωσης των υπολοίπων πολιτικών κρατουμένων και διενέργειας έρευνας, υπό την αιγίδα των "νωμένων Εθνών, σχετικά με τους ισχυρισμούς που αφορούν τον θάνατο κρατουμένων από τον στρατό κατά τη διάρκεια της πρόσφατης φυσικής καταστροφής.
<SPEAKER ID="150" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, έχει περάσει ένας χρόνος από το τελευταίο ψήφισμα του Ευρωπαϊκού Κοινοβουλίου που εφιστούσε την προσοχή στη δραματική κατάσταση στο εσωτερικό της Βιρμανίας. Το κυβερνών στρατιωτικό καθεστώς, ωστόσο, δεν έκανε την παραμικρή κίνηση προς τη δημοκρατία. " Γενική Γραμματέας της Εθνικής Ένωσης για τη Δημοκρατία πέρασε τα τελευταία 13 χρόνια σε κατ' οίκον περιορισμό. " τιμηθείσα με Νόμπελ Aung San Suu Kyi, στην οποία έχει απονεμηθεί επίσης το Βραβείο Ζαχάρωφ από το Ευρωπαϊκό Κοινοβούλιο, φυλακίσθηκε χωρίς δίκη, παρά την πίεση που ασκήθηκε από διεθνείς οργανώσεις. 1.900 αντιφρονούντες ακτιβιστές κρατούνται σε φυλακές στη Βιρμανία υπό απάνθρωπες συνθήκες. Εκείνο που γεννά επίσης ανησυχίες είναι οι εκθέσεις σχετικά με τους θανάτους 36 κρατουμένων σε φυλακές στη Ρανγκούν, και ο τραυματισμός άλλων 70, ως αποτέλεσμα του πανικού που προκλήθηκε εξαιτίας του κυκλώνα που έπληξε με καταστροφικές συνέπειες τη Βιρμανία τον Μάιο του τρέχοντος έτους.
<P>
Το κυβερνούν καθεστώς θα έπρεπε να άρει αμέσως όλους τους περιορισμούς στην ελευθερία έκφρασης και τα θεμελιώδη δικαιώματα, συμπεριλαμβανομένων των απαγορεύσεων στη μη βίαιη πολιτική δράση. " Βιρμανία οφείλει να παράσχει βοήθεια στα θύματα του κυκλώνα καθώς και ελεύθερη πρόσβαση στις πληγείσες περιοχές για τα μέλη των διεθνών ανθρωπιστικών οργανώσεων. " ενίσχυση των υφιστάμενων οικονομικών κυρώσεων και ο έλεγχος της πρόσβασης της χούντας στην παρεχόμενη από την ΕΕ βοήθεια, καθώς και η αυξημένη πολιτική πίεση από τις χώρες ASEAN, θα αυξήσουν σίγουρα τις δυνατότητες σταθεροποίησης της κατάστασης στη Βιρμανία.
<SPEAKER ID="151" NAME="Zita Pleštinská" AFFILIATION="PPE-DE">
(SK) Συμφωνώ με τα Μέλη που πήραν τον λόγο πριν από μένα ότι το Ευρωπαϊκό Κοινοβούλιο πρέπει να εγκρίνει μια άτεγκτη στάση εναντίον μιας χώρας, η απολυταρχική αλαζονεία της εξουσίας της οποίας δεν γνωρίζει όρια. Ένα απολυταρχικό καθεστώς που κεφαλαιοποιεί πολιτικά την τραγωδία του ίδιου του λαού του απορρίπτει κάθε προσπάθεια κατανόησής του και πρέπει να καταδικαστεί.
<P>
Κυρίες και κύριοι, πρέπει να χρησιμοποιήσουμε όλα τα μέσα που έχουμε στη διάθεσή μας και να συνεργαστούμε με τα "νωμένα Έθνη για να βοηθήσουμε τα θύματα του κυκλώνα Nargis. Καλώ το Συμβούλιο να εγκρίνει περαιτέρω μέτρα και να εμποδίσει την πρόσβαση της χούντας στη χρηματοδότηση της ΕΕ. Μιας και γνωρίζουμε με βεβαιότητα ότι τα ανθρώπινα δικαιώματα στη Βιρμανία υπόκεινται διαρκώς σε παραβίαση, η ΕΕ πρέπει να υποστηρίξει τις δημοκρατικές δυνάμεις στη χώρα αυτή και να απαιτήσει την απελευθέρωση όλων των πολιτικών κρατουμένων.
<SPEAKER ID="152" NAME="Marianne Mikko" AFFILIATION="PSE">
(ET) Κυρίες και κύριοι, σήμερα, κατά τον εορτασμό των 63ων γενεθλίων της βιρμανής Aung San Suu Kyi, η οποία μάχεται υπέρ των ανθρωπίνων δικαιωμάτων και της δημοκρατίας, πρέπει να δείξουμε ιδιαίτερη προσοχή σε όσα συμβαίνουν στη Βιρμανία.
<P>
" Βιρμανία απομακρύνεται από τις δημοκρατικές αξίες με ανησυχητική ταχύτητα. Μέχρι στιγμής, η τιμηθείσα με το Βραβείο Νόμπελ και το Βραβείο Ζαχάρωφ Aung San Suu Kyi έχει περάσει 12 χρόνια και 239 ημέρες σε κατ' οίκον περιορισμό. Δεν της επιτρέπεται να δέχεται επισκέπτες, να έχει τηλεφωνικές συνομιλίες ή να λαμβάνει ταχυδρομείο.
<P>
Εκτός από την εξαιρετική αυτή γυναίκα, χιλιάδες αντιφρονούντες που εκφράζουν την αντίθεσή τους με ειρηνικό τρόπο έχουν φυλακιστεί για πολιτικούς λόγους και άλλοι άνθρωποι έχουν εξαφανισθεί. " βία που χρησιμοποιεί η χούντα στη Βιρμανία είναι βάναυση.
<P>
Πρέπει να καταδικάσουμε τις μη δημοκρατικές και βάρβαρες δράσεις της στρατιωτικής κυβέρνησης της Βιρμανίας. " Κίνα πρέπει να σταματήσει να υποστηρίζει τη Βιρμανία. " Aung San Suu Kyi και άλλοι πολιτικοί κρατούμενοι πρέπει να απελευθερωθούν άμεσα: αυτό σημαίνει σήμερα. " συνεχιζόμενη αδιαφορία της Βιρμανίας έναντι των "νωμένων Εθνών και της διεθνούς κοινότητας δεν πρέπει να συνεχιστεί.
<SPEAKER ID="153" NAME="Ewa Tomaszewska" AFFILIATION="UEN">
(PL) Κύριε Πρόεδρε, περίπου 1.900 άνθρωποι κρατούνται αιχμάλωτοι υπό πολύ κακές συνθήκες διότι εξέφρασαν την υποστήριξή τους για την έλευση της δημοκρατίας στη Βιρμανία. Δεκάδες συμμετέχοντες στις διαδηλώσεις έχουν σήμερα εξαφανισθεί χωρίς να αφήσουν ίχνη. " Aung San Suu Kyi έχει περάσει δεκατρία χρόνια υπό κράτηση χωρίς να της έχουν απαγγελθεί κατηγορίες, κάτι που είναι παράνομο ακόμα και στη Βιρμανία. Δεκάδες άλλοι άνθρωποι, θύματα του κυκλώνα Nargis, έχουν συλληφθεί διότι ζήτησαν να τους παρασχεθεί ανθρωπιστική βοήθεια. Επιπλέον, κρατούμενοι στη φυλακή της Ρανγκούν δέχτηκαν πυρά όταν ο κυκλώνας χτύπησε τη φυλακή. Καλούμε τις αρχές της Βιρμανίας να καταργήσουν τις απαγορεύσεις όσον αφορά τις ειρηνικές δραστηριότητες και να απελευθερώσουν άμεσα τους πολιτικούς κρατούμενους. Περιμένουμε τη διενέργεια έρευνας σχετικά με τους φόνους των πολιτικών κρατουμένων κατά τη διάρκεια του περάσματος του κυκλώνα Nargis.
<SPEAKER ID="154" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, παρά το τεράστιο ενδιαφέρον που επιδεικνύει ολόκληρος ο κόσμος καθώς και διάφορες διεθνείς οργανώσεις και οργανισμοί για την κατάσταση στη Βιρμανία, στο εσωτερικό της αυτής χώρας δεν έχουν σημειωθεί αλλαγές. Χιλιάδες άνθρωποι εξακολουθούν να είναι φυλακισμένοι υπό άθλιες συνθήκες επειδή υπερασπίσθηκαν τη δημοκρατία ή επειδή διαμαρτυρήθηκαν κατά του δημοψηφίσματος για το Σύνταγμα, τα αποτελέσματα του οποίου δεν μπορούν να θεωρηθούν αξιόπιστα. Το στρατιωτικό καθεστώς γίνεται περισσότερο επιθετικό όσον αφορά τους πολιτικούς κρατούμενους. Οι ελπίδες ότι οι αρχές της Βιρμανίας θα ξεκινήσουν συζητήσεις με την αντιπολίτευση και τις διεθνείς οργανώσεις είναι μάλλον απίθανο να εκπληρωθούν. Ως εκ τούτου, είναι σημαντικό να επιβληθούν αποτελεσματικές κυρώσεις και να ασκηθεί πίεση στο εκεί καθεστώς, με τη συμμετοχή όσο το δυνατόν περισσότερων χωρών.
<SPEAKER ID="155" NAME="Filip Kaczmarek" AFFILIATION="PPE-DE">
(PL) Κύριε Πρόεδρε, μόλις οκτώ ημέρες μετά τον κυκλώνα, το καθεστώς στη Βιρμανία υποχρέωσε τους κατοίκους της χώρας, της ίδιας του της χώρας, να συμμετάσχει σε δημοψήφισμα, ένα δημοψήφισμα που αφορούσε ιδιαίτερα αμφιλεγόμενο σχέδιο συντάγματος που είχε δεχτεί έντονες κριτικές. Τα αποτελέσματά του; Γελοία, όπως θα ήταν αν το δημοψήφισμα είχε πραγματοποιηθεί κατά τη διάρκεια της προηγούμενης κομμουνιστικής περιόδου: συμμετοχή - 99%, υποστήριξη του νέου συντάγματος - 93%. Πρότυπο νοθείας, μόνο έτσι μπορεί να χαρακτηρίσει κανείς τα αποτελέσματα αυτά.
<P>
Είμαι πεπεισμένος ότι καθεστώτα όπως το καθεστώς της Βιρμανίας πρέπει να ανατραπούν αργά ή γρήγορα και ότι η Ευρωπαϊκή Ένωση πρέπει να βοηθήσει στην ανατροπή του συγκεκριμένου.
<SPEAKER ID="156" NAME="Charlie McCreevy">
Μέλος της Επιτροπής. - Κύριε Πρόεδρε, η κ. Ferrero-Waldner δεν είναι δυστυχώς παρούσα σήμερα και για τον λόγο αυτό θα μοιραστώ -εκ μέρους της- μαζί σας ορισμένα σχόλια σχετικά με την κατάσταση στη Βιρμανία/Μυανμάρ.
<P>
" πρόταση ψηφίσματος του Ευρωπαϊκού Κοινοβουλίου επικεντρώνεται στην πολιτική κατάσταση και ιδίως στη συνεχιζόμενη κράτηση των πολιτικών κρατουμένων. Προτού σχολιάσω το συγκεκριμένο ζήτημα, θέλω να σας ενημερώσω σχετικά με τις δράσεις της Επιτροπής σε απόκριση στον κυκλώνα που κατέστρεψε το δέλτα του ποταμού Ayeryawaddy River πριν από έξι εβδομάδες.
<P>
" απόκριση της Επιτροπής στον κυκλώνα ήταν γρήγορη και ουσιαστική: εγκρίναμε ανθρωπιστική βοήθεια ύψους 17 εκατομμυρίων ευρώ, συμπεριλαμβανομένων 5 εκατομμυρίων ευρώ για επισιτιστική βοήθεια. Ενεργοποιήσαμε επίσης τον μηχανισμό προστασίας των πολιτών - η συνεργασία με τα κράτη μέλη της ΕΕ που συμμετέχουν στον μηχανισμό λειτούργησε πολύ καλά. Καλύψαμε τα ζητήματα του καθαρισμού των υδάτων, της μεταφοράς με πλεούμενα σκάφη, της πρωτοβάθμιας ιατρικής περίθαλψης και άλλων σημαντικών ζητημάτων που εγείρονται στο πλαίσιο μετά την καταστροφή.
<P>
" ανθρωπιστική κατάσταση έκτακτης ανάγκης δεν έχει λήξει ακόμα. Μέχρι στιγμής, περίπου οι μισοί από τους επιζήσαντες στους οποίους έχει φτάσει η βοήθεια, δηλαδή ένα εκατομμύριο άνθρωποι, εξακολουθούν να βρίσκονται σε απελπιστική κατάσταση. " πρόσβαση στις περιοχές που επλήγησαν από την καταστροφή και η διανομή της βοήθειας συναντά δυσκολίες, οι οποίες οφείλονται εξίσου στο μέγεθος της καταστροφής όσο και στη γραφειοκρατία. Οι άνθρωποί μας που βρίσκονται στη Μυανμάρ αναφέρουν σταδιακή βελτίωση της συνεργασίας με τις αρχές. Οι δικές μας ανθρωπιστικού χαρακτήρα δραστηριότητες συνεχίζονται σχετικά αποτελεσματικά. Αναγνωρίζουμε ότι οι διεθνείς ΜΚΟ είναι αντιμέτωπες με πολύ δυσκολότερες καταστάσεις, όσον αφορά την πρόσβαση στις πληγείσες περιοχές.
<P>
Εν τω μεταξύ, οι χώρες ASEAN ηγούνται του συντονισμού της εξωτερικής βοήθειας. Συμμετέχουν στον επονομαζόμενο "Τριμερή Μηχανισμό", ο οποίος αποτελείται από τις χώρες ASEAN, την κυβέρνηση της Βιρμανίας/Μυανμάρ και τα "νωμένα Έθνη.
<P>
" κυβέρνηση εξέδωσε νέες "κατευθυντήριες γραμμές" όσον αφορά την εξωτερική βοήθεια. Μέχρι στιγμής, δεν διαθέτουμε καθόλου στοιχεία για το αν αυτές χρησιμοποιούνται για τον περιορισμό των δυνατοτήτων παροχής βοήθειας.
<P>
Για εμάς, ο κυκλώνας και οι τρομερές συνέπειές του δεν αποτελούν παρά ζήτημα καθαρά ανθρωπιστικού χαρακτήρα cyclone. Υπερασπιζόμαστε την έννοια της παροχής ανθρωπιστικής βοήθειας που βασίζεται στις εκάστοτε ανάγκες.
<P>
Όσον αφορά την πολιτική κατάσταση στη Βιρμανία/Μυανμάρ, η κυβέρνηση μοιάζει αποφασισμένη να προχωρήσει στην εφαρμογή του επονομαζόμενου "οδικού χάρτη για τη δημοκρατία". Ο εν λόγω οδικός χάρτης μας έδωσε την εντύπωση μιας αυστηρά ελεγχόμενης, αργής μετάβασης προς μία μη στρατιωτική κυβέρνηση, όπου όμως ο στρατός θα εξακολουθεί να διαδραματίζει κυρίαρχο ρόλο. " κυβέρνηση μοιάζει αποφασισμένη να τον εφαρμόσει, με τους δικούς της ρυθμούς και χωρίς να υπολογίζει τις απόψεις και τα σχόλια που προέρχονται από το εξωτερικό. Εξετάζοντας ρεαλιστικά το ζήτημα, δεν υπάρχει εναλλακτική λύση.
<P>
" εθνική συμφιλίωση απαιτεί διάλογο με τη συμμετοχή όλων. Τέτοιου είδους διάλογος δεν μπορεί να πραγματοποιηθεί με τα πολιτικά εμπλεκόμενα μέρη στη φυλακή ή σε κατ' οίκον περιορισμό. Αυτός είναι ο λόγος για τον οποίο εξακολουθούμε να ασκούμε πίεση για την απελευθέρωση όλων των πολιτικών κρατουμένων. " συνάδελφός μου, κ. Ferrero-Waldner, δήλωσε δημοσίως ότι η κυβέρνηση έχασε την ευκαιρία να στείλει μήνυμα συμφιλίωσης τη στιγμή μιας εθνικής καταστροφής, όταν παρέτεινε τον κατ' οίκον περιορισμό της Aung San Suu Kyi.
<P>
Ο λαός της Βιρμανίας/Μυανμάρ δικαιούται ένα σύστημα διακυβέρνησης που θα επικεντρώνεται στην οικονομική και κοινωνική ανάπτυξη, και στη συμμετοχή του εκλογικού σώματος στην πολιτική διαδικασία. Για την Ευρώπη είναι σαφές ότι η έκφραση της δυσαρέσκειάς μας και η απομόνωση της χώρας δεν αποτελεί επαρκή αντίδραση. Ο λαός της Βιρμανίας/Μυανμάρ δεν πρέπει να πληρώσει το τίμημα ενός πολιτικού αδιεξόδου. Αξίζει κάτι καλύτερο.
<P>
Ολοκληρώνοντας, θέλω να επισημάνω τη δέσμευσή μας έναντι της στενής παρακολούθησης της κατάστασης στη Βιρμανία/Μυανμάρ. Αυτό συμπεριλαμβάνει τη συνέχιση της άσκησης πίεσης για την απελευθέρωση όλων των πολιτικών κρατουμένων, και για διεξαγωγή διαλόγου με τη συμμετοχή όλων, συμπεριλαμβανομένων των νόμιμων πολιτικών κομμάτων και των εθνοτικών ομάδων.
<P>
Εξακολουθούμε να ακολουθούμε μια ολοκληρωμένη προσέγγιση. Δεν επιζητούμε την αντιπαράθεση για την αντιπαράθεση. Τελικός μας στόχος παραμένει η μετάβαση σε μια νόμιμη, μη στρατιωτική κυβέρνηση. Αυτός είναι ο λόγος για τον οποίο στηρίζουμε στο έπακρο τον Γενικό Γραμματέα των "νωμένων Εθνών και τον ειδικό του σύμβουλο σχετικά με τη Μυανμάρ.
<P>
Τα συμφέροντα του λαού της Βιρμανίας θα εξυπηρετηθούν με τον καλύτερο δυνατό τρόπο με την εφαρμογή μιας ισορροπημένης πολιτικής, που θα συμπεριλαμβάνει και ουσιαστική βοήθεια. " Επιτροπή έχει επιλέξει προσεκτικά τους τομείς παροχής βοήθειας που θα συνδράμουν τις πιο ευάλωτες κοινωνικές τάξεις. Έχουμε αυξήσει ήδη σε σημαντικό βαθμό τη χρηματοδότηση και ελπίζουμε ότι -στο πλαίσιο μιας συντονισμένης προσπάθειας με άλλους δωρητές- το συνολικό επίπεδο επιδοτήσεων θα φτάσει σε επίπεδο με εκείνο που δαπανάται κατά κεφαλήν για χώρες σε παρόμοια κατάσταση, όπως το Λάος και η Καμπότζη. Ο λαός της Μυανμάρ αξίζει ένα καλύτερο μέλλον.
<SPEAKER ID="157" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το τέλος των συζητήσεων.

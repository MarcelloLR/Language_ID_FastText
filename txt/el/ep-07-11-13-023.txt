<CHAPTER ID="023">
Ο περιφερειακός αντίκτυπος των σεισμών (συζήτηση) 
<SPEAKER ID="413" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Βακάλη, εξ ονόματος της Επιτροπής Περιφερειακής Ανάπτυξης, σχετικά με τον περιφερειακό αντίκτυπο των σεισμών.
<SPEAKER ID="414" NAME="Νικόλαος Βακάλης  " AFFILIATION="PPE-DE">
Εισηγητής. - Κυρία Πρόεδρε, κύριε Επίτροπε, κυρίες και κύριοι συνάδελφοι, ζήτησα αυτήν την έκθεση όταν διαπίστωσα ότι, παρά το γεγονός ότι τον 20ό αιώνα οι σεισμοί προκάλεσαν παγκοσμίως 1,5 εκατομμύριο θανάτους και πολλούς περισσότερους τραυματισμούς, παρά το γεγονός ότι οι σεισμοί είναι παγκοσμίως η δεύτερη πιο θανατηφόρα φυσική καταστροφή, και τέλος, παρά το γεγονός ότι για την περίοδο 2002-2007 στα κράτη μέλη και τις υποψήφιες χώρες ήταν η τέταρτη πιο συχνή φυσική καταστροφή, στην Ευρωπαϊκή Ένωση αντιμετωπίζαμε το φαινόμενο του σεισμού περιπτωσιακά και περιφερειακά και μόνο στα πλαίσια των λοιπών φυσικών καταστροφών.
<P>
Νοιώθω σήμερα δικαιωμένος και ικανοποιημένος από το γεγονός ότι η έκθεσή μου εγκρίθηκε στην Επιτροπή Περιφερειακής Ανάπτυξης με την υποστήριξη όλων των πολιτικών ομάδων. Το μήνυμα που στέλνει το Ευρωπαϊκό Κοινοβούλιο είναι σαφές. Στο εξής, ως Ευρωπαϊκή Ένωση, δεν πρέπει και δεν μπορούμε να αντιμετωπίζουμε το φαινόμενο του σεισμού σποραδικά και περιφερειακά. Οφείλουμε να εστιάσουμε σε αυτό μεμονωμένα και αυτοτελώς και να εξετάσουμε όλες τις επί μέρους πτυχές και συνιστώσες.
<P>
Ειδικότερα η έκθεση ζητεί από την Επιτροπή να εκπονήσει άμεσα σχετική ανακοίνωση με την αξιολόγηση των κινδύνων από τους σεισμούς, στην οποίαν να εξετάζει την πρόληψη, διαχείριση και τα μέτρα αντιμετώπισης και αποκατάστασης. Να εκπονήσει, δηλαδή, μια ανακοίνωση αντίστοιχη με εκείνη για τις πλημμύρες. Το Ευρωπαϊκό Κοινοβούλιο αναμένει από την Επιτροπή να εξετάσει στα πλαίσια μιας τέτοιας ανακοίνωσης και όχι μόνον μια σειρά προτάσεων που περιλαμβάνει η έκθεση, όπως:
<P>
Πρώτον, να αποτελέσει στο μέλλον η λήψη μέτρων αντισεισμικής προστασίας απαραίτητη προϋπόθεση για τη χρηματοδότηση υποδομών από τα διαρθρωτικά ταμεία. Λαμβανομένου μάλιστα υπόψη ότι ο σεισμός απειλεί το σύνολο της οικονομικής και κοινωνικής συνοχής των περιφερειών που αυτός πλήττει. Πλήττει δε πρωτίστως την ίδια τη ζωή και την ακεραιότητα των πολιτών, πλήττει τις υποδομές, την απασχόληση, το περιβάλλον, την πολιτισμική κληρονομιά, τον τουρισμό.
<P>
Δεύτερον, να προωθήσουμε εξ ίσου με τις νέες κατασκευές την προστασία και αναβάθμιση των παλαιών κτηρίων και κατασκευών, συμπεριλαμβανομένων και των μνημείων μας, που δεν πληρούν αντισεισμικές προδιαγραφές.
<P>
Τρίτον, να φροντίσει η Ευρωπαϊκή Επιτροπή για περισσότερα κονδύλια για την ενημέρωση του κοινού και την κατάρτιση των επαγγελματιών εκείνων που σχετίζονται με την αντιμετώπιση των σεισμών.
<P>
Τέταρτον, να δημιουργήσουν μια ευρωπαϊκή στρατηγική έρευνας για τους σεισμούς αναλογιζόμενοι όχι μόνον τα κοινωνικά, αλλά και τα οικονομικά οφέλη που αυτή η δράση συνεπάγεται.
<P>
Πέμπτον, να συνταχθεί ένα τεχνικό πρωτόκολλο κοινής δράσης της Ευρωπαϊκής Ένωσης, σε περίπτωση μεγάλων καταστροφών από σεισμούς, με ιδιαίτερη έμφαση στις κρίσιμες υποδομές μεταφορών, ενέργειας, τηλεπικοινωνιών και υγείας.
<P>
Και τέλος, να ζωντανέψει ξανά η πρόταση Μπαρνιέ και να δει συνέχεια η πρόταση Σαρκοζί-Καραμανλή για μια ευρωπαϊκή δύναμη πολιτικής προστασίας μέσα από μια νομοθετική - υπογραμμίζω τη λέξη νομοθετική πρόταση της Επιτροπής.
<P>
Κύριε Πρόεδρε, κύριε Επίτροπε, η έκθεση που θα εγκρίνει αύριο το Κοινοβούλιο αυτό, κάνει συγκεκριμένες προτάσεις και θέλουμε, τόσο η Επιτροπή όσο και τα κράτη μέλη, να ανταποκριθούν άμεσα και να αναλάβουν δράση στο μέρος της ευθύνης που αναλογεί στον καθένα.
<P>
Τελειώνοντας, θέλω να ευχαριστήσω τους σκιώδεις εισηγητές για την εξαίρετη συνεργασία, καθώς και τους συναδέλφους όλων των πολιτικών ομάδων που με τις παρεμβάσεις τους και τις τροπολογίες τους βελτίωσαν την αρχική μου πρόταση.
<SPEAKER ID="415" NAME="Σταύρος Δήμας">
Μέλος της Επιτροπής. - Κυρία Πρόεδρε, κυρίες και κύριοι, η Επιτροπή, και εγώ προσωπικά, επιθυμούμε να ευχαριστήσουμε τον εισηγητή κ. Βακάλη, γι' αυτήν την εξαιρετικά περιεκτική και πολύτιμη έκθεση.
<P>
Οι σεισμοί, πράγματι, είναι κάτι στο οποίο δεν μπορεί να αντιδράσει κανείς εύκολα και χρειάζεται να υπάρξει επαρκής προετοιμασία και να ληφθούν εκ των προτέρων αρκετά μέτρα, ώστε να μπορέσουμε να αντιμετωπίσουμε τις πολύ σημαντικές επιπτώσεις.
<P>
Το 2007 ήταν ένα σημαντικό έτος για την ανάπτυξη των μέσων αντιμετώπισης των φυσικών καταστροφών σε επίπεδο Ευρωπαϊκής Ένωσης. Όχι μόνο είχαμε τη μεγαλύτερη ενιαία κινητοποίηση του μηχανισμού πολιτικής προστασίας της Ευρωπαϊκής Ένωσης για την αντιμετώπιση των πυρκαγιών των ελληνικών δασών, αλλά θεσπίστηκαν επίσης δύο νέα νομοθετικά μέσα σχετικά με την πολιτική προστασία. Το χρηματοδοτικό μέσο πολιτικής προστασίας και η αναδιατύπωση του ευρωπαϊκού μηχανισμού πολιτικής προστασίας. Επί πλέον, όπως ανακοινώθηκε το Σεπτέμβριο, η Επιτροπή βάσει του ψηφίσματος του Ευρωπαϊκού Κοινοβουλίου σχετικά με τις πυρκαγιές των δασών και τις πλημμύρες, θα δρομολογήσει μια ειδική πρωτοβουλία με στόχο την ενίσχυση της ικανότητας αντίδρασης της Ευρωπαϊκής Ένωσης για την αντιμετώπιση καταστροφών.
<P>
" ταχεία και αποτελεσματική ανταπόκριση σε καταστάσεις επείγουσας ανάγκης είναι, προφανώς, καίριας σημασίας. Ιδίως για κινδύνους όπως οι σεισμοί, οι οποίοι είναι πρακτικά αδύνατον να προβλεφθούν. Εν τούτοις, ακόμη και στις περιπτώσεις απρόβλεπτων γεγονότων η αποτελεσματική αντίδραση μπορεί και πρέπει να συμπληρώνεται με κατάλληλα μέτρα πρόληψης, συμπεριλαμβανομένης της έγκαιρης προειδοποίησης, έτσι ώστε να περιορίζονται οι δυνητικές ζημιές και να διευκολύνεται η αντιμετώπιση της κατάστασης.
<P>
Για τους λόγους αυτούς, η Επιτροπή θα αναπτύξει το 2008 μια πλήρη πρωτοβουλία για τη βελτίωση της πρόληψης των καταστροφών γενικά.
<P>
Μαζί με την αντίδραση και την πρόληψη, η αποκατάσταση είναι ο τρίτος πυλώνας αντιμετώπισης των καταστροφών, όπως οι σεισμοί. Σ' αυτό το πλαίσιο χαιρετίζω την ενθάρρυνση του Κοινοβουλίου προς το Συμβούλιο να προωθήσει την πρόταση για το Ταμείο Αλληλεγγύης.
<P>
Το χρηματοδοτικό μέσο πολιτικής προστασίας παρέχει ένα πολυετές χρηματοδοτικό πλαίσιο για τις δραστηριότητες πολιτικής προστασίας, συμπεριλαμβανομένων των ενεργειών για την αντιμετώπιση των σεισμών. Ο νέος κανονισμός σχεδόν διπλασίασε τους διαθέσιμους πόρους. " Επιτροπή έχει επίσης ειδικά σχέδια για την αντιμετώπιση των θεμάτων που αφορούν τους σεισμούς και, χάρη στα κεφάλαια που διατέθηκαν από το Ευρωπαϊκό Κοινοβούλιο στον προϋπολογισμό της Ευρωπαϊκής Ένωσης το 2006, η Επιτροπή στηρίζει ήδη το σχέδιο STEP. Το σχέδιο αυτό υλοποιείται από μία σύμπραξη που περιλαμβάνει την Ιταλία, την Πορτογαλία και τη Γερμανία και αποσκοπεί στην ανάπτυξη μιας κινητής μονάδας αξιολόγησης και διοίκησης για την αντιμετώπιση των σεισμών. " Επιτροπή συμμερίζεται την έκκληση του εισηγητή, κ. Βακάλη, για καλύτερο συντονισμό. Τα γεγονότα του περασμένου καλοκαιριού κατέδειξαν ότι, μολονότι η ανταπόκριση της πολιτικής προστασίας της Ευρωπαϊκής Ένωσης ήταν εντυπωσιακή, υπάρχουν ακόμη περιθώρια βελτίωσης. Με βάση τις συστάσεις της έκθεσης Μπαρνιέ, η Επιτροπή αναπτύσσει τώρα μονάδες πολιτικής προστασίας, οι οποίες είναι προκαθορισμένες και άμεσα κινητοποιήσιμες μονάδες εμπειρογνωμόνων, για θέματα αντιμετώπισης καταστροφών.
<P>
Τέλος, ο εισηγητής, κ. Βακάλης, υπογραμμίζει τη σημασία της συνεργασίας με τρίτες χώρες. Ο μηχανισμός πολιτικής προστασίας επιτρέπει τη συνεργασία με τρίτες χώρες και το πρόγραμμα Euromed για την πρόληψη, τη μείωση και τη διαχείριση των φυσικών και των προκαλούμενων από τον άνθρωπο καταστροφών, είναι ένα άλλο καλό παράδειγμα συνεργασίας στον εν λόγω τομέα.
<SPEAKER ID="416" NAME="Lambert van Nistelrooij">
εξ ονόματος της Ομάδας PPE-DE. - (NL) Κυρία Πρόεδρε, κύριε Επίτροπε, θα ήθελα καταρχάς να συγχαρώ τον κ. Βακάλη για την έκθεσή του. Ως Έλληνας, χειρίστηκε ένα θέμα το οποίο επηρεάζει επίσης και τη δική του περιφέρεια και τους πολίτες της. Ολοκλήρωσε την έκθεσή πρωτοβουλίας του μέσα σε πολύ σύντομο χρονικό διάστημα και εκφράζω την πλήρη στήριξή μου σε αυτήν.
<P>
Θα ήθελα πολύ να εξετάσω τον έλεγχο των καταστροφών και την πρόληψη των καταστροφών μέσα σε ένα ευρύτερο πλαίσιο, δηλαδή σε αυτό της κλιματικής αλλαγής. Οι βροχοπτώσεις, οι σοβαρές βροχοπτώσεις, οι πλημμύρες, η άνοδος της στάθμης της θάλασσας, κλπ. πρόκειται να κυριαρχούν ολοένα και περισσότερο.
<P>
Από αυτή την άποψη, οι πολίτες φυσικά στρέφονται προς την Ευρωπαϊκή Ένωση. Από τις 31 Οκτωβρίου ως τις 2 Νοεμβρίου συμμετείχα σε μια συζήτηση στα "νωμένα Έθνη στη Νέα Υόρκη με τους αντιπροσώπους πολλών ηπείρων και περιφερειών. Και αυτοί επίσης στρέφονται προς την Ευρώπη και μας ζητάνε να κάνουμε ό,τι καλύτερο μπορούμε όσον αφορά την πρόληψη, τα προγράμματα πρόληψης και την πρόληψη των καταστροφών, και περιμένουν από μας να προσφέρουμε την εμπειρογνωμοσύνη μας.
<P>
Νομίζω ότι πραγματικά χρειάζεται να την προσφέρουμε σε παγκόσμια κλίμακα, παράλληλα με την καινοτομία και την αλληλεγγύη. " χώρα μου, οι Κάτω Χώρες, βρίσκεται επίσης εν μέρει κάτω από τη στάθμη της θάλασσας και διαθέτει ειδικές τεχνικές γνώσεις που μπορούμε να χρησιμοποιήσουμε σε αυτόν τον τομέα. Είμαι, συνεπώς, ικανοποιημένος που μπορούμε να δώσουμε ένα καλό παράδειγμα με τα διάφορα ταμεία στην Ευρωπαϊκή Ένωση.
<P>
Θα ήθελα να επαναλάβω τη στήριξή μου για όσα ειπώθηκαν στη συζήτηση με την Επιτροπή σήμερα το πρωί: το Ταμείο Αλληλεγγύης μας θα πρέπει να είναι πιο ευέλικτο. Διαθέτουμε ένα πολύ καλό Ταμείο, ένα πολύ καλό παράδειγμα, αλλά το Ευρωπαϊκό Συμβούλιο εξακολουθεί να διατηρεί επιφυλάξεις απέναντι σε αυτό.
<P>
Τέλος, κυρία Πρόεδρε, η έκθεση του κ. Βακάλη έχει μια ιδιαίτερα ευρωπαϊκή διάσταση. Οι καταστροφές είναι συχνά πολυεθνικές, δεν σταματούν σε σύνορα, και εγώ θα ήθελα λοιπόν να καλέσω την Επιτροπή να προωθήσει πρωτοβουλίες με σκοπό την προστασία και τη στήριξη των πολιτών.
<SPEAKER ID="417" NAME="Vasile Dîncu">
εξ ονόματος της Ομάδας PSE. - (RO) Κυρία Πρόεδρε, κύριε εισηγητή, αγαπητοί συνάδελφοι, η έκθεση για τον περιφερειακό αντίκτυπο των σεισμών δεν ήταν εύκολο εγχείρημα, ιδιαίτερα επειδή ήρθε όπως έρχονται οι σεισμοί: πολύ γρήγορα και αναπάντεχα. Για αυτόν τον λόγο, θα ήθελα να συγχαρώ τον συνάδελφό μας, τον κ. Βακάλη, για τον τρόπο με τον οποίο κατάφερε να κυβερνήσει αυτό το σκάφος.
<P>
Καθώς οι σεισμοί δεν γεννούν ιδεολογικούς συνειρμούς, δεν υπήρξαν συγκρούσεις απόψεων μεταξύ των Ομάδων. Μόνη μας αποστολή ήταν η ανεύρεση πραγματιστικών μεθόδων για την κάλυψη των νομοθετικών κενών και η δημιουργία αποτελεσματικών μηχανισμών αντίδρασης σε ευρωπαϊκό επίπεδο.
<P>
Θα ήθελα να πω ότι, σύμφωνα με την αρχική διαίσθηση του κ. Βακάλη, κατά τη διάρκεια της ερευνητικής περιόδου για αυτή την έκθεση ανακαλύψαμε ότι, σε επίπεδο Ευρωπαϊκής Ένωσης, έχουμε σημαντικά κενά αναφορικά με την αντισεισμική προστασία.
<P>
Δεν διαθέτουμε ενιαίο μηχανισμό επέμβασης σε περίπτωση σεισμού. Πολλές ευρωπαϊκές χώρες και περιοχές δεν διαθέτουν χάρτες κινδύνου. Σε πολλές χώρες δεν διαθέτουμε σχετική εθνική νομοθεσία. Επενδύουμε πολύ λίγο στην έρευνα. Δεν διαθέτουμε ευρωπαϊκή ατζέντα για την έρευνα στον τομέα του σεισμικού κινδύνου.
<P>
" προστασία έναντι σεισμικού κινδύνου στα ασφαλιστήρια συμβόλαια, για παράδειγμα, είτε λείπει είτε είναι ασήμαντη. Δεν διαθέτουμε εκστρατείες εκπαίδευσης του πληθυσμού, αν και διαθέτουμε τον Ευρωκώδικα 8, ο οποίος περιέχει οδηγίες για την αντισεισμική προστασία. Παρόλα αυτά, δεν εφαρμόζεται στις πολεοδομικές διατάξεις για τις νέες κατασκευές.
<P>
Με μια λέξη, προτείναμε επίσης και άλλα πράγματα. Ο κ. Βακάλης έχει αναφέρει μερικά από αυτά. Όσοι από εμάς προερχόμαστε από το Κόμμα των Ευρωπαίων Σοσιαλιστών επαναλάβαμε τη στήριξη για τη δημιουργία μιας ευρωπαϊκής δύναμης πολιτικής προστασίας, προσκαλώντας την Επιτροπή να υποβάλει πρόταση για αυτό τον σκοπό. Προτείναμε τη δημιουργία ενός κεντρικού ευρωπαϊκού μέσου για την πρόληψη και τη διαχείριση των σεισμικών κρίσεων. Επιμείναμε στην προηγμένη έρευνα και σε ένα πρόγραμμα χρηματοδοτούμενο σε ευρωπαϊκό επίπεδο.
<P>
Σε όλα τα παραπάνω ο κ. Βακάλης λειτούργησε ως τέλειος καταλύτης, διαμόρφωσε εξαιρετικές συνθέσεις για συμβιβαστικές τροπολογίες όταν απειλήσαμε να συντάξουμε μια έκθεση στο μέγεθος λεξικού. Για τον λόγο αυτό, πιστεύω ότι η έκθεση είναι αποτέλεσμα εξαιρετικής ομαδικής εργασίας και συγχαίρω τον κ. Βακάλη και όλους τους συναδέλφους που συμμετείχαν σε αυτή την έκθεση.
<SPEAKER ID="419" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, συγχαρητήρια στον κ. Βακάλη για την εξαιρετική εργασία του. Αυτή η έκθεση επισημαίνει το γεγονός ότι, παρόλο που οι σεισμοί μπορεί να έχουν καταστροφικές οικονομικές και κοινωνικές επιπτώσεις σε σεισμογενείς περιοχές, δεν τους έχει δοθεί η απαραίτητη προσοχή από την ΕΕ. Ο εισηγητής υποστηρίζει, ορθώς, ότι μια σειρά κανονιστικών και οικονομικών μέτρων είναι απολύτως απαραίτητα προκειμένου να αντιμετωπιστεί αυτή η δυσάρεστη κατάσταση. Παρόμοια μέτρα θα πρέπει να αποσκοπούν στην ελαχιστοποίηση της καταστροφής καθώς και στη διευκόλυνση της ταχείας και αποτελεσματικής αντιμετώπισης και αποζημίωσης στα άτομα και τις κοινωνίες που πλήττονται.
<P>
Ο κ. Βακάλης ισχυρίζεται πως ένας τομέας στον οποίο θα έπρεπε να δοθεί ιδιαίτερη προσοχή είναι αυτός της έρευνας. Συμφωνώ. Όχι απαραίτητα ασφαλώς έρευνα για την πρόβλεψη των σεισμών, μια πρακτική που αποδείχτηκε πως έχει περιορισμούς, αλλά έρευνα όσον αφορά τον τρόπο με τον οποίο κατασκευάζουμε τα κτίριά μας. " φροντίδα για πιο σταθερά, ισχυρά και ελαφρά υλικά αποτελεί ένα παράδειγμα. Χαρακτηριστικά ασφαλείας για να αποτραπούν οι ηλεκτροπληξίες και οι πυρκαγιές που προκαλούνται μετά από έναν σεισμό, αποτελούν έναν άλλο τομέα όπου η έρευνα μπορεί να βοηθήσει να αποτραπεί η απώλεια ζωών. Έρευνα όσον αφορά τα τηλεπικοινωνιακά συστήματα που δεν αποσυντονίζονται τόσο εύκολα μέσα στον πανικό που ακολουθεί έναν σεισμό και έρευνα όσον αφορά τον ειδικό εξοπλισμό εντοπισμού και διάσωσης των θυμάτων από κτίρια που έχουν καταρρεύσει, αποτελούν τομείς όπου η έρευνα μπορεί να βοηθήσει εξαιρετικά και να είναι ιδιαίτερα αποδοτική.
<SPEAKER ID="420" NAME="Sebastiano  Musumeci" AFFILIATION="Nello">
εξ ονόματος της Ομάδας UEN. - (IT) Κύριε Πρόεδρε, κύριε Επίτροπε, κυρίες και κύριοι, πιστεύω πως η πρόταση ψηφίσματος όσον αφορά τον περιφερειακό αντίκτυπο των σεισμών αντιμετωπίζει για πρώτη φορά, με λογικό και συνεκτικό τρόπο, το ζήτημα της σεισμικής ευαισθησίας σε τμήματα της Ένωσης και συνεπώς της εφαρμογής των υπηρεσιών πολιτικής προστασίας. Λέω λοιπόν στον εισηγητή: να υπάρχει έπαινος στις περιπτώσεις όπου επιβάλλεται να υπάρχει έπαινος!
<P>
Έχω εντυπωσιαστεί και έχω εμπλακεί άμεσα σε αυτό το ζήτημα, καθώς ζω σε μια ευρωπαϊκή περιοχή που χαρακτηρίζεται από εξαιρετικά υψηλό κίνδυνο σεισμικής και ηφαιστειακής δραστηριότητας: στη Σικελία, στους πρόποδες του Όρους Αίτνα. Είχα την τιμή να υπηρετήσω ως επίτροπος της ιταλικής κυβέρνησης για έκτακτες καταστάσεις πρόσφατα, κατά τη διάρκεια μιας σοβαρής έκρηξης αυτού του ηφαιστείου. Είμαι λοιπόν εξοικειωμένος με το πρόβλημα εκ του σύνεγγυς, και γνωρίζω επίσης πόσο πίσω βρίσκεται η Ιταλία όσον αφορά την πρόβλεψη και την πρόληψη, και όχι βέβαια μόνο του σεισμικού κινδύνου.
<P>
" Ευρώπη, επίσης, βρίσκεται αρκετά πίσω όσον αφορά αυτό το θέμα. Ζητούσα, για παράδειγμα, από το Κοινοβούλιο και την Επιτροπή για χρόνια να συστήσουν έναν Ευρωπαϊκό Οργανισμό Πολιτικής Προστασίας που θα είναι υπεύθυνος για τον συντονισμό των υπηρεσιών διαχείρισης έκτακτης ανάγκης των κρατών μελών και για τον σχεδιασμό μιας ενιαίας πολιτικής όσον αφορά την πρόληψη, πρόβλεψη καθώς και την εκπαίδευση του προσωπικού και των εθελοντών.
<P>
Το σημερινό ψήφισμα φαίνεται πως επιτέλους κινείται προς αυτήν την κατεύθυνση. Για να πούμε την αλήθεια, στην Ευρωπαϊκή Ένωση συνολικά λείπει η νοοτροπία πολιτικής προστασίας, η οποία συνήθως παραμένει απλώς το αντικείμενο στρογγυλών τραπεζών και εκλογικών υποσχέσεων, παρόλο που αυτό που διακυβεύεται είναι το δικαίωμα όλων στην ασφάλεια. Πριν ζητηθούν από τους τοπικούς φορείς, τις επαρχίες, του δήμους και τις περιφέρειες συγκεκριμένα παραδείγματα, η Ευρώπη πρέπει να αποδείξει ότι επιθυμεί να γυρίσει σελίδα τελικά, και πιστεύω πως αυτό το ψήφισμα θα μπορούσε να αποτελέσει το σωστό βήμα προς αυτήν την κατεύθυνση.
<SPEAKER ID="421" NAME="Διαμάντω Μανωλάκου">
εξ ονόματος της Ομάδας GUE/NGL. - Κύριε Πρόεδρε, οι σεισμοί δεν αποφεύγονται, μπορούν όμως να παρθούν μέτρα θωράκισης, ώστε οι καταστροφές και οι θάνατοι να ελαχιστοποιούνται. Έτσι, είναι δυνατόν να υπάρχει ασφάλεια για τους λαούς.
<P>
Ο εισηγητής προτείνει αρκετά σωστά μέτρα, δεν θα τα επαναλάβω. Ωστόσο, θα ήθελα να επισημάνω πρόσθετα, την ανάγκη προσεισμικού ελέγχου και ενίσχυσης των κατασκευών που έχουν πρόβλημα, όχι μόνο σε δημόσια αλλά και ιδιωτικά κτίρια, όπως εργοστάσια, φροντιστήρια, κέντρα διασκέδασης, δηλαδή χώρους μαζικής συνάθροισης. Ταυτόχρονα χρειάζεται προστασία και ανάπτυξη ελεύθερων χώρων για μετακίνηση πληθυσμού μετά από έναν καταστροφικό σεισμό, διότι η κερδοφορία της γης ενίσχυσε την τσιμεντοποίηση.
<P>
Σε ότι αφορά τις νέες κατασκευές, ο έλεγχος της ποιότητας των υλικών αλλά και της αξιοπιστίας των κατασκευαστών, είναι αναγκαίος διότι μερικές φορές για το μεγαλύτερο κέρδος δεν υπολογίζουν ανθρώπινες ζωές κι αυτό το γνωρίσαμε σε σεισμούς στην Ελλάδα. Τα αντισεισμικά μέτρα προστασίας πρέπει να ξεκινούν από περιοχές με υψηλότερο σεισμικό κίνδυνο. Ουσιαστικά είναι οι πυκνοκατοικημένες και κοινωνικά, οικονομικά και οικιστικά, υποβαθμισμένες περιοχές.
<P>
Σε ότι αφορά την αποκατάσταση, είναι σωστό να υπάρχει κοινοτική ενίσχυση. Είναι λεφτά των λαών, αλλά επίσης και κρατική μέριμνα, με πρότυπα τα οποία θα είναι προσαρμοσμένα στις εδαφικές και οικιστικές συνθήκες της περιοχής, ώστε να παρέχουν τη μέγιστη δυνατή αντισεισμική ασφάλεια και αναβάθμιση των κατοικιών.
<SPEAKER ID="422" NAME="Γεώργιος Γεωργίου">
εξ ονόματος της Ομάδας IND/DEM. - Κύριε Πρόεδρε, συγχαρητήρια στο συνάδελφο κ. Βακάλη, και ευχαριστίες στον Επίτροπο, κ. Δήμα, για τις ελπίδες που μας επιτρέπει να έχουμε για το μέλλον.
<P>
Και από την πυρκαγιά, κύριε Πρόεδρε, δύνασαι να δραπετεύσεις και από την πλημμύρα, εάν ξέρεις να κολυμπήσεις, μπορείς να γλιτώσεις. Στο σεισμό πρέπει να έχεις το Θεό μαζί σου. Και επειδή αυτό εμπίπτει στις μεταφυσικές μας επιδιώξεις και ελπίδες, καλό θα ήταν να έχουμε μαζί μας την Ευρωπαϊκή Ένωση, την οποία μερικές φορές, ατυχώς, δεν την έχουμε, διότι είδαμε πως το Ταμείο Αλληλεγγύης μόνο σε μία περίπτωση σεισμών ενεργοποιήθηκε, ενώ σε άλλες περιπτώσεις πλημμυρών και πυρκαγιών επέδειξε μεγάλη προθυμία. Αντιλαμβανόμεθα ότι οι περιορισμοί προβλέπουν πως οι ζημίες πρέπει να υπερβαίνουν τα 3 δισεκατομμύρια, ναι, αλλά τα σπίτια που πέφτουν δεν είναι του Ωνάση ή του κυρίου Γκεϊτς, είναι σπίτια φτωχών ανθρώπων. Επομένως μπορούμε να τους παρακάμψουμε και -επειδή η Μεσογειακή ζώνη έχει πλειστάκις υποστεί αφόρητη δοκιμασία η οποία εγγίζει μια άδικη φυσική τιμωρία- ζητούμε την ενεργοποίηση, εάν είναι δυνατόν, του ταμείου διαρθρωτικής ανάπτυξης, του ταμείου αλληλεγγύης εάν μπορεί να μετριάσει την αυστηρότητά του, του ευρωπαϊκού ταμείου περιφερειακής ανάπτυξης αλλά και της προστασίας του πολίτη, ώστε να χρηματοδοτηθούν προγράμματα ερεύνης, που είναι απολύτως αναγκαία, αλλά και να υπάρξει αποκατάσταση ζημιών όπου είναι ανθρωπίνως και δυνατόν, αλλά και δικαίως να επιτευχθούν.
<SPEAKER ID="423" NAME="Rolf Berend" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, αυτή η εξαιρετική έκθεση του κ. Βακάλη συνδέεται άμεσα με τις τρεις εκθέσεις για τις φυσικές καταστροφές που ενέκρινε το Κοινοβούλιο το προηγούμενο έτος και αποτελεί ένα σημαντικό συμπλήρωμα σε αυτές, γιατί αυτές οι προηγούμενες εκθέσεις δεν αντιμετώπιζαν το ζήτημα των σεισμών. Γνωρίζουμε ωστόσο, ότι πολλές χώρες και περιοχές -κυρίως της νότιας Ευρώπης και της περιοχής της Μεσογείου- είναι υψηλού σεισμικού κινδύνου. Στηρίζω, επομένως, το αίτημα του εισηγητή στην Επιτροπή να συντάξει μια ανακοίνωση η οποία θα αξιολογεί τους κινδύνους που ενέχουν οι σεισμοί και θα προτείνει αντίμετρα και μέτρα παρακολούθησης τα οποία είναι απαραίτητα για την αντιμετώπισή τους, όπως συνέβη πρόσφατα στην περίπτωση των πλημμυρών.
<P>
Το ζήτημα της χρηματοδότησης είναι καθοριστικό, ασφαλώς, και ως εισηγητής για το Ταμείο Αλληλεγγύης, δεν μπορώ να καταλάβω γιατί το Συμβούλιο εξακολουθεί να αποφεύγει -όντως, στην πραγματικότητα έχει αποσύρει- την προσαρμογή του Ταμείου Αλληλεγγύης, την οποία ενέκρινε το Κοινοβούλιο. Απαιτείται άμεση δράση σε αυτό το σημείο για να διασφαλιστεί ότι αυτό το μέσο αλληλεγγύης και χρηματοδότησης θα είναι διαθέσιμο στο μέλλον, ώστε η καταστροφή που προκαλείται από φυσικές καταστροφές, συμπεριλαμβανόμενων των σεισμών, να μπορεί να αντιμετωπιστεί γρήγορα, αποτελεσματικά και με ευέλικτο τρόπο. Χωρίς αυτήν την ευελιξία, κυρίως όσον αφορά τα χρονοδιαγράμματα και τα μέτρα χρηματοδότησης, αποδείχτηκε στο παρελθόν ότι οι ανάγκες των σεισμοπαθών ουσιαστικά αγνοήθηκαν.
<P>
Πρέπει να σκεφτούμε -όπως ανέφερε ο προηγούμενος ομιλητής- ότι το Ταμείο Αλληλεγγύης που εξακολουθεί επί του παρόντος να υφίσταται, χρησιμοποιήθηκε μόνο μια φορά όσον αφορά τις καταστροφές από σεισμούς. Ωστόσο, οι σεισμοί αποτελούν φυσικές καταστροφές αντίστοιχες με τις πλημμύρες, τις πυρκαγιές και τις καταιγίδες. Υπάρχουν άλλες μορφές χρηματοδότησης, εκτός από την άμεση χρηματοδότηση, που θα μπορούσαν να χρησιμοποιηθεί επίσης, ωστόσο, όπως περιφερειακές κρατικές επιχορηγήσεις ή δάνεια από το Ευρωπαϊκό Ταμείο Επενδύσεων. Αυτός είναι ο μόνος τρόπος να διασφαλιστεί ότι οι κατάλληλοι πόροι είναι διαθέσιμοι για την αντιμετώπιση των σεισμών. " έκθεση αποτελεί μια καλή συμβολή σε αυτήν τη διαδικασία.
<SPEAKER ID="424" NAME="Wolfgang Bulfon" AFFILIATION="PSE">
(DE) Κύριε Πρόεδρε, ο σεισμός στο Friaul πριν από 30 χρόνια είχε ως αποτέλεσμα τον θάνατο περισσότερων των 3 000 ανθρώπων και είναι κάτι το οποίο θυμάμαι ακόμη πολύ έντονα. Οι εικόνες της καταστροφής, οι οποίες προκλήθηκαν μέσα σε λίγα δευτερόλεπτα, και ο αγώνας με τον χρόνο για τη διάσωση τραυματιών από τα συντρίμμια είναι κάτι που δεν θα ξεχάσω ποτέ. Χαιρετίζουμε επομένως θερμά το γεγονός ότι το Ευρωπαϊκό Κοινοβούλιο ασχολείται με αυτό το σημαντικό ζήτημα. Χωρίς την ολόψυχη αφοσίωση των ομάδων διάσωσης -συμπεριλαμβανόμενων των εθελοντών από γειτονικές χώρες- αυτός ο τύπος σεισμικής καταστροφής είναι σχεδόν αδύνατο να αντιμετωπιστεί, εφόσον μόνο η ταχεία βοήθεια μπορεί να αποδειχτεί χρήσιμη.
<P>
Παρόλα αυτά, δεν υπάρχει επαρκής συνεργασία στην ΕΕ όσον αφορά την έρευνα σχετικά με τους κινδύνους του σεισμού ούτε και κάποιος κοινός μηχανισμός σε ευρωπαϊκό επίπεδο για παρεμβάσεις σε περιόδους κρίσης. Απαιτούνται δεσμευτικοί κανόνες για τη διασυνοριακή συνεργασία και η συνεργασία με οργανισμούς παροχής βοήθειας για την αντιμετώπιση έκτακτης ανάγκης πρέπει να ενταθεί. Χαιρετίζω την πρόταση ενσωμάτωσης των οδηγιών του Ευρωκώδικα 8 στις πολεοδομικές διατάξεις για ευαίσθητες χώρες. Στις περισσότερες ευρωπαϊκές χώρες επί του παρόντος δεν υπάρχει νομική βάση για την αξιολόγηση μεγάλων κτιριακών δομών, αλλά αυτά τα δημόσια κτίρια στρατηγικής σημασίας για την πολιτική προστασία και άλλες υποδομές ζωτικής σημασίας είναι αυτά που, σε περίπτωση καταστροφής, πρέπει να μην καταστραφούν και να είναι λειτουργικά, και για τα οποία επίσης απαιτείται ειδική προστασία. " αξιολόγηση σημαντικών κτιρίων πρέπει επομένως να ενσωματωθεί ως βασικό στοιχείο στα περιφερειακά προγράμματα.
<P>
Τέλος, θα ήθελα με αυτή την ευκαιρία να αναφερθώ στην ανασυγκρότηση που πραγματοποιήθηκε από ανθρώπους που επλήγησαν από αυτές τις καταστροφές. Αποτελούν ένα καλό παράδειγμα του πώς, μέσω των ίδιων τους των προσπαθειών, υπάρχει ελπίδα για ένα καλύτερο μέλλον ακόμη και μετά από ολική καταστροφή. Θα ήθελα επομένως να ευχαριστήσω ειλικρινά τον εισηγητή για την εργασία του.
<SPEAKER ID="425" NAME="Oldřich Vlasák" AFFILIATION="PPE-DE">
(CS) Κυρίες και κύριοι, θα ήθελα να ξεκινήσω υπενθυμίζοντας τα λόγια του Johann Wolfgang von Goethe πως δεν έχει κανένα νόημα να τα βάζουμε με έναν σεισμό. Παρόλο που ειπώθηκαν 150 χρόνια πριν, τα λόγια αυτά εξακολουθούν να είναι επίκαιρα σήμερα. Όπως αναφέρθηκε στην έκθεση του κ. Βακάλη, πρέπει να μάθουμε να ζούμε με τους σεισμούς και να είμαστε απόλυτα προετοιμασμένοι για αυτούς. Θα ήθελα να επαινέσω τον εισηγητή για το γεγονός ότι διατύπωσε πρακτικές οδηγίες και μας υπέδειξε τον δρόμο που πρέπει να ακολουθήσουμε.
<P>
Δεν υπάρχει αμφιβολία ότι ένας σεισμός αποτελεί ένα καταστροφικό φαινόμενο. Σύμφωνα με εκτιμήσεις γεωφυσικών και ιστορικών, από την αυγή του πολιτισμού, οι σεισμοί έχουν στερήσει τη ζωή σε 150 εκατομμύρια ανθρώπους. Σχεδόν ο μισός παγκόσμιος πληθυσμός σήμερα ζει σε περιοχές με σεισμική δραστηριότητα. Στην Ευρώπη, οι σεισμοί μπορεί να μην έχουν πάντα καταστροφικές συνέπειες· ωστόσο, εξακολουθούμε να πρέπει να προστατευτούμε από αυτούς. Ένας σεισμός σχεδόν 5 βαθμών της κλίμακας Ρίχτερ μπορεί να είναι επικίνδυνος εφόσον προκαλεί την πτώση αντικειμένων που δεν είναι στερεωμένα καλά, την κατάρρευση σκεπών, τις ζημιές σε κτίρια και την καταστροφή των υπηρεσιών φυσικού αερίου και νερού.
<P>
Προσωπικά πιστεύω πως τα μέτρα που ελήφθησαν πρόσφατα για την εξάλειψη των αρνητικών επιπτώσεων των σεισμών είναι σωστά. Περιλαμβάνουν: καθιέρωση ενός κοινού τηλεφωνικού αριθμού έκτακτης ανάγκης· κατασκευή ολοκληρωμένων συστημάτων ανάγκης· προώθηση της διεθνούς συνεργασίας· και ανταλλαγή πληροφοριών μεταξύ των δυνάμεων διάσωσης. Πρέπει να ακολουθήσουμε αυτά τα βήματα ενισχύοντας συνεχώς τη συνεργασία των δυνάμεων διάσωσης στις γειτονικές περιοχές και χώρες, βελτιώνοντας τα προσόντα και τις ικανότητες των εμπειρογνωμόνων της πολιτικής προστασίας, διασφαλίζοντας την ευρεία χρήση των τεχνολογιών της πληροφορίας και προωθώντας την εκπαίδευση και την εξομοίωση για πιθανές καταστροφές.
<P>
Δεν πρέπει να αποσκοπούμε στο αδύνατο, συστήνοντας για παράδειγμα κοινά όργανα, ή εναρμονίζοντας τη νομοθεσία. Είναι καλύτερο να επικεντρωθούμε στα μειονεκτήματα του υπάρχοντος συστήματος. Τελευταίο, αλλά όχι αμελητέο, πρέπει να συνειδητοποιήσουμε ότι οι σεισμοί αποτελούν απλώς μια από τις φυσικές καταστροφές, όπως οι πλημμύρες, οι πυρκαγιές ή η ξηρασία, και ότι το πρόβλημα των φυσικών καταστροφών πρέπει να αντιμετωπιστεί συνολικά.
<SPEAKER ID="426" NAME="Ljudmila Novak" AFFILIATION="PPE-DE">
(SL) Λένε πως ο φίλος στην ανάγκη φαίνεται. Μια περιοχή όπου έχει προκύψει ένας ισχυρός, ακόμη και καταστροφικός σεισμός, απαιτεί ταχεία και αποτελεσματική βοήθεια από την Ευρωπαϊκή Ένωση, κυρίως εκεί όπου η εν λόγω χώρα είναι ανήμπορη να παράσχει πλήρως παρόμοια βοήθεια.
<P>
Ενόψει της συχνότητας των σεισμών στην Ευρώπη, του αριθμού των θυμάτων και των υλικών καταστροφών που συνεπάγονται, είναι εξαιρετικά απίθανο οι πόροι από το ταμείο αλληλεγγύης για την ενίσχυση των σεισμοπαθών να χρησιμοποιηθούν μόνο μια φορά. Οι καταστροφικές πυρκαγιές στην Ελλάδα απέδειξαν πως η Ευρωπαϊκή Ένωση δεν είναι επαρκώς οργανωμένη ώστε να αντιμετωπίσει παρόμοιες καταστροφές.
<P>
Συμφωνώ με την πρόταση πως πρέπει να επενδύσουμε περισσότερους πόρους στην έρευνα για τη βελτιωμένη παρακολούθηση σεισμικού κινδύνου και κονδύλια για αυτόν τον σκοπό έχουν ήδη παρασχεθεί στο Έβδομο Πρόγραμμα Πλαίσιο για την Έρευνα. Είναι επίσης συνετό να συνεργαστούμε με χώρες οι οποίες έχουν ήδη ευρεία γνώση και εμπειρία στον συγκεκριμένο τομέα.
<P>
Ένα στρατηγικό σχέδιο για την αντιμετώπιση των σεισμών, ταχεία ανταπόκριση, συντονισμένη διάσωση και διασυνοριακή ενίσχυση μπορούν να σώσουν μεγάλο αριθμό ανθρώπινων ζωών. Φυσικά, ενισχυμένα μέτρα μπορούν επίσης να αποτρέψουν πολλά προβλήματα. Ποιος θα μπορούσε να φανταστεί τις Βρυξέλλες χωρίς την Grand Place, το Παρίσι χωρίς τον Πύργο του Άιφελ, ή το Λονδίνο χωρίς τα Ανάκτορα του Μπάκιγχαμ; Κάθε χώρα και περιοχή έχει τα κοσμήματά της και την πολιτιστική κληρονομιά της την οποία πρέπει να προστατέψει όσο το δυνατόν περισσότερο από τους σεισμούς. Οι προδιαγραφές για τα αντισεισμικά κτίρια πρέπει επίσης να τηρούνται με συνέπεια, κυρίως σε περιοχές με υψηλό επίπεδο σεισμικής δραστηριότητας.
<SPEAKER ID="427" NAME="Σταύρος Δήμας">
Μέλος της Επιτροπής. - Κύριε Πρόεδρε, θα ήθελα και πάλι να ευχαριστήσω όλους τους ομιλητές στην αποψινή συζήτηση για τις εξαιρετικά θετικές παρεμβάσεις τους.
<P>
" Επιτροπή στηρίζει την έγκριση της έκθεσης σχετικά με τον περιφερειακό αντίκτυπο των σεισμών. Οι πολίτες περιμένουν από τα κράτη μέλη και τα θεσμικά όργανα να δρουν αποτελεσματικά και με πνεύμα αλληλεγγύης όταν αντιμετωπίζουν καταστροφές. " πρόληψη των περιβαλλοντικών ζημιών και των ζημιών που προκαλούνται από τους ανθρώπους, συνεπάγεται την ενίσχυση και την ανάπτυξη των πόρων και των ικανοτήτων πολιτικής προστασίας σε τοπικό, εθνικό και ευρωπαϊκό επίπεδο. " Επιτροπή είναι πεπεισμένη ότι το Κοινοβούλιο θα εξακολουθήσει να συμμερίζεται και να στηρίζει αυτό το στόχο στο μέλλον.
<P>
Τέλος, θα ήθελα να υπενθυμίσω στις κυρίες και στους κυρίους βουλευτές, ότι, στις 22 και 23 Νοεμβρίου, η Επιτροπή θα πραγματοποιήσει το δεύτερο φόρουμ πολιτικής προστασίας στις Βρυξέλλες. Το φόρουμ θα συγκεντρώσει περίπου 500 συμμετέχοντες, οι οποίοι ασχολούνται με την πολιτική προστασία ή ενδιαφέρονται γι' αυτήν. Θα προσφέρει στους συμμετέχοντες τη δυνατότητα για την ανταλλαγή ιδεών και την ευκαιρία να συναντήσουν άλλα άτομα με το ίδιο ενδιαφέρον για την πολιτική προστασία και με την ίδια απασχόληση. Καλώ λοιπόν τις κυρίες και τους κυρίους βουλευτές να συμμετάσχουν στο φόρουμ και να συναντήσουν την κοινότητα της πολιτικής προστασίας.
<P>
Και πάλι θέλω να συγχαρώ τον εισηγητή, κ. Βακάλη, για την εξαιρετική έκθεσή του.
<SPEAKER ID="428" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (Άρθρο 142 του Κανονισμού)
<SPEAKER ID="429" NAME="Margie Sudre  " AFFILIATION="PPE-DE">
γραπτώς. - (FR) Οι τεκτονικές κινήσεις εκδηλώνονται όχι μόνο με τους σεισμούς αλλά και με τις εκρήξεις ηφαιστείων. Επιπλέον, οι επιπτώσεις αυτών των φυσικών καταστροφών μπορεί να επιδεινωθούν, κυρίως με μετακινήσεις του εδάφους και τσουνάμι.
<P>
Οι ιδιαίτερα απομακρυσμένες περιφέρειες της Ευρωπαϊκής Ένωσης, οι οποίες πλήττονται συχνά από αυτόν τον τύπο καταστροφής, ανέπτυξαν σημαντική εμπειρία όσον αφορά την παρατήρηση, την πρόληψη και την αντιμετώπιση αυτών των φαινομένων.
<P>
Ελπίζω η Επιτροπή και τα κράτη μέλη να ενθαρρύνουν τη σύσταση κέντρων αριστείας όσον αφορά την επιστημονική, τεχνολογική και αρχιτεκτονική καινοτομία στις περιοχές που επηρεάζονται από αυτές τις φυσικές καταστροφές, κυρίως τις ιδιαίτερα απομακρυσμένες περιοχές.
<P>
Ο διπλός στόχος αυτών των δομών θα είναι να διασφαλιστεί η δημόσια ασφάλεια και να διευκολυνθεί η βιώσιμη εδαφική ανάπτυξη, μέσω της διαπεριφερειακής συνεργασίας και της δικτύωσης ερευνητικών ιδρυμάτων, μικρομεσαίων επιχειρήσεων και τοπικών αρχών στις εν λόγω περιοχές.
<P>
Θα ήθελα να ευχαριστήσω τον εισηγητή ο οποίος ενέκρινε τις σχετικές τροπολογίες μου και να τον διαβεβαιώσω πως στηρίζω πλήρως την ανανεωμένη αίτηση στην Επιτροπή για την όσο το δυνατόν ταχύτερη δημοσίευση μιας φιλόδοξης πρότασης για μια πραγματική ευρωπαϊκή δύναμη πολιτικής προστασίας.

<CHAPTER ID="013">
Εξάλειψη της βίας εναντίον των γυναικών (συζήτηση) 
<SPEAKER ID="328" NAME="Πρόεδρος">
" ημερήσια διάταξη προβλέπει τη συζήτηση σχετικά με:
<P>
την προφορική ερώτηση - B7-0220/2009) της κ. Svensson προς το Συμβούλιο, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με τη Διεθνή "μέρα για την Εξάλειψη της Βίας εναντίον των Γυναικών,
<P>
την προφορική ερώτηση - B7-0220/2009) της κ. Svensson προς την Επιτροπή, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με τη Διεθνή "μέρα για την Εξάλειψη της Βίας εναντίον των Γυναικών.
<P>
Θα σας υπενθυμίσω ότι σήμερα είναι η Διεθνής "μέρα για την Εξάλειψη τα Βίας εναντίον των Γυναικών, και η ευκαιρία να διεξαγάγουμε αυτήν τη συζήτηση είναι ιδιαίτερα σημαντική για εμάς.
<SPEAKER ID="329" NAME="Eva-Britt Svensson" LANGUAGE="SV">
Κυρία Πρόεδρε, σήμερα είναι 25 Νοεμβρίου, ημερομηνία η οποία σημαίνει τη δέκατη επέτειο από την καθιέρωση από τον Ο"Ε της Διεθνούς "μέρας για την Εξάλειψη της Βίας εναντίον των Γυναικών. Σε όλη την ενήλικη ζωή μου, υπήρξα πολιτικά δραστήρια σε γυναικείες οργανώσεις και σε δίκτυα για την καταπολέμηση αυτής της βίας εναντίον των γυναικών. Κατά τη διάρκεια της εργασίας μου, πιστεύω ότι χρησιμοποίησα κάθε λέξη για να περιγράψω την κατάσταση. Πιστεύω ότι χρησιμοποίησα πάρα πολλές λέξεις - το έχουμε κάνει μαζί σε αυτήν τη μάχη. Τώρα αισθάνομαι ότι χρειάζεται πραγματικά να δούμε κάποια συγκεκριμένη ανάληψη δράσης.
<P>
Αυτός είναι ένας τύπος βίας ο οποίος στερεί από τις γυναίκες τα ανθρώπινα δικαιώματά τους. Επηρεάζει και καθορίζει την καθημερινή ζωή των γυναικών. Είναι ένας τύπος βίας που προσδιορίζει την πορεία της ζωής και της κατάστασης γυναικών και νεαρών κοριτσιών.
<P>
Έχουμε όλοι ευθύνη να σπάσουμε τη σιωπή και, εντός του Κοινοβουλίου και εκτός, να συνεργαστούμε με όλες τις δυνάμεις αποφασιστικά για να σταματήσουμε αυτήν τη βία. Αυτή περιλαμβάνει περιστατικά βίας εντός των στενών σχέσεων, τη σεξουαλική παρενόχληση, τη σωματική και ψυχική κακοποίηση, τον βιασμό, τον φόνο, τη διακίνηση ανθρώπων για σεξουαλική εκμετάλλευση και τον ακρωτηριασμός των γυναικείων γεννητικών οργάνων. Κατά τη διάρκεια πολέμων και ενόπλων συρράξεων και κατά τη διάρκεια της ανοικοδόμησης μετά από συγκρούσεις, οι γυναίκες υφίστανται βία σε μεγαλύτερο βαθμό, τόσο ατομικά όσο και συλλογικά.
<P>
Ορισμένοι ισχυρίζονται ότι η βία εντός των στενών σχέσεων είναι ιδιωτικό θέμα, οικογενειακό θέμα. Δεν είναι έτσι. Είναι μια δομική βία και κοινωνικό ζήτημα. " κοινωνία πρέπει να αναλάβει την ευθύνη για να θέσει τέλος σε αυτήν τη βία.
<P>
Είναι ένα δομικό και ευρέως διαδεδομένο πρόβλημα σε όλες τις περιοχές, χώρες και ηπείρους. " εξάλειψη κάθε μορφής βίας που συνδέεται με το φύλο αποτελεί θεμελιώδες στοιχείο κοινωνίας ισότητας. " βία των ανδρών κατά των γυναικών είναι, κατά την άποψή μου, σαφής ένδειξη της άνισης σχέσης ισχύος μεταξύ ανδρών και γυναικών. Ταυτόχρονα, αυτό βοηθά να διατηρηθεί αυτή η τάξη ισχύος. Το έργο της εξάλειψης της βίας των ανδρών έναντι των γυναικών και των παιδιών πρέπει να βασίζεται στη διαπίστωση ότι αυτό είναι θέμα ισχύος, ελέγχου, ιδεών σχετικά με τα φύλα και τη σεξουαλικότητα και μιας επικρατούσας κοινωνικής δομής στην οποία οι άνδρες θεωρούνται ανώτεροι από τις γυναίκες. " βία των ανδρών κατά των γυναικών είναι σαφής ένδειξη της άνισης σχέσης ισχύος μεταξύ γυναικών και ανδρών.
<P>
Είναι πρόβλημα δημόσιας υγείας. Είναι κοινωνικό πρόβλημα, το οποίο -πέρα από κάθε προσωπικό πόνο- συνεπάγεται υψηλό κόστος για την κοινωνία. Ωστόσο, κυρίως, είναι πρόβλημα ισότητας. Συνεπώς, χρειάζεται να αντιμετωπίζουμε το πρόβλημα της βίας κατά των γυναικών από την προοπτική της ισότητας. Σημαίνει επίσης ότι η ΕΕ έχει τη δύναμη να αναλάβει δράση, και αυτήν την ανάληψη δράσης ζητούμε από την ΕΕ εγώ και οι συνάδελφοί μου στην Επιτροπή Δικαιωμάτων των Γυναικών και Ισότητας των Φύλων .
<P>
Στην ΕΕ, έχουμε το πρόγραμμα Daphne, το οποίο παρέχει ένα ορισμένο ποσό οικονομικής ενίσχυσης σε διάφορες πρωτοβουλίες για την καταπολέμηση της βίας. Αυτό είναι καλό και αναγκαίο, αλλά πολύ απέχει από το να είναι επαρκές. " Επιτροπή Δικαιωμάτων των Γυναικών και Ισότητας των Φύλων του Κοινοβουλίου ερωτά, επομένως, την Επιτροπή και το Συμβούλιο αν υπάρχουν σχέδια τα κράτη μέλη να εκπονήσουν εθνικά σχέδια δράσης για την αντιμετώπιση της βίας κατά των γυναικών. Σχεδιάζει η Επιτροπή να καταθέσει προτάσεις για κατευθυντήριες γραμμές για μια συνεπή στρατηγική της ΕΕ, και το Συμβούλιο θα υποστηρίξει αυτήν την ενέργεια; Οι διατάξεις υφιστάμενων συνθηκών περιέχουν την υποχρέωση να εργαστούμε για την επίτευξη της ισότητας μεταξύ γυναικών και ανδρών.
<P>
Πότε η Επιτροπή προτίθεται να διοργανώσει Ευρωπαϊκό Έτος κατά της Βίας εναντίον των Γυναικών; Αυτό είναι κάτι το οποίο το Κοινοβούλιο έχει επανειλημμένα ζητήσει από το 1997. Ήλθε πλέον ο καιρός για κάτι τέτοιο!
<SPEAKER ID="330" NAME="Åsa Torstensson" LANGUAGE="SV">
Κυρία Πρόεδρε, αξιότιμοι βουλευτές, η αξιότιμος βουλευτής και Πρόεδρος της Επιτροπής Δικαιωμάτων των Γυναικών και Ισότητας των Φύλων έχει εγείρει ένα σοβαρό και επείγον ζήτημα. Ευθύς εξαρχής, θα ήθελα να πω με ιδιαίτερη σαφήνεια ότι η βία εναντίον των γυναικών δεν έχει θέση σε μια πολιτισμένη κοινωνία.
<P>
Το έτος αυτό εορτάζουμε τη 10η επέτειο του ψηφίσματος των "νωμένων Εθνών για την καθιέρωση της 25ης Νοεμβρίου ως Διεθνούς "μέρας για την Εξάλειψη της Βίας εναντίον των Γυναικών. Σήμερα ο νους μας πηγαίνει στις αμέτρητες γυναίκες και κορίτσια τα οποία υφίστανται τη βία σε εμπόλεμες ζώνες και περιοχές συγκρούσεων. Γνωρίζουμε τον πόνο που βιώνουν οι γυναίκες σε ολόκληρο τον κόσμο, γυναίκες οι οποίες βιάζονται, κακοποιούνται ή υφίστανται παρενόχληση, ή οι οποίες είναι θύματα επιζήμιων παραδοσιακών πρακτικών. Εκφράζουμε την αλληλεγγύη μας στις γυναίκες θύματα εξαναγκασμού σε γάμο και βίας με τη μορφή εγκλημάτων τιμής, η οποία μπορεί να συνεπάγεται οτιδήποτε, από τον ακρωτηριασμό των γυναικείων γεννητικών οργάνων έως τον φόνο. Γνωρίζουμε τον ανησυχητικό βαθμό στον οποίο πολλοί και διαφορετικοί τύποι βίας διαπράττονται εναντίον των γυναικών στην Ευρώπη σε καθημερινή βάση.
<P>
" βία κατά των γυναικών είναι ένα πρόβλημα που αφορά μεγάλο αριθμό διαφορετικών τομέων πολιτικής. Αυτό αναφέρεται σαφώς στην πρόταση ψηφίσματος σχετικά με την εξάλειψη της βίας κατά των γυναικών, επί της οποίας θα ψηφίσετε αύριο. " βία εναντίον των γυναικών δεν αφορά μόνο τη διάπραξη εγκληματικών ενεργειών και αδικιών κατά των γυναικών, αλλά αφορά επίσης τους άνδρες δράστες και είναι θέμα ισότητας. " βέλτιστη στρατηγική για την καταπολέμηση αυτής της βίας είναι να υιοθετήσουμε μια ολιστική προσέγγιση και να εργαστούμε με βάση έναν ευρύ ορισμό της βίας εναντίον των γυναικών.
<P>
Σε όλο το έργο του για την προαγωγή της ισότητας, το Συμβούλιο καθοδηγείται από την αρχή της ένταξης της ισότητας. Σύμφωνα με τα άρθρα 2 και 3 της Συνθήκης για τη λειτουργία της Ευρωπαϊκής Ένωσης, το Συμβούλιο πρέπει να προάγει την ισότητα μεταξύ ανδρών και γυναικών σε όλες τις δραστηριότητες.
<P>
Το Συμβούλιο έχει εγείρει το πρόβλημα της βίας κατά των γυναικών σε αρκετές περιπτώσεις και σε αρκετά διαφορετικά πλαίσια. Θα ήθελα να αρχίσω με κάτι θετικό. Ένα από τα επιτυχέστερα παραδείγματα έως σήμερα της ένταξης της ισότητας στην ΕΕ είναι ο τομέας των γυναικών και οι ένοπλες συγκρούσεις, όπου αρχίζει να εμφανίζεται μια περισσότερο συνεκτική πολιτική για την καταπολέμηση της βίας κατά των γυναικών.
<P>
Φυσικά, η δυνατότητα του Συμβουλίου να αναλαμβάνει δράση σε αυτόν τον τομέα περιορίζεται στις εξουσίες που ορίζονται από τη συνθήκη, και τα κράτη μέλη είναι αυτά που έχουν την αρμοδιότητα για θέματα τα οποία εμπίπτουν στους δικούς τους τομείς αρμοδιότητας, ιδιαίτερα δε ζητήματα που άπτονται της δικαιοσύνης και των εσωτερικών υποθέσεων, καθώς και ζητήματα υγείας.
<P>
Τα κράτη μέλη έχουν το δικαίωμα να εκπονούν τα δικά τους σχέδια για την καταπολέμηση της βίας κατά των γυναικών, αλλά επωφελούνται επίσης από τη συνεργασία. Ωστόσο, μέτρα λαμβάνονται επίσης και σε ευρωπαϊκό επίπεδο. " εξάλειψη της βίας που βασίζεται στο φύλο και η διακίνηση είναι ένας από τους έξι τομείς προτεραιότητας που ορίζονται στον χάρτη πορείας της Επιτροπής για την ισότητα μεταξύ γυναικών και ανδρών 2006-2010. Σε αυτό το πλαίσιο, η Επιτροπή στηρίζει τα κράτη μέλη στη δημιουργία συγκρίσιμων στατιστικών για την ενίσχυση της ευαισθητοποίησης, την ανταλλαγή ορθών πρακτικών και τη συνεργασία στην έρευνα. Αναμένουμε τώρα το νέο σχέδιο της Επιτροπής για την ισότητα για την περίοδο 2011-2015.
<P>
Το πρόγραμμα της Στοκχόλμης, το οποίο πρόκειται να εγκριθεί τον προσεχή μήνα, παρέχει ένα πλαίσιο για την αντιμετώπιση πολλών από τις ανησυχίες σχετικά με τη βία κατά των γυναικών που έχουν εκφραστεί από το Ευρωπαϊκό Κοινοβούλιο. Προσβλέπουμε σε συμφωνία σχετικά με το πρόγραμμα και στην εν συνεχεία εφαρμογή του.
<P>
Εν τω μεταξύ, πολλά συμβαίνουν σε επίπεδο ΕΕ, ιδιαίτερα δε όσον αφορά την ευαισθητοποίηση, τη συγκέντρωση στοιχείων και την ανταλλαγή ορθών πρακτικών. Ορισμένοι από εσάς ήσασταν στην πρόσφατη διάσκεψη της Προεδρίας στη Στοκχόλμη σχετικά ακριβώς με το θέμα των στρατηγικών για την καταπολέμηση της βίας των ανδρών κατά των γυναικών, η οποία έδωσε την ευκαιρία στους συμμετέχοντες να ανταλλάξουν εμπειρίες και να συζητήσουν για τη μελλοντική πολιτική.
<P>
" απόφαση του 2007 για τη δημιουργία του προγράμματος Daphne III, το οποίο υπήρξε τόσο σπουδαίο για την καταπολέμηση της βίας κατά των παιδιών, των νέων και των γυναικών, υπήρξε επίσης σημαντική. Χαιρετίζω τον αντίκτυπο τον οποίο το πρόγραμμα είχε και συνεχίζει να έχει στις κοινωνίες μας.
<P>
Στο ψήφισμά σας, ορθότατα υπογραμμίζετε ότι δεν υπάρχουν τακτικά και συγκρίσιμα στοιχεία για τους διάφορους τύπους βίας κατά των γυναικών. Το Συμβούλιο γνωρίζει επίσης ότι η συγκέντρωση ακριβών και συγκρίσιμων στοιχείων είναι σημαντική αν θέλουμε να βελτιώσουμε την κατανόησή μας για το πρόβλημα της βίας κατά των γυναικών σε ευρωπαϊκό επίπεδο. Ελπίζω ότι το Ευρωπαϊκό Ινστιτούτο για την Ισότητα των Φύλων, το οποίο ιδρύθηκε από κοινού από το Συμβούλιο και το Ευρωπαϊκό Κοινοβούλιο, μπορεί να συνεισφέρει σημαντικά σε αυτόν τον τομέα. Το ίδιο το Συμβούλιο έχει ήδη λάβει συγκεκριμένα μέτρα για τη βελτίωση της πρόσβασης σε στατιστικά στοιχεία σχετικά με τη βία κατά των γυναικών. Το Συμβούλιο εργάζεται εντός του πλαισίου της πλατφόρμας δράσης του Πεκίνου και έχει υιοθετήσει ειδικούς δείκτες εντός τριών τομέων που είναι συναφείς με το αντικείμενο του ψηφίσματος: 1) οικιακή βία κατά των γυναικών, 2) σεξουαλική παρενόχληση στον χώρο εργασίας, και 3) γυναίκες και ένοπλες συγκρούσεις. Έχουμε σημειώσει πρόοδο, αλλά, φυσικά, χρειάζεται να γίνουν πολλά ακόμη.
<P>
Πολλές από τις περισσότερο ευάλωτες γυναίκες στον κόσμο ζουν στις αναπτυσσόμενες χώρες. Το Συμβούλιο, το οποίο το γνωρίζει αυτό, έχει εγκρίνει σειρά συμπερασμάτων σχετικά με την ισότητα των φύλων και τη χειραφέτηση των γυναικών στην αναπτυξιακή συνεργασία, στα οποία υπογραμμίζουμε τη σημασία της αντιμετώπισης κάθε μορφής βίας βασιζόμενης στο φύλο, περιλαμβανομένων επιβλαβών πρακτικών και παραδόσεων όπως ο ακρωτηριασμός των γεννητικών οργάνων. Ωστόσο, δεν πρέπει να είμαστε ικανοποιημένοι με αυτό. Ο ακρωτηριασμός των γυναικείων γεννητικών οργάνων, τα αποκαλούμενα εγκλήματα τιμής και ο εξαναγκασμός σε γάμο είναι επίσης μια πραγματικότητα και εντός της ΕΕ.
<P>
Το Ευρωπαϊκό Κοινοβούλιο βρίσκεται με συνέπεια στην πρώτη γραμμή όσον αφορά την απαίτηση μέτρων κατά επιβλαβών παραδοσιακών πρακτικών. Εναρμονισμένο με αυτήν την προσέγγιση, το Συμβούλιο επιβεβαίωσε τη δέσμευση του στην προστασία αυτών που είναι οι περισσότερο ευάλωτοι στα συμπεράσματά του για την κατάσταση των νεαρών κοριτσιών, τα οποία το Συμβούλιο ενέκρινε το παρελθόν έτος. Σε αυτά τα συμπεράσματα, το Συμβούλιο υπογράμμιζε, παραθέτω, ότι "η εξάλειψη όλων των μορφών βίας κατά των μικρών κοριτσιών, μεταξύ άλλων της εμπορίας και των επιζήμιων παραδοσιακών πρακτικών, έχουν πρωταρχική σημασία για τη χειραφέτηση των κοριτσιών και των γυναικών, και για την επίτευξη ισότητας μεταξύ ανδρών και γυναικών στην κοινωνία".
<P>
Όπως η αξιότιμη βουλευτής τόνισε στην εισαγωγή της ερώτησής της, η βία κατά των γυναικών έχει επιζήμιες συνέπειες στη δυνατότητα των γυναικών να συμμετέχουν στην κοινωνική, πολιτική και οικονομική ζωή. Οι γυναίκες οι οποίες, ως αποτέλεσμα της βίας, αποκλείονται από τις κοινωνικές δραστηριότητες, περιλαμβανομένης της απασχόλησης, απειλούνται από τον κίνδυνο της με περιθωριοποίησης και της φτώχειας.
<P>
Αυτό με επαναφέρει στην ολιστική προσέγγιση που ανέφερα στην αρχή και τη δομική φύση της βίας, η οποία υπογραμμίζεται στην ερώτηση προς το Συμβούλιο. Το πρόβλημα της βίας κατά των γυναικών αντιπροσωπεύει ένα γενικότερο πρόβλημα - την έλλειψη ισότητας. " ευρύτερη εκστρατεία για την προώθηση της χειραφέτησης των γυναικών βοηθά στην καταπολέμηση της βίας. Οι γυναίκες που έχουν την ελευθερία να χρησιμοποιήσουν ολόκληρο το δυναμικό τους είναι λιγότερο ευάλωτες στη βία από τις γυναίκες οι οποίες αποκλείονται. Το Συμβούλιο έχει επανειλημμένα εξηγήσει ότι είναι απαραίτητο να αμβλυνθεί η φτώχεια των γυναικών. " απασχόληση είναι συχνά ο καλύτερος τρόπος για να βγουν από τη φτώχεια. Χρειάζεται να γίνουν πολλά για να διευκολυνθεί η συμμετοχή των γυναικών στην αγορά εργασίας. Οι οικονομικές και οι κοινωνικές κρίσεις καθιστούν τις γυναίκες περισσότερο ευάλωτες. Στη συνεδρίασή του της 30ής Νοεμβρίου 2009, το Συμβούλιο αναμένεται να εγκρίνει αριθμό συμπερασμάτων σχετικά με την ισότητα των φύλων: ενίσχυση της οικονομικής μεγέθυνσης και της απασχόλησης - συνεισφορά στην μετά το 2010 Στρατηγική της Λισαβόνας. Ο σκοπός είναι να εγγυηθούμε ότι τόσο η ένταξη της ισότητας όσο και τα ειδικά μέτρα για την ισότητα θα έχουν περίοπτη θέση στις μελλοντικές στρατηγικές.
<P>
Καθώς εορτάζουμε τη δέκατη επέτειο του ψηφίσματος των "νωμένων Εθνών που καθιέρωσε τη Διεθνή "μέρα για την Εξάλειψη της Βίας εναντίον των Γυναικών, αναγνωρίζουμε την έκταση αυτού του προβλήματος. Ταυτόχρονα, χαιρετίζουμε επίσης το γεγονός ότι τα έθνη συνεργάζονται για να θέσουν τέλος σε αυτό το πρόβλημα. Μεγάλο μέρος του έργου μας για την καταπολέμηση της βίας κατά των γυναικών εδώ στην Ευρώπη πραγματοποιείται εντός ενός διεθνούς πλαισίου.
<P>
Στην προσεχή συνοδό της τον Μάρτιο του 2010, η Επιτροπή των "νωμένων Εθνών για το Καθεστώς των Γυναικών θα προβεί σε δεκαπενταετή επισκόπηση της πλατφόρμας δράσης του Πεκίνου. " σουηδική Προεδρία έχει ήδη συντάξει έκθεση σχετικά με την πρόοδο που έχει σημειωθεί στην Ευρωπαϊκή Ένωση και τις προκλήσεις που παραμένουν. Στις 30 Νοεμβρίου, το Συμβούλιο αναμένεται να εγκρίνει σειρά συμπερασμάτων σχετικά με αυτό το θέμα. " πλατφόρμα δράσης του Πεκίνου μας παρέχει μια δομή και μια μακροπρόθεσμη ατζέντα για μια διεθνή πολιτική ισότητας των φύλων. Το Συμβούλιο συμμετέχει ενεργά σε αυτό το έργο, με σημαντικό μέρος αυτού του έργου να είναι αφιερωμένο στην καταπολέμηση της βίας κατά των γυναικών.
<P>
Το πρόβλημα της βίας κατά των γυναικών δεν γνωρίζει εθνικά σύνορα. Χρειάζεται να το αντιμετωπίσουμε σε διεθνές επίπεδο, τόσο εντός όσο και εκτός της Ευρώπης. Χρειάζεται να ενισχύσουμε την καταπολέμηση της βίας που βασίζεται στο φύλο στις διεθνείς αποστολές μας και δεν πρέπει να κλείσουμε τα μάτια μας στη βία η οποία διαπράττεται μέσα στο σπίτι, κατά των δικών μας πολιτών.
<P>
Κύριε Πρόεδρε, αξιότιμοι κύριοι βουλευτές, θα επαναλάβω αυτό που είπα στην αρχή: η βία κατά των γυναικών δεν έχει θέση σε μια πολιτισμένη κοινωνία. Είμαι ευγνώμων προς το Κοινοβούλιο που ήγειρε αυτό το θέμα σήμερα. Έχετε την πλήρη υποστήριξη του Συμβουλίου, αυτής της Προεδρίας και όλων αυτών οι οποίοι ορθώνουν το ανάστημά τους γι' αυτό που πιστεύουν και υπερασπίζονται τις αρχές της δικαιοσύνης, της ισότητας και της αλληλεγγύης.
<SPEAKER ID="331" NAME="Karel De Gucht" LANGUAGE="FR">
Κυρία Πρόεδρε, με την ευκαιρία της Διεθνούς "μέρας για την Εξάλειψη της Βίας εναντίον των Γυναικών, η Επιτροπή θα ήθελε να επαναλάβει την ισχυρή πολιτική δέσμευσή της για την καταπολέμηση της βίας κατά των γυναικών. Αυτή η δέσμευση αντικατοπτρίζεται στην ανακοίνωση σχετικά με το πρόγραμμα της Στοκχόλμης, οι προτεραιότητες του οποίου περιλαμβάνουν την ανάγκη να δοθεί ιδιαίτερη προσοχή στα δικαιώματα του παιδιού και στην προστασία των ατόμων που είναι ιδιαίτερα ευάλωτα, όπως οι γυναίκες θύματα βίας και οι ηλικιωμένοι.
<P>
Με τον χάρτη πορείας της για την ισότητα μεταξύ γυναικών και ανδρών για την περίοδο 2006-2010, η Ευρωπαϊκή Επιτροπή ανέλαβε τη δέσμευση να βοηθήσει στην εξάλειψη της σεξουαλικής βίας και της βίας που συνδέεται με τη διακίνηση ανθρώπων. " καταπολέμηση της βίας κατά των γυναικών θα αποτελεί επίσης σημαντική προτεραιότητα της νέας στρατηγικής, η οποία θα έπεται του χάρτη πορείας και η οποία αυτήν τη στιγμή εκπονείται.
<P>
Ωστόσο, είναι επίσης εξαιρετικά σημαντικό να χρηματοδοτούνται πρακτικά μέτρα επί τόπου. " Επιτροπή έχει ήδη κάνει πολλά για να βοηθήσει στην καταπολέμηση της βίας στην Ευρώπη μέσω του προγράμματος Daphne. " απάντησή της στους τομείς της πρόληψης της βίας και της στήριξης των θυμάτων πρέπει τώρα να ενισχυθεί με πρακτικότερα μέτρα.
<P>
Πρώτον, η Επιτροπή έχει εντοπίσει μέτρα εντός του πλαισίου του προγράμματος Daphne III, προκειμένου να εφαρμόσει μια περισσότερο σταθερή στρατηγική της ΕΕ για την καταπολέμηση της βίας κατά των παιδιών, των νέων και των γυναικών. Χάρη σε έναν ετήσιο προϋπολογισμό περίπου 17 εκατομμυρίων ευρώ το 2009, η Επιτροπή εστίασε τα μέτρα της απευθείας στις ομάδες που αντιμετωπίζουν κίνδυνο. Αυτά τα κονδύλια ήταν επιπλέον της ενίσχυσης που παρείχαν τα εθνικά προγράμματα.
<P>
" δημιουργία συμβουλευτικής ομάδας εμπειρογνωμόνων προβλέπεται ως μέρος του προγράμματος εργασίας Daphne III για το 2010. Αυτή η ομάδα θα έχει τη δυνατότητα να εντοπίζει τα απαραίτητα μέτρα σε κοινοτικό επίπεδο και να ενθαρρύνει μια κοινή προσέγγιση μεταξύ των κρατών μελών.
<P>
" Επιτροπή θα αρχίσει επίσης την εκπόνηση σημαντικής μελέτης επιτευξιμότητας, η οποία θα αξιολογήσει αν είναι δυνατό και απαραίτητο να εναρμονιστεί η νομοθεσία σχετικά με τη σεξουαλική βία και τη βία κατά των παιδιών σε επίπεδο ΕΕ. Τα αποτελέσματα αυτής της μελέτης θα παρουσιαστούν το φθινόπωρο του 2010. " Επιτροπή προτίθεται να καλέσει εκπροσώπους των κυβερνήσεων των κρατών μελών, των κοινοτικών θεσμικών οργάνων, των πολιτικών Ομάδων, οργανώσεων της κοινωνίας των πολιτών, διεθνών οργανισμών, και ούτω καθεξής, με σκοπό την εκπόνηση σαφέστερης κοινοτικής πολιτικής
<P>
Επιπλέον η ανταλλαγή βέλτιστων πρακτικών, προτύπων και μοντέλων παρέμβασης έχει ήδη αποτελέσει το αντικείμενο συζητήσεων που οργανώθηκαν τον Δεκέμβριο του 2007, υπό την αιγίδα του Ευρωπαϊκού Δικτύου Πρόληψης του Εγκλήματος.
<P>
Τέλος, είναι σημαντικό να τονιστεί ότι οι ακραίες μορφές βίας πρέπει να καταπολεμούνται με τα αυστηρότερα μέσα. Γι' αυτόν τον σκοπό, η Επιτροπή πρότεινε, τον Μάρτιο, αλλαγή στο ευρωπαϊκό ποινικό πλαίσιο που αφορά την καταπολέμηση της διακίνησης ανθρώπων και τη σεξουαλική εκμετάλλευση παιδιών, η οποία πλήττει ιδιαίτερα τις πιο ευάλωτες γυναίκες και τα νεαρά κορίτσια.
<P>
Όσον αφορά το αίτημα για την καθιέρωση ευρωπαϊκής ημέρας για τη βία εναντίον των γυναικών, με βάση τα συμπεράσματα από ενδελεχή μελέτη επί του θέματος, η Επιτροπή κατέληξε ότι θα ήταν πρόωρο να λάβει μια τέτοια πρωτοβουλία πριν εκπονηθεί μια πραγματική στρατηγική για την καταπολέμηση της βίας.
<P>
Θα ήθελα τώρα να παραχωρήσω το βήμα στη συνάδελφό μου, κ. Ferrero-Waldner.
<SPEAKER ID="332" NAME="Benita Ferrero-Waldner" LANGUAGE="FR">
Κυρία Πρόεδρε, αξιότιμοι κύριοι βουλευτές, όπως όλοι γνωρίζετε, συμμετέχω -φυσικά προφανώς και εγώ ως γυναίκα- στην καταπολέμηση της βίας κατά των γυναικών, αλλά επίσης και στο ζήτημα της χειραφέτησης των γυναικών γενικά, όχι μόνο τα τελευταία πέντε χρόνια της θητείας μου ως Επίτροπος Εξωτερικών Υποθέσεων, αλλά πριν από αυτήν ως υπουργός. Αυτός είναι ο λόγος για τον οποίο θα ήθελα να προσθέσω λίγες λέξεις για το θέμα αυτό.
<P>
Όσον αφορά τον υπόλοιπο κόσμο, πέρα από συγκεκριμένες παρεμβάσεις στις αναπτυσσόμενες χώρες, σχετικά με τις οποίες η συνάδελφός μου θα μιλήσει αργότερα, η καταπολέμηση της βίας κατά των γυναικών έχει καταστεί σημαντικό κεντρικό σημείο στην πολιτική για τα ανθρώπινα δικαιώματα της ΕΕ, και η δράση ενισχύεται με τις ειδικές κατευθυντήριες γραμμές που εγκρίθηκαν τον Δεκέμβριο του 2008.
<P>
" εφαρμογή αυτών των κατευθυντήριων γραμμών είναι ιδιαίτερα εμφανής σε εθνικό επίπεδο σε τρίτες χώρες στις οποίες η Ευρωπαϊκή Ένωση είναι παρούσα. Σε περίπου 90 τρίτες χώρες οι πρεσβείες των κρατών μελών της ΕΕ και οι αντιπροσωπείες της Ευρωπαϊκής Επιτροπής έχουν αναπτύξει τα δικά τους σχέδια δράσης, τα οποία στοχεύουν στην εφαρμογή αυτών των κατευθυντήριων γραμμών και έχουν καταρτίσει ολόκληρη λίστα προτεραιοτήτων, οι οποίες πρόκειται να υλοποιηθούν την περίοδο 2009-2010.
<P>
Στέλνουμε συστηματικά σαφές μήνυμα για το εξής: η παραβίαση των δικαιωμάτων των γυναικών δεν μπορεί να δικαιολογείται στο όνομα πολιτισμικού σχετικισμού ή παραδόσεων.
<P>
Στο πλαίσιο αυτών των συζητήσεων, προσφέρουμε επίσης βοήθεια με τη μορφή της συνεργασίας μας προκειμένου, για παράδειγμα, να εφαρμόζονται οι συστάσεις του Ειδικού Εισηγητή των "νωμένων Εθνών για τη βία κατά των γυναικών, να ενισχυθούν τα εθνικά όργανα τα οποία είναι επιφορτισμένα με τα θέματα ισότητας των φύλων, ή ακόμη και να υποστηριχθούν αλλαγές στη νομοθεσία η οποία προβλέπει διακρίσεις εις βάρος των γυναικών.
<P>
Το θέμα "Γυναίκες, ειρήνη και ασφάλεια", στο οποίο αναφέρονται τα ψηφίσματα 1325 και 1820 του Συμβουλίου Ασφαλείας των "νωμένων Εθνών, έχει προσελκύσει την προσοχή όλων μας. Επιπλέον, τον Δεκέμβριο του 2008, η Ευρωπαϊκή Ένωση υιοθέτησε επίσης συνολική προσέγγιση για την εφαρμογή αυτών των ψηφισμάτων.
<P>
Αυτό, πιστεύω, παρέχει μια βάση για κοινές αρχές, τόσο για επιχειρήσεις σχετικά με την ευρωπαϊκή πολιτική ασφάλειας και άμυνας όσο και για παρεμβάσεις που συνεπάγονται τη χρήση κοινοτικών μέσων. Αυτές οι δραστηριότητες πρέπει να μας παρέχουν τη δυνατότητα να εντάσσουμε αποτελεσματικότερα τη "γυναικεία" διάσταση σε ολόκληρο τον κύκλο της σύγκρουσης, από την πρόληψη, τη διαχείριση και την επίλυση κρίσεων έως την εδραίωση της ειρήνης και της μακροπρόθεσμης ανοικοδόμησης.
<P>
Προσωπικά, έχω επιδιώξει την υποστήριξη από 40 εξέχουσες γυναίκες από ολόκληρο τον κόσμο για να προσδώσουν νέα ώθηση στην εφαρμογή του ψηφίσματος 1325 προτείνοντας, όπως γνωρίζετε, τη διοργάνωση υπουργικής διάσκεψης δέκα χρόνια μετά την ιστορική έγκρισή του. Αυτή η ιδέα έχει εγκριθεί από τον Γενικό Γραμματέα των "νωμένων Εθνών Ban Ki-moon, και είμαι ιδιαίτερα υπερήφανη γι' αυτό. Ωστόσο, αυτό το οποίο ίσως είναι ακόμη πιο αξιοσημείωτο είναι το γεγονός ότι, κατά την προετοιμασία αυτής της υπουργικής διάσκεψης, ένας αυξανόμενος αριθμός κρατών και διεθνών οργανώσεων, όπως η Αφρικανική Ένωση, αποφάσισαν να εντείνουν τις προσπάθειές τους για την προώθηση του ψηφίσματος 1325, κυρίως μέσω της ανάπτυξης εθνικών σχεδίων δράσης.
<P>
Κυρία Πρόεδρε, θα ήθελα να ολοκληρώσω με μια προσωπική σημείωση. Εκτιμώ ιδιαίτερα τις δυνατότητες τις οποίες οι πολιτικές της ΕΕ, είτε εσωτερικές είτε εξωτερικές, έχουν προσφέρει στην καταπολέμηση της βίας κατά των γυναικών, και είμαι ευτυχής με την υποστήριξη που έχουν λάβει γενικά. Είμαι πολύ ευτυχής που βλέπω ότι αυτή η δράση η οποία, στο παρελθόν, κατά κάποιο τρόπο περιοριζόταν σε μια προσωπική δέσμευση τώρα γίνεται μια πλήρως κοινή προσπάθεια.
<SPEAKER ID="334" NAME="Barbara Matera">
εξ ονόματος της Ομάδας PPE. - (IT) Κύριε Πρόεδρε, κυρίες και κύριοι, η εξάλειψη της βίας κατά των γυναικών είναι ένα σοβαρό θέμα το οποίο απαιτεί μεγαλύτερη προσπάθεια και δέσμευση από όλους μας: τα ευρωπαϊκά όργανα, τα κράτη μέλη και την κοινωνία των πολιτών.
<P>
" βία κατά των γυναικών όχι μόνο αποτελεί παραβίαση των ανθρωπίνων δικαιωμάτων, αλλά επίσης προκαλεί σοβαρές ατομικές και κοινωνικές συνέπειες τις οποίες δεν μπορούμε να αγνοήσουμε. Συνεπώς, είναι ένα θέμα το οποίο πρέπει να αντιμετωπιστεί σε διάφορα μέτωπα.
<P>
Στον πολιτισμικό τομέα, πρέπει να καταπολεμήσουμε την ιδέα ότι μπορεί να υπάρχει οιαδήποτε αιτιολόγηση για τη βία βάσει πολιτισμικών, θρησκευτικών ή κοινωνικών πτυχών. Πρέπει να οργανώσουμε εκστρατείες ενημέρωσης και ευαισθητοποίησης, οι οποίες θα φθάνουν επίσης έως τους νέους και έτσι θα λαμβάνουν χώρα εντός των σχολείων. " διοργάνωση Ευρωπαϊκού Έτους, που ζήτησε αρκετές φορές το Ευρωπαϊκό Κοινοβούλιο, θα μπορούσε να έχει τη σωστή αναλογία ευρωπαϊκού και διεθνούς αντίκτυπου για να οικοδομηθεί μια σταθερότερη και αποτελεσματικότερη πολιτική.
<P>
Στο πολιτικό μέτωπο, είναι ουσιώδες να συμπεριληφθεί αυτό το θέμα ως προτεραιότητα στις εθνικές, ευρωπαϊκές και διεθνείς ατζέντες. Πιστεύω, κατά συνέπεια, ότι αρμόζει να σφυρηλατηθούν ισχυροί δεσμοί -και ολοκληρώνω- μεταξύ της Ευρωπαϊκής Ένωσης και των "νωμένων Εθνών, έτσι ώστε να μπορούμε να εργαστούμε όλοι μαζί προς την ίδια κατεύθυνση. Από την άποψη αυτή, ο χαιρετισμός της Αναπληρώτριας Γενικής Γραμματέως των "νωμένων Εθνών, κ. Migiro, στο Ευρωπαϊκό Κοινοβούλιο ήταν υποδειγματικός. Επιθυμία μου, κατά συνέπεια, για όλους μας είναι αυτή η συνεργασία μας να γίνει ακόμη ισχυρότερη.
<SPEAKER ID="335" NAME="Britta Thomsen" LANGUAGE="DA">
Κύριε Πρόεδρε, κυρίες και κύριοι, σήμερα - 25 Νοεμβρίου- οι γυναίκες και οι άνδρες σε ολόκληρο τον κόσμο γιορτάζουν τη Διεθνή "μέρα των "Ε για την Εξάλειψη της Βίας εναντίον των Γυναικών.
<P>
" βία κατά των γυναικών είναι ένα σημαντικό κοινωνικό ζήτημα το οποίο δεν μπορεί απλά να αναχθεί σε θέμα που αφορά μόνο τις γυναίκες. Αφορά μάλλον την παραβίαση των ανθρωπίνων δικαιωμάτων, το δικαίωμα στη ζωή και το δικαίωμα στην ασφάλεια. Ο Ο"Ε εκτιμά ότι κατά τη διάρκεια της ζωής τους επτά στις δέκα γυναίκες θα βιώσουν την ανδρική βία. Για την ακρίβεια, η ανδρική βία κοστίζει περισσότερες ζωές στις γυναίκες από ό,τι συνολικά η ελονοσία, τα τροχαία ατυχήματα, η τρομοκρατία και ο πόλεμος. Δεν μπορούμε απλά να παραμένουμε παθητικοί θεατές. Είναι ουσιώδες εμείς στην ΕΕ να αναλάβουμε δράση ΤΩΡΑ. " Επιτροπή πρέπει να υποβάλει σχέδιο το συντομότερο δυνατό για μια πολιτική της ΕΕ για την καταπολέμηση κάθε μορφής βίας κατά των γυναικών.
<P>
Αν δούμε τις πρωτοβουλίες που έλαβαν τα διάφορα κράτη μέλη, είναι σαφέστατο ότι ορισμένες χώρες αντιμετωπίζουν το πρόβλημα πολύ σοβαρότερα από ό,τι άλλες. " Ισπανία, η οποία αναλαμβάνει την Προεδρία του Συμβουλίου την 1η Ιανουαρίου, έχει θέσει την καταπολέμηση της βίας κατά των γυναικών στην κορυφή της ατζέντας της Προεδρίας της. " Ισπανία είναι το μόνο κράτος μέλος της ΕΕ που έχει συστήσει παρατηρητήριο για τη βία, το οποίο κάθε χρόνο υποβάλλει έκθεση σχετικά με την εξέλιξη της βίας που συνδέεται με το φύλο και τακτικά αναβαθμίζει την καλύτερη δυνατή στρατηγική της για την καταπολέμηση αυτής της βίας. Ας στηρίξουμε την πρωτοβουλία της επερχόμενης ισπανικής Προεδρίας για την ίδρυση παρατηρητηρίου για τη βία στην ΕΕ προς όφελος όλων των ευρωπαίων γυναικών.
<SPEAKER ID="336" NAME="Antonyia Parvanova" LANGUAGE="EN">
Κύριε Πρόεδρε, δεν είναι μόνο λόγω της Διεθνούς "μέρας για την Εξάλειψη της Βίας εναντίον των Γυναικών που, όταν εξετάζουμε ένα ψήφισμα σχετικά με το θέμα, πρέπει να αναρωτηθούμε αν έχουμε πράξει αρκετά. Στην Ευρώπη σήμερα, μία στις τέσσερις γυναίκες πέφτει θύμα βίας, οικιακής κακομεταχείρισης, βιασμού, σεξουαλικής εκμετάλλευσης, ή ακρωτηριασμού των γεννητικών οργάνων.
<P>
Ένα από τα φρικιαστικότερα παραδείγματα βίας που βασίζεται στο φύλο είναι όταν ο βιασμός χρησιμοποιείται κατά τη διάρκεια πολέμου ως όπλο, όπως συμβαίνει στο Κονγκό. Είναι καιρός για μια περιεκτική στρατηγική της ΕΕ, η οποία θα οδηγεί σε συγκεκριμένο σχέδιο δράσης το οποίο θα στοχεύει στην καταπολέμηση κάθε μορφής βίας κατά των γυναικών, περιλαμβανομένης της διακίνησης γυναικών.
<P>
Κυρία Επίτροπε, θα ήθελα να σας ενημερώσω ότι σήμερα ψηφίσαμε, κατά τη διάρκεια του ψηφίσματος για το πρόγραμμα της Στοκχόλμης επί τροπολογίας με την οποία ζητείται οδηγία, ένα ευρωπαϊκό σχέδιο δράσης σχετικά με τη βία κατά των γυναικών, που θα διασφαλίζει την πρόληψη της βίας, την προστασία των θυμάτων και τη δίωξη των δραστών.
<P>
Ελπίζω ότι αυτήν τη φορά οι συνάδελφοί μου, εσείς, καθώς και το Συμβούλιο, δεν θα αναφέρετε την αρχή της επικουρικότητας, και ότι πολύ σύντομα θα δούμε να εφαρμόζεται αυτή η οδηγία και το σχέδιο δράσης. Φέραμε επίσης αυτό το ζήτημα στην ισπανική Προεδρία, η οποία διάκειται πολύ ευνοϊκά υπέρ μιας τέτοιας προτεραιότητας. Ελπίζω αυτή να είναι προτεραιότητα για όλους μας.
<SPEAKER ID="337" NAME="Raül Romeva i Rueda" LANGUAGE="EN">
Κύριε Πρόεδρε, είναι όντως απαραίτητο να συσταθεί μια σαφής νομική βάση για την καταπολέμηση κάθε μορφής βίας κατά των γυναικών.
<P>
Ζητώ επίσης, επιμόνως, από το Συμβούλιο να λάβει απόφαση σχετικά με την πλήρη κοινοτικοποίηση της ευρωπαϊκής πολιτικής. Κανένα από τα κράτη μέλη της ΕΕ δεν κατορθώνει να αντιμετωπίσει μόνο του αυτά τα προβλήματα. " μηδενική ανοχή έναντι κάθε μορφής βίας κατά των γυναικών πρέπει να καταστεί κορυφαία προτεραιότητα κάθε οργάνου σε ολόκληρη την Ευρώπη.
<P>
Το αίτημα του Κοινοβουλίου προς το Συμβούλιο και την Επιτροπή για ένα στοχευμένο και περισσότερο συνεκτικό σχέδιο πολιτικής της ΕΕ εναντίον κάθε μορφής βίας κατά των γυναικών είναι ένα σωστό βήμα προς την ορθή κατεύθυνση, όπως είναι και το παρατηρητήριο για τη βία το οποίο ήδη έχει αναφερθεί.
<P>
Επιπλέον, επιθυμώ να υπενθυμίσω στην Επιτροπή και το Συμβούλιο το αίτημά μου για την αντιμετώπιση της βίας κατά των γυναικών στη βασισμένη στο φύλο παραβίαση των ανθρωπίνων δικαιωμάτων διεθνώς, ιδιαίτερα, στο πλαίσιο των διμερών συμφωνιών σύνδεσης και των διεθνών εμπορικών συμφωνιών που είναι σε ισχύ και αυτών που είναι υπό διαπραγμάτευση, όπως επίσης τεκμηριώνεται στην έκθεσή μου σχετικά με τις δολοφονίες γυναικών, και επιθυμώ να ρωτήσω την Επίτροπο αν μπορεί να γίνει λίγο σαφέστερη σχετικά με αυτό.
<P>
Επιτρέψτε μου μόνο να ολοκληρώσω χαιρετίζοντας την παρουσία στα θεωρεία των φίλων μας από την Κονγκολέζικη Ένωση για την Ειρήνη και τη Δικαιοσύνη. Μας πρόσφεραν αυτά τα άνθη για να μας υπενθυμίζουν κάθε ημέρα ότι αυτή είναι μια καθημερινή μάχη που πρέπει να δώσουμε μαζί καθώς και με τον λαό, ο οποίος υποφέρει και αγωνίζεται στον στίβο αυτού του ζητήματος.
<SPEAKER ID="338" NAME="Marina Yannakoudakis" LANGUAGE="EN">
Κύριε Πρόεδρε, η βία κατά των γυναικών, ειδικά δε στο οικιακό περιβάλλον, είναι ένα ζήτημα το οποίο πρέπει να συζητηθεί, και συγχαίρω την Πρόεδρο της Επιτροπής Δικαιωμάτων των Γυναικών και Ισότητας των Φύλων για το γεγονός ότι το έφερε στην πρώτη γραμμή.
<P>
Χρειάζεται, ωστόσο, να αναγνωρίσουμε ότι αυτό το ζήτημα δεν είναι μόνο ζήτημα φύλων. Δεν είναι μόνο ζήτημα ισότητας. Όντως, δεν είναι μόνο ζήτημα ανθρωπίνων δικαιωμάτων, αλλά είναι πρωταρχικά ζήτημα ποινικού δικαίου. Και επειδή είναι ζήτημα ποινικού δικαίου, εμπίπτει στην αρμοδιότητα του κυρίαρχου κράτους, και εναπόκειται στο κράτος να αναλάβει την πρωτοβουλία.
<P>
Σύμφωνα με το Συμβούλιο της Ευρώπης, μία στις τέσσερις γυναίκες θα βιώσει την οικιακή βία στη διάρκεια της ζωής τους. " ΕΕ μπορεί να είναι προορατική σε αυτόν τον τομέα μέσω της εξασφάλισης πόρων για εκπαίδευση και αυξημένη ευαισθητοποίηση και μέσω της έναρξης της συζήτησης σχετικά με τη βία όχι μόνο κατά των γυναικών αλλά και κατά των ανδρών: σύμφωνα με το υπουργείο Εσωτερικών του "Β, ένας στους έξι άνδρες θα υποστεί οικιακή βία.
<P>
Πρόσφατα επισκέφθηκα το Elevate, ξενώνα κακοποιημένων γυναικών στο Λονδίνο, για να μιλήσω σε θύματα οικιακής βίας. Οι γυναίκες προέρχονταν από κάθε κοινωνικο-οικονομική ομάδα. Δεν υπάρχει στερεότυπο. " βία πλήττει το θύμα, την οικογένειά του και τα παιδιά του. Οι συνέπειές της είναι και περιορισμένες και συνεχιζόμενες και καταστρέφουν ζωές. Ο δρόμος για την αποκατάσταση αυτών των ζωών είναι μακρύς και απαιτεί στήριξη. Το έργο του Elevate προσφέρει στα θύματα ασφαλές καταφύγιο και τα στηρίζει προκειμένου να ανακτήσουν την αυτοπεποίθησή τους και την ικανότητα να λειτουργούν στην κοινωνία. Έργα όπως αυτό χρειάζονται στήριξη, έχουν ανάγκη οικονομικής στήριξης.
<P>
" ΕΕ μπορεί να είναι προορατική καταρρίπτοντας ορισμένα από τα ταμπού γύρω από τη βία κατά των γυναικών - και των ανδρών. Είναι ένας τομέας τον οποίο ως κοινωνία δεν μπορούμε πλέον να αγνοούμε.
<SPEAKER ID="339" NAME="Laurence J.A.J. Stassen" AFFILIATION="NI">
(NL) " κ. Svensson κατέθεσε προφορική ερώτηση σχετικά με τη βία εναντίον των γυναικών και υπέβαλε σχέδιο ψηφίσματος. Σε αυτό, υποστηρίζει ότι η βία κατά των γυναικών είναι δομικό και διαδεδομένο πρόβλημα σε ολόκληρη την Ευρώπη και συνδέεται με την άνιση κατανομή εξουσίας μεταξύ γυναικών και ανδρών.
<P>
Μολονότι το Ολλανδικό Κόμμα για την Ελευθερία δεν έχει τη δυνατότητα να συμμετάσχει σε κοινή δράση σε ευρωπαϊκό επίπεδο, εντούτοις είμαστε υπέρ αυτών των προτάσεων και ζητούμε επίμονα από τα κράτη μέλη να αναλάβουν δράση σε ατομικό επίπεδο. Το Κόμμα για την Ελευθερία καταδικάζει με τον κατηγορηματικότερο τρόπο οποιαδήποτε μορφή βίας κατά των γυναικών. Ωστόσο, υπάρχει πολύ βία η οποία διαπράττεται στην Ευρώπη κατά των μουσουλμάνων γυναικών, ιδιαίτερα μέσα στο οικιακό περιβάλλον. Συνεπώς, πρέπει επίσης να εξετάσουμε περιπτώσεις οικιακής βίας, εγκλήματα τιμής και ακρωτηριασμό των γυναικείων γεννητικών οργάνων που προκύπτουν από τη μουσουλμανική εικόνα των ρόλων ανδρών και γυναικών.
<P>
Μολονότι το Κόμμα για την Ελευθερία θεωρεί κάθε μορφή βίας κατά των γυναικών απολύτως κατακριτέα, θα θέλαμε να επιστήσουμε την προσοχή εδώ σε αυτήν την ιδιαίτερη μορφή βίας. Επιτρέψτε μου να υπογραμμίσω εκ νέου: αυτό είναι εντελώς απαράδεκτο. Γι' αυτόν τον λόγο, το κόμμα μου επιθυμεί να απευθύνει ισχυρή έκκληση στα κράτη μέλη για να καταπολεμήσουν αυτές τις μορφές βίας και να αναλάβουν συγκεκριμένα μέτρα προκειμένου να ερευνήσουν τη συνδεόμενη με τον μουσουλμανισμό βία κατά των γυναικών.
<SPEAKER ID="340" NAME="Edit Bauer" AFFILIATION="PPE">
(HU) Κυρία υπουργέ, κυρία Επίτροπε, θα ήθελα και εγώ να θυμίσω αυτό που είπε η υπουργός: η βία δεν έχει θέση στις πολιτισμένες κοινωνίες. Γιορτάζουμε τη δέκατη επέτειο του ψηφίσματος των "Ε για την καταπολέμηση της βίας κατά των γυναικών. Καθώς άκουγα τις ομιλίες σας και τις ομιλίες των συναδέλφων βουλευτών, αναρωτιόμουν αν σε δέκα ή σε είκοσι χρόνια θα εξακολουθούμε να λέμε σε αυτήν την Αίθουσα ότι η βία δεν έχει θέση στις πολιτισμένες κοινωνίες. Είναι αλήθεια ότι ο χρόνος δεν είναι με το μέρος μας, καθώς είμαστε μάρτυρες της αύξησης της επιθετικότητας στις κοινωνίες μας. " επιρροή των μέσων ενημέρωσης έχει κάποια σχέση με αυτή την αύξηση, αλλά αυξάνεται επίσης και κατά τη διάρκεια κρίσεων. Οι ψυχολόγοι λένε ότι η επιθετικότητα επικρατεί περισσότερο κατά τη διάρκεια κρίσεων παρά σε άλλες περιόδους. " βία κατά των γυναικών είναι βέβαια ένα πρόβλημα, αλλά και εμείς επίσης έχουμε το πρόβλημα, όπως οι άρρενες συνάδελφοί μας βουλευτές συχνά λένε, ότι και οι άνδρες πλήττονται από τη βία. Δυστυχώς, τα στατιστικά στοιχεία εξακολουθούν να δείχνουν ότι το 95% των θυμάτων είναι γυναίκες. Στην περίπτωση της διακίνησης ανθρώπων, το 80% των θυμάτων είναι γυναίκες επίσης. Πιστεύω ότι πραγματικά τώρα ήλθε η στιγμή τα ευρωπαϊκά θεσμικά όργανα να ασχοληθούν σοβαρότερα με αυτό το πρόβλημα.
<SPEAKER ID="341" NAME="Iratxe García Pérez" AFFILIATION="S&amp;D">
(ES) Κύριε Πρόεδρε, σήμερα, εκατομμύρια άτομα και εκατομμύρια γυναίκες σε ολόκληρο τον κόσμο αποδοκιμάζουν τη βία που βασίζεται στο φύλο. Σήμερα, δεν μπορούμε να κλείσουμε τα μάτια σε αυτήν τη σημαντική κοινωνική μάστιγα, η οποία απεικονίζει τις σχέσεις εξουσίας που υπήρξαν άνισες καθ' όλη την ιστορία. Δεν μπορεί να υπάρχει δικαιολογία, επιχείρημα και πεδίο κατανόησης. Ορισμένες γυναίκες δολοφονούνται απλά επειδή είναι γυναίκες.
<P>
Αντιμέτωποι με αυτήν την κατάσταση πραγμάτων, έχουμε την ευθύνη να χρησιμοποιήσουμε κάθε μέσο που έχουμε στη διάθεσή μας για να εξαλείψουμε τη βία που βασίζεται στο φύλο, και να προχωρήσουμε και να δημιουργήσουμε μια κοινωνία με περισσότερη ισότητα, με θαρραλέα και αποφασιστικά νομικά μέτρα. Αυτή η ευθύνη ανήκει σε όλους εμάς, τα ευρωπαϊκά θεσμικά όργανα, τα κράτη μέλη και τις οργανώσεις.
<P>
Ως προς αυτό, χώρες όπως η Ισπανία έχουν αναλάβει σαφή δέσμευση. " νομοθεσία κατά της βίας που βασίζεται στο φύλο είναι ένα απαραίτητο και ουσιώδες μέσο. Αυτή η νομοθεσία θα πρέπει, κατά συνέπεια, να χρησιμεύσει ως παράδειγμα για την υπόλοιπη Ευρώπη. Θα μπορούσα επίσης να αναφέρω την εκπαίδευση για την ισότητα, την καταπολέμηση των στερεοτύπων και τη νομική βοήθεια για τα θύματα. Είμαι βέβαιη ότι θα μπορούσαμε να αναφερθούμε σε πολλές άλλες απαραίτητες πολιτικές σε αυτόν τον τομέα. " επερχόμενη ισπανική Προεδρία έχει θέσει την καταπολέμηση της βίας που βασίζεται στο φύλο ως έναν από τους στόχους προτεραιότητάς της. Πιστεύω ότι είναι πολύ σημαντικό και πιστεύω ότι το Σώμα θα στηρίξει σθεναρά εκάστη και κάθε μία από τις πρωτοβουλίες.
<P>
Πρέπει να κάνουμε κοινή προσπάθεια και να συνεργαστούμε. Μόνο τότε θα μπορούμε να στηρίξουμε τα εκατομμύρια θύματα γυναίκες οι οποίες δεν αντέχουν να περιμένουν ούτε ένα λεπτό περισσότερο.
<SPEAKER ID="342" NAME="Corina Creţu" AFFILIATION="S&amp;D">
(RO) Όπως έχει ήδη τονιστεί σε αυτήν την Αίθουσα, η βία κατά των γυναικών είναι πράγματι ένα εξαιρετικά σοβαρό ζήτημα στο οποίο δεν αφιερώνουμε πάντοτε τη δέουσα προσοχή. Αυτό το πρόβλημα υφίσταται σε βαθμό που προκαλεί φρίκη στις αναπτυσσόμενες χώρες, και ειδικά σε χώρες που πλήττονται από πολέμους και συγκρούσεις. Ο βιασμός και η σεξουαλική βία κατά νεαρών κοριτσιών, γυναικών και παιδιών έχει προσλάβει διαστάσεις επιδημίας στις αφρικανικές χώρες στις οποίες μαίνονται πόλεμοι, ιδιαίτερα στο Κονγκό, τη Σομαλία, το Μπουρούντι και τη Λιβερία. Δυστυχώς, το τεράστιο ποσοστό βίαιων πράξεων δεν είναι σύνηθες μόνο σε χώρες που βρίσκονται σε σύγκρουση. Είναι εμφανές επίσης σε μεγάλη κλίμακα στις πιο ειρηνικές και δημοκρατικές χώρες του κόσμου.
<P>
Είναι καθήκον μας να εστιάσουμε την προσοχή μας και τις προσπάθειές μας στην τιμωρία αυτών που είναι ένοχοι για παραβίαση των ανθρωπίνων δικαιωμάτων, ενώ θα καταβάλλουμε προσπάθειες να βελτιώσουμε την ασφάλεια των γυναικών και να διασφαλίσουμε ότι στα θύματα σεξουαλικής επιθετικότητας παρέχεται η κατάλληλη βοήθεια, η οποία κυμαίνεται από την ιατρική βοήθεια έως την επανένταξή τους στην οικογένειά τους και την κοινωνία.
<P>
Τέλος, θα ήθελα να σας υπενθυμίσω τις εκδηλώσεις οι οποίες έλαβαν χώρα από την Επιτροπή Ανάπτυξη για τη Διεθνή "μέρα για την Εξάλειψη της Βίας εναντίον των Γυναικών, καθώς επίσης και να ευχαριστήσω τον επίτροπο De Gucht για το γεγονός ότι συμμετείχε σε αυτές τις εκδηλώσεις και για το ενδιαφέρον το οποίο επέδειξε για αυτό το θέμα, καθώς και την Επίτροπο Ferrero-Waldner για τη συμμετοχή της σε αυτήν τη συζήτηση.
<SPEAKER ID="343" NAME="Silvia Costa" AFFILIATION="S&amp;D">
(IT) Κύριε Πρόεδρε, κυρίες και κύριοι, θα ήθελα να αφιερώσω αυτήν τη Διεθνή "μέρα για την Εξάλειψη της Βίας εναντίον των Γυναικών στη μνήμη της Anna Politkovskaya, δημοσιογράφου και γυναίκας η οποία πλήρωσε με τη ζωή της την αγάπη της για την αλήθεια, στις αφρικανές γυναίκες οι οποίες ζουν σε ζώνες συγκρούσεων, και στις πολλές μορφές πόνου που υφίστανται οι γυναίκες στην Ευρώπη οι οποίες συχνά περνούν απαρατήρητες.
<P>
Αυτά τα παραδείγματα βρίσκονται σε αντίθεση με την υποβαθμισμένη και καταναλωτική εικόνα την οποία τα μέσα ενημέρωσης συχνά προσδίδουν στη γυναικεία ταυτότητα, βοηθώντας να δημιουργηθεί μια κουλτούρα στην οποία οι γυναίκες καταπιέζονται και ταπεινώνονται. Είναι και αυτή επίσης μια σοβαρή μορφή βίας την οποία η Ευρώπη πρέπει να καταγγείλει και για την οποία πρέπει να παρέμβει.
<P>
Οφείλουμε επειγόντως να δημιουργήσουμε ένα συνεκτικό ευρωπαϊκό σύστημα για την καταγραφή στατιστικών στοιχείων -έχει ειπωθεί επανειλημμένα- με ιδιαίτερη αναφορά στους ανήλικους, τη διακίνηση, τη σωματική και σεξουαλική βία, και τις γυναίκες στις ευάλωτες κατηγορίες, όπως οι μετανάστριες. Ωστόσο, θα θέλαμε ακόμη να δούμε απτά αποτελέσματα από τις κατευθυντήριες γραμμές της Ευρωπαϊκής Ένωσης για τις γυναίκες σε ένοπλες συγκρούσεις, τις οποίες η Επίτροπος ανέφερε επίσης προηγουμένως, τουλάχιστον μέσω της χορήγησης οικονομικής και άλλης στήριξης για προγράμματα, τα οποία συχνά οργανώνουν μικρές ενώσεις, τοπικές ΜΚΟ, μεταξύ άλλων σε χώρες οι οποίες ενδιαφέρονται και ασχολούνται με την επανένταξη και την παροχή βοήθειας στις γυναίκες που πέφτουν θύματα βίας.
<P>
Γνωρίζουμε ότι σήμερα έχουμε μια νέα δυνατότητα, όπως προσφέρεται από τη Συνθήκη της Λισαβόνας και το πρόγραμμα της Στοκχόλμης, για να ενταχθεί αυτή η προληπτική δράση μέσα στις λειτουργίες της Κοινότητας.
<P>
Ωστόσο, πρέπει επίσης να καταγγείλουμε μια άλλη πτυχή βίας: το πλαίσιο στο οποίο η βία λαμβάνει χώρα. " βία που συνδέεται με το αλκοόλ και τα ναρκωτικά αυξάνεται μεταξύ των νέων και των ανηλίκων, και ίσως δεν το αναφέρουμε αυτό συχνά όταν συζητούμε για τη βία κατά των γυναικών.
<SPEAKER ID="344" NAME="Joanna Senyszyn" AFFILIATION="S&amp;D">
(PL) Κύριε Πρόεδρε, εκατομμύρια γυναικών ξυλοκοπούνται, κακοποιούνται σεξουαλικά, αγοράζονται, πωλούνται, βιάζονται και δολοφονούνται μόνο επειδή είναι γυναίκες. Περισσότερες γυναίκες πεθαίνουν από επιθέσεις εναντίον τους παρά από καρκίνο. Πρέπει να κάνουμε την κοινή γνώμη να καταλάβει ότι σε μια σύγχρονη, δημοκρατική κοινωνία, δεν υπάρχει θέση για βία κατά των γυναικών. Ας αρχίσουμε από τη διαπαιδαγώγηση της πολιτικής τάξης και την απελευθέρωση της πολιτικής από τις επιδράσεις εκείνων των θρησκειών οι οποίες καθιερώνουν την κυριαρχία των ανδρών. Αυτό αποτελεί προϋπόθεση για την πραγματική ισότητα και το τέλος της βίας.
<P>
Στη χώρα μου, η συντηρητική Δεξιά, η οποία βρίσκεται υπό την επιρροή του κλήρου, αρνείται να δώσει στις γυναίκες πλήρη ανθρώπινα δικαιώματα. Προωθούν μια πατριαρχική οικογένεια, στην οποία ο ρόλος της γυναίκας περιστρέφεται γύρω από την κουζίνα, την κούνια και την εκκλησία. Οι γυναίκες δεν έχουν το δικαίωμα στη διακοπή της κύησης, και υπάρχουν σχέδια να τους στερήσουν το δικαίωμα στην εξωσωματική γονιμοποίηση. " εξιδανικευμένη "Πολωνή Μητέρα", η οποία φέρει γενναία τον σταυρό της με τη μορφή του συζύγου που ξυλοκοπεί τη σύζυγο, είναι ένας παραλογισμός στον οποίο πρέπει να αντιταχθούμε κοινωνικά και νομικά.
<P>
Θα ήθελα να απευθύνω θερμή πρόσκληση στη διάσκεψη για την εξάλειψη τα βίας κατά των γυναικών, η οποία θα συνέλθει στις 10 Δεκεμβρίου στο Ευρωπαϊκό Κοινοβούλιο και η οποία διοργανώνεται με την πρωτοβουλία του Κέντρου για τα Δικαιώματα των Γυναικών στην Πολωνία.
<SPEAKER ID="345" NAME="Pascale Gruny" AFFILIATION="PPE">
(FR) Κύριε Πρόεδρε, κυρίες και κύριοι, καθημερινά στην Ευρώπη, μία στις πέντε γυναίκες πέφτει θύμα βίας. " βία κατά των γυναικών είναι απαράδεκτη, ανεξάρτητα από τη μορφή την οπαία λαμβάνει. Ωστόσο, στην Ευρώπη, πολλές γυναίκες και νεαρά κορίτσια εξακολουθούν να ζουν στη σκιά επιθετικών πράξεων ή εκμετάλλευσης.
<P>
Τα στοιχεία είναι ιδιαίτερα ανησυχητικά. " βία κατά των γυναικών εμφανίζεται με πολλές μορφές και διαπράττεται παντού: οικιακή βία στο σπίτι, σεξουαλική κακομεταχείριση, σεξουαλική παρενόχληση στην εργασία, βιασμός, περιλαμβανομένων των περιστατικών εντός σχέσεων, καθώς επίσης και ως τακτική πολέμου εκτός Ευρώπης.
<P>
Στην Ευρώπη, η οικιακή βία είναι η κύρια αιτία θανάτου και αναπηρίας μεταξύ των γυναικών μεταξύ τω ηλικιών 16 και 44 ετών. Αυτήν ακριβώς τη στιγμή που συζητούμε για αυτά τα εξαιρετικά σοβαρά θέματα, γυναίκες πέφτουν θύματα επιθέσεων. Το να συζητούμε για αυτά τα θέματα δεν αρκεί. Είναι καιρός για ανάληψη δράσης.
<P>
" Ευρωπαϊκή Ένωση έχει καθήκον να προστατεύει τους περισσότερο ευάλωτους πολίτες της. " καταπολέμηση της βίας κατά των γυναικών είναι μια μάχη για τα θεμελιώδη ανθρώπινα δικαιώματα, και το πρόγραμμα Daphne, το οποίο στηρίζει δράσεις που αποσκοπούν στην καταπολέμηση κάθε μορφής βίας, είναι ανεπαρκές.
<P>
Πρέπει να εξεταστούν νέα μέτρα για την ανάπτυξη συνεκτικών ευρωπαϊκών σχεδίων. Στηρίζω την πρωτοβουλία της διοργάνωσης ευρωπαϊκού έτους για την καταπολέμηση της βίας εναντίον των γυναικών, το οποίο το όργανό μας ζητεί επί μία και πλέον δεκαετία.
<SPEAKER ID="346" NAME="Licia Ronzulli" AFFILIATION="PPE">
(IT) Κύριε Πρόεδρε, κυρίες και κύριοι, θα ήθελα να επαναλάβω αυτά τα οποία ήδη ειπώθηκαν από την κ. Matera και την κ. Stassen σχετικά με τη βία για πολιτισμικούς και θρησκευτικούς λόγους. Θα ήθελα να χρησιμοποιήσω τον χρόνο του ενός λεπτού που έχω στη διάθεσή μου για να σας πω σχετικά με μια εμπειρία η οποία με επηρέασε προσωπικά ως εθελόντρια σε μία από τις αποστολές μου.
<P>
Είναι η ιστορία μιας γυναίκας, η ιστορία της Karin, η ιστορία μιας γυναίκας η οποία δεν ήθελε να φορέσει μπούρκα. Για να την τιμωρήσει, ο σύζυγός της έχυσε οξύ σε όλο το σώμα της. Το έκανε ένα βράδυ· το έκανε ενώ αυτή κοιμόταν. Τώρα η Karin φοράει μπούρκα, όχι επειδή θέλει να την φοράει, αλλά για να κρύψει τα σημάδια αυτής της τραγικής επίθεσης.
<P>
Ελπίζω αυτή η ημέρα να μην μείνει απλά μία ακόμη ημερομηνία στο ημερολόγιο, αλλά να μπορέσει να βοηθήσει όλες αυτές τις γυναίκες που βιώνουν τη βία καθημερινά και τα λόγια μας να μετατραπούν σε απτές δράσεις και πράξεις.
<SPEAKER ID="347" NAME="Marc Tarabella" AFFILIATION="S&amp;D">
(FR) Κύριε Πρόεδρε, κυρίες και κύριοι, πολλές γυναίκες στην Ευρώπη και σε ολόκληρο τον κόσμο αγωνίζονται κάθε ημέρα για να θέσουν τέλος στη βία εναντίον τους, αλλά δεν μπορούν και δεν πρέπει να κάνουν αυτόν το αγώνα μόνες τους, επειδή αυτές οι πράξεις βίας κατά των γυναικών, που σε μεγάλο βαθμό διαπράττονται από άνδρες, είναι επίσης πράξεις βίας εναντίον ολόκληρης της ανθρωπότητας.
<P>
Σε αυτόν τον αγώνα επιβάλλεται επίσης να συμμετάσχουν και οι άνδρες. Αυτός είναι ο λόγος για τον οποίο συμμετέχω στην εκστρατεία της λευκής κορδέλας. Αρχικά η εκστρατεία αυτή που δημιουργήθηκε από άνδρες για άλλους άνδρες, άρχισε στον Καναδά προ είκοσι περίπου ετών. Μια ομάδα ανδρών αποφάσισε μια ημέρα ότι είχαν καθήκον να ενθαρρύνουν άλλους άνδρες να διαμαρτυρηθούν δημόσια κατά της βίας που ασκείται στις γυναίκες. Αυτή η λευκή κορδέλα είναι ένα σύμβολο, είναι επίσης το σύμβολο του γαρύφαλλου το οποίο θυμίζει τον αγώνα των κονγκολέζων γυναικών κατά των δεινών που υπέφεραν καθημερινά - ήταν μόλις προ ολίγου εδώ.
<P>
Κατά συνέπεια, ζητώ από όσο το δυνατόν περισσότερους από τους συναδέλφους μου βουλευτές να συμμετάσχουν μαζί μας σε αυτόν τον αγώνα κατά της βίας εις βάρος των γυναικών επειδή, εκτός από τη σωματική βία, υπάρχει και η ψυχολογική βία και συχνά, όπως γνωρίζετε, τα λόγια μπορούν να πληγώσουν περισσότερο από τα κτυπήματα.
<SPEAKER ID="348" NAME="Daciana Octavia Sârbu" AFFILIATION="S&amp;D">
(RO) " βία κατά των γυναικών, στις διάφορες μορφές της, ποικίλει ανάλογα με το οικονομικό, πολιτισμικό και πολιτικό περιβάλλον της κοινωνίας. Κυμαίνεται από την ενδοοικογενειακή ψυχολογική και σωματική κακοποίηση έως τον εξαναγκασμό σε γάμο σε νεαρή ηλικία και άλλες βίαιες πρακτικές. Οιαδήποτε μορφή βίας κατά των γυναικών είναι απαράδεκτη παραβίαση των ανθρωπίνων δικαιωμάτων και εμποδίζει την ισότητα των φύλων. Αυτού του είδους η βία επικρατεί σε ευρεία κλίμακα. Προξενεί περισσότερα θύματα από ό,τι ο καρκίνος και αφήνει βαθιές πληγές στην ψυχή των ανθρώπων και τον κοινωνικό ιστό. Αυτός είναι ο λόγος για τον οποίο θα πρέπει να αυξήσουμε τις προσπάθειές μας για την καταπολέμηση αυτού του προβλήματος.
<P>
Οι εκτιμήσεις του Ο"Ε δείχνουν ότι οι πράξεις βίας όχι μόνο εξακολουθούν να διαπράττονται, αλλά στην πραγματικότητα σημειώνουν αύξηση. Δυστυχώς, αυτές οι πράξεις τις περισσότερες φορές δεν βεβαιώνονται ή απλούστατα αγνοούνται. Στη Ρουμανία, στηρίζω την εκστρατεία που διευθύνει το Ταμείο για τον Πληθυσμό του Ο"Ε και το Κέντρο Ενημέρωσης των "Ε, με τίτλο "Γυναίκες στη Σκιά". " Εκστρατεία αποσκοπεί στην ευαισθητοποίηση της κοινής γνώμης για τη σοβαρή φύση αυτού του προβλήματος.
<SPEAKER ID="349" NAME="Gesine Meissner" AFFILIATION="ALDE">
(DE) Κύριε Πρόεδρε, κυρίες και κύριοι, η βία κατά των γυναικών αποτελεί φρικτή παραβίαση ανθρωπίνων δικαιωμάτων, ανεξάρτητα από τη μορφή την οποία προσλαμβάνει, περιλαμβανομένου του εξαναγκασμού σε γάμο, του ξυλοδαρμού και του βιασμού. Θεωρώ ότι ο όρος "έγκλημα τιμής" είναι ιδιαίτερα αποκρουστικός, διότι στην προκειμένη περίπτωση δεν υπάρχει τίποτε το αξιότιμο σε μια τέτοια πράξη. Το έγκλημα τιμής είναι ένα ειδεχθές έγκλημα και πρέπει να κάνουμε οτιδήποτε μπορούμε για να το καταπολεμήσουμε.
<P>
" Συνθήκη της Λισαβόνας πρόκειται σε λίγο να υπογραφεί και, επομένως, ο Χάρτης των Θεμελιωδών Δικαιωμάτων ως παράρτημα στη συνθήκη θα είναι ιδιαίτερα σημαντικός. Αυτός είναι ο λόγος για τον οποίο εμείς στην Ευρωπαϊκή Ένωση είμαστε υποχρεωμένοι να πράξουμε οτιδήποτε είναι δυνατόν για να καταπολεμήσουμε αυτήν τη βία.
<P>
Έχει ήδη αναφερθεί ότι ο βιασμός μπορεί να χρησιμοποιηθεί ως όπλο πολέμου. Αναφορές έχουν ήδη γίνει στο Κονγκό, όπου αυτές οι φριχτές πράξεις διαπράττονται επί χρόνια και όπου οι βιαστές μπορούν ακόμη και να ισχυρίζονται ότι στα θύματά τους συγκαταλέγονται μικρά παιδιά και ηλικιωμένες γυναίκες. Εφαρμόζουμε αριθμό προγραμμάτων και η κ. Ferrero-Waldner αναφέρθηκε στο γεγονός ότι έχει προσεγγίσει γυναίκες οι οποίες κατέχουν κυβερνητικές θέσεις σε ολόκληρο τον κόσμο. Προφανώς αυτό δεν αρκεί. Δεν είναι ένα πρόβλημα που αφορά μόνο τις γυναίκες. Είναι πρόβλημα που αφορά τον καθένα στον κόσμο. Εμείς στην Ευρωπαϊκή Ένωση πρέπει να πράξουμε οτιδήποτε μπορούμε για να βελτιώσουμε την κατάσταση.
<SPEAKER ID="350" NAME="Małgorzata Handzlik" AFFILIATION="PPE">
(PL) Κύριε Πρόεδρε, τα τελευταία χρόνια, οι πρωτοβουλίες στήριξης προσπαθειών για την εξάλειψη της βίας κατά των γυναικών έχουν πολλαπλασιαστεί. Δυστυχώς, αυτό το φαινόμενο εξακολουθεί να υφίσταται στην Ευρώπη, ανεξαρτήτως της ηλικίας των γυναικών, του μορφωτικού επιπέδου τους ή της κοινωνικής θέσης τους. Επομένως, οφείλουμε, να συνεχίσουμε να υπογραμμίζουμε ότι η βία κατά των γυναικών δεν είναι ούτε φυσική ούτε αναπόφευκτη. " βία κατά των γυναικών, παντού στον κόσμο, είναι απλούστατα έγκλημα και παραβίαση του δικαιώματος στη ζωή, την προσωπική αξιοπρέπεια, την ασφάλεια, και το απαραβίαστο του σώματος και της ψυχής. " συζήτηση για τη βία δεν πρέπει να περιορίζεται μόνο στην παρουσίαση των γυναικών ως θυμάτων αλλά, προπαντός, να αφορά την αναγκαιότητα καταδίκης και του δράστη, ο οποίος δεν πρέπει να μένει ατιμώρητος. Χρειαζόμαστε μακροπρόθεσμη διαπαιδαγώγηση γυναικών κα ανδρών, η οποία θα εξαλείψει τα στερεότυπα και θα κάνει τον καθένα να αντιληφθεί την ανάγκη να καταπολεμά αυτό το φαινόμενο.
<SPEAKER ID="351" NAME="Ilda Figueiredo" AFFILIATION="GUE/NGL">
(PT) Ελπίζω αυτή η Διεθνής "μέρα για την Εξάλειψη της Βίας εναντίον των Γυναικών να σηματοδοτήσει την αρχή της κατάρρευσης του τείχους της σιωπής και της αδιαφορίας, το οποίο εξακολουθεί να υπάρχει στην κοινωνία μας αναφορικά με αυτήν την πραγματική μάστιγα που πλήττει εκατομμύρια γυναίκες στην Ευρωπαϊκή Ένωση και σε ολόκληρο τον κόσμο.
<P>
" βία κατά των γυναικών συνιστά παραβίαση ανθρωπίνων δικαιωμάτων και εμπόδιο στη συμμετοχή τους στην κοινωνική και πολιτική ζωή, τη δημόσια ζωή και την εργασία, εμποδίζοντάς τες να είναι πολίτες με πλήρη δικαιώματα. Μολονότι τα διάφορα είδη βίας ποικίλουν επίσης ανάλογα με τις κουλτούρες και τις παραδόσεις, όπως ήδη αναφέρθηκε εδώ, οι καπιταλιστικές, οικονομικές και κοινωνικές κρίσεις καθιστούν τις γυναίκες ακόμη πιο ευάλωτες, επιδεινώνοντας την εκμετάλλευσή τους και οδηγώντας τες στη φτώχεια και την περιθωριοποίηση, η οποία συμβάλλει στη διακίνηση γυναικών και την πορνεία.
<P>
Επομένως, είναι εξαιρετικά σημαντικό να σταθεροποιηθούν οικονομικοί πόροι και οι πολιτικές οι οποίες είναι πραγματικά αφιερωμένες στην προαγωγή του ρόλου των γυναικών στην κοινωνία και στην προαγωγή ίσων δικαιωμάτων, και να εφαρμόσουμε πραγματικά σχέδια για την καταπολέμηση κάθε μορφής βίας κατά των γυναικών, μαζί με την εξάλειψη των διακρίσεων οι οποίες εξακολουθούν να υπάρχουν και την προστασία των θυμάτων.
<SPEAKER ID="352" NAME="Nicole Kiil-Nielsen" AFFILIATION="Verts/ALE">
(FR) Κύριε Πρόεδρε, η δεκαετία του 2000 χαρακτηρίζεται στην Ευρώπη από την εξάπλωση της νομοθεσίας για την ασφάλεια: παρακολούθηση, καταστολή, κράτηση και φυλάκιση.
<P>
Οι προϋπολογισμοί που συνδέονται με αυτές τις πολιτικές έχουν εκτιναχθεί στα ύψη. Παρά ταύτα, η βία κατά των γυναικών δεν σημειώνει κάμψη. Σύμφωνα με τα στοιχεία, το 2008, 156 γυναίκες πέθαναν από τραύματα που κατάφερε ο σύζυγός τους στη Γαλλία, όπου σχεδόν μία γυναίκα στις δέκα πέφτει θύμα συζυγικής βίας. Τα μέτρα ασφάλειας τα οποία εφαρμόζονται με βιντεοπαρακολούθηση, αρχειοθέτηση ή καταχώριση βιομετρικών στοιχείων δεν ανταποκρίνονται στις ανάγκες ασφάλειας των γυναικών.
<P>
Αυτή η βία πλήττει όλες τις γυναίκες σε όλες τις χώρες, ανεξαρτήτως καταγωγής, κοινωνικού υπόβαθρου ή θρησκείας. Συνδέεται με τις διακρίσεις που βασίζονται στο φύλο Ο σεξισμός, όπως και ο ρατσισμός, συνίσταται στο να αρνούμαστε στο άλλο άτομο το alter ego του.
<P>
Πώς καταπολεμούμε τον σεξισμό; Αυτό που χρειαζόμαστε είναι ισχυρή πολιτική βούληση για να ενημερώνουμε, να προλαμβάνουμε και να προστατεύουμε, πολιτική βούληση για να καταργήσουμε κάθε μορφής διακρίσεις από τις οποίες πηγάζει η βία. " ασφάλεια των μισών και πλέον ευρωπαίων πολιτών, δηλαδή των γυναικών πολιτών, δεν αξίζει μια σημαντική πολιτική επένδυση;
<SPEAKER ID="353" NAME="Åsa Torstensson" LANGUAGE="SV">
Κύριε Πρόεδρε, κυρία Svensson, αξιότιμοι κύριοι βουλευτές, σας ευχαριστώ για την πολύ σημαντική συζήτηση. " βία των ανδρών κατά των γυναικών έχει πολλά προσωπεία και μπορεί να λάβει πολλές μορφές, όμως η ευάλωτη θέση και ο πόνος είναι τα ίδια ανεξάρτητα από το ποιος πλήττεται.
<P>
Είναι θετικό το γεγονός ότι αναλαμβάνονται τόσες πολλές πρωτοβουλίες από την Επιτροπή σε αυτόν τον τομέα, και ευελπιστώ ότι η ευρωπαϊκή συνεργασία θα είναι μια δύναμη για την καταπολέμηση της βίας και την ενίσχυση της ισότητας και ότι θα εργαστούμε στρατηγικά. Αυτή η πρωτοβουλία και δραστηριότητα ήταν αίτημα πολλών από εσάς στο Κοινοβούλιο.
<P>
Θα ήθελα να επαναλάβω ότι η βία κατά των γυναικών είναι τομέας προτεραιότητας για τη σουηδική Προεδρία. 1. Εντός του πλαισίου του προγράμματος της Στοκχόλμης το οποίο θα εγκριθεί τον προσεχή μήνα, θα υπάρχουν μεγαλύτερες ευκαιρίες για την αντιμετώπιση εκείνων των προβλημάτων που αφορούν τις γυναίκες που υφίστανται τη βία και έχουν επισημανθεί από το Κοινοβούλιο.
<P>
2. Στις 9 Νοεμβρίου, η Προεδρία φιλοξένησε διάσκεψη στην οποία τα κράτη μέλη και εκπρόσωποι της κοινωνίας των πολιτών είχαν την ευκαιρία να ανταλλάξουν τις εμπειρίες τους και τις πληροφορίες τους σχετικά με την καταπολέμηση της βίας κατά των γυναικών. Κατά τη διάρκεια του φθινοπώρου, η Προεδρία διοργάνωσε επίσης διάσκεψη στις Βρυξέλλες σχετικά με τα θύματα διακίνησης ανθρώπων, με σκοπό να επισημανθεί η ανάγκη για μέτρα που θα λαμβάνονται όσον αφορά τα άτομα που πλήττονται και για την εστίαση στη συνεργασία με χώρες καταγωγής αναφορικά με το θέμα της διακίνησης ανθρώπων.
<P>
Θα ήθελα να εκφράσω τις ευχαριστίες μου για αυτήν την εξαιρετικά σημαντική συζήτηση. Ο δρόμος είναι μακρύς και τα εμπόδια είναι πολλά, όμως όραμά μας πρέπει να είναι η εξάλειψη της βίας κατά των γυναικών.
<SPEAKER ID="354" NAME="Karel De Gucht" LANGUAGE="EN">
Κύριε Πρόεδρε, έχω μόνο ορισμένες τελικές παρατηρήσεις, όμως καταρχάς θα ήθελα να ευχαριστήσω όλους τους βουλευτές οι οποίοι έλαβαν τον λόγο σε αυτήν τη συζήτηση, η οποία είναι μια πολύ κρίσιμη συζήτηση. " βία κατά των γυναικών είναι μία από τις χειρότερες μορφές παραβίασης ανθρωπίνων δικαιωμάτων η οποία είναι πολύ διαδεδομένη, όχι μόνο στις αναπτυσσόμενες χώρες. Μιλούμε πολύ για το Κονγκό, αλλά θα πρέπει να επίσης να ομιλούμε και για άλλες αναπτυσσόμενες χώρες, όπως, για παράδειγμα, το Πακιστάν. Χθες βράδυ, μετά από μια συνεδρίαση σε αυτό το Κοινοβούλιο, παρακολούθησα τηλεόραση και υπήρχε ένα πρόγραμμα στο 24/24 σχετικά με τις παραβιάσεις δικαιωμάτων εις βάρος των γυναικών στο Πακιστάν. Ήταν φοβερό, απλά φοβερό. Αλλά ήταν επίσης η αλήθεια. Μια βουλευτής ανέφερε την περίπτωση της γυναίκας η οποία δεν ήθελε να φορέσει μπούρκα.
<P>
Είναι προφανές ότι οι ένοπλες συγκρούσεις επιδεινώνουν και καθιστούν σοβαρότερες τις παραβιάσεις δικαιωμάτων εις βάρος των γυναικών, ότι η σεξουαλική βία χρησιμοποιείται ως όπλο πολέμου, ότι διαπιστώνουμε μετά από κάποιο χρονικό διάστημα ότι ο κοινωνικός ιστός και η συνοχή των παραδοσιακών κοινοτήτων καταστρέφονται, διαρρηγνύονται, ότι η δεοντολογία εξαφανίζεται και ότι στο τέλος υπάρχει μια κατάσταση όπου όχι μόνο οι αντάρτες και οι στρατιώτες, αλλά επίσης και οι απλοί πολίτες διαπράττουν τέτοιου είδους φρικιαστικές επιθέσεις σε γυναίκες και παιδιά.
<P>
Αρκετοί βουλευτές ρώτησαν αν είναι δυνατόν να υπάρξει ευρωπαϊκή οδηγία σχετικά με τη βία κατά των γυναικών η οποία θα διασφάλιζε την πρόληψη της βίας, την προστασία των θυμάτων και τη δίωξη των δραστών. Δυστυχώς, δεν πιστεύω ότι υπάρχει νομική βάση για αυτό. Υπάρχει νομική βάση στη Συνθήκη της Λισαβόνας για ορισμένες ειδικές δράσεις οι οποίες είναι δυνατόν να αναληφθούν...
<P>
(FR) ... ειδικά όσον αφορά τη διακίνηση ανθρώπων, τη σεξουαλική εκμετάλλευση παιδιών και την παιδική πορνογραφία. Υπάρχει σαφής αναφορά σε αυτό στη Συνθήκη της Λισαβόνας, όμως η Διακήρυξη των Ανθρωπίνων Δικαιωμάτων ως τέτοια δεν αποτελεί νομική βάση με βάση την οποία θα υπάρξει ευρωπαϊκή οδηγία.
<P>
Ωστόσο, εξακολουθώ να πιστεύω ότι η Επιτροπή πρέπει να συνεχίσει να αξιοποιεί διάφορους τρόπους αντιμετώπισης αυτού του προβλήματος, ειδικά μέσω προγραμμάτων τα οποία δεν επικεντρώνονται μόνο στις αναπτυσσόμενες χώρες, αλλά επίσης και σε ορισμένες ευάλωτες ομάδες και στα δικά μας κράτη μέλη, επειδή και εδώ επίσης στην Ευρωπαϊκή Ένωσή μας, η οποία θα έπρεπε πράγματι να δείχνει το παράδειγμα όσον αφορά την προστασία των ανθρωπίνων δικαιωμάτων και των δικαιωμάτων των γυναικών, εξακολουθούν να υπάρχουν προβλήματα.
<P>
Μπορείτε να βασίζεστε στην Επιτροπή -τόσο την παρούσα όσο και την επόμενη- για να επιδιωχθεί και να αναπτυχθεί αυτή η δράση, για τον απλό λόγο ότι πιστεύω πως είναι απαραίτητη. Το ζήτημα δεν είναι, όπως ένας εξ υμών διατύπωσε την ιδέα, αν τα κράτη μέλη, η Επιτροπή ή η Ευρωπαϊκή Ένωση θα έπρεπε να αναλάβουν την πρωτοβουλία. Πιστεύω ότι, σε όλα τα επίπεδα και σε όλες τις σφαίρες αρμοδιότητας, πρέπει πράγματι να έχουμε αυτό το πρόβλημα κατά νου.
<SPEAKER ID="357" NAME="Πρόεδρος">
Σύμφωνα με το άρθρο 115, παράγραφος 5, του Κανονισμού, έχω λάβει μια πρόταση ψηφίσματος, εξ ονόματος της Επιτροπής Δικαιωμάτων των Γυναικών και Ισότητας των Φύλων.
<P>
" συζήτηση έληξε.
<P>
" ψηφοφορία θα διεξαχθεί αύριο, Πέμπτη, 26 Νοεμβρίου 2009.
<P>
Γραπτές δηλώσεις (άρθρο 149)
<SPEAKER ID="982" NAME="Vilija Blinkevičiūt " LANGUAGE="LT">
Συμφωνώ με αυτό το ψήφισμα και ζητώ επιμόνως από την Επιτροπή να κηρύξει το Έτος για την Εξάλειψη της Βίας εναντίον των Γυναικών. Πιστεύω ότι τότε τα κράτη μέλη θα φροντίσουν ταχύτερα να βελτιώσουν την εθνική νομοθεσία για την καταπολέμηση της βίας κατά των γυναικών, ειδικά όσον αφορά την καταπολέμηση της οικιακής βίας κατά των γυναικών, και θα εφαρμόσουν αποτελεσματικά εθνικά προγράμματα δράσης για την καταπολέμηση της βίας κατά των γυναικών. Τα κράτη μέλη πρέπει να εφαρμόσουν ενιαίο σύστημα για τη μείωση της βίας κατά των γυναικών - για την παγίωση της πρόληψης, της προστασίας και μέτρων βοήθειας. Είναι πολύ σημαντικό αυτό το θέμα να είναι μία από τις προτεραιότητες ευθύς ως η νέα Επιτροπή αρχίσει το έργο της και η Ισπανία αναλάβει την Προεδρία του Συμβουλίου.
<SPEAKER ID="981" NAME="Proinsias De Rossa  " LANGUAGE="EN">
Σήμερα είναι η Διεθνής "μέρα για την Εξάλειψη της Βίας εναντίον των Γυναικών. " βία κατά των γυναικών υπάρχει παντού και μεταξύ όλων των κοινωνικών τάξεων, πλούσιων και φτωχών, μορφωμένων και αμόρφωτων, των κοινωνικά μετακινούμενων και των περιθωριοποιημένων, αλλά παραμένει μια διαδεδομένη και δομική τύφλωση σε αυτό το πρόβλημα. Αυτό το ψήφισμα είναι ένα στοχευμένο και συνεκτικό σχέδιο δράσης της ΕΕ για την καταπολέμηση κάθε μορφής βίας κατά των γυναικών, όπως αναφέρεται στον χάρτη πορείας της ΕΕ για την ισότητα μεταξύ γυναικών και ανδρών. Οι εθνικές νομοθεσίες και πολιτικές πρέπει να βελτιωθούν μέσω της ανάπτυξης περιεκτικών εθνικών σχεδίων δράσης για να προλαμβάνουν, να προστατεύουν, και να διώκουν. Στην Ιρλανδία κατά το περασμένο έτος, 1 947 γυναίκες και 3 269 παιδιά έγιναν δεκτά σε ξενώνες κακοποιημένων ατόμων. Περισσότερες από 120 γυναίκες δολοφονήθηκαν από το 1996 και εξής, σημαντικός αριθμός εκ των οποίων δολοφονήθηκε από τον σύντροφο ή τον πρώην σύντροφο. Οι έρευνες της ΕΕ έχουν δείξει ότι μία γυναίκα στις πέντε έχει υποστεί βία στα χέρια του άρρενος συντρόφου της και ότι το 25% όλων των εγκλημάτων βίας που αναφέρθηκαν στην Ευρώπη αφορούν άνδρες που επιτίθενται στη σύζυγό τους ή στη σύντροφό τους. " οικιακή βία στοχεύει στον έλεγχο και την καταστροφή του ανθρώπινου πνεύματος. Αναφορές για σχεδιαζόμενες περικοπές έως 30% από την ιρλανδική κυβέρνηση σε ορισμένες υπηρεσίες αντικατοπτρίζουν επαρκώς την έλλειψη πραγματικής δέσμευσης για την πρόληψη, την προστασία και τη δίωξη.
<SPEAKER ID="980" NAME="Louis Grech  " LANGUAGE="EN">
Στην Ευρώπη, μία στις πέντε γυναίκες έχει υποστεί οικιακή βία. Στη Μάλτα, αναφέρθηκαν 467 περιπτώσεις οικιακής βίας μεταξύ Ιανουαρίου και Οκτωβρίου 2009, αλλά αυτά τα στοιχεία προφανώς δεν είναι αντιπροσωπευτικά του προβλήματος που υπάρχει στη Μάλτα. Παρομοίως, τα στατιστικά στοιχεία στα άλλα κράτη μέλη είναι παραπλανητικά. Αυτό συμβαίνει επειδή οι γυναίκες συχνά φοβούνται ότι θα παρεξηγηθούν από τις αρχές και τα δικαστικά όργανα. Το ψήφισμα περιγράφει ότι η βία, εκτός από τον εγκληματικό χαρακτήρα της, είναι επίσης ζήτημα διακρίσεων και ανισότητας - τομέας αρμοδιότητας της ΕΕ. " πρόταση ψηφίσματος σωστά εστιάζει στη δίωξη των δραστών. Το να μην υπάρχουν νομικά παράθυρα που να επιτρέπουν την ατιμωρησία των δραστών είναι σημαντικό. Ωστόσο, τούτου λεχθέντος, η αναμόρφωση των συντρόφων που προβαίνουν σε κακοποίηση θα πρέπει επίσης να εξετάζεται για να αποφεύγεται η μελλοντική επανάληψη βίας. Ορισμένα κράτη μέλη δεν έχουν επαρκώς καταρτισμένο προσωπικό για να παρέχει επαρκή στήριξη, να βοηθά και να συμβουλεύει τα θύματα. Για τα θύματα, η δημιουργία ξενώνων για κακοποιημένες γυναίκες δεν αρκεί. Αυτές οι γυναίκες χρειάζονται βοήθεια από το κράτος Για να επανενταχθούν στην αγορά εργασίας προκειμένου να αποκτήσουν οικονομική ανεξαρτησία από αυτόν ο οποίος τις κακοποιεί. Πρέπει να ενταθεί η εφαρμογή προγραμμάτων κατάρτισης για τα θύματα, για να τους επιτρέπεται να επανενταχθούν πλήρως στην κοινωνία, και η ΕΕ πρέπει να ασχοληθεί επισταμένως με τέτοιες κραυγαλέες ανισότητες.
<SPEAKER ID="358" NAME="Zita Gurmai  " LANGUAGE="EN">
" βία κατά των γυναικών αποτελεί σοβαρό ζήτημα ανησυχίας σε ολόκληρο τον κόσμο. Οι γυναίκες -και τα παιδιά- είναι το πιο ευάλωτο τμήμα της κοινωνίας, το τμήμα του πληθυσμού το οποίο θα υποστεί κακομεταχείριση συχνότερα. Επί παραδείγματι, στην Ευρώπη, εκτιμάται ότι το 20-25% των γυναικών πέφτουν θύματα σωματικής βίας κατά τη διάρκεια της ενήλικης ζωής τους, ενώ το 10% των γυναικών αντιμετωπίζουν ακόμη και σεξουαλική βία. Όσον αφορά την οικιακή βία, το 98% των περιπτώσεων αφορούν περιστατικά βίας από τους άνδρες κατά των γυναικών, και κατά συνέπεια πρέπει να το θεωρήσουμε αυτό ως ζήτημα που συνδέεται με το φύλο. Όταν μιλούμε για βία, δεν μιλούμε μόνο για σωματική βία: συνεπώς, λαμβάνοντας υπόψη όλες τις μορφές βίας, τα παραπάνω αποτελέσματα θα ήταν πολύ χειρότερα.
<P>
Πιστεύω ότι δεν μπορούμε να ανεχόμαστε τέτοια στοιχεία και την πραγματικότητα που πλήττει ειδικά τις γυναίκες. Οι ευρωπαίοι Σοσιαλιστές ζητούν επί μακρόν αποτελεσματική προστασία και αποτελεσματικά προγράμματα. Το πρόγραμμα Daphne είναι μια καλή αρχή, αλλά χρειάζεται να κάνουμε πολλά ακόμη σε επίπεδο κρατών μελών της ΕΕ. Θεωρώ ότι είναι πολύ σημαντικό το γεγονός ότι η ισπανική Προεδρία έχει αποφασίσει να θέσει ως προτεραιότητα την καταπολέμηση της βίας. Κανένα κοινωνικό πρόβλημα δεν μπορεί να επιλυθεί πλήρως σε μόλις έξι μήνες. Επομένως, θα κάνω τα πάντα για να διασφαλιστεί ότι η βελγική και η ουγγρική Προεδρία θα συνεχίσουν το έργο που άρχισε η ισπανική Προεδρία.
<SPEAKER ID="979" NAME="Lívia Járóka  " LANGUAGE="EN">
" εξαναγκαστική στείρωση είναι μία από τις θλιβερότερες μορφές βίας κατά των γυναικών και ανεπίτρεπτη παραβίαση ανθρωπίνων δικαιωμάτων. Σε αρκετά κράτη μέλη, οι γυναίκες Ρομά έχουν υποστεί εξαναγκαστική στείρωση που απέβλεπε στη μείωση του "υψηλού, ανθυγιεινού" δείκτη γεννήσεων. Παρά το γεγονός ότι έχουν καταγραφεί αρκετές περιπτώσεις και έχουν εκδοθεί δικαστικές αποφάσεις υπέρ των θυμάτων, εκκρεμούν ακόμη επαρκείς αποζημιώσεις και επίσημη συγγνώμη στις περισσότερες περιπτώσεις. Θα ήθελα εδώ να χαιρετίσω τη συγγνώμη του πρωθυπουργού Jan Fischer, καθώς και την πρόσφατη πρόταση ψηφίσματος από την τσεχική κυβέρνηση, με το οποίο ζητείται έως την 31η Δεκεμβρίου 2009 ο υπουργός Υγείας να αναλάβει σειρά μέτρων για να διασφαλίσει ότι τέτοιες παραβιάσεις δεν θα λαμβάνουν πλέον χώρα. Ελπίζω οι υπόλοιπες χώρες, όπως η Σλοβακία, να μιμηθούν την τσεχική πρωτοβουλία και να εγκαταστήσουν μηχανισμό για τη χορήγηση επαρκούς αποζημίωσης στις γυναίκες των οποίων καταστράφηκαν οι αναπαραγωγικές ικανότητες χωρίς τη συγκατάθεσή τους. Είναι απαραίτητο τα κράτη μέλη να διεξαγάγουν έρευνα χωρίς καθυστέρηση για τις ακραίες παραβιάσεις ανθρωπίνων δικαιωμάτων εις βάρος των γυναικών Ρομά, να επιβληθούν κυρώσεις στους δράστες και να διασφαλιστεί ότι έχουν εξακριβωθεί τα στοιχεία ταυτότητας όλων των θυμάτων και έχουν λάβει αποζημίωση. Κοινός στόχος των ευρωπαϊκών κρατών είναι η προστασία της υγείας και της σωματικής ακεραιότητας όλων των γυναικών της ηπείρου.
<SPEAKER ID="978" NAME="Joanna Katarzyna Skrzydlewska  " LANGUAGE="PL">
Στη γενική εκστρατεία για την προστασία των ανθρωπίνων δικαιωμάτων, φαίνεται ότι στο πρόβλημα της βίας κατά των γυναικών, περιλαμβανομένης της οικιακής βίας, δίδεται πολύ λίγη προσοχή. " εκστρατεία των "Ε για να τεθεί τέλος στη βία κατά των γυναικών παγκοσμίως το 2008 αποκάλυψε ότι οι γυναίκες ηλικίας μεταξύ 15 και 44 ετών κινδυνεύουν περισσότερο να πέσουν θύματα βιασμού και οικιακής βίας παρά να προσβληθούν από καρκίνο, να πέσουν θύματα τροχαίων ατυχημάτων, πολέμου ή ελονοσίας. Στην ίδια την ΕΕ έχουν αναφερθεί διάφορες μορφές βίας από το 40-50% των γυναικών. Εκτιμάται ότι ετησίως 500 000 έως 2 εκατομμύρια άτομα, και η πλειοψηφία αυτών είναι γυναίκες και παιδιά, πέφτουν θύματα διακίνησης, εξωθούνται στην πορνεία, την αναγκαστική εργασία και τη σκλαβιά ή τη δουλεία. Επομένως, είμαι ευτυχής για το γεγονός ότι αυτό το πρόβλημα έχει παρουσιαστεί στο ψήφισμα που ετοίμασε η Επιτροπή Δικαιωμάτων των Γυναικών και Ισότητας των Φύλων. Είναι σημαντικό να εναρμονιστεί η προσέγγιση για την καταπολέμηση της βίας κατά των γυναικών, η οποία, ως αποτέλεσμα, θα καθιστούσε αποτελεσματικότερες αυτές τις προσπάθειες. Είναι επίσης σημαντικό να δοθεί το σωστό είδος βοήθειας στις γυναίκες και στα άτομα που υπήρξαν ήδη θύματα βίας. Ωστόσο, εξίσου σημαντική είναι η ευαισθητοποίηση εκ μέρους της κοινωνίας ότι η οικιακή βία δεν πρέπει να είναι ένα ενοχλητικό πρόβλημα το οποίο φυλάσσεται κλεισμένο στους τέσσερις τοίχους του σπιτιού.
<SPEAKER ID="359" NAME="Anna Záborská  " LANGUAGE="SK">
Σήμερα, 25 Νοεμβρίου, δεν είναι μόνο η Διεθνής "μέρα για την Εξάλειψη της Βίας εναντίον των Γυναικών, αλλά επίσης η ημέρα κατά την οποία ο χριστιανικός κόσμος θυμάται την Αγία Αικατερίνη της Αλεξανδρείας η οποία, στις αρχές του 4ου αιώνα, φυλακίστηκε και κατέστη θύμα βίας, μάρτυρας συνείδησης και ελευθερίας της έκφρασης. Ορισμένοι άνθρωποι μεγαλοποιούν το πρόβλημα της βίας με τέτοιο τρόπο, ώστε ορισμένες φορές έχουμε την αίσθηση ότι οι γυναίκες δεν έχουν κανένα άλλο πρόβλημα. Πιστεύω ακράδαντα ότι μακράν τον περισσότερο καιρό τις γυναίκες τις απασχολεί περισσότερο η φτώχεια, τα προβλήματα υγείας, η εκπαίδευση, η αξία που αποδίδεται στην εργασία τους εντός της οικογένειας και οι άλλες συνθήκες της ζωής τους.
<P>
Ωστόσο, πρέπει παρά ταύτα να παραδεχθούμε ότι η βία είναι επίσης πρόβλημα. Είναι ένα πρόβλημα το οποίο δεν συνάδει με μια πολιτισμένη κοινωνία, ένα πρόβλημα το οποίο υπονομεύει την ανθρώπινη αξιοπρέπεια. Ωστόσο, αντιλαμβάνομαι ότι υπάρχει μια πολιτικά ορθή βία και μια μη ορθή πολιτικά βία στο Ευρωπαϊκό Κοινοβούλιο, και αυτή είναι η μόνη εξήγηση γιατί το σχέδιο τροπολογίας που κατέθεσα το οποίο καταδίκαζε την αναγκαστική στείρωση γυναικών και τη βίαιη διακοπή της κύησης δεν πέρασαν στην Επιτροπή Δικαιωμάτων των Γυναικών και Ισότητας των Φύλων.
<SPEAKER ID="360" NAME="Zbigniew Ziobro  " LANGUAGE="PL">
Είναι μεγάλη ντροπή το γεγονός ότι εξακολουθούν να καταγράφονται τόσες πολλές περιπτώσεις βίας κατά των γυναικών στην Ευρώπη. Ιδιαίτερη ανησυχία πρέπει να προξενεί το γεγονός ότι σημαντικό ποσοστό περιπτώσεων βίας δεν αναφέρεται στην αστυνομία, ειδικά ενόψει του γεγονότος ότι υπάρχουν περιπτώσεις τόσο σοβαρών εγκλημάτων, όπως ο βιασμός. Καμία στρατηγική για την εξάλειψη της βίας κατά των γυναικών δεν μπορεί να είναι επιτυχής αν τα θύματα δεν αναφέρουν το γεγονός της βίας στις αρμόδιες αρχές. Ο νόμος πρέπει να διασφαλίζει μια αποφασιστική αντίδραση σε αυτόν τον τομέα, έτσι ώστε τα θύματα να μπορούν να ανακτούν την αίσθηση δικαιοσύνης και έτσι ώστε και αυτά και ολόκληρη η κοινωνία να είναι σε θέση να προστατεύονται από παρόμοια συμβάντα στο μέλλον. Ανησυχία πρέπει να δημιουργεί το γεγονός ότι σε αρκετές χώρες της ΕΕ, περιλαμβανομένης της Πολωνίας, οι ποινές που επιβάλλονται για αδικήματα σεξουαλικής φύσης είναι πολύ επιεικείς και, επιπλέον, αυτές οι ποινές συχνά αναστέλλονται. Για παράδειγμα, μπορούμε να επισημάνουμε το γεγονός ότι το 40% των ποινών οι οποίες επιβάλλονται στην Πολωνία για το αδίκημα του βιασμού είναι ποινές φυλάκισης με αναστολή. " επιβολή τέτοιων επιεικών ποινών, στην πραγματικότητα, αποτελεί χαστούκι στο πρόσωπο των θυμάτων εκ μέρους των δικαστηρίων, τα οποία κρίνουν με τόση επιείκεια το αδίκημα που διαπράχθηκε εις βάρος των θυμάτων. Μια σοβαρή προσέγγιση στο πρόβλημα της βίας κατά των γυναικών πρέπει να εμπεριέχει την αναγκαιότητα της αυστηρής μεταχείρισης των δραστών της βίας, προκειμένου να διασφαλίζεται μια δίκαιη αποζημίωση για το αδίκημα που διαπράχθηκε και προκειμένου να καταστεί η κοινωνία ασφαλής στο μέλλον.

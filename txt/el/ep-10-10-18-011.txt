<CHAPTER ID="011">
Διάταξη των εργασιών
<SPEAKER ID="016" NAME="Πρόεδρος">
" τελική έκδοση του σχεδίου ημερήσιας διάταξης, όπως καταρτίσθηκε από τη Διάσκεψη των Προέδρων κατά τη συνεδρίασή της στις 14 Οκτωβρίου 2010, σύμφωνα με τα άρθρα 130 και 131 του Κανονισμού, έχει διανεμηθεί. Προτάθηκαν οι ακόλουθες τροπολογίες:
<P>
Δευτέρα
<P>
Καμία αλλαγή.
<P>
Τρίτη
<P>
Καμία αλλαγή.
<P>
Τετάρτη:
<P>
Έλαβα αίτημα από την Ομάδα των Πρασίνων/Ευρωπαϊκή Ελεύθερη Συμμαχία για αναβολή της ψηφοφορίας σχετικά με το χρονοδιάγραμμα των περιόδων συνόδου για το 2012 για μία από τις επόμενες περιόδους συνόδου του Κοινοβουλίου. " Ομάδα επιθυμεί μεν να ψηφίσει, αλλά σε μεταγενέστερη ημερομηνία. " παρούσα πρόταση θα παρουσιαστεί από εκπρόσωπο της Ομάδας των Πρασίνων. Είναι κάποιος έτοιμος να λάβει τον λόγο;
<SPEAKER ID="017" NAME="Daniel Cohn-Bendit" LANGUAGE="FR">
Κύριε Πρόεδρε, ζητώ συγγνώμη· λάμβανα έκθεση σχετικά με την κατάσταση στο Βέλγιο και δεν κατάλαβα καλά.
<P>
Αν κατάλαβα, πρόκειται για την ψηφοφορία σχετικά με το χρονοδιάγραμμα για το 2012. Κύριε Πρόεδρε, στην Ομάδα μας, όπως και σε άλλες, διεξάγονται συζητήσεις σχετικά με το εν λόγω χρονοδιάγραμμα, επαναλαμβάνω, για το 2012.
<P>
Εφόσον δεν πρόκειται για νομοθετικό κείμενο, δεν θα υπάρξει καμία συζήτηση και καμία τροπολογία. Ψηφίζουμε απλώς σχετικά με το χρονοδιάγραμμα. Ζητούμε την αναβολή της εν λόγω ψηφοφορίας για την επόμενη περίοδο συνόδου και τη διεξαγωγή της, συνεπώς, τον άλλο μήνα στο Στρασβούργο, ώστε να μπορέσουμε να έρθουμε σε επαφή με τις άλλες Ομάδες και να δούμε κατά πόσον μπορούμε να αρχίσουμε να κάνουμε κάποια δειλά βήματα με σκοπό την τροποποίηση του χρονοδιαγράμματος.
<SPEAKER ID="018" NAME="Francesco Enrico Speroni" LANGUAGE="IT">
Κύριε Πρόεδρε, είναι η πρώτη φορά που το παρόν Κοινοβούλιο ψηφίζει σχετικά με ένα χρονοδιάγραμμα τόσο νωρίς. Ωστόσο, δεν πρόκειται για κάτι ιδιαίτερα ασυνήθιστο διότι, για την ακρίβεια, το χρονοδιάγραμμα αντικατοπτρίζει αυτά που πάντα κάναμε· δεν υπάρχουν ιδιαίτερες αλλαγές.
<P>
Σε αντίθεση με όσα αναφέρθηκαν από τον κ. Cohn-Bendit, είναι δυνατή η κατάθεση τροπολογιών, και μάλιστα -σύμφωνα με το ηλεκτρονικό μήνυμα- κάποιοι βουλευτές σκοπεύουν να το κάνουν. Δεν θεωρώ ότι υπάρχει λόγος να καθυστερήσει η ψηφοφορία, εφόσον, εάν ισχύει ότι το χρονοδιάγραμμα θα τεθεί σε ισχύ το 2012, θα εξακολουθούμε να έχουμε τη δυνατότητα και την επιλογή να προβούμε σε αλλαγές σε περίπτωση που αυτές κριθούν αναγκαίες.

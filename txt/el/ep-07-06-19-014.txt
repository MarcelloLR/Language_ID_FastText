<CHAPTER ID="014">
Εργασίες της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ το 2006 (συζήτηση) 
<SPEAKER ID="288" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Thierry Cornillet, εξ ονόματος της Επιτροπής Ανάπτυξης, σχετικά με τις εργασίες της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ το 2006.
<SPEAKER ID="289" NAME="Thierry Cornillet " LANGUAGE="FR">
Κύριε Πρόεδρε, θα σας παρουσιάσω ορισμένα στοιχεία για τη δραστηριότητα της κοινοβουλευτικής συνέλευσης ίσης εκπροσώπησης το 2006. Συγκλήθηκε δύο φορές, στη Βιέννη και στη Bridgetown, όπως είθισται να ισχύει για τη Συνέλευση. Μια λέξη μόνο για τη Bridgetown, συμβαίνει η Bridgetown να είναι στα νησιά Μπαρμπάντος και τα νησιά Μπαρμπάντος θεωρούνται τουριστικός προορισμός, όπως και ολόκληρη η Καραϊβική. Περιττό να πούμε ότι ο Τύπος ξιφούλκησε με αφορμή αυτή τη δέσμευση, προβάλλοντας την άποψη ότι τα κράτη μέλη του Ευρωπαϊκού Κοινοβουλίου είχαν πάει εκδρομή στην Καραϊβική. Είναι που είναι δύσκολη η πραγματοποίηση του έργου μιας κοινής συνέλευσης χωρίς να ταξιδεύει κάποιος στις χώρες μέλη της. Συμβαίνει, λοιπόν, μεταξύ των χωρών της Καραϊβικής και του Ειρηνικού, ακόμη και μεταξύ των χωρών της Αφρικής, να συγκαταλέγονται ορισμένες όπου ο τουρισμός αποτελεί μείζονα οικονομική δραστηριότητα. Είναι αυτός λόγος για να μην πάει κάποιος εκεί; Αν αποφεύγαμε αυτές τις χώρες θα ήταν αγενές και θα διαστρέβλωνε την εικόνα για τη δραστηριότητα των χωρών ΑΚΕ.
<P>
Ένα άλλο στατιστικό στοιχείο είναι ότι εγκρίθηκαν εννέα ψηφίσματα. Δεν θα τα απαριθμήσω όλα τους, αλλά απλώς θα επισημάνω ότι ορισμένα επεσήμαναν μελλοντικά προβλήματα, όπως είναι ο τουρισμός και η ανάπτυξη, η γρίπη των πτηνών και τα ενεργειακά προβλήματα στις χώρες ΑΚΕ. Το επόμενο στατιστικό μου στοιχείο είναι ότι συμμετείχαν επτά μείζονες αντιπροσωπείες, μία εκ των οποίων -η αποστολή στη Μάλτα και στην Τενερίφη- αύξησε την ευαισθητοποίηση για τα προβλήματα της μετανάστευσης.
<P>
Θέλω να επισημάνω ορισμένες πτυχές των φετινών δραστηριοτήτων. Πρέπει να αναφερθώ την εμφάνιση στο προσκήνιο και μάλιστα την αυξημένη ανάμειξη μη κυβερνητικών παραγόντων στο έργο της κοινοβουλευτικής συνέλευσης ίσης εκπροσώπησης. Αυτό είναι μια άκρως ευπρόσδεκτη εξέλιξη, έστω και αν η ανάμειξη αυτών των παραγόντων συχνά διαλαμβάνει τον χαρακτήρα παράλληλων γεγονότων. Όπως και αν έχει το πράγμα, η συμμετοχή τους είναι αναμφίβολα ένα χρήσιμο συμπλήρωμα στο έργο της Συνέλευσής μας. Είχα την τιμή να είμαι ο αντιπρόεδρος γι' αυτά τα θέματα. " θητεία μου διαρκεί μέχρι την επόμενη συνάντηση του Γραφείου και πιστεύω ότι είναι σημαντικό να πληρωθεί αυτή η θέση.
<P>
Ένα άλλο σημείο αφορά τις συμφωνίες οικονομικής εταιρικής σχέσης. Σημείωσα τη σθεναρή στήριξη του Επιτρόπου Michel σε αυτές τις συμφωνίες. Και εν προκειμένω, η κοινοβουλευτική συνέλευση ίσης εκπροσώπησης διαδραμάτισε ηγετικό ρόλο παρακολουθώντας τις διαπραγματεύσεις και δημιουργώντας μια αμφίδρομη ροή πληροφόρησης, μέσω της οποίας τα μέλη του Ευρωπαϊκού Κοινοβουλίου μπορούν να εξασφαλίζουν πληρέστερη γνώση της επιτόπου κατάστασης στις χώρες ΑΚΕ και οι εταίροι μας των χωρών ΑΚΕ μπορούν να δουν ξεκάθαρα, χωρίς να παρασύρονται από τις φαντασιώσεις που σκαρφίστηκαν ορισμένα διαταραγμένα άτομα, τα οποία διαστρέβλωσαν τις συμφωνίες οικονομικής εταιρικής σχέσης παρουσιάζοντάς τις ως ένα είδος Δούρειου Ίππου του Φιλελευθερισμού και ευχαριστώ τον Επίτροπο Michel που μας θύμισε ότι υπάρχουν εργαλεία αναπτυξιακής πολιτικής και ότι το πλαίσιό τους δεν κατέστη παρωχημένο, σε αντιδιαστολή με τις φήμες που κυκλοφορούν στους διαδρόμους της κοινοβουλευτικής συνέλευσης ίσης εκπροσώπησης.
<P>
Τέλος, διενεργήσαμε ακροάσεις με τους βασικούς διαπραγματευτές και τους αρμόδιους Επιτρόπους επί του θέματος, πράγμα που μας επέτρεψε να εμβαθύνουμε τη γνώση μας αναφορικά με τις συμφωνίες οικονομικής εταιρικής σχέσης.
<P>
Σε σχέση με το Νταρφούρ, δεν θα επανέλθω στην ουσία αυτού του θέματος, το οποίο, λυπούμαι που το λέω, κάθε άλλο παρά έχει εξαντληθεί. Επιθυμώ απλώς να επισημάνω μια παρέκκλιση, τη χρήση, δηλαδή, χωριστών σωμάτων ψηφοφοριών. Στην πρώτη σύνοδο, είχαμε ένα κοινό ψήφισμα για το Νταρφούρ, το οποίο εγκρίθηκε στη Βιέννη, ενώ ζητήθηκε χωριστή ψηφοφορία στη Bridgetown· αυτό αποτέλεσε πρόσκομμα για το ψήφισμα, διότι οι εταίροι μας των χωρών ΑΚΕ δεν το ενέκριναν. Τελικά, υπέκυψαν στην πίεση ενός αριθμού χωρών. Στην έκθεση, προτείνω να εγκαταλειφθεί αυτή η πρακτική, ούτως ώστε η κοινοβουλευτική συνέλευση ίσης εκπροσώπησης να μπορεί να λειτουργεί ως μια πραγματική κοινοβουλευτική συνέλευση ίσης εκπροσώπησης, όπου κατισχύει μόνο η δημοκρατική αρχή.
<P>
Όσο για την κοινοβουλευτική διάσταση -στην οποία θα επανέλθω στα συμπεράσματά μου, κύριε Επίτροπε- επιτρέψτε μου απλώς να σας υπενθυμίσω τη δέσμευση που αναλάβατε για τη διαβίβαση των εγγράφων στρατηγικής στις χώρες ΑΚΕ, βεβαίως, και στο Ευρωπαϊκό Κοινοβούλιο. Πιστεύω ότι είναι σημαντικό να εμπλακούν οι εταίροι μας των χωρών ΑΚΕ.
<P>
Τέλος, όσον αφορά την άνοδο του παναφρικανικού κοινοβουλίου, πιστεύω ότι είναι πολύ σημαντικό να έχουμε μια εταιρική σχέση με το κοινοβούλιο αυτό και μια παράλληλη εταιρική σχέση με την Αφρικανική Ένωση. Νομίζω ότι μετέβη εκεί μια αντιπροσωπεία και ότι δεσμευτήκαμε να καλέσουμε για επίσημη επίσκεψη τον Πρόεδρό του.
<P>
Ένα άλλο σημείο αφορά την ενίσχυση των υποπεριφερειών εντός του χώρου των χωρών ΑΚΕ. Υπάρχουν τέσσερις περιφέρειες στην Αφρική, συν την Καραϊβική και τις περιφέρειες του Ειρηνικού και θα ήταν επωφελές να ενισχύσουμε τις υποπεριφέρειες, αφού μόνο μια περιφερειακή προσέγγιση θα επιτρέψει να εφαρμοστούν πλήρως οι συμφωνίες οικονομικής εταιρικής σχέσης προς το συμφέρον όλων.
<P>
Τέλος, επιτρέψτε μου να ολοκληρώσω με την κοινοβουλευτική διάσταση. Είναι απολύτως βασικό εμείς, και εννοώ με αυτό τα μέλη του Ευρωπαϊκού Κοινοβουλίου, ειδικότερα όμως τους κοινοβουλευτικούς ομολόγους μας στις χώρες ΑΚΕ, να διερευνήσουμε το δυναμικό της κοινοβουλευτικής συνέλευσης ίσης εκπροσώπησης ως πηγής πληροφοριών. Αυτή η λειτουργία θα συνεπάγεται την αναβάθμιση των γραμματειακών δυνατοτήτων των χωρών ΑΚΕ. Αυτό θα απαιτήσει εισαγωγική εκπαίδευση και υψηλότερο επίπεδο ενδιαφέροντος των κοινοβουλευτικών ομολόγων μας για το Ευρωπαϊκό Ταμείο Ανάπτυξης και για την εφαρμογή του, αλλά και για τη διαμόρφωση ολοκληρωμένων εθνικών και περιφερειακών σχεδίων στα έγγραφα στρατηγικής των χωρών και στις συμφωνίες οικονομικής εταιρικής σχέσης. Επικροτούμε τη διάθεση ορισμένων από τους πόρους του ΕΤΑ στην εκπαίδευση βουλευτών με στόχο να διασφαλιστεί ότι η κοινοβουλευτική συνέλευση ίσης εκπροσώπησης προσφεύγει σε ανθρώπους που έχουν τις υποδομές, συμμετέχουν στις αποφάσεις και κατέχουν την πληροφορία με την οποία μπορούν να καταστήσουν τη Συνέλευση ένα πραγματικά χρήσιμο όργανο.
<SPEAKER ID="290" NAME="Louis Michel">
μέλος της Επιτροπής. - (FR) Κύριε Πρόεδρε, κυρίες και κύριοι βουλευτές, η κοινοβουλευτική συνέλευση ίσης εκπροσώπησης καθίσταται ολοένα και πιο εδραιωμένος πυλώνας της συνεργασίας μεταξύ της Ευρωπαϊκής Ένωσης και των χωρών ΑΚΕ. Προσωπικώς, συμμετείχα σε όλες τις συνεδριάσεις της κοινοβουλευτική συνέλευση ίσης εκπροσώπησης, αφότου ανέλαβα Επίτροπος αρμόδιος για την ανάπτυξη και την ανθρωπιστική βοήθεια. Έχω πλήρη επίγνωση της απόστασης που διένυσε αυτός ο θεσμός. " κοινοβουλευτική συνέλευση διαθέτει πλέον ολοένα και πιο κοινοβουλευτικό χαρακτήρα και φύση, με ολοένα και πιο ανοικτές συζητήσεις και λιγότερες περιφερειακές εντάσεις. " κοινοβουλευτική συνέλευση ίσης εκπροσώπησης κατέδειξε ότι μπορούσε να προσεγγίσει μεγάλη ποικιλία θεμάτων και να εξεύρει συμφωνία σε ευαίσθητα θέματα, όπως είναι η αποκατάσταση μετά τις συγκρούσεις, η βιώσιμη διαχείριση των πόρων ή οι συμφωνίες οικονομικής εταιρικής σχέσης.
<P>
" άριστη έκθεση του κ. Cornillet και της Επιτροπής Ανάπτυξης αντικατοπτρίζει πιστά αυτή την εξέλιξη. Επισημαίνετε τα βήματα προόδου, χωρίς ωστόσο να λησμονείτε τα προβλήματα που εκκρεμούν προς επίλυση. " έκθεση υπογραμμίζει, επίσης, τις προκλήσεις που διαφαίνονται στον ορίζοντα. Σας ευχαριστώ που εκφράζετε την εκτίμησή σας στο σημείο 2 για τη διακηρυγμένη βούληση της Επιτροπής να υποβάλλει τα έγγραφα στρατηγικής σε κοινοβουλευτικό έλεγχο. Εκφράζετε, φυσικά, τη λύπη που αυτό δεν κατέστη δυνατόν, γνωρίζετε όμως χωρίς αμφιβολία ότι, μετά τη θέση που λάβαμε για το θέμα, τα κράτη μέλη συμφώνησαν τελικά να συμπεριλάβουν μια νέα διάταξη στον κανονισμό εφαρμογής του δέκατου κύκλου του Ευρωπαϊκού Ταμείου Ανάπτυξης. Αυτή η διάταξη προβλέπει τη διαβίβαση, προς ενημέρωση, των εγγράφων στρατηγικής ΑΚΕ στην κοινοβουλευτική συνέλευση ίσης εκπροσώπησης, παράλληλα με την αποστολή τους στα κράτη μέλη στο πλαίσιο της Επιτροπής του ΕΤΑ.
<P>
Εκφράζω τη χαρά μου για τη λύση αυτή, η οποία λαμβάνει σε κάθε περίπτωση υπόψη τις ιδιαιτερότητες του ΕΤΑ, αφού η κοινοβουλευτική συνέλευση ίσης εκπροσώπησης είναι ένας ρητώς αναγνωρισμένος θεσμός βάσει της Συμφωνίας του Κοτονού και, κατά συνέπεια, ο πιο ενδεδειγμένος για την παρακολούθηση της ομαλής εξέλιξης της διαδικασίας προγραμματισμού στο πλαίσιο του δέκατου ΕΤΑ, δεδομένου ότι το τελευταίο δεν είναι εγγεγραμμένο στον προϋπολογισμό της Κοινότητας. Αυτό παρέχει επίσης μια ευκαιρία στην κοινοβουλευτική συνέλευση ίσης εκπροσώπησης να αποδείξει ότι είναι ικανή να διαδραματίσει γνήσιο πολιτικό ρόλο στη συνεργασία μας.
<P>
Τέλος, δράττομαι της ευκαιρίας να συγχαρώ με τη σειρά μου την κυβέρνηση και το κοινοβούλιο των νήσων Μπαρμπάντος και την αυστριακή Προεδρία για την άριστη οργάνωση των συνεδριάσεων της κοινοβουλευτικής συνέλευσης ίσης εκπροσώπησης πέρυσι. Με ορισμένους από εσάς, θα ιδωθούμε ξανά την επόμενη εβδομάδα στο Wiesbaden, στη Γερμανία, με την ευκαιρία της επόμενης συνάντησης της κοινοβουλευτικής συνέλευσης ίσης εκπροσώπησης.
<SPEAKER ID="291" NAME="Maria Martens">
εξ ονόματος της Ομάδας PPE-DE. - (NL) Κύριε Πρόεδρε, κύριε Επίτροπε, κυρίες και κύριοι, θέλω να συγχαρώ τον κ. Cornillet για την έκθεσή του σχετικά με τις εργασίες της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ το 2006. Ήταν άλλο ένα εποικοδομητικό έτος. Συζητήθηκαν σημαντικά θέματα, όπως τα προβλήματα με την ενέργεια, τον τουρισμό, το νερό στις χώρες ΑΚΕ, η προώθηση της ειρήνης και της ασφάλειας, τα προβλήματα της αλιείας στις διάφορες χώρες και φυσικά οι ΣΟΕΣ, οι νέες εμπορικές συμφωνίες.
<P>
" μορφή αυτής της κοινοβουλευτικής αντιπροσωπείας εξακολουθεί να είναι ιδιαίτερη και μοναδική. Το γεγονός ότι 77 βουλευτές του ΕΚ και 77 βουλευτές των χωρών ΑΚΕ -ένας βουλευτής από κάθε χώρα ΑΚΕ- συναντώνται ορισμένες φορές τον χρόνο για να συζητήσουν σχετικά με την πολιτική αναπτυξιακής συνεργασίας είναι σημαντικό. Και δεν πρέπει να ξεχνάμε τις προετοιμασίες, οι οποίες γίνονται με συνδυασμένη προσπάθεια μεταξύ των ευρωπαϊκών χωρών και των χωρών ΑΚΕ. Αυτές οι συνεδριάσεις είναι επίσης εξαιρετικά σημαντικές για το κοινοβουλευτικό μα έργο, διότι δεν μιλάμε μόνο για αυτές, αλλά και με αυτές σχετικά με την εφαρμογή της συμφωνίας του Κοτονού και την αναπτυξιακή πολιτική εν γένει. Αυτό φυσικά θα μπορούσε να γίνει από την αρχή στη στρατηγική Ευρώπης-Αφρικής, αλλά αυτή η στρατηγική ήταν πολύ μονομερής από ευρωπαϊκής άποψης. Ευτυχώς, τώρα θα έχουμε μια κοινή στρατηγική τόσο από την Ευρωπαϊκή όσο και από την Αφρικανική Ένωση για την ανάπτυξη της Αφρικής. Αυτό είναι προτεραιότητα, και πολύ σωστά. Τα επίπεδα φτώχειας στην Αφρική είναι τα υψηλότερα και τα πιο ανησυχητικά.
<P>
Είναι καλό να βλέπουμε ότι η Κοινοβουλευτική Συνέλευση Ίσης Εκπροσώπησης συνεχίζει να εξελίσσεται περαιτέρω και ότι ο διάλογος μεταξύ των χωρών ΑΚΕ και της Ευρωπαϊκής Ένωσης αποκτά δυναμική. Είναι επίσης καλό ότι φαίνεται εξαιρετικά πιθανό πως θα ανοίξουν ευαίσθητα θέματα, όπως η διαφθορά ή ανησυχητικές καταστάσεις, όπως αυτή στο Κέρας της Αφρικής και στο Σουδάν. " Ζιμπάμπουε παραμένει ακανθώδες θέμα. Επειδή η κατάσταση σε αυτή τη χώρα είναι απαράδεκτη, πρέπει να κάνουμε ό,τι μπορούμε για να προστατεύσουμε τη θέση των πολιτών εκεί και να σταματήσουμε τις παραβιάσεις των ανθρωπίνων δικαιωμάτων. Την προσεχή εβδομάδα, θα συναντηθούμε ξανά στο Βισμπάντεν της Γερμανίας. Προσβλέπω σε αυτή τη συνάντηση και ελπίζω ότι θα έχουμε άλλο έναν καλό διάλογο όπου θα μπορέσουν να τεθούν για άλλη μια φορά δύσκολα θέματα.
<SPEAKER ID="292" NAME="Glenys Kinnock">
εξ ονόματος της Ομάδας PSE. - (EN) Κύριε Πρόεδρε, χάρηκα πραγματικά που άκουσα τον Επίτροπο να λέει ότι η Κοινοβουλευτική Συνέλευση Ίσης Εκπροσώπησης αποτελεί τώρα έναν δυνατό οργανισμό. Και πράγματι είναι. Θα ήθελα να τον ευχαριστήσω για την αφοσιωμένη συμμετοχή του σε κάθε μία από τις ΚΣΙΕ μέχρι στιγμής. Θέλω να επισημάνω ότι ο Πρόεδρος του Κοινοβουλίου θα συμμετάσχει στη συνέλευση την προσεχή εβδομάδα στο Βισμπάντεν, όπως έκανε και ο προκάτοχός του, Πρόεδρος Borrell, ο οποίος είναι τώρα μέλος της Κοινοβουλευτικής Συνέλευσης Ίσης Εκπροσώπησης.
<P>
Αυτή η συμμετοχή είναι πολύ σημαντική και προσδίδει κύρος και σημασία στην Κοινοβουλευτική Συνέλευση Ίσης Εκπροσώπησης, η οποία, όπως είπαν και άλλοι, συμπεριλαμβανομένου του κ. Cornillet στην άριστη έκθεση και παρουσίασή του, συνεχίζει να αναπτύσσεται και να προοδεύει. Και αυτό γιατί αναπτύσσεται από τόσο πολλούς αφοσιωμένους και δραστήριους βουλευτές, από τις χώρες ΑΚΕ και από αυτό το Κοινοβούλιο. Απολαμβάνουμε την πολύ ενεργή συνεργασία στην Κοινοβουλευτική Συνέλευση Ίσης Εκπροσώπησης και, πάλι όπως λέει ο κ. Cornillet, η κοινοβουλευτική φύση της δουλειάς μας έχει αυξηθεί αισθητά.
<P>
Έχουμε μια ατζέντα ευρέος φάσματος και, ό,τι καταλόγους μπορεί να θέλουμε να δημιουργήσουμε, όλο το έργο μας σχετίζεται με τη συμφωνία εταιρικής σχέσης του Κοτονού, η οποία αποτελεί μια δεσμευτική, συμβατική συμφωνία μεταξύ της Ευρώπης και των κρατών μελών της ΑΚΕ. " φύση της εταιρικής σχέσης μεταξύ όλων αυτών των χωρών είναι απολύτως μοναδική. Αυτό που την καθιστά μοναδική είναι η υποχρέωση σύμφωνα με τη συμφωνία εταιρικής σχέσης του Κοτονού να έχει αυτή την κοινοβουλευτική διάσταση. Αυτό είναι κάτι για το οποίο πρέπει να είμαστε υπερήφανοι.
<P>
Ένα άλλο σημαντικό σημείο είναι ότι εργαστήκαμε πολύ σκληρά για να βελτιώσουμε την ικανότητα των βουλευτών από τις χώρες ΑΚΕ να εξετάζουν διεξοδικά τις δράσεις της εκτελεστικής αρχής και των κυβερνήσεων στις χώρες τους. Πρέπει επίσης να αποδίδουν ευθύνες στις κυβερνήσεις τους, διότι αυτό πρέπει να κάνουν οι βουλευτές. Αλλά, ειλικρινά, στις περισσότερες από τις χώρες ΑΚΕ όπου μιλήσαμε και συνεργαστήκαμε με βουλευτές, σπάνια εντάσσονται στο πεδίο εφαρμογής του έργου που αναλαμβάνουν οι κυβερνήσεις τους.
<P>
" Επιτροπή είναι ως έναν βαθμό ένοχη και ως προς αυτό, διότι στις διαβουλεύσεις, όπως σχετικά με τα έγγραφα στρατηγικής της χώρας, είχαν γράψει στις συμφωνίες την ανάγκη για διαπραγματεύσεις και διαβουλεύσεις με την κοινωνία των πολιτών. Δεν έχω κανένα πρόβλημα με αυτό, είναι πολύ καλό. Αφετέρου, οι βουλευτές είναι οι εκλεγμένοι αντιπρόσωποι και θέλω να δω πολύ περισσότερη συμμετοχή από αυτούς στον προγραμματισμό, στην εφαρμογή, στην παρακολούθηση και στην αξιολόγηση. Πρέπει επίσης να ζητήσουμε από τους ευρωπαίους εθνικούς βουλευτές να ελέγχουν το Ευρωπαϊκό Ταμείο Ανάπτυξης. Μπορούν να μας βοηθήσουν με αυτόν τον τρόπο.
<P>
Πιστεύω ότι το έργο της Κοινοβουλευτικής Συνέλευσης Ίσης Εκπροσώπησης άλλαξε στα 13 χρόνια που είμαι μέλος και μάλιστα προς το καλύτερο. Παλιά, κυριαρχούνταν πλήρως από ευρωπαίους βουλευτές. Πιστεύω ότι όλοι μας εδώ μπορούμε να πούμε ότι αυτό δεν ισχύει πλέον.
<SPEAKER ID="293" NAME="Johan Van Hecke">
εξ ονόματος της Ομάδας ALDE. - (NL) Κύριε Πρόεδρε, ο κ. Cornillet συνέταξε μια εξαιρετική σύνοψη των εργασιών της Κοινοβουλευτικής Συνέλευσης Ίσης Εκπροσώπησης (ΚΣΙΕ) το 2006, μια ΚΣΙΕ που η αξιοπιστία και το κύρος της αυξάνονται, που δεν αποφεύγει πλέον τις δύσκολες συζητήσεις, όπως για τη μετανάστευση, και που επίσης τολμά να κάνει επιλογές, αν και η φιλοδοξία εξακολουθεί να είναι κατά κανόνα η επίτευξη συναίνεσης. Τυπικό παράδειγμα -που αποτελεί και μία από τις καλύτερη στιγμές για μένα- ήταν η συζήτηση και το ψήφισμα σχετικά με το καθεστώς των διαπραγματεύσεων για τις ΣΟΕΣ. Ένα ψήφισμα που αποτέλεσε τη βάση για την έκθεση του κ. Sturdy, την οποία εγκρίναμε εδώ σε αυτό το Σώμα. Μια έκθεση που υποστηρίχθηκε εν μέρει από τους συναδέλφους μας από τα κοινοβούλια ΑΚΕ.
<P>
Θα ήθελα επίσης να κάνω δύο παρατηρήσεις που είναι λιγότερο θετικές. Πρώτον, όπως ήδη ανέφερε ο κ. Cornillet, ένα δίκαιο ψήφισμα για την ανατολική Αφρική απορρίφθηκε ήδη στο Μπριτζτάουν, διότι προηγήθηκε ψηφοφορία κατά χωριστά Σώματα, παρά το γεγονός ότι μια τεράστια πλειοψηφία της Συνέλευσης ήταν υπέρ του προαναφερθέντος ψηφίσματος. Αυτό έρχεται σε αντίθεση με το πνεύμα αλληλεγγύης και συνοχής στην ΚΣΙΕ. Προκαλεί το ερώτημα μήπως είναι καιρός να αναθεωρηθεί ο Κανονισμός του Κοινοβουλίου προκειμένου να απαλλαγούμε από τις αναστέλλουσες μειοψηφίες και από τις δύο πλευρές.
<P>
Δεύτερον -και πρέπει να είμαστε ειλικρινείς με αυτό- υπάρχει ακόμα πίεση από τη Γραμματεία των χωρών ΑΚΕ σχετικά με τη συμπεριφορά ψηφοφορίας των βουλευτών ΑΚΕ. Και αυτό το θέμα είναι απαράδεκτο, όπως και η επιρροή που προσπαθούν να ασκήσουν συστηματικά οι πρεσβευτές. Το ελπιδοφόρο είναι ότι οι χώρες ΑΚΕ αποφάσισαν να οργανώσουν μια μελέτη για να αξιολογήσουν τις δραστηριότητες της Γραμματείας, αλλά κάτι πρέπει να προκύψει, φυσικά, από αυτά την αξιολόγηση.
<P>
Συνοψίζοντας λοιπόν, το συμπέρασμά μου είναι ότι το 2006 ήταν ένα καλό έτος για την ΚΣΙΕ μας. Ας ελπίσουμε ότι θα μπορέσουμε να κάνουμε άλλο ένα βήμα προς την ενίσχυση του κοινοβουλευτικού και πολιτικού χαρακτήρα της.
<SPEAKER ID="294" NAME="Marie Anne Isler Béguin">
εξ ονόματος της Ομάδας Verts/ALE. - (FR) Κύριε Πρόεδρε, ήθελα επίσης να επικροτήσω την έκθεση εκ μέρους της Ομάδας μου, των Πρασίνων και της Ευρωπαϊκής Ενωτικής Αριστεράς. Πιστεύω, ωστόσο, ότι η όποια ανάλυση του έργου της κοινοβουλευτικής συνέλευσης ίσης εκπροσώπησης πρέπει να είναι πρωτίστως πολιτική.
<P>
Σε σχέση με αυτό, μπορούμε άραγε να είμαστε ικανοποιημένοι με την κατάσταση των χωρών της Αφρικής, της Καραϊβικής και του Ειρηνικού, ύστερα από χρόνια αναπτυξιακής πολιτικής, κατά τα οποία η Ένωση υπήρξε ο μεγαλύτερος χορηγός βοήθειας; Αυτό είναι το ερώτημα. Και τι πρόοδος σημειώθηκε στην πορεία για τη δημοκρατία;
<P>
Στη διάρκεια των τακτικών επισκέψεών μας σε αυτές τις χώρες, αναγκαστικά καταλήξαμε στο συμπέρασμα ότι η ανθρώπινη εξαθλίωση διευρύνεται και ότι η δημοκρατία παραμένει εν πολλοίς σε πρώιμο στάδιο. Ακόμη και αν το έργο μας στην κοινοβουλευτική συνέλευση ίσης εκπροσώπησης προχωρεί ομαλά, όπως μας διαβεβαιώνει ο κ. Cornillet, δεν πρέπει να είναι το δέντρο που κρύβει το υπόλοιπο του δάσους, αφού έχουμε τα μέσα να σημειώσουμε περαιτέρω πρόοδο, περαιτέρω με αμοιβαίο σεβασμό στα ευρωπαϊκά μας συμφέροντα και, βεβαίως, στην εκπλήρωση των προσδοκιών των χωρών ΑΚΕ.
<P>
Υπάρχει ελπίδα, όπως αντικατοπτρίζεται, για παράδειγμα, στη διαδικασία δημοκρατικής μετάβασης που ξεκίνησε στη Μαυριτανία. Αυτό που πρέπει ακόμα να κάνει η Ένωση -και απευθύνομαι εν προκειμένω στην Επιτροπή- είναι να τιμήσει τις δεσμεύσεις της βοηθώντας τους Μαυριτανούς να προβούν σε επιτυχή μετάβαση και να αποκαταστήσουν αξιοπρεπείς συνθήκες ζωής. " στήριξη της μαυριτανικής εθνικής συνέλευσης εκ μέρους της κοινοβουλευτικής συνέλευσης ίσης εκπροσώπησης μπορεί να αποτελέσει βήμα προς αυτή την κατεύθυνση.
<P>
Ό,τι και αν συμβεί, κύριε Επίτροπε, θέλω να εστιαστώ στην καταπολέμηση της φτώχειας. Το συζητήσαμε αυτό ενδελεχώς. Πρέπει να πούμε ότι η καταπολέμηση της φτώχειας συνεπάγεται την επίλυση των περιβαλλοντικών θεμάτων, τα οποία δεν καλύπτονται επαρκώς από το έργο μας - και απευθύνομαι εν προκειμένω στον κ. Cornillet.
<P>
Θέλω, επίσης, να αναφερθώ στην έκθεση για τη βιώσιμη ανάπτυξη, η οποία εκπονήθηκε ως τμήμα του έργου μας για τα σχέδια δράσης, τα οποία εφαρμόζονται τώρα από τις χώρες ΑΚΕ. Τι κάνουμε για να σταματήσουμε την απερήμωση, η οποία οδηγεί εκατοντάδες Αφρικανούς να διαφεύγουν σε εξαθλιωμένες παραγκουπόλεις ή να ξεκινούν, ακόμη και με κίνδυνο της ζωής τους, για μια φαντασιακή ευρωπαϊκή Γη της Επαγγελίας; Αυτό είναι το ερώτημα και ο κόσμος αναμένει απάντηση.
<SPEAKER ID="295" NAME="Paul Marie Coûteaux">
εξ ονόματος της Ομάδας IND/DEM. - (FR) Κύριε Πρόεδρε, κυρίες και κύριοι συνάδελφοι, εκπρόσωποι των κρατών μελών και αξιωματούχοι της Επιτροπής, συμφωνούμε με το γενικό πνεύμα της έκθεσης Cornillet, η οποία χαρακτηρίζεται από κοινή λογική, καλή θέληση και ευγενείς προθέσεις, μολονότι οι περισσότερες εξ αυτών, φοβούμαι, είναι ευσεβείς πόθοι.
<P>
Επιτρέψτε μας, πάντως, να επισημάνουμε ένα σημείο, την κραυγαλέα δηλαδή αντίθεση ανάμεσα στη σημασία, ακόμη και στη σοβαρότητα, η οποία προσδίδεται σήμερα στο ζήτημα των σχέσεών μας με τις χώρες της Αφρικής, και στην αδιαφορία την οποία επιδεικνύουν οι ευρωπαϊκές ολιγαρχίες, ιδίως στο Ευρωπαϊκό Κοινοβούλιο, έναντι των χωρών του Νότου.
<P>
Όντως, αγαπητοί συνάδελφοι, λάμπουμε διά της αδιαφορίας μας. Δεν υπάρχει σύγκριση μεταξύ της -ενίοτε ήσσονος- σημασίας των θεμάτων τα οποία καταλαμβάνουν τα εννέα δέκατα ή και περισσότερο του χρόνου των συζητήσεων και των ψηφοφοριών μας και της σοβαρότητας της αυξανόμενης ανισορροπίας μεταξύ Ευρώπης και Αφρικής. Παρεμπιπτόντως, λέω "Αφρική" διότι δεν πιστεύω ότι υπάρχει ανάγκη να διευρύνουμε υπερβολικά το πεδίο ενεργειών των χωρών ΑΚΕ· η βασική επικέντρωση πρέπει να είναι στην αρχική ύψιστη προτεραιότητα των Συμβάσεων Λομέ, που ήταν και πρέπει να παραμείνει η Υποσαχάρια Αφρική.
<P>
Το θέμα είναι αναμφίβολα εξόχως πολιτικό, ωμότατα πολιτικό, για να αντιμετωπιστεί από υπερεθνικούς θεσμούς, που εκ φύσεως είναι άκρως αδύναμοι να αντιμετωπίσουν οτιδήποτε πέρα από τεχνικά θέματα. Συναφώς, είναι απολύτως φυσικό να στραφούμε στα κράτη μέλη και να ζητήσουμε, όπως κάλλιστα πράττει η έκθεση Cornillet, τη μεγαλύτερη ανάμειξη των εθνικών κοινοβουλίων, αφού, στην προσπάθειά μας να αντιμετωπίσουμε τα μείζονα προβλήματα σε ευρωπαϊκή κλίμακα, θα καταλήξουμε να μην τα αντιμετωπίσουμε καθόλου, ταυτόχρονα δε, θα έχουμε απαλλάξει τα κράτη μέλη από τις υποχρεώσεις τους.
<P>
Όντως, κύριε Cornillet, η λύση, εδώ και αλλού, είναι να εμπιστευτούμε τα κράτη μέλη και τους γνήσια δημοκρατικούς θεσμούς, δηλαδή τα εθνικά κοινοβούλια.
<SPEAKER ID="296" NAME="Koenraad Dillen" LANGUAGE="NL">
Κύριε Πρόεδρε, κυρίες και κύριοι, αν και δεν προκαλεί έκπληξη, είναι ωστόσο θετικό το γεγονός ότι η Κοινοβουλευτική Συνέλευση Ίσης Εκπροσώπησης ΑΚΕ-ΕΕ αναγνωρίζει στην έκθεσή της πως το θέμα της μετανάστευσης θα κυριαρχεί στις μελλοντικές σχέσεις μεταξύ της ΕΕ και του αναπτυσσόμενου κόσμου, και ειδικά με την Αφρική.
<P>
Ωστόσο, οι δραστηριότητες και οι συστάσεις του εν λόγω θεσμικού οργάνου -διότι, εξάλλου, αυτό είναι το θέμα της έκθεσης ως έναν βαθμό- εγείρουν ορισμένες κριτικές παρατηρήσεις. Μολονότι οι αποστολές ενημέρωσης στη Μάλτα, στην Ισπανία και στη Σενεγάλη μπορεί να είναι χρήσιμες, έφεραν, δυστυχώς, ελάχιστες νέες πληροφορίες αυτή τη φορά. Τι μπορούμε να μάθουμε από μια έκθεση για τον αντίκτυπο της μετανάστευσης εργαζομένων με προσόντα στην εθνική ανάπτυξη; " μετανάστευση εργαζομένων με προσόντα οδηγεί σε διαρροή εγκεφάλων στις χώρες καταγωγής και είναι επιζήμια γι' αυτές τις χώρες.
<P>
Αυτό είναι εξάλλου και το μεγάλο παράδοξο, φυσικά: όσοι είναι υπέρ της περισσότερης μετανάστευσης στην Ευρώπη για να πληρωθούν τα κενά στα επαγγέλματα με ελλείψεις προσωπικού πολύ συχνά παραβλέπουν το γεγονός ότι αυτή η μετανάστευση οδηγεί στην αποδυνάμωση των χωρών καταγωγής, με αποτέλεσμα οι πιο αδύναμες χώρες να κινδυνεύουν να μείνουν πίσω. Πρέπει να έχουμε το θάρρος να το πούμε αυτό δυνατά. Σε τελική ανάλυση, ωστόσο, το όραμα της Συνέλευσης Ίσης Εκπροσώπησης και η απάντησή της στη μετανάστευση είναι, φυσικά, προβλεπόμενα. Ως σύνδεσμος μεταξύ των ευρωπαϊκών θεσμικών οργάνων, η Συνέλευση Ίσης Εκπροσώπησης απλώς επαναλαμβάνει την επίσημη πολιτική της Ευρώπης για τη μετανάστευση. Αυτό μόνο αποτελεσματική και σταθερή μεταναστευτική πολιτική δεν είναι, όπου στέλνονται σαφή μηνύματα στις χώρες καταγωγής και επιβάλλονται όροι που εξυπηρετούν τις ανάγκες της ΚΣΙΕ.
<P>
Όσον αφορά τα ανθρώπινα δικαιώματα, τη δημοκρατία και τη χρηστή διακυβέρνηση, αυτό το φόρουμ αποτελεί πιστό αντίγραφο της επίσημης κοινοτικής πολιτικής και δεν καταφέρνει να στείλει ένα ισχυρό μήνυμα. Ένα μήνυμα που να δείχνει στις ενδιαφερόμενες χώρες ότι η άρνηση να σεβαστούν τα ανθρώπινα δικαιώματα και να εφαρμόσουν δημοκρατικές αρχές ανταποδίδεται με μείωση, ή ακόμα και κατάργηση, όλων των μορφών αναπτυξιακής βοήθειας.
<SPEAKER ID="297" NAME="Gay Mitchell" AFFILIATION="PPE-DE">
(EN) Κύριε Πρόεδρε, πρώτον χαιρετίζω αυτή την έκθεση. Πιστεύω ότι είναι πολύ επίκαιρη, καθώς έρχεται την παραμονή της συνέλευσης στο Βισμπάντεν. Ωστόσο -δεν ξέρω αν ο Επίτροπος ακούει πραγματικά αυτή τη συζήτηση- ορισμένες φορές αισθάνομαι ότι είμαστε σαν αλογόμυγες όσον αφορά την περιφέρεια, για την οποία εγείρουμε ζητήματα και δεν τυγχάνουν ιδιαίτερης προσοχής παρά μόνο από εμάς όταν εκπονούμε πολύ ωραίες εκθέσεις όπως αυτή.
<P>
Αλλά όντως πιστεύω ότι υπάρχει μια ευκαιρία για καινοτομία και για αλλαγή. Προέρχομαι από μια χώρα όπου είχαμε λιμό, κυριολεκτικά στην πρόσφατη ιστορία - μίλησα σε κάποιον που μίλησε σε κάποιον ο οποίος είχε επιβιώσει από τον τελευταίο Μεγάλο Λιμό στην Ιρλανδία: είναι τόσο πρόσφατος. Ένα από τα πράγματα που επέφερε μεγάλη αλλαγή στην Ιρλανδία, όπως και στις "νωμένες Πολιτείες, ήταν η ακίνητη ιδιοκτησία. Θέλω να συγχαρώ τόσο τον Nirj Deva όσο και τον Jürgen Schröder διότι εγείρουν διαρκώς αυτό το θέμα. Πιστεύω ότι είναι ένα θέμα που πρέπει να εγείρουμε. Πρέπει να προσπαθήσουμε να φέρουμε νέες ιδέες όπως αυτή στο προσκήνιο.
<P>
Αν δει κανείς την ιστορία της Ιρλανδίας και το πώς προκλήθηκε η διχοτόμηση της Ιρλανδίας, στα βόρεια της Ιρλανδίας παραχωρήθηκαν σε πολλούς ανθρώπους που ήρθαν εκεί μικρά αγροτεμάχια και η ιδιοκτησία τους. Σε αυτά, καλλιέργησαν λινάρι και απέκτησαν κεφάλαιο και ήκμασαν. Στη νότια Ιρλανδία είχαμε απόντες ιδιοκτήτες και μισθωτές που δεν μπορούσαν να πληρώσουν το μερίδιό τους και που δεν είχαν ακίνητη ιδιοκτησία.
<P>
Το ίδιο συνέβη στις "νωμένες Πολιτείες, μια χώρα που αντιμετώπισε τεράστιες δυσκολίες στην αρχή. Παραχωρήθηκε στους ανθρώπους ακίνητη ιδιοκτησία εκεί και αυτό οδήγησε σε μεγάλη αλλαγή. Κυρίως στην Αφρική και στον Τρίτο Κόσμο εν γένει, πρέπει να αρχίσουμε να αναζητούμε τρόπους για να δώσουμε στους ανθρώπους ιδιοκτησία του κεφαλαίου. Πιστεύω ότι, μολονότι χαιρετίζω και υποστηρίζω τη γενική ώθηση αυτής της έκθεσης, πρέπει να αρχίσουμε να αναζητούμε νέους τρόπους και προστιθέμενη αξία που εμείς -το Κοινοβούλιο, η Επιτροπή και το Συμβούλιο- μπορούμε να δώσουμε στο ζήτημα του Τρίτου Κόσμου. Πιστεύω ότι στον τομέα της παροχής ακίνητης ιδιοκτησίας, υπάρχει ένα θέμα που αξίζει να το επιδιώξουμε.
<SPEAKER ID="298" NAME="Marie-Arlette Carlotti" AFFILIATION="PSE">
(FR) Κύριε Πρόεδρε, πρέπει να ευχαριστήσω τον αξιότιμο συνάδελφο Thierry Cornillet για την έξοχη έκθεσή του. Αποτυπώνει με σαφήνεια και σθένος το ογκώδες έργο που επιτέλεσε η κοινοβουλευτική συνέλευση ίσης εκπροσώπησης το 2006. Μέσω της ποιότητας του έργου της, πιστεύω ότι η Συνέλευση καθιερώθηκε ως καταλυτικός παράγοντας στον διάλογο για τη συνεργασία Βορρά-Νότου.
<P>
" Συνέλευση έδωσε το στίγμα της, εκφράζοντας με παρρησία την άποψή της για το Νταρφούρ στη Βιέννη, σπάζοντας τα ταμπού και καταλογίζοντας ευθύνες και προτείνοντας έναν χάρτη πορείας με στόχο τη λήξη της κρίσης. Έδωσε, επίσης, το στίγμα της εκφράζοντας τις απόψεις της για το κρίσιμο θέμα των συμφωνιών οικονομικής εταιρικής σχέσης, στη Bridgetown. Επιπλέον, το μήνυμά της ήταν μια ομόφωνη δήλωση ότι αυτές οι συμφωνίες πρέπει να παραμείνουν εργαλεία ανάπτυξης, όπως επαναβεβαίωσε ο Επίτροπος Michel προ ολίγου, στη διάρκεια της προηγούμενης συζήτησης.
<P>
Το πολιτικό ειδικό βάρος της κοινοβουλευτικής συνέλευσης ίσης εκπροσώπησης θα συνεχίσει να ενισχύεται στους ερχόμενους μήνες, τώρα που η Επιτροπή ανέλαβε να της εκχωρήσει το δικαίωμα να εξετάζει όλα τα εθνικά και περιφερειακά έγγραφα στρατηγικής για τις περιοχές της Αφρικής, της Καραϊβικής και του Ειρηνικού, τώρα μάλιστα που η Συνέλευση μπορεί να συγκαλεί περιφερειακές διασκέψεις προκειμένου να παράσχει συγκεκριμένες απαντήσεις σε μείζονα θέματα, όπως είναι η μετανάστευση.
<P>
Λαμβάνοντας υπόψη αυτές τις νέες εξουσίες -έστω και αν δεν είναι πραγματικές εξουσίες- μέριμνά μας πρέπει να είναι να διασφαλίσουμε ότι η Συνέλευση διαθέτει τα μέσα προς επιτέλεση του έργου της. Θέλω να πω στην Επιτροπή και στον Επίτροπο ότι θα πρέπει να ενεργήσουμε όλοι μαζί για να εξεύρουμε ευέλικτους και αποτελεσματικούς τρόπους να εργαστούμε από κοινού αναφορικά με τη διαδικασία για την άσκηση αυτού του νέου δικαιώματος εξέτασης των εγγράφων στρατηγικής. Είναι ογκώδες έργο, είναι δυσχερές, πλην όμως πρέπει να αντεπεξέλθουμε στην πρόκληση.
<P>
Καλώ, επίσης, την ομάδα εργασίας για την κοινοβουλευτική μεταρρύθμιση να λάβει υπόψη της τα ειδικά χαρακτηριστικά της κοινοβουλευτικής συνέλευσης ίσης εκπροσώπησης και τους περιορισμούς που την επηρεάζουν, διότι, όταν διαμορφωθεί το κοινοβουλευτικό χρονοδιάγραμμα εντός των ημερών, ορισμένες από τις δεσμεύσεις μας αντιβαίνουν στο έργο της Συνέλευσης.
<P>
Τέλος, θέλω να συγχαρώ την κ. Kinnock για τον τρόπο που συμπροέδρευσε της Συνέλευσης.
<SPEAKER ID="299" NAME="Fiona Hall" AFFILIATION="ALDE">
(EN) Κύριε Πρόεδρε, χαιρετίζω αυτή την έκθεση από τον συνάδελφό μου, κ. Cornillet. Παρέχει μια περιεκτική και ολοκληρωμένη σύνοψη των περσινών εργασιών της Κοινοβουλευτικής Συνέλευσης Ίσης Εκπροσώπησης.
<P>
" ετήσια έκθεση αποτελεί μια καλή στιγμή για να αποτιμήσουμε και να εξετάσουμε τι λειτουργεί καλά στην ΚΣΙΕ και τι θα μπορούσε να λειτουργήσει καλύτερα. Είμαστε υπόλογοι στους ψηφοφόρους μας σχετικά με το αν τα μη νομοθετικά όργανα, όπως η ΚΣΙΕ, αποτελούν σωστή αξιοποίηση των πόρων. Θα πρότεινα τρεις θετικούς δείκτες ότι η ΚΣΙΕ είναι δυνατή, όπως αναφέρθηκε προηγουμένως, και ότι δικαιολογεί την ύπαρξή της και αυξάνει τη συνάφειά της. Όπως είπε ο εισηγητής, η συμμετοχή μη κρατικών φορέων αποτελεί θετική εξέλιξη, όπως και η αύξηση των συναντήσεων στο περιθώριο των συνόδων. Αυτές φέρνουν κοντά τα μέλη που έχουν κοινές ανησυχίες, για παράδειγμα τους αντιπροσώπους των χωρών ΑΚΕ που εκπροσωπούν απομακρυσμένες και άγονες περιοχές και τους βουλευτές που εργάζονται για την αλλαγή του κλίματος. Σε αυτές τις άτυπες συζητήσεις οι βουλευτές του ΕΚ και οι βουλευτές των χωρών ΑΚΕ μπορούν συχνά να εργαστούν με τον καλύτερο τρόπο.
<P>
Δεύτερον, πιστεύω ότι υπάρχει μια επιθυμία από όλες τις πλευρές να καταστήσουν την ΚΣΙΕ πιο ευαίσθητη, πιο ικανή να αντιδράσει στα σημερινά γεγονότα. Ο εισηγητής αναφέρεται σε αυτό στην παράγραφο 17. Φυσικά, πρέπει να υπάρχει μια διάρθρωση προς συζήτηση, αλλά η τυπική διάρθρωση των συζητήσεων και των αναφορών είναι πολύ παρατεταμένη. Πρέπει να βρούμε τρόπους να καταστήσουμε την ΚΣΙΕ άμεσα εμπλεκόμενη και ενεργή.
<P>
Αυτό με οδηγεί στην τρίτη παρατήρησή μου: το επίπεδο συμμετοχής των μελών και των δύο νομοθετικών συνελεύσεων ήταν ορισμένες φορές απογοητευτικό. Φυσικά, το πρώτο καθήκον των βουλευτών και από τις δύο πλευρές είναι προς τις δικές τους νομοθετικές αρχές, συνεπώς, αναπόφευκτα, υπάρχουν συγκρούσεις στο πρόγραμμα. Συνεπώς, είμαι ιδιαίτερα ικανοποιημένη διότι το Ευρωπαϊκό Κοινοβούλιο προσπαθεί να αλλάξει το χρονοδιάγραμμά του και να προβλέψει ορισμένες εβδομάδες -τις νέες "τυρκουάζ εβδομάδες" για εξωτερικές συνεδριάσεις. Ελπίζω ότι έτσι θα αποφευχθούν οι συγκρούσεις καθήκοντος από την ευρωπαϊκή πλευρά και θα βελτιωθεί σημαντικά η ενεργή συμμετοχή από τους 78 βουλευτές του ΕΚ. Αυτό είναι κάτι που πρέπει να συνεχίσουμε να παρακολουθούμε κατά την εφαρμογή των αλλαγών στο χρονοδιάγραμμα του Ευρωπαϊκού Κοινοβουλίου.
<SPEAKER ID="300" NAME="Liam Aylward" AFFILIATION="UEN">
(EN) Κύριε Πρόεδρε, ένα από τα θέματα που θα συζητηθούν στην προσεχή σύνοδο του Συμβουλίου ΑΚΕ-ΕΕ στη Γερμανία την ερχόμενη εβδομάδα θα είναι μια εκ νέου αξιολόγηση της κοινοτικής πολιτικής για το Σουδάν. Υπάρχει μια επιδεινούμενη κατάσταση ασφάλειας στο Νταρφούρ και δεν υπάρχει αμφιβολία γι' αυτό. Χωρίς ένα ασφαλές και προστατευμένο περιβάλλον, δεν μπορούμε να έχουμε πρόσβαση στους ανθρώπους που μας έχουν περισσότερο ανάγκη. Πάνω από τέσσερα εκατομμύρια άνθρωποι που ζουν στο Νταρφούρ σήμερα είναι αντιμέτωποι με μια ανθρωπιστική κρίση πλήρους κλίμακας. Πάνω από μισό εκατομμύριο άνθρωποι εκτοπίσθηκαν από το Σουδάν μόνο το 2006.
<P>
" διεθνής κοινότητα απλώς δεν επέδειξε αρκετή αυστηρότητα στις σχέσεις της με τη σουδανική κυβέρνηση για το Νταρφούρ. " σουδανική κυβέρνηση έπαιξε το παιχνίδι της γάτας με το ποντίκι με τη διεθνή κοινότητα ώστε η Ευρωπαϊκή Ένωση και τα "νωμένα Έθνη να έχουν όσο το δυνατόν πιο αδύναμο ρόλο στο Σουδάν.
<P>
Χαιρετίζω τις πρόσφατες κινήσεις να αυξηθεί η παρουσία των δυνάμεων της Αφρικανικής Ένωσης στο Σουδάν με τη γνωστή αποστολή της Αφρικανικής Ένωσης εκεί, αλλά η δυσκολία γι' αυτά τα στρατεύματα είναι ότι δεν είναι καλά εκπαιδευμένα και δεν είναι αρκετά. Επιπροσθέτως, η Ευρωπαϊκή Ένωση πρέπει να εξετάσει το ενδεχόμενο να καταστήσει πιο αυστηρό το καθεστώς κυρώσεων κατά της σουδανικής κυβέρνησης ενσωματώνοντας μια απαγόρευση των μετακινήσεων στην Ευρωπαϊκή Ένωση από βασικά μέλη και αξιωματούχους της σουδανικής κυβέρνησης και εμποδίζοντας τους εκπροσώπους της σουδανικής κυβέρνησης να κάνουν χρηματοοικονομικές επενδύσεις στην Ευρώπη.
<SPEAKER ID="301" NAME="Geoffrey Van Orden" AFFILIATION="PPE-DE">
(EN) Κύριε Πρόεδρε, η ΚΣΙΕ ασχολείται με πολλά άλλα θέματα εκτός από την Αφρική, αλλά η Αφρική αποσπά μεγάλο μέρος της προσοχής μας. Πριν από δύο εβδομάδες, ο αρχιεπίσκοπος Desmond Tutu παρέστη στο Κοινοβούλιο για να μιλήσει για το Νταρφούρ και γενικότερα για την Αφρική. Μας ευχαρίστησε που δεν υποκύψαμε στην κόπωση των δωρητών και στην αφρικανική απαισιοδοξία και μας ευχαρίστησε που δεν επιτρέψαμε στις κυβερνήσεις να εθελοτυφλήσουν.
<P>
Αλλά συμμερίστηκε τις ανησυχίες μας για το καθεστώς της Ζιμπάμπουε, το οποίο κατέστρεψε μια ζωντανή οικονομία, καταπίεσε τους πολίτες της και μόλυνε τη σχέση μεταξύ της Αφρικής και της Ευρωπαϊκής Ένωσης.
<P>
" Κοινότητα για την Ανάπτυξη της Μεσημβρινής Αφρικής (SADC) αναγνώρισε επιτέλους ότι υπάρχει πρόβλημα στη Ζιμπάμπουε και έδωσε εντολή στον Πρόεδρο Μπέκι της Νότιας Αφρικής να διευκολύνει τις συνομιλίες μεταξύ του καθεστώτος Μουγκάμπε και της αντιπολίτευσης της Ζιμπάμπουε. Ήδη έχει σημειωθεί πρόοδος. " πρώτη συνάντηση μεταξύ Zanu PF και MDC έλαβε χώρα το περασμένο σαββατοκύριακο στη Νότια Αφρική, αλλά πρέπει να γίνουν ακόμα πάρα πολλά. Ας μην ξεχνάμε ότι μόλις πριν από λίγες ημέρες, δύο ακτιβιστές του MDC από την περιοχή Ματόμπο απήχθησαν και δολοφονήθηκαν.
<P>
Όπως η SADC αρχίζει να καταλαβαίνει ότι το καθεστώς Μουγκάμπε αποτελεί πρόβλημα, προς αυτή την κατεύθυνση κινούνται και οι ΑΚΕ. Τον Μάρτιο, το Προεδρείο ΑΚΕ-ΕΕ ζήτησε από την κυβέρνηση της Ζιμπάμπουε να επανεδραιώσει τον σεβασμό για τα ανθρώπινα δικαιώματα και το κράτος δικαίου σύμφωνα με τη Συμφωνία του Κοτονού. Την προσεχή εβδομάδα η Ζιμπάμπουε είναι στην ατζέντα της Κοινής Συνέλευσης Ίσης Εκπροσώπησης ΑΚΕ-ΕΕ. Είναι επιτακτική ανάγκη και για τα δύο κολέγια στη Συνέλευση ΑΚΕ-ΕΕ να μιλήσουν με μία φωνή για τον φρικτό παραλογισμό που επικρατεί στη Ζιμπάμπουε. Μετά την ΚΣΙΕ, θα διεξαχθεί στη Γκάνα η σύνοδος κορυφής της Αφρικανικής Ένωσης. Πρέπει να κάνουμε ό,τι μπορούμε για να ενθαρρύνουμε τα αφρικανικά έθνη να μετάσχουν σε αυτή τη σύνοδο κορυφής αποφασισμένα να υποστηρίξουν την πρωτοβουλία του κ. Μπέκι και να κάνουν ό,τι είναι δυνατόν για να επιφέρουν ραγδαία πολιτική αλλαγή προς το καλύτερο στη Ζιμπάμπουε προς όφελος όλων των ανθρώπων αυτής της χώρας, αλλά και όλων των ανθρώπων της Αφρικής.
<SPEAKER ID="302" NAME="Filip Kaczmarek" AFFILIATION="PPE-DE">
(PL) Κύριε Πρόεδρε, στον τομέα της αναπτυξιακής πολιτικής μιλάμε συχνά για λήψη υπόψη των τοπικών συνθηκών. Ένας από τους συνήθεις τρόπους για να μάθουμε τι θέλουν εκείνοι που αντιπροσωπεύουν τους εταίρους μας στον αναπτυσσόμενο κόσμο είναι η Κοινοβουλευτική Συνέλευση Ίσης Εκπροσώπησης ΑΚΕ-ΕΕ.
<P>
" έκθεση που συνοψίζει τις εργασίες της συνέλευσης για το προηγούμενο έτος είναι ένα πολύ ενδιαφέρον και σημαντικό έγγραφο. Θέλω να ευχαριστήσω τον κ. Cornillet για το έργο του. " συνέλευση ασχολήθηκε με ένα φάσμα θεμάτων που είναι σημαντικά για τις αναπτυσσόμενες χώρες, όπως η ενέργεια, το νερό, η γρίπη των πτηνών, ο ρόλος της περιφερειακής ολοκλήρωσης στην ενίσχυση της ειρήνης και της ασφάλειας, οι κοινωνικές και περιβαλλοντικές πτυχές της αλιείας, η συνεξάρτηση του τουρισμού και της ανάπτυξης, καθώς και η πρόοδος των διαπραγματεύσεων για τις συμφωνίες οικονομικής εταιρικής σχέσης.
<P>
Θέλω να επιστήσω την προσοχή σας σε ένα συγκεκριμένο πρόβλημα. Πιστεύω ότι δεν έχει νόημα να διατηρούμε έναν ρηχό διάλογο με τους αντιπροσώπους των χωρών που παραβιάζουν τακτικά τα ανθρώπινα δικαιώματα. Είναι καθαρός μύθος ότι η συμμετοχή ή η ευκαιρία να παρατηρήσουν τις εργασίες της συνέλευσης θα έχει θετική επίδραση στις πολιτικές τους. Για κάποιους, η παρουσία τους σε αυτό το φόρουμ εξυπηρετεί απλώς την προπαγάνδα παρά τον διάλογο. " προπαγάνδα δεν μπορεί να μας δώσει αληθινές λύσεις. Αυτό είναι κάτι που βίωσα εγώ ο ίδιος ως εμπειρία κατά τη διάρκεια της κομμουνιστικής περιόδου στην Πολωνία. Τότε, η πρόθεσή ήταν να αντικατασταθούν οι πολιτικές με προπαγάνδα. Οι χώρες που συμπεριφέρονται με αυτόν τον τρόπο μας κάνουν να χάνουμε χρόνο, χρήμα και δυνατότητες. Επίσης βλάπτουν την εικόνα των χωρών ΑΚΕ. Έχουν πολύ βραχυπρόθεσμους στόχους, δηλαδή να αποτρέψουν τις επικρίσεις για την εσωτερική τους κατάσταση. Δεν θέλουν να τους βοηθήσει κανείς, διότι πιστεύουν ότι οι δράσεις τους είναι σωστές και κατάλληλες.
<P>
Αν θέλουμε να γίνει η συνέλευση ένα αληθινό, κοινό κέντρο για τον καθορισμό πολιτικών θέσεων, η στάση των χωρών όπως η Κούβα, η Ζιμπάμπουε ή το Σουδάν πρέπει να αλλάξει.
<SPEAKER ID="303" NAME="Eija-Riitta Korhola" AFFILIATION="PPE-DE">
(FI) Κύριε Πρόεδρε, ως μέλος της αντιπροσωπείας ΑΚΕ-ΕΕ, συμμετείχα και στις δύο Κοινοβουλευτικές Συνελεύσεις Ίσης Εκπροσώπησης το 2006. " Συνέλευση είναι καίριας σημασίας για την καθιέρωση πολιτικού διαλόγου όπως αναφέρεται στο άρθρο 8 της συμφωνίας του Κοτονού. Οι συνελεύσεις στη Βιέννη και στο Μπριτζτάουν ήταν κατά βάση επιτυχείς και έγινε ζωηρός διάλογος και στις δύο. Είμαι ιδιαίτερα ικανοποιημένη με τον τρόπο που τονίστηκε ο κοινοβουλευτικός τους χαρακτήρας.
<P>
Στη συνέλευση των Μπαρμπάντος ήμουν ένα από τα άτομα που εκπόνησαν το ψήφισμα που εγκρίθηκε σχετικά με το νερό στις αναπτυσσόμενες χώρες. " διαδικασία με την οποία ένας κοινοβουλευτικός εκπρόσωπος της ΕΕ και ένας των χωρών ΑΚΕ εκπονούν μαζί ένα ψήφισμα για την Κοινοβουλευτική Συνέλευση είναι εποικοδομητική. " διαδικασία εκπόνησης προσθέτει νομιμότητα στη διαδικασία λήψης αποφάσεων. Θέλω να τονίσω τη σημασία της παρακολούθησης σημαντικών ψηφισμάτων, στην οποία ο ρόλος των μόνιμων επιτροπών είναι κεντρικός. Πρέπει να αφιερωθεί επαρκής χρόνος για να επιτευχθεί εμβάθυνση αυτού του διαλόγου.
<P>
Είναι καίριας σημασίας για τις τρίτες χώρες ο τρόπος με τον οποίο η κοινωνία βασίζεται στη χρηστή διακυβέρνηση, στο κράτος δικαίου και στις δημοκρατικές δομές. Βρίσκονται επίσης στην καρδιά των προσδοκιών που έχουν οι χώρες ΑΚΕ σχετικά με την ανάπτυξη. Είμαι λοιπόν ολόψυχα υπέρ του αιτήματος της Κοινοβουλευτικής Συνέλευσης να δαπανηθεί ένα μερίδιο των πιστώσεων του Ευρωπαϊκού Ταμείου Ανάπτυξης σε συγκεκριμένα έργα που υποστηρίζουν τη διοικητική μεταρρύθμιση. Τα εκπαιδευτικά προγράμματα που οργανώθηκαν για βουλευτές του κοινοβουλίου αποτελούν ένα παράδειγμα. Ένα άλλο πρόβλημα είναι οι λίγοι πόροι που έχουν πολλοί βουλευτές των κοινοβουλίων των ΑΚΕ: υπάρχουν ελάχιστες ευκαιρίες να ανταποκριθούν στις φιλοδοξίες των ισχυρών κυβερνήσεων.
<P>
" έκθεση δεν αναφέρει ένα σημαντικό θέμα: είναι ζωτικής σημασίας να απαντήσουμε στην ανυπόφορη κατάσταση στη Ζιμπάμπουε. " κατάσταση των ανθρωπίνων δικαιωμάτων της χώρας είναι από τις χειρότερες στην Αφρική και η κυβέρνηση Μουγκάμπε ρίχνει τη χώρα σε ακόμα βαθύτερη απόγνωση. Χωρίς αμφιβολία θα προσπαθήσει επίσης να αναστείλει τη συζήτηση για την κατάσταση της χώρας στη Συνέλευση ΑΚΕ-ΕΕ την προσεχή εβδομάδα στο Βισμπάντεν. Αυτό πρέπει σίγουρα να αποτραπεί: πρέπει να γίνει σωστός διάλογος.
<SPEAKER ID="304" NAME="Louis Michel">
μέλος της Επιτροπής. - (FR) Κύριε Πρόεδρε, επιτρέψτε μου να πω καταρχάς ότι προφανώς δεν μπορώ να απαντήσω σε όλα τα σχόλια που έγιναν, η Επιτροπή όμως συμμερίζεται την άποψη ότι τα εθνικά κοινοβούλια πρέπει να διαδραματίσουν καίριο ρόλο στον καθορισμό των εθνικών πολιτικών και των αναπτυξιακών στρατηγικών στις χώρες-εταίρους μας. Το λέω αυτό ως απάντηση στην κ. Kinnock.
<P>
Περιττό να πω ότι εν προκειμένω συμφωνώ μαζί της. Το μόνο πράγμα είναι ότι πρέπει να βρούμε έναν τρόπο να επιτύχουμε αυτόν τον στόχο. Φοβούμαι ότι εκφεύγει του πλαισίου αρμοδιοτήτων μου να ζητήσω από τα εθνικά κοινοβούλια των χωρών-εταίρων μας να απαντήσουν στα εθνικά έγγραφα στρατηγικής. " αρχή της μη ανάμειξης στο πεδίο αρμοδιοτήτων άλλων θεσμών παραμένει ακέραια και δεν είμαι διόλου βέβαιος με ποιόν τρόπο μπορεί να οργανωθεί αυτή η διαδικασία. Βασιζόμουν σε πολύ μεγάλο βαθμό στην κοινοβουλευτική συνέλευση ίσης εκπροσώπησης να αποτελέσει τον σύνδεσμο με τα εθνικά κοινοβούλια, σας διαβεβαιώνω όμως ότι είμαι καθ' όλα πρόθυμος να εξετάσω την όποια προτεινόμενη λύση για να δω με ποιόν τρόπο μπορεί να βελτιωθεί αυτή η πτυχή.
<P>
Θέλω, επίσης, να σας ενημερώσω ότι η Τρόικα άνοιξε τον δρόμο στην πρόοδο σε ό,τι αφορά την προετοιμασία της κοινής στρατηγικής ΕΕ-Αφρικής. Αυτή είναι, βεβαίως, μια πρακτική με την οποία το Ευρωπαϊκό Κοινοβούλιο συνδέθηκε στενά. Με βάση τη συμφωνία που επιτεύχθηκε σε επίπεδο Τρόικας, η Κοινότητα θα εγκρίνει μια ανακοίνωση στις 27 Ιουνίου σχετικά με τους στόχους της στρατηγικής και του χάρτη πορείας προκειμένου να υποβληθεί προς έγκριση στη Σύνοδο Κορυφής ΕΕ-Αφρικής στη Λισαβόνα, η οποία προγραμματίζεται για τις 7 και 8 του ερχόμενου Δεκεμβρίου. Οι υπηρεσίες μου είναι σε συνεχή επαφή με το Κοινοβούλιο, τόσο επί του περιεχομένου αυτών των εγγράφων όσο και σε σχέση με το οργανωσιακό σκέλος. Προσδίδω μεγάλη σημασία στη συμμετοχή των τριών βασικών θεσμικών οργάνων της ΕΕ στη διαμόρφωση αυτών των στρατηγικών.
<P>
Σε αυτό το πλαίσιο, θέλω να τονίσω με έμφαση ότι μια από τις καινοτόμες πτυχές αυτής της στρατηγικής θα ήταν η θέσπιση μιας πραγματικής εταιρικής σχέσης των λαών. Θέλω, επομένως, να εμπλέξω τα κοινοβούλια -το Ευρωπαϊκό Κοινοβούλιο, το Παναφρικανικό Κοινοβούλιο και τα αφρικανικά εθνικά κοινοβούλια- στην εφαρμογή αυτής της στρατηγικής σε μόνιμη βάση. Είμαι ανοικτός σε όλες τις προτάσεις σας. Επί παραδείγματι, είναι εύλογο να υπάρξει ενδεχομένως κοινή ακρόαση του Ευρωπαϊκού Κοινοβουλίου και του Παναφρικανικού Κοινοβουλίου ή κοινή συνάντηση της Ευρωπαϊκής Επιτροπής και της Επιτροπής της Αφρικανικής Ένωσης. " γραμματειακή και πολιτική στήριξη μπορεί εύλογα να δοθεί στο παναφρικανικό κοινοβούλιο -μάλιστα, υπάρχει ήδη σχετική πρόβλεψη γι' αυτό- και είναι επίσης εφικτή η βοήθεια στα εθνικά κοινοβούλια στην Αφρική. Παρεμπιπτόντως, υπάρχουν κοινοβούλια των κρατών μελών της ΕΕ, τα οποία ήδη το κάνουν αυτό. Μόλις αρχίσαμε. Μπορούμε, επομένως, να εργαστούμε για να ανταποκριθούμε σε αυτή τη μείζονα πρόκληση.
<P>
Επιτρέψτε μου να απαντήσω σε μια-δυο παρατηρήσεις, τις οποίες επέλεξα τυχαία. Κύριε Van Orden, αναφερθήκατε στην περίπτωση της Ζιμπάμπουε σε σχέση με τη Σύνοδο Κορυφής ΕΕ-Αφρικής. Μολονότι συμμερίζομαι σε πολύ γενικές γραμμές τις κρίσεις σας για τον Πρόεδρο Μουγκάμπε, αυτό που θεωρώ σημαντικό σήμερα είναι ότι η Ευρωπαϊκή Ένωση και η Αφρική πρέπει να μπορέσουν να διεξαγάγουν αυτή τη Σύνοδο Κορυφής. Οφείλω να σας υπενθυμίσω ότι δεν έχει πραγματοποιηθεί ανάλογη σύνοδος μετά το Κάιρο, ενώ στο μεταξύ πραγματοποιήθηκε σύνοδος κορυφής Αφρικής-Κίνας. Αυτό, λοιπόν, το οποίο έχει σημασία κατ' εμέ είναι να πραγματοποιηθεί η Σύνοδός μας.
<P>
Κάποιος, επίσης, μίλησε περί κυρώσεων σε βάρος του Σουδάν. Πρέπει να σας πω ότι δεν έχω κανένα πρόβλημα με τις κυρώσεις, αν κάποιος μου αποδείξει ότι είναι χρήσιμες και δεν τιμωρούν τους απλούς πολίτες. Γενικότερα, αντιμετωπίζω με μεγάλο σκεπτικισμό τις κυρώσεις. Πιστεύω πολύ περισσότερο στο καρότο παρά στο μαστίγιο και δίνω απείρως μεγαλύτερη βάση στην άσκηση πίεσης. Πέραν αυτού, αφ' ης στιγμής ο Πρόεδρος al-Bashir αποδέχθηκε μια υβριδική ειρηνευτική δύναμη, ιδίως στο Νταρφούρ, δεν είμαι πεπεισμένος ότι αυτή είναι η στιγμή να επισύρουμε την απειλή νέων κυρώσεων. Γνωρίζουμε ότι οι κυρώσεις μπορούν να εφαρμοστούν οποιαδήποτε στιγμή και δεν είμαι βέβαιος ότι οι κυρώσεις που έχουν κατά νου κάποιοι είναι κατ' ανάγκη χρήσιμες.
<P>
Ο κ. Mitchell μίλησε περί πρόσβασης στο καθεστώς ιδιοκτησίας. Αυτή την ιδέα την ανέπτυξε εκτενώς ο κ. De Soto και παρακολουθώ αυτό το θέμα πολύ στενά. Είμαι, επίσης, μέλος μιας άτυπης ομάδας εργασίας στην οποία, από κοινού με τη Madeleine Albright, εργαζόμαστε για την ιδέα του καθεστώτος ιδιοκτησίας, θέμα με το οποίο είστε αναμφίβολα εξοικειωμένοι. Βρίσκω λίαν ελκυστική την ιδέα και προσπαθώ να δω με ποιόν τρόπο μπορούμε να συμβάλουμε σε ένα τέτοιο σχήμα μέσω του Ευρωπαϊκού Ταμείου Ανάπτυξης. Πραγματοποιούνται πειράματα και πιστεύω ότι αυτή είναι πολύ ενδιαφέρουσα και σημαντική προσέγγιση στην αναζήτηση αποτελεσματικής λύσης.
<SPEAKER ID="305" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

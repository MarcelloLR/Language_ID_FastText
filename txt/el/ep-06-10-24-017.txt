<CHAPTER ID="017">
Πρόγραμμα «Νεολαία σε δράση» (2007-2013) (συζήτηση) 
<SPEAKER ID="319" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση, εξ ονόματος της Επιτροπής Πολιτισμού και Παιδείας, σχετικά με την κοινή θέση του Συμβουλίου (06236/3/2006 C6-0273/2006 ενόψει της έγκρισης απόφασης του Ευρωπαϊκού Κοινοβουλίου και του Συμβουλίου που αφορά τη θέσπιση του προγράμματος "Νεολαία εν δράσει" για την περίοδο 2007-2013 (εισηγήτρια: η κ. Gröner).
<SPEAKER ID="320" NAME="Lissy Gröner " AFFILIATION="PSE">
εισηγήτρια. - (DE) Κύριε Πρόεδρε, κύριε Επίτροπε, κυρίες και κύριοι, ασφαλώς ο αριθμός των παρόντων βουλευτών στην Ολομέλεια δεν αποτελεί ένδειξη για τη σημασία του θέματος αυτού, και το πρόγραμμα "Νεολαία εν δράσει" για την περίοδο 2007-2013 αποτελεί ασφαλώς ορόσημο για τους νέους ευρωπαίους συμπολίτες μας. Θα ήθελα να ευχαριστήσω την Επιτροπή και το Συμβούλιο για την εξαιρετικά εποικοδομητική συνεργασία.
<P>
Κατά την πρώτη ανάγνωση, ασχοληθήκαμε με 58 τροπολογίες, οι περισσότερες από τις οποίες συμπεριλήφθηκαν στο σχέδιο και τώρα, μετά από άτυπες διαπραγματεύσεις, καταλήγουμε στην κοινή θέση που μπορούμε να εγκρίνουμε και για την οποία μπορούμε να συμφωνήσουμε σε δεύτερη ανάγνωση.
<P>
Και τα τρία θεσμικά όργανα εργάστηκαν μαζί και για τους νέους 15-18 ετών, τα περίπου 170 εκατομμύρια πολιτών που ενδιαφέρουν πρωτίστως την Ευρωπαϊκή Ένωση, και προσπάθησαν να βρουν μια λύση που θα κάνει πραγματικότητα για αυτούς την Ευρώπη, θα βοηθήσει να μειωθεί η γραφειοκρατία στο πρόγραμμα και θα διευκολύνει την πρόσβαση των μειονεκτούντων νέων σε αυτό.
<P>
Με το πρόγραμμα αυτό επιδιώξαμε τους παρακάτω γενικούς στόχους: πρώτον, την προαγωγή της ιθαγένειας. Θέλουμε να διευκολύνουμε τους νέους ανθρώπους να συνεργαστούν ως μέλη της κοινωνίας προσφέροντάς τους παράλληλα τη δυνατότητα συνεργασίας σε ευρωπαϊκό επίπεδο, για παράδειγμα για να ξεπεραστεί η απάθεια ως προς τις εκλογές και να αφυπνιστεί το ενδιαφέρον τους για την πολιτική.
<P>
Δεύτερον, θέλουμε να προαγάγουμε την αλληλεγγύη και την ανεκτικότητα μεταξύ των νέων, ιδίως ως μέσο για μεγαλύτερη κοινωνική συνοχή στην ΕΕ. Κατ' αυτόν τον τρόπο, θα είναι δυνατόν να αναπτύξουν οι νέοι από κοινού νέους τρόπους ζωής και πρότυπα συνύπαρξης.
<P>
Θέλουμε να προωθήσουμε την αμοιβαία κατανόηση μεταξύ των νέων και την πολυπολιτισμική ποικιλομορφία που εκτιμούμε στην Ευρώπη. Θέλουμε επίσης να προωθήσουμε συστήματα υποστήριξης των οργανώσεων νέων και των οργανώσεων της κοινωνίας των πολιτών που αφορούν τους νέους, καθώς και τη συνοχή μεταξύ των νέων ακόμα και πέρα από τα σύνορα της Ευρώπης. Γι' αυτούς τους στόχους διαπραγματευθήκαμε έναν προϋπολογισμό ύψους 885 εκατ. ευρώ.
<P>
Ως εισηγήτρια, πρότεινα να υποβληθούν ελάχιστοι προϋπολογισμοί για τις παρακάτω πέντε γραμμές του προϋπολογισμού. Από τους διαθέσιμους πόρους, το 30% θα πάει στις παραδοσιακές ανταλλαγές νέων "Νεολαία για την Ευρώπη".
<P>
" "Ευρωπαϊκή Εθελοντική Υπηρεσία" αφορά στην άσκηση μη κερδοσκοπικής κοινωφελούς δραστηριότητας σε μια ξένη χώρα για διάστημα 2-12 μηνών και πρόκειται να λάβει το 23% των πόρων.
<P>
" "Νεολαία για τον Κόσμο" είναι ένα νέο σχέδιο με σκοπό την αφύπνιση της κατανόησης των άλλων με ανοιχτό πνεύμα, πράγμα πολύ σημαντικό σε διάφορα επίπεδα. Θα λάβει το 6% του συνόλου των πόρων.
<P>
Τα "συστήματα υποστήριξης των νέων" θα λάβουν τουλάχιστον 15% και αφορούν το ευρωπαϊκό φόρουμ νέων και τη δικτύωση των οργανώσεων νέων και των ατόμων που δραστηριοποιούνται σε αυτόν τον τομέα, που πρόκειται να λάβουν ενισχύσεις.
<P>
Το 4% των πόρων θα δοθεί για την υποστήριξη της ευρωπαϊκής συνεργασίας μεταξύ νέων. Συνολικά, όλα αυτά αποτελούν το 76% των τομέων, και αυτό προσφέρει στην Επιτροπή αρκετή ευελιξία για να δραστηριοποιηθεί περαιτέρω αν υπάρξει ανάγκη.
<P>
" αντιμετώπιση των προκλήσεων είναι η σωστή προσέγγιση. Έχουμε πόρους για να ενισχύσουμε το ειδικό έργο "Ευρωπαϊκή Εβδομάδα Νέων" και θέλουμε να ενεργοποιηθεί το Σύμφωνο για την Νεολαία της Ευρώπης που συνήψε το Συμβούλιο το 2005.
<P>
Είναι απαράδεκτο να παρακολουθούμε άπραγοι όταν ξεσπούν αναταραχές μεταξύ νέων και όταν οι νέοι στην Ευρωπαϊκή Ένωση δεν έχουν δουλειά και προοπτικές. Πρέπει να εξασφαλίσουμε πως οι νέοι θα έχουν να προσβλέπουν σε κάτι και θέλουμε να υποστηρίξουν θερμά τα προγράμματα αυτά τα κράτη μέλη, γιατί δεν μπορούμε να αντιμετωπίσουμε μόνοι μας το πρόβλημα.
<P>
Γι' αυτό απευθύνω έκκληση στα κράτη μέλη να ασχοληθούν με αυτό. Συνιστώ στο Σώμα να συμφωνήσει με τον συμβιβασμό που επιτύχαμε και να υιοθετήσει την κοινή θέση ως έχει.
<SPEAKER ID="321" NAME="Ján Figeľ" AFFILIATION="Μέλος της Επιτροπής" LANGUAGE="EN">
Κύριε Πρόεδρε, δεν γίνεται συχνά τόσο αισθητή η συναίνεση όσο τώρα. Θα ήθελα να εκφράσω την ευγνωμοσύνη μου προς όσους την κατέστησαν δυνατή, διότι δεν επιτυγχάνεται αυτόματα. Είμαι βέβαιος ότι αυτή η συναίνεση καθιστά πιθανό να μπορέσουμε τις επόμενες εβδομάδες να εγκρίνουμε, με την πλήρη έννοια του νομικού όρου, το Πρόγραμμα ""Νεολαία εν δράσει". Θα ήθελα ιδιαίτερα να ευχαριστήσω την κ. Gröner, την εισηγήτρια σχετικά με το πρόγραμμα, καθώς και την Επιτροπή Πολιτισμού και Παιδείας, η οποία χειρίστηκε τα θέματα με εξαιρετικά εποικοδομητικό τρόπο κατά τη διαδικασία. Ευχαριστώ την επιτροπή και τον πρόεδρό της, τον κ. Σηφουνάκη, για την υποστήριξή τους.
<P>
Αυτή η συναίνεση και η πρόοδος των εργασιών θα επιτρέψουν την απρόσκοπτη συνέχεια μεταξύ του ισχύοντος Προγράμματος Νεολαία και του επόμενου, ώστε να μην υπάρξει καμία διακοπή. Αυτή η περίπτωση είναι πολύ διαφορετική από την προηγούμενη, πριν από επτά χρόνια, όταν υπήρξε σημαντική διακοπή του Προγράμματος Νεολαία για αρκετούς μήνες.
<P>
Το νέο πρόγραμμα ανταποκρίνεται εν μέρει αλλά κατά τρόπο σημαντικό στις προτεραιότητες της Ένωσης: ιθαγένεια, ανάπτυξη και ειρήνη. Καταρχάς, όσον αφορά την ιθαγένεια, θα επιτρέψει στους νέους Ευρωπαίους να επιβεβαιώσουν ότι είναι πολίτες που υποστηρίζουν τις πλουραλιστικές κοινωνίες και ότι είναι υπεύθυνοι, ενεργοί και ανεκτικοί. Το να εμπλέξουμε τους νέους ανθρώπους περισσότερο στον τομέα και στη ζωή των τοπικών, εθνικών και ευρωπαϊκών κοινοτήτων και να ενθαρρύνουμε την ενεργό συμμετοχή του πολίτη στα κοινά αποτελεί σημαντική πρόκληση για τις κοινωνίες μας. Είναι, επίσης, ανάγκη οι νέοι να συνειδητοποιήσουν περισσότερο ότι ανήκουν στην Ευρώπη και να αναπτύξουν την αίσθηση της ευρωπαϊκής ιθαγένειάς τους.
<P>
Δεύτερον, είναι εξίσου αναγκαίο να ανταποκριθούμε στις προσδοκίες των νέων παρέχοντάς τους την ευκαιρία να εμπλουτίσουν την εκπαίδευση και την κατάρτισή τους σε λιγότερο επίσημο επίπεδο. Αξίζει να υποστηρίξουμε και να αναγνωρίσουμε τις μη επίσημες εκπαιδευτικές δραστηριότητες σε ευρωπαϊκό επίπεδο, επειδή συμβάλλουν στην ευρωπαϊκή ανάπτυξη. Για αυτόν τον λόγο, είμαι ευτυχής που θα υπάρχει μεγαλύτερο περιθώριο για εθελοντική εργασία στην Ευρώπη.
<P>
Τέλος, η προθυμία των νέων να αναπτύξουν νέες σχέσεις μεταξύ των νέων Ευρωπαίων και των νέων από ολόκληρο τον κόσμο, η αγωνία τους για αμοιβαία κατανόηση, η ανοχή και το ανοιχτό πνεύμα συμβάλλουν σημαντικά στην παγκόσμια ειρήνη.
<P>
" πρόοδος στις διαπραγματεύσεις για το εν λόγω πρόγραμμα εξαρτιόταν από τη συμφωνία για τις δημοσιονομικές προοπτικές του προηγούμενου Μαΐου. Ύστερα από την έγκριση αυτού του δημοσιονομικού πλαισίου και την απόφαση να διατεθούν 885 εκατομμύρια ευρώ, σε τρέχουσες τιμές, στο Πρόγραμμα "Νεολαία εν δράσει", τα θεσμικά όργανα απέδειξαν την ικανότητά τους για γρήγορη και εποικοδομητική ανταπόκριση, ώστε το νέο πρόγραμμα να εγκριθεί χωρίς περαιτέρω καθυστερήσεις. Πιστεύω ότι αυτό αποτελεί ένα πολύ ισχυρό μήνυμα των ευρωπαϊκών θεσμικών οργάνων προς τους νέους σήμερα.
<SPEAKER ID="322" NAME="Rolf Berend">
εξ ονόματος της Ομάδας PPE-DE. - (DE) Κύριε Πρόεδρε, κύριε Επίτροπε, κυρίες και κύριοι, η σύσταση για την κοινή θέση περιλαμβάνει πολλές τροπολογίες του Σώματος από την πρώτη ανάγνωση.
<P>
Όπως είπε προ ολίγου η κ. Gröner, οι δημοσιονομικοί πόροι για το πρόγραμμα "Νεολαία εν δράσει" για το διάστημα 2007-2013 ανέρχονται σε 885 εκατ. ευρώ, βάσει της διοργανικής συμφωνίας για τις δημοσιονομικές προοπτικές της περιόδου 2007-2013. Ωστόσο, θα ήθελα να υπενθυμίσω στο Σώμα ότι το ποσό της αρχικής πρότασης της Επιτροπής ήταν 913 εκατομμύρια ευρώ και το Κοινοβούλιο είχε ζητήσει αύξηση στο 1,1 δισ. ευρώ, ενώ τώρα καταλήξαμε στα 885 εκατ. ευρώ. Αυτό ασφαλώς δεν αντικατοπτρίζει τις προσδοκίες μας, παρόλα αυτά όμως μας δίνει ασφάλεια προγραμματισμού για τα επόμενα χρόνια και είναι καλό που μπορούμε να το εγκρίνουμε με αυτήν τη μορφή σήμερα ή αύριο.
<P>
" κύρια ομάδα στόχος του "Νεολαία εν δράσει" είναι οι νέοι ηλικίας 15-28 ετών, μολονότι ορισμένες δράσεις είναι ανοιχτές και σε νέους 13 και 30 ετών. " Ομάδα μου χαίρεται διότι το Σώμα ανέλαβε την πρωτοβουλία να δώσει έμφαση σε σημαντικές πτυχές της κοινής θέσης όπως π.χ. η συμμετοχή των νέων στη δημοκρατική ζωή, η προαγωγή θεμελιωδών αξιών όπως η ανθρώπινη αξιοπρέπεια, τα ανθρώπινα δικαιώματα, η ανεκτικότητα και η μη διάκριση, η κατάλληλη ασφαλιστική κάλυψη των συμμετεχόντων, που είναι πολύ σημαντικό ζήτημα, οι ευρωπαϊκές εβδομάδες νέων, τα σεμινάρια και οι οργανωμένοι διάλογοι μεταξύ νέων, οι δράσεις ανταλλαγής νέων στην Ευρώπη και τις γείτονες χώρες, αλλά και 2 εκατ. ευρώ για οικονομική υποστήριξη του Ευρωπαϊκού Φόρουμ Νέων.
<P>
Θα ήθελα να ευχαριστήσω την κ. Gröner και να πω επίσης ότι ελπίζουμε πως η αναλλοίωτη κοινή θέση του Συμβουλίου θα τύχει αύριο μαζικής υποστήριξης από το σώμα.
<SPEAKER ID="323" NAME="Christa Prets">
εξ ονόματος της Ομάδας PSE. - (DE) Κύριε Πρόεδρε, κύριε Επίτροπε, κυρίες και κύριοι, σε περιόδους που συζητάμε για τη δημογραφική πρόκληση του 21ου αιώνα, ενώ συμβαίνουν αναταραχές ανάμεσα στους νέους στη Γαλλία και αυξάνεται ο αριθμός των υποστηρικτών εθνικιστικών κομμάτων, είναι πολύ σημαντικό να εμπλακούν οι νέοι στο έργο που στοχεύει στην κατανόηση ξένων πολιτισμών και τρόπων σκέψης και στη συνακόλουθη δημιουργία των προϋποθέσεων για μεγαλύτερη αλληλεγγύη στην Ευρώπη.
<P>
Ειδικά οι νέοι που δεν έχουν ή δεν μπορούν να έχουν κινητικότητα στο πλαίσιο μιας τυπικής εκπαίδευσης μέσω προγραμμάτων όπως τα Erasmus, Comenius ή Leonardo, πρέπει να έχουν την ευκαιρία να αποκτήσουν χρήσιμες εμπειρίες διαπολιτισμικού διαλόγου. Είμαι πεπεισμένη ότι είναι σωστό να δοθεί προτεραιότητα, στο πλαίσιο του προγράμματος, στη "Νεολαία για την Ευρώπη" που προωθεί την ανταλλαγή νέων και τις πρωτοβουλίες των νέων. Θα πρέπει επίσης να απευθύνουμε πρόσκληση στο Ευρωπαϊκό Φόρουμ Νέων να παρουσιάζει τακτικά το έργο του στην επιτροπή, προκειμένου να ενημερώνονται όλα τα μέλη για την πολύτιμη εργασία του και να επωφελούνται από αυτήν.
<P>
Σε συζητήσεις με οργανώσεις νέων έγινε αναφορά σε πολλά και διάφορα προβλήματα, στα οποία συγκαταλέγονται οι διαφορές στις διαδικασίες που αφορούν τη θεώρηση διαβατηρίων και η απουσία προβληματισμού για την αιτία αυτών των διαφορών. Ζητώ μεγαλύτερη συμπερίληψη των νέων σε αυτά.
<SPEAKER ID="324" NAME="Jolanta Dičkutė" LANGUAGE="LT">
Θέλω να χαιρετήσω την έκθεση της κ. Gröner και την κοινή θέση επί της οποίας καταφέραμε να συμφωνήσουμε. Χαίρομαι που οι νέοι άνθρωποι στις χώρες που συνορεύουν με την Ευρωπαϊκή Ένωση -Ρωσία, Λευκορωσία, Ουκρανία και τις χώρες του Βόρειου Καυκάσου- θα μπορέσουν να ωφεληθούν από το νέο πρόγραμμα από το προσεχές έτος.
<P>
" ένταξη στην Ευρωπαϊκή Ένωση επιδρά θετικά σε πολλές πτυχές της ζωής στα κράτη μέλη. Οι νέοι, με τις προκλήσεις και τα προβλήματα του παρόντος και του μέλλοντος που αντιμετωπίζουν, δεν αποτελούν εξαίρεση σε αυτό. Τα 75 εκατομμύρια νέων που ζουν στην Ευρωπαϊκή Ένωση είναι τυχεροί από πολλές απόψεις. Έχουν ελευθερία κυκλοφορίας, ευκαιρίες να σπουδάσουν και να εργαστούν σε διάφορες χώρες της Ευρωπαϊκής Ένωσης, να βελτιώσουν τις δεξιότητές τους στις ξένες γλώσσες, να συμμετάσχουν σε διαπολιτιστικές ανταλλαγές και ούτω καθεξής. Εντούτοις, τα παραπάνω πλεονεκτήματα αποτελούν ταυτόχρονα τις προκλήσεις και τα καθήκοντα που αντιμετωπίζονται και πρέπει να επιλυθούν από τον διαρκώς γηράσκοντα πληθυσμό της σημερινής Ευρώπης. " αναφορά μου σε μια Ευρώπη που γερνά δεν είναι συμπτωματική. Αφορά στο γεγονός ότι πρέπει να έχουμε σαφή επίγνωση και να μην υποτιμούμε τη σημασία των νέων ανθρώπων. Πρέπει να καταβάλουμε κάθε προσπάθεια για να τους εντάξουμε ενεργά στις πολιτικές και αναπτυξιακές διαδικασίες της Ευρωπαϊκής Ένωσης.
<P>
" εφαρμογή των στόχων της στρατηγικής της Λισαβόνας τονίζεται υπερβολικά ως παράγοντας μεγάλης σημασίας για τους νέους. Ωστόσο, εμείς δεν πρέπει να ξεχνούμε ότι οι ίδιοι οι νέοι διαδραματίζουν πολύ σημαντικό ρόλο στην εφαρμογή αυτών των στόχων. " επένδυση στους νέους αποτελεί έναν από τους ακρογωνιαίους λίθους της επίτευξης πιο ραγδαίας ανάπτυξης και της αύξησης του επιπέδου της απασχόλησης στην Ευρώπη. Είναι, φυσικά, πολύ σημαντικό τα ίδια τα κράτη μέλη να παράσχουν τη δέουσα υποστήριξη στις συστάσεις του Συμβουλίου και να αναλάβουν ειδικές δράσεις. Γνωρίζουμε πολλά παραδείγματα καλών προγραμμάτων, ωστόσο πολλά από αυτά δεν έχουν εφαρμοστεί πλήρως. Αυτό απαιτεί στενότερο διάλογο και συνεργασία ανάμεσα στους νέους ανθρώπους και στους πολιτικούς τόσο σε εθνικό όσο και σε ευρωπαϊκό επίπεδο. Πρέπει να αντιμετωπίζουμε τους νέους ως πηγή θετικής ενέργειας και όχι ως βάρος.
<P>
Σκοπός μας είναι να ενισχύσουμε την εμπιστοσύνη των νέων στους στόχους αυτού του σημαντικού ευρωπαϊκού θεσμού και στα κράτη μέλη, προκειμένου να εξαλείψουμε κάθε αμφιβολία όσον αφορά τον ευρέως δηλωμένο ρόλο των νέων στην ανάπτυξη και στη σταθερότητα της Ευρωπαϊκής Ένωσης.
<SPEAKER ID="325" NAME="Helga Trüpel">
εξ ονόματος της Ομάδας Verts/ALE. - (DE) Κύριε Πρόεδρε, θα ήθελα αρχικά να εκφράσω τις ευχαριστίες μου στην κ. Gröner για την εργασία της για αυτήν την έκθεση. Είμαστε όλοι πεπεισμένοι ότι η Ευρώπη πρέπει να αποτελέσει μια ευκαιρία για να μπορούν οι νέοι να κινηθούν ελεύθερα μέσα στην Ευρώπη, να διευρύνουν τον ορίζοντά τους και να μάθουν διάφορες γλώσσες, να βελτιώσουν την εκπαίδευση και την κατάρτισή τους και γενικά να γίνουν αξιόπιστοι και υπεύθυνοι άνθρωποι μέσα σε μια ανοιχτή ευρωπαϊκή κοινωνία.
<P>
Φυσικά, όμως, είναι εξίσου σημαντικό να υπάρξει αποδοχή της Ευρώπης εκ μέρους των νέων. Πρέπει να θυμόμαστε ότι οι νέοι είναι αυτοί που θα οικοδομήσουν την Ευρώπη και θα εξασφαλίσουν τη μελλοντική της ανάπτυξη, ότι δηλαδή το πιο σημαντικό είναι να ανακαλύψουν οι ίδιοι πώς θέλουν να γίνει στο μέλλον η Ευρώπη.
<P>
Το καθήκον της βελτίωσης των ευκαιριών για τους νέους δεν είναι δυνατόν να εκτελεστεί χωρίς τους άλλους τομείς της πολιτικής, από τους οποίους κεντρική σημασία έχει η οικονομική πολιτική, αλλά και η πολιτική για την παιδεία και η κοινωνική πολιτική μαζί με τα θέματα της στρατηγικής της Λισαβόνας που μόλις αναφέρθηκαν. Θα ήθελα πολύ να αντιμετωπίσουμε σοβαρά αυτόν τον τομέα της πολιτικής αντί να τον παραμελούμε, γιατί οι νέοι είναι το κλειδί για το μέλλον της Ευρώπης.
<SPEAKER ID="326" NAME="Ljudmila Novak" AFFILIATION="PPE-DE">
- (SL) " έκθεση "Νεολαία εν δράσει" είναι πολύ σημαντική στην ενίσχυση της ευρωπαϊκής επίγνωσης και της ευρωπαϊκής ιδιότητας στους νέους. Όλοι γνωρίζουμε ότι οι πολίτες μας ορισμένες φορές δυσκολεύονται να ταυτιστούν με την ευρωπαϊκή διάσταση και ότι τα ευρωπαϊκά θεσμικά όργανα μακριά στις Βρυξέλλες τούς φαίνονται απόμακρα.
<P>
Μέσω αυτής της έκθεσης αναζητήσαμε τρόπους να καταστεί η ευρωπαϊκή ιθαγένεια πιο απτή με την προώθηση της αλληλεγγύης, της πρωτοβουλίας και της δημιουργικότητας. Επειδή οι νέοι είναι πιο δεκτικοί στις νέες ιδέες, εστιάσαμε σε νέους ανθρώπους ηλικίας 13 έως 30 ετών. Οι νέοι αναλαμβάνουν όλο και συχνότερα υπεύθυνες θέσεις στην πολιτική και θα πρέπει να διασφαλίσουμε για αυτούς τα μέσα και τις συνθήκες που θα κατευθύνουν επίσης την προσοχή τους στον κοινό στόχο της Ευρώπης.
<P>
Από τις πέντε δράσεις που προβλέπονται σε αυτό το πρόγραμμα, επιτρέψτε μου να τονίσω τη δεύτερη, την "Ευρωπαϊκή Εθελοντική Υπηρεσία". " εθελοντική εργασία είναι πολύ σημαντική για την ανάπτυξη και το μέλλον της κοινωνίας. Συμβάλλει στην ανάπτυξη των υφιστάμενων συστημάτων, των συναφών αξιών, της κοινωνικής προόδου και άλλων εξελίξεων στην κοινωνία και, επομένως, πρέπει να προωθηθεί και να τύχει δέουσας αναγνώρισης. Οι νέοι άνθρωποι που δραστηριοποιούνται σε αυτόν τον τομέα δίνουν ένα φωτεινό παράδειγμα με αυτόν τον τρόπο, ειδικά σε μια καταναλωτική κοινωνία που την απασχολεί υπερβολικά το χρήμα και η προσωπική εκπλήρωση, ωστόσο όλοι ελάχιστα ενδιαφέρονται για τους ανθρώπους γύρω μας, η ζωή των οποίων θα μπορούσε να βελτιωθεί σε τεράστιο βαθμό με πολύ μικρή προσπάθεια.
<P>
" πολιτική είναι και αυτή ένα είδος εθελοντικής εργασίας, ειδικά όταν βρίσκεται κανείς στο ξεκίνημα. Όταν οι περισσότεροι από εμάς ήμασταν νέοι, η εθελοντική εργασία ήταν η ταχύτερη οδός για την πολιτική. Υποστηρίζω αυτήν την έκθεση και ελπίζω ότι οι νέοι θα μπορέσουν να ωφεληθούν όσο το δυνατόν περισσότερο φιλοδοξώντας να επιτύχουν και εκπληρώνοντας τα ιδανικά που περιέχει, υπέρ της δικής τους προσωπικής ανάπτυξης και προς όφελος της κοινωνίας.
<SPEAKER ID="327" NAME="Piia-Noora Kauppi" AFFILIATION="PPE-DE">
(EN) Κύριε Πρόεδρε θα ήθελα καταρχάς να ευχαριστήσω την εισηγήτριά μας, την κ. Gröner, για το εξαιρετικό έργο της στην έκθεση. Είμαι βέβαιη ότι όλοι συμφωνούμε πως οι νέοι διαδραματίζουν ζωτικό ρόλο στη διαμόρφωση του μέλλοντος της Ευρώπης. Δεν πιστεύω ότι θα πρέπει να επικεντρωθούμε σε μια συζήτηση για το αν οι νέοι θα πρέπει να υποστηρίζονται από προγράμματα της ΕΕ. Υπάρχει σαφής ένδειξη ότι τα προγράμματα για τους νέους και τους φοιτητές αποτελούν τον καλύτερο δρόμο της ευρωπαϊκής δράσης για πραγματική ολοκλήρωση σε επίπεδο πολίτη. Εντούτοις, θα ήθελα να θίξω ορισμένα ζητήματα.
<P>
Καταρχάς, ο προϋπολογισμός που διατίθεται στο πρόγραμμα εξακολουθεί να κρίνεται ανεπαρκής. Γνωρίζω πόσο σκληρά έχει εργαστεί ο Επίτροπος, αλλά συνεχίζω να ελπίζω ότι στον τελικό προϋπολογισμό για τα επόμενα χρόνια μπορεί να δούμε αυξημένα αριθμητικά στοιχεία.
<P>
Δεύτερον, υποστηρίζω θερμά τη μείωση του ορίου ηλικίας στα 13. " παροχή ευκαιριών σε πρόσωπα νεαρής ηλικίας ενθαρρύνει την ανάληψη πρωτοβουλιών μετέπειτα. Δεν νομίζω ότι στα 13 του χρόνια είναι κανείς πολύ μικρός για να συμμετάσχει στο "Νεολαία εν δράσει".
<P>
Κάτι άλλο που θα αναβάθμιζε το πρόγραμμα είναι η επέκταση του καταλόγου των χωρών με τις οποίες μπορούν να συνεργαστούν οι οργανώσεις νέων, ώστε να περιλαμβάνει όσο το δυνατόν περισσότερες χώρες. Χώρες όπως η Κίνα και η Ρωσία αποτελούν βασικούς παράγοντες της παγκόσμιας πολιτικής και οικονομίας. " διαμόρφωση στενών δεσμών με αυτές τις χώρες σε μικρή ηλικία μόνο ωφέλιμη μπορεί να είναι.
<P>
Ένας άλλος παράγοντας προς εξέταση είναι η σημασία της μεγαλύτερης κινητικότητας. " χαλάρωση των ισχυόντων κανονισμών για τις θεωρήσεις σε χώρες εκτός της Συμφωνίας του Σένγκεν θα αποτελούσε ουσιαστικό βήμα. Πολύ συχνά ακυρώνονται αναγκαστικά ανταλλαγές φοιτητών, προγράμματα για "εργασία στο εξωτερικό" και σχολικές εκδρομές λόγω δυσκολιών στη χορήγηση θεωρήσεων. Ορισμένες φορές οι περίπλοκες διαδικασίες και οι υψηλές τιμές αποθαρρύνουν ακόμα και την έναρξη ενός σχεδίου. Για να εξομαλυνθεί αυτή η κατάσταση, απευθύνω έκκληση για τυποποίηση των εγγράφων σχετικά με τη χορήγηση θεωρήσεων σε όλες τις χώρες της ΕΕ. Θα πρέπει, επίσης, να προσπαθήσουμε να υποστηρίξουμε την εκστρατεία "Get Visible", η οποία προτείνει έναν διαφορετικό τύπο θεώρησης για τους εκπροσώπους των ΜΚΟ. Αυτό θα ενισχύσει σημαντικά τη δυνατότητα συμμετοχής των νέων σε προγράμματα εθελοντικής εργασίας, προγράμματα ανταλλαγής και εργασίες οργανώσεων νεολαίας.
<P>
Το Πρόγραμμα "Νεολαία εν δράσει" θα λήξει το 2013. Θα ήταν κοντόφθαλμο εκ μέρους μου αν έλεγα ότι ο χρόνος θα είναι αρκετός. Ωστόσο, είναι μια καλή αρχή. Σας ευχαριστώ ειλικρινά, κύριε Επίτροπε, για τη σκληρή εργασίας σας επί του θέματος.
<SPEAKER ID="328" NAME="Ján Figeľ">
Μέλος της Επιτροπής. (SK) Θέλω να ευχαριστήσω όλους όσοι συνέβαλαν στη συζήτηση, η οποία θα συνεχιστεί, με κάπως διαφορετικό τρόπο, στις επόμενες φάσεις, ειδικά όσον αφορά την εφαρμογή του προγράμματος. Νομίζω ότι η συναίνεση είναι προφανής. Δεν θέλω να μιλήσω ή να απαντήσω επί μακρόν, αλλά θεωρώ πολύ σημαντικό ότι η ένταση και το επίπεδο συνεργασίας και δέσμευσης σχετικά με τους νέους στην ΕΕ αυξάνονται, όχι μόνο ως απάντηση στα δημογραφικά θέματα αλλά και ως απόκριση στις γενικές προοπτικές για ευρωπαϊκή συνεργασία, αλληλεγγύη και ολοκλήρωση.
<P>
Το Ευρωπαϊκό Σύμφωνο για τη Νεολαία εγκρίθηκε πρόσφατα, πολλά χρόνια μετά τη Λευκή Βίβλο. Τώρα έχουμε την ευκαιρία να ξεκινήσουμε ένα νέο πρόγραμμα για τη νεολαία που θα παρέχει βελτιώσεις τόσο από πλευράς ποσότητας όσο και ποιότητας. Αυτό είναι πολύ σημαντικό διότι, μεταξύ άλλων, το ηλικιακό εύρος διευρύνθηκε και ο προϋπολογισμός αυξήθηκε σημαντικά.
<P>
Φυσικά, προτείναμε περισσότερα, αλλά αυτό το θέμα θα πρέπει να εξεταστεί ως προς τα όρια και το πεδίο εφαρμογής των δημοσιονομικών προοπτικών. Επιπροσθέτως, το πρόγραμμα της διά βίου μάθησης και το πρόγραμμα της ευρωπαϊκής ιθαγένειας ή της πολιτικής συνεργασίας, καθώς και ορισμένα εξωτερικά προγράμματα και δράσεις της Κοινότητας, προσφέρουν σαφώς αυξημένες ευκαιρίες για τους νέους. Για παράδειγμα, πήγα στον Καναδά, προκειμένου να εργαστώ για μια διμερή συμφωνία ανάμεσα στην ΕΕ και τον Καναδά, η οποία θα καλύπτει όχι μόνο την πανεπιστημιακή συνεργασία αλλά και τον τομέα των νέων.
<P>
Αυτές οι ειδικές γραμμές συνεργασίας με χώρες εταιρικής σχέσης στον τομέα των νέων πολλαπλασιάζονται και αναπτύσσονται. Πιστεύω ακράδαντα ότι θα αποφέρουν καρπούς.
<P>
Τρίτον, είναι πολύ σημαντικό όχι μόνο να διαμορφώσουμε πολιτικές για τους νέους, αλλά και να το πράξουμε αυτό μαζί με τους νέους, καθώς αυτό θα είναι πιο αποτελεσματικό, πιο επιτυχές και πιο ώριμο ως προς την κοινωνία των πολιτών στην κοινή Ευρώπη του μέλλοντος.
<SPEAKER ID="329" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, στις 12.30.
<P>
Παράρτημα - Δήλωση της Επιτροπής
<P>
" Επιτροπή επιθυμεί να επιστήσει την προσοχή της νομοθετικής αρχής στην ανάγκη το δημοσιονομικό πακέτο που αναφέρεται στη βασική πράξη να εκφράζεται σε τρέχουσες τιμές, και αυτό να γίνει το αργότερο έως την τελική δημοσίευσή του στην Επίσημη Εφημερίδα. Αυτό συνάδει με την πάγια δημοσιονομική πρακτική και θα βοηθήσει να διασφαλιστεί, με όλη τη δέουσα διαφάνεια, η τήρηση της απόφασης της νομοθετικής αρχής. Για το πρόγραμμα "Νεολαία εν Δράσει", το ποσό σε τρέχουσες τιμές ανέρχεται σε 885 εκατ. ευρώ.

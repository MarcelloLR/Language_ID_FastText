<CHAPTER ID="005">
Πέμπτη έκθεση για τη συνοχή και τη στρατηγική για την πολιτική συνοχής μετά το 2013 - Υλοποίηση των προγραμμάτων 2007-2013 στο πλαίσιο της πολιτικής συνοχής - Ευρωπαϊκό πρόγραμμα για το αστικό περιβάλλον και το μέλλον του στο πλαίσιο της πολιτικής συνοχής - Στόχος 3: μελλοντική ατζέντα της διασυνοριακής, διεθνικής και διαπεριφερειακής συνεργασίας - Αυξημένη αποτελεσματικότητα μεταξύ του ΕΤΠΑ και άλλων διαρθρωτικών ταμείων (συζήτηση) 
<SPEAKER ID="045" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
της έκθεσης του Markus Pieper, εξ ονόματος της Επιτροπής Περιφερειακής Ανάπτυξης, σχετικά με την πέμπτη έκθεση της Επιτροπής για τη συνοχή και τη στρατηγική για την πολιτική συνοχής μετά το 2013·
<P>
της έκθεσης του Miroslav Mikolášik, εξ ονόματος της Επιτροπής Περιφερειακής Ανάπτυξης, σχετικά με την Έκθεση 2010 για την υλοποίηση των προγραμμάτων 2007-2013 στο πλαίσιο της πολιτικής συνοχής·
<P>
της έκθεσης του Oldřich Vlasák, εξ ονόματος της Επιτροπής Περιφερειακής Ανάπτυξης, σχετικά με ένα ευρωπαϊκό πρόγραμμα για το αστικό περιβάλλον και το μέλλον του στο πλαίσιο της πολιτικής συνοχής·
<P>
της έκθεσης της Marie-Thérèse Sanchez-Schmid, εξ ονόματος της Επιτροπής Περιφερειακής Ανάπτυξης, σχετικά με τον στόχο 3: μια πρόκληση για την εδαφική συνεργασία - η μελλοντική ατζέντα της διασυνοριακής, διεθνικής και διαπεριφερειακής συνεργασίας·
<P>
της έκθεσης του Γεώργιου Σταυρακάκη, εξ ονόματος της Επιτροπής Περιφερειακής Ανάπτυξης, σχετικά με την τρέχουσα κατάσταση και τις μελλοντικές συνέργειες για αυξημένη αποτελεσματικότητα μεταξύ του ΕΤΠΑ και άλλων διαρθρωτικών ταμείων.
<SPEAKER ID="046" NAME="Markus Pieper" LANGUAGE="DE">
Κύριε Πρόεδρε, θα ήθελα να ξεκινήσω λέγοντας ότι θα ήθελα να έχω δύο λεπτά χρόνου ομιλίας για τις καταληκτικές μου παρατηρήσεις. Κυρίες και κύριοι, η Ευρωπαϊκή Ένωση αποτελεί μια Ευρώπη αλληλεγγύης καθώς και τον εκπρόσωπο των ευρωπαϊκών περιφερειών. Σήμερα, το Ευρωπαϊκό Κοινοβούλιο στέλνει ένα ισχυρό μήνυμα προς τις περιφέρειές μας. Επιθυμούμε να βοηθήσουμε τις ασθενέστερες περιφέρειες να δημιουργήσουν καλύτερες διασυνδέσεις. Στηρίζουμε τις παραμεθόριες περιφέρειες, ώστε η Ευρώπη να μπορέσει να αποκτήσει μεγαλύτερη συνοχή, και επιθυμούμε να αξιοποιήσουμε το δυναμικό όλων των περιφερειών ώστε να γίνει η Ευρώπη ανταγωνιστικότερη.
<P>
Αν και η οικονομική και χρηματοπιστωτική κρίση περιόρισε πολλές από αυτές τις δραστηριότητες, η ευρωπαϊκή διαρθρωτική πολιτική θα συνεχίσει να παρέχει ισχυρό κίνητρο για την ανάπτυξη και την απασχόληση. Θα υπάρξει σημαντική ανάγκη ανάληψης δράσης μετά το 2013 εξαιτίας των προκλήσεων των δημογραφικών αλλαγών, των μεταβολών στη διάρθρωση της οικονομίας, των αδυναμιών των μεταφορικών μας συστημάτων, της έναρξης της εποχής των ανανεώσιμων πηγών ενέργειας και της αύξησης των κοινωνικών ανισοτήτων.
<P>
" τέχνη της διαρθρωτικής πολιτικής έγκειται στο να επιτρέψει στις περιφέρειες να καινοτομήσουν προκειμένου να ανταποκριθούν σε αυτές τις προκλήσεις και να τις βοηθήσει να βοηθήσουν τον εαυτό τους. Ταυτόχρονα, η Ευρώπη χρειάζεται το περιφερειακό δυναμικό για να μπορέσει να υλοποιήσει τη στρατηγική Ευρώπη 2020 και να διασφαλίσει ότι θα είναι επιτυχημένη. Πρέπει να διασφαλίσουμε ότι θα διαθέτουμε επαρκή χρηματοδότηση για όλα αυτά τα καθήκοντα. Ως εκ τούτου, θα αντιταχθούμε σε κάθε απόπειρα κατάργησης της επιτυχημένης διαρθρωτικής πολιτικής μας, μέσω επανεθνικοποιήσεων, νέων πόρων για το κλίμα ή την απασχόληση ή οποιουδήποτε άλλου μέτρου συγκέντρωσης μπορεί να προγραμματίζουν οι Βρυξέλλες. Επιθυμούμε να ενισχύσουμε την αρχή της πολυεπίπεδης διακυβέρνησης. " ευθύνη των περιφερειών για την υλοποίηση των ευρωπαϊκών στόχων δημιουργεί από μόνη της προστιθέμενη αξία.
<P>
Υποβάλαμε σειρά προτάσεων στην έκθεση σχετικά με το πώς μπορεί η Ευρώπη να αυξήσει ακόμα περαιτέρω αυτήν την προστιθέμενη αξία. Ζητούμε περισσότερους πόρους για να βελτιώσουμε τις υποδομές στις παραμεθόριες περιφέρειές μας και να ενισχύσουμε τα διευρωπαϊκά δίκτυα. Επιθυμούμε να γίνουν περισσότερες επενδύσεις για το μέλλον των πόλεων και των αγροτικών περιοχών μας και ζητούμε καλύτερο συντονισμό των προγραμμάτων. Ενδέχεται η πλειοψηφία του Κοινοβουλίου να ταχθεί υπέρ μιας ενδιάμεσης κατηγορίας με υψηλό ποσοστό επιδοτήσεων για τις λιγότερο μειονεκτούσες περιφέρειες. Εγώ δεν θα το συνιστούσα, διότι θα μετατρέψει την σταδιακή κατάργηση σε πλήρη κατάργηση, κάτι που δεν συμφέρει το Συμβούλιο.
<P>
Εισάγουμε επίσης βελτιωμένες προτάσεις για μεγαλύτερη αποδοτικότητα και διαφάνεια. Είναι πολύ σημαντικό να διασφαλίσουμε ότι η κατανομή της χρηματοδότησης θα συνοδεύεται από αυστηρότερες προϋποθέσεις. " νομοθεσία της ΕΕ πρέπει να εφαρμοσθεί προτού διατεθούν χρήματα της ΕΕ. Αυτό ισχύει τόσο για τις δημόσιες συμβάσεις όσο και για τη ρύθμιση των τιμών. Επιθυμούμε επίσης να δούμε σημαντικά αυστηρότερους ελέγχους σε σχέση με την κατανομή των πόρων της επιδότησης. Εάν δεν κατονομάσουμε και δεν εκθέσουμε επιτέλους δημοσίως και τακτικά τα κράτη μέλη όπου σημειώνονται οι μεγαλύτερες απάτες, θα χάσουμε την αξιοπιστία μας.
<P>
Ζητούμε μεγαλύτερες δεσμεύσεις από την Επιτροπή όσον αφορά την παρακολούθηση της χρήσης της χρηματοδότησης. Κύριε Lewandowski, μην εμπιστεύεστε σε υπερβολικό βαθμό τα κράτη μέλη. Αναλάβετε ο ίδιος την ευθύνη για την πιστοποίηση των εθνικών αρχών επιθεώρησης και το Κοινοβούλιο θα σας παράσχει την υποστήριξή του.
<P>
Τέλος, θα ήθελα να επιστήσω την προσοχή της Επιτροπής σε ορισμένα σημεία που δεν περιλαμβάνονται στην έκθεση. Αντίθετα με το σχέδιο έκθεσης, δεν ζητούμε πλέον τη μείωση της συγχρηματοδότησης, αλλά, -και αυτό είναι το σημείο που θα ήθελα να θίξω- δεν ζητούμε ούτε και αύξηση. Επίσης, η έκθεση δεν περιλαμβάνει πλέον την πρότασή μας για συγχώνευση του Ευρωπαϊκού Ταμείου Προσαρμογής στην Παγκοσμιοποίηση και του Ευρωπαϊκού Κοινωνικού Ταμείου. Ωστόσο, ας σημειωθεί ότι δεν επιθυμούμε ούτε και ένα ανεξάρτητο Ευρωπαϊκό Ταμείο Προσαρμογής στην Παγκοσμιοποίηση. Λάβετε αυτά τα δύο παραδείγματα ως απόδειξη του ότι το Κοινοβούλιο τάσσεται πολύ περισσότερο υπέρ των μεταρρυθμίσεων απ' ό,τι αφήνει να εννοηθεί η έκθεση. Χρειαζόμαστε μεταρρύθμιση της διαρθρωτικής μας πολιτικής προκειμένου να διασφαλίσουμε ότι η ΕΕ θα παραμείνει ισχυρή.
<P>
Κλείνοντας, θα ήθελα να πω ότι απόλαυσα την ενασχόλησή μου με την έκθεση στο σύνολό της. Ωστόσο, ενοχλήθηκα από τις πολλές περιπτώσεις ιδιοτελούς εθνικισμού που δυστυχώς εκφράζονται επίσης στην παρούσα έκθεση. Αναρωτιέμαι πώς θα αντιμετωπιστεί αυτό κατά την ψηφοφορία. Σας ευχαριστώ πάρα πολύ για την προσοχή σας.
<SPEAKER ID="047" NAME="Miroslav Mikolášik">
εισηγητής. - (EN) Κύριε Πρόεδρε, καταρχάς θα ήθελα να ευχαριστήσω όλους τους εμπλεκόμενους αξιότιμους βουλευτές για την ενδιαφέρουσα συμβολή τους, και ιδίως τους σκιώδεις εισηγητές για την εξαιρετική συνεργασία τους. Στις τροπολογίες, καθώς και στις γνωμοδοτήσεις, εκφράστηκαν πολλές εμπνευσμένες και σημαντικές ιδέες, και για τον λόγο αυτό έδωσα ιδιαίτερη προσοχή στη δημιουργία μια καλά ισορροπημένης προσέγγισης που θα συλλαμβάνει όσο το δυνατόν περισσότερη από την ουσία και την ποικιλία τους.
<P>
Οι στρατηγικές εκθέσεις αντιπροσωπεύουν ένα νέο χαρακτηριστικό της πολιτικής συνοχής που εισήχθη κατά την τρέχουσα περίοδο προγραμματισμού 2007-2013. Με τη στρατηγική έκθεση του 2010, το Κοινοβούλιο έχει την πρώτη ευκαιρία να προβεί σε ανάλυση και αξιολόγηση των αποτελεσμάτων της εφαρμογής της πολιτικής συνοχής. Παρέχεται επίσης η δυνατότητα στο Κοινοβούλιο να εκφράσει την άποψή του σχετικά με τις προτεραιότητες των κρατών μελών όσον αφορά τις δαπάνες τους, και να επισημάνει τομείς όπου χρειάζεται να καταβληθούν περισσότερες προσπάθειες, συμπεριλαμβανομένης της αντιμετώπισης από την Επιτροπή της υλοποίησης της πολιτικής συνοχής και της ίδιας της υποβολής στρατηγικών εκθέσεων.
<P>
" στρατηγική έκθεση του 2010 εστιάζει κυρίως στην εκτέλεση προγραμμάτων κατά την τρέχουσα περίοδο προγραμματισμού και την υποβολή στρατηγικών εκθέσεων. Ωστόσο, παρέχει επίσης αρκετές πολύτιμες γνώσεις σχετικά με το μέλλον της πολιτικής συνοχής.
<P>
Καταρχάς, όσον αφορά την εκτέλεση των προγραμμάτων, σύμφωνα με τις εκθέσεις, το συνολικό ύψος χρηματοδότησης των έργων που έχουν επιλεγεί ανέρχεται σε 93,4 δισ. ευρώ, ποσό που αντιπροσωπεύει πάνω από το 27% των διαθέσιμων πόρων της ΕΕ για την εν λόγω περίοδο. Αυτό μπορεί να θεωρηθεί μάλλον ικανοποιητικό, δεδομένου όχι μόνο του πλαισίου της σοβαρής υποβάθμισης της κοινωνικοοικονομικής κατάστασης στο διάστημα 2008-2009, λόγω της παγκόσμιας κρίσης, αλλά και λόγω της μεταρρύθμισης της πολιτικής για την περίοδο 2007-2013.
<P>
Εντούτοις, η πρόοδος διαφέρει σημαντικά μεταξύ των κρατών και των θεματικών τομέων, με συνολικά ποσοστά επιλογής περίπου στο 40% σε εννέα κράτη μέλη και κάτω από 20% για τέσσερα κράτη μέλη. Είναι προφανές ότι εξακολουθούν να υπάρχουν κραυγαλέες οικονομικές, κοινωνικές και περιβαλλοντικές ανισότητες μεταξύ των ευρωπαϊκών περιφερειών. Από την άλλη πλευρά, υπήρχε ένα συνεκτικότερο μέσο ποσοστό επιλογής έργων για τους τρεις στόχους της σύγκλισης, της περιφερειακής ανταγωνιστικότητας και της απασχόλησης, καθώς και της ευρωπαϊκής εδαφικής συνεργασίας - και το ίδιο ισχύει για τις κατηγορίες που προσανατολίζονται στους στόχους της Στρατηγικής της Λισαβόνας. Ο μεγαλύτερος βαθμός απορρόφησης για περιβαλλοντικά έργα στο πλαίσιο του στόχου της ευρωπαϊκής εδαφικής συνεργασίας δείχνει την προστιθέμενη αξία της διασυνοριακής και διαπεριφερειακής συνεργασίας - που πρέπει, ως εκ τούτου, να ενθαρρυνθεί στο μέλλον. Από την άλλη πλευρά, χρειάζεται να καταβληθούν μεγαλύτερες προσπάθειες σε ορισμένους τομείς, ιδίως με σκοπό τη βελτίωση της εκτέλεσης, την αποφυγή των υπέρμετρων καθυστερήσεων, τη διασφάλιση αυστηρότερης δημοσιονομικής πειθαρχίας και την αύξηση των συνεργειών με άλλες πολιτικές της ΕΕ.
<P>
Κατά δεύτερον, σε σχέση με τις ίδιες τις στρατηγικές εκθέσεις: πρόκειται για εργαλείο που αποσκοπεί στη στρατηγική εξέταση και συζήτηση της θεματικής διάστασης της πολιτικής συνοχής στη βάση συγκεκριμένων στοιχείων που παρέχονται από τα κράτη μέλη. Οι στρατηγικές εκθέσεις αποτελούν επίσης αξιολόγηση της υπό εξέλιξη διαδικασίας. Υποβάλλονται κατά τη διάρκεια της περιόδου προγραμματισμού με σκοπό να παράσχουν επισκόπηση της προόδου που σημειώνουν τα κράτη μέλη σε σχέση με την επίτευξη των στόχων της ΕΕ, και μια χρήσιμη βάση μέσω της οποίας μπορεί να βελτιωθεί η απόδοση. Επομένως, η έκθεση επισημαίνει πολλές ορθές πρακτικές που είναι σε θέση να συμβάλουν στη βελτίωση της ποιότητας στην υποβολή εκθέσεων, αυξάνοντας την αποδοχή της από τους ενδιαφερομένους στα κράτη μέλη, και βελτιώνοντας εντέλει την αποδοτικότητα της εκτέλεσης.
<P>
Θα κλείσω αναφέροντας μία μόλις μεταξύ πολλών ορθών πρακτικών, δηλαδή τη χρήση βασικών δεικτών από όλα τα κράτη μέλη.
<SPEAKER ID="048" NAME="Oldřich Vlasák" LANGUAGE="CS">
Κύριε Πρόεδρε, θα ήθελα να μοιραστώ μαζί σας αρκετά σημεία όσον αφορά την έκθεση της οποίας είμαι εισηγητής, με άλλα λόγια της έκθεσης σχετικά με την αστική διάσταση της μελλοντικής πολιτικής συνοχής.
<P>
" έκθεση εστιάζει στις πόλεις και στον ρόλο τους στην πολιτική συνοχής. Θα ήθελα, ωστόσο, να ξεκινήσω επισημαίνοντας ότι αυτό δεν σημαίνει ότι πρέπει να ξεχνούμε την ύπαιθρο όταν διανέμουμε ευρωπαϊκούς πόρους. Αντιθέτως, είναι ανάγκη η συγχρονισμένη ανάπτυξη των μεγάλων πόλεων να συμβαδίσει με εκείνη των μικρών αγροτικών κοινοτήτων. Παρεμπιπτόντως, επεσήμανα τα σημεία αυτά στις προτάσεις τροπολογιών μου στην έκθεση του κ. Siekierski σχετικά με το μέλλον της κοινής γεωργικής πολιτικής.
<P>
Θα ήθελα να θίξω ορισμένα στοιχεία στην εισαγωγή μου. Καταρχάς, πρέπει να έχουμε υπόψη ότι οι πόλεις αποτελούν σημαντική πλατφόρμα για την υλοποίηση της στρατηγικής Ευρώπη 2020, για λόγους που περιλαμβάνουν την αναντίρρητη σημασία τους για την οικονομική ανάπτυξη των ευρωπαϊκών περιφερειών. Ως εκ τούτου, έχει ουσιαστική σημασία να δοθεί στις πόλεις ισχυρή εντολή εκτέλεσης των στόχων της εν λόγω κοινής ευρωπαϊκής στρατηγικής.
<P>
Κατά δεύτερον, θα ήθελα να επισημάνω ότι πρέπει να αναπτύξουμε βασικές υποδομές σε πολλές πόλεις. Κατά την άποψή μου, μια καλή λύση θα ήταν να υπάρξει όχι μόνο μια απλή ανακαίνιση, αλλά και εκσυγχρονισμός και τεχνολογικές επενδύσεις στις υποδομές, μέσω τεχνολογιών της πληροφόρησης. Τότε θα μπορούσαμε να είμαστε βέβαιοι ότι θα υπάρξει πράγματι απότομη αύξηση και βελτιωμένη ποιότητα ζωής στις πόλεις. Πρέπει να δώσουμε προτεραιότητα ακριβώς σε τέτοιου είδους επενδύσεις ανάπτυξης, για λόγους που περιλαμβάνουν την αρχή της συγκέντρωσης.
<P>
Κατά τρίτον, θα ήθελα να αναφερθώ στο θέμα της εταιρικής σχέσης. " εταιρική σχέση αποτελεί συχνά έννοια άνευ περιεχομένου. Θα το εκτιμούσα, ως εκ τούτου, αν μπορούσαμε να παράσχουμε στις πόλεις πραγματική υποστήριξη, και για τον λόγο αυτόν καλώ την Επιτροπή να θέσει ως υποχρέωση στα κράτη μέλη τη συμμετοχή των πολιτικών εκπροσώπων των σημαντικότερων πόλεων και των ομοσπονδιών των τοπικών και περιφερειακών φορέων σε όλες τις φάσεις της λήψης των αποφάσεων στο πλαίσιο της πολιτικής συνοχής. Οι τοπικοί εκπρόσωποι πρέπει να έχουν τη δυνατότητα να συμμετέχουν στις διαπραγματεύσεις των εθνικών συμφωνιών σχεδιασμού της στρατηγικής ανάπτυξης.
<P>
Κατά τέταρτον, και αυτό είναι το τελευταίο βασικό σημείο του σχεδίου έκθεσης που θα ήθελα να θίξω σήμερα, υπάρχουν τα μέσα χρηματοοικονομικής τεχνικής. Πολλά έχουν ειπωθεί ήδη σχετικά με το θέμα του JESSICA. Ωστόσο, στον πραγματικό κόσμο, δεν γίνονται πολλά. Ως εκ τούτου, θα ήθελα να καλέσουμε την Επιτροπή να αξιολογήσει την εμπειρία με αυτά τα μέσα και να τροποποιήσει τους κανόνες τους για να τους καταστήσει ανταγωνιστικούς σε σχέση με άλλα μέσα στη χρηματοοικονομική αγορά. Ταυτόχρονα, θεωρώ ότι πρέπει να καλέσουμε τα κράτη μέλη να υλοποιήσουν την πρωτοβουλία JESSICA στο επίπεδο των πόλεων και όχι σε εκείνο των περιφερειών ή των κρατών. Μόνο με τον τρόπο αυτό θα μπορέσουν οι πόλεις να αξιοποιήσουν πραγματικά το JESSICA, επιτρέποντάς του να έχει μακροπρόθεσμα αποτελέσματα.
<SPEAKER ID="049" NAME="Marie-Thérèse Sanchez-Schmid" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, σπάνια διεξάγεται συζήτηση προτεραιότητας σχετικά με την πολιτική συνοχής, και η σημερινή είναι εξαιρετικά σημαντική.
<P>
" περιφερειακή πολιτική είχε πολλές επιτυχίες κατά τη μακρά ιστορία της και το 2009 αποτέλεσε τη βασική δαπάνη της Ευρωπαϊκής Ένωσης, με 350 δισ. ευρώ να επενδύονται στις περιφέρειές μας μεταξύ του 2007 και του 2013. Σήμερα, το Κοινοβούλιο πρόκειται να ψηφίσει σχετικά με το μέλλον της εν λόγω πολιτικής και να ορίσει τις προτεραιότητές του στο πλαίσιο της προετοιμασίας για τις επικείμενες δημοσιονομικές και ρυθμιστικές διαπραγματεύσεις για το επόμενο δημοσιονομικό πλαίσιο.
<P>
Από την πλευρά μου, είχα την τιμή να εργαστώ για το μέλλον της ευρωπαϊκής εδαφικής συνεργασίας -τον στόχο 3 της πολιτικής συνοχής- και θα ήθελα να ευχαριστήσω τον σκιώδη εισηγητή και την Ευρωπαϊκή Επιτροπή για την εποικοδομητική συνεργασία τους.
<P>
Τι είναι η εδαφική συνεργασία; Ποιους σκοπούς εξυπηρετεί; Ποια είναι τα ζητήματα που διακυβεύονται; Πόσο εξέχουσα θέση πρέπει να κατέχει στο πλαίσιο της περιφερειακής πολιτικής; Αυτά είναι τα ερωτήματα στα οποία πρέπει να δώσουμε απαντήσεις.
<P>
Σήμερα, 196 εκατομμύρια ευρωπαίοι πολίτες ζουν σε παραμεθόριες περιφέρειες. Οι περιφέρειες αυτές αποκαλύπτουν, μέσω των ανισοτήτων με τις οποίες έρχονται αντιμέτωπες, τις δυσκολίες των χωρών μας να προσαρμοστούν στις προκλήσεις των ανοιχτών συνόρων, της ολοκλήρωσης της ευρωπαϊκής κοινής αγοράς και της παγκοσμιοποίησης.
<P>
" Ευρώπη διαιρείται σε 27 κράτη μέλη και 271 περιφέρειες. Ως εκ τούτου, η ευρωπαϊκή επικράτεια διαιρείται και χωρίζεται από πολλά διοικητικά σύνορα που ορίζουν διαφορετικά πολιτικά και νομικά συστήματα. Παραφράζοντας έναν γάλλο κοινωνιολόγο, ένα σύνορο είναι ένα πολιτικό αντικείμενο που δημιουργεί απόσταση όπου υπάρχει εγγύτητα. Αντίθετα, η Ευρωπαϊκή Ένωση επιθυμεί να δημιουργήσει εγγύτητα όπου η ιστορία έχει δημιουργήσει απόσταση, παρανοήσεις και ορισμένες φορές μίσος.
<P>
Για την ακρίβεια, το προοίμιο στη Συνθήκη της Ρώμης του 1957 αποτελεί το κοινό στοιχείο του ρόλου μας ως ευρωπαίων εκλεγμένων αντιπροσώπων. Σκοπός της Ευρωπαϊκής Ένωσης είναι "η διαρκώς στενότερη ένωση των λαών". Χωρίς να διαγράφει τα σύνορα ή να αμφισβητεί τη νομιμότητά τους, ο στόχος 3, με 8,5 δισ. ευρώ, επιδιώκει να μειώσει τον αρνητικό αντίκτυπο των συνόρων στην καθημερινότητα των πολιτών μας, με σκοπό να μετατρέψει αυτά τα διαχωριστικά σύνορα σε συνδετικά σύνορα.
<P>
Αυτό είναι που καθιστά την ευρωπαϊκή εδαφική συνεργασία ενσάρκωση της ευρωπαϊκής ολοκλήρωσης και μια εξαιρετική πηγή ανταγωνιστικότητας.
<P>
Τι μέλλον θέλουμε να της δώσουμε;
<P>
" παρούσα έκθεση περιέχει συγκεκριμένες και πρακτικές προτάσεις, που πηγάζουν από τις πραγματικές απαιτήσεις, από τους πολυάριθμους φορείς με τους οποίους πραγματοποιήθηκαν συναντήσεις και από τις προσδοκίες των πολιτών.
<P>
Καταρχάς, περιλαμβάνει μια σαφή υπενθύμιση της προστιθέμενης αξίας της ευρωπαϊκής εδαφικής συνεργασίας και του δυναμικού αυτής για αυξημένη ανταγωνιστικότητα. Μια πρόταση αύξησης της χρηματοδότησής της στο 7% του επόμενου προϋπολογισμού για την πολιτική συνοχής. Τη διατήρηση της συνολικής διάρθρωσης και του βασικού ρόλου της διασυνοριακής διάστασης προκειμένου να εκπληρωθούν οι τοπικές ανάγκες των παραμεθόριων κοινοτήτων. Διάθεση πόρων για κάθε πρόγραμμα συνεργασίας που εκτελείται με τη χρήση εναρμονισμένων κριτηρίων, ούτως ώστε να αποτραπούν ορισμένα κράτη μέλη από τον υπολογισμό των οικονομικών αποδόσεων. Έναν περισσότερο στρατηγικό προγραμματισμό των πόρων, σε σχέση με μια στρατηγική Ευρώπη 2020 με εδαφικό χαρακτήρα.
<P>
Κίνητρα, ώστε τα περιφερειακά επιχειρησιακά προγράμματα να διαδραματίζουν ρόλο σε μεγάλα διασυνοριακά ή διεθνικά έργα, όπως τα διευρωπαϊκά δίκτυα μεταφορών. Ενισχυμένο συντονισμό μεταξύ της διεθνικής διάστασης και των μακροπεριφερειακών στρατηγικών, απλοποιημένη εφαρμογή μέσω έγκρισης ειδικού κανονισμού. Καλύτερη χρήση των ευρωπαϊκών ομίλων εδαφικής συνεργασίας, που αποτελούν το μοναδικό καθαρά κοινοτικό εργαλείο πολυεπίπεδης διακυβέρνησης. Τέλος, βελτιωμένη ορατότητα και ενισχυμένη σαφήνεια της εδαφικής συνεργασίας μεταξύ των τοπικών κυβερνήσεων και μεταξύ των πολιτών.
<P>
Κλείνοντας, θα ήθελα να αναφέρω ότι η εδαφική συνεργασία αποτελεί μια από εκείνες τις καθαρά ευρωπαϊκές πολιτικές με υψηλή προστιθέμενη αξία. Πρόκειται για τον απλούστερο, ταχύτερο και φθηνότερο τρόπο επίτευξης έντονης και πρακτικής ευρωπαϊκής ολοκλήρωσης.
<P>
Επίτροπε, κυρίες και κύριοι, σήμερα έχουμε καθήκον να ενισχύσουμε τον πλέον ευρωπαϊκό στόχο της πολιτικής συνοχής.
<SPEAKER ID="050" NAME="Γεώργιος Σταυρακάκης">
εισηγητής. - Κύριε Επίτροπε, η κύρια παραδοχή που αναπτύσσεται στην έκθεση υποστηρίζει ότι η ενίσχυση των συνεργειών μεταξύ του Ευρωπαϊκού Ταμείου Περιφερειακής Ανάπτυξης και των άλλων ταμείων της πολιτικής συνοχής θα συμβάλει καθοριστικά τόσο στην ενίσχυση της αποτελεσματικότητας όσο και της προστιθέμενης αξίας της πολιτικής συνοχής. Ταυτόχρονα ζητείται η περαιτέρω ενίσχυση των συνεργειών με τις αναπτυξιακές δράσεις του Ευρωπαϊκού Γεωργικού Ταμείου Αγροτικής Ανάπτυξης και του Ταμείου Αλιείας. Ενίσχυση των συνεργειών στην πράξη σημαίνει ότι οι δράσεις που χρηματοδοτούνται από τα διάφορα ταμεία της πολιτικής συνοχής προετοιμάζονται, σχεδιάζονται και υλοποιούνται στο πλαίσιο ενός ολοκληρωμένου κοινού σχεδιασμού, έτσι ώστε η κάθε δράση να αξιοποιεί και να συμπληρώνει τα θετικά αποτελέσματα των άλλων δράσεων.
<P>
" εμπειρία στην υλοποίηση προγραμμάτων πολιτικής συνοχής δείχνει πλέον ξεκάθαρα ότι η επιτυχής έκβαση των περισσότερων αναπτυξιακών δράσεων περιφερειακής ανάπτυξης εξαρτάται ουσιαστικά από την υλοποίηση συμπληρωματικών πρωτοβουλιών. Οι βελτιώσεις στις υποδομές, για παράδειγμα, δεν οδηγούν αυτομάτως σε μεγαλύτερη ανάπτυξη εάν δεν συνδυάζονται με επενδύσεις στους τομείς της εκπαίδευσης, των επιχειρήσεων και της καινοτομίας. Πιστεύουμε, λοιπόν, ότι ο αποτελεσματικός συντονισμός θα αποφέρει πραγματικά οφέλη από πλευράς αποδοτικότητας και ενίσχυσης της χρηστής δημοσιονομικής διαχείρισης.
<P>
Το κύριο αίτημα που διατυπώνεται στην έκθεση για την επίτευξη αυτού του σκοπού είναι η υιοθέτηση κοινών κανόνων διαχείρισης και εφαρμογής στο γενικό πλαίσιο της πολιτικής συνοχής καθώς και με το Ευρωπαϊκό Γεωργικό Ταμείο Αγροτικής Ανάπτυξης και το Ευρωπαϊκό Ταμείο Αλιείας. Κάτι τέτοιο, πέρα από τα οφέλη που θα αποφέρει από την εξοικονόμηση πόρων και την αξιοποίηση της συμπληρωματικότητας, θα απλοποιήσει τόσο τη χρήση των ταμείων από τους δικαιούχους όσο και τη διαχείριση των ταμείων από τις εθνικές αρχές. Τέλος, η εναρμόνιση των κανόνων σε όλα τα επίπεδα προγραμματισμού θα διευκολύνει, μέσω της απλοποίησης που θα επέλθει, τη συμμετοχή μικρών φορέων στα προγράμματα πολιτικής συνοχής και θα ενισχύσει την απορρόφηση των κονδυλίων.
<P>
Στο πλαίσιο της έκθεσης καλωσορίζουμε επίσης την πρωτοβουλία της Ευρωπαϊκής Επιτροπής για την υιοθέτηση ενός ενιαίου στρατηγικού πλαισίου (single strategic framework) που θα καλύπτει περισσότερα ταμεία. Ωστόσο, αυτό που ζητάμε, ως Επιτροπή Περιφερειακής Ανάπτυξης, είναι το ενιαίο αυτό πλαίσιο και ο συντονισμός να μην περιορίζονται μόνο στο στάδιο προετοιμασίας και πολιτικού σχεδιασμού αλλά να διευρυνθούν και να καλύπτουν όλα τα στάδια χάραξης πολιτικής: σχεδιασμό, υλοποίηση και πληρωμές, έλεγχο και αξιολόγηση.
<P>
Θα ήθελα επίσης να εκφράσω την ικανοποίησή μου για το γεγονός ότι τα κύρια μηνύματα της έκθεσής μου υιοθετήθηκαν τόσο στο εξαιρετικά σημαντικό ψήφισμα του Ευρωπαϊκού Κοινοβουλίου που αφορά τις μελλοντικές δημοσιονομικές προοπτικές της Ευρωπαϊκής Ένωσης όσο και στην έκθεση για το μέλλον της πολιτικής συνοχής.
<P>
Κλείνοντας, επιθυμώ να επισημάνω -όπως τόνισα στην αρχή- ότι η βασική αρχή της έκθεσής μου είναι πως οι καλύτερες συνέργειες των ταμείων θα βελτιώσουν ακόμη περισσότερο την αποτελεσματικότητα της πολιτικής συνοχής. Στο πλαίσιο αυτό θα ήθελα να εκφράσω την ιδιαίτερη ανησυχία μου για το γεγονός ότι τελευταία εκφράζονται τάσεις διάσπασης της πολιτικής συνοχής σε διαφορετικές γραμμές του προϋπολογισμού. Τασσόμαστε ξεκάθαρα κατά οποιασδήποτε τέτοιας πρότασης γιατί υπονομεύει άμεσα τις βάσεις της ίδιας της πολιτικής συνοχής και ειδικότερα την εταιρική σχέση και την ολοκληρωμένη προσέγγιση στην περιφερειακή ανάπτυξη.
<SPEAKER ID="051" NAME="Johannes Hahn" LANGUAGE="DE">
Κύριε Πρόεδρε, αξιότιμοι βουλευτές, επισκέπτες του Ευρωπαϊκού Κοινοβουλίου, η πολιτική συνοχής αποτελεί κεντρικό πυλώνα του σχεδίου ευρωπαϊκής ολοκλήρωσης και με ευρύτερους όρους συνιστά μια από τις πλέον επιτυχημένες πολιτικές των τελευταίων δεκαετιών. Κατά τη διάρκεια αυτής της περιόδου κατορθώσαμε πραγματικά να μειώσουμε τις διαφορές ως προς την ευημερία μεταξύ των περιφερειών της Ευρώπης. Οι αλλαγές στην κατηγοριοποίηση κατά την επόμενη περίοδο θα επισημάνουν αυτό το γεγονός.
<P>
Πρέπει να επισημάνω για μια ακόμα φορά ότι την ίδια στιγμή η περιφερειακή πολιτική έχει μετατραπεί σε κεντρική και βιώσιμη επενδυτική πολιτική για όλες τις ευρωπαϊκές περιφέρειες. Εάν θέλουμε να διασφαλίσουμε ότι η στρατηγική Ευρώπη 2020 θα αποτελέσει επιτυχία και εάν θέλουμε να μετατρέψουμε τη στρατηγική που βρίσκεται σήμερα μόνο στα χαρτιά σε συγκεκριμένες δραστηριότητες, πρωτοβουλίες και έργα, είναι αυτή ακριβώς η μορφή επίκαιρης, προηγμένης περιφερειακής πολιτικής που πρέπει να εφαρμοσθεί σε όλες μας τις περιφέρειες, προκειμένου να επιτευχθούν τα αναγκαία αποτελέσματα στις πόλεις, τις κοινότητες, τις επιχειρήσεις, τα ερευνητικά κέντρα και τα σχολεία μας.
<P>
Θα ήθελα να ευχαριστήσω το Ευρωπαϊκό Κοινοβούλιο και ιδίως τους εισηγητές κ. Pieper, κ. Mikolášik, κ. Vlasák, κ. Sanchez-Schmid και κ. Σταυρακάκη για τις εξαιρετικές εκθέσεις τους, που θα μας βοηθήσουν να σημειώσουμε πρόοδο κατά τις εργασίες μας. Το ευρύ φάσμα των συζητήσεων που διεξήχθησαν όχι μόνο σε επίπεδο επιτροπών, αλλά και σε μια σειρά άλλων περιπτώσεων απέδειξε ότι αυτό ισχύει. Υποθέτω ότι πολλές από αυτές τις σημαντικές και ιδιαίτερα εποικοδομητικές συνεισφορές θα ενσωματωθούν στον σχεδιασμό της μελλοντικής περιφερειακής πολιτικής. Το Κοινοβούλιο και η Επιτροπή κινούνται προς την ίδια κατεύθυνση όσον αφορά τις βασικές πτυχές της μελλοντικής ανάπτυξης της περιφερειακής πολιτικής και θα ήθελα να σας ευχαριστήσω για αυτό. Θα ήθελα να καταστήσω απολύτως σαφές ότι κατά τη διάρκεια της συζήτησης σχετικά με τις μεταβατικές περιφέρειες λησμονήσαμε μάλλον το γεγονός ότι έχουμε τόσα κοινά στον εν λόγω τομέα, συμπεριλαμβανομένων κοινών προτεραιοτήτων και πολύ ουσιαστικών προτάσεων αλλαγής της μελλοντικής κατεύθυνσης της πολιτικής, που θα την καταστήσει ακόμα πιο επιτυχημένη, βιώσιμη και ορατή και περισσότερο κατανοητή και απτή για τους πολίτες της Ευρώπης. Έχουμε την κοινή δέσμευση να δημιουργήσουμε ισχυρούς δεσμούς μεταξύ της περιφερειακής πολιτικής και της στρατηγικής Ευρώπη 2020 και να θεσπίσουμε από κοινού τις αναγκαίες προϋποθέσεις, ώστε να μπορέσουμε να βοηθήσουμε να ξεπεραστούν τυχόν δυσκολίες κατά την εφαρμογή της πολιτικής. Έχουμε επίσης μια κοινή δέσμευση να διασφαλίσουμε ότι η πολιτική μας θα εστιάζεται σε μεγάλο βαθμό στα αποτελέσματα. Αυτό θα μας επιτρέψει εν τέλει να δούμε τι μπορεί να επιτύχει αυτή η πολιτική με στοχευμένη χρήση των χρηματοδοτικών πόρων σε κάθε έκαστη περιφέρεια ως το τέλος της περιόδου και θα μπορούσε, ως εκ τούτου, να συμβάλει στους κεντρικούς στόχους της στρατηγικής Ευρώπη 2020.
<P>
Εάν μου επιτρέπετε, θα ήθελα να προβώ σε μερικές σύντομες παρατηρήσεις για κάθε έκθεση ξεχωριστά. Καταρχάς, θα ήθελα να αναφερθώ στην έκθεση του κ. Pieper. Θα ήθελα να επισημάνω όσα δήλωσε σχετικά με το να είμαστε προετοιμασμένοι να εισαγάγουμε μεταρρυθμίσεις και σχετικά με τη συμφωνία σε πολλούς τομείς. Είναι σημαντικό ότι δεσμευόμαστε όσον αφορά την καινοτομία, τη βιωσιμότητα, την ενεργειακή απόδοση και την εκμετάλλευση του δυναμικού των έξυπνων πράσινων τεχνολογιών για την ευρωπαϊκή οικονομία και τη διασφάλιση των θέσεων απασχόλησης σε ένα ανταγωνιστικό παγκόσμιο περιβάλλον. Αυτό συζητήθηκε στο παρόν Κοινοβούλιο και θα ήθελα να το ευχαριστήσω για την ουσιαστική υποστήριξή του για την προτεινόμενη δημιουργία της επονομαζόμενης μεταβατικής περιφέρειας κατά την επόμενη περίοδο. Έχουμε διεξαγάγει συχνά συζητήσεις για το θέμα αυτό. Έχει καλυφθεί σε επαρκή βαθμό και δεν χρειάζεται να υπεισέλθω σε λεπτομέρειες σχετικά με αυτό τώρα. Ωστόσο, θα ήθελα να επισημάνω για μια ακόμα φορά ότι εκείνο που μας απασχολούσε ανέκαθεν ήταν η υποβολή πρότασης προκειμένου να βοηθηθούν εκείνες οι περιφέρειες που δεν περιλαμβάνονταν μεν στις φτωχότερες αλλά που εξακολουθούσαν να βρίσκονται πολύ κάτω του μέσου επιπέδου και να παρασχεθεί ενίσχυση για τη διαδικασία κάλυψης του χαμένου εδάφους. Εντούτοις, κατανοώ τις ανησυχίες και τις επιφυλάξεις που έχουν εκφράσει κάποιοι. Είμαι προετοιμασμένος, και θα φτάσω ως το σημείο να ακολουθήσω μια προληπτική προσέγγιση εν προκειμένω, να εξετάσουμε προς το τέλος της επόμενης περιόδου τις δυνατότητες που θα διαθέτουμε ήδη για προκαταρκτική αξιολόγηση, προκειμένου να ορίσουμε τον βαθμό στον οποίο επετεύχθησαν οι στόχοι στις μεμονωμένες περιφέρειες, να αξιολογήσουμε εάν η μη εκπλήρωση κάποιων στόχων οφειλόταν σε εσωτερικούς ή εξωτερικούς παράγοντες και να εντοπίσουμε τα συμπεράσματα που μπορούμε να συνάγουμε σχετικά με την κατανομή της χρηματοδότησης κατά τη μεθεπόμενη περίοδο. Πρόκειται για λογικές και αναγκαίες κινήσεις που θα εγγυηθούν την πολιτική αποδοχή στο μέλλον, καθώς και την αποδοχή από τους πολίτες αυτού του είδους ευρωπαϊκής πολιτικής.
<P>
Θα ήθελα να ευχαριστήσω τον κ. Mikolášik για τη σαφή δέσμευση που αναλαμβάνει στην έκθεσή του για επίτευξη αποτελεσμάτων και για τις σαφείς αναφορές στη σημασία και τη μελλοντική ανάπτυξη των στρατηγικών εκθέσεων, τον αντίκτυπο των εκθέσεων αυτών και τον τρόπο με τον οποίο μπορούν να χρησιμοποιηθούν.
<P>
Ο κ. Vlasák, ο οποίος ήταν πάντα ένθερμος υποστηρικτής των πόλεων, και ολόκληρη η ομάδα αξίζουν τις ευχαριστίες μου. Οι πόλεις μας αποτελούν κεντρική πτυχή των βασικών ευρωπαϊκών στόχων μας, αν και δεν πρέπει να αγνοούμε τις αγροτικές περιοχές. Δεν θα κουραστώ ποτέ να λέω ότι αν θέλουμε να βελτιώσουμε την ενεργειακή απόδοση, πρέπει να ξεκινήσουμε από τις πόλεις. Αν θέλουμε να περιορίσουμε τις εκπομπές διοξειδίου του άνθρακα, πρέπει να ξεκινήσουμε από τις πόλεις. " καταπολέμηση της φτώχειας αποτελεί αγώνα για τη βελτίωση των υποβαθμισμένων συνοικιών που υπάρχουν σε όλες τις μεγάλες ευρωπαϊκές πόλεις. Ως εκ τούτου, υπάρχουν πολλοί λόγοι που πρέπει να ξεκινήσουμε από τις πόλεις και, όπως είπα, δεν πρέπει να ξεχνούμε τις αγροτικές περιοχές. Ωστόσο, και αυτό αφορά τον κ. Σταυρακάκη, υπάρχει επίσης ανάγκη βελτιωμένης συνεργασίας με τα άλλα ταμεία στον εν λόγω τομέα και, ιδίως, το ταμείο αγροτικής ανάπτυξης. Θα χρειαστεί να διασφαλισθεί ότι ο συντονισμός με το πρόγραμμα πλαίσιο για την έρευνα, ιδίως όσον αφορά την καινοτομία, είναι αποτελεσματικός, ορθός και διαφανής. Αυτό γιατί το βασικό κριτήριο για τη λήψη των αποφάσεων στην περίπτωση της έρευνας είναι η αριστεία, η οποία δεν καθορίζεται με βάση τη γεωγραφία. Αυτό καθίσταται προφανές από το γεγονός ότι περισσότερο από το 30% της χρηματοδότησης για την έρευνα παρέχεται σε 10 ευρωπαϊκές περιφέρειες που έχουν αυτήν τη συγκέντρωση. Αυτός είναι ο λόγος που είναι σημαντικό. Κατά την τρέχουσα περίοδο, αρχίζουμε να επενδύουμε χρήματα από τα διαρθρωτικά Ταμεία στις ερευνητικές υποδομές σε ολόκληρη την Ευρώπη, όπου η φύση των έργων το δικαιολογεί, και κατά την επόμενη περίοδο θα αυξήσουμε τις δαπάνες μας. Αυτό θα καταστήσει εφικτή τη σταδιακή δημιουργία μιας ευρύτερης βάσης ερευνητικών δραστηριοτήτων σε ολόκληρη την Ευρώπη. Καταρχήν, οι μικρομεσαίες επιχειρήσεις είναι επίσης υπεύθυνες για τις καινοτομίες, για παράδειγμα, στον τομέα της δημιουργίας προϊόντων και εκείνους της διοίκησης, των υπηρεσιών και της εμπορικής προώθησης, καλύπτοντας μια σειρά διαφορετικών στρωμάτων. Χρειαζόμαστε αυτήν την ευρεία βάση, διότι οι μικρομεσαίες επιχειρήσεις είναι εκείνες που δημιουργούν εν τέλει στην Ευρώπη θέσεις απασχόλησης και τις διασφαλίζουν σε μακροπρόθεσμο ορίζοντα.
<P>
Θα ήθελα επίσης να ευχαριστήσω την κ. Sanchez-Schmid για τη συνεισφορά της. Έχουμε ήδη συζητήσει σε αρκετές περιπτώσεις το θέμα της εδαφικής συνεργασίας. Πρόκειται για τομέα με μεγάλο εύρος και περιπλοκότητα που αποτελεί την πλέον ευρωπαϊκή από τις πολιτικές μας. Μας επιτρέπει να καταργήσουμε τα σύνορα που οι πολίτες δεν πρέπει καν να θεωρούν σύνορα και να σημειώσουμε πραγματική πρόοδο στην πορεία της ευρωπαϊκής ενοποίησης και ολοκλήρωσης. Οι νέες προσεγγίσεις, για παράδειγμα στον τομέα των μακροπεριφερειακών στρατηγικών, καταδεικνύουν το δυναμικό της διασυνοριακής συνεργασίας.
<P>
Σας ευχαριστώ για μια ακόμα φορά για τη συνεισφορά σας. Αναμένω με ανυπομονησία τη συζήτηση. Σας διαβεβαιώνω ότι πολλές από αυτές τις σκέψεις και ιδέες θα ενσωματωθούν στην πρόταση σχετικά με τη νομική βάση που χρειαζόμαστε για την επόμενη περίοδο επιδοτήσεων, η οποία θα υποβληθεί τον φετινό Σεπτέμβριο. Σας ευχαριστώ επίσης πάρα πολύ για τη συνεχή υποστήριξή σας για την ευρωπαϊκή περιφερειακή πολιτική και την ανάπτυξή της.
<SPEAKER ID="052" NAME="Derek Vaughan">
συντάκτης γνωμοδότησης της Επιτροπής Ελέγχου του Προϋπολογισμού. - (EN) Κύριε Πρόεδρε, μια ισχυρή, καλά χρηματοδοτούμενη πολιτική συνοχής έχει ζωτική σημασία αν πρόκειται να διαδραματίσει η ΕΕ ρόλο στη δημιουργία θέσεων εργασίας και ανάπτυξης, ιδίως όταν τα κράτη μέλη περικόπτουν τις δαπάνες τους.
<P>
Τα διαρθρωτικά Ταμεία κάνουν τη διαφορά σε μέρη, όπως η Ουαλία, και, για να συνεχίσουν να το πράττουν, πρέπει να διασφαλίσουμε ότι η πολιτική συνοχής θα χρηματοδοτείται σε επαρκή βαθμό, θα είναι καλά στοχευμένη, τα χρήματα θα δαπανώνται με ορθό τρόπο και το σύστημα θα απλοποιηθεί. Τα δύο αυτά τελευταία στοιχεία είναι, βεβαίως, πολύ σημαντικά για την Επιτροπή Ελέγχου του Προϋπολογισμού. Επιθυμούμε να διευκολύνουμε και να απλουστεύσουμε την κατάσταση, όχι μόνο για τα κράτη μέλη αλλά και για τους υποβάλλοντες αίτηση. Πρέπει να διασφαλίσουμε ότι θα υπάρχει ισορροπία ανάμεσα στη διασφάλιση του ότι τα χρήματα θα δαπανώνται με ορθό τρόπο και τη διασφάλιση της εύκολης πρόσβασης στους πόρους, ιδίως για μικρότερους οργανισμούς.
<P>
Τέλος, θα ήθελα να προβώ στην ακόλουθη παρατήρηση. Κατά την εξέταση τυχόν μετάβασης προς μεγαλύτερη εστίαση στις αστικές περιοχές και τις πόλεις, δημιουργίας ενδεχόμενου νέου ταμείου υποδομών, και πιθανής δημιουργίας αποθεματικού επίδοσης, πρέπει να διασφαλίσουμε ότι όλα αυτά δεν θα θέσουν σε κίνδυνο ούτε θα ζημιώσουν τις φτωχότερες περιφέρειες της ΕΕ.
<SPEAKER ID="054" NAME="Veronica Lope Fontagné">
συντάκτρια γνωμοδότησης της Επιτροπής Απασχόλησης και Κοινωνικών Υποθέσεων. - (ES) Κυρία Πρόεδρε, καταρχάς θα ήθελα να επιστήσω την προσοχή στη σημαντική συμβολή της πολιτικής συνοχής στην οικονομική ανάπτυξη και την ένταξη των πολιτών και των περιφερειών της ΕΕ.
<P>
Για τον λόγο αυτόν, ήταν πολύ σημαντικό να έχει το Κοινοβούλιο λόγο στην πολιτική που θα ακολουθηθεί από το 2013 και θα ήταν άδικο να μην αναφερθεί το έργο που εκπονήθηκε από τον κ. Pieper στην εκτενή έκθεσή του.
<P>
Στο πλαίσιο της πολιτικής συνοχής, το Ευρωπαϊκό Κοινωνικό Ταμείο αποτέλεσε και θα συνεχίσει να αποτελεί πολύ σημαντικό εργαλείο που θα βοηθήσει τα κράτη μέλη να προσαρμόσουν τις πολιτικές τους στη στρατηγική Ευρώπη 2020 και να καταπολεμήσουν τη χρηματοπιστωτική κρίση.
<P>
Το Ταμείο πρέπει να εστιάσει τις προσπάθειές του στη δημιουργία απασχόλησης, την προώθηση της διά βίου μάθησης, την παροχή βοήθειας προς εργαζόμενους με ιδιαίτερα χαμηλή κατάρτιση, όσους βρίσκονται εκτός της αγοράς εργασίας, καθώς και τις πλέον ευάλωτες ομάδες, όσους υπόκεινται σε διακρίσεις και, ασφαλώς, τις ΜΜΕ.
<P>
Πρέπει επίσης να στοχεύσει στην επίτευξη κοινωνικής ένταξης και στη μείωση της φτώχειας.
<P>
Για να επιτευχθούν αυτοί οι στόχοι, είναι επιτακτική ανάγκη το Κοινωνικό Ταμείο, στο πλαίσιο των διαρθρωτικών ταμείων, να βασίζεται στην ύπαρξη επαρκών πόρων και οι διοικητικές και διαδικαστικές επιβαρύνσεις να είναι όσο το δυνατόν πιο χαλαρές και περιορισμένες στο ελάχιστο δυνατό.
<SPEAKER ID="055" NAME="Αντιγόνη Παπαδοπούλου">
συντάκτρια γνωμοδότησης της Επιτροπής Απασχόλησης και Κοινωνικών Υποθέσεων. - (EN) Κυρία Πρόεδρε, η παγκόσμια οικονομική ύφεση άλλαξε με τραγικό τρόπο το οικονομικό τοπίο στην ΕΕ: αύξησε την ανεργία, μείωσε την οικονομική ανάπτυξη και επηρέασε αρνητικά το επιχειρηματικό περιβάλλον.
<P>
" πολιτική για τη συνοχή χρειάζεται να είναι ένα αποτελεσματικό εργαλείο προς αντιμετώπιση των κοινωνικών και οικονομικών προκλήσεων που δημιούργησε η χρηματοπιστωτική κρίση και μείωση των διαφορών ανάμεσα στα επίπεδα ανάπτυξης των ευρωπαϊκών περιφερειών.
<P>
" αξιολόγηση της υλοποίησης των προγραμμάτων της πολιτικής για τη συνοχή που συγχρηματοδοτούνται από τα διαρθρωτικά Ταμεία κατά την περίοδο 2007-2013 πρέπει να αντικατοπτρίζει τον αντίκτυπο των σχεδίων που έχουν επιλεγεί στο πλαίσιο της πολιτικής συνοχής για την ανάκαμψη της ευρωπαϊκής οικονομίας, ιδίως όσον αφορά τη δημιουργία νέων θέσεων εργασίας, τη μείωση των κοινωνικοοικονομικών ανισοτήτων, την ενίσχυση της κοινωνικής ένταξης και την αναβάθμιση του ανθρώπινου κεφαλαίου.
<P>
Ωστόσο, σε μια περίοδο όπου η οικονομική και χρηματοπιστωτική κρίση επιδεινώνει τις κοινωνικές ανισότητες, μειώνεται η κατανομή πόρων των διαρθρωτικών ταμείων προς τα κράτη μέλη. " Επιτροπή πρέπει να ενισχύσει την αποτελεσματικότητα και τη δημόσια εικόνα του Ευρωπαϊκού Κοινωνικού Ταμείου και, σε συνεργασία με τα κράτη μέλη, να εξασφαλίσουν ισχυρή συνέργεια ανάμεσα στα διαρθρωτικά Ταμεία και τις σχετικές ευρωπαϊκές πολιτικές, και να προωθήσουν συνέργειες που να ικανοποιούν τις μεταβαλλόμενες απαιτήσεις της σημερινής αγοράς εργασίας.
<SPEAKER ID="056" NAME="Anna Rosbach" LANGUAGE="DA">
Κυρία Πρόεδρε, όταν μιλούμε για τις μικρές και τις μεγάλες πόλεις του μέλλοντος, γνωρίζουμε ότι θα αυξηθεί η ανάγκη για μεγαλύτερη κινητικότητα. Οι μεταφορές θα αποτελέσουν ακόμα πιο σημαντικό τμήμα της ζωής των πολιτών. Πολλοί θα μετακινηθούν προς ακόμα πιο μακρινές αγροτικές περιοχές και θα μετακινούνται προς και από την εργασία τους κοντά στις μικρές και τις μεγάλες πόλεις. Ωστόσο, προκειμένου να αποφευχθεί η ρύπανση, η κυκλοφοριακή συμφόρηση και τα χρονοβόρα ταξίδια, πρέπει να βρούμε νέες ρυθμίσεις, όπως τα συστήματα δωρεάν στάθμευσης και μετεπιβίβασης σε συνδυασμό με ευέλικτες μηνιαίες κάρτες για διάφορα μέσα μεταφοράς, όπως είναι τα ποδήλατα, οι μοτοσικλέτες, η από κοινού χρήση των αυτοκινήτων, το μετρό, τα ηλεκτρικά λεωφορεία, ο υπόγειος σιδηρόδρομος, κτλ. Χωρίς ευέλικτες επιλογές μεταφορών, οι μικρές και οι μεγάλες πόλεις θα πεθάνουν. Ως εκ τούτου, χρειαζόμαστε σύντομα έναν νέο τρόπο σκέψης. " ίδια η αυτοκινητοβιομηχανία γνωρίζει ότι πρέπει να σκεφτούμε γρήγορα, διαφορετικά θα μας υποσκελίσουν οι εταιρείες εκτός της Ευρώπης. Προετοιμάζονται για ένα μέλλον με ευφυέστερα αυτοκίνητα και μεικτά μέσα μεταφορών. Εμείς ως πολιτικοί πρέπει να κάνουμε το ίδιο.
<P>
Καλά όλα αυτά, αλλά δεν καταλαβαίνω για ποιον λόγο πρέπει να χρησιμοποιηθούν πόροι της ΕΕ για τέτοιου είδους πρωτοβουλίες, εφόσον είναι προς όφελος των περιφερειών να είναι ελκυστικές προς τους πολίτες. Σε τέτοιες περιόδους κρίσης, θεωρώ ότι πρέπει επιτέλους να σταματήσουμε να ζητούμε περισσότερα χρήματα σαν κακομαθημένοι έφηβοι.
<SPEAKER ID="057" NAME="Tadeusz Cymański" LANGUAGE="PL">
Κυρία Πρόεδρε, η στρατηγική Ευρώπη 2020 υποτίθεται ότι θα βοηθήσει στη δημιουργία οικονομικής ανάπτυξης κατά τρόπο που θα αντιμετωπίσει επίσης τον κοινωνικό αποκλεισμό. " πολιτική συνοχής, όντας ένα από τα βασικά εργαλεία της στρατηγικής Ευρώπη 2020, πρέπει να συμβάλει σε μεγαλύτερο βαθμό κατά την επόμενη περίοδο στη μείωση του φαινομένου της φτώχειας στις χώρες μας. Το έργο του Ευρωπαϊκού Κοινωνικού Ταμείου πρέπει να επικεντρωθεί περισσότερο στην ομάδα των ατόμων που χρειάζονται υποστήριξη προκειμένου να βρουν απασχόληση και να ενταχθούν στην κοινωνία.
<P>
Αυτό πρέπει να υποστηριχθεί μέσω της δημιουργίας σύγχρονων παροχών πρόνοιας και εκπαίδευσης για τα παιδιά και μέσω κατάρτισης υψηλής ποιότητας για τα άτομα που αναζητούν απασχόληση. Τα παραπάνω αποτελούν συγκεκριμένα παραδείγματα μέτρων που θα διευκολύνουν τον συμβιβασμό επαγγελματικής και οικογενειακής ζωής. Τα μέτρα αυτά αξίζουν ιδιαίτερη ενίσχυση από τα διαρθρωτικά Ταμεία, και αυτά είναι που θα επιφέρουν μείωση της φτώχειας μεταξύ των ατόμων που κινδυνεύουν ιδιαίτερα από αυτήν.
<P>
Κατά την επόμενη περίοδο χρηματοδότησης, είναι επίσης σημαντικό η κατάρτιση και η εκτέλεση διαρθρωτικών προγραμμάτων να προσανατολίζεται κυρίως στους ανθρώπους, προκειμένου να απλοποιηθούν οι διαδικασίες χρήσης των πόρων. Οι πολυάριθμες επιθεωρήσεις και οι έλεγχοι σημαίνουν ότι τυπικά ζητήματα που σχετίζονται με την εκτέλεση των προγραμμάτων έχουν μετατραπεί σε ύψιστη προτεραιότητα και αποτελούν εμπόδιο για την αποτελεσματική και αποδοτική χρήση της βοήθειας.
<SPEAKER ID="058" NAME="Jaromír Kohlíček" LANGUAGE="CS">
Κυρία Πρόεδρε, το πρόγραμμα διασυνοριακής διαπεριφερειακής συνεργασίας INTERREG III αποτελεί ολοκληρωμένο αναπτυξιακό μέσο. " ευελιξία βάσει του άρθρου 21 του κανονισμού για το Ευρωπαϊκό Ταμείο Περιφερειακής Ανάπτυξης, με άλλα λόγια η δυνατότητα παροχής πόρων και για δαπάνες που δεν εμπίπτουν στο πεδίο εφαρμογής του προγράμματος αποτελεί, πιστεύω, σημαντικό στοιχείο.
<P>
Κατά την άποψή μου, η εκτέλεση του προγράμματος θα διευκολυνθεί, αφενός, από τη σταθεροποίηση των κανόνων, και, αφετέρου, από αυτήν την ευελιξία. Οι ευρωπαϊκοί όμιλοι εδαφικής συνεργασίας (EGTC) μπορούν, ως νομικά πρόσωπα, να διαδραματίσουν σημαντικό ρόλο. Πιστεύω ότι το καταστατικό τους θα οριστικοποιηθεί σύντομα, και αυτό θα ενισχύσει σε μεγάλο βαθμό τη θέση τους. Αυτό ενδέχεται να οδηγήσει επίσης σε μεγαλύτερη συμμετοχή ιδιωτών ή οργανώσεων συνεισφορών, και, ως εκ τούτου, στην αποτελεσματικότερη χρήση των πόρων. " Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών υποστηρίζει αυτό το βελτιωμένο πρόγραμμα εδαφικής συνεργασίας.
<SPEAKER ID="059" NAME="Erminia Mazzoni" LANGUAGE="IT">
Κυρία Πρόεδρε, κυρίες και κύριοι, η θέση σε ισχύ της Συνθήκης της Λισαβόνας προσέθεσε μια εδαφική διάσταση στην πολιτική συνοχής. " εξέλιξη αυτή καθιστά ακόμα πιο επείγουσα την ανάγκη προώθησης ενός μηχανισμού πραγματικής συμμετοχής. Για να καταστεί αποτελεσματική και αποδοτική μια τέτοια συμμετοχή, έχει ουσιαστική σημασία να επιτραπεί η καταλληλότερη χρήση των διαθέσιμων εργαλείων.
<P>
" έκθεση του κ. Vlasák, τον οποίο ευχαριστώ, σχετικά με ένα ευρωπαϊκό πρόγραμμα για το αστικό περιβάλλον και το μέλλον του στο πλαίσιο της πολιτικής συνοχής παρουσιάζει ένα πολύ ισορροπημένο όραμα της αστικής διάστασης στο πλαίσιο της πολιτικής συνοχής που λαμβάνει υπόψη όλες τις θέσεις που εκφράσθηκαν από τις Ομάδες κατά τη διάρκεια της συζήτησης στην Επιτροπή Περιφερειακής Ανάπτυξης.
<P>
Περίπου 73% του συνολικού πληθυσμού της Ευρώπης ζει σε αστικές περιοχές. Αυτές συμβάλλουν στη δημιουργία 80% του ακαθάριστου εγχώριου προϊόντος (ΑΕγχΠ) και καταναλώνουν έως 70% της ενέργειας στην Ευρώπη. Ως εκ τούτου, η ανάπτυξή τους συνδέεται άμεσα με τομείς όπως αυτός της απασχόλησης, της κοινωνικής ένταξης, της περιβαλλοντικής προστασίας και της επίτευξης εν γένει των στόχων της πολιτικής συνοχής. Το επιχείρημα που τίθεται από τον κ. Vlasák σε σχέση με το βασικό ζήτημα της επανεκκίνησης της αστικής πολιτικής ως πλατφόρμας για την ανάπτυξη της στρατηγικής Ευρώπη 2020 είναι απολύτως αποδεκτό, αν και είναι σημαντικό να μην ξεχνούμε τις αγροτικές και τις περιαστικές περιοχές.
<P>
Υπάρχουν δύο προτεραιότητες στις οποίες θα ήθελα να επιστήσω την προσοχή της Επιτροπής και αυτές είναι η προαγωγή και η ενίσχυση του πολυεπίπεδου συστήματος διακυβέρνησης και οι συνέργειες μεταξύ των διαφόρων ταμείων, με άλλα λόγια ένα ολοκληρωμένο όραμα και προσέγγιση της χρηματοδότησης.
<P>
Σε σχέση με την πρώτη, δείξαμε στην επισκόπηση που παρουσιάσαμε και στη συζήτηση που ακολούθησε ότι οι περιφερειακές και οι τοπικές αρχές και η κοινωνία των πολιτών συμμετέχουν ανεπαρκώς στον σχεδιασμό, την εκτέλεση και την ανάπτυξη του περιφερειακού σχεδιασμού, δηλαδή στη χρήση των μέσων της πολιτικής συνοχής. Από την άλλη πλευρά, έχουμε καταδείξει τις δυσκολίες που προκύπτουν όταν η χρηματοδότηση είναι άκαμπτη. Ως εκ τούτου, ζητήσαμε και ζητούμε τώρα από την Επιτροπή να εξετάσει το ενδεχόμενο μεγαλύτερης ευελιξίας ως προς τη χρηματοδότηση και, ειδικότερα, μεγαλύτερη ολοκλήρωση μεταξύ του Ευρωπαϊκού Γεωργικού Ταμείου Αγροτικής Ανάπτυξης και του Ταμείου Συνοχής.
<SPEAKER ID="060" NAME="Constanze Angela Krehl" LANGUAGE="DE">
Κυρία Πρόεδρε, η πολιτική συνοχής αποτελεί επιτυχημένη ευρωπαϊκή πολιτική, την οποία χρησιμοποιούν όλοι, συμπεριλαμβανομένων των περιφερειών που δεν είναι εξίσου αναπτυγμένες και εκείνων που διαθέτουν ήδη ισχυρή οικονομία. Αυτό το έχει καταδείξει μεγάλος αριθμός μελετών. Ωστόσο, το σημαντικότερο είναι ότι οι πολίτες της Ευρώπης μπορούν να βιώσουν τα οφέλη της από πρώτο χέρι. Αυτός είναι ο λόγος που θα χρειαστούμε την πολιτική συνοχής στο μέλλον σε όλες τις περιφέρειες της Ευρωπαϊκής Ένωσης. Εντούτοις, έχουμε υποχρέωση να κάνουμε τις καλές μας πολιτικές ακόμα καλύτερες. Σε αυτό στοχεύει το Ευρωπαϊκό Κοινοβούλιο με την έκθεση του κ. Pieper.
<P>
" σύγχρονη πολιτική συνοχής σημαίνει αντιμετώπιση των νέων προκλήσεων, δημιουργία επικαιροποιημένων υποδομών, καταπολέμηση της κλιματικής αλλαγής, υποστήριξη της ενεργειακής ασφάλειας και αποδοτικότητας, προώθηση της έρευνας και ανάπτυξης, παροχή υποστήριξης για τις μικρομεσαίες επιχειρήσεις (ΜΜΕ) και δημιουργία θέσεων απασχόλησης. Ασφαλώς, πρέπει επίσης να διασφαλίσουμε ότι η χρηματοδότηση θα χρησιμοποιηθεί με αποδοτικό τρόπο. Ως εκ τούτου, διευκρινίζουμε ότι η πολιτική συνοχής πρέπει να καταστεί περισσότερο διαφανής και προσανατολισμένη στα αποτελέσματα και πρέπει να περιλαμβάνει λιγότερη γραφειοκρατία. Ο συντονισμός μεταξύ των διαφόρων ταμείων και προγραμμάτων πρέπει επίσης να βελτιωθεί, όπως δήλωσε νωρίτερα ο κ. Σταυρακάκης. Ένα πολύ σημαντικό στοιχείο είναι ότι η αρχή της εταιρικής σχέσης πρέπει να αναχθεί σε νέο και καλύτερο επίπεδο. Πρέπει να τους συμπεριλάβουμε όλους, μεταξύ άλλων τις περιφέρειες, τις τοπικές περιοχές, αμφότερες τις πλευρές της βιομηχανίας και τις μεγάλες μη κυβερνητικές οργανώσεις.
<P>
" νέα ενδιάμεση κατηγορία παραμένει αμφιλεγόμενη. Είμαστε της άποψης ότι η ενδιάμεση κατηγορία θα βοηθήσει τις περιφέρειες που χρειάζονται μεγαλύτερη υποστήριξη από τις κλασικές περιφέρειες του Στόχου 2. Δεν θα λάβουν χρηματοδότηση εις βάρος των άλλων περιφερειών. Αντιθέτως, το αποτέλεσμα δεν θα αποτελέσει συνονθύλευμα επιδοτήσεων. Αντίθετα, οι πολλές διαδικασίες σταδιακής εφαρμογής και σταδιακής κατάργησης θα τυποποιηθούν και πιστεύω ότι αυτό είναι κάτι που χρειαζόμαστε πραγματικά στην Ευρωπαϊκή Ένωση. Όποιος θεωρεί ότι εισάγουμε μια μόνιμη κατηγορία επιδοτήσεων υποτιμά το Ευρωπαϊκό Κοινοβούλιο. Τα τελευταία χρόνια, έχουμε καταδείξει συχνά ότι είμαστε σε θέση να επιφέρουμε κοινοτικές πρωτοβουλίες, όπου αυτές είναι αναγκαίες. Ωστόσο, έχουμε εργαστεί επίσης από κοινού για να τις καταργήσουμε και πάλι, όταν ο στόχος επιτυγχάνεται. Είμαστε αρκετά ικανοί ώστε να είμαστε σε θέση να κρίνουμε στο τέλος μιας περιόδου επιδοτήσεων εάν τα αποτελέσματα είναι καλά και πώς πρέπει να σχεδιάσουμε εκ νέου το πρόγραμμα. Ως εκ τούτου, καλώ τους συναδέλφους μου να υποστηρίξουν αυτήν τη νέα ενδιάμεση κατηγορία όταν τεθεί προς ψήφιση.
<SPEAKER ID="061" NAME="Ramona Nicole Mănescu" LANGUAGE="RO">
Κυρία Πρόεδρε, καταρχάς, θα ήθελα να συγχαρώ τους εισηγητές για το εξαιρετικό τους έργο. Χαίρομαι που ο Επίτροπος Hahn είναι παρών στη σημερινή συζήτηση για το μέλλον της πολιτικής συνοχής.
<P>
Χρειαζόμαστε μια ισχυρή, καλά χρηματοδοτούμενη περιφερειακή πολιτική της ΕΕ και, στο μέλλον, μια πολιτική στοχευμένη σε κάθε ευρωπαϊκή περιφέρεια, που θα δημιουργήσει οικονομική ανάπτυξη, καινοτομία και ανταγωνιστικότητα. Για τη μελλοντική περίοδο προγραμματισμού, θεωρώ ότι μια ενιαία στρατηγική προσέγγιση, υποστηριζόμενη από μια σειρά κοινών κανονισμών εφαρμογής σε σχέση με το Ευρωπαϊκό Ταμείο Περιφερειακής Ανάπτυξης, το Ευρωπαϊκό Κοινωνικό Ταμείο και το Ταμείο Συνοχής, θα παράσχει προστιθέμενη αξία.
<P>
" εδαφική συνεργασία θα διαδραματίσει επίσης βασικό ρόλο για την επιτυχημένη εκπλήρωση των στόχων της στρατηγικής Ευρώπη 2020. Αυτός ακριβώς είναι ο λόγος που θεωρώ ότι πρέπει να είναι πολύ πιο εύκολη η πρόσβαση πιθανών εταίρων στον ιδιωτικό τομέα, τον οποίο χρειαζόμαστε πραγματικά για να παράσχει τη δυνατότητα να αποτελέσουμε πλήρεις εταίρους σε σχέδια εδαφικής συνεργασίας.
<P>
Δεν πρέπει να ξεχνούμε ούτε τον βασικό ρόλο που διαδραματίζουν τόσο οι εθνικές κυβερνήσεις όσο και η Ευρωπαϊκή Επιτροπή κατά τη χάραξη και την αποτελεσματική υλοποίηση των ευρωπαϊκών πολιτικών σε εθνικό, περιφερειακό και τοπικό επίπεδο.
<P>
Αναφορικά με την περιφερειακή πολιτική μετά το 2013, προσυπογράφω την ιδέα της δημιουργίας ενδιάμεσων περιφερειών, επιτρέποντας έτσι στις περιφέρειες με ΑΕγχΠ μεταξύ 75% και 90% του μέσου όρου της ΕΕ να λάβουν πραγματική υποστήριξη, ωστόσο, μέσω της εξεύρεσης κατάλληλων λύσεων.
<P>
Τέλος, θα ήθελα να τονίσω την ανάγκη η περιφερειακή πτυχή να απολαμβάνει τη θέση που της αρμόζει στο πλαίσιο τόσο του αναθεωρημένου προϋπολογισμού της ΕΕ όσο και του μελλοντικού δημοσιονομικού πλαισίου. Ως εκ τούτου, αναμένω την υποβολή κατάλληλης πρότασης από την Επιτροπή, η οποία θα εκφράζει κατά κύριο λόγο τις απόψεις της Επιτροπής Περιφερειακής Ανάπτυξης και του Ευρωπαϊκού Κοινοβουλίου.
<SPEAKER ID="062" NAME="Philip Bradbourn">
εξ ονόματος της Ομάδας ECR. - (EN) Κυρία Πρόεδρε, κατά την άποψή μου, οι εκθέσεις που υποβλήθηκαν σήμερα στην Ολομέλεια δεν ανταποκρίνονται στα θεμελιώδη προβλήματα που αντιμετωπίζει το ισχύον σύστημα διαρθρωτικής χρηματοδότησης.
<P>
Στον απόηχο της χρηματοπιστωτικής κρίσης και στο πλαίσιο της συνεχιζόμενης ανάγκης μείωσης των δημοσιονομικών ελλειμμάτων σε ολόκληρη την Ευρώπη, το Κοινοβούλιο πρέπει να αναγνωρίσει ότι ο προϋπολογισμός της πολιτικής συνοχής δεν μπορεί να συνεχίσει να αυξάνεται ανεξέλεγκτα. Δεν πρόκειται για μια συνήθη διαδικασία. Αντίθετα, πρέπει να εστιάσουμε στην αντιμετώπιση των απαράδεκτων επιπέδων σφάλματος όσον αφορά τις δαπάνες που επισημάνθηκαν από το Ευρωπαϊκό Ελεγκτικό Συνέδριο.
<P>
Παρομοίως, οι μακροπεριφέρειες δεν αποτελούν την απάντηση στην αύξηση της αποτελεσματικότητας των περιφερειακών δαπανών. " αξία τους είναι ιδιαίτερα αμφίβολη και υπονομεύουν τα κράτη μέλη που, κατά την άποψή μου, πρέπει να παραμείνουν οι κύριοι φορείς διαχείρισης των δαπανών για την πολιτική συνοχής. Δεν θα βοηθήσουν να υλοποιηθεί το όραμά μας για μια μικρότερη και καλύτερα στοχευμένη πολιτική συνοχής που θα βοηθά πραγματικά τις πλέον στερημένες περιφέρειες της Ευρώπης.
<P>
Οι παρούσες εκθέσεις ακολουθούν εντελώς λανθασμένη κατεύθυνση και θα τις καταψηφίσω.
<SPEAKER ID="063" NAME="Elisabeth Schroedter" LANGUAGE="DE">
Κυρία Πρόεδρε, κύριε Hahn, κυρίες και κύριοι, θα διαφωνήσω με τον προηγούμενο ομιλητή. Το κεντρικό μήνυμα προς την Επιτροπή που προκύπτει από την έκθεση του κ. Pieper είναι ότι η ευρωπαϊκή πολιτική συνοχής δημιουργεί τη δική της προστιθέμενη αξία για την Ευρώπη. Αποτελεί το μέσο που συγκρατεί την ΕΕ στον πυρήνα του. Αυτό είναι προφανές για τους πολίτες σε όλες τις περιφέρειες της Ευρώπης και, ιδίως, στις ιδιαίτερα μειονεκτούσες περιφέρειες και τις περιφέρειες που επλήγησαν από την κρίση. " αποκεντρωμένη και συμμετοχική διάρθρωση της πολιτικής συνοχής τής επιτρέπει να συμβάλλει με αποφασιστικό τρόπο στη δημιουργία μιας καινοτόμου και κοινωνικής Ευρώπης με αποδοτική χρήση των πόρων και χαμηλή κατανάλωση άνθρακα. Αντίθετα με την προσωπική άποψη του εισηγητή, πιστεύω ότι τα μέσα της πολιτικής συνοχής, από κοινού με τις ευφυείς επενδύσεις, μπορούν επίσης να βοηθήσουν στην καταπολέμηση της κλιματικής αλλαγής και της φτώχειας.
<P>
Ως εκ τούτου, εκφράζουμε την απογοήτευσή μας διότι, παρά τις απόπειρες που έκανε και εξακολουθεί να κάνει ο εισηγητής, οι δύο αυτές πτυχές παραλείφθηκαν από την έκθεση. Θα ήθελα να πω στην Επιτροπή ότι μεγάλη πλειοψηφία του παρόντος Κοινοβουλίου τάσσεται υπέρ των δύο αυτών πτυχών. Σε αντίθεση με τον εισηγητή, και αυτό το λέω ως Γερμανίδα, είμαι της άποψης ότι η πρόταση της Επιτροπής για μια ενδιάμεση κατηγορία θα οδηγήσει σε μια ισορροπημένη και διαφανή διάρθρωση της μελλοντικής πολιτικής συνοχής με δεδομένα τα δραματικά προβλήματα σε ορισμένες περιφέρειες.
<P>
Είναι γελοίο να πιστεύουμε ότι μπορεί να γίνει εξοικονόμηση σε αυτόν τον τομέα. Επίσης, είναι σημαντικό για τη Γερμανία να συνεχίσει η Ευρωπαϊκή Ένωση να εξελίσσεται με αρμονικό τρόπο, διότι αυτό επιφέρει οφέλη για τη Γερμανία. Αυτός είναι ο λόγος για τον οποίο εμείς στην Ομάδα των Πρασίνων/Ευρωπαϊκή Ελεύθερη Συμμαχία υπερψηφίζουμε μια ενδιάμεση κατηγορία.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="064" NAME="Miloslav Ransdorf" AFFILIATION="GUE/NGL">
- (CS) (αρχικά χωρίς μικρόφωνο) ... συμφωνεί με την ιδέα της έκθεσης Guellec από την προηγούμενη περίοδο ότι η ισχύουσα μορφή της πολιτικής συνοχής δεν βοηθά στη μεγαλύτερη προσέγγιση των περιφερειών, αλλά μόνο των κρατών, και αυτός είναι ο λόγος για τον οποίο οι πλέον δυναμικές περιφέρειες της ΕΕ χάνουν τον δυναμισμό τους.
<SPEAKER ID="065" NAME="Elisabeth Schroedter" AFFILIATION="Verts/ALE">
(DE) Θα διαφωνήσω με αυτήν την ερώτηση. Προσπαθήσαμε πολύ να διασφαλίσουμε ότι η εστίαση σε όλες τις εκθέσεις θα είναι στις περιφέρειες. Ιδίως η έκθεση του κ. Pieper ενισχύει τη θέση τους. Αυτό έχει ιδιαίτερη σημασία για εμάς σε αυτό το σημείο. Είναι σαφές ότι οι σημαντικότεροι παράγοντες για το μέλλον της πολιτικής συνοχής είναι οι περιφέρειες και όχι τα κράτη μέλη.
<SPEAKER ID="066" NAME="Elie Hoarau" LANGUAGE="FR">
Κυρία Πρόεδρε, θα έλεγα ότι μεταξύ των πλέον μειονεκτουσών περιφερειών της Ευρωπαϊκής Ένωσης βρίσκονται οι εξόχως απόκεντρες περιφέρειες, οι οποίες, πέρα από υστέρηση, συνδυάζουν μόνιμα μειονεκτήματα, όπως η μεγάλη απόσταση, οι μικρότερες αγορές, ο νησιωτικός χαρακτήρας και η τρωτότητα στις εναλλαγές του καιρού.
<P>
Είναι καλό που η πέμπτη έκθεση για τη συνοχή επιβεβαίωσε την ειδική και συγκεκριμένη μεταχείριση των εν λόγω περιφερειών, σύμφωνα με το άρθρο 349 της Συνθήκης της Λισαβόνας. " έκθεση απαιτεί επίσης οι πόροι που θα προορίζονται για αυτές μετά το 2013 να είναι τουλάχιστον ίδιοι με εκείνους που λαμβάνουν κατά την τρέχουσα περίοδο προγραμματισμού.
<P>
Όσο για τη δημιουργία μιας ενδιάμεσης κατηγορίας για τις περιφέρειες το ΑΕγχΠ των οποίων κυμαίνεται μεταξύ του 75% και του 90% του μέσου ευρωπαϊκού ΑΕγχΠ, συμφωνώ, υπό τον όρο ότι θα πληρούται μια διπλή προϋπόθεση. Καταρχάς, ότι οι πόροι του Στόχου 1, για τις περιφέρειες σύγκλισης, δεν θα μειωθούν -θα ήθελα έως και να τους δω να αυξάνονται- από τις εξοικονομήσεις που θα γίνουν ως αποτέλεσμα της εξόδου ορισμένων περιφερειών από τον Στόχο 1. Αυτές οι εξοικονομήσεις πρέπει να ωφελήσουν, ασφαλώς, τις νέες ενδιάμεσες περιφέρειες, αλλά και τις άλλες περιφέρειες. " δεύτερη προϋπόθεση είναι ότι αυτή η δημιουργία πρέπει να είναι τουλάχιστον εξίσου επωφελής με τη διαδικασία σταδιακής κατάργησης για τις εν λόγω περιφέρειες.
<P>
Τέλος, η πολιτική συνοχής αποτελεί πολιτική αλληλεγγύης και αναδιανομής, που σκοπό έχει να επιτρέψει στις περιφέρειες να κινητοποιηθούν και να καλύψουν την υστέρηση. Δεν μπορεί να αντικαταστήσει καμία άλλη στρατηγική, όπως για παράδειγμα τη στρατηγική Ευρώπη 2020, η οποία πρέπει να διαθέτει δική της χρηματοδότηση, που θα είναι ξεχωριστή από τη χρηματοδότηση της πολιτικής συνοχής, ακόμα και αν οι δύο αυτές πολιτικές πρέπει ασφαλώς να είναι συντονισμένες και εναρμονισμένες. Για τον λόγο αυτόν η Ομάδα μας, για παράδειγμα, αντιτίθεται στον διαχωρισμό του Ευρωπαϊκού Κοινωνικού Ταμείου από την πολιτική συνοχής.
<SPEAKER ID="067" NAME="John Bufton">
εξ ονόματος της Ομάδας EFD. - (EN) Κυρία Πρόεδρε, η περιφέρεια West Wales and the Valleys πρέπει να χαρακτηρισθεί και πάλι επιλέξιμη για περιφερειακή χρηματοδότηση παρά το γεγονός ότι η μείωση της μέσης ακαθάριστης προστιθέμενης αξίας της ΕΕ θέτει σοβαρά ερωτήματα ακόμα και για το αν λειτουργεί η πολιτική συνοχής.
<P>
Κατά την άποψή μου, σημαντικό ποσό διατέθηκε για την ανάπτυξη του δημόσιου κλάδου, αν και υπονομεύθηκε από τις εκτεταμένες εγχώριες περικοπές σε ολόκληρο το "νωμένο Βασίλειο. Περίπου 12 εκατομμύρια λίρες στερλίνες ζητήθηκαν ως διορθώσεις για προγράμματα στην Ουαλία από το 2008 ως το 2009, ενώ συνολικά 35% των πόρων της ίδιας περιόδου ανακτήθηκαν μέσω προστίμων από την Επιτροπή. Αυτά τα χρήματα δεν χρησιμοποιούνται αποτελεσματικά, εάν παραμένουν στα ταμεία των Βρυξελλών. Με προτάσεις για την ολοένα και μεγαλύτερη σμίκρυνση της πολιτικής συνοχής και εστίαση σε παροχές που βασίζονται στα αποτελέσματα, θεωρώ ότι το επίπεδο των διορθώσεων θα αυξηθεί.
<P>
" περιφερειακή χρηματοδότηση δεν αποτελεί δώρο των Βρυξελλών, αλλά μια μικρή αποζημίωση από τα δισεκατομμύρια που καταβάλλει το "νωμένο Βασίλειο. Οι δημόσιες διαβουλεύσεις σχετικά με την πέμπτη έκθεση για την πολιτική συνοχής αποκαλύπτουν μια γενικότερη επιθυμία απομάκρυνσης από την πολιτική που υπαγορεύεται από τις Βρυξέλλες. Θα είναι αποκαλυπτικό να δούμε εάν ο Επίτροπος άκουσε αυτούς τους προβληματισμούς.
<P>
Αυτά τα χρήματα δεν αποτελούν δωράκι από τις Βρυξέλλες. Δεν πρόκειται παρά για μικρό ποσοστό των χρημάτων που λήφθηκαν από τις τσέπες των φορολογούμενων πολιτών και στη συνέχεια δαπανήθηκαν ακριβώς εκεί όπου ήθελε η Επιτροπή, με την απειλή επιπροσθέτως να δημοσιοποιηθεί ότι μας δόθηκε το ένα ή το άλλο από την ΕΕ ή να αντιμετωπίσουμε πρόστιμο. Πρόκειται για κυνική προπαγάνδα.
<SPEAKER ID="068" NAME="Franz Obermayr" AFFILIATION="NI">
(DE) Κυρία Πρόεδρε, η πολιτική συνοχής θα αποδειχθεί επιτυχημένη στο μέλλον μόνο εάν αντιμετωπίσουμε τώρα ορισμένα προβλήματα. Καταρχάς, τι συμβαίνει στα κράτη μέλη που παραβιάζουν μονίμως τους όρους του συμφώνου σταθερότητας και ανάπτυξης; Στις περιπτώσεις αυτές, τα διαρθρωτικά Ταμεία δεν μπορούν να έχουν το επιθυμητό αποτέλεσμα. Αντίθετα, τα χρήματα απλώς εξαφανίζονται και η ΕΕ εκφυλίζεται σε μια ένωση αναδιανομής εισοδήματος που αποτελεί επίσης πηγάδι χωρίς πάτο. Όποιος λαμβάνει περιφερειακές επιδοτήσεις πρέπει και να ακολουθεί τους κανόνες.
<P>
Δεύτερον, το διαρθρωτικό ταμείο δεν πρέπει να αποκτήσει κεντρικό χαρακτήρα υπό την αιγίδα της Επιτροπής. Αυτό θα αυξήσει και δεν θα μειώσει το ποσό του διοικητικού έργου και το αποτέλεσμα θα είναι η ίδρυση δαπανηρών, νέων, αποκεντρωμένων οργανισμών.
<P>
Τρίτον, χρειαζόμαστε μεγαλύτερη αποδοτικότητα κατά τη χρήση των διαρθρωτικών πόρων. Πρέπει να υπάρξουν σαφέστεροι στόχοι και συχνότερες αξιολογήσεις και οι ίδιοι οι αποδέκτες πρέπει να αναλάβουν μεγαλύτερες ευθύνες. " αρχή της συγχρηματοδότησης πρέπει να εδραιωθεί αυστηρά.
<P>
Τέταρτον, εκτός από όλους τους προβληματισμούς πολιτισμικού, κοινωνικού, θρησκευτικού χαρακτήρα και χαρακτήρα εξωτερικής πολιτικής, η προσχώρηση της Τουρκίας θα επιβαρύνει σε τεράστιο βαθμό το Ταμείο Συνοχής. Υπό ρεαλιστικούς όρους, θα τινάξει στον αέρα τον προϋπολογισμό. Αυτό το γνωρίζουμε μετά βεβαιότητας. Δεν είναι απλώς κάτι που λέγεται. " Τουρκία λαμβάνει εδώ και χρόνια δισεκατομμύρια ευρώ από τα διαρθρωτικά Ταμεία. Πρέπει να εξετάσουμε την προσέγγιση αυτή με κριτικό βλέμμα.
<P>
Συνοψίζοντας, στο μέλλον θα ήθελα να δω τις περιφερειακές επιδοτήσεις να καταλήγουν εκεί όπου είναι πραγματικά αναγκαίες, με άλλα λόγια, σε καινοτόμα σχέδια που παράγουν σαφή αποτελέσματα, σε μικρομεσαίες επιχειρήσεις και, κυρίως, στους πολίτες των περιφερειών και των πόλεων.
<SPEAKER ID="069" NAME="Nuno Teixeira" AFFILIATION="PPE">
(PT) Κυρία Πρόεδρε, θα ήθελα καταρχάς να εκφράσω συγχαρητήρια για το έργο που επιτέλεσε ο εισηγητής και συνάδελφός μου, κ. Σταυρακάκης, ο οποίος εντόπισε με εξαιρετικό τρόπο τις μελλοντικές συνέργειες μεταξύ των διαφόρων διαρθρωτικών ταμείων προκειμένου να αυξηθεί η αποτελεσματικότητά τους. " έκθεσή του σχετίζεται επίσης με την παρούσα κοινή συζήτηση σχετικά με την πολιτική συνοχής, που έχει τεράστια σημασία όχι μόνο από την άποψη του ζητήματος που διακυβεύεται αλλά ιδίως λόγω της επίκαιρης διεξαγωγής της συζήτησης.
<P>
Επί του παρόντος, προσπαθούμε να κατανοήσουμε την πρόταση της Επιτροπής, όχι μόνο σε σχέση με τις νέες δημοσιονομικές προοπτικές αλλά και σε σχέση με τη μελλοντική πολιτική συνοχής, μετά το 2013. " πολιτική συνοχής αποτελεί καίρια πολιτική για την ΕΕ. Πρόκειται για μια οριζόντια πολιτική που, μέσω των κατ' εξοχήν μέσων της, των διαρθρωτικών ταμείων, χρηματοδοτεί σχέδια και προγράμματα στα κράτη μέλη, επιδιώκοντας να μειώσει τις ανισότητες στα επίπεδα ανάπτυξης μεταξύ των διαφόρων περιφερειών. Ωστόσο, η εμπειρία μάς έχει δείξει τις δυσκολίες, από άποψη αποδοτικότητας και αποτελεσμάτων, που προκύπτουν από τον κατακερματισμό και τον περίπλοκο χαρακτήρα της πολιτικής αυτής. Ως εκ τούτου, μια ενιαία στρατηγική για τα διάφορα ταμεία, με μια ολοκληρωμένη και προσανατολισμένη στα αποτελέσματα προσέγγιση, πρέπει να αποτελέσει το σημείο εκκίνησης για περισσότερες και καλύτερες συνέργειες μεταξύ των διαφόρων μέσων, και για την αύξηση της αποτελεσματικότητάς τους. Αυτό έχει επίσης ουσιαστική σημασία και για τον καλύτερο συντονισμό των διαφόρων τομεακών πολιτικών, καθώς και για την αποδοτικότερη χρήση των πόρων.
<P>
Πρέπει να χρησιμοποιήσουμε τον κίνδυνο της κρίσης αναζητώντας νέες εναλλακτικές. Όλες οι εκθέσεις που συζητούνται σήμερα θα μας δημιουργήσουν σίγουρα τεράστιες προκλήσεις, και γνωρίζουμε ότι για να ανταποκριθούμε στις προκλήσεις αυτές χρειαζόμαστε επίσης έναν υγιή προϋπολογισμό, αλλά πρέπει να διαχωρίσουμε σαφώς τις δημοσιονομικές πτυχές από τους στόχους της πολιτικής. Οι στόχοι της πολιτικής είναι ευρέως γνωστοί. Για την ακρίβεια, μόνο μέσω της σταθεροποίησης των στόχων αυτών θα μπορέσουμε να προσφέρουμε μέλλον στις περιφέρειες. Με δεδομένο αυτό, πρέπει να θέσουμε τον προϋπολογισμό στην υπηρεσία του μέλλοντος των περιφερειών και του κοινού, αντί να θέσουμε τις περιφέρειες και το κοινό στην υπηρεσία του προϋπολογισμού.
<SPEAKER ID="070" NAME="Pervenche Berès" AFFILIATION="S&amp;D">
(FR) Κυρία Πρόεδρε, επικροτώ την παρούσα συζήτηση λίγες μέρες από την τελική διαβούλευση του Σώματος των Επιτρόπων σχετικά με τις νέες δημοσιονομικές προοπτικές και την αναθεώρηση των κανονισμών που διέπουν τα διαρθρωτικά Ταμεία, συμπεριλαμβανομένου του Ευρωπαϊκού Κοινωνικού Ταμείου.
<P>
Τα διαρθρωτικά Ταμεία αποτελούν ένα από τα βασικά εργαλεία για την υλοποίηση της οικονομικής και κοινωνικής πολιτικής της Ένωσης. Με πίεση να ασκείται στον κοινοτικό προϋπολογισμό, την οποία όλοι γνωρίζουμε, και με τους εθνικούς προϋπολογισμούς να συμπιέζονται από τη λιτότητα, έχει ουσιαστική σημασία να χρησιμοποιηθούν αυτά τα διαρθρωτικά Ταμεία με ευφυή και αποδοτικό τρόπο.
<P>
Για να επιτευχθεί αυτό, η αναθεώρηση του κανονισμού για το Ευρωπαϊκό Κοινωνικό Ταμείο θα αποτελέσει τη δυνατότητα να διασφαλισθεί ότι το εν λόγω εργαλείο θα δημιουργηθεί προς όφελος της στρατηγικής της Ένωσης, αλλά και στο πλαίσιο αυτής της στρατηγικής της Ένωσης, ασφαλώς, ιδίως όσον αφορά τους στόχους που αφορούν την απασχόληση και την κοινωνική ένταξη. Αυτό απαιτεί μια κατανομή των πόρων σύμφωνα με δείκτες διαφορετικούς από το ΑΕγχΠ καθεαυτό και διάθεση αυξημένου ποσοστού στο Ευρωπαϊκό Κοινωνικό Ταμείο.
<P>
Όσον αφορά την έκθεση Pieper, κυρία Πρόεδρε, επιτρέψτε μου να αναφερθώ εν συντομία στην παράγραφο 55 που αφορά το Ταμείο Προσαρμογής στην Παγκοσμιοποίηση, με το περιεχόμενο της οποίας διαφωνώ και η οποία δεν θα έπρεπε να έχει θέση στη συζήτησή μας. Το εν λόγω Ταμείο παρέχει βοήθεια προς υπαλλήλους που επλήγησαν από τις επιπτώσεις της παγκοσμιοποίησης και της κρίσης. Το εν λόγω ζήτημα αποτελεί αρμοδιότητα της Επιτροπής Απασχόλησης και Κοινωνικών Υποθέσεων, αλλά τίθεται σε εσάς κατόπιν πρωτοβουλίας της Επιτροπής Περιφερειακής Ανάπτυξης και θα έπρεπε να είναι δυνατή η απόρριψή του κατά την ξεχωριστή ψηφοφορία που θα διεξαχθεί αργότερα. Βασίζομαι στην ευφυΐα και την αποτελεσματικότητα των συναδέλφων μου.
<SPEAKER ID="071" NAME="Riikka Manner" AFFILIATION="ALDE">
(FI) Κυρία Πρόεδρε, κύριε Επίτροπε, καταρχάς θα ήθελα να συγχαρώ τους εισηγητές για τις εξαιρετικές και σημαντικές εκθέσεις τους σχετικά με την πολιτική συνοχής. Είναι καλό που διεξάγουμε από κοινού αυτήν τη συζήτηση τώρα.
<P>
Οι εκθέσεις αυτές δείχνουν κατανόηση της σημασίας της περιφερειακής πολιτικής, ως κάτι που οικοδομεί την Ευρώπη στο σύνολό της και που δημιουργεί ενότητα, φαινόμενα τα οποία χειρίζονται αμφότερα με εξαιρετικό τρόπο. " περιφερειακή πολιτική έχει αποτελέσει σαφή επιτυχία, έχοντας κατορθώσει να περιορίσει τις διαφορές μεταξύ των κρατών μελών και, κατά τον τρόπο αυτόν, να δημιουργήσει σταθερότητα σε ολόκληρη την Ευρώπη γενικότερα.
<P>
Οι προκλήσεις του μέλλοντος αλλάζουν συνεχώς, και η περιφερειακή πολιτική πρέπει να είναι σε θέση να προσαρμοστεί σε αυτήν την αλλαγή, όπως καθίσταται εμφανές από τις συζητήσεις που διεξάγονται εδώ. Πρέπει να αναγνωρίσουμε τα προβλήματα που έχουν προκληθεί σε σχέση με τους πόρους του ταμείου συνοχής στην πορεία των χρόνων, και αυτός είναι ο λόγος που η περιφερειακή πολιτική πρέπει να καταστεί και κατά την επικείμενη περίοδο πολύ πιο αποτελεσματική σε σχέση με την εφαρμογή της και περισσότερο προσανατολισμένη προς τα αποτελέσματα. Όπως έχει ειπωθεί, πρέπει να καταστεί επίσης εφικτή η μείωση της διοικητικής επιβάρυνσης κατά την επόμενη περίοδο. Κατ' αυτόν τον τρόπο, θα είμαστε σε σαφώς καλύτερη θέση να ανταποκριθούμε στις προκλήσεις με τις οποίες έρχεται αντιμέτωπη και η πολιτική συνοχής.
<P>
Όσον αφορά το θέμα της στρατηγικής Ευρώπη 2020, πρέπει να θυμόμαστε ότι η πολιτική συνοχής αποτελεί ένα από τα πλέον σημαντικά και απτά μέσα για την υλοποίησή της. Για τον λόγο αυτόν, έχει ζωτική σημασία στο πλαίσιο της παρούσας έκθεσης να υιοθετήσει το Κοινοβούλιο μια ισχυρή θέση υπέρ δημοσιονομικών επιπέδων που θα είναι παρόμοια με τα σημερινά. Από την άλλη πλευρά, είναι σημαντικό η έκθεση να λάβει επίσης υπόψη τις ειδικές προκλήσεις που παρουσιάζονται. Ένα παράδειγμα αποτελούν οι περιοχές που είναι, δυστυχώς, αραιοκατοικημένες, οι οποίες χρειάζονται επίσης ξεχωριστή βοήθεια δυνάμει του άρθρου 71 κατά την επικείμενη περίοδο.
<P>
Πολλά ειπώθηκαν σήμερα όσον αφορά μια κατηγορία ενδιάμεσων περιφερειών σε σχέση με τις παρούσες εκθέσεις. Ως προς αυτό, ωστόσο, θα ήθελα να ρωτήσω την Επιτροπή το εξής: η δημιουργία μιας νέας δομής επιλύει πάντα το ίδιο το πρόβλημα ή μήπως στην περίπτωση αυτή θα μπορούσαμε να ανταποκριθούμε σε παρόμοιες προκλήσεις αναπτύσσοντας το υπάρχον σύστημα "σταδιακής εφαρμογής, σταδιακής κατάργησης";
<SPEAKER ID="072" NAME="Tomasz Piotr Poręba" AFFILIATION="ECR">
(PL) Κυρία Πρόεδρε, δεν υπάρχει αμφιβολία ότι η πολιτική συνοχής πρέπει, μετά το 2013, να συνεχίσει να εξυπηρετεί τον τρέχοντα ρόλο της όσον αφορά τη δημιουργία ίσων ευκαιριών ανάπτυξης για τις περιφέρειες, βάζοντας τέλος στη φτώχεια και τονώνοντας την ανάπτυξη της Ευρώπης. Ως εκ τούτου, το επίπεδο χρηματοδότησης στον νέο προϋπολογισμό πρέπει να είναι σημαντικά υψηλότερο, απλώς και μόνο για να επιταχύνει την ανάπτυξη της Ευρώπης, την ανάπτυξη των περιφερειών και την αειφόρο ανάπτυξη της Ευρωπαϊκής Ένωσης.
<P>
Το γεγονός ότι τα σχέδια της Επιτροπής περιλαμβάνουν στόχους που είναι ελαφρώς διαφορετικοί από εκείνους που υπήρχαν στις ισχύουσες δημοσιονομικές προοπτικές σίγουρα προκαλεί αναστάτωση. Αναφέρομαι σε στόχους που προσανατολίζονται στην καταπολέμηση της κλιματικής αλλαγής και στην καινοτομία. Πρόκειται ασφαλώς για σημαντικά ζητήματα, αλλά τα νέα κράτη μέλη, όπως η Πολωνία, εξακολουθούν να χρειάζονται πόρους για την ανάπτυξη των υποδομών τους. Χωρίς υποδομές, θα είναι πολύ απλώς πολύ δύσκολο να συγκριθούμε με την Ευρωπαϊκή Ένωση από άποψη ανάπτυξης.
<P>
Υπάρχει ένα τελευταίο ζήτημα: Πιστεύω ότι στα μελλοντικά δημοσιονομικά προγράμματα μετά το 2013 πρέπει να επιστήσουμε ιδιαίτερη προσοχή στην περιφέρεια των Καρπαθίων - μία από τις πλέον φτωχές και πυκνοκατοικημένες περιφέρειες στην Ευρωπαϊκή Ένωση. Θεωρώ ότι η μεγαλύτερη συμμετοχή της Ευρωπαϊκής Ένωσης στην εν λόγω περιφέρεια θα είναι επωφελής για την Ένωση και θα βοηθήσει να αυξηθεί το επίπεδο ανάπτυξης των χωρών της περιφέρειας των Καρπαθίων, που χρειάζονται απλώς μεγαλύτερη και εντατικότερη δράση από την Ευρωπαϊκή Ένωση.
<SPEAKER ID="073" NAME="Karima Delli" AFFILIATION="Verts/ALE">
(FR) Κυρία Πρόεδρε, η πολιτική συνοχής πρέπει να διασφαλίζει αρμονική και κυρίως δίκαιη ανάπτυξη μεταξύ όλων των επικρατειών. Για τον λόγο αυτόν υποστηρίζουμε την εισαγωγή μιας νέας κατηγορίας ενδιάμεσων περιφερειών για την κατανομή των πόρων, καθώς και την εφαρμογή νέων δεικτών ανάπτυξης και δεικτών που αφορούν την κοινωνική δικαιοσύνη, την ευημερία και τη δικαιοσύνη για περιβαλλοντικά θέματα. Εκφράζουμε τη λύπη μας που αυτό δεν αναφέρεται στην έκθεση Pieper.
<P>
Για χάρη της δικαιοσύνης, η πολιτική συνοχής πρέπει να αντιμετωπίσει επίσης τις υποπεριφερειακές αναπτυξιακές ανισότητες προκειμένου να αποκατασταθεί το νόημα της λέξης "συνοχή", δηλαδή η αλληλεγγύη εκείνη που αποτελεί την προστιθέμενη αξία της Ευρωπαϊκής Ένωσης. Για να επιτευχθεί αυτό, πρέπει να εστιασθεί στις ανισότητες, ιδίως στο εσωτερικό των αστικών περιοχών, που επηρεάζονται ιδιαίτερα από τις νέες προκλήσεις -κοινωνικές, περιβαλλοντικές- και αυτό συνιστά τεράστιο καθήκον.
<P>
" ενίσχυση της ελκυστικότητας και του περιβάλλοντος των εν λόγω επικρατειών που υπόκεινται σε διακρίσεις σημαίνει αποκατάσταση της εμπιστοσύνης μεταξύ όσων ζουν εκεί. Θα προωθήσει επίσης μια νέα βιώσιμη πόλη, κάτι επιθυμητό από όλους, ένα πρότυπο που ανταποκρίνεται στις περιβαλλοντικές, ενεργειακές και κοινωνικοδημογραφικές προκλήσεις, αλλά που θέτει επίσης το περιβάλλον διαβίωσης και την ευημερία των κατοίκων του στην καρδιά των προβληματισμών μας.
<P>
Θα ολοκληρώσω με ένα σαφές μήνυμα: για να μπορέσει να επιβιώσει η πολιτική συνοχής, θα πρέπει να έχει στη διάθεσή της μετά το 2013 απαραίτητους και σταθερούς πόρους.
<SPEAKER ID="074" NAME="Cornelia Ernst" AFFILIATION="GUE/NGL">
(DE) Κυρία Πρόεδρε, κυρίες και κύριοι, σχετικά με το ζήτημα της ενδιάμεσης κατηγορίας, και εγώ θα μπορούσα σίγουρα να έχω φανταστεί άλλες λύσεις στην αρχή, κύριε Pieper, για παράδειγμα μια μεταβατική ρύθμιση για τις περιφέρειες που έχουν λάβει τα υψηλότερα επίπεδα επιδοτήσεων μέχρι τώρα και που θα σταματήσουν να το κάνουν μετά το 2013. Ωστόσο, από τη συζήτηση προέκυψε ότι πρέπει να λάβουμε υπόψη και άλλες περιφέρειες, ιδίως εκείνες που επλήγησαν από την κρίση. Επί του παρόντος, αναφερόμαστε σε 51 περιφέρειες. Αντιμέτωποι με τόσες πολλές περιφέρειες που έχουν πληγεί, θα αποτελούσε αμέλεια να μην θεσπίσουμε μια ενδιάμεση κατηγορία. Αυτός είναι ο μόνος τρόπος με τον οποίο μπορούμε να δημιουργήσουμε ένα αξιόπιστο πλαίσιο για την παροχή υπεύθυνων επιδοτήσεων προς τις περιφέρειες εκείνες που πρέπει να αντισταθμίσουν μόνες τους την αργή τους πρόοδο όσον αφορά την ανάπτυξη.
<P>
Από άλλες απόψεις, η έκθεση του κ. Pieper περιέχει πολύ φως και πολλές σκιές. Μεταξύ άλλων, επικρίνουμε το γεγονός ότι δεν υπάρχει σαφής δέσμευση έναντι μιας πολύ πιο αποφασιστικής προσέγγισης όσον αφορά την καταπολέμηση της φτώχειας. Πιστεύουμε ότι η διατύπωση της έκθεσης που υπάγει την πολιτική συνοχής σε όρους που υποχρεώνουν τα κράτη μέλη να προβούν σε μεταρρυθμίσεις είναι ασαφής και γεννά παρανοήσεις. Είναι αυτονόητο ότι η πολιτική συνοχής πρέπει να παραμείνει μέσο που θα αποσκοπεί στην κοινωνική ισορροπία και την αλληλεγγύη για όλες τις περιφέρειες.
<SPEAKER ID="075" NAME="Juozas Imbrasas" AFFILIATION="EFD">
(LT) Κυρία Πρόεδρε, σήμερα συζητούμε σχετικά με έναν από τους πλέον σημαντικούς τομείς της πολιτικής της Ευρωπαϊκής Ένωσης, τη διασφάλιση της ευημερίας των πολιτών μας και της ανταγωνιστικότητας και της ανάπτυξης ολόκληρης της Ένωσης. Στο παρελθόν, η πολιτική συνοχής περιλάμβανε ορισμένους αποφασιστικής σημασίας παράγοντες για τη διασφάλιση της μεγαλύτερης ολοκλήρωσης και ανάπτυξης των φτωχότερων περιφερειών της Ευρωπαϊκής Ένωσης, και τη σημαντική μείωση των οικονομικών και κοινωνικών ανισοτήτων.
<P>
Σήμερα, έχουμε τη στρατηγική Ευρώπη 2020, που προβλέπει ακόμα μεγαλύτερο ρόλο για τη διαρθρωτική πολιτική και την πολιτική συνοχής προκειμένου να βγούμε από την κρίση και να συμβάλουμε στην ευημερία των πολιτών μας. Είναι προφανές ότι έχουμε να υπερβούμε πολλά εμπόδια, τα οποία σχετίζονται με την παγκοσμιοποίηση, τη δημογραφική αλλαγή και τη διατήρηση των πόρων. Ωστόσο, για να επιτευχθεί αυτό, πρέπει να αξιοποιήσουμε το δυναμικό όλων ανεξαιρέτως των περιφερειών της Ευρωπαϊκής Ένωσης.
<P>
Πιστεύω ότι η μελλοντική περιφερειακή πολιτική πρέπει να συνδεθεί με βασικούς ευρωπαϊκούς στόχους στους τομείς της καινοτομίας, της έρευνας, των περιβαλλοντικών και ενεργειακών προκλήσεων και πρέπει, ασφαλώς, να βοηθήσει στη δημιουργία ευρωπαϊκής προστιθέμενης αξίας, αλλά μόνο δίδοντας συνέχεια που θα είναι όσο το δυνατόν περισσότερο διαφανής και αποτελεσματική.
<SPEAKER ID="076" NAME="Lambert van Nistelrooij" AFFILIATION="PPE">
(NL) Κυρία Πρόεδρε, Επίτροπε Hahn, κυρίες και κύριοι, η συνοχή είναι βαθιά θεμελιωμένη στην ευρωπαϊκή πολιτική και στη Συνθήκη, και απέκτησε ακόμα καλύτερη θέση χάρη στην εδαφική διάσταση της Συνθήκης της Λισαβόνας. Χαίρομαι ιδιαίτερα που, στην πέμπτη έκθεσή της για τη συνοχή, η Επιτροπή όρισε με ορθό τρόπο ολοκληρωμένες προσεγγίσεις για το μέλλον. Διατηρούμε την αλληλεγγύη, αλλά τη συνδέουμε με τους νέους στόχους της στρατηγικής Ευρώπη 2020 χρησιμοποιώντας τα μέσα που έχουν αποδειχθεί τόσο χρήσιμα: μια αποκεντρωμένη προσέγγιση, εταιρικές σχέσεις, σύνδεση προγραμμάτων σε διάφορα επίπεδα και πολυεπίπεδη διαχείριση. Στη συνέχεια, εξετάζουμε αυτές τις νέες προκλήσεις. Αυτό είναι από μόνο του εξαιρετικό. Είναι επίσης καλό που οι εκθέσεις αυτές βρίσκονται τώρα στο τραπέζι των διαπραγματεύσεων. Όλα τα δομικά στοιχεία, με ιδιαίτερη έμφαση στη διασυνοριακή συνεργασία -Στόχος 3- λαμβάνουν πλήρη υποστήριξη.
<P>
Στην πραγματικότητα, υπάρχει ένα σημείο στη συζήτηση που γεννά αμφιβολίες. Εμείς στην Ομάδα του Ευρωπαϊκού Λαϊκού Κόμματος (Χριστιανοδημοκράτες) αποφασίσαμε να εντάξουμε ελεύθερη ή ανοιχτή ψηφοφορία στην κατάσταση ψηφοφορίας μας αναφορικά με την ενδιάμεση κατηγορία και θα ήθελα να σας εξηγήσω τον λόγο για αυτό. Ο λόγος αυτός είναι ουσιαστικά ότι η πρόταση που μένει να υποβάλει η Επιτροπή μπορεί να λάβει πάρα πολλές κατευθύνσεις. Ο Επίτροπος είπε μόλις ότι επιθυμούσε να μιλήσει στις περιφέρειες αυτού του είδους σχετικά με συγκεκριμένες -ας τις αποκαλέσουμε- αναθέσεις. Είναι πολύ ικανοποιητικό που αυτό είναι το θέμα της συζήτησης, καθώς ακόμα δεν έχουμε αναφερθεί σε αυτό. Δεν γνωρίζουμε ακόμα ποιες περιφέρειες συμμετέχουν. Δεν γνωρίζουμε πού θα διατεθούν τα χρήματα. Δεν γνωρίζουμε ποια είναι τα ποσοστά συγχρηματοδότησης. Όλα αυτά αποτελούν στοιχεία που θα μπορούσαν ακόμα να επηρεάσουν σε σημαντικό βαθμό αυτό το αποτέλεσμα. Θεωρώ, ως εκ τούτου, ότι πρέπει να περιμένουμε από την Επιτροπή να υποβάλει την πρότασή της -και θεωρώ ότι αυτό θα συμβεί πολύ σύντομα- και τότε θα γνωρίζουμε πλέον για τι μιλάμε. " προσέγγιση της χρήσης μεταβατικών μηχανισμών και μέσων δεν επιδέχεται συζήτηση. Αυτό το κάναμε ήδη. " κ. Manner είπε επίσης ότι διαθέτουμε τη σταδιακή εφαρμογή και τη σταδιακή κατάργηση, μπορούμε να υλοποιήσουμε μια ολοκληρωμένη πολιτική σε σχέση με τη στρατηγική Ευρώπη 2020. Θα το κάνουμε. Αυτός είναι, επομένως, ο λόγος για την ελεύθερη ψηφοφορία στο εσωτερικό της Ομάδας ΕΛΚ σε αυτό το σημείο.
<SPEAKER ID="077" NAME="Karin Kadenbach" AFFILIATION="S&amp;D">
(DE) Κυρία Πρόεδρε, κύριε Hahn, κυρίες και κύριοι, σήμερα επισημάνθηκε η σημασία της περιφερειακής πολιτικής. " πολιτική συνοχής και η πολιτική μας με σκοπό την εξυγίανση πρέπει να καλύψει όλες τις ευρωπαϊκές περιφέρειες. Λέγοντας περιφέρειες, εννοώ και τους ανθρώπους που κατοικούν σε αυτές τις περιφέρειες. Πρόκειται για ένα πολύ σημαντικό στοιχείο. Στην πορεία ορισμένων αποστολών μας στις περιφέρειες έχουμε δει πόσο πολύτιμη είναι η ευρωπαϊκή χρηματοδότηση για την περιφερειακή ανάπτυξη, για την επίτευξη κοινωνικής συνοχής καθώς και για τις πολιτικές για τις γυναίκες και την ισότητα των φύλων. Δεν μπορώ παρά να ενθαρρύνω την Ευρωπαϊκή Ένωση να παράσχει περισσότερα προγράμματα στο μέλλον που γίνονται δεκτά με πολύ θετικό τρόπο από τους πολίτες και που στοχεύουν στην επίτευξη αυτών ακριβώς των στόχων, όπως συνειδητοποιήσαμε κατά την πορεία διερεύνησης της υλοποίησης. Θέλουμε οι άνθρωποι στις ευρωπαϊκές περιφέρειες να διακατέχονται από αίσθημα κυριότητας. Τώρα βρισκόμαστε στη φάση που συζητούμε τις ενδιάμεσες περιφέρειες. Αυτό είναι πολύ σημαντικό διότι η Ευρώπη έχει βοηθήσει να διασφαλισθεί η δημιουργία θέσεων απασχόλησης σε αυτές τις περιφέρειες. Όπως αντιλαμβάνομαι την ανάπτυξη, βιώσιμη ανάπτυξη υπάρχει κυρίως όταν επιφέρει κοινωνική δικαιοσύνη. " πολιτική συνοχής βρίσκεται στην καρδιά της ευρωπαϊκής πολιτικής.
<SPEAKER ID="078" NAME="Adam Bielan" AFFILIATION="ECR">
(PL) Κυρία Πρόεδρε, δεν υπάρχει αμφιβολία ότι η πολιτική συνοχής βοηθά στη βελτίωση του κοινωνικού και οικονομικού περιβάλλοντος και τονώνει την ανάπτυξη, κυρίως, των περιφερειών που λαμβάνουν βοήθεια. Ωστόσο, ας μην ξεχνούμε ότι το ευρύ φάσμα των επενδυτικών δυνατοτήτων επιτρέπει και στα πλούσια κράτη μέλη να επωφεληθούν. Σύμφωνα με τις εκτιμήσεις, η αξία όλων των οφελών που πηγάζουν από την υλοποίηση της πολιτικής συνοχής στη χώρα μου, την Πολωνία, για χώρες της παλαιάς "Ένωσης" ενδέχεται το 2015 να φτάσει ως και σε 38 δισ. ευρώ. Ελπίζω ότι το γεγονός ότι η αποφασιστική φάση της συζήτησης σχετικά με το μέλλον της πολιτικής συνοχής θα πραγματοποιηθεί κατά τη διάρκεια της Προεδρίας της χώρας μου, της Πολωνίας, θα βοηθήσει να διασφαλισθεί ότι οι προτάσεις για σημαντικές μειώσεις που πρέπει να γίνουν στον τομέα της εν λόγω πολιτικής δεν θα τεθούν σε ισχύ.
<P>
Δυστυχώς, η περιφέρεια Mazowsze, στην οποία ανήκω, υπερβαίνει, λόγω της πολύ ισχυρής οικονομικά θέσης της πρωτεύουσας της χώρας μου, της Βαρσοβίας, το ανώτατο όριο του 75% επί του ΑΕγχΠ της ΕΕ. Ως εκ τούτου, απειλείται με απώλεια των ενισχύσεων. Υπάρχουν 35 ευρωπαϊκές περιφέρειες που βρίσκονται σε παρόμοια κατάσταση. Θα ήθελα να ζητήσω την έγκριση της πρότασής τους για δημιουργία μιας κατηγορίας ενδιάμεσων περιφερειών, που θα επιτρέψει την περισσότερο βαθμιαία κατάργηση της βοήθειας. Αν αναλύσουμε την οικονομική κατάσταση της περιφέρειας Mazowsze χωρίς να συμπεριλάβουμε την πόλη της Βαρσοβίας, βλέπουμε ότι το ακαθάριστο εγχώριο προϊόν σημαντικού τμήματος της περιφέρειας απέχει πολύ από το καθορισμένο επίπεδο του 75%, και ότι, επιπλέον, είναι τόσο χαμηλό όσο εκείνο των πλέον φτωχών περιφερειών της Ευρωπαϊκής Ένωσης, κάτι που δείχνει ότι είναι αναγκαία περαιτέρω βοήθεια.
<SPEAKER ID="079" NAME="François Alfonsi" AFFILIATION="Verts/ALE">
(FR) Κυρία Πρόεδρε, κύριε Επίτροπε, η πολιτική συνοχής αποτελεί την ψυχή των πολιτικών της Ευρωπαϊκής Ένωσης, εκείνη που εκφράζει την προσπάθεια αλληλεγγύης μεταξύ των κρατών μελών της, χωρίς την οποία δεν θα υπήρχε πραγματική Ένωση.
<P>
Το ιστορικό της τα τελευταία 30 χρόνια είναι εξαιρετικό. Απαιτεί προτεραιότητες για το μέλλον. Καταρχάς, καμία μείωση των δημοσιονομικών δεσμεύσεων υπέρ της πολιτικής συνοχής. Για να καταρτίσει τον προγραμματισμό του για την περίοδο 2014-2020, ο κ. Hahn πρέπει να μπορεί να βασιστεί στα ίδια ποσά στον προϋπολογισμό που διέθετε και στο παρελθόν.
<P>
Κατά δεύτερον, χρειαζόμαστε ένα ανανεωμένο πλαίσιο για αυτήν την πολιτική, το οποίο θα είναι προσαρμοσμένο στις νέες καταστάσεις και προκλήσεις. " δημιουργία των ενδιάμεσων περιφερειών διαδραματίζει ουσιαστικό ρόλο σε αυτό. Πρέπει να είναι επιλέξιμες για βοήθεια που θα είναι καλύτερα στοχευμένη και χρηματοδοτούμενη, ούτως ώστε κάθε περιφέρεια να μπορεί να παραμείνει εντός του ευρωπαϊκού μέσου όρου, όποιο και αν είναι το διαρθρωτικό της μειονέκτημα, όση υστέρηση και αν παρουσιάζει εξαιτίας του παρελθόντος, ή όποια και αν είναι η έκθεσή της σε τρέχουσες ή μελλοντικές κρίσεις.
<P>
Με αυτούς τους στόχους των ενδιάμεσων περιφερειών επιδιώκουμε έναν μακροπρόθεσμο στόχο εδαφικής ισορροπίας ούτως ώστε να αποφύγουμε ένα υπερβολικά μεγάλο χάσμα μεταξύ των ανεπτυγμένων περιφερειών που είναι πλήρως κορεσμένες και των περιφερειών που είναι απομακρυσμένες, παρουσιάζουν υστέρηση ή ακόμα απειλούνται με μείωση του πληθυσμού τους στην αυριανή Ευρώπη.
<P>
Τρίτον, η έκθεση πρωτοβουλίας της κ. Sanchez-Schmid έχει το μεγάλο πλεονέκτημα ότι δείχνει πόσο πολλή ευρωπαϊκή προστιθέμενη αξία ενδέχεται να δημιουργήσει ο στόχος 3. Στη νέα πολιτική συνοχής, βασιζόμενος στην ώθηση των μακροπεριφερειών, ο στόχος 3 πρέπει να ενισχυθεί σε σημαντικό βαθμό, όπως ζητείται στην έκθεση της κ. Sanchez-Schmid.
<SPEAKER ID="080" NAME="Danuta Maria Hübner" AFFILIATION="PPE">
(EN) Κυρία Πρόεδρε, τα τελευταία χρόνια τα κράτη μέλη, η Επιτροπή και το Ευρωπαϊκό Κοινοβούλιο συνεργάζονται στενά προσπαθώντας να βελτιώσουν περαιτέρω την αποτελεσματικότητα της πολιτικής συνοχής της ΕΕ, τα αποτελέσματα και την ποιότητα των παρεμβάσεών της.
<P>
Καταλήξαμε στο συμπέρασμα ότι για να επιτευχθεί αυτό, οι καλά σχεδιασμένες προϋποθέσεις και τα κίνητρα στο πλαίσιο της πολιτικής θα μπορούσαν να αποτελέσουν αποτελεσματικό εργαλείο. Σήμερα, είμαι πεπεισμένη ότι είμαστε καλά προετοιμασμένοι να εισαγάγουμε στο πλαίσιο της πολιτικής μέσα σχετικά με τις προϋποθέσεις που θα αυξήσουν την απόδοση των επενδύσεων.
<P>
Οι δεσμεύσεις βάσει προϋποθέσεων πρέπει να εξετάζουν τη σύνδεση μεταξύ των πολιτικών παρεμβάσεων και της προόδου σε σχέση με τη θεσμική, τη διοικητική και τη διαρθρωτική αποδοτικότητα. Στο πλαίσιο των επικείμενων διαπραγματεύσεων, πρέπει να διασφαλίσουμε ένα επαρκές ρυθμιστικό πλαίσιο που θα εντοπίζει τους παράγοντες επιτυχίας για την αποτελεσματική τόνωση της ανάπτυξης μέσω της πολιτικής συνοχής.
<P>
Αναμένω ότι οι εκ των προτέρων προϋποθέσεις θα είναι πλήρως ενταγμένες στη διαδικασία προγραμματισμού. Αναμένω επίσης την άμεση σύνδεση των εκ των προτέρων προϋποθέσεων με την πολιτική και την αποτελεσματικότητα του προγράμματος, ότι ο αριθμός τους θα είναι περιορισμένος, και ότι θα είναι προσαρμοσμένες στο ειδικό πλαίσιο και θα τηρούν τα συμφωνηθέντα κριτήρια.
<P>
Πρέπει επίσης να φροντίσουμε ώστε οι διαδικασίες των προϋποθέσεων να μην δημιουργούν πρόσθετη επιβάρυνση, αλλά αντιθέτως να επιδιώκουν τη μείωση των επιβαρύνσεων, και να μην δημιουργούν καθυστέρηση κατά την εκτέλεση της πολιτικής, των προγραμμάτων ή των έργων.
<SPEAKER ID="081" NAME="Andrea Cozzolino" AFFILIATION="S&amp;D">
(IT) Κυρία Πρόεδρε, κυρίες και κύριοι, η διάρθρωση της πολιτικής συνοχής σχετικά με την οποία συζητούμε σήμερα είναι άξια συγχαρητηρίων.
<P>
Θα ήθελα να προβώ σε μερικές παρατηρήσεις σχετικά με τρία ζητήματα. Καταρχάς, θεωρώ την πολιτική συνοχής ένα από τα θεμελιώδη μέσα για τη μείωση των ανισορροπιών μεταξύ των κρατών μελών και στο εσωτερικό τους. Ως εκ τούτου, αποτελεί επίσης μια από τις θεμελιώδεις πολιτικές για την καταπολέμηση της μακράς οικονομικής και χρηματοπιστωτικής κρίσης που βιώνουμε εδώ και μερικά χρόνια.
<P>
Κατά δεύτερον, θεωρώ ότι η ιδέα της συμμετοχής νέων περιφερειών και πολιτών στην πολιτική συνοχής είναι ορθή. Ωστόσο, καλά θα κάναμε να συζητήσουμε αυτά τα ζητήματα έχοντας μια σαφέστερη ιδέα του πόσο θα κοστίσει αυτή η νέα πολιτική, τι συνέπειες θα έχει για τη γενική πολιτική συνοχής και πώς θα διανείμουμε τους πόρους στο πλαίσιο της μεταρρύθμισης των δημοσιονομικών προοπτικών από τώρα ως το 2020.
<P>
Τέλος, θεωρώ ότι ο κεντρικός ρόλος του αστικού ζητήματος στην πολιτική συνοχής έχει αποφασιστική σημασία. Είναι σημαντικό να σημειωθεί κάποια πρόοδος προς την κατεύθυνση αυτή με την έκθεση του κ. Vlasák, με την οποία συμφωνώ απολύτως, και θεωρώ ότι η εν λόγω έκθεση θα μας επιτρέψει να ορίσουμε καλύτερα το νομικό πλαίσιο του αστικού ζητήματος και να εισαγάγουμε επίσης μέσα, όπως τα δημοτικά επιχειρησιακά προγράμματα, ως επιχειρησιακά προγράμματα ικανά να παράσχουν μια νέα ποιότητα στην πολιτική συνοχής.
<SPEAKER ID="082" NAME="Μιχάλης Τρεμόπουλος" AFFILIATION="Verts/ALE">
Κυρία Πρόεδρε, σκοπός της έκθεσης εφαρμογής είναι να εντοπίσει κατά πόσο τα κράτη μέλη έχουν ενσωματώσει την ευρωπαϊκή νομοθεσία στο εθνικό δίκαιο. Αυτό που μας ενδιαφέρει είναι να γίνει μια πρώτη πραγματική ανάλυση των προγραμμάτων πολιτικής συνοχής για την περίοδο 2007-2013.
<P>
Εγώ εστιάζω στη διαφάνεια, για την οποία έχω συντάξει και σχετική έκθεση. Ο ίδιος ο εισηγητής, κύριος Mikolášik, είχε κάνει αναφορά στο θέμα της διαφάνειας στην ανάθεση των κονδυλίων ως βασική προϋπόθεση για την επίτευξη των συνολικών στόχων της πολιτικής συνοχής. Όμως, πώς είναι δυνατόν να έχουμε μια συνολική εικόνα σε επίπεδο Ευρωπαϊκής Ένωσης, καθώς μόλις 19 χώρες έχουν δώσει τους βασικούς δείκτες που απαιτούνται για να γίνει η σύγκριση; Ενώ λοιπόν ζητάμε από την Επιτροπή να ενισχύσει τη συνεκτικότητα και την ποιότητα των πληροφοριών που λαμβάνει, διαπιστώνουμε ένα κενό διαφάνειας, ένα έλλειμμα διαθέσιμων δεδομένων.
<P>
Πρέπει να στείλουμε ένα ξεκάθαρο μήνυμα. Δεν μπορεί οι συνολικές πιστώσεις των επιλεγέντων έργων να αντιστοιχούν κατά μέσο όρο στο 27% των συνολικά δεσμευμένων κονδυλίων· δεν μπορεί 9 κράτη να απορροφούν άνω του 40% και 4 κράτη κάτω του 20%. Δεν μπορούμε να έχουμε πολιτική συνοχής δύο και τριών ταχυτήτων. Επομένως, υπάρχει ανάγκη για διάχυση και αξιοποίηση των απαραίτητων στοιχείων.
<SPEAKER ID="083" NAME="Jan Olbrycht" AFFILIATION="PPE">
(PL) Κυρία Πρόεδρε, κύριε Επίτροπε, η πολιτική συνοχής αποτελεί την πλέον διαφανή ευρωπαϊκή πολιτική, πράγμα που σημαίνει ότι οι επιτυχίες της μπορούν να γίνουν εξαιρετικά ορατές πολύ γρήγορα, αλλά ότι εξίσου γρήγορα ορατές γίνονται και οι αποτυχίες και οι δυσκολίες της, που είναι αποτέλεσμα της αδυναμίας της διοίκησης των Βρυξελλών και συχνά και της αδυναμίας της διοίκησης των κρατών μελών. Σε σχέση με αυτό, είναι πολύ εύκολο να καταλήξουμε σε συμπεράσματα και πολύ εύκολο να χρησιμοποιήσουμε διάφορες εξωτερικές συνθήκες -όπως, για παράδειγμα, την κρίση- για να δικαιολογήσουμε τυχόν μείωση των δαπανών για την εν λόγω πολιτική υπέρ άλλων ευρωπαϊκών πολιτικών, κάτι που αποτελεί σαφώς σφάλμα.
<P>
Πρέπει να συνειδητοποιήσουμε ότι αν υποθέταμε ότι η πολιτική συνοχής αποτελεί πολιτική που αφορά αποκλειστικά τους πιο φτωχούς, τότε θα έφτανε σιγά σιγά στο τέλος της, κάτι που σημαίνει ότι στο τέλος θα εξαφανιζόταν εντελώς από τον κατάλογο των ευρωπαϊκών πολιτικών. Ωστόσο, σήμερα δεν μιλούμε για τέτοιο είδος πολιτικής, σωστά; " εν λόγω πολιτική αποτελεί πολιτική που αποσκοπεί στη μείωση των ανισοτήτων - ανισότητες θα υπάρχουν πάντα και θα προκύψουν και νέες ανισότητες, τις οποίες δεν έχουμε αντιληφθεί σήμερα. Επιπλέον, πρόκειται για πολιτική υπέρ των επενδύσεων και υπέρ της ανάπτυξης. Ως προς αυτό, πρόκειται για πολιτική που απαιτεί την ανάληψη δράσης, όπως προβλέπεται από τις Συνθήκες, αλλά απαιτεί επίσης η δράση αυτή να λάβει νέες μορφές.
<P>
Σε σχέση με αυτό, θα ήθελα να εκφράσω την έγκρισή μου για την απόφαση της Ευρωπαϊκής Επιτροπής να ανοικοδομήσει την εσωτερική διάρθρωση της εν λόγω πολιτικής και να την προσαρμόσει στις νέες συνθήκες. Εν προκειμένω, θα ήθελα επίσης να εκφράσω την έγκρισή μου για τις προτάσεις της Ευρωπαϊκής Επιτροπής για νέα μέτρα, συμπεριλαμβανομένων, μεταξύ άλλων, προτάσεων για τη δημιουργία μιας κατηγορίας ενδιάμεσων περιφερειών. Θεωρώ ότι η εργασία πάνω σε μια νέα διάρθρωση θα αυξήσει την αποτελεσματικότητα και θα επιτρέψει την επιδίωξη της πολιτικής κατά τρόπο που θα ανταποκρίνεται στις προκλήσεις με τις οποίες ερχόμαστε σήμερα αντιμέτωποι.
<SPEAKER ID="084" NAME="Vasilica Viorica Dăncilă" AFFILIATION="S&amp;D">
(RO) Κυρία Πρόεδρε, η διασυνοριακή συνεργασία σε μια Ευρώπη χωρίς σύνορα είναι επωφελής για τις τοπικές και τις περιφερειακές αρχές διότι διαδραματίζει σημαντικό ρόλο για την ανάπτυξη της ενιαίας αγοράς της Ευρωπαϊκής Ένωσης που βρίσκεται σε εξέλιξη. Ωστόσο, οι διασυνοριακές περιοχές διαθέτουν ένα σημαντικό στοιχείο, καθώς χαρακτηρίζονται από κοινές πολυπολιτισμικές παραδόσεις και εθνοτική ποικιλομορφία, πτυχές που παρέχουν συνήθως ισχυρά θεμέλια για την αλληλεπίδραση όχι μόνο μεταξύ των ανθρώπων αλλά και μεταξύ των κοινοτήτων σε διάφορες περιοχές.
<P>
Γνωρίζουμε όλοι ότι ένα πολύ σύνηθες χαρακτηριστικό των διασυνοριακών περιοχών είναι το υψηλότερο του μέσου όρου ποσοστό ανεργίας, με σημαντικές, ωστόσο, διαπεριφερειακές διαφορές, καθώς και το υψηλό επίπεδο κρυφής ανεργίας που προκαλείται λόγω της μη εγγραφής ανέργων στα μητρώα.
<P>
Ως εκ τούτου, θεωρώ ότι μια ολοκληρωμένη προσέγγιση στην αγορά εργασίας σε διασυνοριακές περιοχές μπορεί να συμβάλει στην εξεύρεση λύσεων στα διαρθρωτικά προβλήματα και να φέρει τη ζήτηση πιο κοντά στην προσφορά. Αυτός είναι ο λόγος που πρέπει να ενισχυθεί σημαντικά ο στόχος 3, όπως ακριβώς υποστήριξε και η εισηγήτρια.
<SPEAKER ID="085" NAME="Iosif Matula" AFFILIATION="PPE">
(RO) Κυρία Πρόεδρε, η πολιτική συνοχής αποτελεί αποτελεσματικό μέσο για την αντιμετώπιση των μεγάλων τρεχουσών προκλήσεων με τις οποίες έρχονται αντιμέτωπες οι περιφέρειες της Ευρώπης, όπως η παγκοσμιοποίηση, η αλλαγή του κλίματος ή οι δημογραφικές τάσεις. Σε επίπεδο ΕΕ έχει επιτευχθεί σημαντική πρόοδος σε σχέση με την ισορροπημένη ανάπτυξη των περιφερειών, αλλά δεν επαρκεί. Αυτός είναι ο λόγος που πρέπει να διατεθεί μια φιλόδοξη πολιτική συνοχής προς όλες τις περιφέρειες της ΕΕ, η οποία θα μειώσει τις ισχύουσες ανισότητες.
<P>
Θεωρώ ότι η υποστήριξη των απαιτήσεων σύγκλισης των λιγότερο ανεπτυγμένων περιοχών πρέπει να παραμείνει προτεραιότητα κατά την επικείμενη περίοδο προγραμματισμού, ώστε να μπορέσει να διασφαλισθεί η δίκαιη πρόσβαση στα μέσα της πολιτικής συνοχής. Αυτό θα μας επιτρέψει να εφαρμόσουμε τις διατάξεις της Συνθήκης της Λισαβόνας, που επισημαίνουν ότι στο πλαίσιο του στόχου 1 (σύγκλιση) πρέπει να διατεθεί κατάλληλο μερίδιο στις περιφέρειες που έχουν μεγαλύτερη ανάγκη, ανάλογα με τη σοβαρότητα των αναπτυξιακών τους προβλημάτων.
<P>
" Ευρωπαϊκή Ένωση θα μπορέσει να ανταγωνιστεί τους αντιπάλους της σε παγκόσμιο επίπεδο μόνο εάν η πολιτική συνοχής μπορέσει να αξιοποιήσει στο έπακρο το αναπτυξιακό δυναμικό όχι μόνο των αστικών περιφερειών αλλά και των αγροτικών περιοχών, με το ενδογενές δυναμικό τους, και να παράσχει μια επαρκώς ευέλικτη απόκριση στις προκλήσεις και τις δυσκολίες που ορίζονται από τη στρατηγική Ευρώπη 2020.
<P>
Έχοντας αυτό υπόψη, η καινοτομία, η εκπαίδευση και η κατάρτιση, η ενέργεια, το περιβάλλον, η απασχόληση, η ανταγωνιστικότητα, τα επαγγελματικά προσόντα και η καταπολέμηση της φτώχειας αποτελούν και πρέπει να συνεχίσουν να αποτελούν αναπόσπαστο τμήμα της διαρθρωτικής πολιτικής και της πολιτικής συνοχής. " νέα πολιτική συνοχής πρέπει να προσανατολίζεται σαφώς στα αποτελέσματα και να καθορίζει τις αναγκαίες μεταρρυθμίσεις, και ταυτόχρονα πρέπει να μειώνει τους περιορισμούς που επιβάλλει η γραφειοκρατία και να απλοποιεί τη διαχείριση των πόρων.
<P>
Προέρχομαι από μια χώρα που θα εξαρτηθεί, ιδίως κατά την περίοδο 2013-2020, από την αντίληψη που θα διαμορφώσουμε για την ομοιόμορφη ανάπτυξη της Ένωσης. Με πρακτικούς όρους, οι πόροι που θα κατανεμηθούν τώρα και κατά τα επόμενα 10 χρόνια στη Ρουμανία θα παράσχουν μια μακροπρόθεσμη επένδυση που είναι αναγκαία για την ισορροπημένη ανάπτυξη ολόκληρης της Ευρωπαϊκής Ένωσης.
<P>
Συγχαίρω τον συνάδελφό μου, κ. Pieper, και το σύνολο των εισηγητών για την εξαιρετική έκθεση που υπέβαλαν.
<SPEAKER ID="087" NAME="Mojca Kleva" AFFILIATION="S&amp;D">
(SL) Κύριε Πρόεδρε, σε μια περίοδο χρηματοπιστωτικής και οικονομικής κρίσης, η πολιτική συνοχής έχει αποδειχθεί το σημαντικότερο μέσο για τη μείωση των οικονομικών και κοινωνικών ανισοτήτων μεταξύ των περιφερειών στην Ευρωπαϊκή Ένωση. Αποτελεί μια από τις θεμελιώδεις πολιτικές μας, οι θετικές συνέπειες της οποίας μπορούν πραγματικά να γίνουν ορατές παντού· σε κάθε γωνιά της Ευρωπαϊκής Ένωσης, σε κάθε κράτος μέλος, σε κάθε σχεδόν αστική ή τοπική κοινότητα της ΕΕ.
<P>
Πρόκειται για μια πολιτική που επιτρέπει τις διαρθρωτικές μεταρρυθμίσεις και την πρόοδο. Για την ακρίβεια, προσφέρει λύση στην τρέχουσα δύσκολη οικονομική κατάσταση, χωρίς κανένα απολύτως κόστος. Επίσης, η επιτυχία της στρατηγικής Ευρώπη 2020 θα εξαρτηθεί σε μεγάλο βαθμό από την επιτυχία της πολιτικής συνοχής της ΕΕ, και αυτός είναι ο λόγος για τον οποίο είναι εξαιρετικά σημαντικό, κατά την επόμενη επταετία, οι πόροι αυτοί να εξακολουθήσουν να αποτελούν προτεραιότητα για τον ευρωπαϊκό προϋπολογισμό.
<P>
Καθώς το πλέον σημαντικό ζήτημα, εκείνο της ενσωμάτωσης αυτού που είναι κοινώς γνωστό ως η νέα ενδιάμεση κατηγορία περιφερειών, παραμένει ανεπίλυτο, θα ήθελα εν προκειμένω να καλέσω τον Επίτροπο και την Ευρωπαϊκή Επιτροπή στο σύνολό της να μας παράσχουν, όσο το δυνατόν συντομότερα, όλες τις λεπτομέρειες που παραμένουν ασαφείς σχετικά με τη δημιουργία αυτής της κατηγορίας περιφέρειας, ιδίως τις δημοσιονομικές πτυχές και συνέπειες, καθώς το ζήτημα αυτό αφορά τη μελλοντική ανάπτυξη των περιφερειών σε ολόκληρη την Ευρωπαϊκή Ένωση.
<SPEAKER ID="088" NAME="Alain Cadec" AFFILIATION="PPE">
(FR) Κύριε Πρόεδρε, κυρίες και κύριοι, μέσω της έγκρισης της έκθεσης Garriga Polledo, το Κοινοβούλιο ζήτησε ένα πολυετές δημοσιονομικό πλαίσιο για το 2014 αντίστοιχο προς τις δημοσιονομικές προκλήσεις που μας περιμένουν. Εν προκειμένω, η περιφερειακή πολιτική πρέπει να διατηρήσει χρηματοδοτικούς πόρους τουλάχιστον ίσους με εκείνους της τρέχουσας περιόδου. Αυτό αποτελεί προτεραιότητα.
<P>
Όλες οι ευρωπαϊκές περιφέρειες πρέπει να εξακολουθήσουν να έχουν πρόσβαση στα διαρθρωτικά Ταμεία. Πρέπει ασφαλώς να επικεντρώσουμε τις προσπάθειές μας στην παροχή βοήθειας ώστε οι πλέον υπανάπτυκτες περιφέρειες να καλύψουν την υστέρηση μέσω του στόχου 1.
<P>
Για χάρη της δικαιοσύνης, πρέπει επίσης να υποστηρίξουμε δεόντως τις περιφέρειες που δεν πληρούν τα κριτήρια του στόχου 1, αλλά που έρχονται εντούτοις αντιμέτωπες με διαρθρωτικές δυσκολίες. Ως εκ τούτου, χαίρομαι που η Ευρωπαϊκή Επιτροπή πρότεινε τη δημιουργία μιας ενδιάμεσης κατηγορίας για τις περιφέρειες, των οποίων το κατά κεφαλήν ΑΕγχΠ κυμαίνεται μεταξύ του 75 και του 90% του μέσου όρου της ΕΕ. Δράττομαι της ευκαιρίας να ευχαριστήσω τον Επίτροπο Hahn για το έργο αυτό.
<P>
Αυτό το νέο μέσο θα μας επιτρέψει να ανταποκριθούμε καλύτερα στα ειδικά χαρακτηριστικά πολλών περιφερειών που δεν είναι ούτε φτωχές ούτε πλούσιες. Αυτή η ενδιάμεση κατηγορία θα είναι επίσης περισσότερο δίκαιη διότι θα παρέχει παρόμοια υποστήριξη προς περιφέρειες που διαθέτουν συγκρίσιμο επίπεδο ανάπτυξης. Ωστόσο, θα ήθελα να διαβεβαιώσω τις περιφέρειες που θα πληρούσαν τις προϋποθέσεις του μηχανισμού σταδιακής κατάργησης: δεν υπάρχει περίπτωση να τις εγκαταλείψουμε. Θα είναι πλήρως επιλέξιμες για την ενδιάμεση κατηγορία και ενδέχεται ασφαλώς να αποτελέσουν ακόμα και τους βασικούς δικαιούχους.
<P>
Τέλος, θα ήθελα να επισημάνω ότι η δημιουργία αυτής της νέας κατηγορίας δεν θα περιλαμβάνει τυχόν πρόσθετες δαπάνες, χάρη στις εξοικονομήσεις που αναμένονται από αρκετές περιφέρειες που δεν θα υπάγονται πλέον στον στόχο 1. Αποκλείεται επίσης να μειωθεί η βοήθεια προς τις περιφέρειες εκείνες που είναι επιλέξιμες για τους στόχους 1, 2 και 3.
<P>
Ωστόσο, αν δεν δημιουργήσουμε αυτήν την ενδιάμεση κατηγορία, μπορούμε να είμαστε βέβαιοι ότι ο προϋπολογισμός για την πολιτική συνοχής θα περικοπεί. Δημιουργώντας την, θα διατηρήσουμε αυτόν τον προϋπολογισμό. Πιστεύω ότι κανείς εδώ δεν επιθυμεί τη μείωση αυτού του προϋπολογισμού. Δράττομαι της ευκαιρίας να ευχαριστήσω τον εισηγητή, κ. Pieper, για το έργο του.
<SPEAKER ID="089" NAME="Sergio Gaetano Cofferati" LANGUAGE="IT">
Κύριε Πρόεδρε, κυρίες και κύριοι, η οικονομική συνοχή, από κοινού με την κοινωνική συνοχή και την εδαφική συνοχή, αποτελούσαν πάντα τις θεμελιώδεις αρχές για τον καθορισμό όλων των πολιτικών της Ευρωπαϊκής Ένωσης από τη σύλληψή της.
<P>
Είναι επομένως πολύ σημαντικό να επισημανθούν αυτοί οι στόχοι, όπως και γίνεται στα κείμενα σχετικά με τα οποία συζητούμε, και είναι σωστό να αναθεωρηθούν και να τροποποιηθούν οι διαρθρωτικοί πόροι προκειμένου να καταστούν αποτελεσματικότεροι για την επίτευξη των σκοπών τους. Από αυτά, κατά τη γνώμη μου, το Ευρωπαϊκό Κοινωνικό Ταμείο έχει θεμελιώδη σημασία, για έναν πολύ απλό λόγο, και αυτός είναι ότι βρισκόμαστε σε οξεία φάση της οικονομικής και κοινωνικής κρίσης που δεν έχει λήξει ακόμα, και αυτό έχει πολύ σοβαρές επιπτώσεις που εντοπίζονται ακριβώς στην εργασία και την απασχόληση.
<P>
Είναι πολύ σημαντικό να υπερασπιστεί η Ευρώπη το κοινωνικό της πρότυπο και να επαναλάβει ταυτόχρονα το γεγονός ότι η εργασία έχει αναντίρρητη κοινωνική αξία και ότι η απασχόληση αποτελεί ένα από τα βασικά σημεία αναφοράς κατά τη χρήση των πόρων που πρέπει να παρέχει η οικονομική ανάπτυξη. Για τον λόγο αυτόν, πρέπει να ενισχυθεί το Κοινωνικό Ταμείο, να διατηρηθεί η αυτονομία του και να αυξηθούν οι διαθέσιμοι πόροι. " γνώση αποτελεί σημείο εστίασης και κινητήριο δύναμη οποιουδήποτε προτύπου ανταγωνισμού. Όλα αυτά δεν θα μπορέσουν να συμβούν εάν δεν υπάρξει σημαντική αύξηση της ποιότητας των θέσεων εργασίας. Αυτός είναι ο λόγος που το Ευρωπαϊκό Κοινωνικό Ταμείο είναι εξίσου πολύτιμο με πριν, αν όχι περισσότερο.
<SPEAKER ID="090" NAME="José Manuel Fernandes" LANGUAGE="PT">
Κύριε Πρόεδρε, περισσότερο από ποτέ, η ΕΕ χρειάζεται μια πολιτική συνοχής που θα προωθεί την πραγματική σύγκλιση και θα τονώνει την ανάπτυξη και την απασχόληση, συμβάλλοντας επίσης στην επίτευξη των περιβαλλοντικών στόχων.
<P>
Με δεδομένη την τρέχουσα δημοσιονομική κατάσταση και την υπό εξέλιξη εκτέλεση των προγραμμάτων, η Επιτροπή πρέπει να καταβάλει κάθε δυνατή προσπάθεια να προωθήσει τον απλό και ευέλικτο χαρακτήρα των κανόνων που αφορούν την εκτέλεση των προγραμμάτων, και πρέπει να επιτρέψει την επαναδιαπραγμάτευση των ποσοστών συγχρηματοδότησης στο πλαίσιο των ισχυόντων κανονισμών, όποτε αυτό είναι αναγκαίο και επιδιώκεται από τα κράτη μέλη.
<P>
" πολιτική συνοχής πρέπει να προσανατολίζεται στα αποτελέσματα θέτοντας σαφείς και μετρήσιμους στόχους και δείκτες αποτελεσμάτων. " πολιτική συνοχής πρέπει να προωθήσει επίσης τη διαφάνεια. Για να παρακολουθηθεί αυτό, και προκειμένου να έχουμε αυτήν τη διαφάνεια, θα έλεγα ότι οι πληροφορίες που σχετίζονται με την έγκριση και την εκτέλεση έργων πρέπει να διατίθενται σε πραγματικό χρόνο με χρήση των πλέον λεπτομερών ταξινομήσεων των εδαφικών και στατιστικών μονάδων, ούτως ώστε το σύνολο του κοινού να είναι σε θέση να έχει πρόσβαση σε αυτές.
<SPEAKER ID="091" NAME="Jan Kozłowski" AFFILIATION="PPE">
(PL) Κύριε Πρόεδρε, θα ήθελα καταρχάς να συγχαρώ τους εισηγητές για το εξαιρετικό τους έργο. Όπως τόνισαν οι εισηγητές, η πολιτική συνοχής έχει αποδείξει τη σημασία της, μεταξύ άλλων και κατά τη διάρκεια της κρίσης, ως πολιτική με στόχο την ανάπτυξη, η οποία υποστηρίζει τις επενδύσεις και επιφέρει οφέλη άμεσα και έμμεσα για όλες τις περιφέρειες. Για παράδειγμα, για κάθε ευρώ που επενδύεται στη χώρα μου, την Πολωνία, σχεδόν το μισό, ή 46 λεπτά του ευρώ, επιστρέφεται στις χώρες των 15 "παλαιών" κρατών μελών.
<P>
" υποστήριξη της ανάπτυξης καθώς και των επενδύσεων και η σημασία της πολιτικής συνοχής για την επίτευξη των στόχων της στρατηγικής Ευρώπη 2020 αποτελούν τους λόγους για τους οποίους η πολιτική αυτή πρέπει να διατηρήσει τουλάχιστον την τρέχουσα σημασία της αλλά και τη χρηματοδοτική ενίσχυση που λαμβάνει. Ωστόσο, χρειάζονται βελτιώσεις κατά την ενσωμάτωση των πόρων και επίτευξη πλήρους συνέργειας μεταξύ τους. Με δεδομένους τους κινδύνους που σχετίζονται με την ανεργία μεταξύ των νέων και τις δημογραφικές αλλαγές, έχει ζωτική σημασία να επιτευχθεί η πλήρης αξιοποίηση του δυναμικού του Ευρωπαϊκού Κοινωνικού Ταμείου (ΕΚΤ), και αυτό απαιτεί τη δημιουργία προϋποθέσεων για την επίτευξη καλύτερου συντονισμού του ΕΚΤ με άλλα μέσα σε περιφερειακό και τοπικό επίπεδο.
<SPEAKER ID="092" NAME="María Irigoyen Pérez" AFFILIATION="S&amp;D">
(ES) Κύριε Πρόεδρε, κύριε Επίτροπε, κυρίες και κύριοι, η τρέχουσα οικονομική και χρηματοπιστωτική κρίση που βιώνουμε επισημαίνει την ανάγκη για μια περιφερειακή πολιτική ως βέλτιστου μέσου για τη μείωση των ανισοτήτων όσον αφορά την ανάπτυξη μεταξύ περιφερειών και κρατών μελών. Ταυτόχρονα, μπορούμε να αποκαταστήσουμε τη θετική εικόνα της Ευρώπης, που οι πολίτες σχετίζουν τελευταία μόνο με σκληρά προγράμματα προσαρμογής και περικοπές των δαπανών.
<P>
" μελλοντική πολιτική συνοχής, ο πυλώνας της αλληλεγγύης του ευρωπαϊκού σχεδίου και της κοινωνικής δικαιοσύνης, πρέπει να λάβει υπόψη τις ακόλουθες προτεραιότητες: πρώτον, την ενίσχυση της κοινωνικής συνοχής και την ενσωμάτωση των προκλήσεων που δημιουργούνται από τη στρατηγική Ευρώπη 2020· δεύτερον, την κάλυψη των αναγκών και των γεωγραφικών χαρακτηριστικών των περιφερειών, ιδίως των πλέον μειονεκτουσών περιφερειών· τρίτον, τη διατήρηση μιας βαθμιαίας προσέγγισης ως προς την είσπραξη των πόρων, ώστε οι περιφέρειες να μην εγκαταλείψουν τον στόχο της σύγκλισης, αποφεύγοντας τις ξαφνικές αλλαγές κατά τη λήψη της βοήθειας· και τέταρτον, την προώθηση ενός δίκαιου συστήματος.
<P>
Τέλος, κυρίες και κύριοι, οι αρχές εφαρμόζουν σκληρές πολιτικές δημοσιονομικής προσαρμογής. Ως εκ τούτου, είναι αναγκαία η ενίσχυση από την ΕΕ. Ελπίζω ότι το Συμβούλιο θα το λάβει υπόψη.
<SPEAKER ID="093" NAME="Kristiina Ojuland" AFFILIATION="ALDE">
(EN) Κύριε Πρόεδρε, η ΓΔ Ανάπτυξης και Συνεργασίας είναι αρμόδια για τη διαχείριση των προγραμμάτων διασυνοριακής συνεργασίας του ευρωπαϊκού μηχανισμού γειτονίας (ENPI), και αυτό έχει προκαλέσει μια αρκετά παράλογη κατάσταση όσον αφορά τη διασυνοριακή συνεργασία με τη Ρωσία - που δεν αποτελεί ούτε χώρα στόχο του ENPI ούτε αποδέκτη αναπτυξιακής βοήθειας από την ΕΕ.
<P>
Συμφωνώ με τον εισηγητή ότι η συνολική ευθύνη για τον ENPI πρέπει να επιστραφεί στη ΓΔ Περιφερειακής Ανάπτυξης και ότι τα προγράμματα διασυνοριακής συνεργασίας πρέπει να εκτελεστούν σε πλαίσιο παρόμοιο με εκείνο των προγραμμάτων Interreg. Ανεξαρτήτως της εξωτερικής διάστασης, τα προγράμματα διασυνοριακής συνεργασίας δεν πρέπει να επιδιώκονται στο πλαίσιο των κανονισμών που αφορούν την αναπτυξιακή βοήθεια. " φύση τους απαιτεί την εφαρμογή των κανόνων εδαφικής συνεργασίας της ΕΕ.
<SPEAKER ID="094" NAME="Elżbieta Katarzyna Łukacijewska" AFFILIATION="PPE">
(PL) Κύριε Πρόεδρε, η πολιτική συνοχής αποτελεί το καλύτερο μέσο για τη δημιουργία ίσων ευκαιριών για την ανάπτυξη των περιφερειών της Ευρωπαϊκής Ένωσης και την τόνωση της οικονομικής ανάπτυξης.
<P>
Για να επιτευχθούν οι στόχοι της πολιτικής συνοχής, είναι σημαντικό όχι μόνο να αξιοποιηθούν στο έπακρο τα διαθέσιμα μέσα, αλλά κυρίως να χρησιμοποιηθούν με αποτελεσματικό τρόπο, να μειωθεί η γραφειοκρατία και να επιτευχθεί σωστή συνέργεια μεταξύ των ταμείων. Κάτι πολύ σημαντικό είναι η αποτελεσματική χρήση του Ευρωπαϊκού Κοινωνικού Ταμείου με τρόπο που θα φέρει τους ανέργους πίσω στην εργασία και δεν θα περιοριστεί στο να τους καταρτίσει, κάτι που αποτελεί κοινή πρακτική. Τα χρήματα για την καινοτομία, την έρευνα και την ανάπτυξη είναι σημαντικά, διότι αυτό επιτρέπει στις επιχειρήσεις και τις περιφέρειες να είναι περισσότερο ανταγωνιστικές.
<P>
Ένας σημαντικός στόχος της πολιτικής συνοχής είναι η ευρωπαϊκή διασυνοριακή συνεργασία. Επομένως, είναι σημαντικό να υπάρξει αρμονική εκτέλεση και προώθηση της συνεργασίας στις παραμεθόριες περιοχές, τόσο σε σχέση με τις περιοχές που βρίσκονται στα εσωτερικά σύνορα αλλά κυρίως σε σχέση με τις περιοχές κατά μήκος των εξωτερικών συνόρων της Ευρωπαϊκής Ένωσης.
<P>
Τέλος, οι μακροπεριφέρειες είναι πολύ αποτελεσματικές, και εδώ θα ήθελα να προτείνω στον Επίτροπο, σύμφωνα με το παράδειγμα άλλων στρατηγικών, να δημιουργήσουμε μια στρατηγική για τα Καρπάθια, μια από τις μεγαλύτερες περιφέρειες της Ευρωπαϊκής Ένωσης και από τις πλέον ωφελημένες από την άποψη του φυσικού πλούτου.
<SPEAKER ID="095" NAME="Patrice Tirolien" AFFILIATION="S&amp;D">
(FR) Κύριε Πρόεδρε, κυρίες και κύριοι, θα ήθελα να επισημάνω τη στήριξη που παρέχει το Κοινοβούλιο για τη δημιουργία μιας κατηγορίας ενδιάμεσων περιφερειών και θα ήθελα να επισημάνω ότι αυτό δεν πρόκειται σε καμία περίπτωση -αντιθέτως με ό,τι είπαν ορισμένοι- να αποτελέσει πρόσθετη επιβάρυνση στον κοινοτικό προϋπολογισμό. Εκείνο που προτείνουμε εδώ είναι μια επανάσταση στην έννοια της μετάβασης με αμετάβλητο προϋπολογισμό. Επιθυμία μας είναι να μεταβούμε προς ένα δικαιότερο σύστημα που θα βοηθήσει τις περιφέρειες που αντιμετωπίζουν ουσιαστικές δυσκολίες. Αυτή η μεταβατική ζώνη μεταξύ του 75% και 90% του ευρωπαϊκού ΑΕγχΠ αποτελεί πραγματική δέσμευση έναντι μιας ενοποιημένης πολιτικής συνοχής για τα επόμενα χρόνια.
<P>
Επιπλέον, χαίρομαι ιδιαίτερα διότι το ψήφισμά μας επιβεβαίωσε τη δέσμευση του Κοινοβουλίου έναντι των εξόχως απόκεντρων περιφερειών. Αυτές οι τελευταίες χαρακτηρίζονται από συγκεκριμένα και μόνιμα μειονεκτήματα που δικαιολογούν αυτήν την προσπάθεια αλληλεγγύης, ούτως ώστε να αποτελέσουν με αποτελεσματικό τρόπο σημείο επαφής της Ένωσης με τον κόσμο.
<SPEAKER ID="096" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, η περιφερειακή πολιτική και η πολιτική συνοχής είναι αναγκαίες για την εξομάλυνση των διαφορών όσον αφορά την ανάπτυξη. Έχει πολύ μεγάλη σημασία για την ευημερία των ανθρώπων, καθώς και για την ευρωπαϊκή ανταγωνιστικότητα. " περιφερειακή πολιτική σε επίπεδο ΕΕ χρειάζεται, κυρίως, να δημιουργήσει προστιθέμενη αξία και να παράξει νέες επιχειρήσεις και, κατά συνέπεια, απασχόληση για τους ανθρώπους.
<P>
Πρέπει να ρωτήσουμε αν είναι λογικό να ανακυκλώνουμε το σύνολο της ισχύουσας περιφερειακής βοήθειας μέσω των Βρυξελλών, ή αν τα χρήματα θα μπορούσαν να δαπανηθούν με αποτελεσματικότερο τρόπο εάν διατίθεντο απευθείας στις περιφέρειες των κρατών μελών. " περιφερειακή πολιτική της ΕΕ πλήττεται από μόνιμη γραφειοκρατία και καταχρήσεις. Υπάρχει μεγάλος βαθμός γραφειοκρατίας τόσο στην ΕΕ όσο και στα κράτη μέλη, και αυτό έχει οδηγήσει σε μια κατάσταση, στο πλαίσιο της οποίας πολλές καινοτόμες επιχειρήσεις, νέες ή παλαιές, δεν υποβάλλουν αιτήσεις για χρήματα ή ενίσχυση επειδή θα έπρεπε να προσληφθούν ένας ή δυο άνθρωποι για να ασχοληθούν με τις αιτήσεις, και αυτό θα έπαιρνε υπερβολικά πολύ χρόνο. Πρέπει να σκεφτούμε αν η πολιτική καινοτομίας της Ευρώπης έχει καν μέλλον, εάν δεν υποστηριχθεί από την περιφερειακή πολιτική.
<SPEAKER ID="097" NAME="Maria do Céu Patrão Neves" AFFILIATION="PPE">
(PT) Κύριε Πρόεδρε, η πολιτική συνοχής αποτελεί έναν από τους πλέον εμβληματικούς τομείς πολιτικής της ΕΕ, και εκείνον που συμβολίζει με τον καλύτερο τρόπο το ιδανικό της οικοδόμησης του ευρωπαϊκού σχεδίου. Ως εκ τούτου, απαιτεί και δικαιούται την κάλυψη σε μεγαλύτερο βάθος όλων των πτυχών που συζητούνται εδώ σήμερα, και τη συμμετοχή τόσο πολλών εισηγητών, που τους συγχαίρω όλους.
<P>
Θα ήθελα να τονίσω την ανάγκη για προσαρμογή του προϋπολογισμού σε αυτήν την πολιτική, με μεγαλύτερη ευελιξία και έλεγχο, ούτως ώστε οι ευρωπαϊκοί πόροι να προωθήσουν πραγματικά τα αναπτυξιακά σχέδια που είναι σε θέση να είναι βιώσιμα. Με δεδομένο αυτό, είναι σημαντικό οι περιφέρειες που βρίσκονται ήδη εκτός του στόχου 1 να μπορέσουν να περάσουν από μια ενδιάμεση φάση που θα ολοκληρώσει την ανάπτυξη για την οποία έχουν αποδείξει ήδη ότι είναι ικανές, αντί να εγκαταλειφθούν απότομα, θέτοντας έτσι σε κίνδυνο την πρόοδο που επετεύχθη εν τω μεταξύ.
<SPEAKER ID="098" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, συζητούμε σχετικά με ένα θέμα που έχει πολύ μεγάλη σημασία για τα νέα κράτη μέλη, συμπεριλαμβανομένης της Ουγγαρίας. Ακούγονται κάποιες ανησυχητικές πληροφορίες, σύμφωνα με τις οποίες ορισμένοι από τους υπεύθυνους για τη λήψη των αποφάσεων στην Επιτροπή σκοπεύουν να περικόψουν δραστικά τον προϋπολογισμό της πολιτικής συνοχής από το 2014. Αυτό θα αποτελούσε κίνηση αυτοκτονίας. Μια τέτοια κίνηση όχι μόνο θα καθιστούσε αδύνατη την ευθυγράμμιση των φτωχότερων περιφερειών, αλλά θα έθετε επίσης σε κίνδυνο τη στρατηγική Ευρώπη 2020. " πρόταση να δημιουργήσουμε μια κατηγορία μεταβατικής ενίσχυσης είναι πράγματι ορθή και κοινωνικά δίκαιη. Ωστόσο, η εξάρτηση της ενίσχυσης στο πλαίσιο της συνοχής από ένα σύστημα μακροοικονομικών προϋποθέσεων είναι απαράδεκτη, διότι θα τιμωρήσουμε τις περιφέρειες για μια κυβερνητική πολιτική επί της οποίας δεν έχουν καμία επιρροή. Τέλος, ο μηχανισμός λειτουργίας της πολιτικής συνοχής είναι επιτυχημένος και κατά βάση ορθός, πρέπει να αυξηθεί η διαφάνεια και να μειωθεί η γραφειοκρατία.
<SPEAKER ID="099" NAME="Sabine Verheyen" AFFILIATION="PPE">
(DE) Κύριε Πρόεδρε, κυρίες και κύριοι, η σημασία της διαπεριφερειακής συνεργασίας θα συνεχίσει να αυξάνεται στο μέλλον. " διασυνοριακή συνεργασία και η μακροπεριφερειακή συνεργασία έχουν τεράστια σημασία για την επίτευξη των στόχων της στρατηγικής Ευρώπη 2020 σε μια Ευρώπη που καθίσταται συνεκτικότερη. Οι παραμεθόριες περιφέρειες εξακολουθούν να έρχονται αντιμέτωπες με ιδιαίτερες προκλήσεις. Οι διασυνοριακές έννοιες και τα έργα σε τομείς όπως οι υποδομές, η συνεργασία μεταξύ των επιχειρήσεων, η ερευνητική συνεργασία, η ανάπτυξη της αγοράς εργασίας και η κατάρτιση λειτουργούν ως κινητήριος δύναμη για μεγάλα τμήματα της Ευρωπαϊκής Ένωσης.
<P>
Χρειαζόμαστε σαφείς, απλές δομές για τα διαπεριφερειακά έργα. Οι διαφορετικές απαιτήσεις σε εθνικό επίπεδο για τους εταίρους ενός έργου καθιστούν συχνά δυσκολότερη τη συνεργασία και την εκτέλεση συγκεκριμένων, βιώσιμων έργων. " έκκληση στην έκθεση του κ. Pieper για επέκταση του ποσοστού της διαπεριφερειακής συνεργασίας, του στόχου 3, ώστε να φτάσει στο 7% αποτελεί σημαντικό βήμα προόδου και το υποστηρίζω θερμά.
<SPEAKER ID="100" NAME="Luís Paulo Alves" AFFILIATION="S&amp;D">
(PT) Κύριε Πρόεδρε, η πολιτική συνοχής αποτελεί καίριο τομέα πολιτικής για το μέλλον του ευρωπαϊκού σχεδίου. Για να λειτουργήσει, η δημιουργία ενός κοινού χώρου με μια εσωτερική αγορά και ένα ενιαίο νόμισμα απαιτεί ένα ορισμένο επίπεδο σύγκλισης μεταξύ των κρατών μελών και των περιφερειών τους. Οι υπάρχουσες ανισότητες ως προς την ανταγωνιστικότητα και οι ασυμμετρίες κατά την ανάπτυξη έχουν αποδυναμώσει αναπόφευκτα την Ευρώπη και έχουν οδηγήσει στην κρίση που πλήττει τη ζώνη του ευρώ. Αυτός είναι ο λόγος για τον οποίο αυτή η ζωτική ανάγκη σύγκλισης απαιτεί οπωσδήποτε έναν ισχυρό προϋπολογισμό συνοχής, που δεν μπορεί να αποδυναμωθεί για τη χρηματοδότηση άλλων πολιτικών. Για να κάνει περισσότερα, η ΕΕ πρέπει να έχει περισσότερα, και αυτό μπορεί να επιτευχθεί αυξάνοντας τον προϋπολογισμό της, αντί να μειωθεί ο προϋπολογισμός της πολιτικής συνοχής, έστω και λίγο.
<P>
Ως εκ τούτου, θα ήθελα να σας ρωτήσω, κύριε Επίτροπε, αν είναι δυνατό, χωρίς καμία αύξηση του προϋπολογισμού της Ένωσης, η δημιουργία ταμείου υποδομών και οι νέες πολιτικές καινοτομίας -που θα συνδέονται με τη συνοχή και την περιφερειακή ανάπτυξη, την οποία υποστηρίζω- να αποτελέσουν Δούρειο Ίππο που θα ενταχθεί στον προϋπολογισμό της πολιτικής συνοχής.
<SPEAKER ID="101" NAME="Czesław Adam Siekierski" AFFILIATION="PPE">
(PL) Κύριε Πρόεδρε, η πολιτική συνοχής διαδραματίζει σημαντικό ρόλο για τη διευκόλυνση της ανάπτυξης των περιφερειών - περιφερειών που συγκεντρώνουν αστικές και αγροτικές περιοχές και δημιουργούν ενότητα μεταξύ τους. Αποτελεί γεγονός ότι οι αστικές περιοχές επηρεάζουν σε σημαντικό βαθμό την επιτάχυνση της περιφερειακής ανάπτυξης. Στο πλαίσιο του ρόλου αυτού πρέπει να λάβουν την αναγκαία ενίσχυση. Ωστόσο, πρέπει να θυμόμαστε να επιδιώκουμε την ισορροπημένη ανάπτυξη των αγροτικών και των αστικών περιοχών.
<P>
Θα ήθελα να παρατηρήσω ότι η πολιτική συνοχής δεν είναι πολύ ορατή στις αγροτικές περιοχές, παρά τις διακηρύξεις που έχουν γίνει εν προκειμένω. Είναι αναγκαία η κατανομή πόρων για την αγροτική ανάπτυξη στο πλαίσιο της πολιτικής συνοχής, διότι ο δεύτερος πυλώνας της κοινής γεωργικής πολιτικής μεταφέρει τις δραστηριότητές του σε θέματα οικολογικού χαρακτήρα, στην "οικολογικοποίηση", σε θέματα περιβαλλοντικού χαρακτήρα, στην αγροτική ανάπτυξη και επεξεργασία. Ωστόσο, υπάρχει έλλειψη πόρων για την ανάπτυξη επιχειρήσεων και τεχνικών και κοινωνικών υποδομών στις αγροτικές περιοχές, και αυτός θα έπρεπε να είναι ο ρόλος της πολιτικής συνοχής. " κατασκευή τεχνικών υποδομών έχει θεμελιώδη σημασία για την ανάπτυξη, αλλά δεν μπορούμε να ξεχνούμε την ανάπτυξη των επιχειρήσεων ή των κοινωνικών υποδομών και της επιστήμης και της έρευνας που επηρεάζουν σε τεράστιο βαθμό τη σύγχρονη, ευφυή και καινοτόμο ανάπτυξη.
<SPEAKER ID="102" NAME="Victor Boştinaru" AFFILIATION="S&amp;D">
(RO) Κύριε Πρόεδρε, η σημερινή συζήτηση παρέχει το καλύτερο επιχείρημα υπέρ της ανάγκης για μια ουσιαστική, καλά χρηματοδοτούμενη πολιτική συνοχής στο μελλοντικό δημοσιονομικό πλαίσιο.
<P>
Εμπνεύσθηκα από την εξαιρετική ομιλία της κ. Hübner, προέδρου της επιτροπής μας, και από την εξαιρετική έκθεση του κ. Theurer σχετικά με τα διδάγματα που αντλούνται από την ικανότητα απορρόφησης. Ως εκ τούτου, θα ήθελα να σας ρωτήσω, κύριε Επίτροπε, όσον αφορά την ευρωπαϊκή προοπτική του μελλοντικού κύκλου χρηματοδότησης, με ποιον τρόπο μπορεί η Ρουμανία, η χώρα με το χαμηλότερο ποσοστό απορρόφησης, να δεσμευτεί έναντι μιας επονομαζόμενης διοικητικής μεταρρύθμισης που δεν έχει καμία σχέση με την περιφερειακή μεταρρύθμιση, χωρίς την ύπαρξη μελέτης αντικτύπου, χωρίς να περάσει έστω από τις διαδικασίες των διαβουλεύσεων με τη Γενική Διεύθυνση Περιφερειακής Πολιτικής, που πληροφορήθηκε για το σχέδιο αυτό από τον Τύπο, και χωρίς να προβεί σε διαβουλεύσεις με πολιτικούς παράγοντες, τοπικούς παράγοντες και την κοινωνία των πολιτών, θέτοντας έτσι σε κίνδυνο τη σταθερότητα και την προβλεψιμότητα του όλου σχεδίου.
<SPEAKER ID="103" NAME="Monika Hohlmeier" AFFILIATION="PPE">
(DE) Κύριε Πρόεδρε, θα ήθελα να θίξω δύο σημεία που συνδέονται με την πολιτική συνοχής και την περιφερειακή πολιτική. Το πρώτο είναι η διαφωνία σε σχέση με την επονομαζόμενη ενδιάμεση κατηγορία, η οποία έχει να κάνει σε μεγάλο βαθμό με εθνικά κριτήρια. Πιστεύω ότι έχει ουσιαστική σημασία να εξετάσουμε τα ακόλουθα σημεία σε σχέση με την εν λόγω συζήτηση: η περιφερειακή πολιτική και η πολιτική οικονομικής ανάπτυξης πρέπει να παράσχουν ένα σύστημα κινήτρων, ούτως ώστε να μπορέσουν να αναπτυχθούν οι αντίστοιχες περιφέρειες. Εάν το σύστημα καταρτισθεί κατά τέτοιον τρόπο ώστε να δημιουργεί εξάρτηση από συνεχείς επιδοτήσεις χωρίς να απαιτείται προσπάθεια από τις περιφέρειες για να αποκτήσουν τους αντίστοιχους πόρους, τότε πιστεύω ότι μια τέτοια ενδιάμεση κατηγορία θα αποτελέσει πλήρη καταστροφή, διότι θα αποτελεί πάντα μήλον της έριδος και δεν προσφέρει καμία λογική. Ωστόσο, θεωρώ ότι έχει νόημα οι περιφέρειες του στόχου 1 που χάνουν τη θέση τους στον στόχο 1 να συνεχίσουν να λαμβάνουν ειδική ενίσχυση. Πιστεύω επίσης ότι έχει νόημα μια περιφέρεια που αντιμετωπίζει χρηματοπιστωτικές και οικονομικές δυσκολίες για συγκεκριμένους λόγους να λαμβάνει επίσης ενίσχυση. Εκείνο που δεν θέλουμε είναι μια νοοτροπία συνεχών επιδοτήσεων· αντίθετα, πρέπει να προσφέρουμε βοήθεια και υποστήριξη προς τις περιφέρειες που την έχουν ανάγκη.
<SPEAKER ID="104" NAME="Petru Constantin Luhan" AFFILIATION="PPE">
(RO) Κύριε Πρόεδρε, η πολιτική συνοχής είναι, αναμφίβολα, θεμελιώδης για την ανάπτυξη της Ευρωπαϊκής Ένωσης. Πιστεύω ότι η διάρθρωσή της υποστηρίζει την ευρωπαϊκή ανταγωνιστικότητα. Θεωρώ ότι οι περιφέρειες πρέπει να συνεχίσουν να λαμβάνουν υποστήριξη προκειμένου να εκπληρώσουν τον στόχο τους για οικονομική και κοινωνική συνοχή. Πρέπει να παρασχεθεί χρηματοδοτική ενίσχυση, λαμβάνοντας υπόψη κατά κύριο λόγο το περιφερειακό ΑΕγχΠ.
<P>
Πρέπει να εξασφαλισθεί πρόσβαση για τους απλούς πολίτες σε κοινωνικές υποδομές, καθώς και σε υποδομές εκπαίδευσης, υγείας και μεταφορών. Αυτό θα μας επιτρέψει να στηρίξουμε τις προσπάθειες οικονομικής ανάπτυξης με υψηλό βιοτικό επίπεδο που θα κάνει τους πολίτες μας να μείνουν στις πατρίδες τους στην Ευρώπη.
<P>
Συνάδελφοι, οι ΜΜΕ διαδραματίζουν καίριο ρόλο για την ενίσχυση της οικονομικής ανταγωνιστικότητας. Πρέπει να ενθαρρυνθούν περισσότερο μέσω μεγαλύτερης ευελιξίας των κανόνων που αφορούν την πρόσβαση σε πόρους και μέσω της προώθησης αυτών.
<P>
Ως εκ τούτου, υποστηρίζω ότι η ίση πρόσβαση σε υποδομές και υπηρεσίες ποιότητας, καθώς και η υποστήριξη των ΜΜΕ αποτελούν βασικές κατευθυντήριες αρχές στο πλαίσιο της διάρθρωσης της πολιτικής περιφερειακής ανάπτυξης, και ότι αυτή είναι η οδός για την επίτευξη παγκόσμιας ανταγωνιστικότητας.
<SPEAKER ID="105" NAME="Rosa Estaràs Ferragut" AFFILIATION="PPE">
(ES) Κύριε Πρόεδρε, η πολιτική συνοχής έχει συμβάλει αναμφίβολα στην αύξηση της παραγωγικότητας σε όλες τις περιφέρειες της ΕΕ και στην εξάλειψη των περιφερειακών ανισοτήτων και δεν υπάρχει αμφιβολία ότι έχει αποδειχθεί θεμελιώδης για όλους τους πολίτες και ότι βοηθά -και θα συνεχίσει να βοηθά- στην καταπολέμηση της οικονομικής και χρηματοπιστωτικής κρίσης που πλήττει την Ευρώπη. Αυτός είναι ο λόγος που είναι τόσο επίκαιρη η πέμπτη έκθεση για τη συνοχή.
<P>
Υπάρχουν τρεις βασικές ιδέες. " πρώτη είναι ότι το ακαθάριστο εγχώριο προϊόν πρέπει να συμπληρωθεί από άλλους δείκτες από την πλευρά των εθνικών και περιφερειακών αρχών. " δεύτερη ιδέα είναι ότι πρέπει να υπάρξει μια ενδιάμεση κατηγορία ώστε όλες οι περιφέρειες που δεν εμπίπτουν στη σύγκλιση και δεν κατορθώνουν να επιτύχουν ανταγωνιστικότητα να μπορούν να αντιμετωπισθούν με παρόμοιο τρόπο όταν προκύπτουν παρόμοιες καταστάσεις και ώστε οι εν λόγω περιφέρειες να μην υπόκεινται ποτέ σε ξαφνικές αλλαγές. " τρίτη ιδέα είναι η ενίσχυση του στόχου 3.
<P>
Θα ήθελα να υποβάλω δύο αιτήματα. Πρέπει να αφαιρεθεί η μέγιστη απόσταση των 150 χιλιομέτρων ούτως ώστε να επιτραπεί σε πολλές περιφέρειες, όπως για παράδειγμα οι Βαλεαρίδες Νήσοι, να έχουν πρόσβαση σε διασυνοριακή συνεργασία. Το δεύτερο σημείο που θα ήθελα να θίξω είναι ότι η έκθεση υποστηρίζει ότι οι γλώσσες εργασίας της ΕΕ είναι τα γαλλικά, τα αγγλικά και τα γερμανικά. Αυτό δεν ισχύει. Οι 23 γλώσσες της ΕΕ είναι εκείνες που μας κάνουν πλούσιους και πολύμορφους.
<SPEAKER ID="106" NAME="Nadezhda Neynsky" AFFILIATION="PPE">
(BG) Κύριε Πρόεδρε, θα ήθελα να συγχαρώ τους εισηγητές για το έργο τους σχετικά με αυτό το ιδιαίτερα σημαντικό θέμα.
<P>
Ως πολιτικός από τη Βουλγαρία, παρακολουθώ με ιδιαίτερο ενδιαφέρον τις εξελίξεις που αφορούν την ενδιάμεση κατηγορία των δικαιούχων περιφερειών, που προβλέπεται να δημιουργηθεί στο νέο δημοσιονομικό πλαίσιο για την περίοδο 2013-2020.
<P>
Όπως επισημάνθηκε σε αρκετές περιπτώσεις σήμερα καθώς και κατά τη διάρκεια της συζήτησης, θεωρώ ότι το ζήτημα αυτό χρήζει περαιτέρω συζήτησης διότι, επί του παρόντος, δημιουργείται μια προϋπόθεση για νέες διαιρέσεις και αποκλεισμούς κατά την αντιμετώπιση των μεμονωμένων περιφερειών, που αντιβαίνει στην ευρωπαϊκή αρχή της αλληλεγγύης. " ενδιάμεση κατηγορία αντιβαίνει στην αρχή της σύγκλισης των ευρωπαϊκών περιφερειών, η ανάπτυξη των οποίων είναι κάτω του μέσου επιπέδου της Ευρωπαϊκής Ένωσης. Δεν είναι επαρκώς σαφές ποια βάση χρησιμοποιήθηκε για την επιλογή ακόμα και των ορίων του 75% και του 90% ή γιατί, για παράδειγμα, δεν δημιουργήθηκε κατηγορία για τις ιδιαίτερα υπανάπτυκτες περιφέρειες.
<P>
Θα ψηφίσω βάσει την πρότασης του εισηγητή στην παράγραφο 34, διατηρώντας επιφυλάξεις σχετικά με την αναφορά των περιφερειών που βρίσκονται κάτω των επιπέδων αυτών. Επίσης, θα υπερψηφίσω την τροπολογία 5 για σαφή, αυστηρά κριτήρια, τα οποία θεωρούμε υψίστης σημασίας προκειμένου να αποφευχθούν δυσκολίες κατά την εκτέλεση του νέου πλαισίου.
<SPEAKER ID="107" NAME="Johannes Hahn" LANGUAGE="DE">
Κύριε Πρόεδρε, αξιότιμοι βουλευτές, καταρχάς θα ήθελα να εκφράσω τις ευχαριστίες μου για τη δέσμευση που επιδείξατε σε αυτήν την περιεκτική συζήτηση η οποία συμπεριέλαβε μεγάλο αριθμό ομιλιών. Αυτό αποδεικνύει την ανάγκη να αντιμετωπιστούν λεπτομερώς στο παρόν Κοινοβούλιο τα ζητήματα που σχετίζονται με την περιφερειακή πολιτική και την πολιτική συνοχής. Θα ήθελα να ξεκινήσω με κάτι πολύ σημαντικό για εμένα. Ήταν πολύ σημαντικό για το Κοινοβούλιο από άποψη χρονικού προγραμματισμού, και το επικρότησα και εγώ ο ίδιος, ότι το Κοινοβούλιο θα πρέπει να έχει τη δυνατότητα να διαμορφώσει λεπτομερή, πολυεπίπεδη γνώμη πριν από τη δημοσίευση των σχεδίων κανονισμών μας, και ότι αυτή η γνωμοδότηση θα βρει στη συνέχεια την έκφρασή της στους αντίστοιχους κανονισμούς. Ως εκ τούτου, ζητώ την κατανόησή σας διότι στο σημείο αυτό δεν είμαι σε θέση να προσφέρω ολοκληρωμένες προτάσεις εγγράφως διότι αυτές θα βασιστούν συγκεκριμένα στις εκθέσεις που παρουσιάζονται τώρα.
<P>
Είναι πολύ σημαντικό να δώσουμε μεγαλύτερη έμφαση στην ποιότητα της εργασίας με τις περιφέρειες, ιδίως όταν εξετάζουμε ορισμένες χώρες που αντιμετωπίζουν γνήσια διαρθρωτικά προβλήματα. Στην περίπτωση αυτή είναι απαραίτητο όχι μόνο να εξετάσουμε την κατανομή των πόρων και τον προσδιορισμό των στόχων, αλλά και να βοηθήσουμε κατά τον ορισμό των προγραμμάτων για τον εντοπισμό των στόχων και να παράσχουμε βοήθεια με τη διαμόρφωση συσπειρώσεων σε μεμονωμένες περιφέρειες και τμήματα περιφερειών προκειμένου να παραχθεί βιώσιμη οικονομική ανάπτυξη.
<P>
Με κίνδυνο να επαναλάβω τα όσα ανέφεραν ήδη ορισμένοι ομιλητές, θα ήθελα να επισημάνω ότι η πρότασή μας θα περιέχει ξεχωριστό κεφάλαιο σχετικά με την πολυεπίπεδη διακυβέρνηση που θα καλεί όλα τα ενδιαφερόμενα μέρη να συνεργαστούν κατά τη χάραξη λειτουργικών προγραμμάτων στις περιφέρειες. Στο σημείο αυτό, θα ήθελα επίσης να καλέσω εκείνους που βρίσκονται σε θέσεις ευθύνης στις περιφέρειες να διασφαλίσουν ότι θα συμπεριληφθούν και οι τοπικές διοικήσεις. Αυτό διότι, όπως πολλοί από εσάς, άκουσα και εγώ καταγγελίες από τις περιφέρειες ότι οι εθνικές αρχές δεν συμπεριλαμβάνονται, ενώ οι τοπικές διοικήσεις παραπονιούνται για το γεγονός ότι το περιφερειακό επίπεδο δεν τις περιλαμβάνει.
<P>
Αν εξετάσουμε την ιδέα της κυριότητας, που αναφέρθηκε ήδη αρκετές φορές, τότε είναι σίγουρα αναγκαίο όλοι εσείς να προσφέρετε μια χείρα βοηθείας. " απλοποίηση αποτελεί μια πολυχρησιμοποιημένη, αν όχι υπερβολικά χρησιμοποιημένη, λέξη που δημιουργεί μια πρόκληση για όλους εμάς. Ωστόσο, η απλοποίηση δεν μπορεί να σημαίνει απλώς χαλάρωση των ελέγχων. Πρέπει να χρησιμοποιήσουμε κατάλληλα μέσα για να προσπαθήσουμε να απλοποιήσουμε τις επιχειρηματικές μας δραστηριότητες. Διατηρώ μεγάλες ελπίδες για το έργο που εκπονείται από τον κ. Barnier στον τομέα των δημοσίων συμβάσεων, της απλοποίησης της διαδικασίας μέσω της περαιτέρω τυποποίησης των διαδικασιών, της μείωσης του περιθωρίου σφάλματος και, ως εκ τούτου, της ουσιαστικής συνεισφοράς στην απλοποίηση. Πρέπει να διαδραματίσουμε τον ρόλο μας σε αυτό υποβάλλοντας περαιτέρω προτάσεις σε σχέση με τα ποσά κατ' αποκοπή κ.τ.λ. Και εδώ θα είναι σημαντικό να ακολουθήσουν τα κράτη μέλη το παράδειγμά μας.
<P>
Ένας από τους ομιλητές πρότεινε να απομακρυνθεί το Ευρωπαϊκό Διαρθρωτικό Ταμείο από την οικογένεια των διαρθρωτικών Ταμείων, αλλά δεν έχουμε σχέδια προς αυτήν την κατεύθυνση. Πολλά από όσα πρέπει να γίνουν στις αγροτικές περιοχές πρέπει να καλύπτονται επίσης από το Ευρωπαϊκό Γεωργικό Ταμείο Αγροτικής Ανάπτυξης, σκοπός του οποίου είναι όχι μόνο η υποστήριξη των γεωργών, αλλά και η υποστήριξη των αγροτικών περιοχών. Όπως γνωρίζουμε, υπάρχουν αρκετοί παράγοντες και συμμετέχοντες στον τομέα αυτόν. Και εδώ, σκοπός είναι η επίτευξη καλύτερου συντονισμού μεταξύ των διαφόρων ταμείων, κάτι που αποτελεί γενικότερο στόχο για το κοινό στρατηγικό πλαίσιο.
<P>
Οι προϋποθέσεις θα μας βοηθήσουν να βελτιώσουμε την ποιότητα του έργου μας. Πολλά ειπώθηκαν σήμερα σχετικά με τις μεταβατικές περιφέρειες, τα περισσότερα εκ των οποίων ήταν σωστά και σημαντικά. Σκοπός είναι να βοηθηθεί η ανάπτυξη σε αυτές τις περιφέρειες, που δεν εκφράζουν ακόμα τον ευρωπαϊκό μέσο όρο. Αυτό είναι το όλο νόημα της περιφερειακής πολιτικής. " ουσία του θέματος είναι η ακόλουθη: να συμβάλουμε στην ανάπτυξη με ποιοτικούς και ποσοτικούς όρους και να διασφαλίσουμε ότι οι στόχοι της στρατηγικής Ευρώπη 2020 θα επιτευχθούν, για παράδειγμα στους τομείς της ενέργειας, της αλλαγής του κλίματος, της καινοτομίας, της έρευνας, της εκπαίδευσης και της κατάρτισης, της απασχόλησης και της εκστρατείας για την καταπολέμηση της φτώχειας. Θα ήθελα να ευχαριστήσω όλους για αυτήν τη συζήτηση που ήταν αποτέλεσμα μεγάλης δέσμευσης, καθώς και για την τεράστια υποστήριξη που έχει δείξει το Κοινοβούλιο για τις πολιτικές μας.
<SPEAKER ID="108" NAME="Miroslav Mikolášik">
εισηγητής. - (EN) Κύριε Πρόεδρε, η εκτέλεση των προγραμμάτων αποτελεί μια συνεχή και δυναμική διαδικασία που μπορεί να επηρεαστεί μέσω του εντοπισμού των συχνών ελλείψεων στην όλη διαδικασία και των τομέων όπου χρειάζονται μεταρρυθμίσεις.
<P>
Εν προκειμένω, η καθιέρωση του νέου μέσου της υποβολής στρατηγικών εκθέσεων αυξάνει τη λογοδοσία όσον αφορά την επίτευξη των στόχων της πολιτικής και δείχνει ότι η πολιτική συνοχής πρέπει να εξετάζει όλες τις ευρωπαϊκές περιφέρειες και τις κοινωνικές προκλήσεις προκειμένου να επιτευχθεί έξυπνη και βιώσιμη ανάπτυξη χωρίς αποκλεισμούς σε ολόκληρη την ΕΕ.
<P>
" πολιτική συνοχής βασίζεται στην χρηστή διακυβέρνηση σε ευρωπαϊκό, εθνικό, περιφερειακό και τοπικό επίπεδο. " ομαλή συνεργασία σε όλα αυτά τα επίπεδα είναι ιδιαίτερα επιθυμητή, όπως και η απλοποίηση της όλης διαδικασίας. Ασφαλώς, οι πόροι δεν πρέπει να μείνουν αναξιοποίητοι λόγω υπέρμετρης γραφειοκρατίας ή επαχθών κανόνων και διαδικασιών. " καλά χρηματοδοτούμενη πολιτική συνοχής πρέπει να είναι εγγύτερα στους πολίτες της ΕΕ και να εξακολουθήσει να καλύπτει όλες τις ευρωπαϊκές περιφέρειες και τις κοινωνικές προκλήσεις, βοηθώντας τους φτωχότερους να καλύψουν τη διαφορά και προσφέροντας έξυπνη και βιώσιμη ανάπτυξη χωρίς αποκλεισμούς για ολόκληρη την Ευρωπαϊκή Ένωση.
<P>
" στρατηγική έκθεση για το 2010 αποτελεί ισχυρό κίνητρο για τη βελτίωση της ισχύουσας εκτέλεσης των προγραμμάτων της πολιτικής συνοχής. Ενθαρρύνει επίσης τα κράτη μέλη να διορθώσουν τις καθυστερήσεις κατά τις επενδύσεις των πόρων της ΕΕ και να αναπτύξουν αποδοτικότερα σχέδια δράσης για την επίτευξη των συμφωνηθέντων αποτελεσμάτων. Ως εκ τούτου, εύχομαι ότι το αποτέλεσμα της σημερινής ψηφοφορίας σχετικά με τη στρατηγική έκθεση για το 2010 θα στείλει αυτό το μήνυμα στα κράτη μέλη και την Επιτροπή.

<CHAPTER ID="004">
Έγκριση των συνοπτικών πρακτικών της προηγούμενης συνεδρίασης
<SPEAKER ID="074" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι, η Επιτροπή ενεργοποίησε εχθές το σύστημα συναγερμού ραδιενεργού κινδύνου μετά από ένα συμβάν στο Krsko στη Σλοβενία, οι λεπτομέρειες του οποίου παραμένουν ασαφείς. Ο συναγερμός δημοσιοποιήθηκε μέσω μιας διαδικασίας που περιγράφηκε ως ασυνήθης, τα αίτια όμως και οι συνέπειές του εξακολουθούν να καλύπτονται από πλήρη σύγχυση και αοριστία.
<P>
Καλούμε, επομένως, τη σλοβενική Προεδρία και την Επιτροπή να διατηρήσουν το επίπεδο διαφάνειας που ζητεί μετ' επιτάσεως η Επιτροπή και να πουν στο Ευρωπαϊκό Κοινοβούλιο και στην κοινή γνώμη τι πραγματικά συνέβη και τι συμβαίνει τώρα, διότι επί του παρόντος κυκλοφορούν σειρά από φήμες, που ούτε σαφείς είναι ούτε απολύτως ξεκάθαρες. Κατά συνέπεια, απαιτούμε τις αναγκαίες διευκρινίσεις από τις ευρωπαϊκές αρχές.
<SPEAKER ID="075" NAME="Roberto Musacchio" AFFILIATION="GUE/NGL">
(IT) Κύριε Πρόεδρε, κυρίες και κύριοι, θα ήθελα πολύ συνοπτικά να στηρίξω το αίτημα της συναδέλφου μου. Έχουμε ένα πολύ σοβαρό συμβάν σε έναν αντιδραστήρα, που έχει αντιμετωπίσει ήδη προβλήματα στο παρελθόν. Απαιτείται η μέγιστη διαφάνεια, πόσο δε μάλλον που γνωρίζουμε ότι το κλείσιμο του αντιδραστήρα και η ασφάλισή του δεν είναι απλή υπόθεση. Σε ό,τι αφορά τη χώρα μου, είμαστε λίγες μόνο δεκάδες χιλιόμετρα μακριά από τη Σλοβενία, η οποία μάλιστα κατέχει επί του παρόντος την Προεδρία.
<SPEAKER ID="076" NAME="Πρόεδρος">
Ακούσαμε δύο ομιλητές για το θέμα αυτό, και νομίζω ότι αρκεί.
<SPEAKER ID="077" NAME="Günter Verheugen">
Αντιπρόεδρος της Επιτροπής. - (EN) Κύριε Πρόεδρε, την 1η Ιουνίου, με βάση την ενημέρωση που έλαβε από το σύστημα επείγουσας ανταλλαγής ραδιολογικών πληροφοριών της Ευρωπαϊκής Κοινότητας (ECURIE) και καθοδηγούμενη από την αρχή της προφύλαξης, η Επιτροπή εξέδωσε δημόσια ανακοίνωση για το μήνυμα συναγερμού από τη Σλοβενία στις 17:38 τοπική ώρα. Αυτό αφορούσε την απώλεια ψυκτικού υγρού που σημειώθηκε στο πρωτοταγές ψυκτικό σύστημα του πυρηνικού σταθμού στο Krško στη νοτιοδυτική Σλοβενία.
<P>
Σύμφωνα με τις τελευταίες πληροφορίες που λάβαμε από τις σλοβενικές αρχές, ο αντιδραστήρας του πυρηνικού σταθμού του Krško έκλεισε τελείως την Τετάρτη, 4 Ιουνίου στις 19:30. " σχετικά μικρή διαρροή παρέμεινε εντός του προστατευτικού περιβλήματος. Οι σλοβενικές αρχές επιβεβαίωσαν ότι δεν υπήρξε καμία απόρριψη στο περιβάλλον. " κατάσταση μπορεί να θεωρηθεί ότι είναι υπό πλήρη έλεγχο.
<P>
" Επιτροπή διαβίβασε αμέσως την πληροφορία αυτή σε όλα τα κράτη μέλη σύμφωνα με τη διαδικασία και εξέδωσε δεύτερη δημόσια ανακοίνωση. " ενημέρωση για το συμβάν προήλθε από το σύστημα επείγουσας ανταλλαγής ραδιολογικών πληροφοριών της Ευρωπαϊκής Κοινότητας. Το σύστημα ECURIE υποχρεώνει τα κράτη μέλη να προειδοποιούν τάχιστα την Επιτροπή και όλα τα κράτη μέλη που δυνητικά επηρεάζονται, όταν προτίθενται να λάβουν αντίμετρα, αν παρίσταται ανάγκη, προκειμένου να προστατεύσουν τον πληθυσμό από τις συνέπειες ενός ραδιολογικού ή πυρηνικού ατυχήματος. " Ευρωπαϊκή Κοινότητα πρέπει να προωθεί αμέσως αυτήν την προειδοποίηση σε όλα τα κράτη μέλη.
<P>
Και τα 27 κράτη μέλη, όπως και η Ελβετία, έχουν υπογράψει τη συμφωνία ECURIE. " Επιτροπή τονίζει με έμφαση ότι το σύστημα ECURIE είναι ένα σύστημα ανταλλαγής πληροφοριών για πυρηνικά συμβάντα και η Επιτροπή θεωρεί ότι μια προσέγγιση πλήρους διαφάνειας είναι η πλέον ενδεδειγμένη απάντηση σε περιπτώσεις πυρηνικών συμβάντων.
<SPEAKER ID="078" NAME="Rebecca Harms" AFFILIATION="Verts/ALE">
(DE) Κύριε Πρόεδρε, κύριε Επίτροπε, κυρίες και κύριοι, πρόσφατα εξασφάλισα στοιχεία μέτρησης της ραδιενέργειας από τον σταθμό μέτρησης της ραδιενέργειας στο Krško, τα οποία δείχνουν ότι, στην πράξη, εκπληκτική αύξηση των επιπέδων ραδιενέργειας καταγράφηκε την ημέρα πριν από την ενεργοποίηση του συναγερμού. Δόθηκε εξήγηση επ' αυτού.
<SPEAKER ID="079" NAME="Πρόεδρος">
Με αυτό, κλείνουμε τη συζήτηση για το συγκεκριμένο σημείο της ημερήσιας διάταξης. " Επιτροπή θα το σημειώσει. Θα συνεχίσουμε τώρα με τις συνήθεις εργασίες μας.
<P>
(Εγκρίνονται τα συνοπτικά πρακτικά της προηγούμενης συνεδρίασης)

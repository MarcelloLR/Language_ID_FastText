<CHAPTER ID="013">
Παρεμβάσεις ενός λεπτού επί σημαντικών πολιτικών θεμάτων
<SPEAKER ID="029" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="030" NAME="Γεώργιος Παπαστάμκος" AFFILIATION="PPE-DE">
(EL) Κύριε Πρόεδρε, επιτρέψτε μου να ενημερώσω το Σώμα για την προκλητική συμπεριφορά της Τουρκίας κατά της Ελλάδος.
<P>
Οι συνεχείς παραβάσεις και παραβιάσεις του ελληνικού εναερίου χώρου, οι χαμηλές υπερπτήσεις μαχητικών αεροπλάνων πάνω από κατοικημένα ελληνικά νησιά, η παρεμπόδιση της ασφαλούς ναυσιπλοΐας στα ελληνικά χωρικά ύδατα και οι οχλήσεις στην έρευνα και διάσωση στην ίδια θαλάσσια περιοχή του Αιγαίου, που αποτελεί αποκλειστική ευθύνη της Ελλάδος, αλλά και η εκτεταμένη προώθηση λαθρομεταναστών εκ μέρους της Τουρκίας αποτελούν δυσοίωνα στοιχεία για την σταθερότητα στην ευρύτερη περιοχή.
<P>
Οφείλουμε να καταδικάσουμε την προκλητική συμπεριφορά και την συνεχιζόμενη στρατηγική αμφισβήτησης των κυριαρχικών δικαιωμάτων χώρας μέλους της Ένωσης - της Ελλάδος - εκ μέρους της Τουρκίας και να στείλουμε το σαφές μήνυμα ότι η συμπεριφορά της την απομακρύνει από την ευρωπαϊκή προοπτική.
<SPEAKER ID="031" NAME="Csaba Sándor Tabajdi" AFFILIATION="PSE">
(HU) Κατόπιν των μέτρων που συνεπάγονται διακρίσεις και θεσπίσθηκαν το 2004 σχετικά με τους εργαζομένους από τα νέα κράτη μέλη που εργάζονται στα ευρωπαϊκά θεσμικά όργανα, και τα οποία κρίθηκαν έκνομα με απόφαση του Ευρωπαϊκού Δικαστηρίου το 2008, θα ήθελα να επιστήσω την προσοχή σας σε μια νέα απόφαση η οποία συνεπάγεται διακρίσεις.
<P>
Τεσσεράμισι χρόνια έχουν παρέλθει και όμως οι υπήκοοι των νέων κρατών μελών εξακολουθούν να αισθάνονται πολίτες δεύτερης κατηγορίας. Αυτό που συνέβη, κύριε Πρόεδρε, είναι ότι πέρσι προκηρύχθηκε διαγωνισμός για τη θέση του προϊσταμένου μονάδας των ούγγρων διερμηνέων που εργάζονται στο Ευρωπαϊκό Κοινοβούλιο, θέση για την οποία δικαιούνται να υποβάλουν αίτηση πολίτες από κάθε κράτος μέλος. Ο προϊστάμενος μονάδας στην υπηρεσία διερμηνείας είναι υπεύθυνος όχι μόνο για διοικητικές υποθέσεις αλλά και για την επίβλεψη της μεταφοράς της ορολογίας της Ευρωπαϊκής Ένωσης στην ουγγρική γλώσσα.
<P>
Κύριε Πρόεδρε, προκαλεί απέχθεια το γεγονός ότι από τους δύο υποψηφίους, έναν Ούγγρο και έναν Βρετανό, επελέγη ο βρετανός υποψήφιος. Μπορείτε να φαντασθείτε να καταλαμβάνεται μια θέση σε γαλλόφωνη υπηρεσία από έναν Άγγλο ή έναν Ισπανό; Κύριε Πρόεδρε, τούτο συνιστά απαράδεκτη διακριτική μεταχείριση και προκαλεί σημαντική ζημία σε ό,τι αφορά τη μετάφραση των κειμένων της Ευρωπαϊκής Ένωσης. Εξ ονόματος όλων των νέων κρατών μελών, θα ήθελα να καταγραφεί η διαμαρτυρία μου.
<SPEAKER ID="032" NAME="Πρόεδρος">
Θα λάβετε φυσικά απάντηση επ' αυτού.
<SPEAKER ID="033" NAME="Marian Harkin" AFFILIATION="ALDE">
Κύριε Πρόεδρε, απόψε ακούσαμε εσάς και άλλους να προβαίνετε σε δηλώσεις σχετικά με την τρομερή κατάσταση στη Γάζα και την ανάγκη για άμεση εκεχειρία, καθώς και την απόσυρση των ισραηλινών ενόπλων δυνάμεων από τη Γάζα. Οφείλω να πω ότι, στο πλαίσιο αυτό, συμφωνώ με τον κύριο Cohn-Bendit ότι το Κοινοβούλιο θα πρέπει να τοποθετηθεί - δεν μπορούμε να παραμένουμε αμέτοχοι.
<P>
Εντούτοις, είναι κατά κάποιον τρόπο λίγο κοινότοπο να μιλάμε για συνήθη θέματα, ακούγοντας όλα όσα ειπώθηκαν, αλλά φυσικά τα συνήθη θέματα αφορούν όλους τους πολίτες μας. Το προηγούμενο σαββατοκύριακο στην Ιρλανδία η ανακοίνωση της Dell ότι θα προβεί στη μετακίνηση 2 000 θέσεων εργασίας έπεσε ως κεραυνός εν αιθρία για την κοινωνία στη μεσοδυτική και δυτική Ιρλανδία. Σε μια χρονική στιγμή κατά την οποία βιώνουμε παγκόσμια χρηματοπιστωτική ύφεση, κάτι τέτοιο είναι ιδιαίτερα δύσκολο για τους εργαζομένους που απασχολούνται άμεσα στη Dell αλλά και για τους προμηθευτές της κλπ.
<P>
Στο πλαίσιο αυτό, το Ευρωπαϊκό Ταμείο Παγκοσμιοποίησης θα μπορούσε να αποδειχθεί ιδιαίτερα σημαντικό στην προσπάθεια για εκ νέου εκπαίδευση και κατάρτιση των εργαζομένων και τη συνδρομή στην προώθηση της επιχειρηματικότητας για την αυτοαπασχόληση. Είναι ζωτικής σημασίας η ιρλανδική κυβέρνηση να υποβάλει άμεσα αίτηση στο Ταμείο Παγκοσμιοποίησης, προκειμένου οι εργαζόμενοι να ανακτήσουν την πίστη τους στο μέλλον και να διαπιστώσουν ότι η ΕΕ εργάζεται για να συνδράμει όλους τους εργαζομένους και, στην περίπτωση αυτή, αυτούς στη δυτική και μεσοδυτική Ιρλανδία.
<SPEAKER ID="034" NAME="Ryszard Czarnecki" AFFILIATION="UEN">
- (PL) Κύριε Πρόεδρε, μόλις καταλήξαμε σε συμφωνία, δυνάμει της οποίας η ροή του ρωσικού αερίου θα αποκατασταθεί τελικά σε αρκετά κράτη μέλη της Ένωσης στα οποία ο εφοδιασμός είχε διακοπεί. Αξίζει να τονίσουμε την αλληλεγγύη των κρατών μελών εν προκειμένω, αν και δυστυχώς αυτό δεν ήταν εμφανές ευθύς εξαρχής. Οι διάφορες χώρες είχαν πολύ διαφορετικές απόψεις επ' αυτού. Ευτυχώς, όμως, προσπαθήσαμε τελικά να παρουσιάσουμε ενιαίο μέτωπο.
<P>
Δεδομένου ότι θα συζητήσουμε το θέμα σε δύο ημέρες, θα ήθελα να αναδείξω δύο σημεία. Πρώτον, το θέμα αυτό καθιστά σαφές ότι η Ρωσία χειρίζεται αμιγώς οικονομικά ζητήματα σαν να ήταν αμιγώς πολιτικά εργαλεία. Δεύτερον, το εν λόγω θέμα καθιστά επίσης σαφές ότι ως Ένωση πρέπει να χαράξουμε κοινή ενεργειακή πολιτική. Αυτό χρειαζόμαστε και όχι μεμονωμένες ενεργειακές πολιτικές για τις μεγαλύτερες χώρες, όπως αυτές οι οποίες κατασκευάζουν αγωγούς κάτω από τη Βαλτική Θάλασσα με δική τους πρωτοβουλία.
<SPEAKER ID="035" NAME="László Tőkés" AFFILIATION="Verts/ALE">
(HU) Κύριε Πρόεδρε, κυρίες και κύριοι, σε μια παγκόσμια εποχή όπου κυριαρχεί η Κόκα Κόλα και τα ανθυγιεινά πατατάκια, θα ήθελα να υψώσω τη φωνή υπέρ της ουγγρικής οινοποιήσιμης αμπέλου που φύεται στη λεκάνη των Καρπαθίων και η οποία είναι διεθνούς σημασίας. Ως αποτέλεσμα των οδηγιών της ΕΕ οι οποίες έχουν ερμηνευθεί εσφαλμένα, τα ευρωπαϊκά κονδύλια στις μέρες μας διοχετεύονται στη στήριξη εκείνων οι οποίοι εκριζώνουν τους αμπελώνες τους, ενώ όχι σπάνια εκείνοι οι οποίοι φυτεύουν νέες επίλεκτες ποικιλίες τιμωρούνται.
<P>
" λεκάνη των Καρπαθίων, εντός της επικράτειας της ιστορικής Ουγγαρίας, υπήρξε κάποτε μια από τις μεγαλύτερες περιοχές αμπελοκαλλιέργειας στην Ευρώπη, με έκταση άνω των 600 000 εκταρίων. Το 1948 εξακολουθούσαν να υπάρχουν 260 000 εκτάρια οινοποιήσιμης αμπέλου στην Ουγγαρία, σήμερα όμως η έκταση αυτή έχει συρρικνωθεί στα 40 000 εκτάρια. Για πόσο καιρό ακόμη τα οινοποιία και το φυσικό περιβάλλον στη λεκάνη των Καρπαθίων θα εξακολουθούν να καταστρέφονται με αυτόν τον τρόπο;
<P>
Κρασί, σιτάρι, ειρήνη! Επικαλούμαι αυτόν τον ουγγρικό λαϊκό χαιρετισμό για να σας ευχηθώ ευλογημένη νέα χρονιά.
<SPEAKER ID="036" NAME="Mary Lou McDonald" AFFILIATION="GUE/NGL">
Κύριε Πρόεδρε, θα μιλήσω για το θέμα της Παλαιστίνης. Παρατήρησα ότι στα προηγούμενα σχόλιά σας φανήκατε κάπως επιφυλακτικός ως προς τη θέση σας σχετικά με το Ισραήλ: 900 Παλαιστίνιοι είναι νεκροί, το εν τρίτο εκ των οποίων παιδιά, και ακόμη δεν βρίσκουμε τη δύναμη στο Σώμα να καταδικάσουμε απερίφραστα τις θηριωδίες των Ισραηλινών.
<P>
Αυτή η βίαιη επίθεση δεν είναι μόνο δυσανάλογη· είναι εντελώς αδικαιολόγητη. Δεν απορρέει από τις ανάγκες ασφαλείας των Ισραηλινών· πρόκειται μάλιστα για μια κυνική επίθεση ακριβείας όχι μόνο κατά της Χαμάς, αλλά και κατά του παλαιστινιακού πληθυσμού. Φρονώ ότι τα κράτη μέλη έχουν πλέον ηθική υποχρέωση να προβούν σε πλήρη επίδειξη ισχύος από διπλωματική και πολιτική σκοπιά έναντι του Ισραήλ, προκειμένου να τεθεί τέρμα στη βία.
<P>
Το να τηρούμε παθητική στάση έναντι της ισραηλινής κυβέρνησης δεν θα έχει αποτέλεσμα· ποτέ δεν είχε. Το Ισραήλ πρέπει να κατανοήσει πλέον ότι πράγματι οι πράξεις του έχουν επιπτώσεις. Καλώ λοιπόν όλους τους ευρωβουλευτές να ζητήσουν την άμεση αναστολή της Ευρωμεσογειακής Συμφωνίας, καθώς και όλων των προτιμησιακών εμπορικών συμφωνιών ανάμεσα στην ΕΕ και το Ισραήλ. Ομοίως, πρέπει να αντισταθούμε σε κάθε απόπειρα αναβάθμισης των σχέσεων ανάμεσα στην ΕΕ και το κράτος του Ισραήλ το οποίο έχει θέση τη Γάζα υπό πολιορκία και διαπράττει θηριωδίες κατά του παλαιστινιακού λαού.
<P>
Τις ρητορείες περί ανθρωπίνων δικαιωμάτων, οι οποίες τόσο συχνά αντηχούν σε αυτήν την αίθουσα συνεδριάσεων, πρέπει πλέον να τις τιμήσουμε με λόγια και πράξεις. Αυτή είναι η μοναδική προοπτική για μια επιτυχή ειρηνευτική διαδικασία στη Μέση Ανατολή.
<SPEAKER ID="037" NAME="Πρόεδρος">
Ο περίπλοκος χαρακτήρας του εν λόγω ζητήματος φαίνεται μόνο και μόνο από το χρόνο που χρειαστήκατε για την παρέμβασή σας. Υπερβήκατε το χρόνο αγόρευσης κατά 50%. " συζήτηση θα διεξαχθεί την Τετάρτη το απόγευμα.
<SPEAKER ID="038" NAME="Kathy Sinnott" AFFILIATION="IND/DEM">
Κύριε Πρόεδρε, την προηγούμενη εβδομάδα η εκλογική μου περιφέρεια συγκλονίσθηκε από την ανακοίνωση, όπως δήλωσε η κυρία Harkin, για την απώλεια σχεδόν 2 000 θέσεων εργασίας στο εργοστάσιο της Dell. Τούτο συνεπάγεται ενδεχομένως και την απώλεια ακόμη 2 000 θέσεων εργασίας οι οποίες εξαρτώνται από την παραγωγή της Dell στην Ιρλανδία. " Dell μεταφέρει την παραγωγική της μονάδα στο Łódź της Πολωνίας χάρη στις κρατικές ενισχύσεις ύψους σχεδόν 52 εκατομμυρίων EUR.
<P>
Μπορεί η Επιτροπή να με διαβεβαιώσει ότι οι κρατικές ενισχύσεις που χρησιμοποιεί η Πολωνία εμπίπτουν στους κοινοτικούς κανόνες ανταγωνισμού, καθώς και ότι θα είναι διαθέσιμες επαρκείς ενισχύσεις από το Ευρωπαϊκό Ταμείο Παγκοσμιοποίησης για την προετοιμασία των εργαζομένων που απολύθηκαν ώστε να προσληφθούν σε νέες θέσεις;
<SPEAKER ID="039" NAME="Dimitar Stoyanov" AFFILIATION="NI">
(BG) Κυρίες και κύριοι, πριν από δύο ημέρες στους τοίχους τεσσάρων σχολείων της πόλης Μπουργκάς γράφτηκαν ρατσιστικά συνθήματα. Κάποιοι είχαν γράψει με σπρέι στους τοίχους φράσεις όπως: "Κάντε τους Βούλγαρους σαπούνια" και "Θάνατος στους γκιαούρηδες". " λέξη "γκιαούρης" είναι υποτιμητική τουρκική έκφραση η οποία χρησιμοποιούταν κατά την περίοδο της Οθωμανικής Αυτοκρατορίας για τους μη μουσουλμάνους υποτελείς και όσους δεν είχαν τουρκική καταγωγή. Στο μυαλό των Τούρκων ο γκιαούρης θεωρείται υπάνθρωπος, με αποτέλεσμα αυτή να θεωρείται η πλέον προσβλητική ρατσιστική βρισιά στην τουρκική γλώσσα. Τη λέξη "γκιαούρηδες" χρησιμοποίησαν ο πρώην υπουργός Γεωργίας Nihat Kabil και οι τούρκοι διοικητές του Υπουργείου Γεωργίας αναφερόμενοι στους Βούλγαρους οι οποίοι είχαν ενταχθεί και στη συνέχεια εκχώρησαν προτιμησιακή μεταχείριση στους Τούρκους.
<P>
Κυρίες και κύριοι, ας είναι αυτό το περιστατικό προειδοποίηση για την τουρκική νοοτροπία του 21ου αιώνα. Το παράδειγμα αυτό από μόνο του καταδεικνύει ότι η Τουρκία δεν έχει καμία θέση στην Ευρωπαϊκή Ένωση γιατί είναι μια ρατσιστική, ξενοφοβική χώρα η οποία στηρίζει και προωθεί το ρατσισμό και την ξενοφοβία στις γειτονικές της χώρες. " περίπτωση αυτή δείχνει ότι οι Βούλγαροι όχι μόνο δεν συνιστούν πηγή μίσους, αλλά και ότι είναι θύματα μίσους και εθνοτικής μισαλλοδοξίας.
<P>
Το Ευρωπαϊκό Κοινοβούλιο είχε πάντα σθεναρή στάση ενάντια στο ρατσισμό και την εθνοτική μισαλλοδοξία. Απευθύνω έκκληση σε σας, ως Μέλη του Σώματος, να στηρίξετε για άλλη μια φορά τη γραπτή μας δήλωση με την οποία καταδικάζεται ο τουρκικός ρατσισμός κατά των Βούλγαρων.
<SPEAKER ID="040" NAME="Tunne Kelam" AFFILIATION="PPE-DE">
Ευχαριστώ, κύριε Πρόεδρε. Επικροτώ τις προσπάθειες της τσεχικής Προεδρίας ως προς το χειρισμό της τρέχουσας κρίσης του αερίου αλλά το να μεσολαβούμε στη μια κρίση μετά την άλλη δεν είναι λύση. " ΕΕ δεν μπορεί να παραμένει σε ρόλο μπέιμπι-σίτερ· αυτόν ενός enfant terrible. Ένα συμπέρασμα είναι σαφές: το να βασιζόμαστε σε μια αμοιβαία ωφέλιμη στρατηγική συμμαχία με τη Ρωσία ως αξιόπιστο προμηθευτή ενέργειας συνιστά στρατηγική παρανόηση. " βασική αιτία της τρέχουσας κρίσης δεν είναι η Ουκρανία, αλλά η κρίση εντός της ίδιας της Gazprom, η οποία δεν κατάφερε να σταθεί στο ύψος των ίδιων των δεσμεύσεών της.
<P>
Επί οκτώ συναπτά έτη, η παραγωγή αερίου από τη Gazprom παραμένει στάσιμη στα ίδια επίπεδα. Αυτό είναι το σύνηθες αποτέλεσμα του πολιτικού κρατικού ελέγχου επί της παραγωγής. " αδυναμία μεταφοράς αερίου την ίδια στιγμή στους ρώσους πελάτες και η τήρηση των δεσμεύσεων στο εξωτερικό ανάγκασαν ενδεχομένως τον κύριο Πούτιν να ξεκινήσει την πολιτική κρίση και να προβάλει την Ουκρανία ως αποδιοπομπαίο τράγο. Τούτο καθιστά όλο και πιο σημαντικό για μας να επικεντρωθούμε στην εξεύρεση νέων πηγών ενέργειας.
<SPEAKER ID="041" NAME="Magda Kósáné Kovács" AFFILIATION="PSE">
. - (HU) Κύριε Πρόεδρε, συνάδελφοι βουλευτές, η οικονομική κρίση την οποία πολλοί θεώρησαν αρχικά ως τακτική τρόμου εκ μέρους των μέσων ενημέρωσης έφθασε πλέον στην Ευρώπη· πλήττει χώρες, περιοχές, τοπικές κοινότητες, επιχειρήσεις και μαζί με αυτές οικογένειες και εργαζομένους. Δύο από τους συναδέλφους βουλευτές μίλησαν ήδη γι' αυτό. Οι επιπτώσεις της ύφεσης δεν μας επηρεάζουν όλους το ίδιο, όπως μας υπενθυμίζει η Επιτροπή στην ανακοίνωσή της. Ο αρνητικός αντίκτυπος πολλαπλασιάζεται εκθετικά στις παρυφές της Ευρώπης και της κοινωνίας.
<P>
Προκειμένου να μην επιτρέψουμε στην παρούσα κατάσταση να μετατρέψει την αρχή της αξιοπρεπούς εργασίας σε κενολογίες και να βοηθηθούμε ώστε να αποφύγουμε την έκρηξη της φτώχειας, πρέπει να επικεντρώσουμε τις προσπάθειές μας στους πόρους μας. Για το λόγο αυτό, χαιρετίζω την ανακοίνωση της Επιτροπής, καθώς και την δέσμευση του Επιτρόπου Špidla για την ευαισθητοποίηση και την έκκλησή του η Ευρώπη να καταβάλει προσπάθειες για την προστασία των πλέον ευάλωτων κοινωνικών ομάδων σε αυτήν την εποχή της φθίνουσας οικονομικής δραστηριότητας.
<P>
" διαφοροποιημένη προσέγγιση της Επιτροπής μας δίνει λόγους να ελπίζουμε ότι μια ενωμένη Ευρώπη δεν θα σημαίνει επιβεβλημένη ομοιομορφία, ιδίως όχι σε μια περίοδο κρίσης. Ελπίζω και αναμένω ότι θα λάβει τη στήριξη του Ευρωπαϊκού Κοινοβουλίου από την άποψη αυτή.
<SPEAKER ID="042" NAME="Magor Imre Csibi" AFFILIATION="ALDE">
Κύριε Πρόεδρε, σήμερα βρισκόμαστε αντιμέτωποι με ένα παράδοξο. Αν και η πλειονότητα των ευρωπαίων καταναλωτών έχουν επανειλημμένα δηλώσει ότι τάσσονται κατά των ΓΤΟ, έρευνες καταδεικνύουν ότι αγοράζουν γενετικά τροποποιημένα τρόφιμα όταν αυτά διατίθενται στα σούπερ μάρκετ.
<P>
Πολλοί καταναλωτές δεν γνωρίζουν ότι στην Ευρώπη πωλούνται γενετικά τροποποιημένα τρόφιμα ή απλώς πέφτουν στην παγίδα των δυσανάγνωστων επισημάνσεων και καταλήγουν να μην γνωρίζουν τι αγοράζουν.
<P>
Μια πιθανή λύση θα ήταν να επιτρέψουμε την αναφορά της απουσίας ΓΤΟ στην ετικέτα των τροφίμων. Όμως αυτή τη στιγμή δεν υπάρχουν κοινές διατάξεις για την επισήμανση των τροφίμων χωρίς ΓΤΟ, αφήνοντας στα κράτη μέλη την ελευθερία επιλογής. Τούτο προξενεί σύγχυση στους καταναλωτές και στρέβλωση της εσωτερικής αγοράς αφού, ενώ ορισμένες χώρες έχουν ήδη θεσπίσει διατάξεις για την επισήμανση τροφίμων χωρίς ΓΤΟ, άλλες αρνούνται να επιτρέψουν την παροχή τέτοιου είδους πληροφοριών.
<P>
Οι άνθρωποι θέλουν να κάνουν τις διατροφικές τους επιλογές επί τη βάσει των δικών τους αξιών και όχι σύμφωνα με μελέτες αξιολόγησης ασφαλείας. Αν ενδιαφερόμαστε για τις ανησυχίες των καταναλωτών, τότε θα πρέπει να εφαρμόζουμε πέρα ως πέρα την αρχή της διαφάνειας και να τους παρέχουμε πραγματική επιλογή. Ως εκ τούτου, καλώ την Επιτροπή να θεσπίσει νομικό πλαίσιο για την εθελούσια επισήμανση των τροφίμων χωρίς ΓΤΟ σε ευρωπαϊκό επίπεδο.
<SPEAKER ID="043" NAME="Bogusław Rogalski" AFFILIATION="UEN">
- (PL) Κύριε Πρόεδρε, θα ήθελα να αξιοποιήσω την ευκαιρία για να απευθύνω έκκληση προς το Συμβούλιο ώστε να λάβει τα κατάλληλα μέτρα, δυνάμει του άρθρου 13 της Συνθήκης της Ευρωπαϊκής Κοινότητας, για την καταπολέμηση των διακρίσεων με αφορμή την εθνοτική προέλευση στη Λιθουανία.
<P>
Τρεις πολιτικοί από την πολωνική μειονότητα εξελέγησαν στις πρόσφατες κοινοβουλευτικές εκλογές στη Λιθουανία. Οι λιθουανικές αρχές επιχείρησαν κατόπιν να τους στερήσουν τις κοινοβουλευτικές τους έδρες. Ο λόγος που επικαλέστηκαν είναι ότι τα εν λόγω πρόσωπα διαθέτουν την Karta Polaka. Πρόκειται για έγγραφο το οποίο επιβεβαιώνει ότι ο κάτοχός του ανήκει στο ευρύτερο πολωνικό έθνος και έχει ως στόχο να συνδράμει στη διατήρηση του πολωνικού πολιτισμού και της εθνικής ταυτότητας ατόμων πολωνικής καταγωγής σε ολόκληρο τον κόσμο. Οι λιθουανικές αρχές, ωστόσο, θεωρούν ότι υποδηλώνει την αφοσίωση σε μια ξένη χώρα. Τούτο είναι προφανώς γελοίο και εξωφρενικό. Επιπλέον, ισοδυναμεί με διακριτική μεταχείριση για λόγους εθνοτικής καταγωγής, ενώ αποτελεί και παραβίαση των δικαιωμάτων μιας εθνικής μειονότητας, συμπεριφορά η οποία είναι ανεπίτρεπτη για κράτος μέλος της Ευρωπαϊκής Ένωσης. Φαντάζομαι ότι οι λιθουανικές αρχές θα επιληφθούν του θέματος.
<SPEAKER ID="044" NAME="Daniel Strož" AFFILIATION="GUE/NGL">
- (CS) Κύριε Πρόεδρε, κυρίες και κύριοι, ο Bernd Posselt, ο οποίος εκπροσωπεί το κόμμα CSU της Βαυαρίας εδώ στο Κοινοβούλιο και ο οποίος ηγείται της Ένωσης Γερμανών Σουδητών πρότεινε η Τσεχική Δημοκρατία να καταργήσει τα επονομαζόμενα διατάγματα Benes κατά τη διάρκεια της Προεδρίας της. Πρόκειται για εξωφρενικό αίτημα το οποίο δεν μπορεί να εκπληρώσει η Τσεχική Δημοκρατία. Γνωρίζουμε φυσικά ότι τα διατάγματα θεσπίσθηκαν μετά το Δεύτερο Παγκόσμιο Πόλεμο, σύμφωνα με τις απόψεις των νικητριών δυνάμεων, και αντικατέστησαν τις νομικές προδιαγραφές μέχρι την ανάδειξη κανονικού κοινοβουλίου. Δεν πρόκειται, ως εκ τούτου, για το θέμα ενός καρκινικού όγκου, τρόπον τινά, στην τάξη του Ευρωπαϊκού Κοινοβουλίου, όπως ισχυρίσθηκε. Κατά την άποψή μου, η οργάνωση του κυρίου Posselt ομοιάζει με καρκινικό όγκο δεδομένου ότι κινείται σε ευθεία αντίθεση προς τους στόχους της σύγχρονης ευρωπαϊκής ολοκλήρωσης τους οποίους επιδιώκει η ΕΕ. Ενώ ο κύριος Posselt επιτίθεται στην Τσεχική Δημοκρατία, χιλιάδες γερμανοί πολίτες ζουν και εργάζονται εκεί καλά, ενώ πάρα πολλοί Γερμανοί πρώην Σουδήτες έχουν εγκατασταθεί εκεί. Αποτελώ κι εγώ παράδειγμα του ότι στη σημερινή Τσεχική Δημοκρατία δεν υφίσταται αντιγερμανική επιθετικότητα, δεδομένου ότι ως γερμανός πολίτης εξελέγην για να εκπροσωπήσω την Τσεχική Δημοκρατία στο Ευρωπαϊκό Κοινοβούλιο.
<SPEAKER ID="045" NAME="Nicodim Bulzesc" AFFILIATION="PPE-DE">
Κύριε Πρόεδρε, η κρίση του φυσικού αερίου άφησε εκατοντάδες χιλιάδες νοικοκυριά σε 17 ευρωπαϊκές χώρες χωρίς θέρμανση σε συνθήκες πολικού ψύχους. " ανατολική και κεντρική Ευρώπη επλήγη περισσότερο από τη διαμάχη, η οποία οδήγησε στο κλείσιμο εργοστασίων και σχολείων.
<P>
Ακόμη κι αν το Κίεβο και η Μόσχα υπογράψουν τη συμφωνία με τη μεσολάβηση της ΕΕ μετά από ώρες συνομιλιών με αξιωματούχους της ΕΕ, η Gazprom δηλώνει ότι η συμφωνία για την επανέναρξη του εφοδιασμού φυσικού αερίου προς την Ευρώπη μέσω Ουκρανίας θα καθυστερήσει γιατί δεν έχει λάβει αντίγραφό της.
<P>
" ομάδα των τεχνικών εμπειρογνωμόνων που απέστειλε η Ευρωπαϊκή Επιτροπή θα ελέγξει τις ροές στους ουκρανικούς αγωγούς από τη Ρωσία, ενώ ακόμη κι αν το αέριο αρχίσει να ρέει στην Ουκρανία, μπορεί να χρειασθούν περίπου 36 ώρες για να φθάσει στα κράτη μέλη της ΕΕ. Κατά συνέπεια, η Ευρώπη χρειάζεται ενιαία πολιτική για την ενεργειακή ασφάλεια προκειμένου να αποτραπούν μελλοντικές συγκρούσεις, ενώ πρέπει να διαφοροποιήσει τις πηγές του ενεργειακού ανεφοδιασμού της.
<P>
Χαιρετίζω την παρέμβαση του Κοινοβουλίου στη διαμάχη και ελπίζω ότι θα επιτευχθεί συμφωνία το συντομότερο δυνατόν, προκειμένου να αποτραπεί η επιδείνωση της σύγκρουσης.
<SPEAKER ID="046" NAME="Aurelio Juri" AFFILIATION="PSE">
(SL) Πέρσι γιορτάσαμε την τεσσαρακοστή επέτειο της συνθήκης αποτροπής της διάδοσης των πυρηνικών όπλων, ενώ ένα χρόνο πριν στο Σώμα εγκρίναμε ψήφισμα το οποίο καλούσε το Προεδρείο, το Συμβούλιο και την Επιτροπή να εντείνουν τις προσπάθειές τους προς την κατεύθυνση της καθιέρωσης ενός πιο αποτελεσματικού πολυμερούς συστήματος και της πιο αυστηρής εφαρμογής της εν λόγω συνθήκης, η οποία, όπως γνωρίζουμε, έχει περιορίσει τη διάδοση των πυρηνικών οπλοστασίων, αλλά δυστυχώς δεν έχει καταφέρει να επιφέρει μείωση του αριθμού τους. Το ψήφισμα καλούσε επίσης τις "νωμένες Πολιτείες Αμερικής να αποσύρουν τις πυρηνικές κεφαλές τους από το ευρωπαϊκό έδαφος και το "νωμένο Βασίλειο και τη Γαλλία να διακόψουν τα πυρηνικά πυραυλικά τους συστήματα.
<P>
Δεδομένου ότι έγινα μέλος του αξιότιμου Σώματος τον περσινό Νοέμβριο, θα ήθελα να ρωτήσω σε ποιο βαθμό και με ποιο τρόπο οι εκκλήσεις αυτές έχουν βρει απάντηση ή μάλλον πόσο επιτυχείς ήταν οι προσπάθειες, δεδομένου ότι αναβιώνει ένα νέο σχέδιο για την ανάπτυξη αντιπυραυλικής ασπίδας των "ΠΑ στην Τσεχική Δημοκρατία και την Πολωνία και ότι αυτό ακριβώς το σχέδιο, όπως αναμένεται, προξενεί νέες εντάσεις ανάμεσα στη Δύση και τη Ρωσία, καθώς και εικόνες και απειλές μιας ανανεωμένης και επικίνδυνης κούρσας εξοπλισμού με πυρηνικά όπλα;
<SPEAKER ID="047" NAME="Rareş-Lucian Niculescu" AFFILIATION="PPE-DE">
(RO) " συζήτηση σχετικά με την κρίση του φυσικού αερίου, συμπεριλαμβανομένης και της αποψινής συνόδου, υπήρξε πολύ έντονη.
<P>
Όλοι οι ομιλητές αναφέρουν πόσο σοβαρός και επικίνδυνος είναι ο βαθμός ενεργειακής εξάρτησης της Ευρωπαϊκής Ένωσης. Όλοι λένε το ίδιο: ότι η λύση είναι να εξακολουθήσουμε να περιορίζουμε την εξάρτησή μας από μεμονωμένες πηγές ενέργειας.
<P>
Δεν πρέπει ωστόσο να λησμονούμε μια ακόμη αναγκαιότητα: την εξοικονόμηση ενέργειας.
<P>
Είναι δύσκολο αυτή τη στιγμή να πούμε ποιος είναι ο βαθμός της σπατάλης ενέργειας στην Ευρωπαϊκή Ένωση. Ορισμένοι αναλυτές αναφέρουν μάλιστα αριθμητικά στοιχεία τα οποία αντιστοιχούν στο ένα τρίτο της συνολικής κατανάλωσης. Τούτο σημαίνει ότι, για παράδειγμα, αν η Ρουμανία εισάγει ετησίως περίπου 14 εκατομμύρια τόνους ισοδύναμου πετρελαίου σε ρωσικό αέριο, σχεδόν ένα εκατομμύριο τόνοι ισοδύναμου πετρελαίου σπαταλάται ετησίως λόγω της ελαττωματικής μόνωσης στις πολυκατοικίες.
<P>
Δυστυχώς, η κοινοτική νομοθεσία δεν είναι κατάλληλη για να στηρίξει την επίλυση του εν λόγω προβλήματος γιατί περιορίζει αδιανόητα τα ευρωπαϊκά κονδύλια που μπορούν να χορηγηθούν σε έργα για την ανακαίνιση των συστημάτων θέρμανσης.
<P>
Θεωρώ ότι θα πρέπει να θέτουμε στον εαυτό μας καθημερινά το εξής ερώτημα: Τι είναι πιο απλό; Να αναζητάμε νέες πηγές ενέργειας και νέες οδούς διαμετακόμισης ή να θυμόμαστε ότι μπορούμε να χρησιμοποιούμε απλές μεθόδους για να εξοικονομούμε σημαντικό μέρος της ενέργειας που σπαταλάται;
<SPEAKER ID="048" NAME="Miloš Koterec" AFFILIATION="PSE">
(SK) Φέτος γιορτάζουμε τη 10η επέτειο του ευρώ, ενώ την 1η Ιανουαρίου 2009 η Σλοβακία έγινε το 16ο μέλος της ευρωζώνης.
<P>
" χώρα μου παρέδωσε μέρος της ταυτότητάς της, αλλά το έπραξε με υπερηφάνεια. Ακριβώς όπως θεωρούσαμε πολύτιμο το νόμισμά μας, έτσι αρχίσαμε να χρησιμοποιούμε το ευρώ, ενώ και η πλειοψηφία του λαού της Σλοβακίας αρχίζει γρήγορα να το θεωρεί δικό της. Υιοθετήσαμε το ευρώ μόλις πέντε χρόνια μετά την ένταξή μας στην ΕΕ και, όπως ανέφερε ο Πρωθυπουργός Fico την Πρωτοχρονιά, θα μπορούσαμε να δούμε το ευρώ ως γούρι το οποίο φέρνει σταθερότητα και τη δυνατότητα να αναπτυχθεί η Σλοβακία ακόμη πιο δυναμικά στην εποχή της οικονομικής κρίσης. Θα ήθελα να επαινέσω όλους όσοι συνεισέφεραν στην υιοθέτηση του ευρώ στη Σλοβακία και να αναγνωρίσω τη θετική στάση του σλοβακικού λαού προς το νέο νόμισμα.
<P>
Εύχομαι σε όλους τους Σλοβάκους καλή τύχη με το ευρώ ως σύμβολο μιας ολοκληρωμένης και ευημερούσας Ευρώπης.
<SPEAKER ID="049" NAME="Μαρία Παναγιωτοπούλου-Κασσιώτου" AFFILIATION="PPE-DE">
(EL) Κύριε Πρόεδρε, επειδή δεν θα γίνει σχετική συζήτηση στο Κοινοβούλιο, θα ήθελα να τονίσω τη σημασία που έχει για την Ευρωπαϊκή Ένωση η πρόταση οδηγίας του Συμβουλίου για την εφαρμογή της συμφωνίας που συνήψαν η Ένωση Εφοπλιστών της Ευρωπαϊκής Κοινότητας και η Ευρωπαϊκή Ομοσπονδία Εργαζομένων στις Μεταφορές.
<P>
" οδηγία αυτή, που αφορά την εργασία των ναυτικών σύμφωνα με τη Σύμβαση της Διεθνούς Οργάνωσης Εργασίας, θα επιτρέψει στους ναυτικούς της Ευρωπαϊκής Ένωσης να εξασφαλίσουν αξιοπρεπείς συνθήκες εργασίας.
<P>
Στον τομέα αυτόν πρέπει να δοθεί ώθηση διότι συμβάλλει στην ανάπτυξη και την παραγωγικότητα. Οι θάλασσες που βρέχουν την Ευρωπαϊκή Ένωση είναι θάλασσες πολύ σημαντικές για το διεθνές εμπόριο και οι νέοι πρέπει να δουν το μέλλον τους στα ναυτικά επαγγέλματα και να πλαισιώσουν τη ναυτιλία.
<SPEAKER ID="050" NAME="Jörg Leichtfried" AFFILIATION="PSE">
(DE) Κύριε Πρόεδρε, αφορμή της παρέμβασής μου είναι η παράνομη μεταφορά κουταβιών στην Αυστρία στις αρχές του Οκτωβρίου 2008. Από τις αρχές Οκτωβρίου 2008 προσπαθούσα να λάβω χρόνο αγόρευσης στις παρεμβάσεις ενός λεπτού και είμαι ευτυχής που επιτέλους τα κατάφερα. Είναι απορίας άξιο το ότι ο κύριος Rogalski μπόρεσε να μιλήσει τρεις φορές εν τω μεταξύ.
<P>
Εν πάση περιπτώσει, στο προκείμενο ζήτημα. " αυστριακή αστυνομία σταμάτησε ένα φορτηγό που μετέφερε 137 κουτάβια. Το όχημα παρουσίαζε σοβαρές βλάβες, ενώ τα διαβατήρια των ζώων ήταν πλαστά, καθώς τα σκυλιά δεν είχαν φθάσει στη δια νόμου απαιτούμενη ηλικία για μεταφορά. Το ταξίδι άρχισε στη Σλοβακία με τελικό προορισμό την Ισπανία. " περίπτωση αυτή δεν είναι μοναδική και μας εφιστά για άλλη μια φορά την προσοχή στο γεγονός ότι οι κερδοσκοπικές οργανώσεις παραβιάζουν διαρκώς τις ισχύουσες διατάξεις προστασίας των ζώων στην Ευρώπη με τρόπο εγκληματικό. Στην Ευρώπη χρειαζόμαστε πραγματικά ολοκληρωμένους ελέγχους των μεταφορών ζώων και αντίστοιχες απειλές επιβολής προστίμων σε περίπτωση μη συμμόρφωσης. " ΕΕ οφείλει να υιοθετήσει από κοινού ευρωπαϊκές ελάχιστες προδιαγραφές για την προστασία των ζώων, οι οποίες πρέπει να εφαρμόζονται και να παρακολουθούνται από όλες τις κυβερνήσεις. Κάτι τέτοιο θα ανάγκαζε επίσης τις χώρες εκείνες, οι οποίες είναι εντελώς αδρανείς μέχρι σήμερα στον τομέα της προστασίας των ζώων, να θεσπίσουν συγκεκριμένες προδιαγραφές.
<SPEAKER ID="051" NAME="Jelko Kacin" AFFILIATION="ALDE">
(SL) " αιματηρή και αδυσώπητη σφαγή των Παλαιστινίων στη Γάζα συνιστά σύμβολο της ανθρώπινης αδυναμίας και της λογικής των δύο μέτρων και δύο σταθμών, καθώς και κατάφωρη αδικία. Πρέπει πράγματι ο αριθμός των νεκρών Παλαιστινίων να φθάσει σε τετραψήφια νούμερα ώστε οι διεθνείς παράγοντες να θέσουν σε εφαρμογή τους μηχανισμούς διαμεσολάβησης που έχουν στη διάθεσή τους από την πρώτη ημέρα της σύγκρουσης;
<P>
" Ευρωπαϊκή Ένωση φαντάζεται ότι είναι ενεργός δύναμη στις διεθνείς σχέσεις, καθώς και παγκόσμιος πολιτικός παίκτης. Είναι όμως στην πραγματικότητα; Μπορούμε πράγματι να αποκαλούμαστε ενεργός δύναμη, όταν ο ισραηλινός στρατός, παρόλη την εξελιγμένη υποστήριξη στον τομέα των πληροφοριών, επιτίθεται σε σχολείο, το οποίο χρηματοδοτείται από την Ευρωπαϊκή Ένωση και είναι γεμάτο αμάχους; Μπορούμε να ισχυριζόμαστε ότι υπάρχει διεθνές ανθρωπιστικό δίκαιο, όταν ο ισραηλινός στρατός μεταφέρει δια της βίας Παλαιστινίους σε ένα σπίτι το οποίο βομβαρδίζει βίαια την επόμενη ημέρα;
<P>
Πήγα πολλές φορές στο Ισραήλ, μεταξύ άλλων και στη Σντερότ, επομένως γνωρίζω καλά τι συμβαίνει εκεί. Όμως αυτές οι ενέργειες των Ισραηλινών είναι δυσανάλογες, υπερβολικές και απάνθρωπες. Οι ενέργειες αυτές είναι ανήθικες, διεστραμμένες και παράδοξες γιατί συνιστούν ουσιαστικά προεκλογική εκστρατεία. Πρόκειται για μια αιματηρή προεκλογική εκστρατεία.
<SPEAKER ID="052" NAME="Liam Aylward" AFFILIATION="UEN">
Κύριε Πρόεδρε, δράττομαι της ευκαιρίας για να υποστηρίξω τη χρηματοδότηση εκ μέρους της Ευρωπαϊκής Ένωσης των Ευρωπαϊκών Ειδικών Ολυμπιακών Αγώνων οι οποίοι θα διεξαχθούν στη Βαρσοβία το 2010, καθώς και των Παγκόσμιων Ειδικών Ολυμπιακών Αγώνων οι οποίοι θα διεξαχθούν στην Αθήνα το 2011.
<P>
" Επιτροπή διέθεσε 5 εκατομμύρια EUR υπέρ των Παγκόσμιων Ειδικών Ολυμπιακών Αγώνων όταν αυτοί διεξήχθησαν στην Ιρλανδία το 2003, γεγονός το οποίο αποτέλεσε εξαιρετική περίσταση και ευχαρίστηση για πάρα πολλούς από εμάς που παρέστημεν. Εμείς στην Ευρωπαϊκή Ένωση πρέπει να πρωτοπορούμε σε ό,τι αφορά τη στήριξη του εθελοντισμού στον αθλητισμό.
<P>
Επιτρέψτε μου να προσθέσω ότι υπάρχει γραπτή δήλωση επ' αυτού την οποία μπορούν να υπογράφουν οι ευρωβουλευτές αυτήν την εβδομάδα έξω από την αίθουσα συνεδριάσεων και καλώ όλους τους συναδέλφους να υπογράψουν τη δήλωση αυτή υπέρ της χρηματοδότησης αυτών των πολύ σημαντικών Ειδικών Ολυμπιακών Αγώνων από την ΕΕ.
<SPEAKER ID="053" NAME="Jaromír Kohlíček" AFFILIATION="GUE/NGL">
- (CS) Ευτυχισμένο το Νέο Έτος, κύριε Πρόεδρε. Κυρίες και κύριοι, θα ήθελα να εκφράσω την ειλικρινή μου έκπληξη για την ειρωνεία της τύχης γιατί η τσεχική κυβέρνηση, η οποία είναι γνωστή για τη συγκεκριμένη της προσέγγιση στο θέμα των διαπραγματεύσεων με τη Ρωσία, δεν έχει διαρρήξει ακόμη τα ιμάτιά της εκδηλώνοντας την οδύνη της. Μετέθεσε μάλιστα τις διαπραγματεύσεις με τη Ρωσία για την ενεργειακή ασφάλεια. Με συγκλονίζει ακόμη περισσότερο η στάση της Ευρωπαϊκής Επιτροπής. Απειλεί τη Σλοβακία και τη Βουλγαρία με κυρώσεις, ενώ ακούσαμε κιόλας ότι ο κύριος Cohn-Bendit συστήνει και αυτός κυρώσεις σε περίπτωση που τα κτίρια των παροπλισμένων σταθμών πυρηνικής ενέργειας τεθούν και πάλι σε λειτουργία. Θα ήθελα να συστήσω στους Επιτρόπους και τον εκπρόσωπο της Ευρωπαϊκής Επιτροπής να πάρουν ζεστά ρούχα, να κλείσουν τη θέρμανση στο σπίτι και να εξηγήσουν στις οικογένειές τους ότι ενεργούν από αλληλεγγύη προς τους Σλοβάκους και τους Βούλγαρους. Ή μήπως αυτό ήταν ένα κακόγουστο πρωτοχρονιάτικο αστείο;
<SPEAKER ID="054" NAME="Εμμανουήλ Αγγελάκας" AFFILIATION="PPE-DE">
(EL) Κύριε Πρόεδρε, θα αναφερθώ και εγώ στο θέμα του φυσικού αερίου καθώς τις τελευταίες δέκα μέρες γινόμαστε μάρτυρες της διαμάχης γύρω από το θέμα αυτό. Μια διαμάχη που έχει φέρει σε ομηρία πολλά κράτη μέλη της Ευρωπαϊκής Ένωσης τα οποία εξαρτώνται ενεργειακά από το φυσικό αέριο και έχει δημιουργήσει προβλήματα σε πολίτες, επιχειρήσεις και βιομηχανία.
<P>
Μέσα από συζητήσεις των δύο αντιμαχόμενων πλευρών, που χαρακτηρίζονται από καχυποψία, κακοπιστία και αλληλοσυγκρουόμενες ανακοινώσεις, και με την παρέμβαση της Ευρωπαϊκής Προεδρίας και της Επιτροπής, φαίνεται πως βρέθηκε κάποια λύση.
<P>
Είναι φανερό ότι, ανεξαρτήτως προθέσεων και καταμερισμού, το πρόβλημα μπορεί να προκύψει και πάλι εάν δεν ληφθούν μέτρα. Πρέπει λοιπόν να μελετηθεί η αναδιατύπωση του ενεργειακού δόγματος της Ευρωπαϊκής Ένωσης με την προσθήκη σε αυτό και άλλων πηγών ενέργειας.
<P>
Θα πρέπει επίσης το Ευρωπαϊκό Κοινοβούλιο να στείλει με σαφήνεια το μήνυμα ότι η Ευρωπαϊκή Ένωση δεν εκβιάζεται και να συμμετάσχει στη συζήτηση για το σχεδιασμό εναλλακτικών οδών για ασφαλή και συνεχή παροχή φυσικού αερίου. Ο στόχος της μείωσης των ενεργειακών αναγκών κατά 20% μέχρι το 2020 δεν μπορεί να επιτευχθεί όταν η σημερινή κατάσταση είναι τόσο ασταθής και όχι δεδομένη.
<SPEAKER ID="055" NAME="Silvia-Adriana Ţicău" AFFILIATION="PSE">
(RO) " Ευρωπαϊκή Ένωση πρέπει να θέσει ως προτεραιότητα την κατάρτιση κοινής ενεργειακής στρατηγικής και ενός σχεδίου δράσης με στόχο τη βελτίωση της ενεργειακής ασφάλειας στην Ένωση.
<P>
" κίνηση της Ουκρανίας να διακόψει τον εφοδιασμό φυσικού αερίου στα κράτη μέλη της ΕΕ ανέδειξε την εξάρτηση της ΕΕ από τους παραδοσιακούς προμηθευτές της. Επιπλέον, λόγω των χαμηλών θερμοκρασιών του φετινού χειμώνα προκλήθηκαν σοβαρά λειτουργικά προβλήματα στους προμηθευτές ηλεκτρικής ενέργειας οι οποίοι κατέγραψαν επίπεδα κατανάλωσης ρεκόρ.
<P>
" ΕΕ πρέπει να επινοήσει μια ευρωπαϊκή στρατηγική για τον εκσυγχρονισμό του ενεργειακού της δικτύου, την ενίσχυση της ενεργειακής της αποδοτικότητας και τη διαφοροποίηση των πηγών ενεργειακού εφοδιασμού. " υλοποίηση του έργου Ναμπούκο, η κατασκευή τερματικών σταθμών υγροποιημένου αερίου στους ευρωπαϊκούς λιμένες, οι επενδύσεις σε πιο ασφαλείς σταθμούς πυρηνικής ενέργειας, η ενίσχυση της ενεργειακής αποδοτικότητας και η αύξηση της χρήσης ανανεώσιμων πηγών ενέργειας πρέπει να εγγραφούν μεταξύ των δράσεων κοινής προτεραιότητας με στόχο την αύξηση της ενεργειακής ασφάλειας της ΕΕ.
<P>
" Ευρωπαϊκή Επιτροπή, από κοινού με την Ευρωπαϊκή Τράπεζα Επενδύσεων και τις κυβερνήσεις των κρατών μελών, πρέπει να προσδιορίσει και να εγγυηθεί τη χρηματοδότηση των εν λόγω έργων προτεραιότητας.
<SPEAKER ID="057" NAME="Gay Mitchell" AFFILIATION="PPE-DE">
Κυρία Πρόεδρε, θα ήθελα να θέσω το ζήτημα της Ζιμπάμπουε. Μου φαίνεται ότι αν η Ζιμπάμπουε δεν προβάλλεται στους τηλεοπτικούς μας δέκτες, τότε δεν ασχολούμαστε με ορισμένα από τα θέματα τα οποία ανακύπτουν εκεί. Προσφάτως είχαμε την υπόθεση της Jestina Mukoko, διευθύντριας του ειρηνευτικού σχεδίου για τη Ζιμπάμπουε και μέλους του συμβουλίου του Φόρουμ ΜΚΟ για τα ανθρώπινα δικαιώματα στη Ζιμπάμπουε, η οποία απήχθη και κρατήθηκε σε συνθήκες απομόνωσης επί 21 ημέρες μέχρι να προσαχθεί και πάλι στο Εφετείο του Χαράρε φέροντας σημάδια, θα μπορούσε να πει κανείς, βασανιστηρίων και κακοποίησης - όλα αυτά επειδή διέπραξε το έγκλημα να είναι ακτιβίστρια των ανθρωπίνων δικαιωμάτων.
<P>
" κυρία Mukoko κρατείται αυτή τη στιγμή στην απομόνωση σε φυλακή υψίστης ασφαλείας, ενώ το μέλλον της, όπως και αυτό τόσων πολλών ακτιβιστών, εργαζομένων σε ανθρωπιστικές οργανώσεις και απλών πολιτών πριν από αυτήν, εξακολουθεί να παραμένει στα χέρια του καθεστώτος Μουγκάμπε.
<P>
Ακούσθηκαν πολλά λόγια ανησυχίας και καταδίκης σε αυτήν την αίθουσα συνεδριάσεων και σε άλλα, εθνικά κοινοβούλια, όμως ο εφιάλτης συνεχίζεται αμείωτος για τους απλούς πολίτες της Ζιμπάμπουε. Πιστεύω ότι έχει έλθει η ώρα να επιβεβαιώσουμε εκ νέου το ενδιαφέρον μας σχετικά και να ζητήσουμε από το Συμβούλιο και την Επιτροπή να λάβουν μέτρα μια για πάντα, προκειμένου να τεθεί τέλος στην εγκληματική δραστηριότητα κατά των ανθρώπων οι οποίοι αγωνίζονται για τα ανθρώπινα δικαιώματα στη Ζιμπάμπουε.
<SPEAKER ID="058" NAME="Proinsias De Rossa" AFFILIATION="PSE">
Κυρία Πρόεδρε, χαιρετίζω την αποψινή δήλωση του Προέδρου για τη Γάζα, καθώς και την απόφαση του Κοινοβουλίου να συντάξει ψήφισμα επί του θέματος προκειμένου να ζητηθεί άμεση και μονομερής εκεχειρία από όλες τις πλευρές στη σύγκρουση της Γάζας. Με τους νεκρούς να έχουν ξεπεράσει πλέον τους 900, η ματαιότητα της πολιτικής δια του πολέμου καθίσταται επώδυνα εμφανής. Πρέπει να επιμείνετε να σταματήσει το Ισραήλ τους φόνους. " Γάζα είναι η μεγαλύτερη φυλακή του κόσμου με 1,5 εκατομμύριο κρατούμενους· τώρα είναι πλέον δυστυχώς και ένα σφαγείο με άνδρες, γυναίκες και παιδιά που πεθαίνουν γιατί είναι Παλαιστίνιοι.
<P>
Για ποια εγκλήματα θα μπορούσαν ενδεχομένως να είναι ένοχα τα παιδιά των Παλαιστινίων, τα οποία πεθαίνουν στη σύγκρουση αυτή; Ποιες πιθανές δικαιολογίες έχουμε εμείς οι Ευρωπαίοι για να διατηρούμε επιχειρηματικές σχέσεις με το Ισραήλ, ενώ αυτό εξακολουθεί να σφαγιάζει άσπλαχνα αθώους ανθρώπους; Το Ευρωπαϊκό Συμβούλιο πρέπει να σταματήσει να προβάλλει δικαιολογίες, να σταματήσει τους διαπληκτισμούς και να ενωθεί σε μια συντονισμένη δράση η οποία θα θέσει τέρμα σε αυτή τη σφαγή. Αποκλείεται το ενδεχόμενο αναβάθμισης των σχέσεων της Ευρώπης με το Ισραήλ για όσο διάστημα δεν συμμετέχει σε εποικοδομητικό διάλογο με όλους τους εκπροσώπους του παλαιστινιακού λαού.
<SPEAKER ID="059" NAME="Hanna Foltyn-Kubicka" AFFILIATION="UEN">
- (PL) Ως οργανισμός χωρών οι οποίες συνδέονται με κοινές αξίες, η Ευρωπαϊκή Ένωση θα πρέπει να χρησιμοποιεί όλους τους διαθέσιμους πόρους της για να αποτρέπει την εξάπλωση του μίσους. " γαλλική εταιρία Eutelsat, ωστόσο, θεώρησε σωστό να μεταδώσει πρόγραμμα του τηλεοπτικού σταθμού Al-Aqsa, ο οποίος έχει διασυνδέσεις με τη Χαμάς και απευθύνει ανοικτά έκκληση για επιθέσεις κατά του άμαχου πληθυσμού του Ισραήλ.
<P>
Με αυτήν την πράξη, η Eutelsat έδειξε για άλλη μια φορά ότι η έννοια του ήθους στις επιχειρηματικές δραστηριότητες είναι ξένη προς τους υπεύθυνους της διοίκησης της εταιρείας, ιδίως αν λάβουμε υπόψη ότι ο ανεξάρτητος κινεζικός τηλεοπτικός σταθμός NTD TV δεν είχε άδεια να μεταδίδει το πρόγραμμά του επί μήνες. Παρά τις εκκλήσεις από διάφορες πλευρές, η διοίκηση της Eutelsat παραμένει απρόθυμη να ανακαλέσει την απόφασή της, η οποία σε κάθε περίπτωση ελήφθη υπό την πίεση της κινεζικής κυβέρνησης. Οι εντελώς ανήθικες επιλογές της διοίκησης της Eutelsat που προκάλεσαν έκπληξη εγείρουν ανησυχίες για το κατά πόσον οι προθέσεις των υπευθύνων έχουν αμιγώς επιχειρηματικό προσανατολισμό.
<SPEAKER ID="060" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, η επίθεση του Ισραήλ στη Γάζα συνιστά έγκλημα πολέμου και έγκλημα κατά της ανθρωπότητας. Αυτό που συμβαίνει είναι μια τραγωδία: 900 Παλαιστίνιοι, μεταξύ των οποίων και πολλά παιδιά, πέθαναν, ενώ χιλιάδες είναι οι τραυματίες.
<P>
Πρέπει να απαιτήσουμε να σταματήσει η επίθεση κατά της Γάζας. Πρέπει να απαιτήσουμε να τεθεί τέρμα στον αποκλεισμό που έχει επιβάλει το Ισραήλ και ο οποίος έχει μετατρέψει τη Γάζα σε στρατόπεδο συγκέντρωσης. Για το λόγο αυτό, συντασσόμαστε με όλους εκείνους από κάθε χώρα και κάθε ήπειρο οι οποίοι διαδηλώνουν κατά των σφαγών: όλους εκείνους από κάθε χώρα και κάθε ήπειρο οι οποίοι είναι εξοργισμένοι και βγαίνουν στους δρόμους για να πουν "Όχι άλλα εγκλήματα!". Είναι ζωτικής σημασίας το Ευρωπαϊκό Κοινοβούλιο και άλλα υπεύθυνα όργανα της Ευρωπαϊκής Ένωσης να ζητήσουν να τεθεί τέρμα στις επιθέσεις εναντίον της Γάζας και άμεσο τέλος στον αποκλεισμό που έχει επιβάλει το Ισραήλ.
<SPEAKER ID="061" NAME="Jaroslav Zvěřina" AFFILIATION="PPE-DE">
- (CS) Ευχαριστώ, κυρία Πρόεδρε. Προσφάτως μου έκανε εντύπωση ο τρόπος με τον οποίο πολλές τσεχικές ασφαλιστικές εταιρίες διέκοψαν την καταβολή πριμοδότησης στις γυναίκες οι οποίες εκδίδουν υποχρεωτικά ασφαλιστικά συμβόλαια αυτοκινήτου. Το βήμα αυτό αιτιολογήθηκε με βάση τη νέα νομοθεσία κατά των διακρίσεων η οποία πρόκειται να τεθεί σε ισχύ. Είδαμε επανειλημμένα πώς ορισμένοι πολιτικοί και μη κυβερνητικές οργανώσεις υιοθετούν μια μάλλον υπερβολική στάση σχετικά με το θέμα της ισότητας των φύλων. Μια τέτοια υπερβολή συνιστά και η άρνηση των αναλογιστικών μαθηματικών τα οποία αποδεικνύουν καθημερινά ότι οι άνδρες και οι γυναίκες συμπεριφέρονται διαφορετικά στις διάφορες εκφάνσεις της ζωής τους και, ως εκ τούτου, έχουν διαφορετικό βαθμό ασφάλισης και άλλων κινδύνων. Το να αρνούμαστε τέτοιου είδους διαφορές δεν σημαίνει ότι αγωνιζόμαστε για ίσα δικαιώματα αλλά μάλλον για τη συμμόρφωση και την ομοιότητα των δύο φύλων. Ένας τέτοιος αγώνας θα ήταν τόσο μάταιος όσο και γελοίος. Οι άνδρες και οι γυναίκες διαφέρουν μεταξύ τους ακριβώς γιατί τα δύο φύλα συμπληρώνουν το ένα το άλλο με τρόπο χρήσιμο και ωφέλιμο για την καθημερινή ζωή, τις εταιρικές σχέσεις και την κοινωνία.
<SPEAKER ID="062" NAME="Gerard Batten" AFFILIATION="IND/DEM">
Κυρία Πρόεδρε, μόλις δημοσιεύθηκε μια νέα δημοσκόπηση για λογαριασμό της Εκστρατείας για μια Ανεξάρτητη Βρετανία. Οι περισσότεροι από τους ερωτηθέντες δήλωσαν ότι η Ευρωπαϊκή Ένωση είναι απόμακρη, διεφθαρμένη και με χαμηλή αξία· το 83% των ερωτηθέντων θέλουν το βρετανικό δίκαιο να είναι πιο σημαντικό και, ως εκ τούτου, να ανακληθεί η υπεροχή του κοινοτικού δικαίου, ενώ το 71% επιθυμεί τη διεξαγωγή δημοψηφίσματος για τη συνέχιση της συμμετοχής της Βρετανίας στην ΕΕ. Δυστυχώς, δεν υπάρχουν πολλές πιθανότητες για κάτι τέτοιο, δεδομένου ότι η κυβέρνηση των Εργατικών δεν θα επιτρέψει τη διεξαγωγή δημοψηφίσματος ούτε για τη Συνθήκη της Λισαβόνας, κάτι το οποίο υποσχέθηκε στο προεκλογικό της μανιφέστο.
<P>
Ο βρετανικός λαός θέλει το ελεύθερο εμπόριο, οι φιλικές σχέσεις και η συνεργασία με την Ευρώπη και τον κόσμο να μην καθορίζονται από την Ευρωπαϊκή Ένωση. Αν διεξαγόταν ένα πραγματικά δίκαιο δημοψήφισμα το οποίο θα ρωτούσε το βρετανικό λαό αν επιθυμεί ολοένα και στενότερη πολιτική και οικονομική ολοκλήρωση με την ΕΕ ή να αποχωρήσει, η συντριπτική πλειοψηφία θα ψήφιζε υπέρ της αποχώρησης.
<SPEAKER ID="063" NAME="Avril Doyle" AFFILIATION="PPE-DE">
Κυρία Πρόεδρε, θα ήθελα να εκφράσω τις ανησυχίες μου για την ολοένα και μεγαλύτερη έλλειψη επιστημονικής εγκυρότητας στα σχέδια προτάσεων που παρουσιάζονται στο Κοινοβούλιο από την Επιτροπή, καθώς και σε ορισμένες εκθέσεις και τροπολογίες για τις οποίες ευθυνόμαστε εμείς ως βουλευτές. " ποιοτική επιστήμη παραχωρεί όλο και περισσότερο τη θέση της στο λαϊκισμό και τις συναισθηματικές αντιδράσεις, οι οποίες συχνά παρουσιάζονται με το μανδύα της αρχής της προφύλαξης.
<P>
Ας πάρουμε το ζήτημα των φυτοπροστατευτικών προϊόντων. Εγκαταλείψαμε την επιστημονική αρχή της αξιολόγησης των κινδύνων. Δεν υπάρχει λεπτομερής εκτίμηση αντικτύπου της ΕΕ, ενώ παρατηρείται έλλειψη επιστημονικού ορισμού των ενδοκρινικών διαταρακτών, καθώς και ασυνέπεια χειρισμού ανάμεσα σε αυτό και την οδηγία REACH.
<P>
Καταδικάζουμε την κοινοτική νομοθεσία σε διεθνή ανυποληψία και υπονομεύουμε την αξιοπιστία της με αυτή την διογκούμενη έλλειψη επιστημονικής εγκυρότητας και ποιοτικής επιστήμης.
<SPEAKER ID="064" NAME="Slavi Binev" AFFILIATION="NI">
(BG) Κυρία Πρόεδρε, κυρίες και κύριοι, η κρίση του φυσικού αερίου την οποία αντιμετωπίζει η Ευρώπη στις αρχές του 2009 λαμβάνει ταχέως διαστάσεις καταστροφής για τη Βουλγαρία, η οποία δεν διαθέτει εναλλακτική για τον εφοδιασμό αερίου έκτακτης ανάγκης. Δεν θα συζητήσω την επονείδιστη και κοντόφθαλμη απόφαση της βουλγαρικής κυβέρνησης η οποία κατέστησε τη χώρα μου όμηρο στη σύγκρουση μεταξύ Ρωσίας και Ουκρανίας, γιατί αυτό είναι προφανές σε όλους.
<P>
Αυτό που είναι πιο σημαντικό τώρα είναι να αποφασίσουμε ποια μέτρα θα λάβουμε για την αντιμετώπιση της κρίσης. Στην περίπτωση αυτή, τούτο μπορεί να σημαίνει ότι η Βουλγαρία πρέπει να βρει εναλλακτική, ώστε να σταματήσει να εξαρτάται από το εξωτερικό. Γι' αυτό, θεωρώ ότι είναι ουσιαστικό η Ευρώπη και οι χώρες των Βαλκανίων, όπως η Βουλγαρία, να ακολουθήσουν το παράδειγμα της Σλοβακίας και να αποφασίσουν να θέσουν εκ νέου σε λειτουργία τα κτίρια I, II, III και IV του σταθμού πυρηνικής ενέργειας του Κοζλοντούι. Αυτή τη στιγμή, τούτη είναι η μοναδική επιλογή που έχει η Βουλγαρία και η οποία θα της χαρίσει κάποια ανεξαρτησία περιορίζοντας τόσο την άμεση ζημία όσο και τη ζημία η οποία θα προκληθεί αυτή τη στιγμή από τη χρήση του ορυκτού πετρελαίου ως υποκατάστατου για το φυσικό αέριο.
<SPEAKER ID="065" NAME="Maria Petre" AFFILIATION="PPE-DE">
(RO) Δεδομένου ότι μόλις άρχισε η φετινή χρονιά, το 2009, θα ήθελα να πω σε όλους σας ότι, κατά τη γνώμη μου, δεν πρόκειται για οποιαδήποτε συνηθισμένη χρονιά.
<P>
Το 2009 συμπληρώνονται δύο δεκαετίες από το τέλος του Ψυχρού Πολέμου και από τότε που κατέρρευσαν όλα τα τείχη που χώριζαν τις χώρες και την ίδια την Ευρώπη σε ανατολική και δυτική, με την ελευθερία και τη δημοκρατία στη μια πλευρά και τα ολοκληρωτικά καθεστώτα στην άλλη.
<P>
Ως ευρωβουλευτής αλλά και ως πολίτης της Ρουμανίας που γνώρισε τι θα πει δικτατορία, φρονώ ότι αυτές οι δύο δεκαετίες σηματοδότησαν ένα είδος μετάβασης για ορισμένους από εμάς και την αποδοχή για τους υπόλοιπους.
<P>
Ομοίως πιστεύω ότι, παρά την τρέχουσα ατμόσφαιρα, το 2009 θα πρέπει να είναι η χρονιά κατά την οποία οι πράξεις μας, καθώς και αυτές της Ευρωπαϊκής Επιτροπής, θα πρέπει να έχουν ως στόχο την ενιαία Ευρώπη για όλους τους Ευρωπαίους. Μια Ευρώπη στην οποία καθένας από τα 500 εκατομμύρια των πολιτών της αισθάνεται ότι τα δικαιώματά του είναι εξασφαλισμένα, ότι υπάρχει πραγματικό αίσθημα αλληλεγγύης, ότι κανείς δεν μπορεί ποτέ ξανά να πέσει θύμα διακρίσεων, ότι κανείς δεν θα πρέπει ποτέ να αισθάνεται ξένος ή ότι τον ανέχονται σε μια ενωμένη Ευρώπη, ότι είμαστε όλοι ευρωπαίοι πολίτες με τα ίδια αισθήματα, ανεξάρτητα από το πού βρισκόταν ο καθένας μας πριν από το 1989.
<SPEAKER ID="066" NAME="Mieczysław Edmund Janowski" AFFILIATION="UEN">
- (PL) Κυρία Πρόεδρε, το Ευρωπαϊκό Κοινοβούλιο ασχολήθηκε επανειλημμένα με ζητήματα τα οποία αφορούν το περιβάλλον. Θα ήθελα να προβάλω ένα θέμα το οποίο μου επισήμαναν μαθητές σχολείου που ανησυχούν για το φυσικό περιβάλλον. Οι τιμές που καταβάλλονται για άχρηστα μέταλλα, χαρτί και φιάλες από συνθετικά υλικά μειώνονται δραστικά. Καθίσταται μη επικερδής η συλλογή τέτοιων υλικών. Επιπλέον, πολλές πόλεις έχουν καταργήσει τους κάδους στους οποίους γίνεται ο διαχωρισμός τους ή έχουν πάψει να τους αδειάζουν.
<P>
" ανακύκλωση χαρτιού έχει έλθει στην επικαιρότητα τελευταία. " τρέχουσα κατάσταση στην Πολωνία από αυτήν την άποψη μπορεί να συνοψισθεί ως εξής. Όσοι ασχολούνται με τη συλλογή άχρηστου χαρτιού ισχυρίζονται ότι οι τιμές είναι υπερβολικά χαμηλές και ότι η επεξεργασία του δεν αποδίδει οικονομικά. Από την άλλη, όσοι παράγουν χαρτί χρησιμοποιώντας ανακυκλωμένο χαρτί ισχυρίζονται ότι αυτό είναι υπερβολικά ακριβό και ότι οι τρέχουσες τιμές δείχνουν πως δεν αξίζει τον κόπο να επενδύουν σε εξοπλισμό για την επεξεργασία του. Απευθύνω λοιπόν έκκληση για δράση με περιβαλλοντική συνείδηση προκειμένου να επιλυθεί αυτό το πρόβλημα. Σύμφωνα με τα ισχύοντα αυτή τη στιγμή, τα παιδιά συλλέγουν άχρηστο χαρτί γιατί η εν λόγω δραστηριότητα έχει εκπαιδευτική αξία, όμως το χαρτί απορρίπτεται στη συνέχεια στις δημόσιες χωματερές.
<SPEAKER ID="067" NAME="Πρόεδρος">
Κυρίες και κύριοι, κατέβαλα κάθε δυνατή προσπάθεια για να διασφαλίσω ότι θα πάρουν το λόγο κατά το δυνατόν περισσότεροι ομιλητές.
<P>
Λήγει η συζήτηση επ' αυτού του θέματος.

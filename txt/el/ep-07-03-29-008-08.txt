<CHAPTER ID="008-08">
8. Βιολογική παραγωγή και επισήμανση των βιολογικών προϊόντων (ψηφοφορία) 
<P>
- Μετά την ψηφοφορία επί της τροπολογίας 111:
<SPEAKER ID="093" NAME="Roberta Angelilli" AFFILIATION="UEN">
(IT) Κύριε Πρόεδρε, κυρίες και κύριοι, σύμφωνα με το άρθρο 155, εφόσον η τροπολογία 167 που κατατέθηκε από την Ομάδα μου περιλαμβάνεται εξολοκλήρου στην τροπολογία 171 της Σοσιαλιστικής Ομάδας στο Ευρωπαϊκό Κοινοβούλιο και καθώς πιστεύω ότι είναι σημαντικό να συγκεντρωθεί ο μεγαλύτερος δυνατός αριθμός ψήφων, προκειμένου να αποτραπεί η τυχαία μόλυνση των βιολογικών προϊόντων από ΓΤΟ, θα ήθελα εξ ονόματος της Ομάδας μου να αποσύρω την τροπολογία μας, αν μπορούμε να συνυπογράψουμε την τροπολογία 171 της Σοσιαλιστικής Ομάδας.
<P>
(" Σοσιαλιστική Ομάδα στο Ευρωπαϊκό Κοινοβούλιο συμφωνεί να συμπεριληφθεί η τροπολογία 167 της Ομάδας Ένωση για την Ευρώπη των Εθνών στην τροπολογία της 171)
<P>
- Πριν από την τελική ψηφοφορία:
<SPEAKER ID="095" NAME="Marie-Hélène Aubert " AFFILIATION="Verts/ALE">
εισηγήτρια. - (FR) Κύριε Πρόεδρε, δυνάμει του άρθρου 53 του Κανονισμού, ζητώ την αναπομπή της έκθεσης στην επιτροπή.
<P>
Πράγματι, η τροπολογία 1, με την οποία ζητείται διπλή νομική βάση -δηλαδή, τα άρθρα 37 και 95- συγκέντρωσε εξαιρετικά μεγάλη στήριξη στο Σώμα, αφού εγκρίθηκε με 585 ψήφους. Ωστόσο, η Επίτροπος απάντησε εχθές ότι δεν δέχεται αυτή την τροπολογία. Κατά συνέπεια, πιστεύω ότι πρέπει να συνεχίσουμε τις διαπραγματεύσεις με την Επιτροπή, διατηρώντας συγχρόνως την έκθεση -η οποία, είμαι ευτυχής που το λέγω, είναι εποικοδομητική- στην παρούσα μορφή της. Πρέπει, όμως, να σημειωθεί πρόοδος, και γι' αυτό ζητώ την αναπομπή της έκθεσης στην επιτροπή.
<P>
(Χειροκροτήματα)
<P>
(Το Σώμα αποφασίζει την αναπομπή της έκθεσης στην αρμόδια επιτροπή)

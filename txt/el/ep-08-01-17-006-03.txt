<CHAPTER ID="006-03">
3. (
<P>
- Μετά την ψηφοφορία επί της τροπολογίας 3:
<SPEAKER ID="066" NAME="Lydie Polfer">
εισηγήτρια. - (FR) Κύριε Πρόεδρε, θέλω απλώς να ρωτήσω τον κ. Tannock, αν η προσθήκη που προτείνει είναι όντως προσθήκη ή αν στόχος του είναι η απαλοιφή του τμήματος που αναφέρεται στα κρούσματα βίας και κακομεταχείρισης που σημειώνονται στα κρατητήρια και στα σωφρονιστικά καταστήματα. Αν η τροπολογία του είναι προσθήκη, δεν μπορώ παρά να την υποστηρίξω. Αντιθέτως, αν θέλει να αφαιρέσει τμήμα του υφιστάμενου κειμένου, δεν μπορώ παρά να προτείνω την καταψήφισή της.
<SPEAKER ID="067" NAME="Charles Tannock" AFFILIATION="PPE-DE">
(FR) Πρόκειται για προσθήκη. Σας ευχαριστώ.
<P>
- Μετά την ψηφοφορία επί της τροπολογίας 7:
<SPEAKER ID="069" NAME="Lydie Polfer">
εισηγήτρια. - (FR) Κύριε Πρόεδρε, στην παράγραφο 32, επαναλαμβάνουμε τις δύο προϋποθέσεις, ήτοι την εδαφική ακεραιότητα και την αυτοδιάθεση, παρόλο που το έχουμε ήδη πράξει στην παράγραφο 30. Ο συντάκτης, όμως, της τροπολογίας προσέθεσε "την αυτοδιάθεση των πληθυσμών που ζουν εκεί". Συστήνω μετ' επιτάσεως να αφαιρέσουμε τη φράση "τους πληθυσμούς που ζουν εκεί", αφού αυτή δεν καλύπτει τους πρόσφυγες και τους εκτοπισθέντες εντός της επικράτειας της χώρας τους. Επομένως, αν ο συντάκτης της τροπολογίας συμφωνεί να αφαιρέσουμε αυτές τις λέξεις, μπορώ να υποστηρίξω την τροπολογία· ειδάλλως προτείνω την απόρριψή της.
<SPEAKER ID="070" NAME="Charles Tannock" AFFILIATION="PPE-DE">
(ΕΝ) Κύριε Πρόεδρε, συμφώνησα με αυτήν την αλλαγή στην προφορική τροπολογία.
<P>
(Το Σώμα εγκρίνει την προφορική τροποποίηση)
<P>
- Μετά την ψηφοφορία επί της τροπολογίας 8/rev:
<SPEAKER ID="072" NAME="Charles Tannock" AFFILIATION="PPE-DE">
(EN) Κύριε Πρόεδρε, όπως συμφωνήσαμε στην αρχή της συνόδου, θα γίνει προσθήκη τώρα. Στο κείμενο αναφέρεται να αντικατασταθεί η φράση "στον αγωγό αερίου Μπακού-Τιφλίδα-Ερζερούμ" με τη φράση "στα έργα για τον ενεργειακό διάδρομο μέσω της Κασπίας". Αλλά με διαπραγμάτευση στην αρχή της ψηφοφορίας, συμφώνησα ήδη ότι θα μπορούσε να γίνει προσθήκη αντί για αντικατάσταση, συνεπώς μπορούμε να συμπεριλάβουμε τη φράση "στα έργα για τον ενεργειακό διάδρομο μέσω της Κασπίας".
<P>
(Το Σώμα εγκρίνει την προφορική τροποποίηση)

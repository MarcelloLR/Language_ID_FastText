<CHAPTER ID="015">
Κρίση στους γεωργικούς τομείς εκτός του τομέα του γάλακτος (συζήτηση)
<SPEAKER ID="073" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την κρίση στους γεωργικούς τομείς εκτός του τομέα του γάλακτος.
<SPEAKER ID="074" NAME="Mariann Fischer Boel">
μέλος της Επιτροπής. - (EN) Κύριε Πρόεδρε, πρώτον θα ήθελα να σας ευχαριστήσω που μου δίνετε την ευκαιρία να βρίσκομαι σήμερα εδώ για να εξηγήσω την τρέχουσα οικονομική κατάσταση στον γεωργικό τομέα.
<P>
" χρηματοπιστωτική και οικονομική κρίση επηρέασε και τον γεωργικό τομέα. Παρατηρήσαμε μείωση της ζήτησης, αύξηση των συναλλαγματικών ισοτιμιών, δύσκολη πρόσβαση σε πιστώσεις - όλα αυτά είχαν επιπτώσεις στις τιμές των γεωργικών προϊόντων αλλά και στο εισόδημα των αγροτών.
<P>
Οι επίσημες εκτιμήσεις των γεωργικών εσόδων θα είναι στη διάθεσή μας στο τέλος της τρέχουσας εβδομάδας, αλλά μπορούμε από τώρα να προβλέψουμε ότι τα έσοδα θα σημειώσουν σημαντική μείωση το 2009 σε σύγκριση με πέρυσι, δεδομένης της σχετικής ανάπτυξης στο κόστος παραγωγής και στις τιμές της γεωργικής αγοράς.
<P>
Μετά την αρχική πτώση που είδαμε το φθινόπωρο του 2008, αυτή η νέα πτώση των γεωργικών εσόδων αναμένεται ότι θα ακυρώσει τελείως τις εξαιρετικές αυξήσεις των εσόδων που προέκυψαν από την άνοδο που παρατηρήσαμε στα γεωργικά προϊόντα το καλοκαίρι του 2007 και στη συνέχεια έναν χρόνο αργότερα.
<P>
Κύριε Πρόεδρε, αν μου επιτρέπετε, θα αναφερθώ εν συντομία στους διαφορετικούς τομείς. Καταρχάς, στα σιτηρά. Είδαμε το 2008 μια σημαντική πτώση των τιμών, κυρίως λόγω μιας καλής συγκομιδής. Ωστόσο, είδαμε ότι οι τιμές τους τελευταίους μήνες αυξήθηκαν, ειδικά για το σιτάρι και για το καλαμπόκι ή τον αραβόσιτο. Υπό το πρίσμα αυτών των εξελίξεων, δεν θα ήταν σωστό αυτήν τη στιγμή να λάβουμε έκτακτα μέτρα, όπως το άνοιγμα μιας δημοπρασίας παρέμβασης για τον αραβόσιτο, ούτε να παρέμβουμε στις επιστροφές κατά την εξαγωγή.
<P>
" κατάσταση είναι λίγο διαφορετική για την κριθή βοσκής, με μειωμένες εξαγωγές και χαμηλές εσωτερικές τιμές, αλλά η παρέμβαση -όπως γνωρίζετε- μόλις άνοιξε και αυτό λογικά θα βοηθήσει τις αγορές κριθής βοσκής.
<P>
Στον τομέα του χοιρινού, η κατάσταση είναι ακόμα εύθραυστη. " οικονομική κρίση έπληξε αυτόν τον τομέα πριν ακόμα ανακάμψει πλήρως από τις δυσκολίες που αντιμετώπισε το 2007. Οι τιμές φέτος είναι χαμηλότερες από πέρυσι, αλλά ταυτόχρονα -και ορισμένες φορές πρέπει να βλέπουμε τα πράγματα από τη θετική τους πλευρά- μπορούμε να δούμε ότι οι τιμές των ζωοτροφών είναι πολύ πιο σταθερές από ό,τι το 2007 και το 2008. Μολονότι οι εξαγωγές είναι κάτω από το επίπεδο του 2008, προβλέπουμε ότι θα είναι πολύ υψηλότερες από το 2007.
<P>
Τελικά, δεν βρίσκω επαρκείς λόγους για την εισαγωγή ενός πρόσθετου μέσου της αγοράς επί του παρόντος, αλλά σας διαβεβαιώνω ότι παρακολουθούμε την κατάσταση πολύ προσεκτικά.
<P>
Όσον αφορά τα οπωροκηπευτικά, η οικονομική κρίση οδήγησε σε χαμηλότερη εσωτερική κατανάλωση και έχουμε διαπιστώσει επίσης κάποια μείωση σε ορισμένες εξαγωγικές αγορές. Αυτό επηρέασε τις τιμές των οπωροκηπευτικών που πήραν οι παραγωγοί. Ωστόσο, δεδομένων αυτών των χαρακτηριστικών του τομέα, αποφασίσαμε στην τελευταία μεταρρύθμιση της αγοράς οπωροκηπευτικών ότι ο καλύτερος τρόπος για να ανταποκριθούμε στις προκλήσεις που αντιμετωπίζει ο τομέας είναι να καταστήσουμε τις οργανώσεις των παραγωγών πιο ελκυστικές και επίσης να τις καταστήσουμε υπεύθυνες για τη διαχείριση της κρίσης.
<P>
Οι οργανώσεις παραγωγών είναι υπεύθυνες σήμερα για το 40% της συνολικής παραγωγής οπωροκηπευτικών. Μπορούν να συνεταιριστούν με οικονομικά ισχυρότερες μονάδες επίσης σε μεταβατική βάση, κάτι που είναι σημαντικό, καθώς οι σημερινές κρίσεις δεν γνωρίζουν εθνικά σύνορα.
<P>
Στη μεταρρύθμιση του 2007 δώσαμε κίνητρα στις οργανώσεις παραγωγών να το κάνουν αυτό. Επίσης τους εξοπλίσαμε με νέα μέσα διαχείρισης της κρίσης, όπως η πρώιμη συγκομιδή ή μη συγκομιδή, τα οποία συμπληρώνουν τις παραδοσιακές αποσύρσεις.
<P>
Δημιουργήσαμε επίσης ένα νομικό πλαίσιο που δίνει τη δυνατότητα στους παραγωγούς οπωροκηπευτικών να επηρεάσουν και να σταθεροποιήσουν την αγορά, αλλά υπάρχει ανάγκη για περισσότερες δράσεις από τη βάση στην κορυφή, για τις οποίες η Επιτροπή δεν μπορεί να αναλάβει την ευθύνη. Ενθαρρύνω λοιπόν τη δημιουργία οργανώσεων παραγωγών και πιστεύω ότι τα κράτη μέλη και οι αγρότες πρέπει να εξετάσουν τις διάφορες οργανώσεις παραγωγών που υπάρχουν στα διαφορετικά κράτη μέλη. Δεν είναι πολύ σοφό να ανταγωνίζονται οι οργανώσεις παραγωγών μεταξύ τους αντί να ανταγωνίζονται τον τομέα του λιανικού εμπορίου.
<P>
Οι τιμές του ελαιόλαδου έφθασαν σε πρωτοφανή επίπεδα πριν από τέσσερα χρόνια λόγω των δυσμενών κλιματικών συνθηκών. Έκτοτε, τρεις συνεχείς ικανοποιητικές συγκομιδές και η οικονομική κρίση οδήγησαν βαθμιαία σε πολύ χαμηλές τιμές. Για τον λόγο αυτό, η Επιτροπή ενεργοποίησε φέτος εκ νέου την ενίσχυση στην ιδιωτική αποθεματοποίηση. Είδαμε ότι η αγορά αντέδρασε αμέσως και οι τιμές ανέκαμψαν σταθερά.
<P>
Παρά τις προβλέψεις για καλή συγκομιδή -την τέταρτη συνεχόμενη μέχρι στιγμής- τα αποθέματα στην αρχή της συγκομιδής κυμαίνονται σε χαμηλό επίπεδο. Απ' όσο μπορούμε να προβλέψουμε, η κατανάλωση θα ανακάμψει.
<P>
Συνοψίζοντας, βλέπω ορισμένα δειλά σημάδια ανάκαμψης. Συμφωνώ ότι απαιτείται στενή παρακολούθηση της κατάστασης και ότι αυτή η παρακολούθηση θα επιτρέψει την ανάληψη δράσης όταν χρειαστεί.
<P>
Αυτή είναι μια σύντομη αναφορά σχετικά με τα βραχυπρόθεσμα μέτρα, αλλά επιτρέψτε μου να σας διαβεβαιώσω ότι εξετάζουμε και τα μεσοπρόθεσμα και μακροπρόθεσμα ζητήματα, ειδικότερα ζητήματα όπως η κατανομή της προστιθέμενης αξίας στην τροφική αλυσίδα και επίσης το πώς θα αντιμετωπίσουμε την αστάθεια των τιμών. Είμαι βέβαιη ότι θα επιστρέψουμε και σε αυτά τα σημαντικά θέματα.
<SPEAKER ID="076" NAME="Albert Deß" LANGUAGE="DE">
Κυρία Πρόεδρε, κυρία Επίτροπε, κυρίες και κύριοι συνάδελφοι, πέρυσι, αλλά και φέτος, οι γαλακτοπαραγωγοί γνωστοποίησαν τις ανησυχίες τους με ηχηρό τρόπο, και στις Βρυξέλλες. " εντύπωση που αποκομίζει κανείς από τα μέσα ενημέρωσης είναι ότι μόνο οι γαλακτοπαραγωγοί βρίσκονται σε δύσκολη κατάσταση. " αλήθεια είναι ότι και άλλοι γεωργικοί τομείς πλήττονται επίσης. Σε αντίθεση με τους γαλακτοπαραγωγούς μας, οι χοιροτρόφοι, οι εκτροφείς χοίρων, οι πτηνοτρόφοι, οι καλλιεργητές οπωροκηπευτικών, οι οινοκαλλιεργητές και ακόμα και οι παραγωγοί σιτηρών έχουν συνηθίσει να έχουν καλές και κακές χρονιές και γι' αυτό δεν πασχίζουν να ακουστούν οι φωνές τους τόσο δυνατά. Εντούτοις, πιστεύω ότι είναι καλό να επισημάνουμε την κατάσταση και αυτών των παραγωγών σήμερα.
<P>
Κυρία Επίτροπε, είπατε ότι η χρηματοπιστωτική και οικονομική κρίση έπληξε ολόκληρο τον γεωργικό τομέα και πρέπει να σκεφθούμε πώς εμείς θα ανταποκριθούμε σε αυτό. Όταν συζητώ με τους πληγέντες αγρότες, ακούω τα ίδια πράγματα ξανά και ξανά: σε γενικές γραμμές, λένε ότι είναι σε θέση να αντιμετωπίσουν τις αγορές, εκτός από περιπτώσεις όπου είναι εξαιρετικά δύσκολο, όπως έγινε πέρυσι και όπως γίνεται φέτος για τους γαλακτοπαραγωγούς και άλλους. Ωστόσο, αυτό που δεν καταλαβαίνουν οι αγρότες είναι γιατί εμείς στην Ευρώπη τούς επιβαρύνουμε με ακόμα περισσότερη γραφειοκρατία. Λένε ότι θέλουν να δουλεύουν τη γη τους και να ταΐζουν και να φροντίζουν τα ζώα τους αντί να χάνουν όλη την ημέρα κρατώντας βιβλία και αρχεία για το τι κάνουν.
<P>
Εδώ και αιώνες, οι αγρότες μας παράγουν τροφή χωρίς να κρατούν τεράστιους όγκους αρχείων. Οι αποδόσεις της γης αυξήθηκαν, η απόδοση των ζώων βελτιώθηκε και σήμερα εμείς κατακλύζουμε τους αγρότες μας με γραφειοκρατία. Διάβασα πρόσφατα ότι οι υπουργοί Γεωργίας συζητούν τη μείωση της γραφειοκρατίας. Οι αγρότες μας δεν τολμούν να το πιστέψουν πλέον. Ελπίζω να καταφέρουμε επιτέλους να σημειώσουμε πρόοδο σε αυτό το θέμα και να επιτρέψουμε στους αγρότες μας να κάνουν αυτό που ξέρουν καλύτερα, με άλλα λόγια, να παράγουν τροφή - υγιεινή τροφή για μισό δισεκατομμύριο ανθρώπους. Πρέπει να τους υποστηρίξουμε σε αυτό και να διασφαλίσουμε ότι θα μπορούν να το κάνουν και στο μέλλον.
<SPEAKER ID="077" NAME="Paolo De Castro" LANGUAGE="IT">
Κυρία Πρόεδρε, κυρία Επίτροπε, κυρίες και κύριοι, για άλλη μία φορά συζητάμε σε αυτό το Σώμα την κρίση στον γεωργικό τομέα.
<P>
Τους τελευταίους μήνες, το Κοινοβούλιο μίλησε πολλές φορές για τις δυσκολίες που πλήττουν σοβαρά τον γαλακτοπαραγωγικό τομέα και ζήτησε από την Επιτροπή και το Συμβούλιο να λάβουν επείγοντα μέτρα. Πετύχαμε αποτελέσματα, αν και μόνο εν μέρει, αλλά με βάση αυτές τις πρωτοβουλίες δημιουργήθηκε ένα ειδικό ταμείο 300 εκατ. ευρώ για την αντιμετώπιση της επείγουσας κατάστασης.
<P>
Ωστόσο, τώρα πρέπει να λάβουμε υπόψη ότι η κρίση που έπληξε τον γαλακτοπαραγωγικό τομέα επεκτείνεται ραγδαία και σε άλλους τομείς της ευρωπαϊκής γεωργίας, με τις αγορές των σιτηρών, του ελαιόλαδου και των οπωροκηπευτικών να δείχνουν ανησυχητικά σημάδια, όπως μόλις ανέφερε η κ. Fischer Boel.
<P>
Όσον αφορά το γάλα, αντιμετωπίζουμε ένα κυκλικό φαινόμενο που συνδέεται στενά με τη δύσκολη οικονομική κατάσταση, η οποία αναπόφευκτα οδήγησε σε πτώση της ζήτησης και στη σημερινή στασιμότητα των αγορών. Αυτή η κρίση αρχίζει να αποκτά μια ιδιαίτερα ανησυχητική διάσταση, όπως φαίνεται από τις πολυάριθμες διαμαρτυρίες των αγροτών σε πολλές περιφέρειες της Ευρώπης. Αυτές οι διαμαρτυρίες αποτελούν σύμπτωμα μιας πιεστικής και ανησυχητικής κατάστασης και μιας γενικής ανησυχίας για το μέλλον του τομέα εν γένει.
<P>
Γι' αυτό, στην τελευταία συνεδρίαση της Επιτροπής Γεωργίας και Ανάπτυξης της Υπαίθρου την 1η Δεκεμβρίου, αποφασίσαμε ομόφωνα να καλέσουμε την Επιτροπή στο Κοινοβούλιο για να μας ενημερώσει σχετικά με την κατάσταση της κρίσης που αντιμετωπίζει η γεωργία μας και τις τάσεις που επικρατούν στους διάφορους τομείς παραγωγής. Όσον αφορά αυτό το θέμα περιμένουμε, καταρχάς, να χρησιμοποιήσει η Επιτροπή όλα τα μέτρα που έχει στη διάθεσή της για να σταθεροποιήσει την αγορά και να ενισχύσει την ανάκαμψη της κατανάλωσης, αλλά, ταυτόχρονα, πιστεύουμε ότι αυτή η ευκαιρία πρέπει επίσης να αξιοποιηθεί με στόχευση προς το μέλλον και να συμβάλει στο να διασφαλιστεί ότι η κοινή γεωργική πολιτική θα συνεχίσει να αποτελεί μια σημαντική ευρωπαϊκή πολιτική, η οποία θα προστατεύει τα συμφέροντα όλων των πολιτών και όλων των ευρωπαϊκών περιφερειών, από τη βόρεια Σουηδία μέχρι τη νότια Κύπρο.
<P>
Οι αγρότες περιμένουν από εμάς άμεσες απαντήσεις, και σήμερα είμαστε εδώ για να αποδεχθούμε την ευθύνη να επιταχύνουμε τις διαδικασίες, να αντιμετωπίσουμε την κρίση με αποφασιστικό τρόπο και να αξιοποιήσουμε αποτελεσματικά τα διδάγματα των πρόσφατων εμπειριών, αποφεύγοντας έτσι το χάσιμο χρόνου και διορθώνοντας γρήγορα μια κατάσταση που κινδυνεύει να γίνει ακόμα χειρότερη. Θέλουμε να πάρουμε μια απάντηση και να ενημερωθούμε από την Επιτροπή όσον αφορά αυτό το θέμα.
<SPEAKER ID="078" NAME="Marian Harkin">
εξ ονόματος της Ομάδας ALDE. - (EN) Κυρία Πρόεδρε, θα ήθελα να ευχαριστήσω την Επίτροπο για την περιγραφή της κατάστασης. Ωστόσο, θέλω να επικεντρωθώ σε έναν μόνο τομέα όπου μπορούμε να δράσουμε, και αυτός είναι η χαμηλού επιπέδου παρουσία μη εγκεκριμένων ΓΤΟ στις εισαγωγές ζωοτροφών και οι επιπτώσεις της στη βιομηχανία ζωοτροφών της ΕΕ, διότι πρόκειται για ένα κυρίαρχο θέμα.
<P>
Απέστειλα επιστολή στον Πρόεδρο Barroso -υπογεγραμμένη από πολλούς βουλευτές- και απάντησε ότι η Επιτροπή κινήθηκε γρήγορα για να εγκρίνει τρία γενετικώς τροποποιημένα προϊόντα, και έπεται και τέταρτο. Ωστόσο, ακόμα προσπαθούμε να προλάβουμε τους άλλους.
<P>
Το πρόβλημα το προσεχές έτος θα είναι η Βραζιλία: έχουν εξορθολογήσει το σύστημα εγκρίσεών τους συντομεύοντάς το στους 22 μήνες, και το πρόβλημα δεν θα εξαλειφθεί. Όλοι γνωρίζουμε ότι ο γεωργικός τομέας μαστίζεται από χαμηλά περιθώρια και το λιγότερο, κατά τη γνώμη μου, που μπορούν να περιμένουν οι αγρότες της ΕΕ είναι να μην αυξηθεί το κόστος των εισροών από την αποτυχία της ΕΕ να δράσει αρκετά γρήγορα για τις αδειοδοτήσεις. Είναι άλλο να έχουμε χαμηλές τιμές παραγωγού, αλλά είναι διπλό το πρόβλημα όταν οι εισροές δεν είναι διαθέσιμες στις τιμές της παγκόσμιας αγοράς. Στην Ιρλανδία, από τον φετινό Μάιο, το επιπλέον κόστος των καθυστερημένων αδειοδοτήσεων ανέρχεται σε 23 εκατ. ευρώ.
<P>
Τέλος, το θέμα της χαμηλού επιπέδου παρουσίας θα μας ακολουθεί πάντα και, μολονότι η ταχεία λειτουργία του συστήματος αδειοδότησης θα βελτιώσει την κατάσταση, εξακολουθούμε να χρειαζόμαστε μια τεχνική λύση.
<SPEAKER ID="079" NAME="Martin Häusling" LANGUAGE="DE">
Κυρία Πρόεδρε, κυρία Επίτροπε, κυρίες και κύριοι συνάδελφοι, κυρία Fischer Boel, δώσατε μια πολύ σύντομη απάντηση στο θέμα των κρίσεων και δεν σας άκουσα να αναφέρετε πιθανές λύσεις για αυτές τις κρίσεις. " κρίση δεν μαστίζει μόνο τον γαλακτοπαραγωγικό τομέα, αυτό είναι αλήθεια· έχουμε επίσης κρίση και στον τομέα των σιτηρών, υπάρχει περαιτέρω συγκέντρωση στον τομέα των οπωροκηπευτικών και τα τελευταία δέκα χρόνια χάσαμε το 50% των χοιροτρόφων μας. Αυτό δεν οφείλεται μόνο στο γεγονός ότι βιώνουμε μια οικονομική κρίση, κυρία Επίτροπε, αλλά και στο γεγονός ότι ο προσανατολισμός της γεωργικής μας πολιτικής ήταν εσφαλμένος τα τελευταία χρόνια. Θα πρέπει πραγματικά να πείτε τώρα ότι η ελευθέρωση απέτυχε και ότι η προσέγγιση της παγκόσμιας αγοράς δεν είναι η απάντηση για τη γεωργία.
<P>
Τα προσεχή έτη θα είναι καίριας σημασίας για την πορεία της γεωργίας μας. Είμαστε λοιπόν ευγνώμονες για το γεγονός ότι οι 22 υπουργοί Γεωργίας υπέδειξαν με σαφήνεια, στο Παρίσι, την κατεύθυνση στην οποία πρέπει να οδεύει. Συμφωνούμε σε πολλά εδώ. Χρειαζόμαστε αξιόπιστο σχεδιασμό στη γεωργία, και η γεωργική πολιτική πρέπει να είναι αειφόρος. Αυτό είναι κάτι που επίσης υποστηρίζουμε εδώ και πολύ καιρό.
<P>
Οι τιμές μειώνονται για τους αγρότες, αλλά όχι για τους καταναλωτές. Αυτό υποδεικνύει ότι η γεωργική μας πολιτική εξυπηρετεί στην πραγματικότητα μόνο τα μεγάλα συμφέροντα. Πολύ σωστά, κυρία Επίτροπε, είπατε ότι πρέπει να ενισχύσουμε τη θέση των αγροτών ως προς αυτό το ζήτημα, αλλά πάντα αρνείστε να δώσετε μια απάντηση στην ερώτηση για το πώς πρέπει να το κάνουμε αυτό στην πράξη. Εμείς θα προσπαθήσουμε να δώσουμε απαντήσεις σε αυτό. Μάλιστα, θα είναι καίριας σημασίας θέμα για τα προσεχή έτη. Οι αγρότες δεν πρέπει να είναι απλώς παραγωγοί πρώτων υλών. Πρέπει να επιδιώξουν ενεργά να αποκτήσουν δύναμη στην αγορά και, σε αυτήν την προσπάθεια, οι παραγωγοί χρειάζονται την υποστήριξή μας.
<P>
" συνεχής πίεση στις τιμές του γεωργικού τομέα θα οδηγήσει σε παραγωγή χαμηλής ποιότητας. " ακόμη περαιτέρω βιομηχανοποίηση στον γεωργικό τομέα θα οδηγήσει στη συνεχή απώλεια της βιοποικιλότητας και η βιομηχανοποιημένη γεωργία θα αυξήσει επίσης τις εκπομπές CO2 και μεθανίου. Το να μιλάμε για προστασία του κλίματος αλλά να συνεχίζουμε να ακολουθούμε την οδό της βιομηχανοποίησης δεν μπορεί να είναι η απάντηση!
<P>
Ως εκ τούτου, εμείς, ως Κοινοβούλιο, πρέπει να αντιμετωπίσουμε το έργο μας με μεγάλη σοβαρότητα τα προσεχή έτη. Ελπίζουμε ότι η συνεργασία μας με τη νέα Επιτροπή θα είναι εποικοδομητική.
<SPEAKER ID="080" NAME="James Nicholson">
εξ ονόματος της Ομάδας ECR. - (EN) Κυρία Πρόεδρε, όλοι κατανοούμε τις ανησυχίες των διαφόρων τομέων της γεωργίας και είναι σχεδόν βέβαιο ότι πιστεύουν πως δίνουμε υπερβολικά μεγάλη έμφαση στην προσπάθεια να επιλύσουμε τα προβλήματα που αντιμετωπίζει ο γαλακτοπαραγωγικός τομέας. Αλλά όσοι από εμάς συμμετείχαμε σε αυτήν την προσπάθεια γνωρίζαμε ότι δεν υπήρχε εναλλακτική λύση, ότι τα προβλήματα του γαλακτοπαραγωγικού τομέα έπρεπε να επιλυθούν, και ελπίζουμε ότι βρισκόμαστε τώρα κοντά στην επίλυση ορισμένων εκ των προβλημάτων που αντιμετώπισε αυτό το τμήμα του κλάδου. Τώρα πρέπει να εστιάσουμε σε άλλους τομείς.
<P>
Για παράδειγμα, μιλήσαμε για τα προβλήματα που αντιμετωπίζουν οι παραγωγοί σιτηρών, οι οποίοι έπαιρναν τις χαμηλότερες τιμές για τα προϊόντα τους για μεγάλο χρονικό διάστημα - και στην περιοχή μου ισχύει το ίδιο για τους πατατοπαραγωγούς και τους μηλοπαραγωγούς. Μάλιστα, μπορώ να παραθέσω έναν κατάλογο και άλλων τομέων όπου υπάρχουν σοβαρά προβλήματα. Αλλά ένα από τα μεγαλύτερα προβλήματα -και εδώ θέλω να επανέλθω και να υποστηρίξω αυτό που είπε η κ. Harkin- είναι η καθυστέρηση στην έγκριση νέων κλώνων γενετικά τροποποιημένων σιτηρών για εισαγωγές στην Ευρωπαϊκή Ένωση.
<P>
Ανεβάζουμε το κόστος των ζωοτροφών, και αυτό πλήττει τους χοιροτρόφους μας, τους πτηνοτρόφους μας και τους βουτρόφους μας, και η επιτάχυνση αυτών των εγκρίσεων θα βοηθήσει σε μεγάλο βαθμό την κατάσταση. Διατρέχουμε τον μεγάλο κίνδυνο στραγγαλισμού των αγροτών μας από την υπερβολική γραφειοκρατία και τη νομοθεσία· θα το διαπιστώσετε αυτό την 1η Ιανουαρίου όταν θα εφαρμόσετε το CPID, το οποίο, κατά τη γνώμη μου, αποτελεί πλήρες χάσιμο χρόνου.
<P>
" ενδιάμεση αναθεώρηση επέφερε πολλές αλλαγές, και πρόκειται να προχωρήσουμε σε ακόμα περισσότερες. Αλλά πιστεύω ότι πρέπει να επανεξετάσουμε τις επιπτώσεις που προέκυψαν στον τομέα από αυτές τις αλλαγές. Γνωρίζω από προσωπική εμπειρία ότι στην περιοχή μου πολλοί εκτροφείς προβάτων και θηλαζουσών αγελάδων απλά εγκαταλείπουν αυτόν τον τομέα.
<P>
Αυτή η τάση είναι πολύ ανησυχητική. Πρέπει να εξετάσουμε και τους δύο αυτούς τομείς, το πώς πραγματικά τους στηρίζουμε. Μπορούμε να κάνουμε περισσότερα γι' αυτούς; Μπορούμε να τους κρατήσουμε ζωντανούς; Διότι δεν πρέπει να ξεχνάμε ότι πολλοί από αυτούς τους τομείς, όπως τα πρόβατα και οι θηλάζουσες αγελάδες, λειτουργούν σε περιβαλλοντικά ευαίσθητες περιοχές, βρίσκονται σε ορεινές περιοχές και σε περιοχές όπου δεν υπάρχουν άλλες εναλλακτικές λύσεις, και πιστεύω ότι πρέπει να επανεξετάσουμε το πώς στηρίζουμε αυτά τα τμήματα της βιομηχανίας.
<SPEAKER ID="081" NAME="Patrick Le Hyaric" LANGUAGE="FR">
Κυρία Πρόεδρε, κυρία Επίτροπε, είπατε ότι η γεωργική κρίση είναι βαθιά, κάτι που ήδη γνωρίζουμε. Πράγματι, οι μικρές και μεσαίες γεωργικές εκμεταλλεύσεις δεν μπορούν πλέον να ανταπεξέλθουν στα προβλήματα. Ωστόσο, κυρία Επίτροπε, αυτό δεν οφείλεται σε τεχνικό πρόβλημα αλλά στην πολιτική απορρύθμισης που εσείς προωθήσατε, στην υπονόμευση των θεμελιωδών αρχών της κοινής γεωργικής πολιτικής, στην άρνησή σας να επιστρέψετε στην πληρωμή ελάχιστων τιμών και στην ολοκληρωμένη προσέγγιση ελεύθερου εμπορίου που υποστηρίξατε, η οποία αντιβαίνει στην ίδια την αρχή της κοινοτικής προτίμησης.
<P>
Ήρθε η ώρα, την παραμονή μιας νέας περιόδου προβληματισμού για την κοινή γεωργική πολιτική, να εξετάσουμε τη γεωργική εργασία ως αποστολή κοινού συμφέροντος, συμβάλλοντας στο κοινό δημόσιο καλό. Συνεπώς, μια νέα γεωργική πολιτική πρέπει επίσης να είναι και μια επισιτιστική, περιβαλλοντική και εδαφική πολιτική.
<P>
Πρέπει να καθορίσουμε πρώτα τους στόχους και την κατεύθυνση αυτής της πολιτικής πριν αποφασίσουμε για τις δημοσιονομικές πτυχές. Σε κάθε περίπτωση, αυτό θα σήμαινε την καταβολή εγγυημένων βασικών ελάχιστων τιμών για τη γεωργική εργασία και θα οδηγούσε σε μια παραγωγική γεωργική βιομηχανία που προσθέτει αξία και παρέχει απασχόληση, ενθαρρύνοντας τη γεωργική ανάπτυξη που σέβεται την επισιτιστική κυριαρχία και καταπολεμά την πείνα.
<P>
Σήμερα, όλα τα στοιχεία καταδεικνύουν το γεγονός ότι η κοινωνική, περιβαλλοντική και υγειονομική αποτελεσματικότητα εξαρτάται από τη γεωργία στην ανθρώπινη κλίμακα του μεμονωμένου αγρότη και όχι σε βιομηχανική κλίμακα. Αυτά θα έπρεπε να είναι τα θέματα των συζητήσεών μας προκειμένου να θέσουμε επιτέλους τέλος στη γεωργική κρίση.
<SPEAKER ID="082" NAME="Lorenzo Fontana">
εξ ονόματος της Ομάδας EFD. - (IT) Κυρία Πρόεδρε, κυρία Επίτροπε, κυρίες και κύριοι συνάδελφοι, η σημερινή κρίση που βιώνει ο γεωργικός κόσμος είναι το προφανές αποτέλεσμα της ραγδαίας εδαφικής επέκτασης που έθεσε σε εφαρμογή η Ευρωπαϊκή Ένωση τα τελευταία χρόνια και, πάνω απ' όλα, της υπερβολικά ταχείας παγκοσμιοποίησης των αγορών.
<P>
Ο γεωργικός τομέας πρέπει να διαφυλαχθεί και να προστατευθεί, εφαρμόζοντας τις αρχές της συνθήκης για τη λειτουργία της Ευρωπαϊκής Ένωσης και συγκεκριμένα, τα άρθρα 32 έως 38, με ιδιαίτερη αναφορά στους στόχους που, προκειμένου να επιτευχθούν, πρέπει να τηρούν συγκεκριμένους νομικούς κανόνες. Σε αυτόν τον τομέα, οι κανόνες που διέπουν την παρέμβαση σε περίπτωση κρίσης στην αγορά δεν μας επιτρέπουν να ανταποκριθούμε σε σημαντικό βαθμό στις απαιτήσεις του γεωργικού τομέα με ειδική προστασία των αγροτών, σε μια εξαιρετικά δύσκολη στιγμή που πλήττει τη γεωργία στο σύνολό της και συγκεκριμένα τους τομείς των οπωροκηπευτικών, όπως, για παράδειγμα, τα μήλα και τα ροδάκινα, καθώς και τα σιτηρά, όπως το σιτάρι και ο αραβόσιτος.
<P>
Δεν πρέπει απλώς να βοηθήσουμε τους αγρότες αλλά και να τους εγγυηθούμε προστασία της αγοράς, όπως ορίζουν οι θεμελιώδεις κανόνες της συνθήκης. Δυστυχώς, μέχρι στιγμής αυτό ισχύει μόνο σε περιορισμένη βάση. Το είδαμε στο παρελθόν με την κρίση στο γάλα και με τη σημερινή κρίση στα οπωροκηπευτικά, για παράδειγμα.
<P>
Είναι πλέον καιρός να λάβει η Ευρώπη πιο δριμείες αποφάσεις προκειμένου να παράσχουμε πραγματική υποστήριξη 360 μοιρών στους αγρότες μας, στις γεωργικές μας εκμεταλλεύσεις και στη γη μας που, δυστυχώς, πολύ συχνά παραμελούνται. Στη συνέχεια, θα ήταν καλύτερα να σκεφτούμε σοβαρά τι γίνεται στην ευρωπαϊκή αγορά για την προώθηση των γεωργικών προϊόντων μας έναντι εκείνων που προέρχονται εκτός της Ένωσης και, επαναλαμβάνω, ειδικά για τα οπωροκηπευτικά.
<P>
Με τη δημιουργία ειδικών κανόνων, οι οποίοι όμως πρέπει να τηρούνται από το σύνολο της Ευρωπαϊκής Ένωσης και την τήρηση των οποίων πρέπει να διασφαλίσουμε και από εκείνες τις τρίτες χώρες με τις οποίες έχουμε σημαντικό εμπόριο γεωργικών προϊόντων, θα καταφέρουμε ίσως να αποκτήσουμε μια αγορά με λιγότερες στρεβλώσεις και θα μπορούσαμε να προστατεύσουμε καλύτερα τους αγρότες μας και τα γεωργικά προϊόντα της ΕΕ.
<SPEAKER ID="083" NAME="Γεώργιος Παπαστάμκος" AFFILIATION="PPE">
Κυρία Πρόεδρε, τομείς της αγροτικής οικονομίας δοκιμάζονται πραγματικά: σιτηρά, ελαιόλαδο, φρούτα και λαχανικά, βαμβάκι. Θα ήθελα να σας πω ότι αίσθημα οργής διακατέχει τους παραγωγούς ροδακίνων στην Ελλάδα. Αρκεί να σας αναφέρω ότι 200 000 περίπου τόνοι κομπόστας είναι αδιάθετοι τη στιγμή που μιλάμε.
<P>
" κατάσταση στον τομέα των σιτηρών παραμένει κρίσιμη και απαιτεί να ενεργοποιηθεί αμέσως η δυνατότητα δημόσιας παρέμβασης στα κράτη μέλη. Πρέπει να στηρίξουμε τα προϊόντα προστατευόμενης ονομασίας προέλευσης καθώς και προστατευόμενης γεωγραφικής ένδειξης.
<P>
Μεγάλη κρίση αντιμετωπίζει και η κτηνοτροφία. Αναφερθήκαμε στο γαλακτοκομικό τομέα και ορθώς αναλάβαμε πρωτοβουλία για την προστασία του. Κτηνοτρόφοι στη Βόρειο Ελλάδα απέκλεισαν το τελωνείο Ευζώνων και ένα από τα εύλογα αιτήματά τους είναι η αναγραφή της ονομασίας του τόπου προέλευσης στις συσκευασίες των γαλακτοκομικών προϊόντων. Και πράγματι, κατά τη γνώμη μου, η αναγραφή του τόπου προέλευσης προστατεύει και τους παραγωγούς αλλά και τους καταναλωτές.
<P>
Χρειαζόμαστε περαιτέρω μέτρα για την προώθηση των γεωργικών προϊόντων, τόσο στο εσωτερικό της Ευρωπαϊκής Ένωσης όσο και εκτός Ευρώπης, σε τρίτες αγορές. Πρέπει να εξορθολογιστούν ακόμη περισσότερο οι αγορές, να παρακολουθήσουμε με αποτελεσματικό τρόπο τη διαφάνεια της εφοδιαστικής αλυσίδας και να μειωθεί οπωσδήποτε η ψαλίδα μεταξύ τιμών παραγωγού και τιμών καταναλωτή.
<P>
Όπως είχα υποστηρίξει και στο πλαίσιο της συζήτησης για τον προϋπολογισμό του 2010, είναι ιδιαίτερα σημαντικό να διατηρηθεί ένα ικανοποιητικό περιθώριο γεωργικών δαπανών στον προϋπολογισμό για την αντιμετώπιση απρόβλεπτων αναγκών σε άλλους γεωργικούς τομείς.
<SPEAKER ID="084" NAME="Csaba Sándor Tabajdi" AFFILIATION="S&amp;D">
(HU) Σχεδόν το σύνολο του γεωργικού τομέα στην Ευρώπη βρίσκεται σε κατάσταση κρίσης. Αυτό δεν οφείλεται μόνο στην παγκόσμια οικονομική κρίση και ύφεση, παράλληλα με μια συρρίκνωση των εσωτερικών και εξωτερικών αγορών, αλλά και στην κοινή γεωργική πολιτική, μια νεοφιλελεύθερη πολιτική που η Ευρωπαϊκή Επιτροπή επέμενε να προωθεί τα προηγούμενα χρόνια. Αυτό συνέβαλε σημαντικά στη σημερινή κρίση. Αν ο γεωργικός τομέας έχει ήδη τόσο τεράστια προβλήματα κερδοφορίας, τι θα γίνει αν ο γεωργικός προϋπολογισμός περικοπεί μετά το 2013, όπως πολλοί θέλουν να συμβεί; Αυτός ο προβληματισμός δημιουργεί ερωτηματικά ως προς την επισιτιστική ασφάλεια στην Ευρώπη.
<P>
" σημερινή κατάσταση είναι ιδιαίτερα ανησυχητική για τους κτηνοτρόφους, τους χοιροτρόφους και τους παραγωγούς οπωροκηπευτικών. Χαιρετίζω το γεγονός ότι η κυρία Επίτροπος θέλει να παράσχει περισσότερα χρήματα στις οργανώσεις των παραγωγών, αλλά αυτό δεν είναι αρκετό για να επιλυθούν τα προβλήματα του τομέα. Ένα άλλο ανησυχητικό γεγονός είναι ότι η Ευρωπαϊκή Ένωση έχει γίνει καθαρός εισαγωγέας βόειου κρέατος τα τελευταία έξι χρόνια. Βρισκόμαστε τώρα στο έλεος των εξωτερικών αγορών.
<SPEAKER ID="085" NAME="Julie Girling" AFFILIATION="ECR">
(EN) Κυρία Πρόεδρε, αν θέλετε να καταλάβετε πόσο δύσκολη είναι η κατάσταση για τους αγρότες, δείτε απλώς το τροποποιημένο όριο ελάχιστου εισοδήματος της κυβέρνησης του "νωμένου Βασιλείου. Πρόκειται για το όριο κάτω από το οποίο μια οικογένεια θεωρείται ότι ζει σε συνθήκες φτώχειας. Τα τελευταία στοιχεία στο "νωμένο Βασίλειο καταδεικνύουν ότι το ένα τέταρτο του συνόλου των βρετανών αγροτών εμπίπτουν σε αυτήν την κατηγορία.
<P>
Όμως η βοήθεια προς τους αγρότες δεν αφορά μόνο τη γεωργική πολιτική. Θα πρέπει να εργαστούμε με ολιστικό τρόπο. Οι καταναλωτές θέλουν να αγοράζουν τρόφιμα υψηλής ποιότητας που παράγονται όσο τον δυνατόν πιο κοντά στην πατρίδα τους. Το Ευρωπαϊκό Κοινοβούλιο πρέπει να ακούσει τις απαιτήσεις των καταναλωτών για σαφή επισήμανση της χώρας προέλευσης των τροφίμων, προκειμένου να είναι βέβαιοι για την προέλευση των τροφίμων τους. Έχουμε ήδη την επισήμανση της χώρας προέλευσης σε πολλά τρόφιμα και δεν υπάρχει λόγος να μην επεκταθεί η υποχρεωτική επισήμανση της χώρας προέλευσης και στους υπόλοιπους τομείς, συμπεριλαμβανομένων των βασικών συστατικών των μεταποιημένων τροφίμων.
<P>
Αυτή η ευκαιρία θα μας δοθεί εδώ στο Κοινοβούλιο στις αρχές του προσεχούς έτους. Ας φροντίσουμε να την αξιοποιήσουμε.
<SPEAKER ID="086" NAME="Ilda Figueiredo" AFFILIATION="GUE/NGL">
(PT) Με την πάροδο των ετών και μέσω διαδοχικών τροποποιήσεων στην κοινή γεωργική πολιτική, εκφράσαμε προειδοποιήσεις σχετικά με τις συνέπειές της και υποβάλαμε εναλλακτικές προτάσεις. Δυστυχώς, κανείς δεν άκουγε, και σήμερα έχουμε καταλήξει σε μια καταστροφική κατάσταση, όπως αυτή της πορτογαλικής γεωργίας. Είχαμε προειδοποιήσει για τις συνέπειες της ελευθέρωσης του διεθνούς εμπορίου στα γεωργικά τρόφιμα. Είπαμε ότι η γεωργία δεν πρέπει να αντιμετωπίζεται σαν βιομηχανικό εμπόρευμα και ότι πρέπει να μείνει έξω από τις συνομιλίες του Παγκόσμιου Οργανισμού Εμπορίου προκειμένου να μην εκτεθεί στη χρηματιστηριακή αγορά και στην κερδοσκοπία.
<P>
Πάντα λέγαμε ότι η επισιτιστική κυριαρχία και η ασφάλεια πρέπει να τεθούν σε προτεραιότητα και ότι πρέπει να αναγνωριστούν δεόντως όσοι δουλεύουν τη γη. Γι' αυτό ήμασταν αντίθετοι στην ακύρωση των ενισχύσεων της παραγωγής και στην κατάργηση των ποσοστώσεων του γάλακτος. Πάντα επισημαίναμε ότι η γεωργία στις νότιες χώρες της ΕΕ έχει ιδιαίτερα χαρακτηριστικά που πρέπει να τα σεβαστούμε αν θέλουμε να προστατεύσουμε την παραγωγή τροφίμων υψηλής ποιότητας από αυτές τις χώρες, όπως το κρασί, το ελαιόλαδο, τα οπωροκηπευτικά, το ρύζι, καθώς και το κρέας και το γάλα που παράγονται υπό συνθήκες πολύ διαφορετικές από εκείνες που επικρατούν σε άλλες περιοχές.
<P>
Ως εκ τούτου, επιμένουμε να αναθεωρηθούν αυτές οι πολιτικές προκειμένου να ληφθούν υπόψη οι υψηλές τιμές των παραγόντων παραγωγής, όπως το πετρέλαιο κίνησης, η ηλεκτρική ενέργεια, τα λιπάσματα, οι ζωοτροφές, οι πιστώσεις και οι ασφάλειες. Πρέπει να βοηθήσουμε τους αγρότες μας εγκρίνοντας πολιτικές που υποστηρίζουν τους παραγωγούς και δημιουργούν θέσεις εργασίας στις αγροτικές περιοχές.
<P>
Είναι καιρός να θέσουμε σε προτεραιότητα την οικογενειακή γεωργία και την ύπαιθρο -η οποία ερημώνει ολοένα και περισσότερο- καθώς και την περιφερειακή παραγωγή και τα τοπικά είδη. Οι αγρότες μας το αξίζουν, διότι είναι εκείνοι που παράγουν τα απαιτούμενα για τη διατροφή μας.
<SPEAKER ID="087" NAME="John Stuart Agnew" AFFILIATION="EFD">
(EN) Κυρία Πρόεδρε, φαίνεται σαν να έχω προσωρινά προσχωρήσει στη λέσχη οπαδών της κ. Harkin με το να εφιστώ την προσοχή σας στην κρίση που μαστίζει την αγορά των ζωοτροφών αναφορικά με τα ελάχιστα ίχνη γενετικά τροποποιημένου υλικού που μπορούν να βρεθούν σε ένα φορτίο 60 000 τόνων σπόρων σόγιας.
<P>
Αν αυτά τα ίχνη δεν ανήκουν σε μια ποικιλία εγκεκριμένη από την ΕΕ, δεν επιτρέπεται η εκφόρτωση του εμπορεύματος. Το κόστος για τον φορτωτή σε αυτήν την περίπτωση ανέρχεται σε 2,3 εκατ. λίρες Αγγλίας, αλλά προκαλείται και μια σοβαρότατη διαταραχή, καθώς τα φορτηγά επιστρέφουν άδεια στα εργοστάσια ζωοτροφών τα οποία εν συνεχεία αντιμετωπίζουν το πρόβλημα που αφορά την αναζήτηση εναλλακτικής πρωτεΐνης σε πολύ μικρό χρονικό διάστημα.
<P>
Μετά από τεράστια πίεση σχετικά με αυτό το θέμα, η Ευρωπαϊκή Επιτροπή ενέκρινε τέσσερις ακόμα ποικιλίες ΓΤ αραβόσιτου που θεωρούνται ασφαλείς επιμολυντές. Ίσως χρειαστούν αρκετά χρόνια μέχρι να δοθεί αυτή η έγκριση ενώ, στο μεταξύ, οι γεωργικές εκμεταλλεύσεις στην Αμερική χρησιμοποιούν διαρκώς νέες ποικιλίες ΓΤ αραβόσιτου. Αυτό το πρόβλημα θα επανεμφανιστεί σε ένα έτος περίπου.
<P>
Επί του παρόντος υπάρχουν επίσης πολλά προϊόντα ΓΤ λιναριού και βαμβακιού που μπορούν εύκολα να αναμιχθούν ακούσια σε απειροελάχιστες ποσότητες μέσα σε ένα τεράστιο φορτίο σόγιας και που επίσης μπορούν να προκαλέσουν την απόρριψη ενός φορτίου.
<P>
Είναι παράλογο, ενώ υπάρχουν μικρές ανοχές για πέτρες, χώμα, νεκρά έντομα, ρινίσματα μετάλλων και τεμαχίδια ξύλου, να μην υπάρχει καμία απολύτως ανοχή για έναν και μόνο θρεπτικό σπόρο αραβόσιτου.
<P>
" αβεβαιότητα που δημιουργεί αυτή η πολιτική μηδενικής ανοχής οδήγησε σε υπερβολικά αυξημένα ασφάλιστρα για τους φορτωτές, τα οποία μετακυλίονται στον κτηνοτρόφο - για να μην μιλήσουμε για τον τρόμο που προκαλείται όταν ένας κτηνοτρόφος πληροφορείται ότι η παραγγελία του για ζωοτροφή δεν μπορεί να εκτελεστεί.
<P>
Πρόκειται για μια απολύτως δυσάρεστη κατάσταση και δημιουργεί περιττή κρίση στην παραγωγή κρέατος και αυγών. Απευθύνω έκκληση στην Επιτροπή να προσεγγίσει το όλο θέμα με πιο πρακτικό και λογικό τρόπο επιτρέποντας ένα επίπεδο ανοχής για την πρόσμιξη ΓΤΟ παρόμοιο με αυτό που ισχύει για άλλους επιμολυντές.
<SPEAKER ID="088" NAME="Giovanni La Via" AFFILIATION="PPE">
(IT) Κυρία Πρόεδρε, κυρίες και κύριοι, θα ήθελα να ευχαριστήσω και εγώ την κυρία Επίτροπο για την ανάλυσή της, αλλά θέλω να τονίσω ότι, σε ορισμένους παραγωγικούς τομείς, υπάρχει επί του παρόντος μια κρίση που θέτει σε κίνδυνο τη γεωργία σε ορισμένες περιοχές της μεγάλης Ευρώπης μας.
<P>
Συγκεκριμένα, η κρίση που πλήττει το σιτάρι τους τελευταίους μήνες έχει σήμερα μειώσει τις τιμές σε τέτοιο σημείο που είναι υπερβολικά χαμηλές για να καλύψουν τα κόστη και, σε πολλές περιοχές της Ευρώπης, υπάρχει μείωση των καλλιεργημένων εδαφών για φέτος, η οποία κυμαίνεται στο 30%, ειδικά σε απόκεντρες περιοχές που έχουν περιορισμένες δυνατότητες όσον αφορά στην εναλλακτική χρήση της γης. Από την άλλη πλευρά, όσον αφορά τα οπωροκηπευτικά, η Επίτροπος επεσήμανε μια πτυχή που είναι χαρακτηριστική της νέας κοινής οργάνωσης της αγοράς, η οποία αφήνει τις οργανώσεις των παραγωγών να ασχοληθούν με την κρίση.
<P>
Φυσικά, οι πόροι που διατίθενται γι' αυτό το θέμα στο πλαίσιο των επιχειρησιακών προγραμμάτων είναι περιορισμένοι πόροι ώστε δεν επαρκούν επ' ουδενί για μια επέμβαση σε περίπτωση διαρθρωτικών κρίσεων, οι οποίες είναι τόσο εκτεταμένες όσο και αυτή που βιώνουμε αυτήν τη στιγμή. Μπορεί ενδεχομένως να πληρούν τις απαιτήσεις, όπως είπατε, είτε με την πρώιμη συγκομιδή είτε με την καταστροφή ενός μικρού μέρους της συγκομιδής σε περίπτωση μικρών ανισορροπιών μεταξύ προσφοράς και ζήτησης σε φυσιολογικά έτη, αλλά σίγουρα όχι στην περίπτωση μιας εκτεταμένης κρίσης όπως η σημερινή.
<P>
Το ίδιο θα μπορούσαμε να πούμε και για τον τομέα του ελαιολάδου και για άλλους τομείς, αλλά πιστεύω ότι σε αυτό το σημείο είναι σημαντικό να ζητήσουμε από την Επιτροπή μια δέσμη προτάσεων, μια διεξοδική πρόταση που θα καλύπτει όλους τους άλλους τομείς που, εκτός από τον γαλακτοπαραγωγικό τομέα, δεν έχουν δει ακόμα καμία συγκεκριμένη δράση για την αντιμετώπιση της κρίσης που βιώνουμε.
<SPEAKER ID="089" NAME="Iratxe García Pérez" AFFILIATION="S&amp;D">
(ES) Κυρία Πρόεδρε, ο γεωργικός τομέας δεν έχει ανοσία στις δυσκολίες που πλήττουν την οικονομία εν γένει. Πριν από μήνες, είχαμε την ευκαιρία να συζητήσουμε σχετικά με την κατάσταση των γαλακτοπαραγωγών, αλλά ακόμα και τότε, πολλοί από εμάς είχαν πει ότι η κρίση επηρεάζει τους άλλους τομείς της γεωργίας.
<P>
Ολόκληρος ο τομέας βρίσκεται σε δύσκολη κατάσταση: με χαμηλές τιμές παραγωγού για την πλειονότητα των προϊόντων και πολλές γεωργικές εκμεταλλεύσεις των οποίων τα έσοδα αρχίζουν να πέφτουν κάτω από το όριο κερδοφορίας. Αυτή η κατάσταση απέδειξε την ανισορροπία που υπάρχει μεταξύ της αλυσίδας αξίας του γεωργικού τομέα και του τομέα των τροφίμων. " ανάγκη να καταστεί διαφανές το σύστημα καθορισμού των τιμών και να αποκατασταθεί η ισορροπία στη διαπραγματευτική ικανότητα των ενδιαφερόμενων μερών, στο πλαίσιο της ισχύουσας νομοθεσίας, είναι θέματα που μένει να επιλυθούν.
<P>
Ένα άλλο θέμα που μας αφορά σε αυτό το δύσκολο πλαίσιο είναι η πτώση της ανταγωνιστικότητας των αγροτών μας, οι οποίοι, σε αντίθεση με τους ανταγωνιστές τους, αντιμετωπίζουν υψηλά κόστη παραγωγής. Αυτό που ζητώ είναι να εφαρμοστούν κοινά μέτρα υποστήριξης και οι λύσεις να μην εξαρτώνται από την ικανότητα ανταπόκρισης κάθε κράτους μέλους.
<SPEAKER ID="090" NAME="Peter Jahr" AFFILIATION="PPE">
(DE) Κυρία Πρόεδρε, καταρχάς, θέλω να πω ότι είμαι ιδιαίτερα ευγνώμων για τη συζήτηση αυτού του θέματος σήμερα, διότι από τα μέσα ενημέρωσης μπορεί κανείς να σχηματίσει την εντύπωση ότι η κρίση υπάρχει μόνο στον γαλακτοπαραγωγικό τομέα. Αυτό ούτε ίσχυε ούτε ισχύει και, συνεπώς, είναι εξαιρετικά σημαντικό για τους πληγέντες αγρότες το γεγονός ότι συζητούμε την κατάστασή τους στο Ευρωπαϊκό Κοινοβούλιο σήμερα.
<P>
" οικονομική κρίση έπληξε σοβαρά τους αγρότες. Το περασμένο δημοσιονομικό έτος ήταν ένα από τα χειρότερα της δεκαετίας. Για πολλές γεωργικές εκμεταλλεύσεις, τα κέρδη μειώθηκαν σημαντικά και, για τον λόγο αυτό, η κατάσταση είναι πολύ δύσκολη για πολλούς αγρότες. Οι οικονομικές κρίσεις εκθέτουν τις ελλείψεις - ελλείψεις που προκαλούνται από τους ανθρώπους. Οι κρίσεις γίνονται καταστροφές μόνο αν δεν γίνει κάτι για την αντιμετώπισή τους. Ακριβώς επειδή οι οικονομικές κρίσεις εκθέτουν τα ανθρώπινα λάθη είμαστε σε θέση να διορθώσουμε αυτά τα λάθη.
<P>
Σε κάθε κρίση, κρύβεται και μια ευκαιρία, και αυτές ακριβώς τις ευκαιρίες πρέπει να εκμεταλλευτούμε περισσότερο. Προκειμένου να γίνει αυτό, πρέπει, πρώτον, η Επιτροπή να αντιδρά ταχύτερα και συνεπέστερα σε περίπτωση διατάραξης της οικονομικής ισορροπίας. Δεύτερον, πρέπει να δημιουργήσουμε το απαραίτητο πολιτικό πλαίσιο που θα επιτρέπει στους αγρότες να ρυθμίζουν οι ίδιοι την αγορά. Τρίτον, πρέπει να βελτιωθεί σημαντικά η νόμιμη εξουσία των οργανώσεων των παραγωγών. Τέταρτον, πρέπει να βελτιώσουμε και να απλουστεύσουμε σημαντικά τη χρήση των γεωργικών πρώτων υλών για την παραγωγή ανανεώσιμης ενέργειας μέσω της ρύθμισης της αγοράς. Πέμπτον, αντί να μιλάμε απλώς για τη μείωση της γραφειοκρατίας, πρέπει επιτέλους να αντιμετωπίσουμε αυτό το πρόβλημα.
<P>
Συνεπώς, η έκκλησή μου, για άλλη μία φορά, είναι η εξής: ας διδαχθούμε από την κρίση και ας αξιοποιήσουμε την ευκαιρία που προκύπτει από αυτή - το χρωστάμε στους εαυτούς μας και, πάνω απ' όλα, σε όλους τους αγρότες μας. Σε αυτό το πλαίσιο, περιμένω έναν κατάλογο μέτρων από την Επιτροπή στις αρχές του 2010, επί του οποίου θα μπορέσουμε στη συνέχεια να συζητήσουμε διεξοδικά στην αρμόδια επιτροπή.
<SPEAKER ID="091" NAME="Luis Manuel Capoulas Santos" AFFILIATION="S&amp;D">
(PT) Κυρία Επίτροπε, θέλω να σας ευχαριστήσω για την παρουσία σας σε αυτό το Σώμα ξανά -η οποία ήταν συνεπής καθ' όλη τη διάρκεια της εντολής σας- παρόλο που η Επιτροπή βρίσκεται σε αυτήν τη μεταβατική φάση. Τα προβλήματα της γεωργίας, ωστόσο, δεν δείχνουν κατανόηση για τις ιδιοτροπίες του πολιτικού χρονοδιαγράμματος και οι αγρότες περιμένουν από εμάς να δώσουμε λύσεις στα προβλήματα, στις δυσκολίες και στις αγωνίες τους.
<P>
Όπως όλοι γνωρίζουμε, η οικονομική κρίση έχει πλήξει και τη γεωργία - όχι μόνο τον γαλακτοπαραγωγικό τομέα, όπως τα μέσα ενημέρωσης θέλουν να μας κάνουν να πιστέψουμε, αλλά και άλλους τομείς. Το γάλα, τα οπωροκηπευτικά, τα σιτηρά και το ελαιόλαδο δέχθηκαν ισχυρό πλήγμα τους τελευταίους μήνες, όπως συνέβη εξίσου και με την παραγωγή κρέατος νωρίτερα, λόγω των τεράστιων αυξήσεων του κόστους παραγωγής που προέκυψαν τότε.
<P>
" κατάσταση για τα οπωροκηπευτικά πιθανόν να επιδεινωθεί όταν η αγορά ανοίξει ακόμα περισσότερο στα μαροκινά προϊόντα σύμφωνα με τη νέα συμφωνία που εγκρίνεται επί του παρόντος. Είναι γεγονός, όπως τόνισε και η Επίτροπος, ότι οι αγορές έδειξαν θετικά μηνύματα τις τελευταίες εβδομάδες, αλλά δεν πρέπει να ενθουσιαζόμαστε υπερβολικά διότι, αν έρθει η ανάκαμψη, όπως όλοι ελπίζουμε, σίγουρα θα συνοδεύεται και από μια αύξηση στην τιμή του πετρελαίου και συνεπώς μια αναπόφευκτη αύξηση στο κόστος της γεωργικής παραγωγής.
<P>
Ως εκ τούτου, κυρία Επίτροπε, παρά το πολιτικό χρονοδιάγραμμα, το Κοινοβούλιο οφείλει να ζητήσει από την Επιτροπή να παράσχει απαντήσει σε αυτά τα ζητήματα. Οι αγρότες περιμένουν πολιτικά μηνύματα από το Κοινοβούλιο και την Επιτροπή και, γι' αυτό, η χρονική στιγμή αυτής της συζήτησης που διεξάγουμε εδώ σήμερα είναι απολύτως λογική, με την ελπίδα ότι η Επιτροπή θα μπορέσει να δώσει ορισμένα μηνύματα και να πει τι πληροφορίες έχει και ποια μέτρα προτείνει σε βραχυπρόθεσμο επίπεδο για να μετριαστούν αυτά τα προβλήματα.
<SPEAKER ID="092" NAME="Michel Dantin" AFFILIATION="PPE">
(FR) Κυρία Πρόεδρε, κυρία Επίτροπε, σας ευχαριστώ και πάλι για την προσοχή σας.
<P>
" κρίση στις τιμές την περίοδο 2007-2008 τόνισε την αδύναμη θέση των καταναλωτών ως προς την αστάθεια των τιμών. " γεωργική κρίση του 2009 έχει πολύ πιο επιζήμιες επιπτώσεις για τις γεωργικές εκμεταλλεύσεις από ό,τι αποκαλύπτουν οι δείκτες. Γιατί; Διότι η ανοδική τάση των γεωργικών τιμών προβλήθηκε από πολλούς ως αειφόρος και διότι οι αγρότες χωρίς αμφιβολία επένδυσαν υπερβολικά πολλά το 2008 και στις αρχές του 2009 - υπερβολικά πολλά διότι συσσωρεύτηκε μια καθυστέρηση από τις αρχές τις δεκαετίας του 2000.
<P>
Πολλές φορές, κυρία Επίτροπε, εκφράσατε την επιθυμία να μην παρεμβαίνετε πλέον στη ρύθμιση της αγοράς με τον ίδιο τρόπο. Ξεχάσαμε όμως ότι τα τελευταία 20 χρόνια τα γεωργικά προϊόντα είναι κυρίως τρόφιμα και ότι χρειαζόμαστε έναν βαθμό σταθερότητας στις τιμές και στα δύο άκρα αυτής της αλυσίδας; " σταθερότητα των τιμών είναι απαραίτητη σε επίπεδο καταναλωτών, αφενός, διότι, λόγω άλλων οικονομικών δεσμεύσεων όπως δάνεια, γονικές υποχρεώσεις και ψυχαγωγικές δραστηριότητες, ο καταναλωτής δεν διαθέτει αρκετό υπόλοιπο εισοδήματος για να ανταποκριθεί στις διακυμάνσεις των τιμών. Σε επίπεδο παραγωγών, αφετέρου, η σταθερότητα των τιμών είναι απαραίτητη διότι η επιχειρηματική δραστηριότητα προϋποθέτει σημαντικό κεφάλαιο, και αυτό απαιτεί σοβαρές επενδύσεις.
<P>
" οργάνωση των τομέων που θα περιλαμβάνει όλα τα στοιχεία της αλυσίδας εφοδιασμού, καθώς και τους νέους φορείς -και αναφέρομαι στον τομέα μαζικής τροφοδοσίας και στις μεταποιητικές εταιρείες καταψυγμένων ή ακόμα και νωπών προπαρασκευασμένων προϊόντων- μπορεί αναμφίβολα να οδηγήσει στην εισαγωγή ιδιωτικών μέσων για τη σταθεροποίηση των τιμών.
<P>
Πιστεύετε ότι είναι δυνατή η εξεύρεση μιας πορείας προόδου όσον αφορά αυτό το θέμα, κυρία Επίτροπε, και προτίθεται η Επιτροπή να συμμετάσχει σε αυτές τις συζητήσεις;
<SPEAKER ID="093" NAME="Diane Dodds" AFFILIATION="NI">
(EN) Κυρία Πρόεδρε, θέλω να ευχαριστήσω την Επίτροπο που ήρθε για να μας ακούσει για άλλη μία φορά και θέλω να επισημάνω απλώς ορισμένα θέματα που δεσπόζουν στη Βόρεια Ιρλανδία στο πλαίσιο της γεωργικής βιομηχανίας τους τελευταίους μήνες. Μπορεί να διαβάσατε, κυρία Επίτροπε, ότι στην επαρχία Fermanagh είχαμε καταστροφικές πλημμύρες τις τελευταίες εβδομάδες. Οι πλημμύρες προκάλεσαν πολύ σοβαρά προβλήματα στους αγρότες, με σοβαρότερη την αδυναμία πρόσβασης στα χωράφια, καθώς πολλοί δρόμοι ήταν κλειστοί ή αδιάβατοι λόγω της βροχής. Αυτό θα επηρεάσει και τη δυνατότητα διασκορπισμού κοπριάς, αλλά και τις γενικές απώλειες που έχουν. Παροτρύνω την Επιτροπή να εξετάσει αυτό το θέμα και να υποδείξει αν είναι δυνατή η παροχή άμεσης βοήθειας για τους αγρότες αυτού του τομέα.
<P>
Παροτρύνω επίσης την Επιτροπή να εξετάσει τη βιομηχανία πατάτας στη Βόρεια Ιρλανδία. Πολλοί πατατοκαλλιεργητές μού έστειλαν πρόσφατα επιστολές, διότι επλήγησαν πολύ σοβαρά από τα πολύ υψηλά επίπεδα βροχόπτωσης των τελευταίων εβδομάδων. Εκφράζουν εξαιρετική ανησυχία για την ικανότητά τους εξάγουν τις πατάτες από το έδαφος και, καθώς ο παγετός πλησιάζει με την έναρξη των χειμερινών μηνών, φοβούνται ότι θα χάσουν τις σοδειές τους. Συνεπώς, και πάλι, πρόκειται για μια βιομηχανία -και μέρος της γεωργικής βιομηχανίας της Βόρειας Ιρλανδίας- που περνά πολύ δύσκολες ώρες.
<P>
Μόλις πρόσφατα, συναντήθηκα με μια ομάδα παραγωγών αυγών, οι οποίοι επί του παρόντος βρίσκονται στη διαδικασία μετάβασης στους ενισχυμένους κλωβούς. Θέλουν να λάβουν τη διαβεβαίωση της Επιτροπής ότι δεν θα χρειαστεί να αλλάξουν ξανά αυτούς τους κλωβούς για μεγάλο χρονικό διάστημα και πάλι παροτρύνω την Επιτροπή να εξετάσει αυτό το θέμα.
<SPEAKER ID="094" NAME="Sergio Paolo Francesco Silvestris" AFFILIATION="PPE">
(IT) Κυρία Πρόεδρε, κυρία Επίτροπε, κυρίες και κύριοι, η κρίση που βιώνει ο γεωργικός τομέας είναι εξαιρετικά σοβαρή και διατρέχει τον κίνδυνο να καταστεί μη αναστρέψιμη.
<P>
Στην περιφέρειά μου, την Apulia, η παραγωγή ελιάς είναι η βασική δραστηριότητα και μία από τις μεγαλύτερες πηγές εισοδήματος. Φέτος, η τιμή της ελιάς έπεσε στα 30 ευρώ ανά 100 κιλά και η χονδρική τιμή του λαδιού στα 2,50 ευρώ ανά κιλό και, με αυτές τις τιμές, οι παραγωγοί δουλεύουν με ζημία. Το εξαιρετικό παρθένο ελαιόλαδο, ο πράσινος χρυσός, που πάντα ήταν το καμάρι της πατρίδας μου, διατρέχει τον κίνδυνο να μετατραπεί σε πολιτικό και κοινωνικό θάνατο. Υπάρχουν οδικά μπλόκα και διαδηλώσεις αγροτών σε όλη την περιφέρεια.
<P>
Εσείς λέτε ότι όλα είναι εντάξει και ότι οι τιμές αυξάνονται ξανά, αλλά εγώ σας μεταφέρω μια άλλη κατάσταση που γνωρίζω, διότι την βιώνω καθημερινά. Απαιτούνται άμεσα μέτρα και ζητώ να ενεργοποιηθεί, όπως για το γάλα, ένα ταμείο αλληλεγγύης και για την παραγωγή ελιάς και για τα οπωροκηπευτικά. Όσον αφορά την παραγωγή ελιάς, ζητώ τη λήψη πρόσθετων επειγόντων μέτρων και, συγκεκριμένα, κυρία Επίτροπε, να τροποποιηθεί ο κανονισμός (ΕΟΚ) αριθ. 2568/91 της Επιτροπής σχετικά με τα χαρακτηριστικά του ελαιολάδου ώστε να περιλαμβάνει ως μέθοδο ανάλυσης την απεικόνιση πυρηνικού μαγνητικού συντονισμού. Αυτό θα μας επιτρέψει να αποκαλύψουμε την απάτη που διαπράττεται στα ράφια των υπεραγορών από μπουκάλια που φέρουν τη διατύπωση "εξαιρετικό παρθένο ελαιόλαδο", τα οποία όμως περιέχουν μίγματα από εξευγενισμένα ελαιόλαδα.
<SPEAKER ID="095" NAME="Elisabeth Köstinger" AFFILIATION="PPE">
(DE) Κυρία Πρόεδρε, κυρία Fischer Boel, σας ευχαριστώ πολύ για την αναφορά σας. Πρόκειται για ένα σημαντικό μήνυμα για τους αγρότες μας, οι οποίοι καλούνται να αντιμετωπίσουν αυτήν τη δύσκολη κατάσταση της αγοράς.
<P>
Στην αναφορά σας, κάνατε επίσης λόγο για μείωση της ζήτησης στον γεωργικό τομέα. Γι' αυτό ακριβώς είναι σημαντικό να αναζωογονήσουμε αυτόν τον τομέα και να προάγουμε τις πωλήσεις. Τώρα, περισσότερο από ποτέ, η Επιτροπή πρέπει να αναγνωρίσει τις κρίσεις σε πρώιμο στάδιο, ανεξάρτητα από τον κλάδο παραγωγής, και να λάβει μέτρα με γρήγορο και αποτελεσματικό τρόπο προκειμένου να τις αντιμετωπίσει.
<P>
Είμαι πεπεισμένη ότι ένας τόσο ευαίσθητος τομέας, όπως ο τομέας της παραγωγής τροφίμων, χρειάζεται ιδιαίτερα τα μέσα της αγοράς. Τα προστιθέμενα οφέλη της γεωργίας υπό τη μορφή της διατήρησης ανοιχτών των πολιτιστικών τοπίων μας, της φροντίδας της υπαίθρου, της βιοποικιλότητας και πολλών άλλων παραγόντων είναι αναντικατάστατα. Πρέπει να τα διατηρήσουμε όλα αυτά και να τα λάβουμε υπόψη στις μελλοντικές συζητήσεις μας για τη νέα γεωργική πολιτική.
<SPEAKER ID="096" NAME="Marc Tarabella" AFFILIATION="S&amp;D">
(FR) Κυρία Πρόεδρε, κυρία Επίτροπε, θέλω να σας ευχαριστήσω για τη διευκρίνιση που κάνατε σχετικά με τις διαφοροποιήσεις στην τιμή των διαφορετικών ειδών γεωργικής παραγωγής. Καταλήξατε στο συμπέρασμα ότι πρέπει να συνεχίσουμε να παρακολουθούμε την κατάσταση προκειμένου να αναλάβουμε δράση όταν χρειαστεί.
<P>
Θίξατε μάλιστα και το θέμα της αστάθειας -τον υπ' αριθμόν ένα εχθρό του σύγχρονου αγρότη- και θέλω απλώς να υποστηρίξω την ανάγκη επανακαθορισμού και διατήρησης μιας δημόσιας πολιτικής για την τιμολόγηση και τη ρύθμιση, καθώς και την ανάγκη, ειδικά στο μέλλον, να εφαρμοστεί αυτή η δημόσια πολιτική για τη ρύθμιση μέσω, για παράδειγμα, ενός παρατηρητηρίου τιμών και περιθωρίων που θα καθορίζει τις τιμές δίκαια για όλους όσοι εμπλέκονται στην παραγωγή, είτε πρόκειται για παραγωγούς, για εταιρείες μεταποίησης ή για διανομείς.
<P>
Αν, σήμερα, επιτρέψουμε να φτάσει η κατάσταση στο στάδιο όπου η τιμολόγηση θα ρυθμίζεται ιδιωτικά, πάντα θα υπάρχει ανατίμηση για τους διανομείς, ανατίμηση για τις εταιρείες μεταποίησης και ζημία για τους παραγωγούς και συνεπώς σημαντικά προβλήματα για την τοπική γεωργία. Τέλος, κυρία Πρόεδρε, δεν μπορούμε να αγνοήσουμε ούτε το γεγονός ότι πρέπει να είμαστε σε θέση να διαπραγματευτούμε και με τις "νωμένες Πολιτείες -ειδικά σε ό,τι αφορά την τιμή του σιταριού, η οποία σταθεροποιείται στο Σικάγο- διότι το θέμα αυτό είναι παγκόσμιο και όχι μόνο ευρωπαϊκό.
<SPEAKER ID="097" NAME="Cristina Gutiérrez-Cortines" AFFILIATION="PPE">
(ES) Κυρία Πρόεδρε, κυρία Επίτροπε, με προβληματίζει το γεγονός ότι συχνά η έλλειψη συντονισμού συνεπάγεται τη μη εφαρμογή των κριτηρίων αειφορίας στη γεωργία.
<P>
Θέλω να σας κάνω δύο ερωτήσεις: πρώτον, σε μια εποχή που αντιμετωπίζουμε την απερήμωση στη νότια Ευρώπη, η οποία επηρεάζεται σοβαρά από την αλλαγή του κλίματος, και δεδομένου ότι η χρήση της γης είναι το πιο σημαντικό στοιχείο, γιατί δίνονται χρήματα για να ξεριζώνονται ελαιόδεντρα και αμπέλια; Αυτό σημαίνει ότι η Ευρώπη πληρώνει για να έχει περισσότερη έρημο! Θα το σταματήσετε αυτό;
<P>
Δεύτερον, η συμφωνία με το Μαρόκο: εφόσον η Ευρώπη εφαρμόζει μια κοινή εξωτερική πολιτική, πρέπει να προστατεύει τα συμφέροντα των πολιτών της και της ευρωπαϊκής παραγωγής. " Ευρώπη διαπραγματεύεται τη συμφωνία με το Μαρόκο πεσμένη στα γόνατα, χωρίς να λαμβάνει υπόψη την αρχή της αμοιβαιότητας, χωρίς να διασφαλίζει την υγεία και την τήρηση των προγραμμάτων χρήσης εντομοκτόνων και ποιότητας των τροφίμων.
<P>
Πώς είναι δυνατόν αυτή η διαδικασία όχι μόνο να ανοίγει την πόρτα σε προϊόντα πάνω από τις ποσοστώσεις αλλά και να θέτει σε κίνδυνο την ποιότητα;
<SPEAKER ID="098" NAME="Béla Glattfelder" AFFILIATION="PPE">
(HU) Είναι εξαιρετικά σημαντικό ότι συζητάμε τώρα σχετικά με την κρίση που πλήττει τους γεωργικούς τομείς, καθώς έχουν διαρρεύσει διάφορα σχέδια για τον τρόπο με τον οποίο θα καταργηθούν σταδιακά οι γεωργικές επιδοτήσεις μετά το 2013. Ας έχουμε πάντα κατά νου πόσο σοβαρές ήταν οι συνέπειες των φιλελεύθερων μέτρων που εφαρμόστηκαν μόλις πρόσφατα. Ας διδαχθούμε από αυτά τα παραδείγματα για να μην κάνουμε τα ίδια λάθη ξανά. " σημασία της γεωργίας θα αυξηθεί σημαντικά τα προσεχή έτη, καθώς ο αριθμός των ανθρώπων που μαστίζεται από την πείνα στον πλανήτη μας εξακολουθεί να αυξάνεται.
<P>
Σχετικά με το θέμα των απλουστεύσεων, δυστυχώς, οι αγρότες πιστεύουν ότι κάθε φορά που γίνεται αναφορά στην απλούστευση αυτή δεν συμβαίνει ποτέ πραγματικά. Πρέπει να συμμορφώνονται με όλο και πιο πολύπλοκα συστήματα. Εισάγεται μια σειρά νέων μέτρων για την καλή μεταχείριση των ζώων. Όλα αυτά αυξάνουν τα κόστη, με τα οποία οι ανταγωνιστές τους δεν χρειάζεται να έρθουν αντιμέτωποι. Επιπροσθέτως, κάθε νέο μέτρο για την καλή μεταχείριση των ζώων απαιτεί ακόμα μεγαλύτερη κατανάλωση ενέργειας και αυτό συνεπάγεται υπερβολική αύξηση των εκπομπών CO2.
<SPEAKER ID="100" NAME="Karin Kadenbach" AFFILIATION="S&amp;D">
(DE) Κύριε Πρόεδρε, κατά τη διάρκεια της συζήτησης σχετικά με τις κατευθυντήριες γραμμές του, ο κ. Barroso είπε ότι η αειφορία και η διατήρηση της βιοποικιλότητας θα είναι στόχοι πολιτικής σε προτεραιότητα στην Ευρωπαϊκή Ένωση κατά τη διάρκεια της τρέχουσας νομοθετικής περιόδου. Συνεπώς, αυτοί οι στόχοι πρέπει να προωθηθούν σε όλα τα πεδία πολιτικής και, φυσικά, ειδικά στον τομέα της γεωργίας. Θέλω σήμερα να σας καλέσω μετ' επιτάσεως να προωθήσετε και να υποστηρίξετε αυτά τα μέτρα -και όχι μόνο αυτά τα μέτρα- που συμβάλλουν στη διατήρηση της βιοποικιλότητας και της αειφορίας.
<SPEAKER ID="101" NAME="Seán Kelly" AFFILIATION="PPE">
(EN) Κύριε Πρόεδρε, χαιρετίζω αυτήν τη συζήτηση. Δεν μπορούμε να κάνουμε πολλά για αρκετά από τα προβλήματα που αναφέρθηκαν, αλλά για άλλα μπορούμε να κάνουμε πάρα πολλά. Οι συνάδελφοι βουλευτές ανέφεραν συγκεκριμένα το πρόβλημα της υπερβολικής ρύθμισης, το οποίο πολλοί αγρότες αναφέρουν σε ολόκληρη την Ευρωπαϊκή Ένωση. Ορισμένοι ανέφεραν επίσης τα ΓΤ τρόφιμα και συμφωνώ απολύτως μαζί τους επί αυτού: είναι αναγκαία η ανάληψη δράσης σε αυτόν τον τομέα.
<P>
Ωστόσο, ένας τομέας που πιστεύω ότι είναι επίσης σημαντικός για εμάς είναι ο τομέας των εξαγωγών ζώντων ζώων. Υπάρχει ο κίνδυνος να εφαρμόσουμε τόσες πολλές ρυθμίσεις που θα είναι απαγορευτικός ως προς το κόστος, ειδικά για αγρότες και ανθρώπους που εξάγουν βοοειδή από μια νησιωτική χώρα, όπως η Ιρλανδία.
<P>
Μερικές φορές πιστεύω ότι θα είχε ενδιαφέρον να συγκρίνουμε, για παράδειγμα, το ταξιδιωτικό πρόγραμμα των βουλευτών που έρχονται εδώ στο Κοινοβούλιο με το πρόγραμμα μεταφοράς των ζώων που εξάγονται στο εξωτερικό, και νομίζω ότι ορισμένες φορές τα επίπεδα άγχους των βουλευτών μπορεί να είναι υψηλότερα.
<P>
Θα πρέπει λοιπόν να είμαστε πολύ προσεκτικοί και να μην επιβάλλουμε υπερβολική ρύθμιση θέτοντας εαυτούς εκτός αγοράς λόγω υψηλών τιμών.
<SPEAKER ID="102" NAME="Πρόεδρος">
Σας ευχαριστώ, κ. Kelly. Μολονότι όλοι ενθαρρύνονται να μιλούν άλλες γλώσσες σε αυτήν την αίθουσα, επιτρέψτε μου να επισημάνω ότι ξεκινήσατε την ομιλία σας λέγοντας "Merci, Monsieur President". Υποθέτω ότι δεν ζητούσατε έλεος, αλλά προσπαθούσατε να πείτε "ευχαριστώ" - σίγουρα όχι στα ελληνικά, βέβαια, που είναι "Ευχαριστώ, κύριε Πρόεδρε"!
<SPEAKER ID="103" NAME="Gabriel Mato Adrover" AFFILIATION="PPE">
(ES) Κύριε Πρόεδρε, η κατάσταση στον γεωργικό τομέα δεν προκαλεί απλώς ανησυχία. Εγώ θα την χαρακτήριζα μη αειφόρο: τα εισοδήματα των αγροτών μειώνονται και κάθε μέρα υπάρχει όλο και μεγαλύτερη διαφορά μεταξύ της τιμής που λαμβάνουν οι αγρότες και της τιμής αγοράς για τους καταναλωτές. " διαδοχή είναι ήδη μια ουτοπία και οι συμφωνίες σύνδεσης παραβιάζονται επανειλημμένως, όπως στην επαίσχυντη περίπτωση της τομάτας από το Μαρόκο, μια κατάσταση που αναγνωρίστηκε από την Ευρωπαϊκή Υπηρεσία Καταπολέμησης της Απάτης χωρίς όμως να ληφθεί κανέναν αποφασιστικό μέτρο από την Επιτροπή. Οι κανόνες και οι έλεγχοι για την υγεία των φυτών εφαρμόζονται σε διαφορετικούς βαθμούς, δημιουργώντας κατάφωρες αδικίες.
<P>
Αν προσθέσουμε σε αυτά και μεμονωμένα περιστατικά, όπως η μείωση των δασμών για τον τομέα της μπανάνας, η οποία θα έχει μόνο αρνητικές συνέπειες, ή το γεγονός ότι είναι αδύνατον να ανταποκριθούν οι κτηνοτρόφοι στο κόστος εισροών, θα συμφωνήσετε μαζί μου ότι το μέλλον του τομέα είναι τουλάχιστον αβέβαιο.
<P>
Επιπλέον, για τη γεωργία στις εξόχως απόκεντρες περιοχές, το μέλλον δεν είναι μόνο αβέβαιο αλλά και εξαιρετικά ανησυχητικό. Οι αγρότες θέλουν να συνεχίσουν τη γεωργία, αλλά αυτό καθίσταται όλο και πιο δύσκολο για εκείνους κάθε μέρα. " Επιτροπή πρέπει να δεχθεί τη σημασία της γεωργίας. Δεχθείτε το με τόλμη!
<SPEAKER ID="104" NAME="Herbert Dorfmann" AFFILIATION="PPE">
(DE) Κύριε Πρόεδρε, κυρία Επίτροπε, κυρίες και κύριοι συνάδελφοι, είναι πράγματι αλήθεια ότι υπάρχει σήμερα μια κρίση σε πολλούς γεωργικούς τομείς. Και υπάρχουν, αναμφίβολα, πολλοί λόγοι γι' αυτό. Ένας από αυτούς είναι ίσως η ελευθέρωση της γεωργικής πολιτικής τα τελευταία έτη. Όταν αφαιρούμε όλο και περισσότερα δίχτυα ασφαλείας από την κοινή γεωργική πολιτική, τότε οι διακυμάνσεις των τιμών θα αυξάνονται. Αυτό προκαλεί ακόμα μεγαλύτερα προβλήματα για τους αγρότες μας.
<P>
Ως εκ τούτου, βραχυπρόθεσμα, ο στόχος μας πρέπει να είναι η εξεύρεση μιας λύσης γι' αυτήν την κρίση. Πάνω απ' όλα, ωστόσο, σε συνδυασμό με την αναθεώρηση της γεωργικής πολιτικής μας, πρέπει να σκεφτούμε τι μπορούμε να κάνουμε γι' αυτές τις διακυμάνσεις τιμών. Μόλις τεθεί σε ισχύ η συνθήκη της Λισαβόνας, εμείς, ως Κοινοβούλιο, έχουμε καθήκον να αναλάβουμε δράση. Το γεγονός ότι οι υπουργοί Γεωργίας συναντήθηκαν πρόσφατα στο Παρίσι εκτός του Συμβουλίου προκειμένου να συζητήσουν αυτό το θέμα είναι ασφαλώς θετικό, επί της αρχής. Ωστόσο, στο Κοινοβούλιο, είναι καθήκον μας να επιδείξουμε τον νέο ρόλο μας στους αγρότες μας. Πρέπει να βρούμε δημοκρατικές λύσεις για τη μελλοντική γεωργική πολιτική μας.
<SPEAKER ID="105" NAME="Mariann Fischer Boel">
μέλος της Επιτροπής. - (EN) Κύριε Πρόεδρε, θα προσπαθήσω τώρα να απαντήσω σε ορισμένες ερωτήσεις που τέθηκαν, αλλά πιστεύω ότι η συζήτηση αυτή εδώ δείχνει με σαφήνεια ότι υπάρχει κοινή κατανόηση των δυσκολιών που αντιμετωπίζει ο γεωργικός τομέας μας.
<P>
Καταρχάς, με έκπληξη άκουσα ότι έπρεπε να είχαμε αφαιρέσει το δίχτυ ασφαλείας στον γεωργικό τομέα. Αυτό ασφαλώς δεν ισχύει. Στην πραγματικότητα, έχουμε ένα δίχτυ ασφαλείας σε περιπτώσεις όπου οι αγρότες χρειάζονται υποστήριξη. Έχουμε ένα συνεχές δίχτυ ασφαλείας, που είναι οι άμεσες πληρωμές. Αυτό υπάρχει σίγουρα και αυτό είναι υπεύθυνο για τους αγρότες. Στη συνέχεια, έχουμε τα διαφορετικά συστήματα παρέμβασης, την ιδιωτική αποθεματοποίηση, τα συστήματα επιστροφών κατά την εξαγωγή, τα οποία τίθενται σε εφαρμογή όταν πιστεύουμε ότι είναι αναγκαία η ενεργοποίηση αυτών των μέσων.
<P>
Σχετικά με την απλούστευση και τη γραφειοκρατία - συμφωνώ απολύτως μαζί σας ότι πρέπει να προσπαθήσουμε να διευκολύνουμε την κατάσταση όσο το δυνατόν περισσότερο για τους αγρότες μας και, γι' αυτόν τον λόγο, στη σύνοδο του Συμβουλίου την Τετάρτη, θα υποβάλω προς συζήτηση στο Συμβούλιο ορισμένες προτάσεις απορρύθμισης.
<P>
Το Συμβούλιο υπέβαλε 39 διαφορετικές προτάσεις, και μπορούμε πράγματι να δεχθούμε αρκετές από αυτές. Άλλες είναι πιο πολιτικές, καθώς σχετίζονται με την περίοδο μετά το 2013, αλλά είμαι βέβαιη ότι θα βρείτε τις προτάσεις εξαιρετικά ενδιαφέρουσες.
<P>
Για όσους έθιξαν το ζήτημα των ΓΤΟ, υποθέτω πως γνωρίζετε ότι σκέφτομαι με τον ίδιο τρόπο και πιστεύω ότι είναι σημαντικό να βρεθεί μια λύση για έναν τεχνικό υπολογισμό σχετικά με την παρουσία μη εγκεκριμένων ΓΤΟ. Περιμένω από την προσεχή Επιτροπή να υποβάλει μια τέτοια πρόταση.
<P>
Είναι αλήθεια ότι η Ευρωπαϊκή Ένωση είναι ο μεγαλύτερος εισαγωγέας γεωργικών προϊόντων, αλλά ταυτόχρονα η Ευρωπαϊκή Ένωση είναι και ο μεγαλύτερος εξαγωγέας γεωργικών προϊόντων. Αυτό οφείλεται στο γεγονός ότι έχουμε ένα εξαιρετικά καλό εμπορικό σήμα: τα ευρωπαϊκά προϊόντα θεωρούνται υψηλής ποιότητας στις αγορές του εξωτερικού. Ως εκ τούτου, η ιδέα ότι πρέπει τώρα να προστατεύσουμε την παραγωγή μας θα ήταν επιζήμια για τον γεωργικό τομέα μας.
<P>
Συνεπώς, πρέπει να συνεχίσουμε να είμαστε ορατοί στις εξαγωγικές αγορές και πιστεύω ότι για το μέλλον -και ελπίζω ότι θα υπάρξει πλήρης υποστήριξη από το Ευρωπαϊκό Κοινοβούλιο- χρειαζόμαστε πολύ περισσότερα χρήματα για την προώθηση των υψηλής ποιότητας προϊόντων μας στις νέες αναδυόμενες αγορές. Πιστεύω ότι μπορούμε να τα πάμε πολύ καλύτερα, αλλά χρειαζόμαστε λίγη υποστήριξη.
<P>
Στη συνέχεια, σχετικά με το ρυθμιστικό πλαίσιο - δεν άκουσα αυτήν ακριβώς τη φράση, αλλά νομίζω ότι αυτό βρίσκεται πίσω από τις παρατηρήσεις επί αυτού του θέματος. Σήμερα, υπάρχει ήδη η δυνατότητα για τους αγρότες να συνάψουν σύμβαση με τη βιομηχανία, όσον αφορά τα γαλακτοκομικά, για έναν σταθερό όγκο σε μια σταθερή τιμή. Οι αγρότες μπορούν ήδη να το κάνουν αυτό. Και γνωρίζετε στην ομάδα υψηλού επιπέδου για τον γαλακτοπαραγωγικό τομέα ότι αναζητάμε ορισμένους εθελοντικούς τρόπους βελτίωσης αυτού του συστήματος.
<P>
Βιοποικιλότητα: συμφωνώ απολύτως ότι είναι σημαντική και γι' αυτόν ακριβώς τον λόγο συμπεριλάβαμε τη βιοποικιλότητα στις νέες προκλήσεις όταν συμφωνήσαμε σχετικά με τον διαγνωστικό έλεγχο της κοινής γεωργικής πολιτικής τον Νοέμβριο του 2008. Συνεπώς, αυτό το θέμα έχει υψηλή προτεραιότητα, και συμφωνώ απολύτως με τις παρατηρήσεις του αξιότιμου βουλευτή.
<P>
Σχετικά με τα μέτρα: μπορούμε πραγματικά να χρησιμοποιήσουμε όλα τα μέσα που έχουμε στη διάθεσή μας επί του παρόντος. Αλλά οι νέες πρωτοβουλίες δεν μπορούν να υποβληθούν από μια προσωρινή Επιτροπή. Είμαι βέβαιη ότι γνωρίζετε αυτό το πρόβλημα και, ως εκ τούτου, ελπίζω ότι θα μπορέσουμε να δούμε τη νέα Επιτροπή σε λειτουργία το συντομότερο δυνατόν.
<P>
Στη συνέχεια, με χαροποιεί ιδιαίτερα το γεγονός ότι το Ευρωπαϊκό Κοινοβούλιο θα αναλάβει πλέον έναν ρόλο ως σημαντικός φορέας για το μέλλον, χάρη στη συνθήκη της Λισαβόνας που εισάγει τη συναπόφαση. Δεν πρόκειται μόνο για συναπόφαση σχετικά με τα αμιγώς γεωργικά θέματα αλλά και με τον προϋπολογισμό. Ορίστε λοιπόν, θα έχετε τεράστια επιρροή στις δημοσιονομικές δυνατότητες για τον γεωργικό τομέα για την περίοδο μετά το 2013.
<P>
Αν και ενδέχεται να μην το βιώσω αυτό από αυτήν τη θέση, μπορώ να σας διαβεβαιώσω ότι θα σας παρακολουθώ όταν αναλάβετε τις νέες ευθύνες για τον γεωργικό τομέα.
<SPEAKER ID="106" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="998" NAME="Luís Paulo Alves  " LANGUAGE="PT">
" οικονομική και χρηματοπιστωτική κρίση μάς παρέσυρε και σε μια γεωργική και κοινωνική κρίση και, ως εκ τούτου, χαιρετίζω αυτήν τη συζήτηση στο Κοινοβούλιο, αν και γίνεται κάπως αργά. Οι παραγωγοί (σιτηρών, χοιρινού κρέατος, ελαιολάδου, φρούτων, λαχανικών, κλπ.) αντιμετωπίζουν εξαιρετικά δύσκολες συνθήκες επί του παρόντος λόγω της πτώσης της ζήτησης και παίρνουν πολύ χαμηλές τιμές για τα προϊόντα τους σε σύγκριση με το κόστος παραγωγής τους. Υπάρχουν επίσης δυσκολίες στην εξασφάλιση πίστωσης. Αυτά τα προβλήματα επηρεάζουν σημαντικά το εισόδημά τους. " αστάθεια των τιμών στη γεωργία είναι ένα εξαιρετικά σύνθετο θέμα το οποίο επηρεάζει τον σχεδιασμό και την προβλεψιμότητα που χρειάζονται οι αγρότες, με σοβαρές επιπτώσεις στα επίπεδα κερδοφορίας και επένδυσης. Είναι, συνεπώς, σημαντικό να εγγυηθούμε τις συνθήκες για την αειφορία των γεωργικών εκμεταλλεύσεων, καθώς και έναν βαθμό σταθερότητας των τιμών, ώστε να μπορέσουν οι αγρότες να προστατεύσουν τους βιοτικούς πόρους τους βελτιώνοντας την ποιότητα των προϊόντων, κάτι που θα έχει θετική επίπτωση σε όλη την αλυσίδα από τον παραγωγό μέχρι τον καταναλωτή.
<SPEAKER ID="107" NAME="Σπύρος Δανέλλης  " AFFILIATION="S&amp;D">
γραπτώς. - Το φαινόμενο της πολυαπασχόλησης στην ΕΕ είναι σύνηθες και αποσκοπεί στην εξασφάλιση συμπληρωματικού εισοδήματος προς το γεωργικό. Και επειδή μια μικρή γεωργική εκμετάλλευση είναι πιθανότερο να έχει πολυαπασχολούμενα μέλη, είναι προφανές, ότι μια μικρή εκμετάλλευση σήμερα πλήττεται δυσανάλογα σε σχέση με μια μεγάλη. Κι αυτό διότι
<P>
εκτός από την συρρίκνωση του γεωργικού της εισοδήματος, ανεξαρτήτως του κλάδου παραγωγής στον οποίο εξειδικεύεται,
<P>
έχει να αντιμετωπίσει και
<P>
τη συρρίκνωση ή εξάλειψη του εξωγεωργικού της εισοδήματος, ενώ
<P>
το εισόδημα ασφαλείας που εισπράττει με τη μορφή των άμεσων ενισχύσεων είναι σε απόλυτα μεγέθη ανεπαρκές για αξιοπρεπή διαβίωση.
<P>
Επομένως, ανεξαρτήτως του γεωργικού κλάδου εξειδίκευσης της παραγωγής, θα πρέπει να υπάρξει οριζόντια στοχευμένη ενίσχυση για την αντιμετώπιση της κρίσης προς τις μικρές γεωργικές εκμεταλλεύσεις.

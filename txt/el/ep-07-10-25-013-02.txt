<CHAPTER ID="013-02">
2. Πακιστάν
<SPEAKER ID="222" NAME="Πρόεδρος">
" ημερήσια διάταξη προβλέπει τη συζήτηση τεσσάρων ψηφισμάτων για το Πακιστάν.
<SPEAKER ID="223" NAME="David Martin  " AFFILIATION="PSE">
συντάκτης. - (ΕΝ) Κύριε Πρόεδρε, επιτρέψτε μου να ξεκινήσω εκφράζοντας τη συμπάθειά μου στα θύματα της φρικτής βομβιστικής επίθεσης στο Καράτσι. Οι σκέψεις μας βρίσκονται μαζί με όλους όσοι εθίγησαν από αυτήν την τραγική ενέργεια.
<P>
Το Πακιστάν είναι ένα έθνος για το οποίο εμείς στην Ευρώπη πρέπει να ενδιαφερθούμε ιδιαίτερα. Είναι μια μεγάλη εμπορική χώρα, εξαγωγέας ανθρώπων, κυρίως σε αυτήν την ήπειρο, καθώς και καίριος σύμμαχος στον αγώνα κατά της τρομοκρατίας. Έτσι, είναι πολύ λυπηρό το γεγονός ότι στην εξηντάχρονη ιστορία του το Πακιστάν δεν έχει κατορθώσει να γίνει πραγματική δημοκρατία· όμως, από την άλλη πλευρά, πρέπει να μας ενθαρρύνει το γεγονός ότι δεν είναι θεοκρατικό καθεστώς ή ακόμα και μόνιμη στρατιωτική δικτατορία. Για άλλη μια φορά στο Πακιστάν ανοίγει το παράθυρο για τη δημοκρατία.
<P>
Αναμένουμε το αποτέλεσμα της απόφασης του δικαστηρίου σχετικά με τη νομιμότητα της εκλογής του προέδρου. Ζητάμε από τον πρόεδρο Musharraf να αποδεχτεί το αποτέλεσμα εάν είναι αρνητικό για αυτόν, ενώ ζητάμε και από τον λαό στο Πακιστάν αλλά και σε ολόκληρο τον κόσμο να αποδεχτεί την απόφαση του δικαστηρίου εάν αποφασίσει υπέρ του προέδρου. Νομίζω ότι είναι η μοναδική βάση πάνω στην οποία μπορούμε να προχωρήσουμε στη χώρα.
<P>
Σχετικά με τις εκλογές του Ιανουαρίου, ελπίζω ότι η κυβέρνηση θα επιδιώξει και θα συνεχίσει να ετοιμάζεται για αυτές τις εκλογές , και θα καταστεί δυνατό για την κ. Benazir Bhutto να κάνει εκστρατεία με ασφαλή τρόπο. Λέγοντας αυτό, γνωρίζω ότι υπονοούμε ότι η κυβέρνηση ήταν πίσω από τη βομβιστική ενέργεια· δεν το πιστεύω αυτό, αλλά πρέπει να βεβαιωθούμε ότι είναι εξασφαλισμένη η ασφάλεια όλων των υποψηφίων και ότι η κυβέρνηση κάνει ό,τι καλύτερο μπορεί για να προστατεύσει την κ. Benazir Bhutto. Πιστεύω επίσης ότι πρέπει να επιτραπεί η επιστροφή στη χώρα τού κ. Sharif και να προβεί σε εκστρατεία εάν το επιθυμεί, καθώς και να εξασφαλιστεί και πάλι η ακεραιότητά του.
<P>
Ο στρατός πρέπει να κάνει πίσω καθ' όλη την περίοδο της εκλογικής εκστρατείας, και ελπίζω πριν από τον Ιανουάριο -και μάλιστα προτού ξεκινήσει η εκστρατεία- ο πρόεδρος να βγάλει τη στολή του και μετατρέψει τη χώρα του σε μια πραγματικά πολιτική κυβέρνηση. Αυτή είναι η καλύτερη προσδοκία για το μέλλον του Πακιστάν και η καλύτερη προσδοκία για τις σχέσεις ανάμεσα στην Ευρώπη και το Πακιστάν: να έχουμε ένα δημοκρατικά εκλεγμένο κοινοβούλιο τον Ιανουάριο, με τον πρόεδρο να έχει βγάλει τη στολή και να έχει πολιτική περιβολή.
<SPEAKER ID="224" NAME="Eva-Britt Svensson  " AFFILIATION="GUE/NGL">
συντάκτρια. - (SV) Ευχαριστώ κύριε Πρόεδρε. Καταρχάς, πρέπει με βαριά καρδιά να πω ότι κάθε μήνα εδώ στο Κοινοβούλιο πρέπει να αποφασίσουμε επί διαφόρων ψηφισμάτων επειδή τέτοια μεγάλα τμήματα του κόσμου γύρω μας δεν σέβονται τις πολιτικές ελευθερίες και δικαιώματα και παραβιάζουν τα θεμελιώδη ανθρώπινα δικαιώματα. Πρέπει να το πω αυτό επειδή πιστεύω ότι είναι τρομερό που αυτή η κατάσταση διαιωνίζεται. Συζητούμε γι' αυτήν την κατάσταση εδώ στο Κοινοβούλιο, μιλούμε γι' αυτό το θέμα σε τόσα πολλά διαφορετικά πλαίσια, και παρά ταύτα η κατάσταση αυτή εξακολουθεί να διαιωνίζεται.
<P>
Όσον αφορά το Πακιστάν, που είναι το θέμα του ψηφίσματος που συζητούμε τώρα, θέλω να πω ότι η Ομάδα GUE/NGL υποστηρίζει το ψήφισμα στην ολότητά του. Το ψήφισμα διατυπώνει μεγάλο αριθμό πολύ αιτιολογημένων αιτημάτων σχετικά με την κυβέρνηση του Πακιστάν. Εμείς στον κόσμο δεν μπορούμε να παραμένουμε σιωπηλοί σχετικά με την επιρροή και την εξουσία λήψης αποφάσεων του στρατιωτικού καθεστώτος σε όλους τους τομείς της κοινωνίας. " εξουσία πρέπει να μεταβιβαστεί σε πολιτική δημοκρατική κυβέρνηση. Πρέπει να στηρίξουμε όλες τις εθελοντικές οργανώσεις, οποιονδήποτε εργάζεται για τις δημοκρατικές ελευθερίες και δικαιώματα.. Θέλω ιδιαίτερα να υπογραμμίσω τη σημασία της παραγράφου 16 του ψηφίσματος. Σε αυτό το σημείο το Κοινοβούλιο εκφράζει τη μεγάλη ανησυχία του για το γεγονός ότι μεγάλο ποσοστό πακιστανών γυναικών δεν έχουν τη δυνατότητα να συμμετέχουν στη δημοκρατική διαδικασία. Οι άνθρωποι καταπιέζονται στο Πακιστάν από το στρατιωτικό καθεστώς για λόγους θρησκευτικούς, όμως δεν πρέπει να ξεχνούμε την καταπίεση στην οποία εκτίθεται ένα μεγάλο ποσοστό πακιστανών γυναικών. " Ομάδας μας επιθυμεί σθεναρά να στηρίξει το ψήφισμα στο σύνολό του Ευχαριστώ.
<SPEAKER ID="225" NAME="Raül Romeva i Rueda  " AFFILIATION="Verts/ALE">
συντάκτης. - (ES) Κύριε Πρόεδρε, επιθυμώ επίσης να πω ότι παρά το γεγονός ότι λογικά η βασική ευθύνη για την επίλυση της κατάστασης ανήκει στις πακιστανικές αρχές, αυτό δεν θα πρέπει να μας επιτρέπει να ξεχνούμε ότι η Ευρωπαϊκή Ένωση έχει, και εμείς τα κράτη μέλη προ παντός, τεράστια ευθύνη να μην επιδεινώσουμε την κατάσταση τουλάχιστον.
<P>
Αυτή σχετίζεται με την πρακτική, η οποία είναι επίσης και ακατανόητη λόγω της ασυμβατότητάς της με τη βούληση να επιλυθεί η κατάσταση, της συνέχισης των εξαγωγών ή της επιδίωξης εξαγωγών όπλων στο Πακιστάν.
<P>
Να σας δώσω τρία απλά παραδείγματα: το 2006 η κυβέρνηση του "νωμένου Βασιλείου χορήγησε άδεια εξαγωγής 15 000 τυφεκίων στην περιοχή, περιλαμβανομένου του Πακιστάν× η Γαλλία εξακολουθεί να επιδιώκει να πωλήσει στο Πακιστάν πυραύλους και ραντάρ για να κατασκευάσει μαχητικό αεροσκάφος το οποίο το Πακιστάν εικάζεται ότι ήδη αναπτύσσει μαζί με την Κίνα, και η Γερμανία είναι επίσης υπεύθυνη για την εξαγωγή σημαντικών ποσοτήτων πυρομαχικών, όπλων και άλλων τύπων στρατιωτικού εξοπλισμού.
<P>
Πιστεύω ότι για τον σκοπό αυτόν η επιθυμία να επιλυθεί η κατάσταση στο Πακιστάν είναι ασύμβατη με το να το προμηθεύουν βάσει αυτών των πολιτικών. Προτείνω κατά συνέπεια και ζητώ από τους συναδέλφους μου να στηρίξουν την τροπολογία που επιδιώκει την αναστολή παντός τύπου εξαγωγών όπλων και στρατιωτικού υλικού έως ότου να είναι δυνατόν να υπάρξει εγγύηση ότι αυτά δεν θα χρησιμοποιηθούν για την παραβίαση των ανθρωπίνων δικαιωμάτων.
<SPEAKER ID="226" NAME="Charles Tannock  " AFFILIATION="PPE-DE">
συντάκτης. - (EN) Κύριε Πρόεδρε, η βομβιστική έκρηξη αυτοκτονίας της περασμένης εβδομάδας στο Καράτσι μας θύμισε το πόσο επικίνδυνα κοντά στην αναρχία έχει έρθει το Πακιστάν. " προοπτική ενός πυρηνικά εξοπλισμένου Πακιστάν, εξελισσόμενου σε επικίνδυνο κράτος που ελέγχεται από φανατικούς ισλαμιστές είναι, ειλικρινά, τρομακτική.
<P>
Δεν είμαι ιδιαίτερα οπαδός της Benazir Bhutto, της οποίας η περίοδος πρωθυπουργίας σημαδεύτηκε από εκτεταμένη διαφθορά, αλλά, εντέλει, μια δημοκρατική και κοσμική κυβέρνηση υπό πολιτικό έλεγχο είναι πάντα προτιμότερη από μια στρατιωτική δικτατορία, που διακυβεύεται σε αυτήν την περίπτωση από τους δεσμούς της με ισλαμικά κόμματα και τους αφγανούς Ταλιμπάν. Ο πρόεδρος Musharraf υποτίθεται ότι είναι σύμμαχός μας στον πόλεμο κατά της τρομοκρατίας· μερικές φορές αναρωτιέμαι πόσο αφοσιωμένος είναι στην εξάρθρωση της τρομοκρατίας στην ίδια του τη χώρα.
<P>
Ας ελπίσουμε ότι η επιστροφή της κ. Bhutto στο Πακιστάν θα δώσει τώρα μια ώθηση στα ανθρώπινα δικαιώματα. Μια σοβαρή ανησυχία είναι η συνεχιζόμενη καταπίεση των θρησκευτικών μειονοτήτων, όπως των χριστιανών, των ινδουιστών και των μουσουλμάνων Ahmadi. Εάν θέλει να τη λάβουν σοβαρά υπόψη ως προοδευτική ηγέτιδα ενός πιο σύγχρονου Πακιστάν, πρέπει να φροντίσει το Πακιστάν να σέβεται τις διεθνείς υποχρεώσεις του σύμφωνα με τις συμβάσεις ανθρωπίνων δικαιωμάτων.
<P>
Όμως, αν και το Πακιστάν αντιμετωπίζει πολλές προκλήσεις, πρέπει να αναγνωρίσουμε ότι σε ορισμένους τομείς έχει σημειωθεί κάποια πρόοδος. " οικονομία συνεχίζει να αναπτύσσεται και το Πακιστάν έχει επίσης δεσμευτεί για μέτρα οικοδόμησης εμπιστοσύνης με την Ινδία αναφορικά με τη διένεξη για το Τζαμού και το Κασμίρ.
<P>
Ένα ερώτημα που παραμένει εντελώς αναπάντητο είναι το πώς, νόμιμα, η πακιστανική κυβέρνηση, παρά την απόφαση του Ανωτάτου Δικαστηρίου, που επιτρέπει την επιστροφή του πρώην πρωθυπουργού Nawaz Sharif στο Πακιστάν από την εξορία, τον απέλασε άμεσα στη Σαουδική Αραβία. Με βάση το διεθνές δίκαιο, πώς μπορεί μια κυβέρνηση να απελαύνει έναν από τους πολίτες της; Ο Nawaz Sharif μπορεί να έχει ακόμα κρίσιμο ρόλο να διαδραματίσει στην αποκατάσταση μιας πολυκομματικής δημοκρατικής πολιτικής σκηνής στο Πακιστάν.
<SPEAKER ID="227" NAME="Bernd Posselt">
εξ ονόματος της Ομάδας PPE-DE. - (DE) Κύριε Πρόεδρε, θα ήταν χρήσιμο να αποκτήσουμε μια εις βάθος εικόνα για το Πακιστάν. Είναι μια μεγάλη και σημαντική χώρα με ταραχώδη ιστορία. Το πακιστανικό κράτος δημιουργήθηκε τεχνητά ως πατρίδα για τους μουσουλμάνους κατοίκους της Ινδίας, και κατά συνέπεια έχει ισλαμική ταυτότητα, κάτι που δεν μπορούμε να της προσάψουμε. Αυτή ήταν άλλωστε ο λόγος ύπαρξής του.
<P>
Αυτό δεν σημαίνει ότι δεν πρέπει να αγωνιστούμε κατά του ισλαμικού εξτρεμισμού, και τη στιγμή που είναι και οι ίδιοι οι Πακιστανοί που αφιερώνουν σημαντικές προσπάθειες σε αυτόν το συγκεκριμένο αγώνα. Το Πακιστάν υπήρξε σημαντικός σύμμαχος κατά τη διάρκεια της σοβιετικής κατοχής του Αφγανιστάν, στις διαπραγματεύσεις με την κομμουνιστική Κίνα και στο πλαίσιο των μακροχρόνιων προσπαθειών της Σοβιετικής Ένωσης να αποκτήσει επιρροή στην Ινδία. Ήταν ένας σημαντικός στρατηγικός παράγοντας για τη Δύση.
<P>
Από την άλλη πλευρά, είναι αυτονόητο ότι το Πακιστάν έχει εσωτερικές δυσκολίες, τις οποίες πρέπει να έχουμε υπόψη: μια πολυσύνθετη ετερογενής πληθυσμιακή δομή από εθνοτική και θρησκευτική άποψη, ευρέως διαδεδομένη φτώχεια και, φυσικά, την ανάγκη ενίσχυσης της δημοκρατίας και του κράτους δικαίου. Πρέπει σαφώς να δώσουμε στη χώρα σημαντικότατη υποστήριξη στη διεξαγωγή ελεύθερων εκλογών και ισχυρότερης ανεξάρτητης δικαστικής εξουσίας, και πρέπει να ενθαρρύνουμε τη στρατιωτική ηγεσία να παραδώσει βαθμιαία την εξουσία στους εκλεγμένους πολιτικούς. Προπαντός, όπως είπε ο Charles Tannock, πρέπει να ενθαρρύνουμε το Πακιστάν να εξακολουθήσει να ακολουθεί τη διαδικασία οικοδόμησης εμπιστοσύνης με τη γειτονική Ινδία.
<P>
Σχετικά με το θέμα αυτό υπήρξαν ενθαρρυντικά μηνύματα, και ο σκοπός μιας ισορροπημένης πολιτικής για το Πακιστάν είναι να ενισχυθούν αυτά τα μηνύματα ενώ παράλληλα θα διατυπώνεται και η απαραίτητη κριτική.
<SPEAKER ID="228" NAME="Sarah Ludford">
εξ ονόματος της Ομάδας ALDE. - (EN) Κύριε Πρόεδρε, στον πακιστανικό λαό δεν αξίζει στρατιωτική δικτατορία, βία και ανομία. Συνεπώς, ένα από τα βασικά άρθρα σε αυτό το ψήφισμα είναι αυτό που επαναβεβαιώνει την αλληλεγγύη μας στον λαό του Πακιστάν, που συμμερίζεται τους στόχους της δημοκρατικής διακυβέρνησης και της διαφανούς και υπεύθυνης εξουσίας, και ο οποίος δρα με θάρρος και αποφασιστικότητα απέναντι στην τρομοκρατία και την εγκληματική βία.
<P>
Για αυτό, ασφαλώς, επισημαίνουμε την ανάγκη για επιστροφή της δημοκρατίας και της πολιτικής κυβέρνησης, με ελεύθερες και δίκαιες εκλογές τον Ιανουάριο, καθώς είναι ο μόνος τρόπος να αντιμετωπιστούν οι προκλήσεις της πακιστανικής κοινωνίας.
<P>
Ταυτόχρονα, τονίζουμε επίσης την ανάγκη εξάλειψης της στρατιωτικοποίησης της πακιστανικής κοινωνίας και αποδοκιμάζουμε την αδυναμία του προέδρου Musharraf να παραιτηθεί από στρατιωτικός ηγέτης, όπως υποσχέθηκε ότι θα έπραττε. Το κράτος δικαίου είναι εξαιρετικά άνισο στο Πακιστάν. Υπήρξαν κάποιες φορές ορισμένες ενθαρρυντικές εξελίξεις, αλλά αυτές συνοδεύονται και από πολύ καταπιεστικές αποφάσεις. Αυτό αφορά κυρίως μειονότητες, θρησκευτικές και άλλες, καθώς και τις γυναίκες. Εύλογα ζητάμε βελτίωση σε αυτόν τον τομέα.
<P>
Αυτό φυσικά ενώ αποδοκιμάζουμε τη βομβιστική επίθεση αυτοκτονίας της περασμένης εβδομάδας, με τα 140 θύματα και τους 500 τραυματίες. Φοβάμαι ότι αυτές μπορεί να αποτελέσουν πρόφαση για τον περιορισμό της πολιτικής δραστηριότητας, καθώς έχει ήδη ανακοινωθεί από την κυβέρνηση ότι στα πολιτικά κόμματα θα επιτρέπεται η δυνατότητα συγκεντρώσεων σε καλά φρουρούμενα πάρκα και δημόσιους χώρους, και όχι η οργάνωση διαδηλώσεων. Μπορεί κανείς να αντιληφθεί πώς μπορεί αυτό να αποτελέσει πρόφαση.
<P>
Τέλος, ένας από τους πιο οικείους λόγους που θέλω το Πακιστάν να καταπολεμήσει τόσο την τρομοκρατία όσο και τη στρατιωτικοποίηση και να επιστρέψει στο κράτος δικαίου, είναι ο αντίκτυπος στους Βρετανούς πακιστανικής καταγωγής, με τις προσκλήσεις, για παράδειγμα, για τη δημιουργία προφίλ ή για την έκδοση θεώρησης για τις "νωμένες Πολιτείες. Θα απομακρυνόταν αυτή η απειλή από ανθρώπους όπως οι κάτοικοι της εκλογικής μου περιφέρειας, εάν το Πακιστάν γινόταν μια δημοκρατική κοινωνία.
<SPEAKER ID="229" NAME="Ryszard Czarnecki">
εξ ονόματος της Ομάδας UEN. - (PL) Κύριε Πρόεδρε, σήμερα είδαμε στην τηλεόραση ακόμη μια είδηση σχετικά με ακόμη μια επίθεση στο Πακιστάν, για θύματα. Αυτή, επίσης, είναι μια ιστορία χωρίς τέλος. Γιατί άραγε αναλώνουμε χρόνο γι' αυτό, ειδικά καθώς ενεργούμε εξ ονόματος των ευρωπαίων φορολογουμένων; Πρέπει να θυμόμαστε ότι η Ευρωπαϊκή Ένωση αποστέλλει σημαντικά χρηματικά ποσά στο Πακιστάν για υγειονομική περίθαλψη, για την εξάλειψη της φτώχειας και για την εκπαίδευση. Για τον λόγο αυτόν έχουμε δικαίωμα να ενδιαφερόμαστε για το τι συμβαίνει στη χώρα, η οποία, εν μέρει, στηρίζεται με χρήματα των ψηφοφόρων μας.
<P>
Θα ήθελα να επιστήσω την προσοχή σας σε θέματα που δεν έχουν συζητηθεί εδώ. Καταρχάς το γεγονός ότι οι θρησκευτικές μειονότητες υφίστανται διώξεις κα διακρίσεις στο Πακιστάν. Αυτό ισχύει για τους χριστιανούς, αλλά και για τους ινδουϊστές, τους σιχ και τους βουδιστές. Πιστεύω ότι αξίζει να εστιάσουμε την προσοχή μας σε αυτό το θέμα. Είναι ένα θέμα που επισκιάζεται από αυτές τις επιθέσεις και τραγικούς θανάτους, όμως αποτελεί μόνιμο χαρακτηριστικό.
<P>
Θα ήθελα να επίσης να επισημάνω, και το θέμα αυτό έχει ήδη θιγεί, ότι υπάρχουν διακρίσεις κατά των γυναικών. Για τον σκοπό αυτόν υπάρχουν ειδικοί κανόνες hudud. Και αυτό πρέπει να καταδικαστεί και είμαι ευτυχής που το κάνουμε όντως τόσο πραγματικά ανεξάρτητα από τα πολιτικά μας πιστεύω.
<SPEAKER ID="230" NAME="Koenraad Dillen">
εξ ονόματος της Ομάδας ITS. - (NL) Κύριε Πρόεδρε, όλοι έχουμε, φυσικά, εκφράσει τη φρίκη μας με τις επιθέσεις της τελευταίας εβδομάδας στο Πακιστάν που προκαλούν σοκ, οι οποίες, όπως είπε ο προηγούμενος ομιλητής, είναι μια ιστορία χωρίς τέλος.
<P>
Αυτό, ωστόσο, δεν πρέπει να μας εμποδίζει να επισημαίνουμε το ουσιώδες γεγονός ότι το Πακιστάν είναι φυσικά μια στρατιωτική δικτατορία, ότι στο επίσημο Πακιστάν υπάρχουν μεγάλης κλίμακας παραβιάσεις των ανθρωπίνων δικαιωμάτων και ο ηγέτης του εξακολουθεί να είναι υπεράνω του νόμου. Το Πακιστάν, ωστόσο, είναι ένα αυστηρά ισλαμικό κράτος στο οποίο δεν υπάρχει θέση για λαούς άλλων δογμάτων ή θρησκευτικές μειονότητες και, όπως έχει ειπωθεί, η χώρα διαθέτει πυρηνικά όπλα.
<P>
Ίσως -αλλά ίσως αυτό δεν μπορεί να ειπωθεί- το Ισλαμαμπάντ να είναι στην πραγματικότητα μεγαλύτερη απειλή από την Τεχεράνη. Δεν το γνωρίζω. Έχω όμως την αμυδρή αίσθηση ότι αυτό που συμβαίνει με το Πακιστάν το έχω ξαναδεί, επειδή όπως ακριβώς και σε άλλες ισλαμικές χώρες, επί παραδείγματι στην Αλγερία όπου στρατιωτικές δικτατορίες ή καθεστώτα όπου ο στρατός διαδραματίζει κυρίαρχο ρόλο εμποδίζουν τους φονταμενταλιστές ισλαμιστές να πάρουν την εξουσία. Δυστυχώς, περισσότερη δημοκρατία σημαίνει περισσότερο ισλαμικό φονταμενταλισμό και, παραδόξως, λιγότερη δημοκρατία. Αυτό είναι ένα δίλημμα που δεν μπορούμε να επιλύσουμε εύκολα.
<SPEAKER ID="231" NAME="Marios Matsakis" AFFILIATION="ALDE">
(EN) Κύριε Πρόεδρε, η δολοφονική επίθεση σε ανυποψίαστους υποστηρικτές που καλωσόριζαν την κ. Benazir Bhutto στο Καράτσι στις 18 Οκτωβρίου ήταν άλλη μια απάνθρωπη τρομοκρατική πράξη εναντίον των προσδοκιών για την πραγματοποίηση μιας δημοκρατικής αλλαγής στο Πακιστάν.
<P>
" διεθνής κοινότητα παρακολουθούσε με τρόμο τη στιγμή που περισσότεροι αθώοι πολίτες θυσιάστηκαν σε μια χώρα όπου το δικτατορικό καθεστώς του στρατηγού Musharraf συμπαρασύρει τη χώρα σε μια κατάσταση φόβου και κατάρρευσης του νόμου και της τάξης. Αυτός ο βάναυσος άνθρωπος, με τη διεφθαρμένη κυβερνώσα ομάδα συνεργατών, είναι μια κακοήθης μάστιγα για τον λαό του Πακιστάν. Δυστυχώς, εξακολουθεί να είναι στην εξουσία, κυρίως επειδή υποστηρίζεται από τη Δύση, ιδίως από τις "ΠΑ, αλλά και από ένα δύο κράτη μέλη της ΕΕ.
<P>
Έχει φτάσει πλέον ο καιρός που η Δύση πρέπει άμεσα να σταματήσει την υποστήριξη του κ. Musharraf και να στηρίξει όχι αυτόν αλλά τις δυνάμεις δημοκρατικής μεταρρύθμισης στο Πακιστάν.
<SPEAKER ID="232" NAME="Benita Ferrero-Waldner">
μέλος της Επιτροπής. - (EN) Κύριε Πρόεδρε, καθώς το Πακιστάν προετοιμάζεται για κρίσιμες κοινοβουλευτικές εκλογές, η κατάσταση, όπως όλοι γνωρίζουμε, είναι πολύ δύσκολη και ανησυχητική και, όπως πολλοί από εσάς, πρέπει και εγώ να δηλώσω ότι συγκλονίστηκα βαθιά από την αποτρόπαιη βομβιστική επίθεση και δολοφονική απόπειρα στο Καράτσι, όταν η κ. Benazir Bhutto επέστρεψε στη χώρα την περασμένη εβδομάδα, καθώς και για την απώλεια ζωής τόσο πολλών αθώων ανθρώπων. Θα θέλαμε να εκφράσουμε την πλήρη συμπόνια μας προς τις οικογένειες των θυμάτων και επίσης να απευθύνουμε έκκληση στις πακιστανικές αρχές να οδηγήσουν τους υπευθύνους στη δικαιοσύνη.
<P>
Αυτή η επίθεση σε μια ειρηνική συγκέντρωση κατέδειξε ξεκάθαρα, για άλλη μια φορά, όλους τους κινδύνους της τρομοκρατίας και του φονταμενταλισμού για τον λαό του Πακιστάν. " κ. Bhutto είχε δίκιο να χαρακτηρίσει αυτό το τρομακτικό γεγονός ένα πλήγμα κατά της δημοκρατίας, ιδίως στο σημερινό εκλογικό περιβάλλον της χώρας.
<P>
" επιθυμία του Κοινοβουλίου να εκφράσει την αλληλεγγύη του στον λαό του Πακιστάν είναι τόσο συναφής όσο και επίκαιρη. Εμείς στην Ευρώπη πρέπει να ενθαρρύνουμε μια πιο ανοικτή, δημοκρατική κοινωνία, και φυσικά μια ισχυρή κοινωνία πολιτών στο Πακιστάν.
<P>
Είναι επίσης θεμελιώδους σημασίας οι εκλογές να παράσχουν τη μέγιστη δημοκρατική νομιμότητα στις προκύπτουσες συνελεύσεις, ενώ η ψηφοφορία πρέπει να είναι δημοκρατική, διαφανής και να δίνει ίσες ευκαιρίες σε όλους τους πολιτικούς υποψηφίους.
<P>
Όπως γνωρίζετε καλά, είναι μία από εκείνες τις χώρες όπου μπορούμε να εξετάσουμε το ενδεχόμενο αποστολής παρατηρητών εκλογών. Σε αυτό το πλαίσιο, οι υπηρεσίες μου πραγματοποίησαν μια διερευνητική αποστολή τον Ιούνιο και οφείλω να πω ότι εντόπισαν σημαντικές ελλείψεις στο πλαίσιο και τις συνθήκες για τις εκλογές, μεταξύ αυτών ανησυχίες για την ανεξαρτησία της εκλογικής επιτροπής, την αρτιότητα και την ακρίβεια του μητρώου ψηφοφόρων, περιοριστικές διατάξεις για τους υποψηφίους, καθώς και έλλειψη διαφάνειας στη διαδικασία των αποτελεσμάτων.
<P>
Ωστόσο, με άμεση πολιτική βούληση υπάρχει ακόμα καιρός για βελτίωση αρκετών από αυτούς τους προβληματικούς τομείς και έτσι δεν έχω αποφασίσει ακόμα οριστικά για το κατά πόσον θα δρομολογήσουμε μια πλήρως καταρτισμένη αποστολή παρατηρητών εκλογών. Πρέπει πραγματικά να δω τα προαναφερθέντα στοιχεία.
<P>
Πιστεύω ότι η πλειονότητα του πακιστανικού λαού θα ήθελε να δει ένα διαλλακτικό, σταθερό και δημοκρατικό Πακιστάν, και θα πρέπει να τους στηρίξουμε ώστε να πετύχουν αυτόν τον στόχο. Κάνουμε πολλά, για παράδειγμα, στο εμπορικό κομμάτι, προκειμένου να βοηθήσουμε τους ανθρώπους να βγουν από τη φτώχεια, ενώ κάνουμε πολλά και στο κομμάτι της εκπαίδευσης, ώστε να μην υπάρχουν μαθητές και μικρά παιδιά που εκπαιδεύονται σε μαντράσα και με κλίση προς τον εξτρεμισμό και τον φονταμενταλισμό. Πρέπει όμως να το υποστηρίξουμε και αυτό, επειδή έχει κεφαλαιώδη σημασία, όπως έχει αναφερθεί, για ολόκληρη την περιοχή, συμπεριλαμβανομένων γειτονικών χωρών όπως το σημαντικό Αφγανιστάν.
<P>
Επομένως, έχουμε κάθε λόγο να παραμείνουμε προσηλωμένοι. Αυτό προσπαθούμε να κάνουμε και γι' αυτό η συζήτηση αυτή είναι ιδιαίτερα επίκαιρη.
<SPEAKER ID="233" NAME="Πρόεδρος">
" συζήτηση έληξε.
<P>
Θα συνεχίσουμε την ψηφοφορία επί του θέματος αυτού, σε λίγο, μετά τις συζητήσεις.
<P>
Γραπτές δηλώσεις (άρθρο 142)
<SPEAKER ID="234" NAME="Eija-Riitta Korhola  " AFFILIATION="PPE-DE">
γραπτώς. - (FI) Κυρία Πρόεδρε, θα ήθελα καταρχάς να ευχαριστήσω καθέναν από εσάς για τη βοήθειά του στο να καταστεί το Πακιστάν θέμα γραπτού ψηφίσματος. " έκφραση υποστήριξης προς τις δημοκρατικές δυνάμεις και η σαφής έμφαση στα ανθρώπινα δικαιώματα, και όχι στον στρατό, είναι τα μεγαλύτερα εμπόδια στην άνοδο στην εξουσία ριζοσπαστικών ομάδων. Αυτός είναι ο λόγος που υπάρχουν θέματα που χρειάζονται τώρα την στήριξή μας, όπως και οι θρησκευτικές μειονότητες.
<P>
" εμπειρία από την ενασχόληση με θέματα που αφορούν τα ανθρώπινα δικαιώματα δείχνει ότι η θρησκευτική ελευθερία είναι σημαντικός δείκτης της κατάστασης που επικρατεί όσον αφορά τα ανθρώπινα δικαιώματα× είναι ένα είδος λυδίας λίθου. Τα προβλήματα είναι ορατά αρχικά στην κατάσταση των θρησκευτικών ομάδων και ως ελαττώματα στο σύστημα ελευθερίας του λόγου και δικαίωμα του συνέρχεσθαι. Υπάρχει ένας συσχετισμός μεταξύ της περιγραφής της κατάστασης της δημοκρατίας και της κατάστασης των μειονοτήτων: όπου οι ευκαιρίες συμμετοχής των ανθρώπων είναι λίγες, εκεί υποφέρουν και οι μειονότητες.
<P>
Θα μπορούσαμε να πούμε ότι το ιδιαίτερο πρόβλημα του Πακιστάν είναι η κακή χρήση του νόμου για τη βλασφημία όσον αφορά τις θρησκευτικές μειονότητες. Θα έπρεπε να υπάρξει ένα σύστημα προστασίας των θρησκευτικών αξιών, όχι ενεργές διώξεις των ανθρώπων άλλων θρησκειών. Παρότι ο νόμος δεν στοχεύει οιεσδήποτε συγκεκριμένες θρησκευτικές ομάδες αν εξετάσουμε το περιεχόμενό του, η καθημερινή πραγματικότητα ωστόσο είναι διαφορετική. Οι θανατικές ποινές εκτελούνται κυρίως όσον αφορά τις μειονότητες. " νομοθετική μεταρρύθμιση είναι κρίσιμης σημασίας.
<P>
Μόνο η δημοκρατία θα το κάνει αυτό δυνατό. " ατυχής απόφαση του Musharraf να διατηρήσει τη θέση του ως αρχηγού του στρατού είχε αντίκτυπο στην κοινωνική εξέλιξη αυτά τα τελευταία χρόνια, και την εξασθένισε. " βαθμιαία στρατιωτικοποίηση της κοινωνίας υπήρξε λυπηρή εξέλιξη.
<P>
Από την άλλη πλευρά, εκφράζουμε την υποστήριξή μας στο Πακιστάν στον αγώνα του κατά της ταλιμπανοποίησης. Αισθανόμαστε αλληλεγγύη με εκείνους τους Πακιστανούς που έχουν πληγεί από την καταστρεπτική βομβιστική επίθεση της περασμένης εβδομάδας.
<P>
Τον περασμένο μήνα είχα την ευκαιρία να εξοικειωθώ προσωπικά με την πολιτική κατάσταση στο Πακιστάν. Είχα την τιμή να συναντήσω εκπροσώπους διαφόρων πολιτικών κομμάτων, γερουσιαστές και βουλευτές. Θέλω ειδικά να αναφέρω, ωστόσο, την οργάνωση "Συμμαχία όλων των πακιστανικών μειονοτήτων", της οποίας το σημαντικό έργο ως εκπροσώπου πολλών μειονοτικών ομάδων αξίζει την προσοχή και τη στήριξη του εξωτερικού.

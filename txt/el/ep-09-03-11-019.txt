<CHAPTER ID="019">
Σρι Λάνκα (συζήτηση) 
<SPEAKER ID="488" NAME="Πρόεδρος">
" ημερήσια διάταξη προβλέπει τη συζήτηση σχετικά με την πρόταση ψηφίσματος που κατατέθηκε από την Επιτροπή Εξωτερικών Υποθέσεων σχετικά με την επιδείνωση της ανθρωπιστικής κατάστασης στη Σρι Λάνκα.
<SPEAKER ID="489" NAME="Marie Anne Isler Béguin" AFFILIATION="Verts/ALE">
(FR) Κύριε Πρόεδρε, κυρία Επίτροπε, κυρίες και κύριοι, θα ήθελα πρώτα απ' όλα να ευχαριστήσω τον Πρόεδρο της Επιτροπής Εξωτερικών Υποθέσεων που συμφώνησε στην αποδοχή της διαδικασίας που καθορίστηκε στο Άρθρο 91 και την ένταξη αυτού του ψηφίσματος έκτακτης ανάγκης στην ημερήσια διάταξη της προηγούμενης Δευτέρας, από τη στιγμή που, κατά την τελευταία ολομέλεια, εδώ στο Στρασβούργο, είχαμε ήδη καταθέσει ψήφισμα έκτακτης ανάγκης σχετικά με αυτό το ζήτημα της Σρι Λάνκα. Θα ήθελα επίσης να ευχαριστήσω το Κοινοβούλιο που συμφώνησε στη διεξαγωγή της παρούσας συζήτησης σήμερα το βράδυ και σας ευχαριστώ, κυρία Επίτροπε, που συμμετάσχετε σε αυτή τη συζήτηση, καθώς γνωρίζω πως έχετε περιορισμένο χρόνο.
<P>
Θέλαμε αυτό το ψήφισμα γιατί πρέπει να στείλουμε ένα ισχυρό πολιτικό σήμα στην κυβέρνηση και τους εκπροσώπους Ταμίλ στη Σρι Λάνκα, γιατί η κατάσταση επιδεινώνεται κάθε μέρα. Διαθέτουμε περιγραφές από πρώτο χέρι από οικογένειες Ταμίλ και άτομα που βρίσκονται στην Ευρώπη και μας στέλνουν συνεχώς μηνύματα και μας ενημερώσουν για το τι συμβαίνει σε αυτούς και τις οικογένειές τους που είναι παγιδευμένες στη σύγκρουση μεταξύ των Τίγρεων Ταμίλ και του στρατού της Σρι Λάνκα. Αυτοί οι άνθρωποι υφίστανται πραγματικά τρομερά δεινά.
<P>
Δεν γνωρίζουμε πόσα άτομα πλήττονται, αλλά υπολογίζουμε ότι περίπου 150 με 200.000 άτομα πρέπει να μεταφερθούν. Τι σημαίνει όμως "να μεταφερθούν"; Οι ΜΚΟ μας ζητούν να τους μεταφέρουμε μέσω θαλάσσης, αλλά και τότε, πρέπει να ρωτήσουμε: για να πάνε πού; Που θα πάνε αυτοί οι άνθρωποι;
<P>
Σήμερα το απόγευμα γνώρισα ένα κοριτσάκι που γεννήθηκε σε καταυλισμό προσφύγων στη Σρι Λάνκα και σήμερα βρίσκεται στην Ευρώπη. Αν πρέπει αυτά τα άτομα να αφήσουν τη χώρα τους για να πάνε να ζήσουν σε καταυλισμούς προσφύγων, τότε ούτε και αυτό είναι λύση.
<P>
Επομένως, ζητάμε σε αυτό το ψήφισμα να υπάρξει πραγματική παύση πυρός σε αυτή την περιοχή. Βεβαίως, θα υπάρξει συζήτηση με την κοινοβουλευτική ομάδα του Ευρωπαϊκού Λαϊκού Κόμματος (Χριστιανοδημοκράτες) και Ευρωπαίων Δημοκρατών σχετικά με μια άμεση ή προσωρινή παύση πυρός. Ζητάμε πραγματικά από τις αρχές άμεση παύση πυρός ούτως ώστε οι πολίτες να απομακρυνθούν από τον κίνδυνο, γιατί γνωρίζουμε ότι έχουν σκοτωθεί ορισμένα άτομα. Είχαμε ένα άλλο τέτοιο παράδειγμα σήμερα με αυτές τις μαρτυρίες. Ζητούμε, βεβαίως, σε αυτό το ψήφισμα, από την κυβέρνηση της Σρι Λάνκα να συνεργαστεί με τις ΜΚΟ και με χώρες που επιθυμούν να συμβάλλουν στην επίλυση αυτής της σύγκρουσης. Ζητάμε επίσης από την Ευρωπαϊκή Ένωση να βοηθήσει, αν μπορεί, στην παροχή τροφίμων και φαρμάκων που είναι απολύτως απαραίτητα.
<P>
Τέλος, θα ήθελα να δηλώσω, εξ ονόματος της ομάδας μου - από τη στιγμή που κατόπιν πρωτοβουλίας της Ομάδας των Πρασίνων/Ευρωπαϊκής Ελεύθερης Συμμαχίας καταθέσαμε αυτό το ψήφισμα έκτακτης ανάγκης τη Δευτέρα στην Επιτροπή Εξωτερικών Υποθέσεων - με το οποίο ζητάμε αυτό το ζήτημα να ληφθεί ιδιαιτέρως σοβαρά από ορισμένα μέλη, που έχουν διαφορετικά συμφέροντα στη χώρα αυτή. Θα ήθελα να υπενθυμίσω ότι, εδώ και αρκετό καιρό, ορισμένες πολιτικές ομάδες έχουν ζητήσει την ευκαιρία να μιλήσουν για την κατάσταση στη Σρι Λάνκα και ότι, για εσωτερικούς λόγους σε ορισμένες χώρες, δεν ήμασταν σε θέση να συζητήσουμε το ζήτημα αυτό των Ταμίλ και των οικογενειών τους, το οποίο έχει επιδεινωθεί από τη δεκαετία του '80.
<P>
Κυρία Επίτροπε, από τη στιγμή που βρίσκεστε εδώ μαζί μας, μπορούμε να θέσουμε ένα ακόμη ερώτημα. " Ευρωπαϊκή Ένωση φαίνεται ότι έχει τη δυνατότητα να βοηθήσει στην επίλυση της σύγκρουσης. Ίσως έχει έρθει η ώρα να εξετάσουμε τη δυνατότητα συγκρότησης μιας μονάδας επίλυσης συγκρούσεων στα πλαίσια της Ευρωπαϊκής Ένωσης.
<P>
Μπορούμε να δούμε στον Καύκασο, μπορούμε να δούμε παντού στον κόσμο ότι η Ευρωπαϊκή Ένωση λαμβάνεται σοβαρά υπόψη για τις προτάσεις που εκδίδει. Επιλύνοντας τη σύγκρουση σήμερα, πρέπει να μην είμαστε πλέον απλώς ένας υποστηρικτικός φορέας, αλλά ένας πραγματικός φορέας προώθησης της επίλυσης της σύγκρουσης. Αν σήμερα, μπορούμε να αρχίσουμε να βάζουμε τα θεμέλια για την επίλυση της σύγκρουσης αυτής με μια ισχυρή παρουσία της Ευρωπαϊκής Ένωσης και ένα ισχυρό μήνυμα προς τις αρχές, πιστεύω ότι θα έχουμε επίσης ενισχύσει τη φήμη μας από πλευράς πολιτικής ένωσης.
<SPEAKER ID="490" NAME="Benita Ferrero-Waldner">
Μέλος της Επιτροπής. - Κύριε Πρόεδρε, ως ένας εκ των συμπροέδρων του Τόκιο για την ειρηνευτική διαδικασία στη Σρι Λάνκα, η Ευρωπαϊκή Ένωση και εγώ προσωπικά παρακολουθούσαμε τις εξελίξεις στη Σρι Λάνκα πολύ στενά. Ανησυχούμε βαθύτατα για την τρέχουσα κατάσταση και τις τραγικές ανθρωπιστικές συνέπειες της σύγκρουσης, όπως εκφράζεται στα συμπεράσματα του Συμβουλίου Γενικών Υποθέσεων και Εξωτερικών Σχέσεων (GAERC) της 23 Φεβρουαρίου και τη δήλωση των συμπροέδρων, που δημοσιεύθηκε τοπικά στις 3 Φεβρουαρίου.
<P>
Ανησυχούμε ιδιαίτερα για τη δεινή κατάσταση στην οποία βρίσκονται χιλιάδες εκτοπισμένα άτομα, τα οποία - έχετε δίκιο - είναι παγιδευμένο εξαιτίας της σύγκρουσης στη Βόρεια Σρι Λάνκα. Δεν αντιμετωπίζουμε πλέον κρίση αλλά όπως πιστεύω μια ανθρωπιστική καταστροφή. Αυτό επιβεβαιώθηκε από ένα ευρύ φάσμα ανεξάρτητων πηγών, συμπεριλαμβανομένων των "νωμένων Εθνών και της Διεθνούς Επιτροπής Ερυθρού Σταυρού (ICRC). " πρόσφατη ανακοίνωση της κυβέρνησης για το άνοιγμα δύο οδών εκκένωσης βόρια και νότια της ασφαλούς ζώνης είναι ένα θετικό βήμα αλλά θέλουμε να ξέρουμε ότι κάτι τέτοιο θα λειτουργήσει στην πράξη.
<P>
Ζητήσαμε από τα κόμματα - τους Τίγρεις για την Απελευθέρωση του Ταμίλ Ιλάμ (LTTE) και τις αρχές της Σρι Λάνκα - να προστατέψουν τον άμαχο πληθυσμό όπως απαιτείται σύμφωνα με το διεθνές ανθρωπιστικό δίκαιο και να επιτρέψουν την ασφαλή και εκούσια μετακίνηση των ατόμων μακριά από τη ζώνη των συγκρούσεων. Τόσο η ομάδα LTTE όσο και ο στρατός της Σρι Λάνκα ευθύνονται για τη δραματική αύξηση θυμάτων αμάχων κατά τη διάρκεια των τελευταίων μηνών. Υπάρχει άμεση και επείγουσα ανάγκη να ενεργήσουμε για τη διάσωση ζωών στη Σρι Λάνκα, όπως επιβεβαιώθηκε επίσης από τον Γενικό Υπογραμματέα των "νωμένων Εθνών, Sir John Holmes, ο οποίος επεσήμανε το υψηλό ποσοστό θυμάτων, και από την ICRC.
<P>
" Επιτροπή είναι πεπεισμένη ότι η έκβαση της κρίσης αυτής θα έχει μακροχρόνιες συνέπειες στην ειρήνη, τη συμφιλίωση και την ενότητα της Σρι Λάνκα και, μέσα σε αυτά τα πλαίσια, υποστηρίζει έντονα την επίκληση του Sir John Holmes προς την κυβέρνηση της Σρι Λάνκα να διακόψει τις εχθροπραξίες για να δώσει χρόνο στον άμαχο πληθυσμό να απομακρυνθεί με ασφάλεια και στην ομάδα LTTE να αφήσει ελεύθερους τους αμάχους και να συμφωνήσει στον ειρηνικό τερματικό των συγκρούσεων.
<P>
ΟΙ συμπρόεδροι έκαναν επίσης έκκληση στην ομάδα LTTE να καταθέσουν τα όπλα αλλά, δυστυχώς, αυτή η έκκληση απορρίφθηκε, μάλιστα αγνοήθηκε. Πιστεύουμε ότι η κυβέρνηση της Σρι Λάνκα έχει την υποχρέωση να προστατεύει όλους τους πολίτες της και να συμφωνήσει στην ανθρωπιστική κατάπαυση του πυρός - κάτι που διατυπώθηκε και στα τελευταία συμπεράσματα του Συμβουλίου - να επιτρέψει στους ασθενείς και τραυματισμένους να εγκαταλείψουν το Vanni και να φροντίσει για την είσοδο τροφίμων και φαρμάκων. Αυτό πρότεινε και η Ινδία το προηγούμενο σαββατοκύριακο.
<P>
Εξακολουθούμε να ανησυχούμε για την κατάσταση των ανθρωπίνων δικαιωμάτων στη Σρι Λάνκα, έναντι του ιστορικού αναφορών εκτελέσεων χωρίς δίκη, απαγωγών και σοβαρού εκφοβισμού των μέσων ενημέρωσης. Είναι πολύ σημαντικό η κυβέρνηση να παρακολουθεί τα πλέον εμφανή περιστατικά. Δεν είναι δυνατόν να μένουν ατιμώρητα τέτοια εγκλήματα.
<P>
Στο τέλος της ημέρας, η Ευρωπαϊκή Επιτροπή εξακολουθεί να είναι πεπεισμένη, όπως θα έλεγα και η ίδια, ότι δεν υπάρχει στρατιωτική λύση για την εθνοτική σύγκρουση της Σρι Λάνκα. Απαιτείται διάλογος χωρίς αποκλεισμούς, που οδηγεί σε πολιτική διευθέτηση. " μακροχρόνια ειρήνη και συμφιλίωση μπορούν να επιτευχθούν προβάλλοντας τις ανησυχίες που οδήγησαν πρώτα απ' όλα στην εξέγερση και δίνοντας επαρκή χώρο σε όλες τις κοινότητες. Ως συμπρόεδρος, πάντοτε έλεγα ότι μπορεί να υπάρξει μόνο μια πολιτική λύση μέσω ενός είδους πακέτου αποκέντρωσης, το οποίο τέθηκε επί τάπητος, αποσύρθηκε και τώρα πρέπει να τεθεί και πάλι επί τάπητος.
<SPEAKER ID="491" NAME="Charles Tannock">
εξ ονόματος της ομάδας PPE-DE. - Κυρία Επίτροπε, η βάναυση εμφύλια σύγκρουση στη Σρι Λάνκα πλησιάζει στο τέλος της. Ασφαλώς είναι πολύ νωρίς να πούμε εάν αυτό θα συνεπάγεται τη λήξη της τρομοκρατικής δραστηριότητας των Τίγρεων Ταμίλ.
<P>
Δεν υποστηρίζουμε σαφώς μια μόνιμη παύση του πυρός σε αυτό το στάδιο, σε περίπτωση που κάτι τέτοιο επιτρέπει στους Τίγρεις να ανασυγκροτηθούν. Κατά τη γνώμη μου, η μοναδική επιλογή σήμερα είναι να καταθέσουν τα όπλα τους ή να νικηθούν στρατιωτικά με περισσότερα θύματα. Μια μακριάς διάρκειας παύση του πυρός θα ήταν καταστροφική γιατί - όπως έδειξε και επίθεση αυτοκτονίας στις αρχές της εβδομάδας στη Σρι Λάνκα - η ομάδα LTTE είναι αδίστακτη, αιμοδιψής και σωστά προσδιορίζεται ως τρομοκρατική οργάνωση από την Ευρωπαϊκή Ένωση και τις "νωμένες Πολιτείες.
<P>
Πρέπει να είμαστε ανένδοτοι όσον αφορά την υποστήριξη του προέδρου Rajapaksa στις προσπάθειές του να τερματίσει μια εξέγερση που επέφερε μόνο ανείπωτη ανθρώπινη αθλιότητα στη Σρι Λάνκα και επιβράδυνε σοβαρά την οικονομική ανάπτυξη σε αυτό το όμορφο νησί. Ωστόσο, χιλιάδες αθώοι άμαχοι που έχουν εκτοπιστεί στο εσωτερικό της χώρας (IDP) εξακολουθούν να είναι παγιδευμένοι σε μια στενή παραλιακή λωρίδα. Πρέπει να επιτραπεί σε αυτούς τους άμαχους να φύγουν έτσι ώστε ο στρατός να ολοκληρώσει την επίθεσή του. Είναι αξιοκατάκριτο, αλλά εντελώς αναμενόμενο για τους Τίγρεις, ότι χρησιμοποιούν αυτούς τους αμάχους ως ανθρώπινη ασπίδα. Οι Τίγρεις ήταν αδιάφοροι στις εκκλήσεις της διεθνούς κοινότητας να παραδοθούν και να καθορίσουν ένα προσωρινό ανθρωπιστικό διάδρομο.
<P>
Ωστόσο, η παροχή άδειας στα "νωμένα Έθνη και λοιπές οργανώσεις να καθορίσουν ένα ασφαλές πέρασμα από τη ζώνη συγκρούσεων για αυτούς τους άμαχους είναι πολύ βασικό για την αποφυγή περαιτέρω αιματοχυσιών. " Σρι Λάνκα εκτιμά τη δική του ευθύνη ως προς αυτό και θέλει να αποφύγει τα θύματα αμάχων αλλά, εύλογα, η υπομονή του στρατού είναι περιορισμένη και φοβάται ότι οι Τίγρεις θα επιδιώξουν να διαφύγουν με μια διαδικασία εκκένωσης δια θαλάσσης, μέσω ανάμειξης με τους αμάχους.
<P>
Επομένως, εμείς από την πλευρά του Κοινοβουλίου, υποστηρίζουμε τη θέσπιση ενός ανθρωπιστικού διαδρόμου και μια προσωρινή και άμεση κατάπαυση πυρός ή παύση των εχθροπραξιών, αλλά θέλουμε επίσης να δούμε την ολοκληρωτική ήττα της ομάδας LTTE και μια ειρηνική, δίκαιη και πολυεθνική Σρι Λάνκα να θεσπίζεται στη θέση της, όπου υπάρχει μέγιστη αυτονομία στις περιοχές με πλειοψηφία Ταμίλ και μια ίση κατανομή των πόρων και της εξουσίας στα πλαίσια ενός ενιαίου κράτους της Σρι Λάνκα.
<SPEAKER ID="492" NAME="Robert Evans">
εξ ονόματος της ομάδας PSE. - Κύριε Πρόεδρε, χαιρετίζω τη συζήτηση αυτή παρουσία της Επιτρόπου, την οποία ευχαριστώ ιδιαίτερα για τη σοβαρή, ισχυρή και εις βάθος δήλωσή της. Πρόκειται σαφώς για ένα πολύ σημαντικό θέμα, παρόλο που είναι λυπηρό που το συζητάμε στις 11 το βράδυ με τόσο λίγους παρόντες. Αλλά πιστεύω ότι η προσέλευση δεν αντικατοπτρίζει το ενδιαφέρον για το θέμα αυτό ούτε τη σοβαρότητα με την οποία το εξετάζουν πολλά μέλη. Ανησυχούμε, χρησιμοποιώντας τα λόγια της Επιτρόπου, βαθύτατα για την κατάσταση. " αποψινή συζήτηση αναγνωρίζει επίσης ότι η κατάσταση έχει προχωρήσει και ότι, όπως δήλωσε και η κυρία Isler Béguin στην αρχή, πρέπει να στείλουμε ένα ισχυρό σήμα όσον αφορά την επιδείνωση της κατάστασης κάθε μέρα που περνάει.
<P>
Υποστηρίζω το πρωτότυπο ψήφισμα που κατατέθηκε, με την εξαίρεση της λέξης "προσωρινό". Αποδοκιμάζω το λεξιλόγιο που χρησιμοποίησε μόλις ο κύριος Tannock, όταν δήλωσε ότι η μακροπρόθεσμη παύση πυρός θα ήταν καταστροφική. Ασφαλώς - και απευθύνομαι σε εσάς - δεν ενδιαφερόμαστε απλώς και μόνο για μια προσωρινή παύση πυρός. Σε κάθε περίπτωση σύγκρουσης σε όλο τον κόσμο, το Κοινοβούλιο, που αποτελείται από συμπονετικά άτομα, έχει υποστηρίξει μια μόνιμη παύση πυρός που μπορεί να ανοίξει το δρόμο για διπλωματική αναδόμηση, ούτως ώστε να μπορεί να ξεκινήσει ο διάλογος - και ναι - ώστε να μπορεί να υπάρξει αυτή η ειρηνική, δίκαιη και πολυεθνική κοινωνία για την οποία έκανε λόγο ο κύριος Tannock και με την οποία συμφωνών.
<P>
Συγχαίρω λοιπόν τους Πράσινους για την πρώτη τροποποίησή τους, Τροποποίηση 1 και είμαι σίγουρος ότι όλοι οι αξιοπρεπείς παρόντες, που ενδιαφέρονται για τους αμάχους στη Σρι Λάνκα, θα τους συγχαρούν επίσης. Μια προσωρινή παύση πυρός, λόγω της ίδιας της φύσης της, συνεπάγεται επιστροφή στον πόλεμο στη συνέχεια, πράγμα το οποίο κανείς δεν επιθυμεί. " επιστροφή στον πόλεμο θα συνεπάγεται περισσότερους θανάτους, περισσότερη δυστυχία, περισσότερη ανθρωπιστική τραγωδία και δεν μπορώ να πιστέψω ότι οποιοδήποτε μέλος του Κοινοβουλίου πραγματικά επιθυμεί κάτι τέτοιο.
<P>
Ομοίως, η Τροποποίηση 2: Υποστηρίζω την τροποποίηση αυτή επίσης γιατί καταδικάζει όλες τις πράξεις βίας ανεξάρτητα από το ποιος τις διαπράττει, από οποιαδήποτε πλευρά της σύγκρουσης. Δεν μπορούμε να συγχωρέσουμε οποιαδήποτε μορφή βίας, συμπεριλαμβανομένης της πρόσφατης επίθεσης αυτοκτονίας που αναφέρθηκε.
<P>
Στρέφω στη συνέχεια την προσοχή μου στις Τροποποιήσεις 3, 4 και 5. Θα ήθελα να διαβάσω ένα μικρό κείμενο που έλαβα από βουλευτή της Σρι Λάνκα, στην περιοχή Jaffna, από τον κύριο Selvarajah Kajendren, με ημερομηνία 10 Μαρτίου. Δηλώνει "Ελπίζω να προσελκύσω επειγόντως την προσοχή σας στους θανάτους αμάχων στη Σρι Λάνκα. Ο στρατός εκτόξευε οβίδες πυροβολικού με πυρομαχικά διασποράς από τις 2 π.μ. έως τις 10 π.μ. την Τρίτη 10 Μαρτίου 2009" - αυτή την εβδομάδα. "Οι δυνάμεις της κυβέρνησης της Σρι Λάνκα επιτέθηκε χωρίς διάκριση σε όλα τα τμήματα της "ασφαλούς ζώνης" χρησιμοποιώντας κάθε είδους φονικές οβίδες, ορισμένες από τις οποίες απαγορεύονται σε πολλές χώρες. Λόγω της χρήσης πυρομαχικών διασποράς, σκοτώθηκαν πάνω από 130 άμαχοι, μεταξύ των οποίων και παιδιά, και πάνω από 200 άτομα τραυματίστηκαν σοβαρά."
<P>
Αμφιβάλλω εάν οποιοσδήποτε θα υπαινισσόταν ότι κάτι τέτοιο επινοήθηκε. Επιπλέον δε, θα έλεγα ότι όλοι θέλουμε να κάνουμε ότι μπορούμε για να βοηθήσουμε να τερματιστεί αυτού του είδους η βία. Αναφέρεται επίσης στον συνάδελφό του, τον κύριο S. Kanakaratnam, ο οποίος ζει ακριβώς στη μέση της "ασφαλούς ζώνης". Δηλώνει ότι από την 1η Ιανουαρίου έως τις 6 Μαρτίου φέτος, 2.544 άμαχοι έχουν σκοτωθεί σε αυτές τις "ασφαλείς ζώνες" με βομβαρδισμούς και πάνω από 5.828 άμαχοι έχουν τραυματιστεί σοβαρά. Ωστόσο, ο στρατός της Σρι Λάνκα, δηλώνει, ότι έχουν πραγματοποιηθεί βομβαρδισμοί από αέρος και πυρά πυροβολικού, σκοτώνοντας κατά μέσο όρο 30 με 40 αμάχους καθημερινά.
<P>
Δεν πιστεύω ότι θα επινοούσε κάτι τέτοιο. Από τα λεγόμενα της Επιτρόπου, βάσει όλων των αποδεικτικών στοιχείων που παρέχονται από όλους τους ΜΚΟ που μετέβησαν σε οποιαδήποτε παρακείμενη περιοχή, φαίνεται ότι αντανακλά αυτά που συμβαίνουν.
<P>
Τροποποίηση 6: Αναφέρομαι στην έκθεση του Sir John Holmes, που στάλθηκε σε μένα από την Αυτού Εξοχότητα, τον Πρέσβη της Σρι Λάνκα στις Βρυξέλλες. Σε αυτή την έκθεση, δηλώνει ότι διαπιστώνεται έντονος συνωστισμός σε ορισμένες περιοχές διαμετακόμισης. Τα λόγια του αντικατοπτρίζονται στην τροποποίησή μου και σωστό είναι να ενδιαφερθούμε για αυτούς τους καταυλισμούς. Έχω ορισμένες φωτογραφίες των καταυλισμών. Μπορείτε ευχαρίστως να δείτε τις φωτογραφίες αυτές που έλαβα. Και πάλι, θεωρώ ότι είναι γνήσιες και όχι κατασκευασμένες. Γνωρίζω ότι το γραφείο του Επιτρόπου στο Κολόμπο παρακολουθεί το ζήτημα αυτό πολύ στενά και έχει στενές επαφές εντός της πραγματικά επικίνδυνης ζώνης.
<P>
Οι Τροποποιήσεις 7 και 8 ενισχύουν την αρχική αναφορά στη ζώνη πολέμου έτσι ώστε να πληρούνται οι ανάγκες των αμάχων. Ζητούμε ανεμπόδιστη πρόσβαση όχι μόνο στη ζώνη συγκρούσεων αλλά και στους καταυλισμούς προσφύγων έτσι ώστε οι ανθρωπιστικές οργανώσεις, τις οποίες όλοι στο Κοινοβούλιο υποστηρίζουν, να έχουν πλήρη πρόσβαση. Όλοι στο Κοινοβούλιο θα υποστήριζαν το έργο των ανθρωπιστικών οργανώσεων.
<P>
Τέλος, η Τροποποίηση 9 προτείνει να στείλουμε αυτό το ψήφισμα στον Γενικό Γραμματέα των "νωμένων Εθνών γιατί πιστεύω ότι πρόκειται για μια διεθνή ανθρωπιστική κρίση, όπως αντικατοπτρίζεται στον τίτλο και ότι πρέπει να κάνουμε ότι μπορούμε. Για το λόγο αυτό ευχαριστούμε την ομάδα των Πρασίνων που υπέβαλαν αυτές τις τροποποιήσεις και ζητώ από όλους τους συναδέλφους να υποστηρίξουν τις τροποποιήσεις που κατέθεσαν όλες οι πολιτικές ομάδες. <BRK>
<SPEAKER ID="493" NAME="Marie Anne Isler Béguin" LANGUAGE="FR">
Κύριε Πρόεδρε, θα ήθελα να ευχαριστήσω την κυρία Ferrero-Waldner για την ομιλία της και για την ανταπόκρισή της στην έκκληση των ΜΚΟ και των ατόμων που έχουν παγιδευτεί.
<P>
Φοβόμαστε ότι θα βρεθούμε σε μια κατάσταση παρόμοια με αυτή της Βιρμανίας μετά το τσουνάμι του 2006, όπου η χούντα εμπόδιζε την πρόσβαση στην ανθρωπιστική βοήθεια. Επομένως, σήμερα πρέπει να κάνουμε ότι είναι δυνατόν ούτως ώστε η ανθρωπιστική βοήθεια και η βοήθειά σας να φτάσει στα άτομα που την έχουν ανάγκη.
<P>
Ωστόσο, θα ήθελα επίσης να απευθυνθώ στους συναδέλφους μου από την ομάδα του Ευρωπαϊκού Λαϊκού Κόμματος (Χριστιανοδημοκράτες) και Ευρωπαίων Δημοκρατών και τη Σοσιαλιστική Ομάδα του Ευρωπαϊκού Κοινοβουλίου, γιατί πιστεύω, κυρίες και κύριοι, ότι πρέπει να επικαλεστούμε τη σοφία. Πράγματι, υποβάλλαμε αυτή την πρόταση για ένα ψήφισμα έκτακτης ανάγκης προκειμένου να επιτραπεί στο Κοινοβούλιο να εκφράσει μια γνώμη και να υιοθετήσει μια θέση αύριο.
<P>
Αυτό που δεν θα ήθελα, υπό οποιαδήποτε περίσταση, είναι η μία πλευρά ή η άλλη να μην ψηφίσει υπέρ αυτού του ψηφίσματος λόγω διαφοράς απόψεων σχετικά με την άμεση παύση πυρός ή μια προσωρινή παύση πυρός, την οποία καταλαβαίνουμε καθώς η συζήτηση έχει ήδη λάβει χώρα. Επομένως σας καλώ να ενεργήσετε με σοφία.
<P>
Από την άλλη πλευρά, θα ήθελα να πω, ιδίως στον κύριο Tannock, ότι, επαναλαμβάνοντας τα λόγια της κυρίας Ferrero-Waldner: οι ένοπλες συγκρούσεις δεν έλυσαν ποτέ οποιοδήποτε πρόβλημα. Αυτό το γνωρίζουμε. Ο πόλεμος δεν επιλύει τίποτα.
<P>
Κατά τη γνώμη μου, η έκκληση για προσωρινή παύση πυρός είναι ανεύθυνη απέναντι στα εμπλεκόμενα άτομα. Κάτι τέτοιο θα σήμαινε, στην πραγματικότητα, τη μεταγενέστερη επιστροφή στη μάχη - και υπό ποίες καταστάσεις - από τη στιγμή που τα άτομα θα έχουν μεταφερθεί. Μπορούμε να επιτρέψουμε την απομάκρυνση των ατόμων; Ο λαός Ταμίλ κατέχει γη. Επομένως, θέλει να επιστρέψει στην πατρίδα του. Είναι κάτοικοι της Σρι Λάνκα.
<P>
Πιστεύω λοιπόν ότι πρέπει να προσέξουμε ιδιαίτερα το ζήτημα αυτό, αλλά είμαι προετοιμασμένη να κάνω παραχωρήσεις και να αποσύρω τροποποιήσεις, με την προϋπόθεση ότι, από κοινού, μπορούμε να καταλήξουμε σε μια κοινή θέση ούτως ώστε να στείλουμε ένα ισχυρό πολιτικό σήμα σε όλο τον κόσμο.
<SPEAKER ID="494" NAME="Geoffrey Van Orden" AFFILIATION="PPE-DE">
Κύριε Πρόεδρε, δεν πρέπει να έχουμε αυταπάτες σχετικά με τις τρομερές συνέπειες του πολέμου σε αθώους άμαχους και το ηθικό καθήκον μας είναι να κάνουμε ότι μπορούμε για να μειώσουμε τον ευαίσθητο χαρακτήρα και να βοηθήσουμε στην παροχή ανθρωπιστικής βοήθειας. Για το λόγο αυτό το Κοινοβούλιο ψήφισε το ψήφισμα έκτακτης ανάγκης για τη Σρι Λάνκα πριν από λιγότερο από τρεις εβδομάδες.
<P>
Εδώ και δεκαετίες, η Σρι Λάνκα έχει πληγεί από μια τρομοκρατική εκστρατεία που διεξάγεται από τη διεθνώς κηρυχθείσα παράνομη ομάδα LTTE. Δεν υπάρχει ισοδυναμία μεταξύ των τρομοκρατών και των νόμιμων δυνάμεων μιας δημοκρατικής κυβέρνησης. Υπενθυμίζουμε ότι η ομάδα LTTΕ τελειοποίησε το βομβαρδισμό αυτοκτονίας ως τακτική, ξεκίνησε να χρησιμοποιεί γυναίκες σε επιθέσεις αυτοκτονίας και χρησιμοποίησε εμφανώς παιδιά-στρατιώτες και ανθρώπινες ασπίδες. Κατά τη διάρκεια των τελευταίων 26 ετών, εκτελούσε συστηματικά χιλιάδες προσχεδιασμένες δολοφονίες σε όλη τη Σρι Λάνκα και μόλις πριν από δύο μέρες, 14 άτομα δολοφονήθηκαν σε επίθεση αυτοκτονίας κατά τη διάρκεια ισλαμικού φεστιβάλ στην περιοχή Matara.
<P>
" ομάδα LTTE βρίσκεται σήμερα σε απεγνωσμένη τελευταία παρτίδα και συνήθως σε τέτοιες περιπτώσεις, στρέφεται προς διεθνείς συνηγόρους για να γλιτώσει. Μια πολύ μικρή μειοψηφία μελών του Κοινοβουλίου δεν ήταν ικανοποιημένη με το ψήφισμα που ενέκρινε η πλειοψηφία του Κοινοβουλίου και, δυστυχώς και εσφαλμένα, θέλησαν να εστιάσουμε στην καταδίκη της κυβέρνησης της Σρι Λάνκα. Δεν μπορούμε να υποστηρίξουμε τροποποιήσεις βάσει μη αποδοτέων - και συχνά άτοπων - κατηγοριών, όπως ακούσαμε από τον κύριο Evans ή την επιλεκτική παραπομπή μιας έκθεσης ΜΚΟ. Δεν υπάρχει σοβαρός λόγος να αμφισβητήσουμε τη σταθερή διαβεβαίωση της κυβέρνησης ότι οι ομάδες στρατιωτών της δεν έχουν πυροβολήσει σε ζώνες απαγόρευσης πυρός και δεν πρόκειται να το κάνουν.
<P>
Πριν από έξι μέρες, ο Γενικός Γραμματέας των "νωμένων Εθνών ζήτησε από την ομάδα LTTE να απομακρύνει όπλα και μαχητές από τις περιοχές συγκέντρωσης αμάχων και να συνεργαστεί σε όλες τις ανθρωπιστικές προσπάθειες που έχουν σχεδιαστεί για την ανακούφιση της δυστυχίας των αμάχων. " Ευρωπαϊκή Ένωση έχει καταδικάσει τη δράση της ομάδας LTTE που εμποδίζει αμάχους να εγκαταλείψουν την περιοχή συγκρούσεων.
<P>
" μεγαλύτερη βοήθεια που μπορεί να παράσχει το Κοινοβούλιο είναι να ζητήσει από την ομάδα LTTE να καταθέσει τα όπλα της και να απελευθερώσει τον άμαχο πληθυσμό. Τότε, η τόσο απαραίτητη ανθρωπιστική βοήθεια μπορεί να παρέχεται, ο κόσμος μπορεί να αρχίσει να έχει ελπίδες για μια καλύτερη ζωή και όλη η Σρι Λάνκα μπορεί αν επιστρέψει στη δημοκρατία και στην οικοδόμηση μιας δίκαιης και πιο ευημερούσας κοινωνίας για όλους τους πολίτες της, χωρίς την τρομοκρατική καταπίεση.
<SPEAKER ID="495" NAME="Jo Leinen" AFFILIATION="PSE">
(DE) Κύριε Πρόεδρε, κυρία Επίτροπε, συμφωνώ απολύτως μαζί σας, ότι χρειαζόμαστε μια πολιτική λύση, όχι μια στρατιωτική λύση στη Σρι Λάνκα. Έχω επισκεφθεί πολλές φορές αυτή τη χώρα ως μέλος της αντιπροσωπείας της Νότιας Ασίας. Ξέρω καλά το πόσο ο κόσμος νοσταλγεί την ειρήνη ύστερα από 25 χρόνια βίας.
<P>
Ωστόσο, πρέπει να πω ότι, σε αυτόν τον πόλεμο, η ομάδα LTTE θα πρέπει να κάνει μια κίνηση και δυστυχώς δεν την κάνει. Και εσείς σημειώσατε και οι υπουργοί Εξωτερικών ζήτησαν επειγόντως στις 23 Φεβρουαρίου από την οργάνωση αυτή να καταθέσει τα όπλα της και να τερματίσει αυτή την τρομοκρατία. Φανταστείτε απλώς ένα κράτος μέλος της ΕΕ όπου το καθεστώς τρομοκρατίας κυριαρχεί εδώ και 25 χρόνια. Εύκολα μπορεί κανείς να φανταστεί ότι επικρατεί χάος και αναστάτωση. Υποστηρίζω το σκοπό των Ταμίλ, αλλά αποδοκιμάζω τις μεθόδους της LTTE το ίδιο αποφασιστικά. Εδώ και εβδομάδες ακούμε ότι σε αυτή την μικρή επαρχία, πάνω από 100.000 άτομα έχουν απλώς συλληφθεί. Το Reuters ανέφερε μόλις χτες ότι, σύμφωνα με αυτόπτες μάρτυρες, τα άτομα πυροβολούνται όταν προσπαθούν να εγκαταλείψουν τη ζώνη αυτή. Πρέπει λοιπόν να ζητήσουμε από την LTTE και τις δυνάμεις της να τερματίσουν αυτές τις πρακτικές. Τελείωσαν τα ψέματα· δεν μπορούν να συνεχίσουν έτσι.
<P>
Προφανώς οι άμαχοι σε αυτή τη ζώνη πολέμου εκτίθενται σε καταιγιστικά πυρά και από τις δύο πλευρές. Πρέπει επίσης να ζητήσουμε από την κυβέρνηση να τηρεί το διεθνές δίκαιο και να επιτρέπει τις ανθρωπιστικές ενέργειες. Είναι ο φονταμενταλισμός και στις δύο πλευρές που οδηγεί σε τόσα πολλά θύματα. Πιστεύω ότι θα πρέπει να προετοιμαστούμε για ένα μεταπολεμικό καθεστώς. Όπως δηλώσατε, πρέπει να εφαρμοστεί η 13η τροποποίηση στο Σύνταγμα της Σρι Λάνκα, η οποία προβλέπει αποκέντρωση ως προς την περιφερειακή διοίκηση από τα άτομα που ζουν εκεί και η ΕΕ μπορεί να παράσχει πολύτιμη βοήθεια. Είμαι σίγουρος ότι και εσείς στην Επιτροπή και εμείς στην ΕΕ είμαστε προετοιμασμένοι για κάτι τέτοιο.
<SPEAKER ID="496" NAME="Paul Rübig" AFFILIATION="PPE-DE">
(DE) Κύριε Πρόεδρε, κυρία Επίτροπε Ferrero-Waldner, κυρίες και κύριοι, πιστεύω ότι τα όσα δήλωσε η Επίτροπος, δηλαδή ότι η στρατιωτική λύση δεν είναι δυνατή, πρέπει να αναφερθούν στα πρωτοσέλιδα στη Σρι Λάνκα. Δηλαδή ότι, ως προς τις εντάσεις στη χώρα και τα προβλήματα που έχουν συσσωρευτεί με την πάροδο του χρόνου, η κυβέρνηση πράγματι εξακολουθεί να συνεισφέρει. Αποτυγχάνει απλά στην επικοινωνιακή στρατηγική.
<P>
Βέβαια, πρέπει επίσης να δείτε ότι η στρατηγική θέση της Σρι Λάνκα δίνει επίσης περιθώρια για εξωτερικούς παράγοντες, κινητοποιώντας εξωτερικούς παράγοντες που πολύ δύσκολα ελέγχονται μόνο εντός της χώρας. Επομένως, πρέπει να ληφθεί μέριμνα για να εξασφαλιστεί ότι η οικονομική κατάσταση βελτιώνεται και ότι η υποδομή σε αυτές τις περιοχές βελτιώνεται, ούτως ώστε να είναι δυνατή η απαραίτητη επικοινωνία μεταξύ των μερών της σύγκρουσης. Θα ήταν ίσως δυνατή η χρήση μεσολαβητών.
<SPEAKER ID="497" NAME="Erik Meijer" AFFILIATION="GUE/NGL">
(NL) Κύριε Πρόεδρε, αυτό που συμβαίνει στην Σρι Λάνκα σήμερα υπέβοσκε εδώ και αρκετά χρόνια. Δεν πρόκειται απλώς για ένα ανθρωπιστικό πρόβλημα, αλλά κυρίως για μια σοβαρή πολιτική αποτυχία. Ύστερα από χρόνια βίαιης μάχης για το διαχωρισμό του βορειοανατολικού τμήματος της χώρας, μια προηγούμενη κυβέρνηση της Νορβηγίας προσέφερε μεσολάβηση μεταξύ της πλειοψηφίας της κυβέρνησης που είναι Σινχαλέζοι και του επαναστατικού κινήματος των Ταμίλ. Ο Νορβηγός διαπραγματευτής που εργάστηκε για μεγάλο χρονικό διάστημα υπέρ της επίτευξης ειρηνικών λύσεων είναι σήμερα υπουργός στην νέα κυβέρνηση. Δυστυχώς όμως, αυτή η επιλογή για μια ειρηνική λύση έχει έκτοτε εγκαταλειφθεί.
<P>
Το καλοκαίρι του 2006, η κυβέρνηση της Σρι Λάνκα τερμάτισε τις ειρηνευτικές προσπάθειες και επέλεξε και πάλι να επιβάλει μονομερώς μια στρατιωτική λύση. " κυβέρνηση αυτή προφανώς έχει την αυταπάτη ότι κατάφερε να επιτύχει σημαντικό επίτευγμα, ενώ στην πραγματικότητα, μια ειρηνική, αρμονική συνύπαρξη των δύο λαών ως ίσοι εταίροι θα είναι ακόμη πιο δύσκολο να επιτευχθεί στο μέλλον. Χωρίς συμβιβασμό για μια ειρηνική λύση, το μέλλον διαφαίνεται αποκρουστικά βίαιο. Πρέπει να επιστρέψουν στην ειρηνευτική μεσολάβηση χωρίς νικητές ή ηττημένους.
<SPEAKER ID="498" NAME="Michael Gahler" AFFILIATION="PPE-DE">
(DE) Κύριε Πρόεδρε, κύριε Επίτροπε σας ευχαριστώ που μιλήσατε τόσο απλά. Πιστεύω ότι τώρα πρέπει να εστιάσουμε κυρίως στη μοίρα του άμαχου πληθυσμού και το μόνο που μπορεί, στην πραγματικότητα, να ισχύει εδώ είναι τα όσα δήλωσε το Συμβούλιο Υπουργών στις 23 Φεβρουαρίου, δηλαδή ότι η ΕΕ ζητεί άμεση παύση πυρός. Είμαι αντίθετος στην προσθήκη της λέξης "προσωρινή", καθώς διαφορετικά η ανθρωπιστική καταστροφή στην οποία αναφέρεστε θα συνεχίσει.
<P>
Πιστεύω επίσης ότι, σε αυτή την κατάσταση, όπου τα άτομα είναι παγιδευμένα σε αυτή τη ζώνη, πρέπει να αντιταχθούμε σε κάθε πράξη βίας που εμποδίσει τα άτομα να εγκαταλείψουν τη ζώνη συγκρούσεων. Σε αυτή την κατάσταση, δεν έχει σημασία για μένα αν η βία διαπράττεται από την LTTE ή από κυβερνητικές ομάδες στρατιωτών. Πρέπει να εστιάσουμε στους ίδιους τους ανθρώπους.
<P>
Ίσως να κάνω ένα σχόλιο στους αξιότιμους φίλους μου από την πρώην αποικιακή δύναμη που ετοιμάζονται να αποχωρήσουν από την ομάδα μας. Ελπίζω ότι η εντύπωση που σχημάτισα, ότι υπάρχει εγχώριο κίνητρο για εξαπόλυση επίθεσης μόνο κατά της LTTE, είναι λανθασμένη. Ελπίζω επίσης να μην έχουν συγκεκριμένο τμήμα του εκλογικού σώματος κατά νου.
<SPEAKER ID="499" NAME="Robert Evans" AFFILIATION="PSE">
Κύριε Πρόεδρε, δεν πρόκειται για θέμα διαδικασίας. Δήλωσα στον συνάδελφό σας ότι ήθελα να "τραβήξω τα βλέμματα" για να μιλήσω, το οποίο μου επιτρέπεται να κάνω και το οποίο νομίζω ότι έκανα.
<P>
Θέλω να ευχαριστήσω τον κύριο Meijer για τις παρατηρήσεις του. Αναφέρθηκε επίσης στο γενναίο έργο του κυρίου Erik Soldheim, από τη Νορβηγία, τον οποίο συνάντησα πριν από 10 μέρες στο Όσλο.
<P>
Συμφωνώ με τον κύριο Gahler, ο οποίος μίλησε πολύ λογικά: η μοίρα των αμάχων είναι αυτό που μας ανησυχεί. Θεωρώ ότι από όλες τις τροποποιήσεις, η σημαντικότερη είναι η Τροποποίηση 1, που ζητεί άμεση και ολική παύση πυρός και η οποία πρέπει να ενεργεί προς όφελος όλων των πολιτών της Σρι Λάνκα.
<P>
Υπάρχουν πολλά αποδεικτικά στοιχεία. Δεν είναι κάτι περιστασιακό. Ορισμένα από αυτά προέρχονται από το γραφείου του περιφερειακού διευθυντή υπηρεσιών υγείας της κυβέρνησης της Σρι Λάνκα, ο οποίος κάνει λόγο για μια ανθρωπιστική καταστροφή και τις ακατάλληλες συνθήκες στις οποίες ζει ο κόσμος. Τα ίδια επαναλαμβάνει η Ευρωπαϊκή Επιτροπή, η ICRC, ο Ο"Ε, η Ομάδα Διεθνών Κρίσεων και η Περίθαλψη Προσφύγων των Κάτω Χωρών. Ο τίτλος της αποψινής συζήτησης είναι η επιδείνωση της ανθρωπιστικής κατάστασης στη Σρι Λάνκα και έχουμε το καθήκον να κάνουμε ό,τι είναι δυνατόν για να αποτρέψουμε κάτι τέτοιο - το οποίο νομίζω ότι μπορούμε - αν βρούμε το σωστό τρόπο. <BRK>
<SPEAKER ID="500" NAME="Πρόεδρος">
Κυρίες και κύριοι, εφήρμοσα αυστηρά τον Κανονισμό. Καθώς μπορούσα να δώσω το λόγο σε πέντε ομιλητές και στην πραγματικότητα μίλησαν μόνο τρεις, αποφάσισα να δώσω επίσης το λόγο στον κύριο Evans. <BRK>
<SPEAKER ID="501" NAME="Benita Ferrero-Waldner">
Μέλος της Επιτροπής. - Κύριε Πρόεδρε, θα ήθελα να ευχαριστήσω τους αξιότιμους βουλευτές καθώς επρόκειτο για μια πολύ σημαντική συζήτηση, ακόμη και αν ήταν σύντομη και πραγματοποιήθηκε αργά το βράδυ.
<P>
Από την έναρξη της θητείας της Επιτροπής αυτής, ως συμπρόεδρος, έχω ασχοληθεί ιδιαίτερα με το ζήτημα της Σρι Λάνκα. Υπήρξαν στιγμές όπου έτρεφα κάποιες ελπίδες - κυρίως στην αρχή - αλλά έχω πάψει πλέον να ελπίζω. Ήθελα να συμμετάσχω στη Διαδικασία της Γενεύης αλλά φαίνεται ότι ήταν δύσκολο για την κυβέρνηση της Σρι Λάνκα. Εν πάσει περιπτώσει, αυτή η διαδικασία δυστυχώς διαλύθηκε. Ήμουν επίσης έτοιμη να πάω βόρεια να ξεκινήσω τη μεσολάβηση, όπως ο προκάτοχός μου, Chris Patten. Αλλά ο βορράς δεν ήταν έτοιμος - επισήμως ο κύριος Prabhakaran είχε ιλαρά ή ανεμοβλογιά. Εν πάσει περιπτώσει, συμφωνώ απολύτως με τον κύριο Gahler, ο οποίος δήλωσε - πράγμα που συνιστά και δική μου έγνοια - ότι θα πρέπει να δώσουμε προτεραιότητα στους ανθρώπους και τις ανθρωπιστικές ανησυχίες.
<P>
Όπως συμβαίνει συχνά, ήμασταν οι σημαντικότεροι χορηγοί ανθρωπιστικής βοήθειας στη Σρι Λάνκα. Την περίοδο 2008-2009, χορηγήθηκαν 19 εκατομμύρια ευρώ για ανθρωπιστική βοήθεια, η οποία στη συνέχεια διοχετεύτηκε μέσω εταίρων όπως η ICRC, τα "νωμένα Έθνη και επίσης ορισμένες διεθνείς μη κυβερνητικές οργανώσεις. Αυτές οι οργανώσεις είναι έτοιμες να βοηθήσουν τους πληγέντες πληθυσμούς, αλλά αντιμετωπίζουν πραγματικά προβλήματα - για τα οποία μας μιλούν - ως προς την πρόσβαση στην περιοχή των συγκρούσεων. Από το Σεπτέμβριο του 2008, η ICRC ήταν η μοναδική οργάνωση που λειτουργούσε στις περιοχές που ελέγχονται από την LTTE στο Vanni. Επιτράπηκε στο Παγκόσμιο Επισιτιστικό Πρόγραμμα να στείλει ορισμένες αποστολές τροφίμων, αλλά κάτι τέτοιο ήταν αρκετό να καλύψει περίπου το 50% των αναγκών. Από το 2008, έχουμε χορηγήσει επιπλέον 7 εκατομμύρια ευρώ ως ανθρωπιστική βοήθεια στους δύο οργανισμούς. Έχουμε επίσης ασκήσει σταθερά πιέσεις, τόσο στο Κολόμπο όσο και στις Βρυξέλλες, για καλύτερη πρόσβαση στους πληθυσμούς αυτούς από ανθρωπιστικές οργανώσεις.
<P>
Επομένως, μπορώ να μόνο να πω - μαζί με τους άλλους συμπροέδρους και ιδιαίτερα με τη Νορβηγία - ότι χρησιμοποιήσαμε κάθε ευκαιρία για να ασκήσουμε πίεση στις συγκρουόμενες πλευρές να εφαρμόσουν τη συμφωνία παύσης πυρός του 2002 και να επιλύσουν τις διαφορές χρησιμοποιώντας ειρηνικά μέσα, αλλά τίποτε δεν είχε αποτέλεσμα. Οι αναρίθμητες εκκλήσεις για επιστροφή στις διαπραγματεύσεις πάντοτε αγνοούνταν πλήρως και, δυστυχώς, η στρατιωτική οδός επικράτησε. Το πεδίο παρέμβασης από τη διεθνή κοινότητα συρρικνώθηκε ακόμη περισσότερα κατά τα τελευταία τρία χρόνια, αλλά κανένας συμπρόεδρος δεν εγκατέλειψε την αποστολή. Εξακολουθήσαμε όλοι να δεσμευόμαστε να συμβάλλουμε στην επίτευξη μιας ειρηνικής λύσης της σύγκρουσής, όπως διαφαίνεται από την τελευταία δήλωση Συμπροέδρων για τον Τύπο που δημοσιεύθηκε στις 3 Φεβρουαρίου, την οποία είμαι σίγουρη πως όλοι γνωρίζετε.
<P>
Επομένως, αυτό που πρέπει να κάνουμε τώρα, είναι να ασκήσουμε εκ νέου πίεση για ανθρωπιστική πρόσβαση, να μεταφέρουμε τον ανθρωπιστικό και άμαχο πληθυσμό και στη συνέχεια, να προσπαθήσουμε, όταν έρθει η ώρα, να αρχίσουμε να ενισχύουμε τον πολιτικό διάλογο με τις συγκρουόμενες πλευρές και να προσπαθήσουμε να τις πείσουμε ότι η μοναδική διέξοδος είναι η πολιτική λύση. Διαφορετικά, θα ξεσπάσει ανταρτοπόλεμος, ο οποίος δεν θα λύσει κανένα πρόβλημα αυτού του όμορφου νησιού. Ήταν κάποτε παράδεισος και θα μπορούσε να ξαναγίνει και πάλι έτσι. <BRK>
<SPEAKER ID="502" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο 12 Μαρτίου 2009.

<CHAPTER ID="013">
Τροποποίηση της συμφωνίας εταιρικής σχέσης ΑΚΕ/ΕΚ («Συμφωνία του Κοτονού») (συζήτηση) 
<SPEAKER ID="238" NAME="Πρόεδρος">
" ημερήσια διάταξη προβλέπει τη σύσταση του κ. Ribeiro e Castro, εξ ονόματος της Επιτροπής Ανάπτυξης, σχετικά με την πρόταση απόφασης του Συμβουλίου σχετικά με τη σύναψη της συμφωνίας για την τροποποίηση της συμφωνίας εταιρικής σχέσης, μεταξύ των μελών της Ομάδας των Κρατών της Αφρικής, της Καραϊβικής και του Ειρηνικού, αφενός, και της Ευρωπαϊκής Κοινότητας και των κρατών μελών της, αφετέρου, η οποία υπεγράφη στο Κοτονού, στις 23 Ιουνίου 2000 (6987/2006 - C6-0124/2006 -.
<SPEAKER ID="239" NAME="José Ribeiro e Castro " AFFILIATION="PPE-DE">
εισηγητής. - (PT) Κυρία Πρόεδρε, θέλω να σας συγχαρώ για την εκλογή σας. Κυρίες και κύριοι, σχεδόν 800 εκατομμύρια άνθρωποι καλύπτονται σήμερα από τη συμφωνία του Κοτονού, η οποία ακολούθησε την ιδρυτική συμφωνία της Λομέ και διέπει τις σχέσεις μεταξύ της ΕΕ και των χωρών της Αφρικής, της Καραϊβικής και του Ειρηνικού (ΑΚΕ) από το 2000. Ελπίζω ειλικρινά ότι οι σχέσεις αυτές θα είναι ολοένα και πιο στενές και αμοιβαία επωφελείς. " σύμφωνη γνώμη που περιέχεται στην έκθεσή μου, την οποία καλώ το Σώμα να υποστηρίξει, αφορά την πρώτη πενταετή αναθεώρηση της συμφωνίας, σύμφωνα με το άρθρο 95 της ίδιας.
<P>
Παρά το γεγονός οι τροπολογίες που κατατέθηκαν είναι σκοπίμως περιορισμένες -σε τελική ανάλυση, η σταθερότητα των συμφωνιών αυτού του τύπου και μεγέθους θα πρέπει να διατηρείται- είναι γενικά ευπρόσδεκτες. Αποσκοπούν στη βελτίωση της αποτελεσματικότητας της συμμόρφωσης με το κεκτημένο Λομέ-Κοτονού, το οποίο βασίζεται πρωτίστως στην ισότητα μεταξύ των συμβαλλομένων μερών και στον σεβασμό των ανθρωπίνων δικαιωμάτων, της δημοκρατίας, του κράτους δικαίου και της χρηστής διακυβέρνησης.
<P>
Μετά την πτώση του τείχους του Βερολίνου και το τέλος του Ψυχρού Πολέμου, μπορέσαμε να συμπεριλάβουμε αναφορές στα ανθρώπινα δικαιώματα και αργότερα, το 2000, να προβλέψουμε μια ισχυρότερη πολιτική διάσταση και να δώσουμε προτεραιότητα στην καταπολέμηση της φτώχειας και στη βελτίωση της οικονομικής και χρηματοδοτικής εταιρικής σχέσης. " αναθεώρηση του 2005, αφετέρου, ενίσχυσε την πτυχή του πολιτικού διαλόγου, που έγινε πιο συστηματικός, διαρθρωμένος και επισημοποιημένος, με σκοπό να συμβάλει στην αποτροπή και στην επίλυση κρίσεων.
<P>
Άλλες πτυχές που θα πρέπει να ενσωματωθούν στη συμφωνία είναι η καταπολέμηση της τρομοκρατίας, δεδομένου του επείγοντος, επίκαιρου χαρακτήρα της, και η αναφορά στους Στόχους της Χιλιετίας, που δεσμεύουν την κοινή δέσμευση ΑΚΕ-ΕΕ στη μείωση της φτώχειας και τη βελτίωση των επιπέδων εκπαίδευσης και υγείας, χωρίς τα οποία δεν μπορεί να υπάρξει αληθινή ανάπτυξη. Άλλα ζητήματα που αποτελούν μέρος αυτής της αναθεώρησης είναι οι αποκεντρωμένες τοπικές αρχές, η πρόληψη του σχηματισμού των μισθοφορικών στρατευμάτων, η προαγωγή των παραδοσιακών γνώσεων, η πρόληψη του HIV/AIDS, της ελονοσίας και της φυματίωσης, η ενθάρρυνση της ανταλλαγής φοιτητών και νέων· όλα αυτά καταδεικνύουν τη μεγαλύτερη συνειδητοποίηση από τα συμβαλλόμενα μέρη των ειδικών προβλημάτων και φιλοδοξιών του πληθυσμού των χωρών ΑΚΕ.
<P>
Πρέπει επίσης να υπογραμμίσω και να χαιρετίσω το γεγονός ότι, για πρώτη φορά, γίνεται ρητή αναφορά στα εθνικά κοινοβούλια ως δικαιούχους της βοήθειας. " ανάπτυξη της κοινοβουλευτικής ικανότητας είναι σημαντική για τη διασφάλιση της χρηστής διακυβέρνησης και τη διασφάλιση ότι θα υπάρξει μια πλήρης δημόσια συζήτηση σχετικά με τις επιλογές και τις προτεραιότητες της αναπτυξιακής πολιτικής καθεμίας από τις χώρες δικαιούχους.
<P>
Πολλές από τις χώρες στις οποίες η Ένωση στέλνει σημαντική βοήθεια στο πλαίσιο της συμφωνίας του Κοτονού ενσωματώνουν αυτά τα κονδύλια στους προϋπολογισμούς τους. Εντούτοις, υπάρχουν πολλές καταγγελίες ότι τα κονδύλια που αποστέλλονται δεν είχαν πάντα αποτελεσματική συνεισφορά, από την άποψη του τι είναι αναγκαίο και τι επιθυμητό, στην προαγωγή και τη σταθερή εδραίωση αυτών των αξιών. Υπήρχαν επίσης συχνές επικρίσεις σχετικά με το ότι οι ενεχόμενες χώρες διανέμουν συχνά τα ευρωπαϊκά κονδύλια με αυθαίρετο τρόπο που εισάγει διακρίσεις και ότι η δημόσια διαχείριση δεν είναι πάντα αντικειμενική και αμερόληπτη. Αυτού του είδους οι καταστάσεις αντιβαίνουν στις θεμελιώδεις αρχές που αποτελούν τη βάση της χορήγησης των κονδυλίων της ΕΕ. Τα κοινοτικά θεσμικά όργανα πρέπει, ως εκ τούτου, να εισάγουν αυστηρότερες προϋποθέσεις όσον αφορά την ανάμιξη όλων των πολιτικών δυνάμεων και της κοινωνίας των πολιτών των δικαιούχων χωρών στη συζήτηση και τον καθορισμό των προτεραιοτήτων για τη χρησιμοποίηση της διατεθείσας βοήθειας.
<P>
Όπως πρότεινα στην Κοινοβουλευτική Συνέλευση Ίσης Εκπροσώπησης ΑΚΕ-ΕΕ, η οποία υιοθέτησε αυτή την υπόδειξη τον Νοέμβριο του 2005 στη διάσκεψη κορυφής του Εδιμβούργου, αυτή η διαδικασία ενστάλαξης αισθήματος ευθύνης και αύξησης της ευαισθητοποίησης σε εθνικό επίπεδο θα μπορούσε να πάρει τη μορφή μιας ετήσιας κοινοβουλευτικής συζήτησης σε κάθε εθνικό κοινοβούλιο των δικαιούχων χωρών, η οποία θα εστιάζεται ειδικά στην εξωτερική βοήθεια. Αυτή θα πρέπει ιδεωδώς να πραγματοποιείται λίγο καιρό πριν από την ετήσια συζήτηση κάθε χώρας για τον εθνικό προϋπολογισμό και θα είχε το όφελος της ενίσχυσης των δημοκρατικών θεσμών και της ενθάρρυνσης των ανθρώπων να ασκούν τα δικαιώματά τους ως πολίτες.
<P>
Έτσι, στο πλαίσιο της συμφωνίας και του κύριου σώματος που συγκροτεί η συμφωνία, θα δημιουργούνταν ένα πνεύμα που θα προωθούσε την καίρια ανάμιξη των κοινοβουλίων στον προγραμματισμό και την παρακολούθηση της συνεργασίας και στην αξιολόγηση του αντίκτυπου της συνεργασίας αυτής στις εν λόγω χώρες. Είναι καθήκον μας να εμμείνουμε, να προάγουμε και να υποστηρίξουμε αυτή την προσπάθεια. Παρά τις τροπολογίες, τη σημαντικότερη εκ των οποίων υπογράμμισα, ο Υπουργός Εξωτερικών του Πράσινου Ακρωτηρίου, μιλώντας εξ ονόματος των χωρών ΑΚΕ, δήλωσε ότι η απλοποίηση των διοικητικών διαδικασιών που εφαρμόζονται για την πρόσβαση στο Ευρωπαϊκό Ταμείο Ανάπτυξης θα μπορούσε να είχε προχωρήσει πολύ περισσότερο. Συμμερίζομαι αυτή την ανησυχία και φρονώ ότι είναι δίκαιο να την επαναλάβω εδώ και να ζητήσω από το Συμβούλιο και την Επιτροπή να τη λάβουν υπόψη στις μελλοντικές αναθεωρήσεις.
<P>
Για να ολοκληρώσω, καλώ τα μέλη του παρόντος Σώματος να δώσουν τη σύμφωνη γνώμη τους και προτρέπω το Κοινοβούλιο, το Συμβούλιο και την Επιτροπή να κάνουν ό,τι μπορούν για να διατηρήσουν και, όπου είναι δυνατόν, να αυξήσουν τη στοχοθετημένη, υπεύθυνη βοήθεια προς τις χώρες ΑΚΕ στο μέλλον.
<SPEAKER ID="240" NAME="Jacques Barrot" AFFILIATION="Αντιπρόεδρος της Επιτροπής" LANGUAGE="FR">
Κυρία Πρόεδρε, θέλω να ευχαριστήσω τον εισηγητή, κ. Ribeiro e Castro, και την Επιτροπή Ανάπτυξης για τη θετική αξιολόγησή τους σχετικά με την τροποποίηση της συμφωνίας του Κοτονού, που αποτελεί τον ακρογωνιαίο λίθο της εταιρικής σχέσης μεταξύ των χωρών ΑΚΕ και της Ευρωπαϊκής Ένωσης.
<P>
" τροποποίηση αυτή θα μας επιτρέψει να ενισχύσουμε την εταιρική σχέση μας και να την επεκτείνουμε σε ζητήματα ασφαλείας όπως η καταπολέμηση της τρομοκρατίας, η πρόληψη του σχηματισμού των μισθοφορικών στρατευμάτων και η καταπολέμηση της διάδοσης των όπλων μαζικής καταστροφής. Χάρη σε αυτή τη συμφωνία, θα υπάρξει ένας πιο συστηματικός, πιο θεσμικός διάλογος για ζητήματα που περιλαμβάνουν τα ανθρώπινα δικαιώματα, τη δημοκρατία και το κράτος δικαίου. Ο διάλογος αυτός θα λάβει χώρα πριν από την έναρξη της διαδικασίας διαβούλευσης, που είναι γνωστή ως διαδικασία του άρθρου 96, εκτός από τις περιπτώσεις ειδικής έκτακτης ανάγκης. Θέλω να υπογραμμίσω τον αυξημένο ρόλο των εθνικών κοινοβουλίων και της Κοινοβουλευτικής Συνέλευσης Ίσης Εκπροσώπησης σε αυτό το πλαίσιο.
<P>
Επίσης, η αναθεωρημένη συμφωνία διατηρεί τον όγκο της βοήθειας στο ίδιο επίπεδο με αυτή που προβλεπόταν στο ένατο Ευρωπαϊκό Ταμείο Ανάπτυξης με την προσθήκη πληθωρισμού, του αντίκτυπου της αύξησης του ΑΕγχΠ της Ευρωπαϊκής Ένωσης και της προσχώρησης δέκα νέων κρατών μελών το 2004.
<P>
Όπως γνωρίζετε, αυτή η απόφαση επί της αρχής μεταφράστηκε, στη συνεδρίαση του Συμβουλίου Υπουργών ΑΚΕ-ΕΕ στο Port-Moresby τον Ιούνιο του 2006, σε μια δέσμευση περίπου 22 δισ. ευρώ. Αυτό είναι το συνολικό ποσό του 10ου Ευρωπαϊκού Ταμείου Ανάπτυξης για τη γεωγραφική συνεργασία με τις χώρες ΑΚΕ για την εξαετή περίοδο από το 2008 ως το 2013. Σε ετήσια βάση, αυτό αντιπροσωπεύει ονομαστική αύξηση 35% σε σύγκριση με το 9ο Ευρωπαϊκό Ταμείο Ανάπτυξης.
<P>
Τέλος, εφόσον κανένα από τα κονδύλια που προβλέπονται στο 9ο Ευρωπαϊκό Ταμείο Ανάπτυξης δεν μπορεί να δεσμευτεί μετά την 31η Δεκεμβρίου 2007, είναι σημαντικό η αναθεώρηση της Συμφωνίας του Κοτονού, και αυτού που είναι γνωστό ως εσωτερική συμφωνία για το 10ο Ευρωπαϊκό Ταμείο Ανάπτυξης, να επικυρωθούν από όλα τα κράτη μέλη πριν από το τέλος του 2007. Διαφορετικά, οι εργασίες του 10 Ευρωπαϊκού Ταμείου Ανάπτυξης δεν θα μπορέσουν να ξεκινήσουν την 1η Ιανουαρίου 2008. Είμαι πεπεισμένος, και μιλώ εξ ονόματος του συναδέλφου μου Louis Michel, ότι η σύμφωνη γνώμη του Ευρωπαϊκού Κοινοβουλίου θα στείλει ένα ισχυρό μήνυμα στα κράτη μέλη και θα επιταχύνει τις εσωτερικές διαδικασίες επικύρωσης.
<SPEAKER ID="241" NAME="Marie-Arlette Carlotti">
εξ ονόματος της Ομάδας PSE. - (FR) Κυρία Πρόεδρε, θα ήθελα να σας πω καταρχάς ότι είμαι πολύ χαρούμενη που σας βλέπω να ασκείτε την προεδρία. Είναι τόσο σπάνιο να βλέπουμε γυναίκες σε αυτή τη θέση.
<P>
" αναθεώρηση της Συμφωνίας του Κοτονού ήταν μια σημαντική πρόκληση. Θα θέλαμε να της δώσουμε αληθινό πολιτικό περιεχόμενο εστιάζοντάς την εκ νέου στους στόχους της Χιλιετίας και στην εξάλειψη της φτώχειας. Θα πρέπει να αναγνωρίσουμε, ωστόσο, ότι αυτή η αναθεώρηση δεν ανταποκρίνεται απόλυτα στις φιλοδοξίες. " Ομάδα μας είχε την ευκαιρία να εκφράσει επανειλημμένα τη διαφωνία της επί δύο σημείων συγκεκριμένα. Το πρώτο αφορά την ενσωμάτωση δύο δεσμεύσεων στις θεμελιώδεις αξίες της συμφωνίας: η μία αφορά την τρομοκρατία και η άλλη τα όπλα μαζικής καταστροφής. Δεν είμαστε αντίθετοι σε αυτές καθαυτές, αλλά φρονούμε ότι οι αρχές της δημοκρατίας και του σεβασμού των ανθρωπίνων δικαιωμάτων πρέπει να παραμείνουν τα κύρια κριτήρια αυτής της συμφωνίας. Το δεύτερο σημείο μου έχει σχέση με την οικονομική διάσταση. Το δέκατο ΕΤΑ, που υπήρξε αντικείμενο σκληρών διαπραγματεύσεων, δεν μπόρεσε να ενσωματωθεί στην αναθεωρημένη συμφωνία.
<P>
Μολαταύτα, δεν προτείνουμε τώρα την άρνηση της σύμφωνης γνώμης, καταρχάς διότι έχει σημειωθεί πρόοδος σε πολλά σημεία, όπως η ενίσχυση του πολιτικού διαλόγου, η αναφορά στα εθνικά κοινοβούλια ως δικαιούχους της βοήθειας και η στήριξη των συμβαλλομένων μερών της συμφωνίας προς το Διεθνές Ποινικό Δικαστήριο. Δεύτερον, διότι οι εταίροι μας ΑΚΕ έχουν δεχθεί την αναθεωρημένη συμφωνία και είναι πρόθυμοι να εφαρμόσουν το χρηματοδοτικό της κεφάλαιο, για το οποίο πιστεύω ότι εξασφαλίσαμε ένα κατά κάποιον τρόπο αποδεκτό ποσό.
<P>
Είναι, ως εκ τούτου, άσκοπο να κοιτάμε προς τα πίσω. Από δω και στο εξής έχουμε να δώσουμε μια νέα μάχη. Πρέπει να είμαστε βέβαιοι ότι κάθε ευρώ θα συμβάλει πραγματικά στην επίτευξη των αναπτυξιακών στόχων και, ως εκ τούτου, θα εξασφαλίσει ότι ο προγραμματισμός του δέκατου ΕΤΑ θα είναι καλύτερος. Για παράδειγμα, καθορίζοντας πολιτικούς στόχους που θα συνίσταντο στην κατανομή του 20% των ποσών στη βασική εκπαίδευση ή υγεία στις χώρες ΑΚΕ, ή αποδίδοντας μεγαλύτερη σημασία απ' ό,τι σήμερα στη διάσταση του φύλου στην αναπτυξιακή πολιτική μας. Αυτό είναι το έργο που μας περιμένει τις ερχόμενες εβδομάδες, κυρίες και κύριοι.
<SPEAKER ID="242" NAME="Fiona Hall">
εξ ονόματος της Ομάδας ALDE. - (EN) Κυρία Πρόεδρε, η νέα πρόβλεψη για την ενίσχυση της κοινοβουλευτικής ικανότητας στις χώρες ΑΚΕ είναι εξαιρετικά ευπρόσδεκτη. Τα τελευταία χρόνια η Ευρωπαϊκή Ένωση αφιέρωσε όλο και περισσότερους πόρους σε αποστολές για την παρακολούθηση εκλογών σε χώρες ΑΚΕ, όμως όσοι έχουμε συμμετάσχει σε τέτοιες αποστολές ως παρατηρητές αντιληφθήκαμε με επώδυνο τρόπο ότι η ομαλή διεξαγωγή εκλογών είναι μόνο το πρώτο βήμα για την πρόοδο προς την κατεύθυνση της εδραίωσης ενός χρηστού συστήματος διακυβέρνησης. Πάρα πολλά νεοεκλεγέντα κοινοβούλια πασχίζουν να επιτελέσουν τα καθήκοντά τους λόγω έλλειψης εκπαιδευμένων στελεχών δημόσιας διοίκησης, ή επειδή στερούνται τη δυνατότητα να μελετήσουν βέλτιστες πρακτικές σε τομείς όπως ο δημοσιονομικός έλεγχος· συνεπώς, η ειδική αναφορά στην ενίσχυση της κοινοβουλευτικής ικανότητας είναι πολύ σημαντική.
<P>
Ωστόσο, είναι απογοητευτικό το γεγονός ότι η συμμετοχή των βουλευτών του ΕΚ στη συμφωνία του Κοτονού περιορίζεται στη διαδικασία σύμφωνης γνώμης, καθόσον ιδίως αναλαμβάνουμε νέους τομείς ελέγχου στο πλαίσιο του Μέσου Αναπτυξιακής Συνεργασίας. Το έργο μας θα διευκολυνόταν αν είχαμε τουλάχιστον τη δυνατότητα να συμβάλουμε κατά κάποιον τρόπο στην κατάρτιση των εγγράφων στρατηγικής των χωρών ΑΚΕ, τα οποία διαδραματίζουν κεντρικό ρόλο στην προσπάθεια υλοποίησης των Αναπτυξιακών Στόχων της Χιλιετίας, στους οποίους γίνεται τώρα ειδική μνεία στη συμφωνία εταιρικής σχέσης.
<SPEAKER ID="243" NAME="Jean-Claude Martinez">
εξ ονόματος της Ομάδας ITS. - (FR) Κυρία Πρόεδρε, κυρίες και κύριοι, συζητάμε την αναθεώρηση μιας περίπλοκης συμφωνίας, της Συμφωνίας του Κοτονού, η οποία περιέχει 100 άρθρα, 6 μέρη, 5 παραρτήματα και 5 πρωτόκολλα. Αυτή η αναθεωρημένη συμφωνία περιέχει το σύνολο του καταλόγου της σημερινής πολιτικής, με τα ανθρώπινα δικαιώματα, τη δημοκρατία, την τρομοκρατία, τα όπλα, το Διεθνές Ποινικό Δικαστήριο. Το μόνο που χρειάζονται τώρα οι χώρες ΑΚΕ είναι το REACH, εφόσον κινδυνεύουν να γίνουν θύματα του κανονισμού για τα χημικά προϊόντα, με απώλειες εισοδήματος και 315 000 απειλούμενες θέσεις εργασίας. Τα μέταλλα, το αλκοόλ, τα έλαια, η αμμωνία, που εξάγονται από 24 μεγάλες χώρες ΑΚΕ, θα πληγούν από το REACH, γεγονός που αντιπροσωπεύει πιθανή απώλεια εισοδήματος της τάξης των 6 δισ. ευρώ για αυτές τις χώρες.
<P>
Αυτό μας οδηγεί στην πραγματική αλήθεια για τις σχέσεις της Ευρώπης με τις χώρες ΑΚΕ τα τελευταία τριάντα χρόνια. Από τη συμφωνία του Yaoundé του 1963 μέχρι τη συμφωνία του Κοτονού του 2000, που αναθεωρήθηκε το 2005, και τις συμβάσεις Λομέ I, II, III και IV, από το 1975 και μετά, φαίνεται ότι η Ευρώπη υπήρξε τολμηρή, ιδίως με τον μηχανισμό Stabex, που προστάτευε το κακάο, το τσάι, τον καφέ και τις αραχίδες. Αυτό καταδεικνύει το πνεύμα των αντισταθμιστικών ανισοτήτων της Διάσκεψης των "νωμένων Εθνών για το εμπόριο και την ανάπτυξη (UNCTAD). " Ευρώπη υπήρξε επίσης γενναιόδωρη μέσω της χρηματοδοτικής ενίσχυσης από το ΕΤΑ. Ο κ. Barrot επεσήμανε ότι υπάρχει ένα κονδύλι περίπου 25 δισ. ευρώ για τις 79 χώρες ΑΚΕ στο 9ο ΕΤΑ.
<P>
" πραγματικότητα είναι, ωστόσο, διαφορετική. Σύμφωνα με τους αριθμούς, το μερίδιο των χωρών ΑΚΕ στην αγορά της Ένωσης έπεσε από 6,7% το 1976 σε 3% το 1998, και μολονότι το ΑΕγχΠ ενός Ευρωπαίου αυξήθηκε κατά μέσο όρο 2,3% ετησίως, το ΑΕγχΠ ενός Αφρικανού από μια χώρα ΑΚΕ, αν τολμώ να πω, αυξήθηκε μόλις κατά 0,6%. Από την άποψη των δράσεων επίσης, η Ευρώπη ξέχασε τις χώρες ΑΚΕ, όπως ακριβώς έχει ξεχάσει και τη Μεσόγειο. Από την πτώση του Τείχους του Βερολίνου, η Ευρώπη εκδηλώνει ενδιαφέρον για την ανατολή, αλλά όχι πλέον για τον νότο. Και το χειρότερο είναι πως, με τον ΠΟΕ, η Ευρώπη κατάπιε τις χώρες ΑΚΕ στην παγκόσμια αγορά, όπως είδαμε στην περίπτωση της ζάχαρης και της μπανάνας. " πολυεθνική παραγωγός μπανάνας Chiquita προτιμάται στο Καμερούν, που παράγει μπανάνες, και στην Ακτή του Ελεφαντοστού. " υπερφιλελεύθερη Ευρώπη επέλεξε να κάνει ένα τελωνειακό δώρο αξίας 2 δισ. ευρώ στις πολυεθνικές Chiquita, Del Monte και άλλες παρά στις χώρες ΑΚΕ, που έχουν να αντιμετωπίσουν τις ίδιες συνθήκες ανταγωνισμού με αυτές τις πολυεθνικές.
<P>
Το Κοτονού, με τη συζήτηση για τη δημοκρατία και τον διάλογο, είναι μια χαρά, αλλά όταν οι άνθρωποι έχουν AIDS, τα ανθρώπινα δικαιώματα δεν πρόκειται να τους θεραπεύσουν. Με άλλα λόγια, αντί να αναθεωρηθεί, η συμφωνία του Κοτονού πρέπει να σχεδιαστεί εκ νέου ώστε να είναι τολμηρή από δύο απόψεις. Καταρχάς, να διέπεται από τεχνική τόλμη μέσω μιας νέας τελωνειακής τεχνολογίας: αντί να επιδιώκουμε, στο πλαίσιο του Παγκόσμιου Οργανισμού Εμπορίου, να μειώσουμε, και τελικά να καταργήσουμε, τους τελωνειακούς δασμούς, πρέπει να θεσπίσουμε μια μείωση των τελωνειακών δασμών υπό τη μορφή μιας τελωνειακής πίστωσης που θα αφαιρείται από όλες τις αγορές στην οικονομία της χώρας εισαγωγής. Αυτή η τελωνειακή πίστωση θα είναι επιστρεπτέα, δηλαδή θα είναι υψηλότερη από το ποσό του δασμού που καταβλήθηκε, για παράδειγμα από τη χώρα ΑΚΕ. Με νέους δασμούς που θα είναι ευέλικτοι, επιστρεπτέοι και διαπραγματεύσιμοι στην παγκόσμια χρηματιστηριακή αγορά, οι σχέσεις Ευρώπης-ΑΚΕ θα συνάδουν με το αναγκαίο ελεύθερο εμπόριο και την εξίσου απαραίτητη προστασία των χωρών ΑΚΕ.
<P>
Δεύτερον, θα πρέπει τώρα να επιδείξουμε πολιτική τόλμη σε μια ανασχεδιασμένη συμφωνία του Κοτονού. Με την παγκοσμιοποίηση, η πρόκληση του 21ου αιώνα συνίσταται στην οργάνωση των κοινών πτυχών της πλανητικής συνιδιοκτησίας -δηλαδή, των υδάτων, των τροφίμων, των βασικών φαρμάκων και εμβολίων και της εκπαίδευσης- και όλα αυτά με μια διαφορετική πηγή πόρων από την κλασσική κρατική συνεισφορά του ΕΤΑ, μια φορολογική πηγή πόρων, όπως ο ΦΠΑ που βασίζεται στον κύκλο εργασιών των τηλεπικοινωνιακών υπηρεσιών που παρέχουν οι διαστημικοί δορυφόροι. Σε αυτή την περίπτωση, δεν θα παρείχαμε πλέον βελτιωμένη βοήθεια στο όνομα της κοινής ανάπτυξης, αλλά θα κινούμασταν σταδιακά προς έναν παγκόσμιο χωροταξικό σχεδιασμό. Αυτό θα επανέφερε το πνεύμα της Λομέ, και θα αρχίζαμε τελικά να οικοδομούμε τον κόσμο, καθώς αυτή είναι η πρόκληση του 21ου αιώνα.
<SPEAKER ID="244" NAME="Margrietus van den Berg" AFFILIATION="PSE">
(NL) Κυρία Πρόεδρε, είμαι πολύ χαρούμενος που αυτή την εβδομάδα στο Στρασβούργο, είμαστε σε θέση να ψηφίσουμε για την πρώτη πενταετή αναθεώρηση της συμφωνίας του Κοτονού από τη σύναψή της το 2000 για περίοδο είκοσι ετών. " συμφωνία αυτή καλύπτει 78 χώρες στην Αφρική, την Καραϊβική και τον Ειρηνικό Ωκεανό και περιλαμβάνει περίπου 750 εκατομμύρια ανθρώπους.
<P>
Είναι μια συμφωνία εταιρικής σχέσης για τη βοήθεια και το εμπόριο και αποτελεί παράδειγμα που θα πρέπει να ακολουθήσουν οι άλλοι όσον αφορά τις βιώσιμες σχέσεις μεταξύ της ΕΕ και των αναπτυξιακών της εταίρων. " Ευρώπη ως ήπια δύναμη στην πρόληψη των συγκρούσεων, τη χρηστή διακυβέρνηση, την καταπολέμηση της διαφθοράς - αυτά τα πράγματα σημαίνουν ότι, μαζί με τα κράτη μέλη της ΕΕ, μπορούμε να κάνουμε τη διαφορά όσον αφορά τους Στόχους της Χιλιετίας.
<P>
Από την 1η Ιανουαρίου 2008, σχεδόν 24 δισ. ευρώ, το ήμισυ του συνολικού προϋπολογισμού της ΕΕ για την ανάπτυξη, θα διατεθούν για περίοδο έξι ετών. Αυτός είναι ο λόγος για τον οποίο θα ήταν χρήσιμο να παρακολουθεί το Κοινοβούλιο τις δαπάνες σε σχέση με το Ευρωπαϊκό Ταμείο Ανάπτυξης, αλλά δυστυχώς, κύριε Επίτροπε, αυτός ο προϋπολογισμός του ΕΤΑ δεν ενσωματώνεται στον προϋπολογισμό της ΕΕ, κάτι που τόσο εσείς στην Επιτροπή όσο και εμείς, σε αυτό το Σώμα, θα επιθυμούσαμε.
<P>
Προκειμένου να αποκτήσει νόημα ο ρόλος του Ευρωπαϊκού Κοινοβουλίου, εσείς, μαζί με το Συμβούλιο -το οποίο δυστυχώς απουσιάζει σήμερα- θα χρειαστεί να κάνετε ειδικές διευθετήσεις μ' εμάς, όπως κάναμε για το Μέσο Αναπτυξιακής Συνεργασίας, το DCI, το οποίο σας καλώ να λάβετε ως υπόδειγμα για τα εθνικά έγγραφα στρατηγικής των χωρών ΑΚΕ, με άλλα λόγια για το σύνολο σχεδόν της πολιτικής μας για την Αφρική.
<P>
Αυτό σημαίνει ότι το Κοινοβούλιο θα ενημερώνεται εγκαίρως, γεγονός που θα του επιτρέπει να έχει μια σημαντική συνεισφορά στα εθνικά έγγραφα στρατηγικής. Αυτό θα μεταφραστεί επίσης σε μια σαφή και διαφανή διαδικασία και σε έναν ανοικτό διάλογο μεταξύ του Συμβουλίου, της Επιτροπής και του Κοινοβουλίου. Επίσης, αυτό θα βελτιώσει τη συμβολή και τις δυνατότητες του Κοινοβουλίου για την παρακολούθηση του προγράμματος, καθώς και την υλοποίηση και αξιολόγηση των εθνικών εγγράφων στρατηγικής. Αυτό θα σημαίνει επίσης ότι οι εκπρόσωποι του λαού δεν είναι πολύ απομακρυσμένοι από εμάς, ή από αυτούς, τα κοινοβούλια σε εκείνες τις χώρες ή την κοινωνία.
<P>
" οικειοποίηση είναι κάτι καλό, αλλά αυτό δεν περιλαμβάνει μόνο τον Υπουργό Οικονομικών σε μια χώρα όπως αυτή· περιλαμβάνει επίσης το κοινοβούλιο, την κυβέρνηση και την κοινωνία. Αν ακολουθήσουμε αυτή την οδό, επομένως, θα βρεθούμε αντιμέτωποι με τις βαρύνουσες απόψεις των ενεχόμενων μερών, πριν ακόμα υπογραφεί και ψηφιστεί η πολιτική. Θέλουμε να ξεφύγουμε από μια κατάσταση όπου όλοι μιλάμε για τους Στόχους της Χιλιετίας την ίδια στιγμή που η Αφρική απομακρύνεται στην πραγματικότητα όλο και περισσότερο από αυτούς, όπως είναι προφανές από το γεγονός ότι το μόνο που φαίνεται πως κάνουμε είναι να κλείνουμε τις ρωγμές στην άσφαλτο, όσο χρήσιμο και αν είναι αυτό. Θέλουμε οι Στόχοι της Χιλιετίας να έρθουν στο προσκήνιο και στις χώρες ΑΚΕ.
<P>
Θα σας καλέσω να δώσετε σε αυτό το Σώμα δημοκρατική επιρροή σε σχέση με το ΕΤΑ που ισοδυναμεί με το ήμισυ του προϋπολογισμού της ΕΕ για την ανάπτυξη. Αυτό θα αποδειχθεί πολύτιμο τόσο για την Επιτροπή όσο και για το Συμβούλιο. Υποσχεθείτε τη στήριξή σας στη δημοκρατία στην Ευρώπη. Σε τι ενέργειες προτίθενται η Επιτροπή και το Συμβούλιο να προβούν για να το επιτύχουν;
<SPEAKER ID="245" NAME="Glenys Kinnock" AFFILIATION="PSE">
(EN) Σας ευχαριστώ πολύ, κυρία Πρόεδρε, και σας συγχαίρω για την εκλογή σας. Χαίρομαι πολύ που σας βλέπω στο Προεδρείο του Κοινοβουλίου.
<P>
Όπως ανέφεραν και προηγούμενοι ομιλητές, είμαστε πολύ υπερήφανοι για το γεγονός ότι η συμφωνία εταιρικής σχέσης του Κοτονού αντιστοιχεί σε δεσμευτικές συμφωνίες με 78 χώρες της Αφρικής, της Καραϊβικής και του Ειρηνικού. Πρόκειται, λοιπόν, όντως για μια πολύ ιδιαίτερη σχέση.
<P>
Κύριε Επίτροπε, λυπούμαστε για το γεγονός ότι η έντονη δραστηριότητα που παρατηρήσαμε το 2005 για την ανάπτυξη και τη χρηματοδότηση της ανάπτυξης δεν συνοδευόταν στην πράξη από ουσιαστική αύξηση της συνεισφοράς των κρατών μελών της Ευρωπαϊκής Ένωσης στο Ευρωπαϊκό Ταμείο Ανάπτυξης για τις χώρες ΑΚΕ. " αλήθεια είναι ότι το 10ο ΕΤΑ αντιστοιχεί στο 0,28% μόλις του ΑΕγχΠ των κρατών μελών. Αυτό δεν συνάδει με τα όσα δηλώσατε σχετικά με τις εκτιμήσεις σας για τα αποτελέσματα αυτών των διαπραγματεύσεων. Συμφωνώ μαζί σας ως προς το θέμα του ρυθμού επικύρωσης· αυτή η πτυχή συνεχίζει να προκαλεί τεράστια ανησυχία. Μόνο τέσσερα κράτη μέλη της Ευρωπαϊκής Ένωσης και πέντε χώρες ΑΚΕ επικύρωσαν προσφάτως αυτό το τμήμα της Συμφωνίας, και θεωρώ ότι αυτό πρέπει να μας προβληματίσει.
<P>
Θέλω να σας θέσω ορισμένες ερωτήσεις. Γνωρίζω ότι δεν είστε ο αρμόδιος Επίτροπος για την ανάπτυξη, αλλά ίσως, αν δεν μπορείτε να απαντήσετε ο ίδιος, θα τις διαβιβάσετε στον αρμόδιο Επίτροπο. Στα Μπαρμπάντος, ο Επίτροπος Michel υποσχέθηκε να υποβάλει προς έλεγχο από τα εθνικά κοινοβούλια των χωρών ΑΚΕ τα έγγραφα στρατηγικής ανά χώρα. Ενδιαφέρομαι να μάθω αν έχει σημειωθεί πρόοδος ως προς αυτή τη δέσμευση, και κατά πόσον μπορεί να μας περιγράψει η Επιτροπή ποια είναι η τρέχουσα κατάσταση επί του θέματος αυτού.
<P>
Εκτός αυτού, θέλω να σας ρωτήσω αν προτίθεστε να μετάσχετε σε διαρθρωτικό διάλογο με το Ευρωπαϊκό Κοινοβούλιο για τα έγγραφα στρατηγικής για τις χώρες ΑΚΕ. Ο συνάδελφός μου κ. van den Berg ανέφερε ότι επιθυμούμε, για τα έγγραφα στρατηγικής των χωρών ΑΚΕ, το ίδιο καθεστώς που ισχύει και για τα έγγραφα στρατηγικής ανά χώρα στο πλαίσιο του Μέσου Αναπτυξιακής Συνεργασίας.
<P>
Επιπλέον, θέλω να μάθω ποια είναι η απάντηση της Επιτροπής στις ερωτήσεις τις οποίες, κατά τη γνώμη μου, οφείλουμε να θέτουμε ως βουλευτές του ΕΚ, όσον αφορά, για παράδειγμα, τη δημοσιονομική στήριξη που χορηγείται σε μια χώρα όπως η Αϊτή, η οποία περιγράφεται από την οργάνωση Διεθνής Διαφάνεια ως η πιο διεφθαρμένη χώρα του κόσμου. Γιατί προτείνει τώρα η Επιτροπή να χορηγήσουμε δημοσιονομική στήριξη στην Αϊτή; Το ίδιο ερώτημα ισχύει για την περίπτωση της Ισημερινής Γουινέας. " αρμόδια επιτροπή μας δυσκολεύεται εξαιρετικά να κατανοήσει αυτές τις αποφάσεις. Όσον αφορά το Τογκο, πληροφορούμαστε ότι η Επιτροπή είναι τώρα διατεθειμένη να προχωρήσει σε εξομάλυνση των σχέσεων. Θέλουμε να μάθουμε ποια είναι η θέση μας σχετικά με τις 22 δεσμεύσεις: τις εκπληρώνει το Τόγκο; Κατά τη συνεδρίαση της Κοινοβουλευτικής Συνέλευσης Ίσης Εκπροσώπησης στη Βιέννη, η Επιτροπή υποσχέθηκε να μας διαβιβάσει λεπτομέρειες σχετικά με την πρόοδο που έχει σημειωθεί με το Τόγκο· όπως, όμως, με πληροφορεί η γραμματεία μας, δεν έχουμε λάβει ακόμη καμία τέτοια πληροφόρηση.
<P>
Τέλος, κύριε Επίτροπε, δεσμεύεστε να συνεργαστείτε στενότερα με το Ευρωπαϊκό Κοινοβούλιο κατά τον χειρισμό αυτών των θεμάτων, προκειμένου να διασφαλιστεί ότι θα λαμβάνονται υπόψη οι θέσεις της Κοινοβουλευτικής Συνέλευσης Ίσης Εκπροσώπησης; Απευθύνω έκκληση στην Επιτροπή να απαντήσει σε αυτά τα σοβαρά ερωτήματα τα οποία σας απευθύνουμε απόψε.
<SPEAKER ID="246" NAME="Pierre Schapira" AFFILIATION="PSE">
(FR) Κυρία Πρόεδρε, επιτρέψτε μου σας παρακαλώ να υπογραμμίσω την περίεργη πτυχή αυτής της κοινοβουλευτικής διαδικασίας διαβούλευσης. Το θεσμικό μας όργανο έχει κληθεί να δώσει τη σύμφωνη γνώμη του για τη σύναψης της αναθεωρημένης συμφωνίας του Κοτονού, η οποία υπεγράφη τον Ιούνιο του 2005. Εκδίδοντας τη γνώμη μας σήμερα, δεν μπορούμε, συνεπώς, παρά να εγκρίνουμε κάτι που έχει ήδη ολοκληρωθεί. Μολαταύτα, η διαδικασία λήψης αποφάσεων με τις χώρες ΑΚΕ θα επωφελείτο από τον εμπλουτισμό της με τη συμμετοχή του Ευρωπαϊκού Κοινοβουλίου. Πράγματι, κατά τη διάρκεια των διαπραγματεύσεων για το μέσο αναπτυξιακής συνεργασίας, καταδείξαμε την πολύ αξιόλογη προστιθέμενη αξία μας και την ικανότητά μας να υπερασπιζόμαστε και άλλα συμφέροντα πέρα από αυτά της Επιτροπής και του Συμβουλίου.
<P>
Τούτου λεχθέντος, πιστεύω ότι η αναθεωρημένη συμφωνία του Κοτονού αποτελεί αξιόλογη πρόοδο, ιδίως σε σχέση με τον ρόλο των τοπικών τομέων στην αναπτυξιακή πολιτική: για πρώτη φορά, ο ρόλος τους έχει αποσαφηνιστεί, και αναγνωρίζονται ρητά ως πλήρεις εταίροι στον πολιτικό διάλογο. Μόλις εξασφαλίσαμε την ίδια αναγνώριση για το μέσο αναπτυξιακής συνεργασίας. Οι μεγάλες προκλήσεις για την ανάπτυξη συναντώνται σε τοπικό επίπεδο. Είναι καιρός να αποκεντρώσουμε την αναπτυξιακή πολιτική μας. " πρόσβαση στο νερό, την υγειονομική περίθαλψη και την εκπαίδευση είναι κοινωνικές υπηρεσίες που παρέχονται τοπικά από οργανισμούς που είναι κοντά στους πολίτες τους.
<P>
Αν τα κονδύλια της Ευρωπαϊκής Ένωσης παραμένουν μπλοκαρισμένα σε επίπεδο κεντρικής κυβέρνησης, δεν θα υπάρξει καμία αποτελεσματική βοήθεια που να ωφελήσει άμεσα τους πληθυσμούς. Αυτός είναι ένας από τους λόγους για τους οποίους χαιρετίζω την υιοθέτηση της αναθεωρημένης συμφωνίας του Κοτονού. Πρέπει να παραμείνουμε τώρα σε επαγρύπνηση προκειμένου να διασφαλίσουμε ότι θα εφαρμοστεί.
<SPEAKER ID="247" NAME="Ana Maria Gomes" AFFILIATION="PSE">
(PT) Θα ήθελα κι εγώ να σας συγχαρώ, κυρία Πρόεδρε. Θέλω επίσης να συγχαρώ τον κ. Ribeiro e Castro για την έκθεσή του και για τις θετικές εξελίξεις που μαρτυρά αυτή η αναθεώρηση. Θέλω να υπογραμμίσω τη στήριξη για το Διεθνές Ποινικό Δικαστήριο και την αναφορά στους Αναπτυξιακούς Στόχους της Χιλιετίας, χωρίς τους οποίους δεν θα μπορούσε να υπάρξει αναπτυξιακή στρατηγική. Επίσης, θέλω να υπογραμμίσω τη σημασία της νέας ρήτρας για τη συνεργασία σχετικά με την καταπολέμηση της διάδοσης των όπλων μαζικής καταστροφής, έναν τομέα όπου η ΕΕ πρέπει να κάνει περισσότερα από την άποψη της στενής συνεργασίας και της τεχνικής βοήθειας. Πρέπει επίσης να κάνουμε περισσότερα σχετικά με τη διάδοση των φορητών όπλων που είναι οι μεγαλύτεροι δολοφόνοι στις χώρες εταίρους μας.
<P>
Πρέπει επίσης να παραδεχτώ ότι αισθάνομαι κάποια απογοήτευση όσον αφορά τις σχέσεις ΑΚΕ-ΕΕ βλέποντας τους ομολόγους μας από ορισμένες χώρες ΑΚΕ στην Κοινοβουλευτική Συνέλευση Ίσης Εκπροσώπησης ΑΚΕ-ΕΕ να μεταφέρουν άκριτα τις επίσημες θέσεις των κυβερνήσεων τους. Πρέπει σαφώς να κάνουμε περισσότερα για να ενισχύσουμε τα εθνικά κοινοβούλια και την ικανότητά τους να ελέγχουν τους εθνικούς προϋπολογισμούς, καθώς και τους προϋπολογισμούς τους για τη συνεργασία και την καταπολέμηση της διαφθοράς.
<P>
Από την πλευρά της, η ΕΕ πρέπει να σταματήσει να αψηφά, και να αρχίσει να χρησιμοποιεί, τις ρήτρες που περιλαμβάνονται σε αυτή τη συμφωνία με σκοπό να πιέσουν τις κυβερνήσεις των συμβαλλομένων μερών να θέσουν τέρμα στις σοβαρές παραβιάσεις των ανθρωπίνων δικαιωμάτων και των πλέον θεμελιωδών αρχών της δημοκρατίας και της χρηστής διακυβέρνησης. Συντάσσομαι με εκείνους τους βουλευτές που ζήτησαν από την Επιτροπή να εμπλέξει το Κοινοβούλιο στον έλεγχο της πολιτικής συνεργασίας με τις χώρες ΑΚΕ.
<SPEAKER ID="248" NAME="Kader Arif" AFFILIATION="PSE">
(FR) Κυρία Πρόεδρε, κυρίες και κύριοι, μολονότι με καθυστέρηση, είμαι χαρούμενος που ζητείται η γνώμη του Ευρωπαϊκού Κοινοβουλίου για αυτό το θέμα. " αποψινή συζήτηση μας δίνει την ευκαιρία να εκφράσουμε για μία ακόμη φορά την ικανοποίησή μας σχετικά με την πρόοδο που συνιστά η αναθεώρηση της συμφωνίας, ιδίως από την άποψη των βελτιώσεων μεταξύ των εταίρων, ως αποτέλεσμα των πολιτικών τους για την προστασία των ανθρωπίνων δικαιωμάτων και την προαγωγή της δημοκρατίας. Αυτή η διαβούλευση είναι επίσης μια ευκαιρία να υπενθυμίσουμε τις ανησυχίες που είχαμε την εποχή της υπογραφής του κειμένου. Μιλώ συγκεκριμένα για το άρθρο που αναγάγει την καταπολέμηση της διάδοσης όπλων μαζικής καταστροφής σε θεμελιώδη πτυχή της εταιρικής σχέσης ΑΚΕ-ΕΕ.
<P>
Τούτου λεχθέντος, θα ήθελα να τονίσω, ή να υπενθυμίσω, ότι ο στόχος προτεραιότητας της συνεργασίας μεταξύ των δύο περιοχών ήταν η καταπολέμηση της φτώχειας και ο αγώνας υπέρ της ανάπτυξης. Από το 2005, προέκυψαν νέες ανησυχίες. Περιλαμβάνουν το μέλλον των εμπορικών μας σχέσεων με τις χώρες ΑΚΕ. Πώς μπορούμε να δηλώνουμε, όπως στην περίπτωση της αναθεωρημένης συμφωνίας του Κοτονού, ότι οι Αναπτυξιακοί Στόχοι της Χιλιετίας πρέπει να αποτελούν τη βάση της συνεργασίας ΑΚΕ-ΕΕ, χωρίς να ανησυχούμε για τις συνέπειες των μελλοντικών συμφωνιών οικονομικής εταιρικής σχέσης για την ευημερία των πληθυσμών αυτών των χωρών, χωρίς να διεξάγουμε μια μελέτη αντίκτυπου πριν από την έναρξη των διαπραγματεύσεων; Πώς μπορούμε να τονίζουμε τη σημασία της υποστήριξης των οργανώσεων περιφερειακής ολοκλήρωσης που δημιούργησαν οι χώρες ΑΚΕ, τη στιγμή που δεν σεβόμαστε τις υφιστάμενες ομαδοποιήσεις στις διαπραγματεύσεις και γνωρίζοντας επίσης ότι, στις διαπραγματεύσεις που διεξάγονται επί του παρόντος, δεν μπορούμε να λάβουμε υπόψη τα συμφέροντα χωρών διαφορετικών μεγεθών και διαφορετικών επιπέδων ανάπτυξης;
<P>
" αναθεώρηση της Συμφωνίας του Κοτονού επέτρεψε πρώτα απ' όλα να υπογραμμιστεί η σημασία του πολιτικού διαλόγου μεταξύ εταίρων. Σε αυτή τη βάση η Ευρωπαϊκή Ένωση και οι χώρες ΑΚΕ πρέπει από εδώ και στο εξής να εργαστούν για την εξάλειψη των παρανοήσεων, να σημειώσουν σταδιακή και εποικοδομητική πρόοδο στις διαπραγματεύσεις και να επιτύχουν συμφωνίες που θα ευνοούν πλήρως την ανάπτυξη των χωρών ΑΚΕ.
<SPEAKER ID="249" NAME="Jacques Barrot" AFFILIATION="Αντιπρόεδρος της Επιτροπής" LANGUAGE="FR">
Κυρία Πρόεδρε, θέλω να πω σε όλους τους αξιότιμους βουλευτές που μίλησαν ότι θα μεταβιβάσω τις παρατηρήσεις τους με τη μέγιστη δυνατή ακρίβεια στον συνάδελφό μου, Louis Michel, ο οποίος θα συνεχίσει τον διάλογο για το σύνολο της αναπτυξιακής πολιτικής προς την κατεύθυνση που εσείς επιθυμείτε. Θα του πω ότι το Κοινοβούλιο τρέφει έντονο ενδιαφέρον για την εξέλιξη αυτής της πολιτικής, την οποία διαχειρίζεται με μεγάλη πειστικότητα, όπως γνωρίζετε.
<P>
Πολλοί από εσάς τονίσατε τη σημασία αυτής της εταιρικής σχέσης. Θα ήθελα να επανέλθω στον χρηματοδοτικό φάκελο. Είναι αλήθεια ότι 23,7 δισ. ευρώ από αυτό το ποσό θα διατεθούν ως επιχειρησιακές πιστώσεις για τις χώρες ΑΚΕ. Το ποσό αυτό μπορεί να συγκριθεί με τα 22,7 δισ. ευρώ που πρότεινε η προεδρία του Λουξεμβούργου. Θα ενσωματωθεί, μέσω μιας αυξημένης προσπάθειας από την πλευρά της Ευρωπαϊκής Τράπεζας Επενδύσεων, στη στήριξή της προς τις χώρες ΑΚΕ μέσω ιδίων πόρων. Το ποσό αυτό παραμένει σημαντικό. Σε ετήσια βάση, αντιπροσωπεύει αύξηση 35% σε σύγκριση με το 9ο Ευρωπαϊκό Ταμείο Ανάπτυξης.
<P>
Επίσης, η στήριξη προς τις χώρες ΑΚΕ πρέπει να εξεταστεί εντός του ευρύτερου πλαισίου των εξωτερικών δράσεων της Κοινότητας και, γενικά, οι χώρες ΑΚΕ θα επωφεληθούν επίσης από τις θεματικές γραμμές του προϋπολογισμού και τα κονδύλια που προορίζονται ειδικά για τις χώρες ΑΚΕ που έχουν υπογράψει το πρωτόκολλο για τη ζάχαρη, ύψους 1,2 δισ. ευρώ. Τα κονδύλια αυτά, τα οποία είναι πληρωτέα από τον γενικό προϋπολογισμό της Κοινότητας, θα αυξήσουν την αναλογία της αναπτυξιακής συνεργασίας της Κοινότητας που διατίθεται για τις χώρες ΑΚΕ, σε σύγκριση με τις προηγούμενες δημοσιονομικές προοπτικές.
<P>
Πιστεύω ότι κατ' αυτόν τον τρόπο υπογράμμισα την πρόοδο που αναφέρατε ορισμένοι από σας, αναγνωρίζοντας ταυτόχρονα ότι αυτή η πολιτική θα αποτελέσει αντικείμενο πολλών περαιτέρω εξελίξεων, διότι είναι αλήθεια ότι αποτελεί πλέον μέρος του καθήκοντος και του σκοπού της Ευρωπαϊκής Ένωσης.
<SPEAKER ID="250" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

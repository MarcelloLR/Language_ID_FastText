<CHAPTER ID="021">
Aπαγόρευση των εξαγωγών μεταλλικού υδραργύρου και ασφαλής αποθήκευσή του (συζήτηση
<SPEAKER ID="497" NAME="Πρόεδρος">
" ημερήσια διάταξη προβλέπει τη συζήτηση της σύστασης για τη δεύτερη ανάγνωση της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την κοινή θέση του Συμβουλίου για την έγκριση κανονισμού του Ευρωπαϊκού Κοινοβουλίου και του Συμβουλίου για την απαγόρευση των εξαγωγών μεταλλικού υδραργύρου και την ασφαλή αποθήκευσή του (11488/1/2007 - C6-0034/2008 - (εισηγητής: ο κ. Δημήτριος Παπαδημούλης).
<SPEAKER ID="498" NAME="Δημήτριος Παπαδημούλης">
εισηγητής. - Κύριε Πρόεδρε, θα ήθελα, ξεκινώντας την ομιλία μου, να ευχαριστήσω τους σκιώδεις εισηγητές όλων των πολιτικών ομάδων, διότι χωρίς τη συνεργασία και τη συμβολή τους δεν θα είχα πετύχει έναν -κατά γενική ομολογία- ικανοποιητικό συμβιβασμό με το Συμβούλιο.
<P>
Το συμβιβαστικό κείμενο, εάν υπερψηφισθεί όπως ακριβώς συμφωνήθηκε με το Συμβούλιο χωρίς τροποποιήσεις που θα ακυρώσουν αυτήν τη συμφωνία, μπορεί να αποτελέσει ένα σημαντικό βήμα για την εφαρμογή της κοινοτικής στρατηγικής για τον υδράργυρο. Διότι θα τερματίσει, όχι μόνον τις εξαγωγές του μεταλλικού υδραργύρου, αλλά και ορισμένων σημαντικών ενώσεών του που παράγονται σε μεγάλες ποσότητες στην Ευρωπαϊκή Ένωση.
<P>
" Ευρωπαϊκή Ένωση, κύριοι συνάδελφοι, είναι ένας σημαντικός εξαγωγέας υδραργύρου, προσφέροντας περίπου 1 000 τόνους από την τρέχουσα συνολική παγκόσμια προσφορά που ανέρχεται σε 3 600 τόνους ετησίως. " πρόταση κανονισμού που συζητούμε αφορά κυρίως σε 12 000 τόνους υδραργύρου που θα καταστούν πλεονασματικοί τα επόμενα χρόνια και προλειαίνει το έδαφος για τη λήψη περαιτέρω μέτρων σε διεθνές επίπεδο. Ας μην ξεχνάμε, ότι ο υδράργυρος είναι ένας παγκόσμιος και διασυνοριακός ρύπος και η αντιμετώπισή του είναι ζήτημα διεθνούς μέριμνας και σημασίας. Ο κανονισμός θα συμβάλει σημαντικά στην ενίσχυση του ηγετικού ρόλου της Ευρωπαϊκής Ένωσης στις συνομιλίες που διεξάγονται υπό την αιγίδα του προγράμματος των "νωμένων Εθνών για το περιβάλλον και για τη θέσπιση Παγκόσμιας Συνθήκης για τον υδράργυρο.
<P>
Οι σημαντικότερες ρυθμίσεις του συμβιβαστικού κειμένου είναι οι εξής:
<P>
Διευρύνεται το πεδίο εφαρμογής της απαγόρευσης των εξαγωγών, ώστε να καλύπτει όχι μόνο το μεταλλικό υδράργυρο αλλά και την κιννάβαρι, τον χλωριούχο υδράργυρο και το οξείδιο του υδραργύρου καθώς και μίγματα περιεκτικότητας σε υδράργυρο άνω του 95% κατά βάρος.
<P>
Προστέθηκε ρητή απαγόρευση της ανάμιξης του μεταλλικού υδραργύρου με άλλες ουσίες με σκοπό τις εξαγωγές μεταλλικού υδραργύρου.
<P>
Επισπεύσθηκε η απαγόρευση των εξαγωγών του υδραργύρου και ορισμένων ενώσεών του.
<P>
Επιβλήθηκε υποχρέωση στις εταιρείες που δραστηριοποιούνται στους τομείς των χλωριούχων αλκαλίων και του καθαρισμού αερίων για γνωστοποίηση στην Επιτροπή και δημοσιοποίηση πληροφοριών σχετικών με τις ποσότητες υδραργύρου που αποθηκεύονται ή που αποστέλλονται για διάθεση.
<P>
Συμπεριλήφθηκε ρήτρα αναθεώρησης, που θεσπίζει υποχρέωση της Επιτροπής για επανεξέταση της κατάστασης και υποβολή σχετικής έκθεσης στο Ευρωπαϊκό Κοινοβούλιο και στο Συμβούλιο, προτείνοντας πρόσθετα μέτρα όχι αργότερα από τις 15 Μαρτίου του 2013.
<P>
Συμφωνήθηκε να οργανωθεί η ανταλλαγή πληροφοριών μέχρι την 1η Ιανουαρίου του 2010, ώστε να εξετασθεί η απαγόρευση των εξαγωγών και στα προϊόντα που περιέχουν υδράργυρο.
<P>
Τέλος, βάσει του συμφωνηθέντος κειμένου, ο υδράργυρος που δεν χρησιμοποιείται πλέον στη βιομηχανία χλωριούχων αλκαλίων ή παράγεται σε άλλες βιομηχανικές εργασίες θα θεωρείται ως απόβλητο και θα αποθηκεύεται με ασφάλεια. Επί πλέον, πετύχαμε, πριν από την οριστική διάθεση του υδραργύρου, να υιοθετηθούν κριτήρια αποδοχής για τον μεταλλικό υδράργυρο που θα λαμβάνουν υπόψη την έρευνα, όσον αφορά στη στερεοποίησή του.
<P>
Κύριοι συνάδελφοι, κλείνοντας θα ήθελα να πω ότι θεωρώ το συμβιβαστικό κείμενο που πετύχαμε μαζί με το Συμβούλιο σημαντικό και εάν εγκριθεί χωρίς τροποποιήσεις, που θα μας ξαναγυρίσουν στο σημείο μηδέν και θα οδηγήσουν σε σημαντικές καθυστερήσεις μέτρων υπέρ της προστασίας του περιβάλλοντος και της δημόσιας υγείας, πιστεύω ότι κάνουμε ένα βήμα -αύριο με την ψηφοφορία- που εξασφαλίζει ένα ικανοποιητικό επίπεδο προστασίας της δημόσιας υγείας και του περιβάλλοντος.
<SPEAKER ID="499" NAME="Σταύρος Δήμας">
Μέλος της Επιτροπής. - Κύριε Πρόεδρε, αξιότιμα μέλη του Ευρωπαϊκού Κοινοβουλίου, θα ήθελα να ευχαριστήσω αλλά και να συγχαρώ τον εισηγητή, κ. Παπαδημούλη, για την εξαιρετική προσφορά του στις εργασίες για τον κανονισμό σχετικά με την απαγόρευση των εξαγωγών υδραργύρου, καθώς και τα μέλη της Επιτροπής Περιβάλλοντος για τη θετική και εποικοδομητική συμβολή τους.
<P>
Με τον κανονισμό αυτό υλοποιούνται δύο από τις δράσεις στις οποίες αναφερόταν η Επιτροπή στην ανακοίνωσή της του 2005 προς το Συμβούλιο και το Ευρωπαϊκό Κοινοβούλιο σχετικά με κοινοτική στρατηγική όσον αφορά τον υδράργυρο. " υιοθέτηση του εν λόγω κανονισμού θα αποτελέσει ορόσημο στην εφαρμογή της ανωτέρω στρατηγικής, δεδομένου ότι θα απαγορευθούν οι εξαγωγές μεταλλικού υδραργύρου από την Κοινότητα, εξαγωγές που αντιστοιχούν σε ποσοστό τουλάχιστον 25% της παγκόσμιας προσφοράς.
<P>
Κύριος στόχος του προτεινόμενου κανονισμού είναι ο περιορισμός της παγκόσμιας προσφοράς υδραργύρου μέσω της απαγόρευσης των εξαγωγών μεταλλικού υδραργύρου από την Ευρωπαϊκή Ένωση και η ασφαλής αποθήκευσή του.
<P>
Ο κανονισμός αφορά κυρίως 12 000 τόνους υδραργύρου οι οποίοι θα καταστούν πλεονασματικοί τα προσεχή έτη λόγω της σταδιακής εγκατάλειψης της τεχνολογίας των ηλεκτρολυτικών στοιχείων υδραργύρου στη βιομηχανία παραγωγής χλωριούχων αλκαλίων.
<P>
Ο κανονισμός θα αποτρέψει την εξαγωγή του πλεονασματικού υδραργύρου σε τρίτες χώρες και τη διοχέτευσή του σε παράνομες δραστηριότητες, όπως στη χρυσοθηρία, οι οποίες συμβάλλουν σημαντικά στη συσσώρευση υδραργύρου στο περιβάλλον.
<P>
Οι προσπάθειες του Κοινοβουλίου για την περαιτέρω αύξηση της εμβέλειας και τη βελτίωση του κειμένου της νομοθετικής αυτής πρωτοβουλίας, απέδωσαν και εξασφάλισαν ότι ο κανονισμός -με την μορφή που συμφωνήθηκε- θα καταστεί ένα αποτελεσματικό μέσο προστασίας της υγείας των πολιτών μας και του περιβάλλοντος.
<P>
Θα ήθελα να εκφράσω την ευχαρίστησή μου στα θεσμικά όργανα και σε όλους όσους συμμετείχαν στη διαδικασία για την πιθανή επίτευξη συμφωνίας στη δεύτερη ανάγνωση. Ειδικότερα, να επισημάνω τον εποικοδομητικό ρόλο του Ευρωπαϊκού Κοινοβουλίου στη διαμόρφωση της ικανοποιητικής αυτής συμφωνίας.
<P>
Σε ορισμένα σημαντικά σημεία, το Κοινοβούλιο επέμενε στην υπέρβαση της εμβέλειας της αρχικής πρότασης της Επιτροπής. Ειδικότερα, θα ήθελα να υπογραμμίσω τρία σημεία που απετέλεσαν το κέντρο των διαπραγματεύσεων:
<P>
Το πεδίο εφαρμογής της απαγόρευσης των εξαγωγών.
<P>
Την ημερομηνία θέσης της σε ισχύ.
<P>
Την ασφαλή και οικονομικά συμφέρουσα τελική διάθεση του μεταλλικού υδραργύρου.
<P>
" Επιτροπή κατανοεί την επιδίωξη του Κοινοβουλίου για τη διασφάλιση φιλόδοξων στόχων στα θεμελιώδη αυτά σημεία και είναι σε θέση να αποδεχθεί τις προτεινόμενες αλλαγές.
<P>
Εξυπακούεται ότι η Επιτροπή θα επαγρυπνά για την ορθή εφαρμογή και την τήρηση όλων των διατάξεων του κανονισμού και επίσης θα επανεξετάσει την ανάγκη λήψης περαιτέρω μέτρων.
<P>
" παρούσα πρόταση συμβάλλει σημαντικά στην επίτευξη του στόχου του περιορισμού της έκθεσης στον υδράργυρο και προλειαίνει το έδαφος για τη λήψη περαιτέρω μέτρων σε διεθνές, παγκόσμιο επίπεδο. Διεξάγονται εξάλλου διεθνείς διαπραγματεύσεις στο πλαίσιο του προγράμματος των "νωμένων Εθνών για το περιβάλλον και η υιοθέτηση του κανονισμού αυτού θα αποτελέσει ένα ισχυρό μήνυμα για τη στράτευση της Ευρωπαϊκής Ένωσης στην αντιμετώπιση του προβλήματος.
<P>
Εκτός από τις τροπολογίες που έχουν ήδη συμφωνηθεί, τις 42 έως 63, πέντε νέες τροπολογίες που υποβλήθηκαν αφορούν τη χρήση της περιοχής Αλμαντέν, στην Ισπανία, ως περιοχής προτεραιότητας για την ασφαλή αποθήκευση του μεταλλικού υδραργύρου. " Επιτροπή αντιλαμβάνεται τον ενδεχόμενο οικονομικό αντίκτυπο που θα έχει για την περιοχή η διακοπή λειτουργίας του ορυχείου υδραργύρου. Ένα ερευνητικό πρόγραμμα που συντονίζει η Μαγιάσσα, στην οποίαν ανήκει η περιοχή, χρηματοδοτείται με περισσότερα από 2 εκατομμύρια ευρώ από το χρηματοδοτικό μέσο Life. Το πρόγραμμα εξετάζει τρόπους για την ασφαλή διάθεση του μεταλλικού υδραργύρου και τα συμπεράσματά του θα είναι χρήσιμα για τον καθορισμό κριτηρίων αποδοχής της τελικής διάθεσης του υδραργύρου, όπως προβλέπεται στην τροπολογία 56 του προτεινόμενου κανονισμού.
<P>
Είναι προφανές ότι η περιοχή Αλμαντέν θα μπορούσε να ληφθεί υπόψη για την ασφαλή αποθήκευση του υδραργύρου, υπό την προϋπόθεση ότι θα πληροί τα κριτήρια που πρόκειται να καθορισθούν και ότι θα έχει τις απαραίτητες άδειες. " Επιτροπή πάντως, δεν μπορεί να δικαιολογήσει την προτεινόμενη προτεραιότητα μιας μόνο περιοχής στις τροπολογίες 37 έως 41 και συνεπώς δεν μπορεί να τις αποδεχθεί.
<P>
Για να συνοψίσω, η Ευρωπαϊκή Επιτροπή μπορεί να αποδεχθεί τη συμβιβαστική δέσμη, όπως συμφωνήθηκε στις τριμερείς συζητήσεις, δηλαδή τις τροπολογίες 42 έως 63, και είναι ικανοποιημένη με τη συμφωνία επί του κανονισμού σε δεύτερη ανάγνωση. Εν τούτοις, οι τροπολογίες 37 έως 41 δεν έχουν συμφωνηθεί και δεν μπορούν να γίνουν αποδεκτές.
<SPEAKER ID="500" NAME="Martin Callanan">
εξ ονόματος της Ομάδας PPE-DE. - (EN) Κύριε Πρόεδρε, πρώτα από όλα θα ήθελα να ευχαριστήσω τον κ. Παπαδημούλη γιατί έφερε αυτήν την έκθεση στο Κοινοβούλιο. Καταλαβαίνω πολύ καλά ότι θα πρέπει να ήταν μια πολύ δύσκολη και χρονοβόρα διαδικασία.
<P>
Ωστόσο, πρέπει να πω ότι δεν με ικανοποίησε το τελικό στάδιο αυτής της διαδικασίας, δηλαδή οι άτυπες συναντήσεις με το Συμβούλιο προκειμένου να επιτευχθεί συμφωνία σε δεύτερη ανάγνωση. Τις διεξήγαγε ο κ. Παπαδημούλης μόνος του χωρίς να προσκληθούν οι σκιώδεις εισηγητές. Θεωρώ ότι αυτή η κατάσταση είναι λυπηρή.
<P>
" Ομάδα μου υποστήριξε γενικά την κοινή θέση που είχε εγκρίνει αρχικά το Συμβούλιο, και καταλαβαίνω πολύ καλά ότι πρέπει να προσπαθήσουμε να συμφωνήσουμε σε μια γρήγορη εφαρμογή αυτού του κανονισμού. " Ομάδα μου συμφωνεί με τα κύρια σημεία που ήταν μελήματα ορισμένων κρατών μελών, και ιδίως με την ανάγκη να εξασφαλιστεί η δυνατότητα ασφαλούς μόνιμης αποθήκευσης και να τηρηθεί κατά προσέγγιση η συμφωνημένη ημερομηνία εφαρμογής.
<P>
Τα περισσότερα από αυτά τα θέματα αναλύθηκαν και επιλύθηκαν. Ωστόσο, αυτό δεν ισχύει για δύο συγκεκριμένα θέματα. Πρώτα από όλα, υπάρχει η τοποθεσία Αλμαντέν στην οποία αναφέρθηκε ο Επίτροπος. Εμείς δεν νομίζουμε ότι οι συμβιβαστικές τροπολογίες πάνε αρκετά μακριά: νομίζουμε ότι πρέπει να γίνει ειδική αναφορά στα προβλήματα που δημιουργήθηκαν στο Αλμαντέν, μία από τις κύριες περιοχές εξόρυξης υδραργύρου της Κοινότητας, και νομίζουμε ότι πρέπει να ασχοληθούμε με αυτά. Το Κοινοβούλιο ασχολήθηκε με αυτά και στις δύο φάσεις, και θεωρούμε ότι πρέπει να περιλαμβάνονται στην κοινή θέση.
<P>
Το άλλο θέμα που μου προκαλεί απογοήτευση είναι η συγκεκριμένη συμπερίληψη στη συμβιβαστική δέσμη μιας αναφοράς σε ενδεχόμενη απαγόρευση εξαγωγών βαρομέτρων. Αυτό δεν υπήρχε στην κοινή θέση και δεν το υποστήριξε η Ομάδα μου. Με απογοήτευσε το γεγονός ότι το Συμβούλιο δέχτηκε αυτό το σημείο του κ. Παπαδημούλη κατά τις διαπραγματεύσεις. Για τον λόγο αυτόν, υπέβαλα εκ νέου μια τροπολογία με σκοπό να διαγραφεί από την τελική δέσμη.
<P>
Τελειώνοντας, θα ήθελα να ευχαριστήσω την Επιτροπή και τον κ. Παπαδημούλη και, ιδίως, τη σλοβενική Προεδρία που γνωρίζω ότι εργάστηκε σκληρά για το θέμα αυτό. Δεν είναι δικό της λάθος το ότι, κατά τη γνώμη μου, οι κοινοβουλευτικές μας διαδικασίες χρειάζονται σημαντικές μεταρρυθμίσεις στα ζητήματα αυτά.
<SPEAKER ID="501" NAME="Miguel Angel Martínez Martínez">
εξ ονόματος της Ομάδας PSE. - (ES) Κύριε Πρόεδρε, κυρίες και κύριοι, οι ισπανοί Σοσιαλιστές θα ψηφίσουν με αλληλεγγύη και συνοχή προς την επαρχία Αλμαντέν της Ισπανίας, που θα πληγεί σοβαρά από το κείμενο που συζητάμε και για το οποίο θα ψηφίσουμε αύριο.
<P>
" επαρχία Αλμαντέν και ο πληθυσμός της, οι συμπατριώτες μου, ζούσαν για αιώνες από τον υδράργυρο που εξάγεται από τα ορυχεία τους που είναι τα μεγαλύτερα ορυχεία υδραργύρου στην Ευρώπη και σε ολόκληρο τον κόσμο. Τα τελευταία χρόνια υπέστησαν σοβαρή οικονομική και κοινωνική ύφεση, γιατί περιορίστηκε σταδιακά για διάφορους λόγους η εξόρυξη υδραργύρου. Τώρα αποφασίζουμε να απαγορεύσουμε τις εξαγωγές του.
<P>
Όχι μόνο δεν αντιδράσαμε σε αυτήν τη διαδικασία, αλλά καθώς καταλαβαίνουμε τους λόγους υγείας που την υπαγορεύουν, επικεντρώσαμε τις προσπάθειες μας, αφενός, στην αύξηση της ευαισθητοποίησης του πληθυσμού για την ανάγκη να δεχτεί τη νέα κατάσταση και, αφετέρου, στην ανάπτυξη μηχανισμών για να μπορέσει το Αλμαντέν και η γύρω περιοχή να προχωρήσει αναδιαρθρώνοντας τις δραστηριότητές του βάσει της πείρας και του εργασιακού δυναμικού του πληθυσμού και να εκμεταλλευτεί ένα εξαίρετο φυσικό περιβάλλον.
<P>
Στο Αλμαντέν μιλούσαμε για την Ευρωπαϊκή Ένωση ως ένα πλαίσιο αλληλεγγύης. Εξηγήσαμε στον κόσμο ότι τα θεσμικά όργανα της Κοινότητας θα εξακολουθήσουν να φροντίζουν για αυτούς, ότι θα λάβουν βοήθεια για να συνεχίσουν τις προσπάθειες που καταβάλλουν με τη βοήθεια της ισπανικής κυβέρνησης, της περιφερειακής διοίκησης της Καστίλης-La Mancha και του επαρχιακού συμβουλίου της Ciudad Real. Και η υπόσχεση αυτή επιβεβαιώθηκε από όλες τις δηλώσεις του Κοινοβουλίου.
<P>
Πρώτον, ανέκαθεν διατυπωνόταν η σύσταση να διατεθούν πόροι και μηχανισμοί από την Ευρωπαϊκή Ένωση και την Επιτροπή για να ενισχυθεί το Αλμαντέν κατά την αναδιάρθρωση της δραστηριότητάς του, προκειμένου να μην υποφέρουν οι άνθρωποι εξαιτίας του κλεισίματος των παραδοσιακών του ορυχείων. Δεύτερον, είχε συσταθεί να έχει προτεραιότητα το Αλμαντέν κατά την εξέταση τοποθεσιών για την αποθήκευση υδραργύρου που προβλέπει η οδηγία για όλη την ποσότητα αυτού του μετάλλου που υπάρχει ή θα εμφανιστεί στην Ευρώπη.
<P>
" λογική αυτή βασιζόταν τόσο στην πείρα που συγκεντρώθηκε εδώ για τον χειρισμό του υδραργύρου όσο και στο βασικό δεδομένο ότι το μεγαλύτερο μέρος του υδραργύρου της Ευρώπης είναι ήδη αποθηκευμένο με απόλυτη ασφάλεια στο Αλμαντέν. Αυτό είχε αποφασιστεί τότε και δεν θα αλλάξει κατά κανένα τρόπο από αυτά που θα εγκρίνουμε αύριο, αντίθετα: αν και δεν αναφέρει ονομαστικά το Αλμαντέν, η συναινετική τροπολογία των κοινοβουλευτικών Ομάδων, που φαίνεται να έχει και την υποστήριξη του Συμβουλίου και της Επιτροπής, συνεπάγεται ότι θα διατηρήσουν την ισχύ τους οι προηγούμενες δεσμεύσεις. Μολονότι θα προτιμούσαμε να έχει διατυπωθεί αυτό πιο ξεκάθαρα, και ως εκ τούτου θα υπερψηφίσουμε τις τροπολογίες που το κάνουν αυτό, καταλαβαίνουμε ότι το κείμενο που θα εγκριθεί είναι αρκετά δεσμευτικό και θα συνεχίσουμε να υποστηρίζουμε την ερμηνεία του κειμένου αυτού που θα επιτρέψει στην επαρχία του Αλμαντέν παγιώσει την κοινωνικοοικονομική της ανάκαμψη που είναι ήδη σε εξέλιξη.
<SPEAKER ID="502" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, θα ήθελα να συγχαρώ τον κ. Παπαδημούλη για την εξαίρετη έκθεσή του και για τη σκληρή του εργασία προκειμένου να εξασφαλίσει την καλή συνεργασία με όλους τους σκιώδεις εισηγητές και με τους εκπροσώπους της Επιτροπής και του Συμβουλίου.
<P>
Στόχος της πρότασης που εξετάζουμε είναι η απαγόρευση εξαγωγής μεταλλικού υδραργύρου από την Κοινότητα και η εξασφάλιση ότι ο υδράργυρος δεν θα μπει ξανά στην αγορά και θα είναι ασφαλώς αποθηκευμένος σύμφωνα με τις δράσεις 5 και 9 που ορίζονται στην κοινοτική στρατηγική για τον υδράργυρο, της οποίας είχα την τιμή να είμαι εισηγητής και η οποία ψηφίστηκε από το Κοινοβούλιο πριν από δύο χρόνια. Τέτοιες δράσεις είναι απαραίτητες για να περιοριστεί η προσθήκη περαιτέρω ποσοτήτων αυτού του εξαιρετικά τοξικού βαρέος μετάλλου στα παγκόσμια αποθέματα.
<P>
Μετά από σκληρές διαπραγματεύσεις επιτεύχθηκε συμφωνία με το Συμβούλιο, την οποία εξ όσων γνωρίζω ενέκριναν όλες οι πολιτικές ομάδες. " συμφωνία αυτή βασίστηκε στην αποδοχή μιας συμβιβαστικής δέσμης από όλους τους σκιώδεις εισηγητές. Δυστυχώς, μετά από αυτήν τη συμφωνία κατατέθηκαν τροπολογίες των Ομάδων ΕΛΚ-ΕΔ και ΕΣΚ, των οποίων η υπερψήφιση ισοδυναμεί με την κατάρρευση της όλης συμβιβαστικής δέσμης και το θέμα θα πάει σε συνδιαλλαγή, που αναπόφευκτα θα σημάνει περαιτέρω καθυστέρηση της έγκρισης μέτρων για την προστασία της δημόσιας υγείας και του περιβάλλοντος από τη συνέχιση της μόλυνσης από τον υδράργυρο.
<P>
Όσον αφορά αυτές τις τροπολογίες, πέρα από το θέμα αρχής και επιστροφής στην αρχική συμφωνία, υπάρχουν και σοβαρά ουσιαστικά επιχειρήματα που ανακοίνωσε ο εισηγητής σε όλους τους βουλευτές του ΕΚ με ξεκάθαρο και εύγλωττο τρόπο, και έτσι δεν είναι ανάγκη να επαναληφθούν τώρα.
<P>
Αρκεί να πω ότι η Ομάδα μου παραμένει πιστή και θα σεβαστεί τη συμφωνία της με τον εισηγητή για τη συμβιβαστική δέσμη και ελπίζει ότι το ίδιο θα κάνουν και οι άλλες πολιτικές ομάδες. Πρέπει όλοι να θυμόμαστε ότι τα μικρά, βραχυπρόθεσμα τοπικά ή εθνικά οφέλη δεν πρέπει να επισκιάζουν μεγάλους, μακροπρόθεσμους παγκόσμιους στόχους.
<P>
Τέλος, επιτρέψτε μου να βεβαιώσω και πάλι τους ισπανούς συναδέλφους ότι οι κάτοικοι του Αλμαντέν θα έχουν την πλήρη υποστήριξή μου στα δίκαια αιτήματά τους που, κατά τη γνώμη μου, μπορούν να επιτευχθούν όλα με τη συμβιβαστική δέσμη και όχι με την αντίθεση σε αυτήν.
<SPEAKER ID="503" NAME="Carl Schlyter">
εξ ονόματος της Ομάδας Verts/ALE. - (SV) Κύριε Πρόεδρε, θα ήθελα να ευχαριστήσω τον κ. Παπαδημούλη που διευκόλυνε την καλή συνεργασία. Θεωρώ και εγώ ότι η συνεργασία με το Συμβούλιο ήταν καλή, μολονότι είχαμε διαφωνίες ως προς το περιεχόμενο.
<P>
Καταρχάς, πρέπει να υπογραμμίσουμε ότι ο υδράργυρος είναι ένα τοξικό και επικίνδυνο βαρύ μέταλλο. Αρχίζω εκφράζοντας κάποιες επικρίσεις. Θεωρώ παράδοξο ότι, ενώ απαγορεύουμε την εξαγωγή επικίνδυνων αποβλήτων και σταματάμε στην πράξη να χρησιμοποιούμε οι ίδιοι γενικά τον υδράργυρο, προσπαθούμε να καθυστερήσουμε την απαγόρευση εξαγωγής για να έχει η βιομηχανία τον χρόνο να εξαντλήσει τα αποθέματά της πριν χαρακτηριστούν απόβλητα. Πρόκειται για ένα επικίνδυνο χημικό που γνωρίζουμε ότι θα περάσει στο περιβάλλον από το ξέπλυμα του χρυσού και θα καταστρέψει το περιβάλλον σε άλλες χώρες. Εγώ πραγματικά θα ήθελα να αρχίσει η απαγόρευση πολύ νωρίτερα.
<P>
Όμως, ο συμβιβασμός είναι συμβιβασμός. Μπορώ, αντίθετα, να είμαι ικανοποιημένος γιατί τώρα περιλαμβάνονται στη νομοθεσία τα προαιρετικά μέτρα της βιομηχανίας, και έτσι θα εφαρμοστούν πραγματικά, και γιατί θα συμπεριληφθούν στην απαγόρευση εξαγωγής όλα τα απαραίτητα πρόσθετα όπως η κιννάβαρη, τα οξείδια και ο καλομέλας. Έτσι καταλήξαμε τουλάχιστον σε μια περιεκτική νομοθεσία.
<P>
Αναφορικά με το πώς θα αντιμετωπίσουμε τα απόβλητα, μιλάμε για αρκετά μικρές ποσότητες. Φανταστείτε 10 000 τόνους υγρού υδραργύρου. Δεν θα καταλάμβανε μεγάλο χώρο, στην πραγματικότητα θα χωρούσε εδώ μπροστά από το βήμα - αυτό αντιστοιχεί σε όγκο 10 κυβικών μέτρων, όχι παραπάνω. Παρόλα αυτά, είναι μια τεράστια ποσότητα υδραργύρου, πραγματικά πολλά μόρια. Δεν πρέπει να απελευθερώσουμε ούτε ένα από αυτά στο περιβάλλον. Ο μόνος τρόπος για να εφαρμόσουμε πραγματικά την κοινοτική νομοθεσία για τα απόβλητα είναι να μην γίνεται μόνιμη διάθεση υδραργύρου σε υγρή μορφή. Ως εκ τούτου, για την Ομάδα μου το άρθρο 7 ήταν καίριο για να λυθεί το θέμα, το άρθρο δηλαδή στο οποίο επιστρέφουμε στο θέμα της στερεοποίησης αποβλήτων. Δεν μπορούμε να επιτύχουμε μόνιμη διάθεση εάν δεν εξετάσουμε εκ νέου αυτήν τη μέθοδο. Σήμερα ικανοποιήθηκα διότι έλαβα ένα ηλεκτρονικό μήνυμα από μια σουηδική οργάνωση αποβλήτων (det svenska avfallsbolaget) που λέει ότι τώρα κατασκευάζεται πιλοτική εγκατάσταση που μπορεί ήδη να επεξεργαστεί 500 kg αποβλήτων και να τα μετατρέψει σε αδιάλυτη, στερεά μορφή. Όταν επανέλθουμε στο θέμα το 2010, είμαι βέβαιος ότι η διάθεση σε στερεά μορφή θα είναι μια ασφαλής μέθοδος συμβατή με την κοινοτική νομοθεσία.
<SPEAKER ID="504" NAME="Thomas Ulmer" AFFILIATION="PPE-DE">
- (DE) Κύριε Πρόεδρε, κύριε Επίτροπε, κυρίες και κύριοι, όπως μόλις είπε ο κ. Schlyter, δέκα χιλιάδες τόνοι είναι μια πολύ μεγάλη ποσότητα. Για να σας δώσω μια ιδέα για το μέγεθός της: είναι αρκετή για να δηλητηριάσει περίπου 4 εκατομμύρια ανθρώπους την ημέρα.
<P>
Πριν από έναν χρόνο, συζητήσαμε το θέμα σε πρώτη ανάγνωση. Συμφωνήθηκε επαρκής ρύθμιση για τις ενώσεις μεταλλικού υδραργύρου και τον υδράργυρο. Εξασφαλίστηκε ότι το υλικό αυτό δεν θα επιστρέψει στην Ευρωπαϊκή Ένωση και εκτιμήθηκε επαρκώς και η ασφαλής αποθήκευσή του. Οι σημερινοί περιορισμοί είναι εύλογοι δεδομένης της αυξανόμενης τοξικότητας του υδραργύρου, μολονότι θα ήθελα οι περιορισμοί να είναι πολύ ευρύτεροι σε πολλούς τομείς. Ο συμβιβασμός λειτουργεί πολύ καλά, και στο σημείο αυτό θα ήθελα να συγχαρώ τον κ. Παπαδημούλη για την εργασία του, που δεν εκπληρώνει βέβαια όλες τις προσδοκίες, εκπληρώνει όμως πολλές από αυτές.
<P>
Ως πρώην τοπικός και περιφερειακός πολιτικός, καταλαβαίνω επίσης πολύ καλά τους ισπανούς συναδέλφους μας που πρέπει να βρουν μια λύση για το πρόβλημα του Αλμαντέν που θα είναι βατή για όλους. Ο συμβιβασμός, όμως, είναι τόσο πολύτιμος ώστε δεν πρέπει να επιτρέψουμε να αποτύχει εξαιτίας αυτού του θέματος. Προφανώς υπάρχει ακόμα αρκετός χρόνος πριν από την αυριανή ψηφοφορία για να κάνει μια ανάλογη δήλωση η Επιτροπή. Είναι σημαντικό να εγκρίνουμε τώρα τον συμβιβασμό γιατί διαφορετικά υπάρχει κίνδυνος να μην καταλήξουμε σε συμφωνία σε αυτήν την κοινοβουλευτική περίοδο.
<P>
Θα ήθελα να αναφερθώ σε ένα ακόμα θέμα: η στρατηγική για τον υδράργυρο δεν είναι ακόμα πλήρης. Οι δύο ομάδες εμπειρογνωμόνων της Επιτροπής εξακολουθούν να χαρακτηρίζουν το αμάλγαμα ασφαλές. Δεν μπορώ να συμφωνήσω με την άποψη αυτή.
<SPEAKER ID="505" NAME="Pilar Ayuso" AFFILIATION="PPE-DE">
(ES) Κύριε Πρόεδρε, κύριε Επίτροπε, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών επανέφερε ορισμένες τροπολογίες που αφορούν το Αλμαντέν, το μεγαλύτερο και παλαιότερο ορυχείο στον κόσμο, οι οποίες είχαν εγκριθεί από μια μεγάλη πλειοψηφία κατά την πρώτη ανάγνωση.
<P>
Το ορυχείο του Αλμαντέν έκλεισε το 2003. Το Αλμαντέν είναι, όμως, ο μεγαλύτερος εξαγωγέας υδραργύρου στην Ευρωπαϊκή Ένωση και εξακολουθεί να έχει σημαντική οικονομική δραστηριότητα που συνδέεται με τον υδράργυρο, διότι τον πωλεί μέσω των συμβάσεων που υπογράφηκαν από την εταιρεία Mayasa με άλλες εταιρείες του τομέα των χλωριούχων αλκαλίων. Οι συμβάσεις αυτές ισχύουν μέχρι τον Μάιο του 2011.
<P>
Το Αλμαντέν πρέπει να αναφερθεί ρητά στον κανονισμό γιατί είναι η μόνη περιοχή της Ευρωπαϊκής Ένωσης που επηρεάζεται άμεσα και αρνητικά από την απαγόρευση των εξαγωγών και γιατί έχει τους καλύτερους τεχνίτες και εμπειρογνώμονες για τον χειρισμό του υδραργύρου.
<P>
Επίσης, το ορυχείο έχει τη δυνατότητα αποθήκευσης όλου του υγρού υδραργύρου στην Ευρωπαϊκή Ένωση σε βάθος 200 μέτρων, σε έναν θύλακο από βράχο χαλαζίτη και ηφαιστειακό βράχο με μεγάλο βαθμό αδιαπερατότητας, όπως επιβεβαίωσε ο διευθυντής βιώσιμης ανάπτυξης και ολοκλήρωσης της ΓΔ Περιβάλλοντος της Ευρωπαϊκής Επιτροπής κ. Mäkelä και ο σλοβένος υπουργός Περιβάλλοντος που επισκέφθηκαν την περιοχή τον Μάρτιο του 2007.
<SPEAKER ID="506" NAME="Milan Gaľa" AFFILIATION="PPE-DE">
(SK) Κύριε Πρόεδρε, σας ευχαριστώ που μου δώσατε τον λόγο. " έκθεση του συναδέλφου κ. Παπαδημούλη αναφέρει το οδοντιατρικό αμάλγαμα ως μια πηγή υδραργύρου στην Ευρώπη. Επιτρέψτε μου να αναφέρω ορισμένα ενδιαφέροντα αριθμητικά στοιχεία. Οι στοματολόγοι χρησιμοποιούν στην Ευρωπαϊκή Ένωση 125 τόνους υδραργύρου ετησίως και κάνουν περισσότερες από 200 εκατομμύρια εμφράξεις υδραργύρου ετησίως. Οι πολίτες μας έχουν παραπάνω από 1 100 τόνους υδραργύρου στα στόματά τους. Κατά την επεξεργασία και τη χρήση του οδοντικού αμαλγάματος, κατά τη διαδικασία αφαίρεσης των αρχικών εμφράξεων και την αποτέφρωση νεκρών δημιουργούνται απόβλητα αμαλγάματος με περιεκτικότητα 50% σε υδράργυρο. Μια άλλη πηγή υδραργύρου είναι τα δόντια που εξάγονται και η πιθανή διαρροή στα υπόγεια ύδατα μετά από την ταφή νεκρών.
<P>
Επίσης, ο οδοντικός υδράργυρος διαχέεται στην ατμόσφαιρα στο πλαίσιο της αποτέφρωσης αποβλήτων των κοινοτήτων. Αν ληφθούν όλα αυτά υπόψη, οι οδοντιατρικές πρακτικές έχουν τη δεύτερη ή τρίτη θέση στην παραγωγή αποβλήτων υδραργύρου στην Ευρωπαϊκή Ένωση. Χαίρομαι γιατί στην έκθεση εκφράζονται και αυτά τα γεγονότα.
<SPEAKER ID="507" NAME="Bogusław Liberadzki" AFFILIATION="PSE">
(PL) " θέση της Ομάδας των Σοσιαλιστών στο Ευρωπαϊκό Κοινοβούλιο και ταυτόχρονα η άποψη της Ισπανίας παρουσιάστηκε από τον συνάδελφό μου κ. Martínez Martínez. Ως εκ τούτου, δεν θα ήθελα να μιλήσω τόσο για τον υδράργυρο όσο για το συγκεκριμένο παράδειγμα μιας περιφέρειας της οποίας αλλάζει ριζικά η κύρια δραστηριότητα. Ως εκπρόσωπος μιας νέας χώρας που πέρασε από μια διαδικασία μετασχηματισμού στις αρχές της δεκαετίας του '90, γνωρίζω τα προβλήματα που αντιμετωπίζουν οι περιφέρειες. Γι' αυτό θέλω να υπογραμμίσω με μεγάλη ικανοποίηση ότι η Ευρωπαϊκή Ένωση και το Κοινοβούλιο δεν προτίθενται να εγκαταλείψουν το Αλμαντέν στην τύχη του. Το αν θα φθάσουν δύο εκατομμύρια ευρώ είναι άλλη ιστορία. Το πιο σημαντικό, όμως, είναι ο τρόπος με τον οποίο προσεγγίζουμε το θέμα, που είναι εξαιρετικά πολύτιμος.
<SPEAKER ID="508" NAME="Avril Doyle" AFFILIATION="PPE-DE">
(EN) Κύριε Πρόεδρε, θα ήθελα να ευχαριστήσω όλους όσοι συμμετείχαν στη συζήτηση. Δεν καταλαβαίνω γιατί ο εισηγητής διακύβευσε μια συμφωνία σε δεύτερη ανάγνωση και την έγκριση του κανονισμού πριν από τις συζητήσεις του προγράμματος του Ο"Ε για το περιβάλλον τον Οκτώβριο του 2008, όπου ελπίζω ότι θα επιτύχουμε μια νομικά δεσμευτική συμφωνία σε αυτόν τον εξαιρετικά σημαντικό τομέα.
<P>
Την διακύβευσε εξαιτίας της έλλειψης συνεργασίας του κατά τον τριμερή διάλογο και τις συζητήσεις. Ίσως ο Επίτροπος να καταλαβαίνει γιατί δεν παραχωρήθηκε σε όλους τους σκιώδεις εισηγητές ή τουλάχιστον στους κυριότερους από αυτούς, οι οποίοι έδειχναν ενδιαφέρον, το προνόμιο των συζητήσεων σε αυτό το στάδιο.
<P>
Από διαδικαστική άποψη έχω σοβαρές επιφυλάξεις για το τι συνέβη, που πόλωσε μια πολύ σημαντική συζήτηση και μια πολύ σημαντική έκθεση η οποία διαφορετικά θα μπορούσε πολύ εύκολα να ολοκληρωθεί με την αυριανή ψηφοφορία.
<SPEAKER ID="509" NAME="Σταύρος Δήμας">
Μέλος της Επιτροπής. - Κύριε Πρόεδρε, αξιότιμα Μέλη του Κοινοβουλίου, βάσει του συμφωνηθέντος κειμένου, ο υδράργυρος που δεν χρησιμοποιείται πλέον στη βιομηχανία χλωριούχων αλκαλίων ή παράγεται σε άλλες βιομηχανικές εργασίες θα θεωρείται ως απόβλητο και θα αποθηκεύεται με ασφάλεια μόλις αρχίσει να ισχύει η απαγόρευση των εξαγωγών, δηλαδή στις 15 Μαρτίου του 2011.
<P>
Το αργότερο, την 1η Ιανουαρίου του 2010 η Επιτροπή θα οργανώσει ανταλλαγή πληροφοριών μεταξύ των κρατών μελών και άλλων ενδιαφερομένων μερών, ούτως ώστε να εξεταστεί η σκοπιμότητα λήψης συμπληρωματικών μέτρων. Το αργότερο μέχρι την 1η Ιανουαρίου 2010, με βάση τα διαθέσιμα επιστημονικά στοιχεία και τις εν εξελίξει ερευνητικές δραστηριότητες για τις ασφαλείς επιλογές διάθεσης του υδραργύρου, η Επιτροπή θα προτείνει τις κατάλληλες προϋποθέσεις για τις εγκαταστάσεις και τα κριτήρια αποδοχής όσον αφορά τον μεταλλικό υδράργυρο. Τα κράτη μέλη θα παρακολουθούν την εφαρμογή του Κανονισμού και τις επιπτώσεις του στην αγορά και θα ενημερώνουν σχετικά την Επιτροπή. Εφόσον κριθεί σκόπιμο, ενδέχεται να προταθεί από την Επιτροπή αναθεώρηση του Κανονισμού, το αργότερο στις 15 Μαρτίου του 2013.
<P>
Στην προτεινόμενη συμβιβαστική δέσμη έχουν περιληφθεί ορισμένες βασικές ρυθμίσεις. Οι σημαντικότερες είναι οι εξής: η απαγόρευση των εξαγωγών έχει επεκταθεί, ώστε να καλύπτει όχι μόνο τον μεταλλικό υδράργυρο αλλά και το κιννάβαρι, δύο κοινές ενώσεις του υδραργύρου, δηλαδή τον χλωριούχο υδράργυρο και το οξείδιο του υδραργύρου, καθώς και μείγματα περιεκτικότητας σε υδράργυρο άνω του 95% κατά βάρος, όπως είπε προηγουμένως ο κύριος Παπαδημούλης.
<P>
Έχει προστεθεί η ρητή απαγόρευση της ανάμειξης μεταλλικού υδραργύρου με άλλες ουσίες, με σκοπό τις εξαγωγές μεταλλικού υδραργύρου. Συμφωνήθηκε ένα αναθεωρημένο χρονοδιάγραμμα, το οποίο, όντως, είναι απαιτητικότερο από αυτό που προέβλεπε η αρχική πρόταση, εξασφαλίζοντας ταυτόχρονα επάρκεια χρόνου για τη λήψη των κατάλληλων μέτρων σε κάθε στάδιο. Προβλέφθηκε εξαίρεση για τις ενώσεις υδραργύρου που χρησιμοποιούνται για σκοπούς έρευνας και ανάπτυξης καθώς και για ιατρικούς ή αναλυτικούς σκοπούς.
<P>
Στις εταιρείες που δραστηριοποιούνται στους τομείς των χλωριούχων αλκαλίων και του καθαρισμού αερίων επιβάλλεται η υποχρέωση να γνωστοποιούν στην Επιτροπή και να δημοσιοποιούν πληροφορίες σχετικές με τις ποσότητες υδραργύρου που αποθηκεύονται ή που αποστέλλονται για διάθεση. Με ρήτρα αναθεώρησης, θεσπίζεται η υποχρέωση της Επιτροπής για επανεξέταση της κατάστασης και υποβολή σχετικής έκθεσης στο Ευρωπαϊκό Κοινοβούλιο και στο Συμβούλιο, προτείνοντας πρόσθετα μέτρα - εφόσον κριθεί σκόπιμο- το αργότερο στις 15 Μαρτίου 2013. " Επιτροπή είναι σε θέση να διαβεβαιώσει το Κοινοβούλιο ότι η εφαρμογή του Κανονισμού θα αποτελέσει αντικείμενο στενής παρακολούθησης και θα προταθούν έγκαιρα τα τυχόν απαιτούμενα περαιτέρω μέτρα.
<P>
Παράλληλα, η Επιτροπή εφαρμόζει τις άλλες δράσεις της οικείας στρατηγικής για τον υδράργυρο και διαπραγματεύεται δυναμικά τη λήψη διεθνών μέτρων στο πλαίσιο του προγράμματος των "νωμένων Εθνών για το περιβάλλον. " υιοθέτηση αυτού του Κανονισμού, πριν από τις συζητήσεις για την ανάληψη διεθνούς δράσης που έχουν προγραμματιστεί για τον Οκτώβριο του 2008, θα αποδείξει τη δέσμευση της Ευρωπαϊκής Ένωσης και θα ενισχύσει έγκαιρα την αξιοπιστία της μεταξύ των εταίρων της. Είναι λοιπόν απαραίτητο να συμφωνήσουμε σ' αυτό το συμβιβαστικό κείμενο.
<P>
Τέλος, κύριε Πρόεδρε, η Επιτροπή είναι σε θέση να αποδεχθεί το σύνολο των προτεινομένων συμβιβαστικών τροπολογιών, όπως συμφωνήθηκε κατά τις τριμερείς συζητήσεις, δηλαδή τις τροπολογίες 42 έως 63. Όπως είπα και προηγουμένως, είναι προφανές ότι η περιοχή Αλμαντέν θα μπορούσε θα ληφθεί υπόψη για την ασφαλή αποθήκευση του υδραργύρου, υπό την προϋπόθεση ότι θα πληροί τα κριτήρια που πρόκειται να καθοριστούν και ότι θα έχει τις απαραίτητες άδειες. " Επιτροπή πάντως, δεν μπορεί να δικαιολογήσει την προτεινόμενη προτεραιότητα μιας μόνο περιοχής στις τροπολογίες 37 έως 41 και, συνεπώς, δεν μπορεί να τις αποδεχθεί.
<SPEAKER ID="510" NAME="Δημήτριος Παπαδημούλης">
εισηγητής. - Κύριε Πρόεδρε, θα ήθελα για μια ακόμη φορά να ευχαριστήσω θερμά τους εισηγητές όλων των πολιτικών ομάδων, που χωρίς την αποδοτική συνεργασία μαζί τους σε όλα τα βήματα αυτής της μακροχρόνιας προσπάθειας και σε κάθε φάση του αποτελεσματικού -απ' ό,τι προέκυψε και από τη συζήτηση- τριμερούς διαλόγου, δεν θα μπορούσαμε να έχουμε πετύχει αυτόν τον ικανοποιητικό συμβιβασμό που διαφαίνεται.
<P>
" αρχική θέση του Συμβουλίου περιελάμβανε, κυρίες και κύριοι συνάδελφοι, μόνο μία από τις τροπολογίες του Ευρωπαϊκού Κοινοβουλίου. Με το συμβιβασμό που έχουμε μπροστά μας, σημαντικές θέσεις που υιοθέτησε το Ευρωπαϊκό Κοινοβούλιο στην πρώτη ανάγνωση συμπεριλαμβάνονται στη συμφωνία με το Συμβούλιο, με την εποικοδομητική συμβολή και της Επιτροπής. Αυτήν την κατάκτηση πρέπει να τη διασφαλίσουμε. Αντιμετωπίζω με κατανόηση τους προβληματισμούς και τα αιτήματα των Ισπανών συναδέλφων για το Αλμαντέν και υπενθυμίζω ότι και με δική μου εισήγηση είχαμε υιοθετήσει αυτήν τη διατύπωση στην πρώτη ανάγνωση. Οφείλουμε, όμως, να δούμε την πραγματικότητα κατάματα. Ούτε το Συμβούλιο, ούτε η Επιτροπή υιοθετούν αυτήν την πρόταση. Ακόμη και η Ισπανική κυβέρνηση στο πλαίσιο του Συμβουλίου δεν διετύπωσε ένα τέτοιο αίτημα. Αν το Ευρωπαϊκό Κοινοβούλιο αύριο εμφανιστεί "βασιλικότερο του Βασιλέως" στο θέμα του Αλμαντέν, κινδυνεύουμε να ακυρώσουμε μια σημαντική επιτυχία του Κοινοβουλίου και έναν ικανοποιητικό συμβιβασμό, να καθυστερήσουμε τη λήψη μέτρων υπέρ της δημόσιας υγείας και του περιβάλλοντος -καθώς σε ένα χρόνο λήγει η θητεία του παρόντος Ευρωκοινοβουλίου- και αναλαμβάνουμε τον μεγάλο κίνδυνο το Συμβούλιο να ξαναγυρίσει πίσω στο σημείο μηδέν, σε θέση που είχε αρχικά και η οποία απέχει πάρα πολύ από τη θέση που υιοθετήσαμε στην πρώτη ανάγνωση. Γι' αυτό σας καλώ να ψηφίσουμε αύριο αυτήν τη συμφωνία και ευχαριστώ και πάλι τους σκιώδεις εισηγητές, τους εκπροσώπους του Συμβουλίου και της Επιτροπής, για την κοινή προσπάθεια που κάναμε να πετύχουμε αυτήν τη συμφωνία.
<SPEAKER ID="511" NAME="Avril Doyle" AFFILIATION="PPE-DE">
(EN) Κύριε Πρόεδρε, θα το εκτιμούσα αν είχαν ασχοληθεί με την ερώτησή μου είτε η Επιτροπή είτε ο εισηγητής, βλέπω όμως ότι δεν συνέβη κάτι τέτοιο. Ίσως αυτό να αποτελεί από μόνο του μια δήλωση.
<SPEAKER ID="512" NAME="Πρόεδρος">
Ίσως να σας απαντήσουν γραπτώς.
<P>
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="513" NAME="Gyula Hegyi" AFFILIATION="PSE">
, γραπτώς. - (HU) Ο υδράργυρος είναι ένα από τα πιο γνωστά και επικίνδυνα βαρέα μέταλλα. Βλάπτει το νευρικό και το ανοσοποιητικό σύστημα και είναι ιδιαίτερα βλαβερό για τα βρέφη και τα παιδιά. Επιδοκιμάζω την πρωτοβουλία για την απαγόρευση των εξαγωγών υδραργύρου γιατί, παρά τους περιορισμούς που επιβλήθηκαν τα τελευταία χρόνια, η χρησιμοποίησή του δεν μειώθηκε σημαντικά. Αντί γι' αυτό, μετατοπίστηκε από τον ανεπτυγμένο κόσμο στις αναπτυσσόμενες χώρες. " Ευρωπαϊκή Ένωση είναι ο μεγαλύτερος εξαγωγέας στον κόσμο και ως, εκ τούτου, εάν τεθεί σε ισχύ αυτός ο κανονισμός, μπορούμε να ελπίζουμε ότι θα σημειωθεί περιορισμός της χρησιμοποίησης υδραργύρου σε παγκόσμιο επίπεδο.
<P>
Όταν χρησιμοποιείται ο υδράργυρος, μπορεί να περάσει και σε τρόφιμα που μετά εμφανίζονται σε αγορές της Ευρωπαϊκής Ένωσης. Για τον λόγο αυτόν, δεν έχουμε μόνο παγκόσμια ευθύνη για τη μείωση της ρύπανσης από τον υδράργυρο στον αναπτυσσόμενο κόσμο, αλλά είναι και προς το δικό μας συμφέρον.
<P>
Θεωρώ προσωπική επιτυχία και επιτυχία της Ομάδας των Σοσιαλιστών στο Ευρωπαϊκό Κοινοβούλιο το γεγονός ότι η απαγόρευση των εξαγωγών περιλαμβάνει και τον καλομέλα υδράργυρο, δεδομένου ότι ο υδράργυρος μπορεί εύκολα να μετατραπεί σε καλομέλα και το κόστος της εκ νέου μετατροπής του σε υδράργυρο είναι ελάχιστο. Εάν δεν περιλαμβάναμε αυτήν τη διάταξη, θα ήταν εύκολο για τους εξαγωγείς μεταλλικού υδραργύρου να αποφύγουν τη συμμόρφωση με τον κανονισμό.

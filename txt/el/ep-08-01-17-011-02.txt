<CHAPTER ID="011-02">
2. Η κατάσταση στη Λαϊκή Δημοκρατία του Κονγκό και ο βιασμός ως έγκλημα πολέμου (συζήτηση)
<SPEAKER ID="180" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με την κατάσταση στη Λαϊκή Δημοκρατία του Κονγκό και τον βιασμό ως έγκλημα πολέμου.
<SPEAKER ID="181" NAME="Raül Romeva i Rueda">
συντάκτης. - (ES) Κυρία Πρόεδρε, η σεξουαλική βία και ιδιαίτερα ο βιασμός ως όπλο πολέμου δεν είναι, δυστυχώς, ένα νέο ζήτημα.
<P>
Δεν είναι ζήτημα ήσσονος σημασίας το γεγονός ότι τα άρθρα 7 και 8 του Καταστατικού της Ρώμης για τη σύσταση Διεθνούς Ποινικού Δικαστηρίου ορίζουν ότι ο βιασμός, η σεξουαλική δουλεία, ο εξαναγκασμός σε πορνεία, η εξαναγκαστική εγκυμοσύνη και η εξαναγκαστική στείρωση, ή κάθε άλλη μορφή σεξουαλικής βίας, ορίζονται ως εγκλήματα κατά της ανθρωπότητας και εγκλήματα πολέμου και εξισώνονται, από την άποψη της αντιμετώπισης και δίωξης, με μορφή βασανιστηρίου και σοβαρό έγκλημα πολέμου ανεξαρτήτως του κατά πόσον οι πράξεις αυτές τελέστηκαν κατά τη διάρκεια ένοπλων συγκρούσεων.
<P>
Ο πόλεμος στη Λαϊκή Δημοκρατία του Κονγκό δείχνει σε ποιον βαθμό αυτό το θέμα χρήζει περισσότερης προσοχής από αυτήν που έχει λάβει μέχρι στιγμής. Υπάρχουν δεκάδες χιλιάδες καταγγελίες για βιασμούς ή σεξουαλικές επιθέσεις ετησίως στην περιοχή. Πολλά από αυτά τα συμβάντα, επιπλέον, λαμβάνουν χώρα σε καταυλισμούς εκτοπισθέντων ατόμων ή προσφύγων και συχνά διαπράττονται από κυβερνητικά στρατεύματα, ομάδες ανταρτών ή άλλες δυνάμεις.
<P>
Επομένως, θεωρώ ότι είναι εξαιρετικά σημαντικό αυτό το Κοινοβούλιο όχι μόνο να καταδικάσει αυτές τις πρακτικές αλλά και να παροτρύνει τις αρχές της Λαϊκής Δημοκρατίας του Κονγκό να θέσουν άμεσα τέλος σε αυτές τις πρακτικές, να τις ερευνήσουν, να τις παραπέμψουν σε δίκη και να εξασφαλίσουν καταδίκες καθώς και να διασφαλίσουν την προστασία των θυμάτων, των μαρτύρων και των συγγενικών μελών.
<P>
Πρέπει επίσης να υπενθυμίσουμε στα θεσμικά μας όργανα ότι το ψήφισμα αριθ. 1325 του Συμβουλίου Ασφαλείας των "νωμένων Εθνών επισημαίνει την ευθύνη των κρατών μελών για τον τερματισμό της ατιμωρησίας και τη δίωξη των υπευθύνων για τη διάπραξη εγκλημάτων κατά της ανθρωπότητας και εγκλημάτων πολέμου, συμπεριλαμβανομένων των εγκλημάτων που σχετίζονται με σεξουαλική ή άλλης μορφής βία σε βάρος γυναικών και κοριτσιών.
<SPEAKER ID="182" NAME="Erik Meijer " AFFILIATION="GUE/NGL">
συντάκτης. - (NL) Κυρία Πρόεδρε, τα ευρωπαϊκά κράτη ένωσαν φυλές σε αποικίες στην Αφρική που δεν είχαν καλές σχέσεις μεταξύ τους και χώρισαν άλλες φυλές χαράσσοντας σύνορα καταμεσής των εδαφών τους. " Λαϊκή Δημοκρατία του Κονγκό, μια τεράστια έκταση με πληθώρα φυλετικών ομάδων, δεν είχε την ευκαιρία να οδηγηθεί στην ανεξαρτησία αναπτύσσοντας σταδιακά αυτοδιοίκηση κατά τη διάρκεια της βελγικής αποικιοκρατίας πριν από το 1960. Δεν έγινε καμία προετοιμασία για αποαποικιοποίηση: ξαφνικά έγινε αναπόφευκτη όταν η Αγγλία και η Γαλλία παραχώρησαν ανεξαρτησία στις μικρότερες γειτονικές αποικίες τους στα τέλη της δεκαετίας του 1950, εν μέρει συνεπεία των απελευθερωτικών αγώνων στο Μαρόκο, την Τυνησία, την Αλγερία και την Κένυα.
<P>
Έκτοτε, το Κονγκό αποτελεί μια μόνιμη εμπόλεμη ζώνη. Στα πρώτα χρόνια επικρατούσε η σύγκρουση μεταξύ του Kasavubu από τα δυτικά, του Lumumba από τα βορειοανατολικά και του Tshombe στα νοτιοανατολικά. Καθένας τους εκπροσωπούσε διαφορετική ιδεολογία και συμφέροντα αλλά, κυρίως, ήταν δημοφιλείς σε περιορισμένα τμήματα του πληθυσμού του Κονγκό.
<P>
" σκληρή στρατιωτική δικτατορία του κερδοσκόπου Mobutu κράτησε τη χώρα ενωμένη για χρόνια σε καθεστώς φαινομενικής ειρήνης, αλλά οι διαφορές δεν γεφυρώθηκαν ποτέ. Οι πρόσφατες εκλογές δεν κατάφεραν επίσης να φέρουν ενότητα ή καλή συνεργασία. " χώρα εξακολουθεί να αποτελεί μια περιοχή συγκρούσεων με εύκαμπτα σύνορα, όπου, όπως και τη δεκαετία του 1960, το πρόβλημα είναι ο καθορισμός των εθνοτικών περιοχών και ο έλεγχος των μεταλλευτικών εδαφών. Οι ξένες εταιρείες ωφελήθηκαν από αυτό. " σύγκρουση τώρα φαίνεται ότι έχει να κάνει με το ποια από τις πολυάριθμες φυλετικές ομάδες θα επικρατήσει έναντι των υπολοίπων. Όπως έχουν τώρα τα πράγματα, το μέλλον του Κονγκό δεν φαίνεται να έχει προοπτικές.
<P>
Οι αγριότητες που αναφέρονται στο ψήφισμα, συμπεριλαμβανομένης της γενικής ανομίας και των συχνών βιασμών γυναικών, συνδέονται με αυτό το χάος. " νομοθεσία του 2006 κατά της σεξουαλικής βίας δεν θα λύσει αυτό το πρόβλημα, για όσο θα υφίσταται η σύγκρουση και θα υπάρχουν τόσα πολλά άτομα χωρίς μόνιμο τόπο διαμονής.
<P>
Το ψήφισμα ορθώς κάνει αναφορά στον ρόλο των κυβερνητικών εκπροσώπων, των ειρηνευτικών δυνάμεων, των οργανισμών παροχής βοήθειας: τα μέλη τους πρέπει να κάνουν ό,τι μπορούν για να αποτρέψουν ανάλογες αγριότητες χωρίς να παρασύρονται σε αυτές και οι ίδιοι. " αναγνώριση του βιασμού, της εξαναγκαστικής εγκυμοσύνης, της σεξουαλικής εκμετάλλευσης και άλλων μορφών σεξουαλικής βίας ως εγκλημάτων πολέμου από την Ευρωπαϊκή Ένωση και τα "νωμένα Έθνη αποτελεί προϋπόθεση, αλλά η εξάλειψη του εδάφους που τρέφει αυτήν τη βία θα πρέπει να συμβεί επί τόπου.
<SPEAKER ID="183" NAME="Ryszard Czarnecki " AFFILIATION="UEN">
συντάκτης. (PL) Κυρία Πρόεδρε, ήμουν στη Λαϊκή Δημοκρατία του Κονγκό μόλις πριν από τρεις εβδομάδες, συνεπώς η γνώση μου για την κατάσταση δεν προέρχεται αποκλειστικά από τα έγγραφα, αν και αυτά είναι πολύ σημαντικά.
<P>
Πρόκειται για μια πραγματικά δύστυχη χώρα, η οποία έχει υποστεί συχνές αλλαγές ονομασιών. Λεγόταν Κονγκό, αργότερα έγινε Ζαΐρ και τώρα είναι γνωστή ως Λαϊκή Δημοκρατία του Κονγκό. Ωστόσο, οι μαζικές μετακινήσεις του πληθυσμού της ήταν πολύ συχνότερες από τις αλλαγές της ονομασίας της. Τα ανά χείρας έγγραφα αναφέρουν ότι μόνο το περασμένο έτος 400 000 κάτοικοι της χώρας αυτής υποχρεώθηκαν να εγκαταλείψουν τα σπίτια τους. Ο συνολικός αριθμός των ανθρώπων που υποχρεώθηκαν να το κάνουν αυτό τα τελευταία χρόνια είναι τετραπλάσιος και ανέρχεται σε 1,5 εκατομμύριο.
<P>
Πρέπει επίσης να αναφερθώ στη χρήση του βιασμού ως όπλου που χρησιμοποιείται εσκεμμένα για πολιτικούς σκοπούς τόσο από τους αντάρτες από την πλευρά των επαναστατών όσο και από την αστυνομία και τον στρατό από την πλευρά της κυβέρνησης. Αυτό το φαινόμενο είναι άνευ προηγουμένου και η Αφρικανική Ένωση είναι εντελώς ανίσχυρη να το αντιμετωπίσει.
<SPEAKER ID="184" NAME="Tadeusz Zwiefka " AFFILIATION="PPE-DE">
συντάκτης. (PL) Κυρία Πρόεδρε, πιστεύω ακράδαντα ότι οι λέξεις "Λαϊκή Δημοκρατία" που αποτελούν τμήμα της επίσημης ονομασίας του Κονγκό ακούγονται κάπως ψεύτικες σήμερα, διότι σε αυτήν ακριβώς τη χώρα εκτυλίσσεται μπροστά στα μάτια μας μία από τις χειρότερες ανθρωπιστικές κρίσεις των τελευταίων ετών.
<P>
Πάνω από 650 000 άνθρωποι μετακινούνται διαρκώς μέσα στη χώρα. Σε μία μόνο επαρχία, στο Kivu, το 80% των οικογενειών έχουν εκτοπισθεί κατά τη διάρκεια των τελευταίων πέντε ετών, περίπου 10 000 γυναίκες πέφτουν κάθε μήνα θύματα βιασμού και δεκάδες χιλιάδες παιδιά γίνονται στρατιώτες. Στη Λαϊκή Δημοκρατία του Κονγκό, η διέλευση των στρατευμάτων συνοδεύεται από κάθε πιθανή μορφή εγκλήματος κατά του άμαχου πληθυσμού, όπως βιασμοί, δολοφονίες και λεηλασίες. " σεξουαλική βία χρησιμοποιείται για να τρομοκρατούνται και να τιμωρούνται οι κάτοικοι της Λαϊκής Δημοκρατίας του Κονγκό που υποστήριξαν τη λάθος πλευρά στη σύγκρουση. Είναι μάλιστα τόσο διαδεδομένη ώστε, σύμφωνα με τους "Γιατρούς Χωρίς Σύνορα", το 75% όλων των βιασμών στον κόσμο λαμβάνουν χώρα στα ανατολικά της Λαϊκής Δημοκρατίας του Κονγκό. Ο βιασμός συνοδεύεται από βάρβαρα βασανιστήρια, όπως ξυλοδαρμός με ρόπαλα και ακρωτηριασμός με μαχαίρια. Πολλές νεαρές γυναίκες εξαναγκάζονται σε σεξουαλική δουλεία.
<P>
Δεν πρέπει να ξεχνάμε ότι η μεγαλύτερη ειρηνευτική δύναμη του Ο"Ε στον κόσμο, αποτελούμενη από 17 000 στρατιώτες, είναι αναπτυγμένη αυτήν τη στιγμή στη Λαϊκή Δημοκρατία του Κονγκό. Ποιος είναι ο βασικός τρόπος πρόληψης της σεξουαλικής βίας; Τα συνθήματα στους τοίχους που αναφέρουν ότι ο βιασμός είναι απάνθρωπος. Το πιο ανησυχητικό γεγονός είναι ότι και οι ίδιοι οι στρατιώτες του Ο"Ε έχουν εμπλακεί σε αυτό το σκάνδαλο. Σε περισσότερες από μία περιπτώσεις, ερευνητές του Ο"Ε διαπίστωσαν ότι στρατιώτες του Ο"Ε εξανάγκασαν κορίτσια από το Κονγκό σε πορνεία. Ωστόσο, έχει αποδεχτεί εντελώς αδύνατον να τιμωρηθούν οι εν λόγω στρατιώτες, διότι οι διοικητές των μονάδων τους έκαναν ό,τι μπορούσαν για να εμποδίσουν τη δίωξη. Οι στρατιώτες διέπραξαν βία αντί να παράσχουν προστασία από αυτήν σε περισσότερες από μία περιπτώσεις, και αυτά τα περιστατικά γίνονται όλο και περισσότερα. Αυτό μόνο ως σκάνδαλο μπορεί να χαρακτηριστεί.
<P>
Θέλω να απευθύνω έκκληση στη διεθνή κοινότητα να υποστηρίξει την ανάληψη άμεσης αποφασιστικής δράσης για τον εντοπισμό και την τιμωρία των υπευθύνων για εγκλήματα σεξουαλικής φύσεως. Θα ήθελα επίσης να τονίσω ότι οι χώρες που στέλνουν στρατιωτικές μονάδες στην περιοχή υπό την αιγίδα του Ο"Ε είναι υπεύθυνες για τη διεξαγωγή δέουσας έρευνας όσον αφορά τους ισχυρισμούς για εγκληματική συμπεριφορά από προσωπικό που συμμετέχει σε ειρηνευτικές αποστολές.
<P>
Κατανοώ ότι οι επιλογές της Ευρωπαϊκής Ένωσης σε ό,τι αφορά την επίλυση συγκρούσεων αυτού του είδους είναι περιορισμένες. Εντούτοις, ζητώ να διατεθούν πόροι για τη διοργάνωση ειρηνευτικής διάσκεψης στο Kivu. " ενίσχυση της Ευρωπαϊκής Ένωσης πρέπει να διοχετευτεί για την παροχή ιατρικής, νομικής και κοινωνικής βοήθειας προς όλα τα θύματα σεξουαλικών εγκλημάτων.
<P>
Ελπίζω ότι η Ευρωπαϊκή Ένωση και ο Ο"Ε θα αναγνωρίσουν επισήμως ότι όλα τα είδη εγκλημάτων σεξουαλικής φύσης είναι εγκλήματα κατά της ανθρωπότητας.
<SPEAKER ID="185" NAME="Josep Borrell Fontelles">
συντάκτης. - (ES) Κυρία Πρόεδρε, η περιγραφή της σεξουαλικής βίας στο Kivu του Κονγκό προκαλεί ένα αναπόφευκτο συναίσθημα αποστροφής. Οι συνάδελφοί μας περιέγραψαν αυτό που συμβαίνει εκεί, και δεν προτίθεμαι να το επαναλάβω. Δεν πρέπει απλώς να το καταδικάσουμε, αφού αυτό θα μας καθιστούσε φωνή βοώντος εν τη ερήμω: πρέπει να κάνουμε κάτι για να το σταματήσουμε, και αυτό που μπορούμε να κάνουμε είναι να ασκήσουμε πίεση στην κυβέρνηση του Κονγκό, επειδή δεν διαπράττουν μόνο οι αντάρτες αλλά και οι ένοπλες δυνάμεις της αυτού του είδους τις φρικαλεότητες, που αποσκοπούν να ταπεινώσουν τις γυναίκες και να υπονομεύσουν τις ηθικές βάσεις της κοινωνίας στην οποία ζουν.
<P>
Πρέπει να πείσουμε τα "νωμένα Έθνη και την Ευρωπαϊκή Ένωση να χαρακτηρίσουν τη σεξουαλική βία έγκλημα κατά της ανθρωπότητας. Πρέπει να ζητήσουμε από την Επιτροπή να διαθέσει κονδύλια αναπτυξιακής βοήθειας στο Κονγκό, πρωτίστως και ως προτεραιότητα για την αρωγή των θυμάτων: νομική βοήθεια, κοινωνική βοήθεια και ιατρική βοήθεια.
<P>
Πρέπει να αναγκάσουμε το προσωπικό των "νωμένων Εθνών που βρίσκεται επιτόπου να δώσει προτεραιότητα στην υπεράσπιση των θυμάτων και στην αναζήτηση των υπευθύνων, και για να γίνει αυτό πρέπει να ενισχύσουμε την εντολή της αποστολής του Οργανισμού "νωμένων Εθνών στη Λαϊκή Δημοκρατία του Κονγκό, προκειμένου να εμπλακεί πιο άμεσα στην πρόληψη αυτών των συμβάντων.
<P>
Τέλος, πρέπει να απαιτήσουμε από εκείνους που συμμετέχουν στη διάσκεψη του Kivu να παράγουν μια σειρά από συγκεκριμένα αποτελέσματα απαιτώντας δικαιοσύνη και ανάληψη ευθυνών, διότι αν, μετά από όλα όσα έχουν συμβεί, οι βιαστές χαίρουν τελικά ατιμωρησίας φορώντας τις στολές του επίσημου στρατού της Δημοκρατίας του Κονγκό, τα θύματα θα ταπεινώνονται δύο φορές - πρώτα κατά τη διάρκεια του ίδιου του βιασμού, και ξανά όταν βλέπουν ότι οι θύτες παραμένουν ατιμώρητοι.
<P>
Αυτό μπορούμε και αυτό πρέπει να κάνουμε. Είμαι σίγουρος ότι η Επιτροπή θα το λάβει αυτό δεόντως υπόψη της και θα αναδιοχετεύσει τα κονδύλια αναπτυξιακής βοήθειας για το Κονγκό, όπως ζήτησα, για την αρωγή των θυμάτων και την πρόληψη της συνέχισης αυτής της βάρβαρης κατακρεούργησης της αξιοπρέπειας των γυναικών.
<SPEAKER ID="186" NAME="Urszula Gacek">
εξ ονόματος της Ομάδας PPE-DE. - (PL) Κυρία Πρόεδρε, το κείμενο του ανά χείρας ψηφίσματος περιέχει ανησυχητικά στοιχεία. Πρέπει να λάβουμε υπόψη, ωστόσο, ότι πίσω από αυτές τις στατιστικές βρίσκονται οι τραγωδίες μεμονωμένων γυναικών.
<P>
Θέλω να μεταφέρω στο Σώμα την ιστορία της Lumo. " Lumo έπεσε θύμα μαζικού βιασμού το 1994. " επίθεση ήταν τόσο βίαιη που αυτή η νεαρή γυναίκα υπέστη μόνιμες εσωτερικές βλάβες. Μετά από πολύχρονη θεραπεία και τέσσερεις χειρουργικές επεμβάσεις, δεν έχει ακόμα ανακτήσει την υγεία της και ίσως δεν θα αναρρώσει ποτέ πλήρως. Βίωσε την απόρριψη από τον μνηστήρα της, από τα περισσότερα μέλη της οικογένειάς της και από την κοινωνία. " μητέρα της και η αφρικανική φιλανθρωπική οργάνωση "HEAL Africa" αποτελούν το μόνο στήριγμά της. " οργάνωση "HEAL Africa" διατηρεί ένα νοσοκομείο στη Goma, που είναι η πρωτεύουσα των βιασμών της Λαϊκής Δημοκρατίας του Κονγκό. Το νοσοκομείο ειδικεύεται στη θεραπεία θυμάτων βάρβαρων περιστατικών σεξουαλικής βίας. Οι χειρουργοί είναι πολύ επιτυχημένοι και οι αποκαλούμενες "μητέρες" παρέχουν ψυχολογική υποστήριξη στα θύματα.
<P>
Το Σώμα πρέπει να επιδοκιμάσει αυτούς τους ανθρώπους για το έργο τους, αλλά η επιδοκιμασία μόνο δεν αρκεί. Πρέπει να σκεφτούμε πώς θα μπορέσουμε να τους παράσχουμε πρακτική βοήθεια. Οφείλουμε στη Lumo και στις χιλιάδες αδελφές της από το Κονγκό τη βοήθειά μας.
<P>
(Χειροκροτήματα)
<SPEAKER ID="187" NAME="Karin Scheele">
εξ ονόματος της Ομάδας PSE. - (DE) Κυρία Πρόεδρε, με το σημερινό ψήφισμα για την κατάσταση στη Λαϊκή Δημοκρατία του Κονγκό και τον βιασμό ως έγκλημα πολέμου, απευθύνουμε έκκληση προς την Ευρωπαϊκή Ένωση και τον Ο"Ε να αναγνωρίσουν επίσημα τον βιασμό, τον εξαναγκασμό σε εγκυμοσύνη, τη σεξουαλική δουλεία και άλλες μορφές σεξουαλικής βίας ως έγκλημα κατά της ανθρωπότητας και μορφή βασανισμού. Επίσης, ζητάμε να ασκηθεί πίεση στην κυβέρνηση του Κονγκό, προκειμένου να θέσει τέλος στην κατάσταση ατιμωρησίας αυτών των εγκλημάτων. Τα μέτρα αυτά είναι απαραίτητα για τη βελτίωση αυτής της απάνθρωπης κατάστασης στην οποία βρίσκονται εκατοντάδες χιλιάδες γυναικών.
<P>
" βία που υφίστανται οι γυναίκες στη Λαϊκή Δημοκρατία του Κονγκό ξεπερνά κάθε φαντασία. Στην επαρχία Kivu, πάνω από το ένα τρίτο του συνολικού αριθμού γυναικών έχουν υποστεί βιασμό, πολλές από αυτές κατ' επανάληψη για μεγάλες χρονικές περιόδους. " κατάσταση αυτή επικρατεί εδώ και πολλά χρόνια. Οι δράστες είναι στην πλειοψηφία τους στρατιώτες και των δύο πλευρών, μέλη των δυνάμεων ασφαλείας και της αστυνομίας του Κονγκό. " ειδική εισηγήτρια του Ο"Ε για τη βία κατά των γυναικών υπέβαλε την έκθεσή της τον περασμένο Σεπτέμβριο.
<P>
Οι πράξεις βίας που διαπράττουν τα στρατεύματα είναι αφάνταστα σκληρές και αποσκοπούν στην πλήρη σωματική και ψυχική εξόντωση των γυναικών. Το τραύμα του βιασμού γίνεται ακόμα χειρότερο από το γεγονός ότι πολλά από τα θύματα υφίστανται στη συνέχεια κοινωνική διάκριση και εξοστρακισμό από τις οικογένειες και τις κοινότητές τους. Αυτός είναι ένας από τους λόγους που καταγγέλλεται μόνο μικρό μέρος των βιασμών που διαπράττονται στην πραγματικότητα.
<P>
Επαναλαμβάνοντας αυτό που ήδη είπε ο κ. Fontelles, ζητάμε συνεπώς επέκταση της εντολής του Ο"Ε προκειμένου να συμπεριλάβει την προστασία του άμαχου πληθυσμού από πράξεις σεξουαλικής βίας. Πρέπει να εξεταστούν καλύτερα οι καταγγελίες σεξουαλικής κακομεταχείρισης σε βάρος μελών της ειρηνευτικής αποστολής του Ο"Ε και οι υπεύθυνοι πρέπει να λογοδοτήσουν ενώπιον δικαστηρίου.
<P>
Προ ημερών ξεκίνησε η διάσκεψη για την ειρήνη, την ασφάλεια και την ανάπτυξη στη Goma. Απευθύνουμε επείγουσα έκκληση σε όλους τους συμμετέχοντες να ασχοληθούν με το πρόβλημα της σεξουαλικής βίας σε βάρος γυναικών και κοριτσιών, να δεσμευθούν για την προσαγωγή των υπευθύνων στη δικαιοσύνη και να τερματίσουν τη σημερινή κατάσταση της ατιμωρησίας.
<SPEAKER ID="188" NAME="Marcin Libicki">
εξ ονόματος της Ομάδας UEN. - (PL) Κυρία Πρόεδρε, σήμερα συζητάμε για τον βιασμό ως έγκλημα πολέμου στη Λαϊκή Δημοκρατία του Κονγκό. Αποτελεί ειρωνεία το ότι αυτή η χώρα ονομάζεται Λαϊκή Δημοκρατία του Κονγκό. Σήμερα φαίνεται ότι όσο περισσότερο αναφέρεται η δημοκρατία σε ονομασίες και ομιλίες, τόσο λιγότερα ανθρώπινα δικαιώματα απολαμβάνει ο απλός λαός.
<P>
Για άλλη μία φορά θα πω ότι ο μόνος τρόπος για να χαλιναγωγήσουμε τους αφρικανούς πολέμαρχους που ανήλθαν στην προεδρία είναι, αφενός, μέσω οικονομικών κυρώσεων και, αφετέρου, μέσω ένοπλης επέμβασης. Μέχρι η Ευρωπαϊκή Ένωση να δημιουργήσει μια αστυνομική δύναμη που δεν θα παρεμβαίνει, φυσικά, σε κάθε εμφύλιο πόλεμο, αλλά θα μπορεί τουλάχιστον να εποπτεύει τα στρατόπεδα, τα λεγόμενα στρατόπεδα προσφύγων όπου διαπράττονται τα χειρότερα εγκλήματα στη Λαϊκή Δημοκρατία του Κονγκό, το μόνο που θα μπορέσουμε να κάνουμε είναι να συνεχίσουμε να συζητάμε για αυτό το θέμα. Οι άνθρωποι θα εξακολουθούν να υποφέρουν και να πεθαίνουν, ενώ εμείς θα συζητάμε δίχως τέλος.
<SPEAKER ID="189" NAME="Hiltrud Breyer">
εξ ονόματος της Ομάδας Verts/ALE. (DE) - Κυρία Πρόεδρε, οι αποτρόπαιοι μαζικοί βιασμοί που συντελούνται στο Κονγκό οργανώνονται συστηματικά, πράγμα που σημαίνει ότι χρησιμοποιούνται και ως στρατιωτική στρατηγική, και αυτό δεν είναι απλώς πόλεμος αλλά σεξουαλική τρομοκρατία σε βάρος γυναικών. Οι φοβεροί βιασμοί χρησιμοποιούνται τώρα και από τις δύο εμπόλεμες πλευρές στο Ανατολικό Κονγκό, είτε πρόκειται για τις τοπικές δυνάμεις των φυλών είτε για τις εθνικές ένοπλες δυνάμεις, ως σύμβολο ισχύος και ως μέσο εκφοβισμού.
<P>
Τα ασθενέστερα τμήματα της κοινωνίας, οι γυναίκες, τα παιδιά, ακόμα και τα μωρά, είναι εκείνα που κακοποιούνται βάναυσα, τραυματίζονται εσκεμμένα, ακρωτηριάζονται, μολύνονται με τον ιό HIV ή άλλες μολυσματικές ασθένειες, ή θανατώνονται ακόμα. Γνωρίζουμε, και ακούσαμε, ότι το επίπεδο της βίας ξεπερνά κάθε ανθρώπινη φαντασία και τώρα πρέπει να δούμε επιτέλους να καταδικάζεται ο βιασμός ως έγκλημα κατά της ανθρωπότητας, ως έγκλημα πολέμου και ως μορφή βασανισμού. Επίσης, όταν τα θύματα βιασμών επιστρέφουν τραυματισμένα και μόνα στα χωριά τους μετά από επώδυνες επεμβάσεις -όπου από πολλές γυναίκες αφαιρούνται όλα τα γεννητικά τους όργανα- δεν βρίσκουν εκεί σχεδόν καμία προστασία.
<P>
Ως εκ τούτου, δεν μπορώ παρά να υποστηρίξω τα όσα είπαν ο κ. Borrell και η κ. Scheele: πρέπει να χρησιμοποιήσουμε ευρωπαϊκούς πόρους και για τη δημιουργία γυναικείων κοιτώνων που θα λειτουργούν ως ένα είδος καταφύγιου για όσες γυναίκες εξέρχονται μετά την παραμονή τους στο νοσοκομείο και όπου θα μπορούν στη συνέχεια να επιχειρήσουν να αρχίσουν μια νέα ζωή. Διότι πραγματικά, πέρα από τη σωματική βία, η ψυχική βία που υφίστανται τα θύματα είναι απίστευτα σκληρή.
<P>
Γνωρίζουμε ότι οι περισσότερες από αυτές τις επιθέσεις γίνονται από επαναστάτες, όμως σχεδόν το ένα πέμπτο των καταγεγραμμένων συμβάντων μπορεί να αποδοθεί σε κυβερνητικές και αστυνομικές δυνάμεις, και είναι πραγματικά ντροπή το ότι μέχρι τώρα δεν έχει συλληφθεί ή κατηγορηθεί έστω και ένας από τους δράστες. Φτάνουν, συνεπώς, τα κενά λόγια. Αυτό που χρειαζόμαστε είναι πολιτική δράση εκ μέρους του Ο"Ε και της Ευρωπαϊκής Ένωσης, γιατί αν εμείς ...
<P>
(" Πρόεδρος διακόπτει την ομιλήτρια)
<SPEAKER ID="190" NAME="Urszula Krupa">
εξ ονόματος της Ομάδας IND/DEM. - (PL) Κυρία Πρόεδρε, όταν έλαβα τον λόγο πρόσφατα σε μια συζήτηση για τη σεξουαλική δουλεία στην Ιαπωνία κατά τη διάρκεια του Β' Παγκοσμίου Πολέμου, εξέφρασα επίσης την αντίθεσή μου για την ωμή βία που διαπράττεται εις βάρος των γυναικών στη Λαϊκή Δημοκρατία του Κονγκό. Σύμφωνα με τους "Γιατρούς Χωρίς Σύνορα", το 75% του συνόλου των βιασμών που διαπράττονται στον κόσμο λαμβάνουν χώρα στη Λαϊκή Δημοκρατία του Κονγκό. Αυτό είναι ακόμα πιο ανησυχητικό, διότι η βία συνοδεύεται από ιδιαίτερη σκληρότητα. Μέχρι και τρίχρονα κορίτσια πέφτουν θύματα.
<P>
Οι ένοπλες ομάδες χρησιμοποιούν τον βιασμό ως μέθοδο τακτικής για να κάμψουν την αντίσταση και να τιμωρήσουν εθνοτικές ομάδες. Αυτό ισχύει όχι μόνο για τους ένοπλους επαναστάτες αλλά και για τον στρατό του Κονγκό. Σε συνδυασμό με την έλλειψη τροφής και τις ασθένειες, η σεξουαλική βία και η επιθετικότητα σε πρωτοφανή κλίμακα συνέβαλαν στη μετατροπή αυτής της περιοχής σε επίγεια κόλαση. Πρέπει να θυμόμαστε ότι η διαμάχη μεταξύ των φυλών προέρχεται από τις εποχές της αποικιοκρατίας, όταν η μία φυλή ευνοείτο εις βάρος της άλλης.
<SPEAKER ID="191" NAME="Leopold Józef Rutowicz" AFFILIATION="UEN">
(PL) Κυρία Πρόεδρε, η Λαϊκή Δημοκρατία του Κονγκό είναι η μεγαλύτερη χώρα της Αφρικής. Είναι πλούσια σε φυσικούς πόρους, όπως νερό, τροπικά δάση και γεωργικά εδάφη, αλλά ο πολιτισμός βρίσκεται εδώ και καιρό σε κατάσταση κατάρρευσης. Πάνω από τέσσερα εκατομμύρια άνθρωποι έχασαν τη ζωή τους στη Λαϊκή Δημοκρατία του Κονγκό ως αποτέλεσμα δύο εμφυλίων πολέμων, συγκρούσεων μεταξύ των φυλών και των δράσεων των ένοπλων ομάδων και των ανταρτών. Ως επιστέγασμα αυτής της τραγικής κατάστασης του λαού, έγιναν ακόμη μαζικές εκτοπίσεις πολιτών από τους προηγούμενους τόπους διαμονής τους, ανέβηκαν στην εξουσία διεφθαρμένες και ανεπαρκείς κυβερνήσεις, ξέσπασε επιδημία AIDS και πιο πρόσφατα η λαίλαπα του ιού Έμπολα.
<P>
Πώς μπορούμε να βοηθήσουμε αυτούς τους ανθρώπους; Πέρα από την παροχή ανθρωπιστικής βοήθειας και τεχνικής υποστήριξης, είναι σημαντικό να ασχοληθούμε με τους ηγέτες και τους οργανωτές που είναι υπεύθυνοι για αυτές τις τρομερές πράξεις. Ήταν, και παραμένουν, ατιμώρητοι και θα πρέπει τώρα να αποκλειστούν από την κοινωνία του Κονγκό. Οι εγκληματίες που είναι υπεύθυνοι για γενοκτονία πρέπει να διωχθούν από τις διεθνείς ειδικές δυνάμεις, προκειμένου να τεθούν στην κρίση του δικαστηρίου.
<SPEAKER ID="192" NAME="Zbigniew Zaleski" AFFILIATION="PPE-DE">
(PL) Κυρία Πρόεδρε, δεν θέλω να επαναλάβω όσα έχουν ήδη ειπωθεί, γι' αυτό θα δηλώσω απλώς ότι, κατά τη γνώμη μας, δεν υπάρχει αμφιβολία ότι πρέπει να παρασχεθεί βοήθεια. Ας ελπίσουμε ότι η βοήθεια θα είναι όσο το δυνατόν πιο ουσιαστική και γενικευμένη.
<P>
Θα ήθελα επίσης να πω ότι, όταν ήμουν στη Λαϊκή Δημοκρατία του Κονγκό κατά τη διάρκεια των εκλογών, υπέστην σοκ όταν έμαθα ότι αγόρια μόλις 13 ετών, και ορισμένες φορές μικρότερης ηλικίας, διδάσκονται δύο πράγματα: πώς να πολεμούν και πώς να βιάζουν κορίτσια ακόμα μικρότερης ηλικίας από εκείνα. Αυτή είναι η εικόνα των αποκαλούμενων στρατιωτών της ομάδας που υποστηρίζει τον προεδρικό υποψήφιο της αντιπολίτευσης, κ. Bemba. Δεν πρόκειται, ωστόσο, για εξαίρεση. " κατάσταση είναι παρόμοια σε όλα τα κόμματα. Συνεπώς, υποστηρίζω τη δήλωση του κ. Borrell ότι τα κεφάλαια και οι πόροι που έχουμε διαθέσιμα πρέπει να διατεθούν, μεταξύ άλλων σκοπών, για την επανεκπαίδευση αυτών των νέων ανθρώπων. Αν αυτοί οι νέοι συνηθίσουν να λειτουργούν όπως σήμερα, το μόνο μέλλον στο οποίο μπορούν να προσβλέπουν είναι μια ζωή σε συμμορίες, διαπράττοντας βιασμούς και φόνους. Κάτι πρέπει να γίνει με αυτούς. Φαίνεται ότι αντιμετωπίζουμε την πρόκληση της εξεύρεσης ενός τρόπου, ώστε να βοηθήσουμε αυτούς τους ανθρώπους να αλλάξουν τη στάση ζωή τους και τη στάση τους έναντι του άλλου φύλου.
<SPEAKER ID="193" NAME="Meglena Kuneva">
Επιτροπή. - (EN) Κυρία Πρόεδρε, η Επιτροπή παραμένει εξαιρετικά ανήσυχη για την επιδεινούμενη κατάσταση των ανθρωπίνων δικαιωμάτων -ειδικά για την εκτεταμένη σεξουαλική βία- στην Ανατολική Λαϊκή Δημοκρατία του Κονγκό και καταδικάζει κατάφωρα όλες τις πράξεις βίας εις βάρος των γυναικών.
<P>
Στο κλίμα βίας και ανασφάλειας που επικρατεί, όλες οι ένοπλες ομάδες που δρουν στην Ανατολική Λαϊκή Δημοκρατία του Κονγκό, συμπεριλαμβανομένων στοιχείων των εθνικών ενόπλων δυνάμεων, εμπλέκονται έως έναν βαθμό στη δραματική αύξηση αυτών των πράξεων. Σε αυτό το πλαίσιο, είναι σημαντικό να προωθήσουμε την καταπολέμηση της ατιμωρησίας αλλά και να αντιμετωπίσουμε τις βαθύτερες αιτίες του προβλήματος. Πρέπει να σημειωθεί ότι η σεξουαλική βία στο ανατολικό τμήμα της Λαϊκής Δημοκρατίας του Κονγκό εντάσσεται στο πλαίσιο των συνεχών συγκρούσεων και της βίας στην περιοχή.
<P>
Απαιτείται ειρήνη για να υπάρξει διαρκής ασφάλεια και σταθερότητα, τα δύο βασικά στοιχεία που συνδέονται με την επικράτηση της σεξουαλικής βίας στη Λαϊκή Δημοκρατία του Κονγκό. Γι' αυτό η Επιτροπή, μαζί με τα κράτη μέλη της ΕΕ, προωθεί διαρκώς μια πολιτική λύση για την κρίση στην Ανατολική Λαϊκή Δημοκρατία του Κονγκό.
<P>
" υπό εξέλιξη διάσκεψη για την ειρήνη, την ασφάλεια και την ανάπτυξη στο Kivu, σε συνδυασμό με την πρόσφατη συμφωνία που επετεύχθη μεταξύ της Λαϊκής Δημοκρατίας του Κονγκό και της Ρουάντα στο Ναϊρόμπι τον Νοέμβριο του 2007, θα μπορούσαν όντως να αποτελέσουν ένα σημαντικό βήμα προόδου σε αυτήν τη διαδικασία, αναγνωρίζοντας ταυτόχρονα ότι υπάρχουν ακόμα πολλές προκλήσεις που πρέπει να αντιμετωπιστούν, προκειμένου να επιτευχθεί διαρκής ειρήνη στο Kivu.
<P>
Ωστόσο, οι προσπάθειες αυτές δεν επαρκούν και πρέπει να συμπληρωθούν με την ανάληψη ενεργούς δράσεως, ώστε να ενισχυθεί η ικανότητα του κράτους να παράσχει προστασία στους πολίτες του. Σε αυτό το πλαίσιο, η Επιτροπή συνεργάζεται με τα κράτη μέλη για την ενίσχυση του κράτους δικαίου και την καταπολέμηση της ατιμωρησίας, υποστηρίζοντας τη μεταρρύθμιση του τομέα της ασφάλειας που περιλαμβάνει τον στρατό, την αστυνομία και τον δικαστικό κλάδο.
<P>
Θα ήθελα να αναφερθώ σε ορισμένες από τις ερωτήσεις των βουλευτών και να επιχειρήσω να τις απαντήσω. " Επιτροπή αντιμετωπίζει, συγκεκριμένα, το πρόβλημα της σεξουαλικής βίας και της εγκληματικότητας μέσω ενός σχεδίου δικαιοσύνης και αποκατάστασης πολλών δωρητών στο ανατολικό τμήμα της Λαϊκής Δημοκρατίας του Κονγκό, εστιάζοντας, μεταξύ άλλων, στην ανάπτυξη της ικανότητας των δικαστικών φορέων και στην ενίσχυση της παροχής νομικής βοήθειας στα θύματα σεξουαλικής βίας.
<P>
Επιπλέον, η Επιτροπή παρέχει σημαντική ανθρωπιστική βοήθεια -περίπου 40 εκατ. ευρώ ετησίως- στη Λαϊκή Δημοκρατία του Κονγκό, ειδικά στο Uturi και στο Kivu. Τα ανθρωπιστικά και υγειονομικά μας προγράμματα λαμβάνουν υπόψη τη βία λόγω φύλου στην οποία αναφέρθηκαν βουλευτές, τόσο από δημιουργικής άποψης όσο και από την άποψη της αύξησης της ευαισθητοποίησης.
<SPEAKER ID="194" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το πέρας των συζητήσεων.

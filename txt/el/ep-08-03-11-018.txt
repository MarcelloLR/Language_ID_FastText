<CHAPTER ID="018">
Παρακολούθηση της προόδου μετά την επανεξέταση της διαδικασίας Lamfalussy (συζήτηση) 
<SPEAKER ID="303" NAME="Πρόεδρος">
" ημερήσια διάταξη προβλέπει τη συζήτηση
<P>
της προφορικής ερώτησης της κ. Pervenche Berès, εξ ονόματος της Επιτροπής Οικονομικών και Νομισματικών Θεμάτων, προς το Συμβούλιο σχετικά με την παρακολούθηση προόδου μετά από την επανεξέταση της διαδικασίας Lamfalussy - B6-0011/2008)
<P>
της προφορικής ερώτησης της κ. Pervenche Berès, εξ ονόματος της Επιτροπής Οικονομικών και Νομισματικών Θεμάτων, προς την Επιτροπή σχετικά με την παρακολούθηση προόδου μετά από την επανεξέταση της διαδικασίας Lamfalussy - B6-0012/2008)
<SPEAKER ID="304" NAME="Pervenche Berès">
συντάκτρια. - (FR) Κύριε Πρόεδρε, κύριε Προεδρεύων του Συμβουλίου, σας ευχαριστώ πολύ, κύριε Επίτροπε, για την παρουσία σας εδώ. Ωστόσο, αναμέναμε τον Επίτροπο McCreevy - όπως είμαι βέβαιη ότι το γνωρίζετε ή το υποθέτετε. Μπορείτε να του πείτε ότι το Κοινοβούλιο πραγματικά δεν καταλαβαίνει γιατί δεν παρευρίσκεται σήμερα εδώ στη συζήτηση αυτή. Άκουσα ότι νόμιζε πως ήταν αγένεια να συζητηθούν τα θέματα αυτά με το Ευρωπαϊκό Κοινοβούλιο πριν συζητηθούν με το Ευρωπαϊκό Συμβούλιο, ή πριν τα συζητήσει στο Ευρωπαϊκό Συμβούλιο. Ωστόσο, το θέμα αυτό βρισκόταν στην ατζέντα του Συμβουλίου Ecofin και τα συμπεράσματα κυκλοφορούν ευρέως στις Βρυξέλλες, και ίσως και σε άλλες ευρωπαϊκές πρωτεύουσες.
<P>
Εδώ στην Ολομέλεια, θα πραγματοποιήσουμε αύριο μια συζήτηση για να προετοιμαστούμε για αυτό το Ευρωπαϊκό Συμβούλιο, συνεπώς γιατί, όσον αφορά τις χρηματοπιστωτικές αγορές, να μην μπορούμε να προετοιμάσουμε αυτά τα θέματα και με το Ευρωπαϊκό Κοινοβούλιο; Αυτό είναι κάτι που δεν μπορούμε να κατανοήσουμε, εκτός και αν ο Επίτροπος αυτήν τη στιγμή διεξάγει εκστρατεία στην Ιρλανδία για τη Συνθήκη της Λισαβόνας, αλλά αν όντως αυτό κάνει, θα μπορούσε τουλάχιστον να μας το πει. Αν προετοιμάζει το μέλλον του, μας ενδιαφέρει και αυτό. Σε κάθε περίπτωση, εάν ο Επίτροπος McCreevy θέλει να υποστηρίξει τη διαφάνεια στις χρηματοπιστωτικές αγορές, πιστεύω ότι θα όφειλε να το αρχίσει με το να είναι διαφανής όσον αφορά το δικό του ημερολόγιο!
<P>
" χρηματοπιστωτική καινοτομία είναι ένα σημαντικό θέμα. Πιστεύω επίσης ότι, στο Κοινοβούλιο αυτό, είναι καιρός να ενεργήσουμε σχετικά με την ανάγκη ρύθμισης. Συχνά μας λένε: αν ρυθμίσετε τις χρηματοπιστωτικές αγορές, τα κεφάλαια θα φύγουν από την ευρωπαϊκή αγορά. Σήμερα, όπως λέγει ο αμερικανός συνάδελφός μου, πιστεύω ότι το μόνο πράγμα που βλέπουμε δεν είναι η εξαφάνιση των κεφαλαίων, αλλά η εξαφάνιση των συνεπειών από την κρίση με τα ενυπόθηκα δάνεια υψηλού κινδύνου.
<P>
Όταν προσεγγίζουμε αυτήν τη συζήτηση, θέλουμε να το κάνουμε έχοντας κατά νου τρία πράγματα: προφανώς τη λειτουργία των χρηματοπιστωτικών αγορών, αλλά επίσης μια πραγματική ικανότητα χρηματοδότησης της οικονομίας και μια δυνατότητα πρόβλεψης των αναγκών των χρηματοπιστωτικών αγορών για σταθερότητα και προστασία έναντι συστεμικών κινδύνων. Αυτό είναι το πνεύμα με το οποίο αντιμετωπίζουμε την προετοιμασία σήμερα για το Ευρωπαϊκό Συμβούλιο, με την ιδέα ότι η ευρωπαϊκή νομισματική πολιτική προφανώς αντέδρασε καλά στην αρχή της κρίσης, αλλά ότι σήμερα, κατά κάποιο τρόπο, ο ευρωπαϊκός εποπτικός φορέας λείπει - και αυτό είναι που μας ενοχλεί.
<P>
Όταν εξετάζουμε τα θέματα που θα συζητηθούν στο επόμενο Ευρωπαϊκό Συμβούλιο, αναρωτιόμαστε: πόσο πράγματι ικανοί είμαστε, σε ευρωπαϊκό επίπεδο, να προβλέψουμε μια κρίση; Γίνεται λόγος για ένα σύστημα έγκαιρης προειδοποίησης, αλλά αυτό που βλέπουμε είναι ότι, στις αγορές, αυτός που έχει πραγματικά τη δυνατότητα να πατήσει τον συναγερμό ονομάζεται Goldman Sachs. Άρα, θα αντλήσουμε διδάγματα από αυτήν τη διαπίστωση όσον αφορά τον τρόπο με τον οποίο λειτουργεί η Eυρώπη;
<P>
Ακούμε να γίνεται παντού πολύς λόγος σχετικά με τη διαφάνεια. Όλοι είμαστε υπέρ της διαφάνειας, αλλά ποια ήσαν τα αποτελέσματα αυτής της έκκλησης για διαφάνεια όταν, κατά τους τελευταίους οκτώ μήνες, όλες οι μεγάλες τράπεζες επενδύσεων κλήθηκαν να παράσχουν στοιχεία τους, να δώσουν στοιχεία για την αξιολόγησή όσον αφορά την έκθεσή τους σε κινδύνους; Δεν μπορούν να το πράξουν, διότι από πίσω βρίσκεται η πρόκληση όσον αφορά τη φήμη, και αναμφίβολα όσον αφορά την αποτίμηση, μια πρόκληση η οποία είναι εξαιρετικά δύσκολο να αντιμετωπιστεί.
<P>
Κατά συνέπεια, όταν ακούω ανθρώπους να συζητούν για μια εναλλακτική λύση, το σύστημα έγκαιρης προειδοποίησης -έχω ήδη πει ορισμένα πράγματα γι' αυτό... Όπως ένας σύμβουλος του ΔΝΤ μου έλεγε προ ημερών, το σύστημα έγκαιρης προειδοποίησης μοιάζει περίπου με την προειδοποίηση "το κάπνισμα σκοτώνει" στο πακέτο των τσιγάρων. Σε ποιο βαθμό αυτή η προειδοποίηση άλλαξε τη συμπεριφορά σας; Όχι πάρα πολύ.
<P>
Φυσικά, το ΔΝΤ και το Φόρουμ Χρηματοπιστωτικής Σταθερότητας έχουν ένα ρόλο να διαδραματίσουν στο θέμα αυτό. Ποιος δεν το γνωρίζει; Ωστόσο, αυτός πρέπει να είναι μια εναλλακτική λύση στην δυνατότητά μας να παρακολουθούμε τον τρόπο με τον οποίο λειτουργούν τα συστήματά μας. Πρέπει να πω, για το θέμα αυτό, ότι οι εκπλήξεις γι' αυτό το Κοινοβούλιο γίνονται μεγαλύτερες. Όταν εγκρίναμε την έκθεση Ehler σχετικά με τα συστήματα εγγύησης των καταθέσεων στις 13 Δεκεμβρίου, μας είπαν ότι αυτό ήταν μια πάρα πολύ περίπλοκη διαδικασία και, σε κάθε περίπτωση, δεν θα εξασφάλιζε οιεσδήποτε εγγυήσεις για τον τρόπο με τον οποίο τα συστήματα θα λειτουργούσαν.
<P>
Σήμερα φαίνεται από τα βασικά συμπεράσματα του Συμβουλίου Ecofin ότι είναι ένας τρόπος αποφυγής κρίσεων, ή σε κάθε περίπτωση, ένα θέμα που θα πρέπει να ανοίξει εκ νέου ως επείγον θέμα. Αν το ανοίξετε εκ νέου, κύριε Επίτροπε, ή μάλλον αν το ανοίξει εκ νέου ο συνάδελφός σας Επίτροπος κ. McCreevy, θα είμαστε αμέσως οι επόμενοι για να το εξετάσουμε. Σε κάποιο σημείο, χρειάζεται ίσως να ακούτε προσεκτικότερα αυτά τα οποία το Κοινοβούλιο λέει σχετικά με θέματα όπως αυτό.
<P>
Παρομοίως, όσον αφορά τους οργανισμούς αξιολόγησης πιστοληπτικής ικανότητας, μπορούμε να σας παραπέμψουμε -ή να παραπέμψουμε τον Επίτροπο McCreevy- σε αυτά που λέγαμε πριν. Γνωρίζουμε ότι η Επιτροπή θέλει να παρουσιάσει προτάσεις για την τροποποίηση της οδηγίας για την κεφαλαιακή επάρκεια, ή οδηγία CRD. Θα εξετάσουμε προσεκτικά τις προτάσεις αυτές, αλλά δεν νομίζουμε ότι αυτό θα είναι αρκετό για να εξασφαλίσει στην Ευρωπαϊκή Ένωση το εποπτικό σύστημα που χρειάζεται, αν δεν λάβουμε υπόψη όλες τις προτάσεις που τίθενται επί τάπητος εδώ και αρκετούς μήνες.
<P>
Αυτό αφορά επίσης και την κατάσταση των εποπτικών επιτροπών - τις τρεις επιτροπές "Επιπέδου 3", όπως συνήθως τις αποκαλούμε. Γι' αυτές τις τρεις επιτροπές Επιπέδου 3, χρειαζόμαστε νομοθετική πρόταση η οποία να τους εξασφαλίζει ισχυρή νομική βάση για να ενεργούν και να ενισχύουν την ικανότητά τους, περιλαμβανομένου του διαλόγου με τις άλλες εποπτικές αρχές, διότι η ιδέα να εντάξουμε τις άλλες εποπτικές αρχές χωρίς να έχουμε το δικό μας ισχυρό εποπτικό σύστημα δεν μας φαίνεται πολύ ικανοποιητική.
<P>
Θα θέλαμε το Συμβούλιο και η Επιτροπή να εξετάσουν από κοινού τις προτάσεις που βρίσκονται επί τάπητος, μην ξεχνώντας, φυσικά, τις προτάσεις τις οποίες ο ιταλός υπουργός Οικονομικών, ο κ. Padoa-Schioppa, έκανε στο Συμβούλιο Ecofin τον Δεκέμβριο. Στο ίδιο πνεύμα, και εδώ, θα θέλαμε να σκεφτούμε περισσότερο προληπτικά σχετικά με τη βελτίωση του ρυθμιστικού συστήματος που έχουμε, από σεβασμό στην αρχή της επικουρικότητας.
<P>
Δεν πιστεύουμε ότι η ιδέα ενός επικεφαλής επόπτη θα ικανοποιούσε όλα τα κράτη μέλη. Αυτό το οποίο το Κοινοβούλιο πρέπει να ζητήσει είναι μια λύση η οποία να περιλαμβάνει όλα τα κράτη μέλη και η οποία να δίδει τη δυνατότητα σε έκαστο εξ αυτών να αισθάνεται άνετα με το εποπτικό σύστημα.
<P>
Επί όλων αυτών των θεμάτων, θα ήμουν ευγνώμων αν εσείς, κύριε Προεδρεύων του Συμβουλίου, και εσείς, κύριε Επίτροπε, διατυπώνατε τα σχόλιά σας, έχοντας κατά νου ότι προφανώς εκφράζω απλώς ερωτήματα που τίθενται στην Επιτροπή Οικονομικών και Νομισματικών Θεμάτων, δεδομένου ότι δεν έχουμε ακόμη συζητήσει επί συγκεκριμένης έκθεσης.
<SPEAKER ID="305" NAME="Janez Lenarčič">
Προεδρεύων του Συμβουλίου. - (SL) Θα ήθελα να τονίσω τη γνώμη του Συμβουλίου, η οποία είναι ότι η καθοριστική απάντηση στην τρέχουσα κατάσταση στη χρηματοπιστωτική αγορά είναι η συνεκτική εφαρμογή των τριών προγραμμάτων εργασίας τα οποία έχουν ήδη εγκριθεί από το Συμβούλιο κατά τη διάρκεια της πορτογαλικής Προεδρίας.
<P>
Όπως ενδεχομένως θυμάστε, τον περασμένο Οκτώβριο το Συμβούλιο ECOFIN ενέκρινε έκθεση και ένα σύνολο αποφάσεων, όπως αναφέρεται στην προφορική ερώτηση της κ. Berès. Στις αποφάσεις αυτές επισυνάπτεται πίνακας.
<P>
Θα ήθελα να προβώ σε σύντομη παρατήρηση σχετικά με τις αρχές που καθοδηγούν τις προσπάθειές μας. " πρώτη κατευθυντήρια γραμμή αφορά τις διαδικασίες και τις αρχές για τη βελτίωση της συνεργασίας και της συμπεριφοράς στις διεθνείς χρηματοπιστωτικές κρίσεις. Ένας από τους βασικούς στόχους στον τομέα αυτό είναι η οριστικοποίηση και η υπογραφή του νέου μνημονίου συνεργασίας το οποίο θα καθορίζει τις κοινές αρχές και κατευθυντήριες γραμμές για την ενίσχυση της συνεργασίας στον τομέα της διαχείρισης κρίσεων. " Προεδρία αναμένει το μνημόνιο να οριστικοποιηθεί κατά τη διάρκεια της άτυπης συνεδρίασης του Συμβουλίου ECOFIN που θα διεξαχθεί στη Σλοβενία τον επόμενο μήνα.
<P>
" άλλη κύρια κατευθυντήρια γραμμή για το έργο που αφορά σε μέτρα ενίσχυσης για τη χρηματοπιστωτική σταθερότητα αφορά τα μέσα για την πρόληψη, τη διαχείριση και την επίλυση κρίσεων. Ο πίνακας του Οκτωβρίου ασχολείται με όλες τις αναγνωρισμένες αδυναμίες, και ειδικά με τους κανονισμούς σχετικά με τις κρατικές ενισχύσεις, το σύστημα εγγύησης των καταθέσεων, τους κανόνες για τις διαδικασίες διάλυσης εταιρειών και τους περιορισμούς σχετικά με τη μεταφορά κεφαλαίων, όλα σε διεθνή κλίμακα.
<P>
Θα ήθελα να αναφερθώ εν συντομία στις αποφάσεις που επιτεύχθηκαν μετά την επανεξέταση της διαδικασίας Lamfalussy, που εγκρίθηκε στη συνεδρίαση του Δεκεμβρίου του Συμβουλίου ECOFIN, και στον συνημμένο πίνακα. Παρότι από κάποια άποψη το θέμα αυτό αφορά στις προσπάθειες για την επίτευξη χρηματοπιστωτικής σταθερότητας, τα μακροπρόθεσμα ζητήματα που συνδέονται με την εποπτεία των διεθνών χρηματοπιστωτικών ομίλων δεν έχουν μεγάλη σχέση με την τρέχουσα κατάσταση της αγοράς. Αφορούν κυρίως στους εθνικούς εποπτικούς φορείς, οι οποίοι πρέπει να προσαρμοστούν στις συνθήκες των συνεχώς αναπτυσσόμενων χρηματοπιστωτικών αγορών.
<P>
Επιθυμώ να υπογραμμίσω τη γνώμη του Συμβουλίου σύμφωνα με την οποία χρειάζεται να αυξήσουμε τη σύγκλιση της εποπτείας προκειμένου να διασφαλιστεί ισότιμος ανταγωνισμός. Εδώ μας ενδιαφέρει κυρίως η σύγκλιση της εποπτικής πρακτικής και όχι απαραίτητα η σύγκλιση των εποπτικών οργάνων. Όσον αφορά την απάντηση των παραγόντων της οικονομικής πολιτικής στην τρέχουσα κατάσταση στις χρηματοπιστωτικές αγορές, επιτρέψτε μου να εκφράσω την πεποίθηση του Συμβουλίου ότι η πρώτιστη ευθύνη για διόρθωση παραμένει στον ιδιωτικό τομέα. Σε νομοθετικές πρωτοβουλίες θα πρέπει να καταφύγουμε μόνο αν ο τομέας αποδειχθεί ανίκανος να εγκρίνει αποτελεσματικά μέτρα.
<P>
Το Συμβούλιο ECOFIN συζήτησε το θέμα της χρηματοπιστωτικής σταθερότητας στην τελευταία συνεδρίασή του στις 4 Μαρτίου. Στα τέλη αυτής της εβδομάδας, το Ευρωπαϊκό Συμβούλιο θα ασχοληθεί με αυτό το πρόβλημα, και ελπίζω ότι θα συμφωνήσει με την πρόοδο που επιτεύχθηκε. Το Συμβούλιο ECOFIN θα εξακολουθήσει να παρακολουθεί την κατάσταση από κοντά. Ανέφερα ήδη τη συνεδρίαση του Συμβουλίου ECOFIN του Απριλίου που θα συνέλθει άτυπα στη Σλοβενία. Θα είμαστε, φυσικά, ευτυχείς να ακούσουμε προτάσεις και από το Ευρωπαϊκό Κοινοβούλιο.
<SPEAKER ID="307" NAME="Joaquín Almunia">
Μέλος της Επιτροπής. - (EN) Κυρία Πρόεδρε, η προφορική ερώτηση που κατέθεσε η κ. Berès εξ ονόματος της Επιτροπής Οικονομικών και Νομισματικών Θεμάτων μου δίνει, εξ ονόματος του κ. McCreevy κα εξ ονόματος ολόκληρης της Επιτροπής, την ευκαιρία να σας ενημερώσω για τη συνεχιζόμενη εργασία για την επανεξέταση της διαδικασίας Lamfalussy.
<P>
Καθ' όλη τη διάρκεια του περασμένου έτους, το ευρωπαϊκό εποπτικό μοντέλο στον τομέα των χρηματοπιστωτικών υπηρεσιών εξεταζόταν στο υψηλότερο πολιτικό επίπεδο. Αυτές οι συζητήσεις έδειξαν ότι υπάρχει ισχυρή πολιτική βούληση για την ενίσχυση της τρέχουσας εποπτικής αρχιτεκτονικής που βασίζεται στη δομή της επιτροπής Lamfalussy. Το περασμένο έτος, είδαμε το Ευρωπαϊκό Κοινοβούλιο, το Συμβούλιο και την Επιτροπή, έκαστο όργανο χωριστά να υποβάλει την αξιολόγησή του για τη λειτουργία της τρέχουσας διαδικασίας. Τώρα είναι καιρός να προχωρήσουμε και να παρουσιάσουμε συγκεκριμένες προτάσεις.
<P>
Αυτό προκύπτει από τα συμπεράσματα του Συμβουλίου Ecofin και από τον συνοδευτικό οδικό χάρτη που εγκρίθηκαν τον περασμένο Δεκέμβριο. Αυτός ο οδικός χάρτης περιέχει αυτά τα οποία χρειάζεται να γίνουν για να βελτιωθεί η διαδικασία Lamfalussy και ιδιαίτερα για να βελτιωθούν οι επιτροπές των εθνικών εποπτικών αρχών, οι λεγόμενες επιτροπές "επιπέδου 3".
<P>
Το έργο της Επιτροπής επικεντρώνεται σε τρεις βασικούς τομείς μετά από αυτήν τη συμφωνία του οδικού χάρτη που εγκρίθηκε τον περασμένο Δεκέμβριο. Πρώτον, από την Επιτροπή ζητήθηκε να εξετάσει με ποιον τρόπο θα αποσαφηνίσει και θα ενισχύσει τον ρόλο των επιτροπών επιπέδου τρία και να παρουσιάσει συγκεκριμένες επιλογές για το άτυπο Συμβούλιο Ecofin του προσεχούς Απριλίου στη Λιουμπλιάνα.
<P>
Ο βασικός στόχος εδώ είναι να τεθεί προς συζήτηση η συμβολή την οποία η επιτροπή επιπέδου τρία πρέπει να κάνει στην εποπτική συνεργασία, στην εποπτική σύγκλιση και πιθανόν στην πρόληψη και τη διαχείριση κρίσεων. Το άτυπο Ecofin, παρεμπιπτόντως, θα συζητήσει επίσης το έργο μιας ομάδας εργασίας που θα εστιαστεί στη διαχείριση κρίσεων στα διασυνοριακά ιδρύματα.
<P>
Δεύτερον, το έργο συνεχίζεται από ομάδα εργασίας της Επιτροπής για να επανεξεταστούν οι εποπτικές εξουσίες, η εθελοντική εκχώρηση καθηκόντων, η εποπτική συνεργασία και η ανταλλαγή πληροφοριών. Συνεργαζόμαστε με τις τρεις επιτροπές επιπέδου τρία γι' αυτά τα καθήκοντα προκειμένου να παραδώσουμε τα ζητούμενα αποτελέσματα πριν από τα τέλη του έτους. Λαμβανομένου υπόψη του τεράστιου πεδίου αυτών των επανεξετάσεων, είναι, ωστόσο ακόμη πάρα πολύ νωρίς για να δώσουμε σήμερα στοιχεία για το ποια θα είναι τα αποτελέσματα του έργου αυτού.
<P>
Τρίτον, η Επιτροπή εξετάζει τη δυνατότητα να συνεισφέρει οικονομικά στις δραστηριότητες των επιτροπών επιπέδου τρία. Αυτό είναι ένα επείγον πρόβλημα καθώς αυτές οι επιτροπές γενικά, και ιδιαίτερα η Επιτροπή των Ευρωπαϊκών Ρυθμιστικών Αρχών Κεφαλαιαγοράς (CESR), έχουν φθάσει στα όρια του προϋπολογισμού τους. " Επιτροπή θα εξετάσει τη δυνατότητα εξεύρεσης μιας σταθερής νομοθετικής λύσης η οποία θα διασφαλίζει τη συνέχεια της χρηματοδότησης από την ΕΕ. Κατά τη γνώμη μας, αυτό θα μπορούσε να επιτευχθεί καλύτερα με το να συμφωνηθούν διαδικασίες χρηματοδότησης από την ΕΕ με απόφαση που θα εγκριθεί από το Ευρωπαϊκό Κοινοβούλιο και το Συμβούλιο.
<P>
Δεν έχω χρόνο να δώσω στο Κοινοβούλιο αναλυτικά στοιχεία για τον οδικό χάρτη που εγκρίθηκε τον περασμένο Δεκέμβριο από το Ecofin, αλλά επιτρέψτε μου σε μισό μόνο λεπτό να διαβάσω ορισμένες από τις δεσμεύσεις που εστάλησαν στην Επιτροπή. Εργαζόμαστε πάνω σε όλα αυτά τα πράγματα. Έως τον Απρίλιο του 2008 η Επιτροπή πρέπει να ετοιμάσει μια αξιολόγηση για τον τρόπο με τον οποίο θα αποσαφηνίσει το ρόλο των επιτροπών και θα εξετάσει όλες τις διαφορετικές εναλλακτικές επιλογές προς την κατεύθυνση της ενίσχυσης της λειτουργίας αυτών των επιτροπών.
<P>
Έως τα μέσα του 2008, οι επιτροπές επιπέδου 3 πρέπει για πρώτη φορά να διαβιβάσουν στην Επιτροπή, το Ευρωπαϊκό Κοινοβούλιο και το Συμβούλιο σχέδια προγραμμάτων εργασίας, και στη συνέχεια να αρχίσουν να υποβάλλουν σε ετήσια βάση εκθέσεις προόδου. Αυτή η επιτροπή πρέπει επίσης να διερευνήσει τη δυνατότητα ενίσχυσης της εθνικής εφαρμογής κατευθυντήριων γραμμών, συστάσεων και προτύπων· θα πρέπει να εισαγάγουν στο καταστατικό τους τη δυνατότητα εφαρμογής με ειδική πλειοψηφία συνδυασμένη με διαδικασία συμμόρφωσης ή αιτιολόγησης· θα πρέπει να μελετήσουν τις δυνατότητες εισαγωγής κοινού συνόλου λειτουργικών κατευθυντήριων γραμμών για τη λειτουργία σωμάτων εποπτών και να παρακολουθούν τη συνοχή των πρακτικών των διαφόρων σωμάτων εποπτών. Οι επιτροπές επιπέδου 3 και η Επιτροπή πρέπει να προτείνουν -επίσης έως τα μέσα του 2008- χρονοδιάγραμμα για την εισαγωγή σε επίπεδο ΕΕ εντύπου υποβολής εκθέσεων για ενιαίες απαιτήσεις δεδομένων και ημερομηνίες υποβολής εκθέσεων.
<P>
Έως τα τέλη του 2008, η Επιτροπή έχει επίσης δεσμευτεί να διεξαγάγει διατομεακή άσκηση καταγραφής της συνοχής, της ισοτιμίας και της πραγματικής χρήσης εξουσιών επιβολής κυρώσεων μεταξύ των κρατών μελών. " Επιτροπή πρέπει να εξετάσει -επίσης έως τα τέλη του 2008- τη δημοσιονομική στήριξη στο πλαίσιο του προϋπολογισμού της ΕΕ. Και, όπως είπα πριν, πρέπει να μελετήσει τις δυνατότητες χρηματοδότησης από την ΕΕ, στο πλαίσιο του προϋπολογισμού της ΕΕ, της ανάπτυξης των μέσων που θα βοηθήσουν να οικοδομηθεί μια κοινή εποπτική κουλτούρα από τις επιτροπές επιπέδου 3. " Επιτροπή και οι επιτροπές πρέπει να επανεξετάσουν τις οδηγίες για τις χρηματοπιστωτικές υπηρεσίες για να συμπεριληφθούν διατάξεις που θα καθιστούν δυνατή τη χρήση εθελοντικής εκχώρησης καθηκόντων, να αναλύσουν τις επιλογές για εθελοντική εκχώρηση αρμοδιοτήτων και ούτω καθεξής. Άρα εργαζόμαστε πολύ και πρέπει να εργαστούμε πολύ τις προσεχείς εβδομάδες, μήνες και πριν από τα τέλη του έτους αυτού.
<P>
Όμως, εργαζόμαστε ταυτόχρονα πάνω στο θέμα των χρηματοπιστωτικών αναταράξεων τηρώντας τον οδικό χάρτη που εγκρίθηκε τον Οκτώβριο του 2007 από το Ecofin. Έκθεση για τον τρόπο με τον οποίο εργαζόμαστε πάνω σε αυτόν τον οδικό χάρτη για την αντιμετώπιση των συνεπειών της χρηματοπιστωτικής αναταραχής έχει αποσταλεί στο Ευρωπαϊκό Συμβούλιο για συζήτηση εντός των προσεχών ημερών στις Βρυξέλλες. Συνεισφέραμε σε αυτήν την έκθεση με μια ανακοίνωση. " Επιτροπή Οικονομικών και Νομισματικών Θεμάτων προ ημερών παρουσίασε τη δική της έκθεση στο Ecofin. Συζητήσαμε αμφότερες τις εκθέσεις σε επίπεδο Ecofin, και οι εκθέσεις αυτές βρίσκονται επί τάπητος προς συζήτηση από τους αρχηγούς κρατών και κυβερνήσεων την προσεχή Πέμπτη και Παρασκευή.
<P>
Οι εκθέσεις αυτές στέλνουν ένα απλό μήνυμα: προκειμένου να απαντήσουμε στις ανησυχίες των πολιτών και των επενδυτών μας πρέπει να ενεργήσουμε γρήγορα και συνεκτικά. Χρειάζεται να αποκαταστήσουμε την εμπιστοσύνη και τη σταθερότητα το συντομότερο δυνατόν, έχοντας εξετάσει προσεκτικά όλες τις επιλογές και σε συμμόρφωση με τις αρχές καλύτερης ρύθμισης.
<P>
Πιστεύω ότι ο καθένας αναγνωρίζει ότι αυτός ο οδικός χάρτης, που εγκρίθηκε πριν από μερικούς μήνες από το Ecofin, εξασφαλίζει το δικαίωμα απάντησης στα προβλήματα που εντοπίζονται. " εργασία πάνω σε αυτές τις δεσμεύσεις του οδικού χάρτη έχει ξεκινήσει. Στους επόμενους μήνες, αυτό που κυρίως προέχει είναι να παραμείνουμε πιστοί στο χρονοδιάγραμμα και να δείξουμε ότι η ΕΕ απαντά στην κρίση αποτελεσματικά.
<P>
Το ρυθμιστικό και εποπτικό πλαίσιό μας πρέπει να παραμείνει ισχυρό και να συμβαδίζει με τις εξελίξεις της αγοράς. Παρότι οι κανόνες της Βασιλείας ΙΙ εφαρμόζονται πλήρως μόλις από την 1η Ιανουαρίου 2008, περαιτέρω βελτιώσεις έχουν ήδη προγραμματιστεί στην οδηγία για την επάρκεια κεφαλαίων. Το έργο αυτό έχει αποκτήσει αυξημένη σημασία υπό το πρίσμα των πρόσφατων αναταράξεων και ίσως να υπάρξουν και άλλες πτυχές της Βασιλείας ΙΙ που θα χρειαστεί να αντιμετωπίσουμε προσεχώς. Σκοπεύουμε να εγκρίνουμε μια νέα πρόταση γι' αυτήν την οδηγία τον Οκτώβριο έτσι ώστε η συζήτηση στο Κοινοβούλιο και το Συμβούλιο να μπορέσει να λάβει χώρα πριν από την έγκριση νέας οδηγίας τον Απρίλιο του 2009.
<P>
Εκτιμούμε πάρα πολύ τη συμμετοχή του Κοινοβουλίου σε όλες αυτές τις συζητήσεις. Χρειαζόμαστε τη συμβολή του Κοινοβουλίου και εκτιμούμε αυτήν τη συμμετοχή και αυτήν τη συμβολή. Την 1η Απριλίου -μερικές ημέρες πριν από το επόμενο άτυπο Ecofin-ο κ. McCreevy θα παρουσιαστεί στην Επιτροπή Οικονομικών και Νομισματικών Θεμάτων. Και, όπως γνωρίζετε, από άποψη μακροπιστωτικής σταθερότητας, εγώ, ως Επίτροπος Οικονομικών και Νομισματικών Θεμάτων, είμαι πάντοτε έτοιμος να συνεισφέρω στις συζητήσεις στην Επιτροπή Οικονομικών και Νομισματικών Θεμάτων και σε αυτό το Κοινοβούλιο.
<P>
Τέλος, όσον αφορά τα μακροπιστωτικά θέματα, είναι αληθές ότι χρειάζεται να βελτιώσουμε το εποπτικό και το ρυθμιστικό πλαίσιο -είναι απολύτως αληθές σε ευρωπαϊκό και σε παγκόσμιο επίπεδο- όμως δεν πρόκειται να εξαλείψουμε αυτές τις φούσκες, αυτό το πλεόνασμα ρευστότητας, αυτόν τον κίνδυνο για τη χρηματοπιστωτική σταθερότητα αν δεν αντιμετωπίσουμε σοβαρά τις παγκόσμιες ανισορροπίες. Αυτή είναι η πραγματική προέλευση αυτών των ανισορροπιών. Δεν μπορούμε να επιλύσουμε τα τρέχοντα ή τα προηγούμενα προβλήματα, ή ίσως τις προσεχείς προκλήσεις για τη λειτουργία της παγκόσμιας οικονομίας, χωρίς να αντιμετωπίσουμε τις παγκόσμιες ανισορροπίες που εξακολουθούν να υφίστανται.
<SPEAKER ID="308" NAME="Alexander Radwan">
εξ ονόματος της Ομάδας PPE-DE. - (DE) Κυρία Πρόεδρε, κύριε Επίτροπε, το 1999 ξεκινήσαμε την υλοποίηση του σχεδίου της ευρωπαϊκής ενιαίας χρηματοπιστωτικής αγοράς και έκτοτε συνεχίζουμε την υλοποίηση του σχεδίου αυτού. Είμαστε στον δρόμο της επιτυχίας.
<P>
Τώρα πρέπει να προσέξουμε ώστε οι εξελίξεις στην αγορά να μην υπερκεράσουν τις πολιτικές εξελίξεις. " διαδικασία Lamfalussy ήταν ένα βήμα προς αυτήν την κατεύθυνση. Το επίπεδο 3 θα μπορούσε να είναι ένας τρόπος να φέρουμε τις ευρωπαϊκές εποπτικές αρχές ένα βήμα εγγύτερα μεταξύ τους. Ωστόσο, εμμένω σε αυτό που είπε ο Επίτροπος Almunia, και αυτό είναι: ταχεία και αποτελεσματική δράση.
<P>
Διερχόμαστε κρίση λόγω των ενυπόθηκων δανείων υψηλού κινδύνου ή μια περίοδο αναταράξεων ως συνέπεια αυτών των δανείων. Οι Αμερικανοί -είτε είναι η Επιτροπή Κεφαλαιαγοράς (SEC), είτε ο Λευκός Οίκος, είτε οι πολιτικοί, είτε τα γραφεία του Εισαγγελέα στη Νέα Υόρκη ή την Ουάσιγκτον- συντάσσουν από μακρού τα σχετικά υπομνήματα και μελετούν τι μέτρα χρειάζονται, ενώ οι υπουργοί Οικονομικών στην Ευρώπη κάνουν υποθέσεις όσον αφορά την κατεύθυνση που θα μπορούσαν να έχουν τα μέτρα αυτά.
<P>
Οι υπουργοί Οικονομικών αρνούνται να προωθήσουν μια ευρωπαϊκή εποπτική δομή, γι' αυτό δεν θα μιλήσω εδώ σχετικά με μια ευρωπαϊκή εποπτική αρχή. Αυτό, ωστόσο, για το οποίο οι υπουργοί Οικονομικών οφείλουν ήδη να απαντήσουν -και εδώ απευθύνω έκκληση ειδικά στο Συμβούλιο- είναι το γεγονός ότι η Ευρώπη δεν είναι παρούσα στη διεθνή συζήτηση για τον τρόπο αντιμετώπισης αυτού του προβλήματος. Ακόμη μία φορά θα βρεθούμε τελικά να προσυπογράφουμε απλώς τους κανόνες που θεσπίζουν άλλα έθνη, όπως οι "νωμένες Πολιτείες επί παραδείγματι.
<P>
Θα σας θυμίσω απλώς την έκθεση Κατηφόρη. Μετά τις υποθέσεις Parmalat και Enron, ζητήσαμε από την Επιτροπή και το Συμβούλιο την περίοδο 2003-2006 να μιλήσουν για τους οργανισμούς πιστοληπτικής αξιολόγησης. " Επιτροπή αναλύει όντως τα πάντα στην Ευρώπη, όμως όταν ξεσπά κρίση, δεν διεξάγεται καμία ανάλυση. Για το θέμα των αμοιβαίων κεφαλαίων κινδύνου, επί παραδείγματι, δεν διενεργείται καμία ανάλυση στην Ευρωπαϊκή Ένωση. Γι' αυτό και η επείγουσα έκκλησή μου: βγείτε από τον λήθαργό σας, αφήστε πίσω τους εθνικούς εγωισμούς σας και συνεχίστε να εργάζεστε για να μετατρέψετε την ευρωπαϊκή χρηματοπιστωτική αγορά σε επιτυχία όχι μόνο στην Ευρώπη, έτσι ώστε ό,τι έχει αντέξει τη δοκιμασία εδώ να καταστεί επίσης κανόνας σε ολόκληρο τον κόσμο.
<SPEAKER ID="309" NAME="Ieke van den Burg">
εξ ονόματος της Ομάδας PSE. - (EN) Κυρία Πρόεδρε, επιτρέψτε μου καταρχάς να κάνω δύο προκαταρκτικές παρατηρήσεις. " μία είναι ότι θα ήθελα να συζητήσω με τον κ. Almunia αυτές τις παγκόσμιες ανισορροπίες και νομισματικές παρεμβάσεις κλπ., αλλά αυτό θα το κάνουμε με τον κ. Trichet σε κάποιο άλλο βήμα.
<P>
Όμως, αυτό που θέλω να υπογραμμίσω εδώ είναι ότι αν δεν είχαμε τη δομή της ΕΚΤ, αυτό το σύστημα ευρωπαϊκών τραπεζών που παρενέβη στην παρούσα αναταραχή, τότε θα ήμασταν σε πολύ χειρότερη κατάσταση. Νομίζω ότι αυτή η ισορροπία υπάρχει στη νομισματική πολιτική -είχαμε αυτόν τον τύπο εκτέλεσης δραστηριότητας σε ευρωπαϊκό επίπεδο, αλλά δεν τον έχουμε όσο αφορά τις εποπτικές πτυχές. Αυτό είναι απαραίτητο για εκ των προτέρων πρόληψη αντί μέτρων παρέμβασης μόνον.
<P>
" δεύτερη προκαταρκτική παρατήρησή μου έχει να κάνει με την απουσία του Charlie McCreevy. Πιστεύω ότι είναι απαράδεκτο να μην θέλει να συζητήσει αυτό το θέμα μαζί μας. Ίσως να ασχολείται με το προσωπικό του μέλλον, αλλά θα έλεγα για την Επιτροπή του 2009 ότι θα άξιζε τον κόπο να εξετάσουμε το ενδεχόμενο να έχουμε έναν ειδικό Επίτροπο για τις χρηματοπιστωτικές αγορές ο οποίος θα επικεντρώνεται μόνο σε αυτό, επειδή πιστεύω ότι είναι ένα πραγματικά σημαντικό θέμα για την Ευρώπη και την Ευρωπαϊκή Επιτροπή.
<P>
Τώρα, στο θέμα της εποπτείας -ο οδικός χάρτης που έχετε περιγράψει - δεν πιστεύω ότι διαφωνούμε για τα μέτρα, αλλά θα ανέμενα -και το είπα απερίφραστα στην επιτροπή επιπέδου 3 στην ετήσια κοινή συνεδρίαση που έλαβε χώρα τον Νοέμβριο- ότι αυτά τα μέτρα θα έπρεπε να ήσαν επίσης τα στοιχεία μιας σαφούς πρότασης για νομοθετικά μέτρα από την Επιτροπή. " Επιτροπή έχει το δικαίωμα πρωτοβουλίας, μπορεί να θέσει προτάσεις επί τάπητος, και θα είχαμε τη δυνατότητα να ενεργήσουμε γρήγορα και συνεκτικά αν είχαμε συγκεκριμένη πρόταση. Επειδή τώρα πολλά από αυτά τα μέτρα είναι μόνον εθελοντικά: υπάρχουν αιτήματα σε επιτροπές οι οποίες πραγματικά δεν έχουν τις εξουσίες, τις εντολές, τις αρμοδιότητες και τα μέσα να κάνουν αυτά που θα θέλαμε να κάνουν, επειδή αυτές οι επιτροπές είναι οργανωμένες σε εθνικό επίπεδο και δεν έχουν ευρωπαϊκή εντολή. Αυτό θα μπορούσε να ήταν ως προς τούτο το αντικείμενο νομοθετικής πρότασης της Ευρωπαϊκής Επιτροπής.
<P>
Γιατί η Επιτροπή ενεργεί με τόσο αργό ρυθμό; Πιστεύω ότι ένας από τους λόγους είναι ότι θέλουν αυτές οι επιτροπές επιπέδου 3 να είναι απλώς συμβουλευτικές και όχι το βασικό μέσο για ευρωπαϊκή εποπτεία. Πιστεύω ότι είναι κάτι που επίσης πρέπει να παραδεχθούμε: ότι διαδραματίζουν αυτόν το σημαντικό ρόλο και ότι χρειάζεται να έχουμε, όπως την Ευρωπαϊκή Κεντρική Τράπεζα, μια πραγματική, ανεξάρτητη εποπτική δομή η οποία να μπορεί να χειρίζεται αυτά τα θέματα. Δεν πρέπει να είναι μόνο η Επιτροπή -ως ΓΔ Ανταγωνισμού- που θα χειρίζεται το θέμα αυτό, επειδή από την άποψη αυτή η Επιτροπή είναι πολύ αδύναμη.
<P>
Όσον αφορά το Συμβούλιο, θέλω να ελπίζω ότι θα αντιληφθείτε τον επείγοντα χαρακτήρα του θέματος και θα συζητήσετε περαιτέρω μέτρα όσον αφορά την αρχιτεκτονική της εποπτείας.
<SPEAKER ID="310" NAME="Josu Ortuondo Larrea">
εξ ονόματος της Ομάδας ALDE. - (ES) Κυρία Πρόεδρε, κύριε Επίτροπε, κύριε Υπουργέ, ένας υγιής και δυναμικός χρηματοπιστωτικός τομέας είναι καθοριστικός για τη σταθερότητα της ευρωπαϊκής οικονομίας και για την παγκόσμια ανταγωνιστικότητα. Αυτό έχει ζωτική σημασία για τους καταναλωτές και τις εταιρείες.
<P>
Έχοντας τούτο κατά νου, όλοι συμφωνούμε για την ανάγκη τα χρηματοπιστωτικά ιδρύματα να έχουν χρηστή διαχείριση και εποπτεία. Αυτός είναι ο λόγος για τον οποίο το 2001 ξεκινήσαμε τη διαδικασία που σήμερα είναι γνωστή ως διαδικασία Lamfalussy, με στόχο να εγκαταστήσουμε έναν αποτελεσματικό μηχανισμό για τη σύγκλιση μεταξύ των διαφόρων κρατών μελών και εταίρων όσον αφορά την εποπτική πρακτική και τη χρηματοπιστωτική ρύθμιση. Τώρα η Επιτροπή μας ζητά να εγκρίνουμε μια σειρά νέων πρωτοβουλιών που αφορούν στην έγκριση νομοθεσίας, τη σύγκλιση εποπτείας και την ενίσχυση της συνεργασίας μεταξύ των εποπτικών οργάνων στα διάφορα κράτη μέλη.
<P>
Εμείς συμφωνούμε με όλα αυτά επειδή χρειαζόμαστε έναν ισχυρό και υγιή χρηματοπιστωτικό τομέα ο οποίος να είναι ικανός να υποστηρίζει την οικονομία μας ενόψει της αναταραχής στις διεθνείς αγορές, αλλά θέλουμε ακόμη περισσότερα. Θέλουμε να εξεταστεί η οδηγία για τη φορολόγηση των υπό μορφή τόκων εισοδημάτων από αποταμιεύσεις, η οποία είναι σε ισχύ από το 2005, προκειμένου να τεθεί τέλος σε σκάνδαλα όπως αυτό του Λιχτενστάϊν, το οποίο φαίνεται ότι εξασφαλίζει καταφύγιο σε φοροφυγάδες.
<P>
Δεν πρέπει να υπάρχουν κράτη μέλη, εδάφη ή χώρες που συνδέονται με τον Ευρωπαϊκό Οικονομικό Χώρο, που, υπό την προστασία του τραπεζικού απορρήτου, δεν ανταλλάσσουν πληροφορίες σχετικά με τους τόκους που καταβάλλονται σε κατοίκους άλλων μελών αυτού του ίδιου κοινού οικονομικού χώρου.
<P>
Ο ελεύθερος ανταγωνισμός απαγορεύει τις κρατικές ενισχύσεις ως μέσο προαγωγής της ιδιωτικής οικονομίας· και η φορολόγηση αποταμιεύσεων δεν θα πρέπει να αποτελεί πύλη για τη στρέβλωση του θεμιτού ανταγωνισμού. Οι κανόνες του παιχνιδιού πρέπει να είναι ίδιοι για όλους και, κατά συνέπεια, οφείλουμε να εξαλείψουμε τους φορολογικούς παραδείσους, καθώς αυτοί αντιβαίνουν στον ανταγωνισμό ενώ θίγουν και τα συμφέροντα της κοινωνίας .
<SPEAKER ID="311" NAME="Piia-Noora Kauppi" AFFILIATION="PPE-DE">
(EN) Κυρία Πρόεδρε, δύο λεπτά δεν αρκούν για να μου επιτρέψουν να αναφερθώ σε όλα τα σημεία. Θα ήθελα μόνο να είμαι πολύ σύντομη. Συμφωνώ με πολλά από αυτά που ειπώθηκαν από τους συναδέλφους μου, ειδικά με όσα είπε η κ. van den Burg σχετικά με τους δισταγμούς της Επιτροπής να δώσει μεγαλύτερο ρόλο στις επιτροπές επιπέδου 3.
<P>
Πιστεύω ότι είναι φυσικό αυτές οι επιτροπές επιπέδου 3 να έχουν δύο διαφορετικούς ρόλους. Έχουν πετύχει σημαντικά στο να παρέχουν συμβουλές για νέες οδηγίες. Ο συμβουλευτικός ρόλος έχει εκπληρωθεί πάρα πολύ καλά, όμως δεν έχουμε βρει ακόμη τρόπο να επιτύχουμε αληθινή σύγκλιση στην Ευρώπη. Υπάρχει πραγματική ασυμμετρία μεταξύ της ευρωπαϊκής σύγκλισης και της εθνικής λογοδοσίας. Παρότι υποστηρίζουμε ανεπιφύλακτα τις προτάσεις του Ecofin, τον οδικό χάρτη και οτιδήποτε έχει παρουσιαστεί, αμφιβάλλουμε αν αυτά θα επιλύσουν τα προβλήματα που έχουμε στην Ευρώπη. Είναι όντως δυνατόν να πετύχουμε πλήρως την ολοκληρωμένη διαχείριση με το σημερινό εποπτικό σύστημα; Δεν νομίζω ότι η απάντηση είναι καταφατική. Πιστεύουμε επίσης ότι η σταθεροποίηση του εποπτικού μοντέλου της CRD χρειάζεται πολύ μεγαλύτερες βελτιώσεις από αυτές που παρουσιάζονται στον οδικό χάρτη. Δεν αρκεί να έχουμε καλές εξουσίες εκχώρησης αρμοδιοτήτων, καλές απαιτήσεις πληροφόρησης και να επιλύουμε διασυνοριακά θέματα. Πρέπει να δώσουμε στις επιτροπές επιπέδου 3 περισσότερες καθοριστικές εξουσίες. Πρέπει να είναι περισσότερο ανεξάρτητες από την Επιτροπή και να αποτελέσουν τον πυρήνα του νέου ευρωπαϊκού εποπτικού συστήματος βασισμένου σε δίκτυο.
<P>
Τέλος, θα ήθελα να εγείρω το θέμα, με το οποίο ασχολήθηκε επίσης ο συνάδελφός μου, κ. Radwan, για τη σύγκλιση με τις "ΠΑ και τις παγκόσμιες συνέπειες. Πιστεύω ότι χάνουμε χρόνο στην Ευρώπη. Αν δεν οργανωθούμε, δεν θα είναι πραγματικά δυνατόν να μας υπολογίζουν οι διεθνείς συνάδελφοί μας. Παρότι ο διάλογος για τις χρηματοπιστωτικές υπηρεσίες έχει εξελιχθεί καλά, χρειάζεται να βελτιώσουμε περαιτέρω την οδό σύγκλισής μας προκειμένου να δείξουμε στους Αμερικανούς ότι έχουμε ισότιμο σύστημα και μπορούμε να βασιζόμαστε σε αμοιβαία αναγνώριση, ακόμη και υποκατάστατη συμμόρφωση. Γι' αυτό η παγκόσμια πτυχή είναι πολύ σημαντική και πρέπει να την λάβουμε υπόψη.
<SPEAKER ID="312" NAME="Elisa Ferreira" AFFILIATION="PSE">
(PT) Κυρία Πρόεδρε, η πρόσφατη αναταραχή στις χρηματοπιστωτικές αγορές έδειξε ότι η τάση που υπήρξε αφορμή για αυξημένη αποτελεσματικότητα θα μπορούσε επίσης να συνεπάγεται μεγαλύτερους κινδύνους, επηρεάζοντας την υγεία του χρηματοπιστωτικού συστήματος και την υγεία της πραγματικής οικονομίας. " επανεξέταση που προγραμματίστηκε για το 2007 κατέστη έτσι περισσότερο επείγουσα και απέκτησε μεγαλύτερη πολιτική συνάφεια. Σήμερα Ευρώπη καλείται να παράσχει προσεκτικές και αποτελεσματικές απαντήσεις για να αντιμετωπίσει την αυξανόμενη πολυπλοκότητα των αγορών.
<P>
Είναι επίσης γνωστό ότι η πρόοδος είναι δυνατή χωρίς αλλαγή της κεντρικής αρχιτεκτονικής της διαδικασίας Lamfalussy αλλά, όπως πολλοί από τους συναδέλφους μου βουλευτές είπαν, ένα από τα περισσότερο προφανή και επείγοντα μέσα για την επίτευξη βελτιώσεων συνίσταται στον ισχυρότερο και αποτελεσματικότερο συντονισμό μεταξύ εθνικών ρυθμιστικών και εποπτικών αρχών μέσω μεγαλύτερης αποτελεσματικότητας σε επίπεδο 3, αυξάνοντας τις εξουσίες και την αρμοδιότητα, ενισχύοντας τους μηχανισμούς για τη διαχείριση καταστάσεων που βρίσκονται σε δίνη και κρίση, και διασφαλίζοντας τη συνεκτικότητα αρχών και πρακτικών.
<P>
Ένας τέτοιος συντονισμός είναι πολύπλοκος και δεν προκύπτει αυθόρμητα: απαιτεί ειδικές, κατάλληλες πρωτοβουλίες εκ μέρους της Επιτροπής, ανταποκρινόμενη στις συστάσεις, οι οποίες ορθώς αναφέρθηκαν σήμερα, που έχουν γίνει από το Κοινοβούλιο σε διάφορες περιπτώσεις, και από το Συμβούλιο Ecofin, και περιέχονται στον οδικό χάρτη στον οποίο εδώ έγινε εκτεταμένη αναφορά.
<P>
Με το προσεχές Ευρωπαϊκό Συμβούλιο να πλησιάζει, η προφανής έλλειψη διαφάνειας των πρωτοβουλιών που σχεδιάζει η Επιτροπή είναι καταπληκτική. " απουσία του Επιτρόπου McCreevy προκαλεί ακόμη μεγαλύτερη κατάπληξη όταν το Κοινοβούλιο του ζήτησε ρητά πληροφορίες για την πρόοδο των εργασιών.
<P>
Τέλος, θα ήθελα να ευχαριστήσω τον Επίτροπο Almunia ακόμη μία φορά για τη διαθεσιμότητά του, παρότι εξακολουθώ να πιστεύω ότι χρειαζόμαστε μια διευκρινιστική συζήτηση με τον αρμόδιο Επίτροπο σύμφωνα με την ειδική και την τεχνική φύση του αντικειμένου, και την υποχρέωση της Επιτροπής να προτείνει συγκεκριμένη πρωτοβουλία.
<SPEAKER ID="313" NAME="Antolín Sánchez Presedo" AFFILIATION="PSE">
(ES) Κυρία Πρόεδρε, η διαδικασία Lamfalussy δημιουργήθηκε προκειμένου η κοινοτική νομοθεσία για τα χρηματοπιστωτικά θέματα να είναι σε θέση να αντιδρά γρήγορα και ευέλικτα στις εξελίξεις της αγοράς και προκειμένου να ενθαρρυνθεί η σύγκλιση των εποπτικών πρακτικών. Οι δραστηριότητές της, και στα τέσσερα επίπεδα, έχουν καταστήσει δυνατό τον καλύτερο συντονισμό των δράσεων των θεσμικών οργάνων και των εποπτικών αρχών στην Ευρωπαϊκή Ένωση.
<P>
Όμως, χρειάζεται να προχωρήσουμε περισσότερο.
<P>
Προκειμένου να ενισχύσουμε τη νομιμότητα, την ποιότητα και τη συνοχή της χρειάζεται να εξακολουθήσουμε να ενισχύουμε τις αρχές της καλύτερης ρύθμισης και του δημοκρατικού ελέγχου, βελτιώνοντας την ολοκλήρωση των επιπέδων της και προάγοντας τη μεγαλύτερη διατομεακή σύγκλιση προκειμένου να αποφεύγουμε το αρμπιτράζ. Μια ευρωπαϊκή προοπτική και νέα βήματα είναι ουσιώδη προκειμένου να ανταποκριθούμε σε αυτές τις ανάγκες και ειδικά προκειμένου να αντιμετωπιστεί με επάρκεια η εποπτεία των διασυνοριακών ομίλων και να προχωρήσουμε προς την πρόληψη και τη διαχείριση διεθνών κρίσεων.
<SPEAKER ID="314" NAME="Harald Ettl" AFFILIATION="PSE">
(DE) Κυρία Πρόεδρε, η χρηματοπιστωτική σταθερότητα μέσω της διαχείρισης κρίσεων πρέπει τώρα να αποτελεί πάγια συνιστώσα σε κάθε προσπάθεια ανάπτυξης ρυθμιστικής σύγκλισης. Αυτό σημαίνει ότι αντλούμε μαθήματα από τις χρηματοπιστωτικές κρίσεις και τις εξελίξεις στον χρηματοπιστωτικό τομέα που ξεφεύγουν από τον έλεγχο και δεν είναι πλέον συμβατές με μια επαρκή μακροοικονομία. Αυτό σημαίνει ότι το 2008 εξακολουθεί να είναι αναγκαία η δημιουργία μιας σταθερής βάσης για τη διαδικασία Lamfalussy. Οι απαιτήσεις των φορέων της αγοράς ζητούν μια ευέλικτη ρυθμιστική διαδικασία. Προϋπόθεση εδώ είναι η εποπτική δράση να συνοδεύεται από κοινοβουλευτικό έλεγχο και τα δικαιώματα του Κοινοβουλίου να προστατεύονται. Δεν υπάρχει διαφανής έλεγχος χωρίς κοινοβουλευτισμό.
<P>
" πορεία μας οδηγεί κατ' ευθείαν σε ένα σύστημα ευρωπαϊκών εποπτικών αρχών μέσω της επικεφαλής εποπτικής αρχής. Μόνο σε ένα ευρωπαϊκό σύστημα εποπτικών αρχών μπορεί να βρεθεί μια ισορροπία μεταξύ των ευρωπαϊκών χρηματοπιστωτικών κέντρων που λαμβάνει υπόψη όλα τα πολιτικά και οικονομικά συμφέροντα. " Επιτροπή πρέπει να είναι ένας εκ των παραγόντων, όχι απλώς συντονιστής, στα ενδιάμεσα στάδια αυτής της διαδικασίας.
<SPEAKER ID="315" NAME="Reinhard Rack" AFFILIATION="PPE-DE">
(DE) Κυρία Πρόεδρε, κύριε Επίτροπε, είναι αξιέπαινο ότι η διαδικασία Lamfalussy μας έφερε με την πάροδο των ετών σε αυτό το επίκεντρο των χρηματοπιστωτικών μηχανισμών. Από την άλλη πλευρά, προσπαθούμε συνεχώς να διατηρήσουμε επίσης ενεργή τη διαδικασία εκπόνησης νομοθεσίας για τον τομέα αυτό, ως τμήμα της συνήθους συζήτησης του Συντάγματος, όπου έχουμε εκπόνηση νομοθεσίας που έχει εκχωρηθεί από τα ευρωπαϊκά όργανα. Έχουμε πάντοτε το ίδιο πρόβλημα σε αμφότερες τις περιπτώσεις, ήτοι να διασφαλίσουμε ότι είμαστε ικανοί, αφενός, να εγγυηθούμε ένα ελάχιστο επίπεδο διαφάνειας και, αφετέρου, το Κοινοβούλιο να συμμετέχει επαρκώς στον έλεγχο αυτής της διαδικασίας.
<P>
Έχουν γίνει πρακτικές προσπάθειες για να φέρουμε τις γενικές συζητήσεις εγγύτερα στο πλαίσιο της επιτροπολογίας και της διαδικασίας Lamfalussy ιδιαίτερα, έτσι ώστε να μην συνεχίζουμε να έχουμε αυτό το πλήθος διαδικασιών και να χάνουμε μια άλλη συνιστώσα διαφάνειας;
<SPEAKER ID="316" NAME="Joaquín Almunia">
Μέλος της Επιτροπής. - (ES) Κυρία Πρόεδρε, θα προσπαθήσω να είμαι σύντομος, αλλά θα ήθελα να κάνω κάποια συνοπτικά σχόλια επί ορισμένων εκ των παρεμβάσεων που έγιναν.
<P>
Καταρχάς, είναι σαφές ότι υπάρχει ασυμμετρία μεταξύ της εθνικής δομής εποπτικών αρχών, των δομών χρηματοπιστωτικής εποπτείας, και της αυξανόμενης σημασίας των υπερεθνικών οργάνων, και της παγκόσμιας, και όχι μόνο της ευρωπαϊκής διάστασης των χρηματοπιστωτικών αγορών και της χρηματοπιστωτικής δραστηριότητας. Αυτή η ασυμμετρία προκαλεί ένταση και απαιτεί απάντηση από τα ευρωπαϊκά όργανα, από την Επιτροπή και από το Συμβούλιο και το Κοινοβούλιο. Αυτή τη διαπίστωση δεν θα την συζητήσουμε, καθώς πιστεύω ότι συμφωνούμε όλοι επ' αυτής
<P>
Δεύτερον, δεν συμφωνώ και τόσο πολύ με ορισμένες παρεμβάσεις οι οποίες ενδεχομένως να έχουν υπονοήσει ότι οι δομές για την εποπτεία και για την αντίδραση σε συμβάντα στο χρηματοπιστωτικό σύστημα στις "νωμένες Πολιτείες είναι ανώτερες από αυτές που έχουμε στην Ευρώπη. Πιστεύω ειλικρινά ότι τα γεγονότα δεν αποδεικνύουν κάτι τέτοιο, αλλά μάλλον ότι υπάρχει ένα επιχείρημα υπέρ των ευρωπαϊκών δομών ρύθμισης και εποπτείας και του τρόπου με τον οποίο οι χρηματοπιστωτικές αγορές λειτουργούν στην Ευρώπη σε μια ολόκληρη σειρά τομέων σε σύγκριση με ό,τι συμβαίνει στις "νωμένες Πολιτείες.
<P>
Τρίτον, οι επιτροπές Lamfalussy επιπέδου 3, είναι εξαιρετικά σημαντικές. Δύο από τις τρεις επιτροπές επιπέδου 3, η Επιτροπή Τραπεζών και η Επιτροπή Ασφαλίσεων και Επαγγελματικών Συντάξεων, δημιουργήθηκαν μόλις το 2005, παρότι η διαδικασία Lamfalussy άρχισε το 1999. Πρέπει να αναπληρώσουμε τον χαμένο χρόνο, αλλά σπαταλήθηκε πολύς χρόνος πριν από την παρέμβαση αυτής της Επιτροπής.
<P>
Τέταρτον, με ποιον τρόπο θα προχωρήσουμε; Από ορισμένες ομιλίες φαίνεται ότι ορισμένοι από εσάς πιστεύουν ότι είναι ευθύνη της Επιτροπής να λάβει την απόφαση να προχωρήσει με τον σωστό ρυθμό. Δεν προτίθεμαι να αποκρύψω τις αρμοδιότητες της Επιτροπής, τις οποίες διαθέτει, όπως διαθέτει και το Κοινοβούλιο και το Συμβούλιο, και βεβαίως και τα κράτη μέλη.
<P>
" εμπειρία μου από τη συμμετοχή μου σε πολλές πρόσφατες συζητήσεις στο Ecofin, καθώς και στο Eurogroup, επί των εξελίξεων στην εποπτεία και τη ρύθμιση και επί του τρόπου αντιμετώπισης της αναταραχής στις χρηματοπιστωτικές αγορές και αντίδρασης στην αβεβαιότητα, την έλλειψη εμπιστοσύνης και τις αδυναμίες που διαπιστώνουμε στο σύστημα, η εμπειρία μου, την οποία μπορώ να μοιραστώ μαζί σας και μπορείτε να επιλέξετε αν θα την πιστέψετε ή όχι, είναι ότι τα μεγαλύτερα εμπόδια για την επίτευξη προόδου αποτελούν οι θέσεις ορισμένων κρατών μελών. Ωστόσο, αυτό δεν συμβαίνει με κράτη μέλη τα οποία δεν υφίστανται τις συνέπειες της χρηματοπιστωτικής αναταραχής.
<P>
Υπάρχουν πολλά που πρέπει να γίνουν. Κατανοώ γιατί το Κοινοβούλιο θέλει το έργο να γίνει γρήγορα, αλλά πιστεύω ότι το Κοινοβούλιο έχει την ίδια πληροφόρηση που έχει η Επιτροπή και το Συμβούλιο, και κατά συνέπεια γνωρίζει ότι σημαντικό έργο γίνεται σε πολλές κατευθύνσεις ταυτόχρονα. Είμαστε σε μια κατάσταση στην οποία ο αυτοσχεδιασμός τείνει να οδηγεί σε λάθη και στην οποία το να προσπαθούμε να κάνουμε πράγματα πριν να γνωρίζουμε τι χρειάζεται να γίνει τείνει να είναι αντιπαραγωγικό. Υπάρχουν εμπειρίες στην Ευρώπη και τις "νωμένες Πολιτείες που αφορούν προηγούμενα προβλήματα εποπτείας και προηγούμενα προβλήματα ρύθμισης, προηγούμενα χρηματοπιστωτικά προβλήματα, που δείχνουν ότι είναι καλύτερα να περιμένει κανείς μερικούς μήνες και να λάβει τις σωστές απαντήσεις παρά να επισπεύσει την πιθανή απάντηση και να επιδεινώσει τα προβλήματα που θέλουμε να αντιμετωπίσουμε.
<P>
Μία τελευταία επισήμανση: η Επιτροπή έχει το δικαίωμα νομοθετικής πρωτοβουλίας στην Ευρωπαϊκή Ένωση. " Επιτροπή ουδέποτε θα παραιτηθεί από αυτό το δικαίωμα πρωτοβουλίας, ουδέποτε θα εκχωρήσει αυτό το δικαίωμα πρωτοβουλίας στις επιτροπές Lamfalussy. Τις λαμβάνει υπόψη, αλλά ουδέποτε προτίθεται να θεωρήσει ότι το δικαίωμα πρωτοβουλίας της Επιτροπής πρέπει να εκχωρηθεί στις επιτροπές Lamfalussy, και πιστεύω ότι ούτε το Κοινοβούλιο ούτε το Συμβούλιο σκέπτονται κάτι τέτοιο. Αυτό που είναι αλήθεια, όπως έχω πει, είναι ότι όλοι μας, αρχίζοντας από την Επιτροπή, πιστεύουμε ότι ο συντονισμός μεταξύ των επιτροπών επιπέδου 3 της διαδικασίας Lamfalussy, η ικανότητα έγκρισης κριτηρίων και αποφάσεων με πλειοψηφικό σύστημα, η δυνατότητα αντίδρασης με σχεδόν δεσμευτικές αποφάσεις, είναι κάτι το οποίο είναι όλο και περισσότερο προφανές και όλο και περισσότερο απαραίτητο, εν όψει της εξαιρετικής σημασίας του έργου το οποίο αυτές οι επιτροπές έχουν να εκτελέσουν. Ωστόσο, αυτό δεν θα πρέπει να έχει ως συνέπεια να τις συγχέουμε με τους κατόχους του δικαιώματος νομοθετικής πρωτοβουλίας στην Ευρώπη.
<SPEAKER ID="317" NAME="Πρόεδρος">
" συζήτηση έληξε

<CHAPTER ID="020">
Δημόσια οικονομικά στην ΟΝΕ κατά το 2006 (συζήτηση) 
<SPEAKER ID="422" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Lauk, εξ ονόματος της Επιτροπής Οικονομικών και Νομισματικών Θεμάτων, σχετικά με τα δημόσια οικονομικά στην ΟΝΕ κατά το 2006.
<P>
Επισημαίνω ότι τον εισηγητή αντικαθιστά ο κ. Schwab.
<SPEAKER ID="423" NAME="Andreas Schwab " AFFILIATION="PPE-DE">
αναπληρωτής εισηγητής. - (DE) Κύριε Πρόεδρε, κύριε Επίτροπε, χαίρομαι διότι μιλάμε σε μια τόσο προχωρημένη ώρα για την οικονομική και νομισματική ένωση της Ευρωπαϊκής Ένωσης. Με αυτήν την έκθεση πρωτοβουλίας, το Ευρωπαϊκό Κοινοβούλιο εκφράζει για πρώτη φορά τη γνώμη του για την αναθεώρηση του Συμφώνου Σταθερότητας και Ανάπτυξης που αποφασίστηκε τον Μάρτιο του 2005 από τους αρχηγούς κρατών και κυβερνήσεων και αφορούσε τόσο το προληπτικό όσο και το διορθωτικό σκέλος του εν λόγω συμφώνου.
<P>
Στόχος του συμφώνου είναι η αποφυγή του υπερβολικού ελλείμματος και η μεσοπρόθεσμη και μακροπρόθεσμη επίτευξη ενός ισοσκελισμένου προϋπολογισμού και υγιών δημοσίων οικονομικών. " παρούσα έκθεση είναι ένας ετήσιος απολογισμός. Επομένως, η περίοδος αναφοράς είναι βασικά πολύ μικρή και αφορά το 2006, ένα έτος που χαρακτηρίστηκε από μία πολύ ευνοϊκή οικονομική συγκυρία. Αυτή η ευνοϊκή ανάπτυξη είχε θετική επίδραση στη δημοσιονομική πολιτική των κρατών μελών. Είναι φανερό ότι μία εκτίμηση που βασίζεται μόνο σε αυτό το σύντομο διάστημα δεν μπορεί να είναι οριστική. Το βασικό τεστ κοπώσεως του αναθεωρημένου συμφώνου μάς περιμένει τα επόμενα χρόνια.
<P>
" έκθεση συνιστά μία αξιολόγηση της σημερινής κατάστασης. Ο εισηγητής, Kurt Joachim Lauk, που δυστυχώς δεν μπόρεσε να παρευρεθεί εδώ σήμερα, απέφυγε συνειδητά να αναφερθεί ονομαστικά στα επιμέρους κράτη μέλη και τις ατομικές τους επιδόσεις, γιατί σκοπός της έκθεσης δεν ήταν να δώσει σχολική βαθμολογία, καθώς ο εισηγητής θεωρεί ότι κάτι τέτοιο δεν θα εξυπηρετούσε την κατάσταση. Αυτό που φαίνεται εύλογο να κάνει η έκθεση, είναι μία γενική αξιολόγηση όσων επιτεύχθηκαν μέχρι σήμερα.
<P>
" Επιτροπή Οικονομικών και Νομισματικών Θεμάτων ασχολήθηκε διεξοδικά με αυτήν την έκθεση και η ανταλλαγή απόψεων ήταν πολύ γόνιμη και εποικοδομητική. Επιτρέψτε μου να ευχαριστήσω θερμά εξ ονόματος του κ. Lauk ιδίως τον σκιώδη εισηγητή των σοσιαλιστών κ. Rosati και τη σκιώδη εισηγήτρια των φιλελευθέρων κ. in 't Veld για την καλή και εποικοδομητική συνεργασία. " έκθεση εγκρίθηκε στην επιτροπή με συντριπτική πλειοψηφία.
<P>
Θα ήθελα να αναφερθώ σύντομα στα κύρια σημεία της. Οι στατιστικές εκτιμήσεις δίνουν έμφαση στο γεγονός ότι το άνοιγμα μεταξύ ελλείμματος και ανάπτυξης είναι πάρα πολύ μεγάλο και ότι υπάρχει συνάρτηση μεταξύ του υψηλού ελλείμματος και της μικρής ανάπτυξης. Τα στοιχεία για το 2006 δείχνουν ότι 21 κράτη μέλη παρουσιάζουν χαμηλό έλλειμμα ή ακόμη και μικρό πλεόνασμα και ταυτόχρονα υψηλό ρυθμό ανάπτυξης. Το γεγονός αυτό επιβεβαιώνει την άποψη ότι η μείωση του ελλείμματος προάγει την απασχόληση και την οικονομική απόδοση μειώνοντας έτσι την ανεργία.
<P>
Σε αυτό το πλαίσιο η έκθεση επικεντρώθηκε ιδίως σε τρία κεντρικά σημεία. Πρώτον, η Επιτροπή Οικονομικών και Νομισματικών Θεμάτων τάσσεται κατηγορηματικά στην έκθεση αυτή υπέρ της αξιοποίησης των οικονομικά καλών περιόδων για την επίτευξη της διαρθρωτικής εξυγίανσης των δημόσιων προϋπολογισμών. Τα κράτη μέλη πρέπει να χρησιμοποιήσουν την οικονομική ανάκαμψη, ιδίως την οφειλόμενη σε βελτίωση των φορολογικών εσόδων, για τη μείωση του δημοσίου χρέους. Πρέπει να θυμόμαστε διαρκώς ότι η ενθάρρυνση της ανάπτυξης οδηγεί σε μεγαλύτερη ζήτηση και σε μεγαλύτερο ποσοστό απασχόλησης. Πρέπει, ωστόσο, να επικριθεί το γεγονός ότι τα κράτη μέλη δεν αξιοποιούν όσο πρέπει την ευνοϊκή συγκυρία για την παγίωση του προϋπολογισμού.
<P>
Δεύτερον, ζητάμε να χαρακτηρίσουν τα κράτη μέλη αντισυνταγματικό ή παράνομο το νέο δημόσιο χρέος μέχρι το 2015, όπως έκαναν ήδη ορισμένα κράτη και περιφέρειες στην ΕΕ. " τροπολογία του εισηγητή κ. Lauk για την παράγραφο 20 σκοπεύει να το διασαφηνίσει αυτό, λέγοντας ότι αυτό θα ισχύσει υποχρεωτικά μόνο για τα κράτη της ευρωζώνης και όχι και για τα 27 κράτη μέλη της Ευρωπαϊκής Ένωσης. Αυτό φαίνεται εύλογο και θα ήθελα να σας παρακαλέσω εξ ονόματος του εισηγητή να εγκρίνετε αυτήν την τροπολογία που υπέβαλε η Ομάδα ΕΛΚ-ΕΔ.
<P>
Τρίτον, στην έκθεση διατυπώνεται το αίτημα να γίνονται με συγκρίσιμο τρόπο οι υπολογισμοί του ελλείμματος των κρατών μελών. Αυτό το σημείο είναι ουσιαστικό γιατί μία κοινή βάση για την εκτίμηση του πραγματικού επιπέδου του χρέους είναι απαραίτητη ενόψει της αυξανόμενης σύγκλισης στην ευρωπαϊκή οικονομική και νομισματική ένωση.
<P>
Επιτρέψτε μου να κάνω σε αυτά τα τελευταία είκοσι δευτερόλεπτα δύο τελικές παρατηρήσεις: το αναθεωρημένο Σύμφωνο Σταθερότητας και Ανάπτυξης λειτούργησε σε γενικές γραμμές καλά το 2006 και παραμένει ένα πλαίσιο βασισμένο σε κανόνες. Μετά την αναθεώρησή του, όλα τα ελλείμματα που ξεπερνούν το 3% του ΑΕγχΠ χαρακτηρίστηκαν υπερβολικά. Παρ' όλ' αυτά επικρατεί ανησυχία για τους αργούς ρυθμούς μείωσης του δημοσίου χρέους σε όλα τα κράτη μέλη.
<P>
Βραχυπρόθεσμα λοιπόν το Σύμφωνο Σταθερότητας και Ανάπτυξης λειτούργησε. Θα πρέπει να δούμε αν θα λειτουργήσει και μακροπρόθεσμα. " πραγματική δοκιμασία της αντοχής του θα γίνει τα επόμενα χρόνια και περιμένουμε από τα κράτη μέλη να καταβάλουν κάθε δυνατή προσπάθεια για την επιτυχία του συμφώνου.
<SPEAKER ID="424" NAME="Joe Borg" LANGUAGE="EN">
Κύριε Πρόεδρε, η Επιτροπή χαιρετίζει θερμά την έκθεση του κ. Lauk και είναι ευγνώμων για το υψηλό επίπεδο εργασίας της Επιτροπής Οικονομικών και Νομισματικών Θεμάτων του Κοινοβουλίου. Καθόσον διανύουμε περίοδο έντονης οικονομικής ανάκαμψης επί του παρόντος στην Ευρώπη και στη ζώνη του ευρώ, τα κράτη μέλη έχουν μια εξαιρετική ευκαιρία να βελτιώσουν τα δημόσια οικονομικά και να προετοιμαστούν για τις μελλοντικές προκλήσεις, όπως η γήρανση του πληθυσμού. Σε αυτό το πλαίσιο, η έκθεση του κ. Lauk είναι πολύ επίκαιρη.
<P>
" Επιτροπή συμφωνεί ασφαλώς με την επισήμανση της έκθεσης ότι το αναθεωρημένο Σύμφωνο Σταθερότητας και Ανάπτυξης λειτουργεί μέχρι στιγμής όπως θα έπρεπε. Συγκεκριμένα, πολλά κράτη μέλη κατέβαλαν σημαντικές προσπάθειες για να εκπληρώσουν τις υποχρεώσεις τους στο πλαίσιο του Συμφώνου. Μετά την αναθεώρηση του Συμφώνου, τόσο το διορθωτικό όσο και το προληπτικό σκέλος εφαρμόστηκαν πλήρως σύμφωνα με τις διατάξεις της αναθεώρησης. Επιπλέον, είναι σαφές ότι δεν υπήρξε καμία επιείκεια στην επιβολή του αναθεωρημένου Συμφώνου.
<P>
Πέρυσι, επετεύχθη σημαντική βελτίωση στο έλλειμμα του δημοσίου τομέα στη ζώνη του ευρώ και στα μεμονωμένα κράτη μέλη. Για τη ζώνη του ευρώ, η βελτίωση ήταν 0,9%, σε ονομαστικούς όρους, και γι' αυτό ενδέχεται να είναι υψηλότερη σε διαρθρωτικούς όρους απ' ό,τι το 0,3% που αναμενόταν από την Επιτροπή το περασμένο φθινόπωρο.
<P>
Οι γενικές οικονομικές προοπτικές για το 2007 είναι εξίσου ενθαρρυντικές. " συνεχής παρουσία κυκλικά ευνοϊκών συνθηκών στη ζώνη του ευρώ απαιτεί περαιτέρω προσπάθειες δημοσιονομικής εξυγίανσης το 2007 και έπειτα. " προσαρμογή προς τους μεσοπρόθεσμους δημοσιονομικούς στόχους πρέπει να επιταχυνθεί και οι φιλοκυκλικές δημοσιονομικές πολιτικές πρέπει να αποφευχθούν.
<P>
Οι Υπουργοί Οικονομικών της ζώνης του ευρώ επιβεβαίωσαν την περασμένη εβδομάδα τη δέσμευσή τους να αξιοποιήσουν πλήρως την τρέχουσα οικονομική ανάπτυξη και τα καλύτερα από το αναμενόμενο φορολογικά έσοδα για να επιδιώξουν υγιείς δημοσιονομικές πολιτικές, καθώς και να χρησιμοποιήσουν τα απρόβλεπτα επιπλέον έσοδα για τη μείωση του ελλείμματος και του χρέους.
<P>
" Επιτροπή συμμερίζεται επίσης τις ανησυχίες του Κοινοβουλίου σχετικά με τη μακροπρόθεσμη βιωσιμότητα των δημοσίων οικονομικών και δίνει αυξημένη έμφαση στην αξιολόγησή της. Σε αυτό το πλαίσιο, δημοσιεύθηκε τον Οκτώβριο του 2006 μια νέα έκθεση σχετικά με τη μακροπρόθεσμη βιωσιμότητα των δημοσίων οικονομικών στην Ευρωπαϊκή Ένωση. Αυτή η έκθεση βασίζεται σε κοινές προβλέψεις συναφών με την γήρανση δαπανών της ΕΕ. Επιβεβαιώνει τη σημασία της αντιμετώπισης της πρόκλησης της βιωσιμότητας μέσω του συνδυασμού της δημοσιονομικής εξυγίανσης και των διαρθρωτικών μεταρρυθμίσεων.
<P>
" Επιτροπή συνέχισε το έργο της σχετικά με την ενσωμάτωση των θεμάτων της βιωσιμότητας στον καθορισμό των μεσοπρόθεσμων δημοσιονομικών στόχων. Πράγματι, η βελτίωση των δημοσιονομικών ισοζυγίων σε μεσοπρόθεσμο επίπεδο συμβάλλει στην επίτευξη των μακροπρόθεσμων στόχων βιωσιμότητας.
<P>
Άλλη μια σημαντική εξέλιξη είναι η έμφαση στη βελτίωση της ποιότητας των δημοσίων δαπανών, σύμφωνα με τη στρατηγική της Λισαβόνας. Αυτή η κατευθυντήρια γραμμή πολιτικής αποτελεί μέρος των ολοκληρωμένων κατευθυντηρίων γραμμών που εγκρίθηκαν από το Ευρωπαϊκό Συμβούλιο τον Μάρτιο του τρέχοντος έτους. " Επιτροπή είναι επίσης ευγνώμων διότι στην έκθεση αναγνωρίζονται οι προσπάθειες που καταβλήθηκαν για τη βελτίωση της στατιστικής διακυβέρνησης. " Επιτροπή παρουσίασε προσφάτως έκθεση στο Κοινοβούλιο και το Συμβούλιο σχετικά με την ποιότητα των στατιστικών στοιχείων που υποβάλλουν τα κράτη μέλη.
<P>
Τέλος, ενώ το διορθωτικό σκέλος του Συμφώνου Σταθερότητας και Ανάπτυξης έφερε τα αναμενόμενα αποτελέσματα, η εικόνα είναι πιο συγκεχυμένη όσον αφορά το προληπτικό σκέλος. Οι εθνικοί δημοσιονομικοί κανόνες και τα όργανα μπορούν να διαδραματίσουν σημαντικό ρόλο σε αυτό το πλαίσιο. Το περασμένο έτος σημειώθηκε πρόοδος σε αυτόν τον τομέα και η Επιτροπή εργάζεται επί του παρόντος για την περαιτέρω βελτίωση της αποτελεσματικότητας του προληπτικού σκέλους του Συμφώνου. Σε αυτό το πλαίσιο, εκτιμώ απολύτως την υποστήριξη του Κοινοβουλίου γι' αυτή την προσέγγιση.
<SPEAKER ID="425" NAME="José Manuel García-Margallo y Marfil">
εξ ονόματος της Ομάδας PPE-DE. - (ES) Κύριε Πρόεδρε, κύριε Επίτροπε, η υπεράσπιση της έκθεσης του κ. Lauk από τον κ. Schwab ήταν τόσο εξαιρετική και τόσο ακριβής που θα συνεχίσω στις ίδιες γενικές γραμμές που έθεσε.
<P>
Συμμερίζομαι την ανησυχία του κ. Schwab αναφορικά με την πρόοδο του δημόσιου χρέους. Αναπτυχθήκαμε πολύ περισσότερο πέρυσι απ' ό,τι τα προηγούμενα χρόνια, έχουμε πλησιάσει περισσότερο το δυναμικό ανάπτυξής μας, αλλά το δημόσιο χρέος παραμένει κάτω από τα όρια που θεσπίσαμε εμείς οι ίδιοι στη Συνθήκη του Μάαστριχτ.
<P>
Σύμφωνα με όλους τους δείκτες, θα έχουμε καλή ανάπτυξη το προσεχές έτος, αλλά θα αναπτυχθούμε λιγότερο από πέρυσι, και αυτό σημαίνει ότι το δημόσιο χρέος θα συνεχίσει να προκαλεί ανησυχία.
<P>
Θα συμφωνήσω για άλλη μια φορά με τον εισηγητή και με τον Επίτροπο λέγοντας ότι αυτή η ανησυχία είναι ακόμη πιο πιεστική αν λάβουμε υπόψη τις προβλέψεις σχετικά με την εξέλιξη του πληθυσμού, που είναι γνωστή ως γήρανση του πληθυσμού, η οποία μπορεί να είναι μία από τις μεγάλες προκλήσεις του αιώνα που έχει μόλις ξεκινήσει.
<P>
Το προσδόκιμο ζωής αυξάνεται, τα ποσοστά γεννήσεων εξακολουθούν να είναι εξαιρετικά χαμηλά, και αυτό σημαίνει ότι ο πληθυσμός που θα είναι σε ηλικία εργασίας θα είναι λιγότερος και ότι, επομένως, αργά ή γρήγορα, η αγορά εργασίας θα συρρικνωθεί και, κατά συνέπεια θα έχουμε πολύ περισσότερους δικαιούχους του συστήματος και πολύ λιγότερους ανθρώπους που θα συνεισφέρουν στα ταμεία κοινωνικής ασφάλισης.
<P>
Ούτε εγώ ούτε ο κ. Schwab, ο οποίος είναι Χριστιανοδημοκράτης σαν εμένα, πιστεύουμε ότι μπορεί να αμφισβητηθεί η βιωσιμότητα του συστήματος κοινωνικής προστασίας. Πρέπει να αναζητήσουμε βάσεις για την ενίσχυσή του που θα μας επιτρέψουν να εκπληρώσουμε τις κοινωνικές υποχρεώσεις μας.
<P>
Υπάρχουν ορισμένες συστάσεις στην έκθεση του κ. Lauk που θα ήθελα να υπογραμμίσω και να προσθέσω μερικές δικές μου.
<P>
Συμφωνώ ότι πρέπει να θεσπίσουμε συγκρίσιμες βάσεις για τους προϋπολογισμούς ούτως ώστε να μπορούμε να κάνουμε ομοιογενείς συγκρίσεις, αλλά θα ήθελα να δανειστούμε μια λογιστική τεχνική από τον ιδιωτικό τομέα, μια μορφή πρόβλεψης των προϋπολογισμών, προκειμένου να ληφθούν υπόψη οι υποχρεώσεις που γνωρίζουμε.
<P>
Θεωρώ ότι είναι ολοφάνερο ότι πρέπει να εκμεταλλευτούμε τις καλές εποχές για να μειώσουμε περισσότερο το δημόσιο χρέος, αλλά δεν το κάνουμε, ή δεν το κάνουμε επαρκώς.
<P>
Τρίτον, πιστεύω ότι πρέπει να επανεξετάσουμε όλο το σύστημά μας των δημόσιων δαπανών και εσόδων προκειμένου να καταστήσουμε τις οικονομίες μας πιο παραγωγικές, ούτως ώστε να έχουμε περισσότερους πόρους, μεταξύ άλλων προκειμένου να ανταποκριθούμε στις ανάγκες δαπανών της κοινωνικής πρόνοιας. Πιστεύω ότι πρέπει να σταματήσουμε να αντιμετωπίζουμε την ηλικία συνταξιοδότησης ως κάτι που αποτελεί υποχρέωση και να τη σκεφτούμε ως δικαίωμα που ανοίγει τη δυνατότητα συνταξιοδότησης και να προσανατολίσουμε τα δημόσια οικονομικά, καθώς μιλάμε για δημόσια οικονομικά, κατά τρόπο που να ενθαρρύνει τους ανθρώπους να μείνουν στην εργασία τους περισσότερο.
<P>
Τέλος, πιστεύω ότι πρέπει να εξετάσουμε την αντικατάσταση των εισφορών κοινωνικής ασφάλισης, ως βασικό πυρήνα -τον μόνο ουσιαστικά- των συστημάτων κοινωνικής προστασίας, από ένα σύστημα φόρων, βασικά του φόρου προστιθέμενης αξίας που ο προεδρικός υποψήφιος Σαρκοζί περιέγραψε λαμπρά ως "κοινωνικό ΦΠΑ" στη συζήτηση που διεξάγεται στη χώρα του.
<P>
Θέλω να συγχαρώ για άλλη μια φορά τον εισηγητή, ο οποίος δεν είναι εδώ σήμερα, το άτομο που τον εκπροσώπησε και τον Επίτροπο που δέχτηκε την πλειονότητα των θέσεών μας.
<SPEAKER ID="426" NAME="Dariusz Rosati">
εξ ονόματος της Ομάδας PSE. - (PL) Κύριε Πρόεδρε, τα υγιή δημοσιονομικά αποτελούν τη βάση της αειφόρου οικονομικής ανάπτυξης. Χαίρομαι που διαπιστώνω ότι την περασμένη χρονιά υπήρξε αισθητή βελτίωση στην Ευρωπαϊκή Ένωση ως προς αυτό. Ωστόσο, η τρέχουσα θετική οικονομική κατάσταση συνιστά ευκαιρία για την περαιτέρω μείωση του χρέους και των ελλειμμάτων. Γι' αυτόν τον λόγο στη φετινή έκθεση του κ. Lauk, το Ευρωπαϊκό Κοινοβούλιο ενθαρρύνει τα κράτη μέλη να αξιοποιήσουν την ευνοϊκή κατάσταση στην αγορά προκειμένου να προσαρμόσουν αναλόγως τα δημόσια οικονομικά τους και να επιταχύνουν τις διαρθρωτικές μεταρρυθμίσεις, όπως είναι οι μεταρρυθμίσεις της αγοράς εργασίας και του τομέα των υπηρεσιών ή η μείωση του διοικητικού κόστους που βαρύνει τις επιχειρήσεις.
<P>
Συγχαίρω τον κ. Lauk για την έξοχη έκθεσή του και τον ευχαριστώ για τη συνεργασία του. Υπάρχουν τέσσερα θέματα, στα οποία θέλω να εστιαστεί η προσοχή σας.
<P>
Πρώτον, στο σημείο 26, η φετινή έκθεση ενθαρρύνει την Ευρωπαϊκή Επιτροπή να διερευνήσει τα πλεονεκτήματα της δημιουργίας ανεξάρτητων εθνικών οργάνων, τα οποία θα είναι επιφορτισμένα με τον καθορισμό του ετήσιου επιπέδου του ελλείμματος κατά τρόπο που να συνάδει με τον μεσοπρόθεσμο στόχο του ισοσκελισμένου προϋπολογισμού. Ωστόσο, μέσω της μεσολάβησης του κ. Borg, κάνω έκκληση στον Επίτροπο Almunia να εξετάσει κατά πόσο τα συμβούλια δημοσιονομικής πολιτικής, ανεξαρτήτως πολιτικής πίεσης, θα είναι ένα αποτελεσματικό μέσο στον αγώνα για τη μείωση του ελλείμματος. Αυτό συνδέεται ιδίως με την καλύτερη χρήση σε περιόδους αλματώδους οικονομικής ανάπτυξης για τη βελτίωση της κατάστασης των δημοσίων οικονομικών. Πιστεύω ότι σε αυτό το θέμα συμφωνώ με τους προλαλήσαντες συναδέλφους μου. Όπως έδειξαν πολυάριθμες μελέτες, οι κυβερνήσεις τείνουν να καταφεύγουν σε υπερβολικά ελλείμματα και υλοποιούν μεταρρυθμίσεις μόνο σε περιόδους κρίσεων.
<P>
Δεύτερον, θέλω να επισημάνω ότι δεν μπορούμε να συμφωνήσουμε με το σημείο 20, το οποίο καθιστά αντισυνταγματικό τυχόν δημόσιο χρέος. Κάθε κυβέρνηση δικαιούται να ενεργεί στο πλαίσιο, το οποίο έχει προδιαγράψει η Συνθήκη του Μάαστριχ, η οποία επιτρέπει επίπεδα δημοσίου χρέους μέχρι ποσοστού 60%. Προφανώς, τυχόν χρέος που υπερβαίνει αυτό το επίπεδο δύναται να θεωρηθεί αντισυνταγματικό και γι' αυτόν τον λόγο υποστηρίζω την τροπολογία που υπέβαλε η Ομάδα της Συμμαχίας Φιλελευθέρων και Δημοκρατών για την Ευρώπη σχετικά με τον καθορισμό του ορίου κατ' αυτόν τον τρόπο.
<P>
Τρίτον, η έκθεση υπογραμμίζει ότι το αναθεωρημένο Σύμφωνο Σταθερότητας και Ανάπτυξης είναι καίριας σημασίας εργαλείο για τη διατήρηση της δημοσιονομικής πειθαρχίας στα κράτη μέλη. Συμφωνώ με τον εισηγητή ότι η μεταρρύθμιση του Συμφώνου ενίσχυσε τόσο την ευελιξία όσο και την αποτελεσματικότητά του. Για τον λόγο αυτόν κάνουμε έκκληση στην Επιτροπή να ασκήσει στενό έλεγχο στον τρόπο που τα κράτη μέλη τηρούν το Σύμφωνο.
<P>
Τέταρτον και τελευταίο, το Σώμα προτείνει μελέτη σκοπιμότητας αναφορικά με τη θέσπιση ενιαίας δημοσιονομικής διαδικασίας για όλα τα κράτη μέλη. Μια τέτοιου είδους διαδικασία θα περιλαμβάνει τόσο ένα ενιαίο χρονοδιάγραμμα για τις δημοσιονομικές διαδικασίες όσο και ενιαίες υποθέσεις εργασίας αναφορικά με βασικές μακροοικονομικές παραμέτρους, οι οποίες θα πρέπει να συνεκτιμώνται κατά τον ίδιο τρόπο σε ολόκληρη την Ευρωπαϊκή Ένωση. Κατά τη γνώμη μου, αυτές οι αλλαγές θα καταστήσουν δυνατή όχι μόνο την ενίσχυση της δημοσιονομικής πειθαρχίας στα κράτη μέλη, αλλά θα βελτιώσουν και τον συντονισμό της δημοσιονομικής πολιτικής σε επίπεδο ΕΕ.
<SPEAKER ID="427" NAME="Wojciech Roszkowski">
εξ ονόματος της Ομάδας UEN. - (PL) Κύριε Πρόεδρε, η έκθεση του κ. Lauk είναι μια ακριβής περιγραφή της τρέχουσας κατάστασης και αναμφίβολα είναι ένα μάθημα για τις χώρες που δεν έχουν ακόμη ενταχθεί στην ΟΝΕ. Ο κ. Lauk ορθώς υπογράμμισε τις βασικές απειλές για την Ευρωπαϊκή Ένωση, που είναι τα σταθερά υψηλά δημοσιονομικά ελλείμματα και η ανεξέλεγκτη αύξηση των δημοσιονομικών δαπανών λόγω της γήρανσης του πληθυσμού στην ΕΕ. Λέει επίσης ότι η αύξηση των ρυθμών ανάπτυξης θα επιτρέψει την αποφυγή της καταστροφής. Ωστόσο, η έκθεση δεν δίνει απάντηση στο κεφαλαιώδες ερώτημα του τρόπου με τον οποίο θα επιτευχθεί αυτή η ανάπτυξη, όταν οι οικονομίες των κρατών μελών είναι λιγότερο ανταγωνιστικές από τις πρωτοπόρες οικονομίες στον κόσμο και δεν υπάρχει καμία ενεργός πολιτική για την ενθάρρυνση οικογενειών σε καμία χώρα της ΕΕ. " έκθεση του κ. Lauk δείχνει σαφώς ότι η ΟΝΕ, η οποία στην πράξη είναι μια κλειστή λέσχη της ΕΕ, δεν διαθέτει καμία συνταγή για τον τρόπο που μπορεί να αποτραπεί η απειλή. Παρέθεσα δύο παραδείγματα του τρόπου με τον οποίο αποφεύγουμε τη βασική πρόκληση που αντιμετωπίζουν οι χώρες της ΕΕ. Στις συζητήσεις στην ΕΕ, για παράδειγμα, η μετεγκατάσταση δεν θεωρείται ευκαιρία, αλλά απειλή για τις θέσεις εργασίας σε χώρες όπου το κόστος παραγωγής είναι υψηλότερο σε σύγκριση με χώρες όπου αυτό είναι χαμηλότερο. Σε αυτές τις συζητήσεις πολύ συχνά γίνεται λόγος για τις "δημογραφικές προκλήσεις", λες και κανείς δεν αντιλαμβάνεται ότι αυτές είναι αποτέλεσμα της δραματικής μείωσης του ποσοστού γεννήσεων. Πάρα πολλά λέγονται για την αποφυγή της εγκυμοσύνης, το δικαίωμα άμβλωσης και πολυάριθμες συζητήσεις διεξήχθησαν αναφορικά με την ομοφοβία - σήμερα είχαμε την τρίτη κατά σειρά σχετική συζήτηση μέσα σε δύο χρόνια. Θέλω όμως να ξέρω πού γίνεται η συζήτηση για μια ενεργό πολιτική ενθάρρυνσης των γεννήσεων στην ΕΕ. Μόνο μέσω της αύξησης του ποσοστού των γεννήσεων θα μπορέσουμε να αποφύγουμε την επιδείνωση της μυστήριας δημογραφικής πρόκλησης. Οι αντιπρόσωποι των κρατών μελών μπορεί να συζητούν για την ωριμότητα ή δεν ξέρω τι άλλο των άλλων χωρών, αλλά για τις χώρες που ενέκριναν το ευρώ, αυτό είναι αναμφίβολα σημαντικό δίδαγμα.
<SPEAKER ID="428" NAME="Sahra Wagenknecht">
εξ ονόματος της Ομάδας GUE/NGL. - (DE) Κύριε Πρόεδρε, κυρίες και κύριοι, κατά τη γνώμη μας η παρούσα έκθεση ακολουθεί εντελώς εσφαλμένη κατεύθυνση. Διασπαθίζει την ευκαιρία προώθησης της επειγόντως απαραίτητης αλλαγής πορείας. Δεν περιλαμβάνει καμία κριτική στην πολιτική της Ευρωπαϊκής Κεντρικής Τράπεζας που στοχεύει αποκλειστικά και μόνο στη σταθερότητα των τιμών αναχαιτίζοντας και πνίγοντας το αναπτυξιακό δυναμικό της ΕΕ. " έκθεση συνιστά στους ειδικούς των κρατών μελών που χαράζουν τη δημοσιονομική πολιτική αποκλειστικά και μόνο λιτότητα για τη μείωση των ελλειμμάτων. Δεν γίνεται καθόλου λόγος για τον καταστροφικό φορολογικό ανταγωνισμό στην ΕΕ που εντείνεται με την περαιτέρω μείωση της φορολογίας των επιχειρήσεων. Στη Γερμανία βλέπουμε τώρα έναν νέο γύρο αυτού του αγώνα ντάμπινγκ.
<P>
Είναι προφανές ότι τα δημόσια οικονομικά των κρατών μελών θα ήταν πολύ καλύτερα αν οι πλούσιοι και εύποροι και κυρίως οι πολυεθνικές με τα τεράστια κέρδη καλούνταν επιτέλους να πληρώσουν όσα πρέπει αντί να τους παρέχονται διαρκώς φορολογικές ελαφρύνσεις.
<P>
Αντίθετα, η έκθεση περιλαμβάνει πολλές προτάσεις για μία νεοφιλελεύθερη προσέγγιση της ρυθμιστικής πολιτικής. Έτσι ζητείται, για παράδειγμα, αναδιάρθρωση των δημοσίων δαπανών μέσω της δημιουργίας συμπράξεων δημοσίου-ιδιωτικού τομέα, ακόμα και στην παιδεία. Ένας ακόμα κεντρικός τομέας των υπηρεσιών κοινής ωφελείας θα θυσιαστεί στην αρχή του κέρδους, με οποιοδήποτε τίμημα.
<P>
Αλλά και το αίτημα της έκθεσης να χαρακτηρίσουν τα κράτη μέλη το νέο δημόσιο χρέος παράνομο ή αντισυνταγματικό μέχρι το 2015 είναι ολοφάνερα απερίσκεπτο. " επιβολή μιας τέτοιας απαγόρευσης θα οδηγούσε σε στραγγαλισμό κάθε δημοσιονομικής πολιτικής.
<P>
Με την έκθεση χάνεται η ευκαιρία προώθησης σε ευρωπαϊκό επίπεδο μίας πολιτικής που θα βασίζεται στην κοινωνική δικαιοσύνη και την αλληλεγγύη και γι' αυτό η Ομάδα μου θα την απορρίψει.
<SPEAKER ID="429" NAME="John Whittaker">
εξ ονόματος της Ομάδας IND/DEM. - (EN) Κύριε Πρόεδρε, ο εισηγητής δέχεται ότι τα δημόσια οικονομικά σε πολλές χώρες της ευρωζώνης παραμένουν σε κακή κατάσταση. Τα δημόσια χρέη στην Ιταλία και στην Ελλάδα δεν έχουν μειωθεί σημαντικά και, μολονότι τα ελλείμματα μειώνονται, αυτό είναι αποτέλεσμα της εντονότερης οικονομικής ανάπτυξης, η οποία ενισχύθηκε από την παγκόσμια ανάκαμψη. Δεν αποτελεί απόδειξη ότι το Σύμφωνο Σταθερότητας λειτουργεί.
<P>
Ωστόσο, οι ειδήσεις της τρέχουσας εβδομάδας από την Ισπανία έδειξαν ότι τα αδύναμα δημόσια οικονομικά δεν είναι η μόνη απειλή στη λειτουργία του ευρώ. " Ισπανία έχει ένα φοβερό εμπορικό έλλειμμα 9,5% του ΑΕγχΠ και η άνοδος των τιμών της αγοράς ακινήτων, η οποία ενίσχυε την τοπική ζήτηση, έχει επέλθει οριστικά. " άνοδος οφειλόταν στα επιτόκια του ευρώ τα οποία ήταν εξαιρετικά χαμηλά αλλά τώρα έχουν αυξηθεί υπερβολικά. " Ισπανία μπορεί τώρα να περιμένει σοβαρές οικονομικές δυσκολίες, με αύξηση της ανεργίας και επιδείνωση των δημοσίων οικονομικών. " κανονική λύση σε αυτό το δίλημμα θα ήταν να μειώσει η Ισπανία τα επιτόκιά της και να προχωρήσει σε υποτίμηση, αλλά καμία από αυτές τις επιλογές δεν είναι διαθέσιμη διότι έχει το ενιαίο νόμισμα.
<P>
Υπάρχουν λοιπόν τρεις πιθανές επιλογές. " πρώτη: για να προληφθεί η κρίση, η Ευρωπαϊκή Κεντρική Τράπεζα μειώνει το επιτόκιο του ευρώ. Αυτό δεν θα αρέσει στη Γερμανία, διότι θα οδηγήσει σε αυξημένο πληθωρισμό. Σημαίνει επίσης ότι η Ευρωπαϊκή Κεντρική Τράπεζα θα χάσει τη φήμη που απέκτησε με πολλή προσπάθεια ότι διατηρεί μειωμένες τις προβλέψεις του πληθωρισμού.
<P>
" δεύτερη πιθανή επιλογή είναι να εγκαταλείψει η Ισπανία την ευρωζώνη και να επαναφέρει το δικό της νόμισμα, αποκτώντας έτσι τη δυνατότητα να προχωρήσει σε υποτίμηση και να αποκτήσει καταλλήλως χαμηλά επιτόκια. Ναι, έχουμε φτάσει στο σημείο όπου αυτό δεν είναι πλέον αδιανόητο. Αυτό θα οδηγούσε σε σοβαρά προβλήματα αδυναμίας πληρωμής των χρεών του ιδιωτικού και του δημοσίου τομέα που θα επεκτείνονταν σε ολόκληρη την ευρωζώνη.
<P>
Οι άλλες χώρες δεν θα το ήθελαν αυτό, γεγονός που καθιστά ίσως πιο πιθανή την τρίτη επιλογή, και αυτή είναι η παροχή βοήθειας μεγάλης κλίμακας από άλλες χώρες, παρά τους κανόνες του Μάαστριχτ που την απαγορεύουν, και αυτό θα συνοδευόταν από συγκέντρωση του ελέγχου των ισπανικών δημοσίων οικονομικών.
<P>
Δεν ξέρω ποια από αυτές τις επιλογές θα υλοποιηθεί, αλλά είναι καιρός να αντιμετωπίσουμε τις συνέπειες: η Ισπανία είναι μια μεγάλη χώρα και η Ευρωπαϊκή Ένωση δεν θα μπορέσει εύκολα να παραμείνει αδρανής ενώ εκείνη υφίσταται οικονομική ύφεση.
<SPEAKER ID="430" NAME="Zsolt László Becsey" AFFILIATION="PPE-DE">
(HU) Θέλω, προσωπικώς, να συγχαρώ τον κ. Lauk για την έξοχη έκθεση, στην οποία διατυπώνεται σαφής θέση αναφορικά με την έλλειψη βιωσιμότητας των δημοσίων οικονομικών στην ευρωζώνη. Προσωπικώς, θεωρώ σημαντικό να υπάρξουν παρόμοιες αναλύσεις όχι μόνο για τα ελλείμματα των δημοσίων οικονομικών, αλλά, για παράδειγμα, για τις επιδόσεις των κρατών μελών όσον αφορά τη συμμόρφωση με τα κριτήρια του πληθωρισμού. Επιπλέον, υπάρχουν περιθώρια, εν προκειμένω, για την εφαρμογή μιας υπερβολικής διαδικασίας.
<P>
Θέλω να επισημάνω πέντε σημεία. Πρώτον: είναι αδύνατον να αναλύουμε τα ετήσια και σωρευτικά ελλείμματα με στατικό τρόπο, ανεξαρτήτως της οικονομικής ανάπτυξης, εφόσον το πλέον σημαντικό καθήκον των νέων κρατών μελών, τα οποία αγωνίζονται να ενταχθούν στη ζώνη του ευρώ, είναι να φθάσουν τα άλλα κράτη μέλη. Αυτή η παρακίνηση είναι ο στόχος των διαρθρωτικών ταμείων και του Ταμείου Συνοχής και, ως συνέπεια, η υψηλότερη ανάπτυξη μπορεί προσωρινώς να συμβαδίζει με έλλειμμα που να υπερβαίνει το 3%. Τέτοια παραδείγματα είναι οι επιδόσεις της Δημοκρατίας της Τσεχίας το 2005 και οι επιδόσεις της Σλοβακίας το 2006. Αν μπορεί να μειωθεί το σωρευτικό χρέος, αυτό ενδεχομένως να θεωρηθεί σημάδι υγιούς τάσης.
<P>
Δεύτερον: πρέπει να είμαστε ιδιαίτερα προσεκτικοί ώστε το κάθε κράτος μέλος να μην επιχειρήσει να συγκαλύψει εφάπαξ εγχειρήματα ιδιωτικοποίησης ή σύμπραξης δημόσιου-ιδιωτικού τομέα και να τα προσμετρήσει στη μείωση του ελλείμματος. Αυτή η πρακτική και ο κίνδυνός της υπογραμμίστηκαν με σαφήνεια από τον εισηγητή. Διότι τα κράτη μέλη που ενεργούν κατ' αυτόν τον τρόπο ενθαρρύνουν εγχειρήματα αμφίβολων οικονομικών αποτελεσμάτων και μείωσης της διαφάνειας. Σε σχέση με αυτό, πρέπει να ενισχυθούν τα μέσα που διαθέτει η Ευρωπαϊκή Επιτροπή για τον εντοπισμό παρόμοιων τεχνασμάτων. Ας δούμε πού πραγματικά βρίσκεται το κάθε κράτος μέλος· οι όποιες εκτιμήσεις πρέπει να λαμβάνονται υπόψη μόνο σε περίπτωση διαδικασιών υπερβολικού ελλείμματος. Αυτό είναι σημαντικό όχι μόνο για τη σταθερότητα της ευρωζώνης, αλλά και διότι τα ελλείμματα, τα οποία επισημαίνονται μόνο κατόπιν εορτής ή τα οποία είναι συγκεκαλυμμένα, μειώνουν την αξιοπιστία των θεσμικών οργάνων της ΕΕ στο ενδιαφερόμενο κράτος μέλος. Αυτό συνέβη πιο πρόσφατα στην Ουγγαρία, όπου, ενώ η Επιτροπή παρέμενε παρατηρητής, ένα κράτος μέλος το οποίο είχε καλές επιδόσεις κατέληξε στο χείλος της εθνικής χρεοκοπίας. Αυτό το ερώτημα -ο πολιτικός ρόλος της Επιτροπής- πρέπει να αποτελέσει θέμα ξεχωριστής συζήτησης.
<P>
Τρίτον: κατά την άποψή μου, το γεγονός ότι τα κριτήρια ένταξης στη ζώνη του ευρώ είναι αυστηρότερα σε σύγκριση με αυτά τα οποία ισχύουν για τη συμπεριφορά των υφιστάμενων μελών συνιστά από πολιτικής άποψης τακτική δύο μέτρων και δύο σταθμών και, συνεπώς, πρέπει να αλλάξει. Ουδέποτε επιβλήθηκαν κυρώσεις γι' αυτή την πρακτική, ωστόσο, το να αρνούμαστε σε μια χώρα την ένταξή της στη ζώνη του ευρώ σαφώς και συνιστά αυτή καθεαυτή κύρωση. Κάποιος μπορεί να παραθέσει το παράδειγμα των γαλλικών, γερμανικών ή ιταλικών επιδόσεων, αφού στην πράξη κανείς δεν έπαθε το παραμικρό, ούτε καν καταβλήθηκε έστω και ένα μόνο ευρώ ως εγγύηση.
<P>
Τέταρτον: υπό το πρίσμα της σταθερότητας στη ζώνη του ευρώ, τάσσομαι υπέρ της θέσπισης στην εθνική νομοθεσία απαγόρευσης δημιουργίας περαιτέρω ελλείμματος. Μολονότι κάθε κράτος μέλος οφείλει να επιλύσει αυτό το πρόβλημα από μόνο του και η κατάσταση του καθενός διαφέρει, ένα ελάχιστο προαπαιτούμενο για τα κράτη μέλη της ευρωζώνης πρέπει να είναι ένα θετικό πρωτογενές αποτέλεσμα του προϋπολογισμού.
<P>
Πέμπτον: ο βασικός στόχος είναι η επίτευξη της Στρατηγικής της Λισαβόνας και η βελτίωση της δημοσιονομικής πολιτικής με την παροχή, για παράδειγμα, ενδεδειγμένης απάντησης στις προκλήσεις, τις οποίες αντιμετωπίζει ο γηράσκων πληθυσμός μας. Ως προς αυτό, ο πλέον σημαντικός δείκτης είναι το ποσοστό απασχόλησης, το οποίο είναι πιο αποκαλυπτικό και αποτελεί καλύτερη ένδειξη της βιωσιμότητας των δημοσίων οικονομικών σε σύγκριση με το ποσοστό ανεργίας. Συνεπώς, πρέπει να ζητάμε συχνότερα αυτό το στοιχείο από τα κράτη μέλη που κινδυνεύουν. Επιπλέον, η μείωση του φορολογικού βάρους είναι επίσης ένας σημαντικός στόχος, δεδομένου ότι ικανός αριθμός κρατών μελών επαίρεται για ποσοστό αναδιανομής, το οποίο υπερβαίνει το 50%, ενώ οι παραδόσεις τους δεν παραπέμπουν στο σκανδιναβικό μοντέλο.
<SPEAKER ID="431" NAME="Pervenche Berès" AFFILIATION="PSE">
(FR) Κύριε Πρόεδρε, κύριε Επίτροπε, θέλω απλώς να πω στον προλαλήσαντα ότι αυτή η έκθεση σαφώς δεν συνδέεται με το θέμα της διεύρυνσης της ευρωζώνης, αλλά πράγματι με την κατάσταση των δημοσίων οικονομικών εντός της Ευρωπαϊκής Ένωσης.
<P>
Ούτως εχόντων των πραγμάτων, θέλω να προειδοποιήσω το Σώμα να μην υποκύψει στον πειρασμό που εισάγει ο εισηγητής και δυστυχώς επικυρώνει η επιτροπή μας, ο οποίος συνίσταται στο να αποδιοργανώσει τελείως τη μεταρρύθμιση του Συμφώνου Σταθερότητας και Ανάπτυξης υπό τη μορφή που αυτή πραγματοποιήθηκε, αφού η έκθεση προτείνει ούτε λίγο ούτε πολύ να θεωρήσουμε αντισυνταγματικό το δημόσιο έλλειμμα. Ελπίζω ότι το Σώμα θα έχει τη σοφία να μεμφθεί ή να διορθώσει αυτή την εκτίμηση, η οποία θεωρώ ότι βρίσκεται σε πλήρη αναντιστοιχία με τη βέλτιστη χρήση των δημοσίων οικονομικών, τα οποία προφανώς πρέπει να συμβάλουν στη χρηματοοικονομική σταθερότητα και να απαλλάξουν τις μελλοντικές γενεές από το άχθος της χρηματοδότησης του χρέους μας. Ωστόσο, θεωρώ επίσης ότι, αν θέλουμε να είμαστε συνεπείς προς τη στρατηγική μας -πράγμα που επιτάσσει μακροπρόθεσμες επενδύσεις- η ιδέα να θεωρηθεί το οποιοδήποτε δημόσιο έλλειμμα ως αντισυνταγματικό είναι στενοκέφαλος τρόπος σκέψης, για να μην πω τίποτα βαρύτερο.
<P>
Θέλω επίσης να τονίσω με έμφαση ότι η συμβολή αυτής της έκθεσης στον μεγαλύτερο συντονισμό των οικονομικών πολιτικών και το δυναμικό όραμα του κ. Juncker και του Επιτρόπου Almunia θα μας επιτρέψουν να σημειώσουμε βραδεία πρόοδο -υπέρμετρα βραδεία, πλην όμως ασφαλή, θέλω να ελπίζω- στην κατεύθυνση του συντονισμού των δημοσιονομικών χρονοδιαγραμμάτων και της συνεκτίμησης των σταθερών μακροοικονομικών δεδομένων για την ευρωζώνη συνολικά. Διατηρώ σημαντικές ελπίδες πως ό,τι μόλις συνέβη στην Ευρωομάδα, η δυναμική δηλαδή συζήτηση προτού το κάθε κράτος μέλος ριχτεί στον καθορισμό της δικής του δημοσιονομικής στρατηγικής, θα καταστεί ο κανόνας, τουλάχιστον εντός της ευρωζώνης.
<P>
Επιτρέψτε μου, εξ ονόματος της Επιτροπής Οικονομικών και Νομισματικών Θεμάτων, να δηλώσω ότι, αν αυτό καταστεί ο κανόνας, προφανώς θα είναι σημαντικό να ενισχυθεί η κοινοβουλευτική διάσταση μιας τέτοιας πρόβλεψης των εθνικών δημοσιονομικών στρατηγικών και αυτό θα εξαρτηθεί από τη θέσπιση ή ενίσχυση εποικοδομητικής συνεργασίας μεταξύ του Ευρωπαϊκού Κοινοβουλίου και των εθνικών κοινοβουλίων.
<SPEAKER ID="432" NAME="Dariusz Maciej Grabowski" AFFILIATION="UEN">
(PL) Κύριε Πρόεδρε, ο εισηγητής αξίζει τις ευχαριστίες μας, καθώς έθεσε ένα τόσο σημαντικό θέμα και επέστησε την προσοχή στην πρόκληση που αντιμετωπίζουν τα κράτη μέλη αναφορικά με τους γηράσκοντες πληθυσμούς τους. Αυτές οι ευχαριστίες εκφράζονται προς τον εισηγητή για τη διάγνωση και πρόγνωσή του όσον αφορά την ασθένεια.
<P>
Ωστόσο, αυτό το οποίο προκαλεί κατηγορηματική άρνηση είναι η προτεινόμενη θεραπεία, η οποία συνίσταται στον περιορισμό των δημοσιονομικών ελλειμμάτων των κρατών μελών και στην τυποποίηση των οικονομικών πολιτικών τους. Είναι παράδοξο ότι η θεραπεία προτείνεται από ένα μέλος του ΕΚ, το οποίο εκπροσωπεί τη Γερμανία, μια χώρα που δεν τήρησε τα όρια του δημοσιονομικού ελλείμματος και η οποία αυξάνει τη φορολογία, λόγου χάρη τον ΦΠΑ.
<P>
" θεραπεία που προτείνει ο εισηγητής προκαλεί διαφωνία σε πολλά σημεία. Λόγω του περιορισμένου χρόνου ομιλίας, θα αναφερθώ μόνο σε δύο σημεία, τα οποία τα θεωρώ ως τα πλέον σημαντικά. Πρώτον, μόνο μια ενεργός στρατηγική στήριξης των επιχειρήσεων, μείωσης του διοικητικού κόστους και ριζικής αύξησης των επενδύσεων σε υποδομές, εγκατάλειψης της δαπανηρής πολιτικής γεωργικών επιδοτήσεων και ανακατανομής των χρημάτων προς όφελος της έρευνας και της ανάπτυξης και της περιφερειακής ανάπτυξης μπορεί να επιλύσει το δίλημμα της χρηματοδότησης των συντάξεων.
<P>
Δεύτερον, μια ενιαία δημοσιονομική και φορολογική πολιτική αποτελεί προσπάθεια ποδηγέτησης των οικονομικών των νέων κρατών μελών, αφού αγνοούνται οι προσιδιάζουσες αναπτυξιακές τους ανάγκες και, συνακόλουθα, παρεμποδίζονται από το να εξαλείψουν τυχόν αναπτυξιακά κενά.
<P>
Διαφωνούμε, επομένως, με τις διαπιστώσεις του εισηγητή και τασσόμαστε στην αντίθετη πλευρά. " Ευρωπαϊκή Ένωση χρειάζεται μεγαλύτερη ελευθερία όσον αφορά τη δημοσιονομική και φορολογική πολιτική των μελών της και μόνον αυτό μπορεί να καταστήσει δυνατή την εξάλειψη του διλήμματος μιας πτωχής κοινωνίας.
<SPEAKER ID="433" NAME="Othmar Karas" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, η έκθεση και η συζήτηση δείχνουν ξεκάθαρα ότι το Σύμφωνο Σταθερότητας και Ανάπτυξης είναι επιτυχημένο, γιατί χωρίς αυτό, δεν θα γινόταν μια τέτοια δημόσια συζήτηση για τα δημόσια οικονομικά ούτε στα κράτη μέλη ούτε σε ευρωπαϊκό επίπεδο. Είναι επιτυχημένο γιατί δημιουργεί σαφήνεια και ασφάλεια και θεσπίζει τους ίδιους στόχους για όλους. Είναι επιτυχημένο γιατί θεσπίζει ένα κανονιστικό πολιτικό πλαίσιο για τις εθνικές δημοσιονομικές πολιτικές. Το Σύμφωνο Σταθερότητας και Ανάπτυξης είναι το ευρωπαϊκό πολιτικό συμπλήρωμα του κοινού νομίσματος και το κοινό νόμισμα είναι η σημαντικότερη και επιτυχέστερη από τις απαντήσεις μας στην παγκοσμιοποίηση.
<P>
Επίσης, το ότι το σύμφωνο σταθερότητας και ανάπτυξης είναι μια επιτυχία φαίνεται από το ότι κατέστη δυνατή η ποσοστιαία μείωση του συνολικού χρέους και των ετησίων νέων χρεών. Ωστόσο, απέχουμε ακόμα πολύ από τον στόχο και έχουμε τη δυνατότητα να επιταχύνουμε τη διαδικασία. " συγκυρία μας ευνοεί προκειμένου να εξαλείψουμε τις διαρθρωτικές αδυναμίες, να εντατικοποιήσουμε τα βήματα της ελευθέρωσης και να αντιμετωπίσουμε θαρραλέα τις προκλήσεις της δημογραφικής εξέλιξης. " δημιουργία χρεών με σκοπό την εξυπηρέτηση του χρέους κι όχι την πραγματοποίηση επενδύσεων στο μέλλον επιβαρύνει πάρα πολύ τους νέους των εθνών μας και ισοδυναμεί με ξεπούλημα του μέλλοντος. Χρειαζόμαστε το ετήσιο πλεόνασμα για να μειώσουμε το δημόσιο έλλειμμα σε όλα τα κράτη μέλη και να αυξήσουμε τα περιθώριά μας για μελλοντική δράση. Μακάρι η έκθεση να μας δώσει περαιτέρω ώθηση για την επιδίωξη αυτών των στόχων.
<SPEAKER ID="434" NAME="Donata Gottardi" AFFILIATION="PSE">
(IT) Κύριε Πρόεδρε, κυρίες και κύριοι, η αναγκαιότητα των βιώσιμων δημόσιων οικονομικών στις χώρες της Ευρωπαϊκής Ένωσης δεν είναι αυτοσκοπός, αλλά μέσον υλοποίησης του ευρωπαϊκού κοινωνικού μοντέλου, το οποίο χαρακτηρίζεται από την έρευνα, τις επενδύσεις, την καινοτομία, την ανταγωνιστικότητα, την κοινωνική συνοχή και την περιβαλλοντική και ενεργειακή αειφορία.
<P>
Το νέο και αναθεωρημένο Σύμφωνο Σταθερότητας και Ανάπτυξης δεν πρέπει να θεωρείται ως το μόνο μέσον για τον συντονισμό των οικονομικών πολιτικών της Ευρωπαϊκής Ένωσης, αλλά πρέπει να συνδυάζεται με τους ολοκληρωμένους προσανατολισμούς για την ανάπτυξη και την απασχόληση και με τον στόχο του πολιτικού και οικονομικού συντονισμού της ζώνης του ευρώ.
<P>
" σημασία του κειμένου που θα εγκρίνουμε θα ενισχυθεί σημαντικά, εάν οδηγήσει σε ομοιόμορφες διαδικασίες, κοινά αποδεκτές παραμέτρους και συντονισμένη συζήτηση για τις δημοσιονομικές προβλέψεις. Ωστόσο, αυτό δεν σημαίνει ότι επιθυμούμε μια καθαρά λογιστική προσέγγιση. " διασφάλιση της μείωσης του ελλείμματος και του δημόσιου χρέους θα απαιτήσει την εφαρμογή αυστηρών μέτρων, ωστόσο απαιτούνται επίσης προορατικά μέτρα που θα έχουν ως στόχο τη βιώσιμη οικονομική και κοινωνική ανάπτυξη.
<P>
Θα ήθελα και εγώ να επισημάνω ότι το αίτημα κήρυξης της αντισυνταγματικότητας του υπερβολικού ελλείμματος εκ μέρους των κρατών μελών είναι εξαιρετικά αμφισβητήσιμο, ιδίως από τη νομική σκοπιά της διαμόρφωσης σχέσεων επικουρικότητας μεταξύ της Ένωσης και των κρατών μελών.
<P>
Εν κατακλείδι, πιστεύω πως είναι σημαντικό να τονίσουμε ποιος είναι ο ρόλος που επιθυμούμε να διαδραματίσουμε, δηλαδή να θέσουμε δηλαδή τις βάσεις για ένα βιώσιμο ευρωπαϊκό σύστημα δημόσιων οικονομικών με στόχο την ανάπτυξη.
<SPEAKER ID="435" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, στην παρέμβασή μου στη συζήτηση σχετικά με την έκθεση για τα δημόσια οικονομικά στις χώρες της ΟΝΕ το 2006, θέλω να προβώ σε ορισμένες παρατηρήσεις.
<P>
Πρώτον, ενώ είναι γεγονός ότι τα δημόσια οικονομικά της πλειονότητας των χωρών της ΕΕ σημείωσαν αισθητή βελτίωση το 2006, διατηρώ σοβαρές αμφιβολίες για το αν αυτό είναι αποτέλεσμα της μεταρρύθμισης του Συμφώνου Σταθερότητας και Ανάπτυξης, όπως διαπιστώνει η Επιτροπή. Κατά τη γνώμη μου, είναι πιθανότερα το αποτέλεσμα του θετικού οικονομικού κλίματος.
<P>
Δεύτερον, παρά τις βελτιώσεις αυτές, δεν θεωρώ ικανοποιητική την κατάσταση των δημοσίων οικονομικών σε ορισμένα κράτη μέλη, σε ατομική βάση. Παρά το θετικό οικονομικό κλίμα, μόνο τρεις από τις χώρες στη ζώνη του ευρώ είχαν δημοσιονομικά πλεονάσματα. Περισσότερες από τις μισές χώρες στη ζώνη του ευρώ έχουν δημόσιο έλλειμμα, το οποίο υπερβαίνει το 60% του ΑΕγχΠ.
<P>
Τρίτον, θέλω να επισημάνω ότι η κατάσταση των δημοσίων οικονομικών στα νέα κράτη μέλη είναι καλύτερη σε σύγκριση με των παλαιών μελών, λόχου χάρη, το μέσο δημόσιο χρέος στην ευρωζώνη υπερέβαινε το 63% στα παλαιά δεκαπέντε κράτη μέλη, ενώ δεν υπερβαίνει το όριο του 60% στα δώδεκα νέα κράτη μέλη.
<P>
Τέταρτον, θέλω να δηλώσω ότι παρά την αναθεώρηση του Συμφώνου, δεν άλλαξε η ευνοιοκρατία της Επιτροπής έναντι των μεγαλύτερων κρατών μελών. Εξακολουθεί να ανέχεται σημαντικά ελλείμματα, ακόμη και δημόσια ελλείμματα σε αυτές τις χώρες, γεγονός που αντιβαίνει στην αυστηρή στάση της έναντι των μικρότερων κρατών μελών, ιδίως δε των πρόσφατα ενταγμένων μελών.
<SPEAKER ID="436" NAME="Joe Borg" LANGUAGE="EN">
Κύριε Πρόεδρε, εξ ονόματος του Επιτρόπου Almunia, θέλω να σας ευχαριστήσω γι' αυτή την πολύ εποικοδομητική συζήτηση. Ζητά συγγνώμη για την απουσία του σήμερα λόγω άλλων ανειλημμένων υποχρεώσεων εργασίας.
<P>
Όπως αναφέρθηκε από τους αξιότιμους βουλευτές, η ισχυρή οικονομική ανάκαμψη επί του παρόντος στην Ευρώπη και στη ζώνη του ευρώ αποτελεί για τα κράτη μέλη μια ευκαιρία να βελτιώσουν τα δημόσια οικονομικά και να προετοιμαστούν για τις μελλοντικές προκλήσεις, όπως η γήρανση του πληθυσμού. Ως εκ τούτου, η Επιτροπή δημοσίευσε την έκθεσή της σχετικά με τη μακροπρόθεσμη βιωσιμότητα των δημοσίων οικονομικών τον Οκτώβριο του 2006 και δίνει έμφαση στη σημασία της αντιμετώπισης της πρόκλησης της βιωσιμότητας στο πλαίσιο των δαπανών λόγω γήρανσης του πληθυσμού.
<P>
" Επιτροπή θεωρεί ενδιαφέρουσα την ιδέα της δημιουργίας ενός ομοιόμορφου ημερολογίου για τη δημοσιονομική διαδικασία σε όλη την ΕΕ. Πρέπει, ωστόσο, να είμαστε συνετοί, καθώς θα απαιτηθεί η υποστήριξη των κρατών μελών. Επιπροσθέτως, η πρακτική εφαρμογή του θα ήταν κάπως πολύπλοκη. Τούτου λεχθέντος, την περασμένη Παρασκευή η άτυπη σύνοδος του ECOFIN ασχολήθηκε με τη μεσοπρόθεσμη αναθεώρηση των στόχων σταθερότητας πριν από την εκπόνηση των εθνικών προϋπολογισμών των κρατών μελών. Αυτό είναι ένα σημαντικό βήμα για έναν πιο συνεπή και συντονισμένο τρόπο κατάρτισης των εθνικών προϋπολογισμών.
<SPEAKER ID="437" NAME="Πρόεδρος">
Σας ευχαριστώ πολύ, κύριε Επίτροπε.
<P>
" συζήτηση έληξε.
<P>
" ψηφοφορία επί του θέματος θα διεξαχθεί αύριο, στις 12.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="438" NAME="Gábor Harangozó " LANGUAGE="EN">
" επιδείνωση του δημοσιονομικού ελλείμματος σε ορισμένα από τα νέα κράτη μέλη απαιτεί αποφασιστική και σταθερή δράση για την εφαρμογή, μέσω προσαρμοσμένων προγραμμάτων σύγκλισης, μιας βιώσιμης στρατηγικής δημοσιονομικής εξυγίανσης. Παρά ταύτα, η αυθαιρεσία στην εφαρμογή του Συμφώνου Σταθερότητας και Ανάπτυξης ενδέχεται να μειώσει τα κίνητρα για δημοσιονομική προσαρμογή σε αυτά τα κράτη μέλη. Αυτή η έκθεση σχετικά με τα δημόσια οικονομικά στην ΟΝΕ το 2006 αποτελεί, συνεπώς, μια ευκαιρία να εκφραστούν ανησυχίες για μια πολύ άκαμπτη προσέγγιση ως προς την αντιμετώπιση της διαχείρισης των υπερβολικών δημοσίων ελλειμμάτων. Για να αποφευχθούν οι συνήθεις παραβιάσεις από τα κράτη μέλη που αντιμετωπίζουν δυσκολίες με την εξισορρόπηση των δημοσίων οικονομικών τους, το ΣΣΑ πρέπει να διατηρηθεί ως κίνητρο για την ενίσχυση της δημοσιονομικής προσαρμογής στα μέλη της ΕΕ και συνεπώς η αναθεώρηση πρέπει να αποφύγει την εμφάνιση αυξημένης αυθαιρεσίας στην εφαρμογή του ΣΣΑ.
<P>
Φυσικά, η δημοσιονομική πειθαρχία αποτελεί βασικό στοιχείο στη σύγκλιση των επιπέδων εσόδων των νέων κρατών μελών με τα παλαιά 15 κράτη μέλη της ΕΕ. Ωστόσο, η αυξημένη διαφάνεια εφαρμογής που θα αποφεύγει άκαμπτες και αυθαίρετες διαδικασίες, καθώς και η βελτίωση της συγκρισιμότητας και της αξιοπιστίας είναι απαραίτητες όχι μόνο για να διευκολυνθεί η εισαγωγή των νέων κρατών μελών στο ενιαίο νόμισμα, αλλά και για την προοπτική της πραγματικής ενίσχυσης της ανάπτυξης και της ανταγωνιστικότητας σε αυτές τις χώρες.

<CHAPTER ID="019">
Κοινοτικοί προσανατολισμοί για την ανάπτυξη του διευρωπαϊκού δικτύου μεταφορών (αναδιατύπωση) (συζήτηση)
<SPEAKER ID="133" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Simpson, εξ ονόματος της Επιτροπής Μεταφορών και Τουρισμού, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου που αφορά τους κοινοτικούς προσανατολισμούς για την ανάπτυξη του διευρωπαϊκού δικτύου μεταφορών (αναδιατύπωση) - C7-0111/2009 -.
<P>
Δεδομένου ότι ο κ. Simpson δεν μπορεί να παραστεί, θα μιλήσει εξ ονόματός του ο κ. El Khadraoui.
<SPEAKER ID="134" NAME="Saïd El Khadraoui">
αναπληρωτής εισηγητής. - (EN) Κυρία Πρόεδρε, ο πρόεδρος της Επιτροπής Μεταφορών και Τουρισμού, κ. Simpson, δεν μπορεί να είναι κοντά μας σήμερα και μου ζήτησε να διαβάσω τη δήλωσή του.
<P>
" αναδιατύπωση των κοινοτικών προσανατολισμών για την ανάπτυξη του διευρωπαϊκού δικτύου μεταφορών επιδιώκει να συγκεντρώσει τις διάφορες τροπολογίες των προσανατολισμών που εγκρίθηκαν με την πάροδο του χρόνου και να ενσωματώσει τις τροπολογίες που λαμβάνουν υπόψη τη διεύρυνση της ΕΕ σε 27 κράτη μέλη.
<P>
Για να παραθέσουμε μερικά στοιχεία από το ιστορικό της έκθεσης, οι προσανατολισμοί κατευθύνουν την ανάπτυξη του διευρωπαϊκού δικτύου μεταφορών. Σκοπός είναι να καθιερωθεί σταδιακά το δίκτυο έως το 2020, με την ενσωμάτωση δικτύων υποδομής χερσαίων, θαλάσσιων και εναέριων μεταφορών σε ολόκληρη την Ένωση.
<P>
Επιστρέφοντας στην ανά χείρας έκθεση, αποτελεί, για την ακρίβεια, κωδικοποίηση του νομοθετικού κειμένου, επειδή όμως η Επιτροπή προέβη σε κάποιες μικρής σημασίας αλλαγές στο παράρτημα, ήταν υποχρεωμένη να το πράξει μέσω της διαδικασίας αναδιατύπωσης. Οι αλλαγές του παραρτήματος έγιναν προς διόρθωση ορισμένων αρχικών σφαλμάτων κατά την προσχώρηση των δέκα νέων κρατών μελών το 2004. Δεν αφορούν την επικαιροποίηση των χαρτών ή ουσιαστικές τροποποιήσεις.
<P>
Οι δύο αλλαγές που επέφερε στην έκθεση ο εισηγητής περιλαμβάνουν μικρής σημασίας τροποποιήσεις στις αιτιολογικές σκέψεις και μερικές τεχνικές διορθώσεις στους χάρτες, οι οποίες είναι σύμφωνες με τις αλλαγές στις οποίες προέβη το Συμβούλιο, καθώς και με τη διόρθωση των προσανατολισμών.
<P>
Κατόπιν υπόδειξης της Επιτροπής, αποφασίστηκε τόσο από το Συμβούλιο όσο από τον κ. Simpson, ως εισηγητή με την υποστήριξη της Επιτροπής Μεταφορών, να μην γίνουν ουσιαστικές αλλαγές στους προσανατολισμούς. Ωστόσο, ο εισηγητής κατανοεί ότι οι Πράσινοι υπέβαλαν εκ νέου τις τροπολογίες τους με σκοπό την επικαιροποίηση της γραμμής μεταξύ της πόλης και του αερολιμένα του Μονάχου, θα ήθελε όμως να επαναλάβει ότι οι αλλαγές που κάνουμε σε αυτήν την έκθεση συνιστούν διόρθωση του κειμένου και όχι επικαιροποίησή του.
<P>
Το ζητούμενο αυτής της αναδιατύπωσης είναι να τακτοποιηθούν όλες οι εκκρεμότητες ενόψει της πραγματικής αναθεώρησης των προσανατολισμών που θα πραγματοποιηθεί στις αρχές του 2011. Είναι σημαντικό να διασφαλιστεί η σαφήνεια των προσανατολισμών στο πλαίσιο της προετοιμασίας για τις ουσιαστικότερες αλλαγές που θα επέλθουν το επόμενο έτος. Περιμένουμε όλοι με ανυπομονησία την πραγματική αναθεώρηση των προσανατολισμών και την ευκαιρία να αναπτύξουμε περαιτέρω το δίκτυο ΔΕΔ-Μ, όμως για να φθάσουμε σε αυτό το στάδιο, πρέπει να διορθώσουμε την υφιστάμενη νομοθεσία, και αυτό ακριβώς πράξαμε εν προκειμένω.
<SPEAKER ID="135" NAME="Andris Piebalgs" LANGUAGE="EN">
Κυρία Πρόεδρε, αισθάνομαι ιδιαίτερα ευγνώμων στον ομιλητή και τον εισηγητή. Αυτό ακριβώς αναμέναμε, και για τον λόγο αυτόν δεν έχω να προσθέσω τίποτα σε αυτό το σημείο, διότι πιστεύω ότι περιγράφει ακριβώς ποιο είναι το ζητούμενο.
<P>
Θα επικεντρωθώ απλώς στην αναθεώρηση αυτού του μέτρου, σε ποιο σημείο βρισκόμαστε, διότι είναι σημαντικό να αποτελέσει τη διαδικασία. Βάσει της Πράσινης Βίβλου του Απριλίου του 2009, η Επιτροπή δρομολόγησε δημόσια διαβούλευση με περισσότερες από 300 απαντήσεις και συνέστησε έξι ομάδες εμπειρογνωμόνων που βοήθησαν στην επεξεργασία των αποτελεσμάτων της διαβούλευσης για τη διατύπωση πρότασης νέας πολιτικής.
<P>
Πολύ σύντομα θα υποβληθεί πρόταση στο Σώμα των Επιτρόπων, ένα έγγραφο που θα σκιαγραφεί τη μεθοδολογία για την καθιέρωση του νέου διευρωπαϊκού δικτύου μεταφορών. Επομένως, προβλέπουμε ότι το έγγραφο μπορεί να υποβληθεί στο Σώμα των Επιτρόπων στις 5 Μαΐου.
<P>
Κατόπιν, η μεθοδολογία αυτή θα παρουσιαστεί ασφαλώς στο Σώμα και στο Συμβούλιο. Τότε η Επιτροπή θα ασχοληθεί με την προετοιμασία των προτάσεων για το νέο ΔΕΔ-Μ και τη χρηματοδότησή του.
<P>
Κατά συνέπεια, αισιοδοξούμε ότι θα μπορέσουμε να το εγκρίνουμε στην Επιτροπή το πρώτο τρίμηνο του 2011. Ευχαριστώ θερμά το Κοινοβούλιο, διότι κατανόησε την ανάγκη των αλλαγών είναι ήσσονος σημασίας και προσδοκώ να διεξαγάγουμε τους προσεχείς μήνες ευρύτατη και έντονη συζήτηση σχετικά με νέες κατευθυντήριες γραμμές για τα διευρωπαϊκά δίκτυα μεταφορών.
<SPEAKER ID="136" NAME="Sergio Paolo Francesco Silvestris" LANGUAGE="IT">
Κυρία Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω τους βουλευτές που, ακολουθώντας τις πληροφορίες που έδωσαν ο εισηγητής και οι σκιώδεις εισηγητές, κατέστησαν δυνατή τη γρήγορη ολοκλήρωση της κοινοβουλευτικής διαδικασίας για το ζήτημα αυτό. Παραιτήθηκαν από την υποβολή τροπολογιών, οι οποίες, μολονότι θα ήταν αποδεκτές από άποψη περιεχομένου, θα αποτελούσαν εμπόδιο για την έγκριση αυτού του κωδικοποιημένου κειμένου.
<P>
Τώρα είμαστε σε θέση να παράσχουμε στην Επιτροπή τη βάση για τον προγραμματισμό των ΔΕΔ-Μ της επόμενης δεκαετίας. Σε μία ιδιαίτερη προσπάθεια να συντομεύσουν τα χρονοδιαγράμματα, οι εισηγητές συμφώνησαν, από τότε που ανέλαβαν το συγκεκριμένο θέμα, να μην υποβάλουν τροπολογίες χωρίς την προηγούμενη συναίνεση του Συμβουλίου. " Επιτροπή Μεταφορών και Τουρισμού ενέκρινε τις τεχνικές τροποποιήσεις που εξέτασαν οι νομικές υπηρεσίες του Κοινοβουλίου και του Συμβουλίου, και το Συμβούλιο δήλωσε ότι μπορεί να ολοκληρώσει τη διαδικασία σε πρώτη ανάγνωση, εάν ψηφίσουμε σύμφωνα με αυτές τις γραμμές, πράγμα απόλυτα αποδεκτό.
<P>
Οι ελάχιστες αλλαγές που έκανε η Επιτροπή Μεταφορών και Τουρισμού είναι συνεπείς με αυτόν τον στόχο και τις θεωρώ κατάλληλες και χρήσιμες για την παρουσίαση ενός συνεκτικού κα ακριβούς τελικού κειμένου. Ως εκ τούτου, υποστηρίζω τις υποβληθείσες τροπολογίες, αν και δεν θεωρώ ενδεδειγμένη στην παρούσα φάση την τροπολογία που υπέβαλε η Ομάδα των Πρασίνων/Ευρωπαϊκή Ελεύθερη Συμμαχία, η οποία απορρίφθηκε ήδη κατά την ψηφοφορία στην Επιτροπή Μεταφορών και Τουρισμού.
<P>
Μολονότι το περιεχόμενο της τροπολογίας -ήτοι η τροποποίηση ενός χάρτη που αφορά τον αερολιμένα του Μονάχου- είναι αποδεκτό, θα δοθεί η ευκαιρία να υποβληθεί εκ νέου, κατά την αναθεώρηση του ΔΕΔ-Μ, που θα μπορούσε να γίνει ακόμα και πριν το καλοκαίρι, εφόσον οι εργασίες στην Ευρωπαϊκή Επιτροπή προχωρούν με ταχύ ρυθμό.
<SPEAKER ID="137" NAME="Silvia-Adriana Ţicău" LANGUAGE="RO">
Το παρόν τεχνικό έγγραφο επιτρέπει την επικαιροποίηση του παραρτήματος Ι, συμπεριλαμβάνοντας τους χάρτες όλων των κρατών μελών και μεταθέτοντας την τελική προθεσμία για το έτος 2020. " εις βάθος συζήτηση για την επικαιροποίηση του καταλόγου των έργων ΔΕΔ-Μ προβλέπεται για το τέλος του τρέχοντος έτους. Ο κατάλογος θα πρέπει να περιλαμβάνει την ανάπτυξη θαλασσίων διαδρόμων στη Μαύρη Θάλασσα, οδικές συνδέσεις με τη Δημοκρατία της Μολδαβίας και την Ουκρανία, καθώς και την επέκταση των σημερινών έργων προτεραιότητας 6 και 17, προκειμένου η σιδηροδρομική γραμμή υψηλής ταχύτητας να μπορεί να φθάσει στο Βουκουρέστι και την Κωστάντζα.
<P>
" έκρηξη του ηφαιστείου στην Ισλανδία μάς κατέδειξε την αδυναμία του ευρωπαϊκού συστήματος μεταφορών. " Ευρωπαϊκή Ένωση θα έπρεπε να διαθέτει αποτελεσματικό σύστημα αναπροσανατολισμού των επιβατών προς άλλους τρόπους μεταφορών. " ανάπτυξη διευρωπαϊκού δικτύου μεταφορών καθίσταται απόλυτα ζωτικής σημασίας, προκειμένου οι σιδηροδρομικές γραμμές υψηλής ταχύτητας να μπορούν να εξυπηρετούν όχι μόνο όλες τις πρωτεύουσες των κρατών μελών, αλλά και άλλες μεγάλες ευρωπαϊκές πόλεις. Μία άλλη πτυχή που αποκτά ολοένα εντεινόμενη σημασία είναι η ανάπτυξη των μεταφορών κατά μήκος των οδών εσωτερικής ναυσιπλοΐας και των ευρωπαϊκών θαλάσσιων διαδρόμων.
<SPEAKER ID="138" NAME="Eva Lichtenberger" LANGUAGE="DE">
Κυρία Πρόεδρε, τα διευρωπαϊκά δίκτυα είναι ένα θέμα που μας απασχολεί στην παρούσα σύνοδο της Ολομέλειας, και που θα έπρεπε να μας απασχολεί ακόμα περισσότερο. Έχουμε πλέον μία αναδιατύπωση, και ορισμένοι -όπως, για παράδειγμα, ο κ. Silvestris- εξεπλάγησαν με τους Πράσινους που κατέθεσαν τροπολογίες, προτείνοντας αλλαγές στον κατάλογο των διευρωπαϊκών δικτύων ή σε αυτά που θεωρείται ότι αποτελούν μέρος του.
<P>
Δεν πρέπει να λησμονούν ότι οι προτάσεις μας αφορούν μία ειδική περίπτωση: δηλαδή την περίπτωση στην οποία το ίδιο το κράτος μέλος δήλωσε ότι το συγκεκριμένο τμήμα του διευρωπαϊκού δικτύου συνιστά απλώς γραμμή πρόσβασης και, ως εκ τούτου, δεν θα έχει πλέον σημασία για εμάς. Πρόκειται για την περίφημη τροχιά πτήσης -τώρα μιλώ και εγώ σαν τον κ. Stoiber, νομίζω ότι είναι κολλητικό, και πολύ επικίνδυνο- την οποία δεν θέλουμε πλέον να κατασκευάσουμε. Θα είναι σαν να δημιουργούμε, τρόπον τινά, γραμμή πρόσβασης προς τον αερολιμένα του Μονάχου. Αυτός είναι, επομένως, ο λόγος που καταθέσαμε την τροπολογία μας.
<P>
Μολαταύτα, θεωρώ επίσης εν γένει ότι πρέπει να επιδείξουμε ιδιαίτερη προσοχή κατά την αναθεώρηση των διευρωπαϊκών δικτύων, και πρέπει να λάβουμε υπόψη ένα σημείο που έχει, κατ' εμέ εξαιρετική σημασία. Υπάρχει μία μελέτη ενός Ολλανδού -θα την διαβιβάσω ευχαρίστως στον κύριο Επίτροπο όταν θα είναι παρών- την οποία θεωρώ πολύ σημαντική για την επικείμενη συζήτηση, και η οποία καταδεικνύει ότι, κατά κανόνα, το κόστος ενός μεγάλου έργου -και πρόκειται πολύ συχνά για μεγάλα έργα- υποτιμάται κατά 45% κατά μέσον όρο, ενώ τα οφέλη πάντα υπερεκτιμούνται, δεδομένου ότι αυτό χρειάζεται για την υλοποίηση του έργου. Αυτό σημαίνει ότι πρέπει να επανεξετάσουμε εκ βάθρων τον υπολογισμό του κόστους των διευρωπαϊκών έργων, και θα σας παρακαλούσα να το πράξετε. Ευθύνη μας είναι να παρέχουμε στους πολίτες μας άρτια και σαφή ενημέρωση.
<SPEAKER ID="139" NAME="Jaroslav Paška" LANGUAGE="SK">
Ο καθορισμός των διευρωπαϊκών δικτύων μεταφορών συνιστά θεμελιώδες βήμα προς τη βελτίωση των μεταφορικών συνδέσεων για τις κατοικημένες και βιομηχανικές περιοχές ολόκληρης της Ευρώπης.
<P>
Ενώ στη βόρεια, τη δυτική και τη νότια Ευρώπη οι σιδηροδρομικές γραμμές και τα οδικά δίκτυα καταλήγουν σε θαλάσσιους λιμένες, τα οδικά δίκτυα και οι σιδηρόδρομοι της ανατολικής Ευρώπης έχουν τεράστιες δυνατότητες να συνεχίσουν προς τα ανατολικά, διασχίζοντας ολόκληρη την Ασία και καταλήγοντας στις ακτές του Ειρηνικού.
<P>
Ασιατικές χώρες όπως η Κίνα, η Ιαπωνία και η Ινδία γνωρίζουν σημαντική οικονομική ανάπτυξη και γίνονται σοβαροί εμπορικοί εταίροι ευρωπαϊκών επιχειρήσεων. Ως εκ τούτου, παράλληλα με την κατασκευή εσωτερικής ευρωπαϊκής δομής μεταφορών, είναι αναγκαίο να ανοίξουμε και οδούς μεταφορών προς την Ανατολή.
<P>
" σιδηροδρομική γραμμή μεγάλου πλάτους από το Βλαδιβοστόκ καταλήγει στα σύνορα της ΕΕ στη Čierna nad Tisou. Έχει καταρτιστεί σχέδιο για τη συνέχιση της γραμμής αυτής μέχρι τη Βιέννη, συνδέοντάς την με τον Δούναβη, τους λιμένες και, φυσικά, το ευρωπαϊκό δίκτυο.
<P>
Κατά τη γνώμη μου, τέτοιου είδους έργα πρέπει μελλοντικά να λάβουν πολύ σημαντική στήριξη. Σας ευχαριστώ.
<SPEAKER ID="140" NAME="Franz Obermayr" AFFILIATION="NI">
(DE) Κυρία Πρόεδρε, ναι, σαφώς προτιμώ το "μη εγγεγραμμένος". Παρόλο που στο σημείο αυτό μιλούμε μόνο για αναδιατύπωση των προσανατολισμών, θα ήθελα να εκμεταλλευτώ την ευκαιρία και να αναφερθώ σε ένα έργο που είναι ιδιαίτερα προβληματικό για την Αυστρία. " βασική σήραγγα Brenner είναι τμήμα του σιδηροδρομικού άξονα υψηλής ταχύτητας μεταξύ του Βερολίνου και του Παλέρμο, καθώς και του προγράμματος διευρωπαϊκών δικτύων μεταφορών, και σχεδιάζεται η διασταύρωσή του κάτω από τον άξονα Innsbruck - Bozen.
<P>
" υφιστάμενη κατάσταση έχει ως εξής: η ΕΕ έχει αφήσει στην αβεβαιότητα την Αυστρία, το Τιρόλο, τη βόρεια Ιταλία, αλλά και τη νότια Γερμανία, και η σήραγγα κινδυνεύει να μετατραπεί σε μαύρη τρύπα που θα έχει αντλήσει δισεκατομμύρια ευρώ. Το έργο έχει ξεπεράσει από καιρό την αρχική εκτίμηση του κόστους ύψους 4,5 δισεκατομμυρίων ευρώ που είχε εκπονηθεί το 2002, και οι εμπειρογνώμονες αναμένουν αυξημένο κόστος κατασκευής της τάξης των 16 δισεκατομμυρίων ευρώ. Επιπλέον, δεν έχει ακόμα διευκρινιστεί το ζήτημα της χρηματοδότησης. Καταρχήν, το έργο υποτίθεται ότι θα χρηματοδοτηθεί εν μέρει από τα ενδιαφερόμενα κράτη μέλη και εν μέρει από την ΕΕ. Εντούτοις, η ΕΕ αρνείται να προβεί σε νομικά δεσμευτική υπόσχεση για την περίοδο μετά το 2013 και, ως εκ τούτου, αφήνει τις προαναφερθείσες χώρες σε κατάσταση αβεβαιότητας.
<P>
Όμως δεν είναι μόνο αυτό. Φυσικά, πρέπει να δημιουργηθούν και οι κατάλληλες γραμμές πρόσβασης, προκειμένου να διασφαλιστεί η πλήρης εκμετάλλευση της σήραγγας. " περιοχή κάλυψης εκτείνεται από το Μόναχο, στα βόρεια, έως τη Βερόνα, στα νότια, και η χρηματοδότηση είναι εν προκειμένω εντελώς ασαφής, και από την πλευρά της Ιταλίας. Συνεπώς, ζητώ, κατά τη δρομολόγηση των έργων ΔΕΔ, να μην συντελείται πλημμελής σχεδιασμός από τη μία πλευρά και να αφήνεται η "εξόφληση του λογαριασμού" στα ενδιαφερόμενα κράτη μέλη. " ΕΕ πρέπει να αναλάβει τουλάχιστον το 50% του κόστους, ενώ ο σχεδιασμός και οι υποσχέσεις πρέπει να προωθούνται με τη δέουσα ταχύτητα.
<SPEAKER ID="141" NAME="Werner Kuhn" AFFILIATION="PPE">
(DE) Κύρια Πρόεδρε, κύριε Επίτροπε, κυρίες και κύριοι, αυτοί οι προσανατολισμοί για την ανάπτυξη των διευρωπαϊκών δικτύων μεταφορών φαίνονται εξαρχής ιδιαίτερα τεχνικής φύσεως. Εντούτοις, ο εισηγητής, κ. Simpson, υπογράμμισε ήδη ότι είναι, ασφαλώς, ζωτικής σημασίας από τη σκοπιά της μελλοντικής οικονομικής ανάπτυξης στην Ευρώπη.
<P>
Τα οδικά δίκτυα είναι οι αρτηρίες της οικονομίας μας. Όλοι συμφωνούμε επί αυτού. Επίσης, είμαστε υποχρεωμένοι να αναγνωρίζουμε συνεχώς ότι, ως οικονομικό και εμπορικό κέντρο, η Ευρώπη βρίσκεται σε ανταγωνισμό με τα μεγάλα οικονομικά και εμπορικά κέντρα της Αμερικής και της νοτιοανατολικής Ασίας. Επομένως, είναι αναγκαίο να αναπτύξουμε τα συστήματα των εσωτερικών μεταφορών μας για την εσωτερική αγορά, συνδέοντας φυσικά, από την άλλη πλευρά, και την εξαγωγική ικανότητα της Ευρώπης με την ανάπτυξη των διευρωπαϊκών δικτύων και προωθώντας την περαιτέρω ενίσχυσή τους.
<P>
Ο σκοπός των οδικών αρτηριών είναι να δέχονται την εισερχόμενη κυκλοφορία, να την μετατρέπουν σε καταληκτική κυκλοφορία και να την οδηγούν τελικά όπου βρίσκονται οι πελάτες. Βεβαίως, το μείζον μεγάλο ζήτημα είναι εν προκειμένω ότι η ανάπτυξη μεγάλων αξόνων μεταφορών έχει επίσης ως στόχο την παροχή πρόσβασης στην περιοχή, διαδραματίζοντας έτσι ρόλο στην οικονομική ανάπτυξη -αυτό πραγματικά δεν πρέπει να το λησμονούμε. " Ευρώπη είναι μία ήπειρος με πάρα πολλές ακτογραμμές και πολύ μεγάλους λιμένες, και αυτοί οι λιμένες πρέπει να συνδέονται μεταξύ τους -από την άποψη αυτή, η κινητικότητα είναι ουσιαστικής σημασίας. Ωστόσο, δεν πρέπει να υιοθετούμε απλώς μία προσέγγιση μεταφορών "ακριβώς όταν χρειάζεται" ("just-in-time"). Πρέπει επίσης να εργαζόμαστε με τρόπο οικονομικά αποδοτικό, περιβαλλοντικά ορθό και φιλικό προς το περιβάλλον. Αυτό θα έχει ιδιαίτερη σημασία στο μέλλον.
<P>
Ένα απόλυτα κρίσιμο ερώτημα θα είναι το εξής: μπορούμε να μετατρέψουμε τις συνδέσεις Βορρά-Νότου και Ανατολής-Δύσης που διαθέτουμε επί του παρόντος για τα συστήματα σιδηροδρομικών, οδικών και εσωτερικών πλωτών μεταφορών σε ένα πραγματικό δίκτυο; Διότι οφείλουμε να παραδεχτούμε ότι υπάρχουν εν προκειμένω σημεία συμφόρησης που πρέπει να παρακάμψουμε. Από την άποψη αυτήν, υπάρχουν, φυσικά, ορισμένα πράγματα που πρέπει να ληφθούν υπόψη. Όσον αφορά τον εκτενέστερο διευρωπαϊκό άξονα -από το Παλέρμο έως το Βερολίνο-, τούτος πρέπει να επεκταθεί περαιτέρω μέσω του Rostock, με κατεύθυνση προς τη Σκανδιναβία. Όλα αυτά είναι θέματα που πρέπει να λάβουμε μελλοντικά υπόψη.
<P>
(" Πρόεδρος διακόπτει τον ομιλητή)
<SPEAKER ID="142" NAME="Inés Ayala Sender" AFFILIATION="S&amp;D">
(ES) Κυρία Πρόεδρε, το κείμενο με το οποίο ασχολούμαστε σήμερα επικαιροποιεί και ενοποιεί τη διαδικασία καθιέρωσης διευρωπαϊκών δικτύων, στο πλαίσιο της προετοιμασία για την προτελευταία και οριστική φάση της αναθεώρησης, αυτήν τη φορά σε μία Ευρώπη των 27 που είναι πιο πλούσια και πιο σύνθετη από άποψη χώρου, και παρουσιάζει νέες, καινοτόμους ανάγκες ως προς την κινητικότητα.
<P>
Ο Εκτελεστικός οργανισμός του Διευρωπαϊκού Δικτύου Μεταφορών βρίσκεται πλέον σχεδόν σε πλήρη λειτουργία, έχουμε σχεδόν όλους τους συντονιστές για τους διαδρόμους και ελπίζουμε ότι σύντομα θα έχουμε και τους υπόλοιπους, ούτως ώστε να μπορούν να προωθήσουν τους διαδρόμους που χρειαζόμαστε.
<P>
Οι γείτονές μας, ειδικά στη Μεσόγειο, έχουν επίσης τεράστιες προσδοκίες σχετικά με τα εν λόγω δίκτυα, αλλά και τα δικά τους δίκτυα, και αναμένουμε να λάβουμε την ανακοίνωση που μας υποσχέθηκε η Επιτροπή σχετικά με τη μεθοδολογία, η οποία θα συμπληρώσει τη διαβούλευση και τις συζητήσεις, πριν αρχίσουμε τις εργασίες για ένα από τα πιο συναρπαστικά εγχειρήματα της Επιτροπής Μεταφορών και Τουρισμού μας.
<P>
Το δίκτυο κινητικότητας και συνοχής γίνεται πραγματικότητα και θα συνδέσει για πρώτη φορά με ολοκληρωμένο και δυναμικό τρόπο το κοινό έδαφος της ΕΕ των 27. Θα προσδιορίσει τους αναγκαίους κόμβους -λιμένες, αερολιμένες και εφοδιαστικούς κόμβου- υπερβαίνοντας τους φραγμούς των συνόρων. Θα συμπεριλάβει μεταξύ άλλων -αν μου επιτρέπετε να το αναφέρω- την διάβαση του κέντρου του ιστορικού φραγμού των Πυρηναίων, μέσω μίας σήραγγας μικρού ύψους. Με τον τρόπο αυτόν, θα επιτύχει ένα σχέδιο για το μέλλον της Ευρώπης του 21ου αιώνα, το οποίο θα είναι τόσο πειστικό ώστε θα εξασφαλίσει την αναγκαία χρηματοδότηση.
<P>
Αυτή είναι η δική μας πρόκληση, προς το παρόν, όμως, θα παραμείνουμε πιο ταπεινοί και θα περιοριστούμε στην έγκριση αυτής της πρώτης προσπάθειας επεξεργασίας, για την οποία θα ήθελα να συγχαρώ τον πρόεδρό μας, κ. Simpson.
<SPEAKER ID="143" NAME="Michael Cramer" AFFILIATION="Verts/ALE">
(DE) Κυρία Πρόεδρε, κυρίες και κύριοι, το σύστημα Transrapid δεν θα πρέπει να συμπεριληφθεί σε αυτούς τους προσανατολισμούς. Δεν αρμόζει στο ευρωπαϊκό τοπίο. Δεν μειώνει τις διαφορές μεταξύ των συστημάτων που έχουμε σήμερα, αλλά τις αυξάνει. Πληρώσαμε δισεκατομμύρια για να δημιουργήσουμε ένα ενιαίο σύστημα και εδώ καταβάλλονται δισεκατομμύρια σε εθνικό επίπεδο προς την αντίθετη κατεύθυνση. Δεν μπορούμε να επιτρέψουμε να συμβεί αυτό!
<P>
Μολονότι το Ευρωπαϊκό Κοινοβούλιο είχε προηγουμένως ταχθεί κατά του συστήματος Transrapid, το τελευταίο επανεμφανίστηκε ξαφνικά το 1996 ως έργο μεταξύ Βερολίνου και Αμβούργου. Κατόπιν, εξαφανίστηκε και πάλι αιφνίδια - και κανείς δεν γνωρίζει τον λόγο. Το 2004 εμφανίστηκε εξίσου αιφνίδια η σύνδεση Transrapid μεταξύ του αερολιμένα και του κεντρικού σιδηροδρομικού σταθμού του Μονάχου. Τότε το σταμάτησαν στη Γερμανία, με την επιπρόσθετη υποστήριξη της κυβέρνησης του κρατιδίου της Βαυαρίας. Υπήρξε συμφωνία να εγκαταλειφθεί το έργο αυτό -κανείς δεν το ήθελε πια. Αυτός είναι ο λόγος για τον οποίο δεν πρέπει να συμπεριλαμβάνεται πλέον σε αυτούς τους προσανατολισμούς.
<P>
Αφού παραιτήθηκε από το αξίωμά του, ο πρώην πρωθυπουργός της Βαυαρίας, Edmund Stoiber, ανέλαβε τη διεξαγωγή εκστρατείας για τη μείωση της γραφειοκρατίας εδώ στην Ευρώπη. Αυτό είναι δική του ευθύνη. Επίσης, αυτός είναι που πρέπει τώρα να λάβει την απόφαση ότι το σύστημα Transrapid δεν πρέπει να περιλαμβάνεται σε αυτούς τους προσανατολισμούς. Αυτό είναι κάτι το οποίο πρέπει να λάβουμε όλοι υπόψη. Πρέπει να απαλλαγούμε από το σύστημα Transrapid. Από επιστημονική άποψη, ήταν ένα λίαν ενδιαφέρον μοντέλο, όμως δεν έχει θέση στην Ευρώπη. Δεν έχει θέση εδώ, και, ως εκ τούτου, δεν έχει θέση σε αυτούς τους προσανατολισμούς.
<SPEAKER ID="144" NAME="Jörg Leichtfried" AFFILIATION="S&amp;D">
(DE) Κυρία Πρόεδρε, θα ήθελα να εκμεταλλευτώ την ευκαιρία για να συγχαρώ τον εισηγητή, κ. Simpson, εκφράζοντας ταυτόχρονα τη λύπη μου για το γεγονός ότι δεν μπορεί να είναι παρών σήμερα. Παρ' όλα αυτά, θα τα καταφέρουμε. Θα ήθελα ιδίως να εκφράσω τα συγχαρητήριά μου για το ότι ακολουθήθηκε η προσέγγιση να παραμείνουν αμετάβλητοι οι παρόντες προσανατολισμοί, διότι υπάρχει μία αρχή που είναι πολύ σημαντική, ήτοι η αξιοπιστία και η προβλεψιμότητα του ευρωπαίου νομοθέτη. Τούτη η αρχή διασφαλίζεται, βεβαίως, με την παρούσα έκθεση.
<P>
Δεύτερον, θα ήθελα να αναφέρω ότι χρειαζόμαστε επίσης μια πρόταση για το μέλλον, όταν θα μπορέσουμε να αποφασίσουμε και πάλι τι είναι πραγματικά μέρος του συστήματος ΔΕΔ και τι όχι. Θα μπορούσαμε να συνεχίσουμε, έως κάποιον βαθμό, τη διεξαγωγή της συζήτησης όπως ήδη διεξάγεται. Ορισμένοι επιχειρηματολογούν με ελκυστικό τρόπο υπέρ της σύνδεσης μίας "μπότας" με ένα νησί και άλλοι δηλώνουν ότι κάτι τέτοιο δεν πρέπει επ' ουδενί λόγω να συμπεριληφθεί στους προσανατολισμούς. Ωστόσο, πρόκειται για την εσφαλμένη προσέγγιση του θέματος. Πρέπει να εξετάσουμε ποια στοιχεία προσδίδουν προστιθέμενη αξία για την Ευρωπαϊκή Ένωση και τους ευρωπαίους φορολογουμένους. Επιπροσθέτως, πρέπει σαφώς να προσφερθεί ενίσχυση σε μέρη όπου τα κράτη μέλη κάνουν ήδη κάτι, όπου γίνεται ήδη κάτι, διότι τότε μόνο θα επιτευχθούν αποτελέσματα και δεν θα έχουμε μία κατάσταση όπου καταρτίζονται σχέδια για ΔΕΔ που στη συνέχεια δεν υλοποιούνται ποτέ. Οι ευρωπαίοι πολίτες και επιβάτες θα ωφεληθούν, το ίδιο και εκείνα τα κράτη μέλη που θα δεσμευτούν τελικά να στρέψουν τις μεταφορές τους από τα οδικά προς τα σιδηροδρομικά δίκτυα μεταφορών.
<SPEAKER ID="145" NAME="Andreas Mölzer" AFFILIATION="NI">
(DE) Κυρία Πρόεδρε, συνεπεία της πτώσης του Σιδηρού Παραπετάσματος και της ενσωμάτωσης της κεντρικής Ευρώπης, ο διάδρομος Βαλτικής-Αδριατικής αποκτά ξανά σήμερα, όπως γνωρίζουμε, τη σημασία που είχε πριν από την κατάρρευση της Αυστροουγγαρίας. Φυσικά, η ΕΕ επιβεβαίωσε ήδη τη σημασία του διαδρόμου Βαλτικής-Αδριατικής, προσδίδοντας καθεστώς έργου προτεραιότητας στο βόρειο τμήμα, από το Gdańsk ως την Τσεχική Δημοκρατία. Ωστόσο, θα ήταν ακόμα πιο σημαντικό να δοθεί η ίδια προτεραιότητα στην ανάπτυξη του νότιου τμήματος, μέσω των νότιων αυστριακών σιδηροδρόμων προς την Ιταλία.
<P>
Σε αυτό ειδικά το δίκτυο, που μεταφέρει το ήμισυ όλων των αγαθών και επιβατών, πρέπει να εξουδετερώσουμε μία επικίνδυνη κατάσταση συμφόρησης. Μόνο η σήραγγα Koralm θα καταστήσει δυνατή τη μόνιμη άρση του εμποδίου που συνιστά αυτή η συμφόρηση.
<P>
Οι άνθρωποι που ζουν κατά μήκος των οδών διέλευσης πληρώνουν, όπως όλοι γνωρίζουμε, υψηλό και αυξανόμενο τίμημα εξαιτίας της αύξησης του όγκου των μεταφορών. Μόνο η πλήρης ανάπτυξη αυτού του νότιου διαδρόμου θα οδηγήσει στο είδος της μεταστροφής από τις οδικές στις σιδηροδρομικές μεταφορές που δεν αναμένεται να επιτευχθεί με οιοδήποτε άλλο μέτρο υποδομής στην Αυστρία.
<SPEAKER ID="146" NAME="Elena Băsescu" AFFILIATION="PPE">
(RO) Σε μία συγκυρία που το σύνολο της εναέριας κυκλοφορίας σε ολόκληρη την Ευρώπη υφίσταται σοβαρή διαταραχή εξαιτίας της ηφαιστειακής έκρηξης στην Ισλανδία, η ανάγκη ανάπτυξης πανευρωπαϊκών δικτύων μεταφορών καθίσταται πιο φανερή από ποτέ.
<P>
" Ευρωπαϊκή Ένωση θα πρέπει να στηρίξει ιδιαίτερα την ανάπτυξη της υποδομής των μεταφορών και των διασυνδέσεών της με τις κύριες ευρωπαϊκές οδούς μεταφοράς στις χώρες που προσχώρησαν τα τελευταία χρόνια στην ΕΕ. " Ρουμανία έχει τρεις πανευρωπαϊκούς διαδρόμους οι οποίοι διασχίζουν την επικράτειά της, τους 4, 7 και 9, που συνδέονται όλοι στενά με τον λιμένα της Μαύρης Θάλασσας, την Κωστάντζα. Πιστεύω ότι η προσοχή πρέπει να εστιαστεί ιδιαίτερα στον διάδρομο 7.
<P>
Ο Δούναβης είναι μέρος της κύριας διευρωπαϊκής υδάτινης οδού μεταφορών Ρήνος-Main-Δούναβης, που συνδέει τη Βόρεια Θάλασσα με τη Μαύρη Θάλασσα μέσω των λιμένων του Ρότερνταμ και της Κωστάντζας. Θα μπορούσε να προσφέρει στην Ευρώπη κατάλληλο βασικό δίκτυο μεταφορών. Εντούτοις, πρέπει να καθιερωθεί συνεργασία για τη βελτίωση της εικόνας αυτών των διαδρόμων μεταφοράς το συντομότερο δυνατό.
<SPEAKER ID="147" NAME="Gesine Meissner" AFFILIATION="ALDE">
(DE) Κυρία Πρόεδρε, τα διευρωπαϊκά δίκτυα χρησιμοποιούνται πράγματι για τις τακτικές συγκοινωνίες στην Ευρώπη. Θα μπορούσαμε μάλιστα να πούμε ότι οι μεταφορές αποτελούν αναμφίβολα τη ραχοκοκαλιά ολόκληρης της ευρωπαϊκής εσωτερικής αγοράς, η οποία συνιστά, φυσικά, έναν από τους κύριους στόχους μας στην Ευρώπη. Επομένως, πρέπει οπωσδήποτε να φροντίσουμε να εξασφαλίσουμε ότι θα αναπτυχθούν όντως όλοι οι διάδρομοι και να ανακαλύψουμε πού υπάρχει ανάγκη χρηματοδότησης και πού πρέπει να εστιάσει τις προσπάθειές της η ΕΕ.
<P>
Βεβαίως, είναι σαφές ότι πάντα υπάρχουν εθνικά συμφέροντα. Αυτό το διαπιστώσαμε ήδη σήμερα: κάποιοι μίλησαν για τον Δούναβη, άλλοι επεσήμαναν ειδικά τη νότια Ευρώπη, ενώ άλλοι αναφέρθηκαν στη βασική σήραγγα Brenner. Αυτοί οι διάδρομοι μεταφορών βρίσκονται παντού στην Ευρώπη. Στόχος είναι να επιτευχθεί η συνέχειά τους σε ολόκληρη την Ευρώπη, ούτως ώστε να μπορούν να μεταφέρονται από ένα σημείο Α σε ένα σημείο Β, όχι μόνο αγαθά, αλλά και άνθρωποι. Αυτό είναι το καθήκον με το οποίο βρισκόμαστε αντιμέτωποι. Όπως προανέφερα, είναι φυσικό ο καθένας από εμάς να δίδει σημασία στις απαιτήσεις της δικής του περιφέρειας. Πρέπει να εξασφαλίσουμε ότι θα αποφύγουμε τις συμφορήσεις και, το κυριότερο, ότι θα έχουμε ένα πραγματικά λειτουργικό δίκτυο για όλα τα μέσα μεταφοράς. Αυτό είναι το ζητούμενο, και είναι επίσης αυτό που θα συζητήσουμε δεόντως.
<SPEAKER ID="148" NAME="Herbert Dorfmann" AFFILIATION="PPE">
(DE) Κυρία Πρόεδρε, κατά τη διάρκεια αυτής της συζήτησης αναφέρθηκε τόσο η βασική σήραγγα Brenner όσο και η νέα σιδηροδρομική γραμμή Μόναχο-Βερόνα Σήμερα, περίπου 50 εκατομμύρια τόνοι αγαθών μεταφέρονται οδικώς κατά τη διαδρομή και, συνεπώς, η εν λόγω σήραγγα αποτελεί επιτακτική ανάγκη. Ωστόσο, σήμερα αναφέρθηκε επίσης στην παρούσα Αίθουσα ότι η χρηματοδότηση του έργου αυτού είναι δύσκολη και από τις δύο πλευρές του Brenner -τόσο στην Αυστρία όσο και στην Ιταλία. " χρηματοδότηση από την ιταλική πλευρά θα ήταν εύκολο να επιτευχθεί με την ανακατανομή των εσόδων από τα διόδια του αυτοκινητόδρομου του Brenner, με στόχο τη χρηματοδότηση της σιδηροδρομικής γραμμής. Για να γίνει όμως αυτό, δεν θα έπρεπε να διεξαχθεί διαγωνισμός για τη σύμβαση ανάθεσης έργου του αυτοκινητόδρομου του Brenner -κάτι που συνιστά την υφιστάμενη πρόθεση, λόγω των πιέσεων που ασκεί η Ευρώπη- αλλά να δοθεί στο ιταλικό κράτος η ευκαιρία να παρατείνει αυτήν τη σύμβαση ανάθεσης έργου για τουλάχιστον άλλα 50 χρόνια και να μην την αναθέσει σε ιδιώτες προσφέροντες. Διαφορετικά, δεν θα υπάρξει διασταυρούμενη χρηματοδότηση, και αυτό θα σήμαινε πως θα ήταν εξαιρετικά απίθανο να αναπτυχθεί η διαδρομή ΔΕΔ στην ιταλική πλευρά.
<SPEAKER ID="149" NAME="Inés Ayala Sender" AFFILIATION="S&amp;D">
(ES) Κυρία Πρόεδρε, το Κοινοβούλιο πρόκειται να εγκρίνει αυτή την αναδιατύπωση για τα διευρωπαϊκά δίκτυα και θα ήθελα να πληροφορηθώ από την Επιτροπή όσο πιο συγκεκριμένα γίνεται πότε θα μπορέσουμε να έχουμε πρόσβαση στην ανακοίνωση για τη μεθοδολογία.
<P>
Όπως γνωρίζετε, κύριε Επίτροπε, πρόκειται για μία από τις προτεραιότητες της ισπανικής Προεδρίας, και βρισκόμαστε πλέον στο μέσον της διαδρομής. Για τον λόγο αυτόν, θα ήθελα να μάθω όσο πιο συγκεκριμένα γίνεται πότε θα μπορέσουμε να λάβουμε αυτό το κείμενο, διότι το Κοινοβούλιο θα εγκρίνει τώρα την αναδιατύπωση και, ως εκ τούτου, θα είναι ελεύθερο να εξετάσει αυτό το νέο κείμενο.
<SPEAKER ID="150" NAME="Andris Piebalgs">
μέλος της Επιτροπής. - (EN) Κυρία Πρόεδρε, θα ήθελα να ευχαριστήσω και πάλι την Επιτροπή Μεταφορών και Τουρισμού για την υποστήριξή της προς αυτή την τεχνική αναδιατύπωση, και ελπίζω ότι η ψηφοφορία στην Ολομέλεια θα την επιβεβαιώσει.
<P>
" σημερινή συζήτηση ήταν ευρύτερης κλίμακας και αυτό θα διευκολύνει την πρόταση μεθοδολογίας. Ο Αντιπρόεδρος της Επιτροπής, κ. Kallas, θα διαβιβάσει την πρόταση στο Σώμα των Επιτρόπων στις 5 Μαΐου. Χρειάστηκε κάποιος χρόνος, διότι η νέα Επιτροπή είναι νεοσύστατη και η προετοιμασία προτάσεων από το νέο Σώμα των Επιτρόπων απαιτεί κάποιον χρόνο.
<P>
Αυτό που κρατώ από την παρούσα συζήτηση είναι ότι το Σώμα υποστηρίζει σθεναρά την πολιτική για τα διευρωπαϊκά δίκτυα. Πιστεύω ότι χωρίς υποδομές με άρτια διασύνδεση, είτε στις μεταφορές είτε στην ενέργεια ή τις τηλεπικοινωνίες, είναι πολύ δύσκολο να μιλούμε για Ευρώπη. Πιστεύω ότι αυτή η συζήτηση θα μας βοηθήσει να διαμορφώσουμε την πρότασή μας για τη μεθοδολογία, πράγμα που βασικά σημαίνει ότι η Επιτροπή Μεταφορών θα έχει τη δυνατότητα να εκφράσει την άποψή της σχετικά τον Μάιο, εφόσον όλα πάνε καλά.
<SPEAKER ID="151" NAME="Saïd El Khadraoui">
αναπληρωτής εισηγητής. - (EN) Κυρία Πρόεδρε, θα ήθελα απλώς να ευχαριστήσω τους συναδέλφους που έλαβαν τον λόγο στη σημερινή συζήτηση και να επαναλάβω τη θέση μου ότι επιδιώκουμε να διορθώσουμε σφάλματα που έγιναν στο παρελθόν και όχι να επιφέρουμε ουσιαστικές αλλαγές.
<P>
Αυτό θα γίνει αργότερα, με την πραγματική αναθεώρηση των προσανατολισμών, και φυσικά προσβλέπουμε σε αυτήν τη συζήτηση. Για τον λόγο αυτόν, ο εισηγητής, κ. Simpson, και εγώ, ως συντονιστής για την Ομάδα μου, θα συστήσουμε στην πολιτική μου ομάδα να ψηφίσει κατά της τροπολογίας που υπέβαλαν οι Πράσινοι. Ελπίζουμε ότι οι άλλες πολιτικές ομάδες θα μπορέσουν να μας υποστηρίξουν σε αυτό.
<SPEAKER ID="152" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί κατά την προσεχή σύνοδο της Ολομέλειας στις Βρυξέλλες.

<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<P>
(1)
<SPEAKER ID="2" LANGUAGE="" NAME="" AFFILIATION="">
<P>
Η Επιτροπή Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων έχει ήδη εγκρίνει την έκθεση της κ. Hazan επί του θέματος αυτού. 
<SPEAKER ID="3" LANGUAGE="FR" NAME="Roure (PSE )." AFFILIATION="">
<SPEAKER ID="4" LANGUAGE="" NAME="Πρόεδρος. –" AFFILIATION="(Το Σώμα απορρίπτει την αίτηση κατεπείγοντος)">
<SPEAKER ID="5" LANGUAGE="DA" NAME="Bonde (EDD )." AFFILIATION="">
<P>
    Κύριε Πρόεδρε, είμαστε μια ομάδα βουλευτών οι οποίοι επιθυμούν την απόδοση ευθυνών για την υπόθεση της Eurostat. Ζητήσαμε από την Επιτροπή να το πράξει η ίδια, αλλά δεν έχει ενεργήσει ακόμα· επομένως, καταθέσαμε πρόταση μομφής, καθώς είναι το μόνο μέσο που διαθέτουμε. Αυτό δεν το πράξαμε γιατί θέλουμε ένα εξιλαστήριο θύμα, αλλά γιατί επιθυμούμε απλώς την απόδοση ευθυνών για την υπόθεση αυτή. Τίποτα περισσότερο, τίποτα λιγότερο.
<P>
Το Προεδρείο έχει συγκεντρώσει 67 υπογραφές. Μόλις υποβλήθηκαν ακόμα δύο υπογραφές, και, από χθες, έχουν επαληθευτεί περισσότερες από 63 υπογραφές. Επομένως, από χθες το βράδυ, το Προεδρείο οφείλει να εκδώσει επίσημη ανακοίνωση για την κατάθεση της πρότασης μομφής, και, κατά συνέπεια, η σχετική συζήτηση πρέπει να προγραμματιστεί εντός 24 ωρών.
<SPEAKER ID="6" LANGUAGE="" NAME="Πρόεδρος." AFFILIATION="">
<P>
   Κύριε Bonde, θα ήθελα να σας ενημερώσω ότι οι υπηρεσίες του Κοινοβουλίου επαληθεύουν επί του παρόντος τις υπογραφές, διότι, όπως γνωρίζετε, κατά τη διαδικασία αποστολής των υπογραφών, κάποιες προστέθηκαν και κάποιες αποσύρθηκαν. Μόλις ολοκληρωθεί η διαδικασία επαλήθευσης σήμερα το πρωί, ο Πρόεδρος του Κοινοβουλίου θα ενημερωθεί προκειμένου να λάβει απόφαση επί του θέματος. 
<SPEAKER ID="7" LANGUAGE="" NAME="" AFFILIATION="Σύνθεση του Κοινοβουλίου και των κοινοβουλευτικών επιτροπών:"/>
<SPEAKER ID="8" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τώρα την έκθεση (Α5-0257/2004) του κ. Sterckx, εξ ονόματος της προσωρινής επιτροπής για τη βελτίωση της ασφάλειας στη θάλασσα, σχετικά με την ενίσχυση της ασφάλειας στη θάλασσα. (2003/2235(INI). 
<SPEAKER ID="9" LANGUAGE="NL" NAME="Vermeer (ELDR )," AFFILIATION="αναπληρωτής εισηγητής">
<P>
    Κύριε Πρόεδρε, όλα άρχισαν τον Νοέμβριο του 2001, όταν βυθίστηκε το πετρελαιοφόρο Prestige, και δεκάδες χιλιάδες τόνοι πετρελαίου κατέληξαν στα ανοικτά των ακτών της Γαλικίας, της Ισπανίας και της Γαλλίας, ενώ κατάλοιπα ρύπαναν ακόμα και τις ακτές της Βρετανίας και του Βελγίου. Ήταν μια αληθινή τραγωδία για την Ευρώπη, μια ακόμη τραγωδία που δεν έπρεπε να συμβεί. Το Ευρωπαϊκό Κοινοβούλιο όρισε εισηγητή τον κ. Sterckx, αλλά, λόγω εσωτερικών ζητημάτων της χώρας του, μου ζήτησε να τον εκπροσωπήσω. Επομένως, θα τον εκπροσωπήσω εξ ονόματος των Φιλελευθέρων και θα μιλήσω εν συντομία.
<P>
Το Κοινοβούλιο αισθάνεται μεγάλη απογοήτευση, γιατί, ήδη μετά την καταστροφή με το Erika, συνεργαστήκαμε εποικοδομητικά με την Επιτροπή με στόχο μια πιο αυστηρή πολιτική. Το αποτέλεσμα ήταν οι δύο δέσμες Erika, αλλά πρώτα έπρεπε να συμβεί άλλη μία καταστροφή. Τον Σεπτέμβριο του 2003, το Κοινοβούλιο ενέκρινε την αρχική έκθεση του κ. Sterckx, η οποία περιέγραφε λεπτομερώς τα γεγονότα και διατύπωνε ορισμένες συστάσεις. Τα πιο αξιόλογα σημεία της ήταν: πρώτον, ένα πιο αυστηρό καθεστώς για τους λιμένες καταφυγής και το αίτημα για οργάνωση συστήματος αποζημίωσης και, δεύτερον, η σύσταση προσωρινής επιτροπής.
<P>
Η προσωρινή επιτροπή για τη βελτίωση της ασφάλειας στη θάλασσα (MARE) συγκροτήθηκε τον Νοέμβριο του 2003, και η αποστολή της ήταν, πρώτον, να εξετάσει πρόσφατες ναυτικές καταστροφές, ιδιαίτερα του Prestige και του Erika, δεύτερον, να αναλύσει τις κοινωνικές και οικονομικές επιπτώσεις, τρίτον, να αξιολογήσει τους ισχύοντες ευρωπαϊκούς και διεθνείς κανόνες, τέταρτον, να εξετάσει τη συνέχεια που δόθηκε στις συστάσεις του πρώτου ψηφίσματος και, τέλος, να διατυπώσει πρόσθετες προτάσεις, εφόσον κρινόταν αναγκαίο.
<P>
Μετά από έξι μήνες σκληρής δουλειάς, διαθέτουμε σήμερα μια ισορροπημένη έκθεση. Η ορθολογιστική αντιμετώπιση της κατάστασης δεν ήταν πάντα εύκολη, αλλά, ευτυχώς, όλοι συνεργάστηκαν και, μέχρι στιγμής, υιοθετούν εποικοδομητική στάση. Επομένως, ελπίζω ότι η έγκριση της έκθεσης θα αποτελέσει ένα σημαντικό βήμα προς την κατεύθυνση της βελτίωσης της ασφάλειας στη θάλασσα, καθώς αυτό ήταν το βασικό κίνητρο της δουλειάς των τελευταίων έξι μηνών. Η ασφάλεια στη θάλασσα είναι προς το συμφέρον όλων, καθώς το να βυθιστεί άλλο ένα πετρελαιοφόρο στα ανοικτά οποιωνδήποτε ακτών, όπως συνέβη με το Prestige ή το Erika,είναι αδιανόητο. Εν πάση περιπτώσει, εξ ονόματος του κ. Sterckx, θα ήθελα να ευχαριστήσω τον κ. Jarzembowski, πρόεδρο της επιτροπής MARE, τους ανθρώπους που απάντησαν στις ερωτήσεις μας, συμπεριλαμβανομένου του πλοιάρχου του Prestige, ο οποίος δέχτηκε αντιπροσωπεία της επιτροπής, όλους τους συντονιστές και όλους τους συναδέλφους βουλευτές. Ο κ. Sterckx λυπάται βαθύτατα για το γεγονός ότι εσωτερικά ζητήματα της χώρας του δεν του επέτρεψαν να παρευρίσκεται σήμερα.
<P>
Θα ήθελα τώρα να επανέλθω στην έκθεση. Καταρχάς, όσον αφορά τον καθαρισμό του ναυαγίου: σύμφωνα με τις ισπανικές αρχές, έχουν ανακτηθεί 43 000 τόνοι αργού πετρελαίου. Η Repsol, η εταιρία που θα απομακρύνει το πετρέλαιο που παραμένει στο ναυάγιο, δηλώνει ότι στο ναυάγιο παραμένουν άλλοι 14 000 τόνοι. Επομένως, όπως επισημαίνει η έκθεση, 20 000 τόνοι παραμένουν στη θάλασσα και εξακολουθούν να συνιστούν απειλή. Το πετρέλαιο που έχει απομακρυνθεί αποθηκεύεται επί του παρόντος σε κάποιο χώρο, αλλά η επεξεργασία του δεν έχει αρχίσει ακόμα.
<P>
Δεύτερον, η συνάντηση με τον πλοίαρχο αποκάλυψε τις αντικρουόμενες δηλώσεις, από τη μια πλευρά, των ισπανικών αρχών, οι οποίες ισχυρίστηκαν ότι, μετά την αρχική βλάβη, διέρρευσαν στη θάλασσα 10 000 τόνοι πετρελαίου, και, από την άλλη πλευρά, του πλοιάρχου, σύμφωνα με τον οποίο, την πρώτη ημέρα, μόλις 2 000 με 3 000 τόνοι διέρρευσαν από το ένα από τα δύο ρήγματα. Επιπλέον, ο τρόπος με τον οποίο αντιμετωπίζεται ο πλοίαρχος κάθε άλλο παρά ενθαρρύνει τους ανθρώπους να ασχοληθούν με τη ναυτιλία. Η ευθύνη είναι μεγάλη, και είναι πολύ σκληρό να ασκούνται σε κάποιον τέτοιου είδους πιέσεις. Αυτό ισχύει και για έναν τεράστιο αριθμό συναδέλφων του πλοιάρχου. Από αυτήν την άποψη, η περίπτωση του Prestige δεν είναι, δυστυχώς, η μοναδική· δείτε τι απέγιναν μέλη πληρωμάτων σε άλλες ναυτικές καταστροφές.
<P>
Αναμένουμε ακόμα από το κράτος σημαίας, τις Μπαχάμες, έκθεση σχετικά με το Prestige. Αυτό είναι λυπηρό και, μάλιστα, δείχνει έλλειψη ήθους, αν σκεφτούμε τις προσπάθειες που καταβάλλουμε όλοι για να συμβάλουμε στη διαδικασία. Θα ήθελα να σχολιάσω ορισμένες ακόμα προτάσεις.
<P>
Καταρχάς, η τήρηση της ισχύουσας νομοθεσίας παραμένει προτεραιότητα. Πρέπει πρωτίστως να εφαρμόζουμε την ισχύουσα νομοθεσία. Είμαστε ευτυχείς που μπορούμε να συμπεράνουμε ότι τα κράτη μέλη κινητοποιήθηκαν άμεσα όσον αφορά την οδηγία σχετικά με τον έλεγχο της χώρας του λιμένα και τους νηογνώμονες. Γι’ αυτό, θα προτείναμε την ενημέρωση του κειμένου της παραγράφου 7 και την απόρριψη του δεύτερου μέρους, καθώς το θέμα αυτό έχει προφανώς διευθετηθεί.
<P>
Η επιτροπή κατέληξε σε έναν θετικό συμβιβασμό σχετικά με την ευρωπαϊκή υπηρεσία ακτοφυλακής. Έχω διαπιστώσει ότι το τελικό τμήμα του συμβιβασμού δημιουργεί σύγχυση και αντιβαίνει στο αίτημά μας για μια ανεξάρτητη διάρθρωση λήψης αποφάσεων και έκδοσης εντολών σε επίπεδο κρατών μελών, η οποία θα διασφαλίζει την εκτέλεση των αναγκαίων αποφάσεων. Η επίσκεψη του Βρετανού κ. Middleton στην επιτροπή ήταν διαφωτιστική. Επομένως, θα πρότεινα την αφαίρεση της αντίφασης στην τροπολογία αριθ. 26 και την ευθυγράμμιση της παραγράφου 13 με την παράγραφο 10.
<P>
Θα ήθελα, κλείνοντας, να αναφερθώ στο θέμα της σήμανσης και ανίχνευσης μονάδων φόρτωσης οι οποίες περιέχουν επικίνδυνα προϊόντα. Το θέμα αυτό περιλαμβάνεται στην έκθεση, αλλά νομίζω ότι ένας γρήγορος έλεγχος από την Επιτροπή είναι αναγκαίος για τον προσδιορισμό του επιπέδου των αναμεταδοτών που πρέπει να αναπτύξουμε. Θα χρειαστούμε πιθανότατα παθητικούς αλλά ίσως και ενεργούς αναμεταδότες για βαρύ φορτίο. Θα ήθελα να ζητήσω από την κ. de Palacio να επανεξετάσει το θέμα. Υπάρχουν απλούστατοι, φθηνοί αναμεταδότες οι οποίοι μπορούν να προσαρτηθούν σε οποιοδήποτε φορτίο. Μπορούν να εισαχθούν άμεσα· η αγορά είναι έτοιμη. Ωστόσο, θεωρώ σημαντική μια πιο λεπτομερή εξέταση αυτών των θεμάτων. Αναμένω με αγωνία την απάντησή σας. 
<SPEAKER ID="10" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
    Κύριε Πρόεδρε, κυρίες και κύριοι, καταρχάς, θα ήθελα να ευχαριστήσω τον κ. Sterckx, τον Πρόεδρο της προσωρινής επιτροπής για τη βελτίωση της ασφάλειας στη θάλασσα, κ. Jarzembowski, και όλη την επιτροπή για την εξαιρετική εργασία που επιτέλεσαν για τη βελτίωση της θαλάσσιας ασφάλειας.
<P>
Θα ήθελα να πω ότι τώρα που φτάνουμε στο τέλος της νομοθετικής περιόδου, μπορούμε να είμαστε περήφανοι που, μεταξύ άλλων πραγμάτων, ήταν η νομοθετική περίοδος της θαλάσσιας ασφάλειας. Υπήρξαν και άλλα τρομερά ατυχήματα όπως αυτό του Erika ή του Prestige στο παρελθόν, αλλά, πολύ απλά, δεν είχαν ληφθεί τα κατάλληλα μέτρα, δεν είχε υιοθετηθεί πρακτικά κανένα μέτρο για να προληφθούν, να μετριαστούν, να διορθωθούν ή να διασφαλιστεί ότι δεν επρόκειτο να επαναληφθούν τέτοιου είδους ατυχήματα. Σε αυτή την περίπτωση δεν συνέβη αυτό. Σε αυτή την περίπτωση έχουμε υιοθετήσει μέτρα και τα κράτη μέλη ενεργούν, αν και όχι πάντα με ικανοποιητικό τρόπο.
<P>
Όπως δήλωσα στην ομιλία μου στην Επιτροπή MARE στις 22 Ιανουαρίου 2004 ως αποτέλεσμα της θέσεως σε ισχύ της οδηγίας για τη θέσπιση ενός κοινοτικού συστήματος διαχείρισης και ενημέρωσης της κυκλοφορίας των πλοίων στις 5 Φεβρουαρίου, η Επιτροπή προώθησε ήδη τις ενδεδειγμένες διαδικασίες επί παραβάσει για την αποτυχία ενημέρωσής της σχετικά με τα μέτρα μεταφοράς αυτής της οδηγίας. Πρέπει να επισημάνω ότι μέχρι στιγμής μόνο η Γερμανία, η Δανία, η Ισπανία και η Ιρλανδία έχουν ενημερώσει την Επιτροπή για τα μέτρα που έχουν υιοθετήσει προκειμένου να ενσωματώσουν αυτό το κείμενο, που είναι θεμελιώδες για την κυκλοφορία των πλοίων, στην εθνική νομοθεσία.
<P>
Τα νέα κράτη μέλη θα πρέπει να έχουν ενσωματώσει όλη την κοινοτική νομοθεσία για την ασφάλεια στη θάλασσα στα αντίστοιχα νομικά τους συστήματα μέχρι την 1η Μαΐου. Πρόκειται να είμαστε αδιάλλακτοι σε αυτό το σημείο, διότι η θαλάσσια ασφάλεια είναι ένα σημαντικό θέμα. Γνωρίζω καλά τις ανησυχίες σας σε σχέση με την συμμόρφωση με τους διεθνείς και κοινοτικούς κανονισμούς της Κύπρου και της Μάλτας και θα ήθελα να σας επισημάνω ότι επαγρυπνούμε ιδιαίτερα.
<P>
Στο πλαίσιο της εφαρμογής της ισχύουσας νομοθεσίας έχετε επισημάνει τρία σημεία. Θα αφιερώσω λίγα λεπτά σε ένα από αυτά. Όσον αφορά τους χώρους καταφυγής, έχει ολοκληρωθεί ήδη η αξιολόγηση των σχεδίων υποδοχής πλοίων που βρίσκονται σε κατάσταση κινδύνου που πραγματοποιήθηκε από την Επιτροπή σε συνεργασία με τον Ευρωπαϊκό Οργανισμό για την Ασφάλεια στη Ναυτιλία. Επιπλέον, ο Οργανισμός οργάνωσε τον περασμένο μήνα μια ημερίδα εργασίας σχετικά με αυτό το θέμα με τις εθνικές ναυτιλιακές αρχές, γεγονός που επέτρεψε στα κράτη μέλη να ανταλλάξουν εμπειρίες σχετικά με την εφαρμογή του άρθρου 20 της οδηγίας που θεσπίζει ένα κοινοτικό σύστημα διαχείρισης της κυκλοφορίας των πλοίων και ενημέρωσης.
<P>
Η Επιτροπή θα κάνει τις απαραίτητες τροποποιήσεις στον προϋπολογισμό που προκύπτει από αυτή την αλλαγή. Επομένως καλώ το Ευρωπαϊκό Κοινοβούλιο να υποστηρίξει τα αιτήματα της Επιτροπής να διαθέσει στον Οργανισμό τους απαραίτητους πόρους στις συζητήσεις για τον προϋπολογισμό του έτους 2005.
<P>
Ορισμένες από αυτές τις ιδέες, όπως, για παράδειγμα, η ενίσχυση των υποχρεώσεων των κρατών μελών να παρέχουν ενημέρωση σχετικά με την κυκλοφορία ή ο ρόλος του Οργανισμού όσο αφορά θαλάσσια ατυχήματα αποτελούν μέρος των σχεδίων που προτείνετε για τη δημιουργία μιας υπηρεσίας ακτοφυλακής. Έχω εξηγήσει τη θέση της Επιτροπής αναφορικά με αυτό το θέμα σε διάφορες περιπτώσεις. Εσείς υπογραμμίζετε, με ισχυρά επιχειρήματα, τον ανθρώπινο παράγοντα και τη σωστή εφαρμογή της Διεθνούς Σύμβασης σχετικά με τα πρότυπα εκπαίδευσης, έκδοσης πιστοποιητικών και επιτήρησης των φυλακών των ναυτικών. Αυτή η Σύμβαση εντάχθηκε μερικώς στο κοινοτικό δίκαιο το 2001, με την υιοθέτηση της οδηγίας σχετικά με τις ελάχιστες απαιτήσεις εκπαίδευσης των ναυτικών.
<P>
Θα ήθελα να τελειώσω την ομιλία μου επισημαίνοντας τον ρόλο που διαδραματίζει η Επιτροπή στο θέμα των διεθνών σχέσεων. Αυτή την εβδομάδα, κατά τη διάρκεια της επίσκεψής μας στη Ρωσία με αφορμή τη Σύνοδο Κορυφής Ευρωπαϊκής Ένωσης-Ρωσίας, στο πλαίσιο της Συμφωνίας Σύνδεσης και Συνεργασίας, έχουμε την σταθερή πρόθεση να επισημάνουμε ότι προκειμένου να εγκρίνει ο Διεθνής Ναυτιλιακός Οργανισμός την τροποποίηση της Σύμβασης Marpol, η οποία συμπεριλαμβάνει ένα επισπευσμένο χρονοδιάγραμμα απόσυρσης των πλοίων μονού κύτους μέχρι τον Απρίλιο 2005, η Ρωσία δεσμεύτηκε να προβλέψει την επισπευσμένη εφαρμογή του εν λόγω χρονοδιαγράμματος και να απαιτήσει επομένως την εκτέλεσή του. Θα ήθελα να επισημάνω ότι, εφόσον έγινε δεκτό από τους ναυλωτές, η επίσπευση του χρονοδιαγράμματος απόσυρσης των πετρελαιοφόρων μονού κύτους και αντικατάστασής τους από πετρελαιοφόρα διπλού κύτους, δεν έχει ως αποτέλεσμα την αύξηση του κόστους ναύλωσης ούτε την ανεπάρκεια της μεταφορικής ικανότητας. Αυτό αποδεικνύει ότι η Επιτροπή έκανε καλή δουλειά και πρότεινε χρονοδιαγράμματα που ήταν φιλόδοξα αλλά ρεαλιστικά.
<P>
Η Επιτροπή παρακολουθεί προσεκτικά το έργο που επιτελείται στο πλαίσιο του IOPC (Διεθνές ταμείο αποζημιώσεων λόγω ρυπάνσεως πλοίου) σε σχέση με την τροποποίηση του διεθνούς συστήματος αποζημίωσης σε περίπτωση ρύπανσης από υδρογονάνθρακες. Για άλλη μία φορά λυπόμαστε για την καθυστέρηση του Συμβουλίου –και το λέω αυτό ξεκάθαρα– όσον αφορά την απαίτηση από τα κράτη μέλη να επικυρώσουν αυτές τις συμφωνίες που έχουν υιοθετηθεί, γεγονός που πρόκειται να καθυστερήσει τη διάθεση αυτών των αποζημιώσεων αν προκληθεί κάποιο ατύχημα.
<P>
Για άλλη μία φορά, κύριε Πρόεδρε, κυρίες και κύριοι, το Ευρωπαϊκό Κοινοβούλιο έδειξε πόσο μεγάλη σημασία προσδίδει στο έργο της Επιτροπής. Μετά το ατύχημα του Erika εδώ και περισσότερα από τέσσερα χρόνια, κατά τη διάρκεια της θητείας σας, ήθελα να συμβάλλω δραστικά στη βελτίωση της θαλάσσιας ασφάλειας, και θα ήθελα να σας ευχαριστήσω ιδιαίτερα για την υποστήριξη που μου παρείχατε και να πω, όπως είπα στην αρχή της ομιλίας μου, ότι αυτή η κοινοβουλευτική περίοδος ήταν η κοινοβουλευτική περίοδος της θαλάσσιας ασφάλειας· η κοινοβουλευτική περίοδος στην οποία, επιτέλους, η Ευρωπαϊκή Ένωση είχε τη φιλοδοξία και την αποφασιστικότητα να προστατεύσει πραγματικά τις ακτές της και επίσης να εργαστεί σε διεθνές επίπεδο με αποφασιστικότητα, βούληση και σχολαστικότητα προκειμένου να διασφαλίσει ότι αυτή η προστασία δεν θα εφαρμόζεται μόνο στις ακτές μας και στις θάλασσές μας αλλά σε όλες τις θάλασσες του κόσμου. Όπως λέω πάντα, η θάλασσα ανήκει σε όλους, είναι η κληρονομιά και ο θησαυρός μας, τόσο της ανθρωπότητας τώρα όσο και των μελλοντικών γενιών.
<SPEAKER ID="11" LANGUAGE="ES" NAME="Varela Suanzes-Carpegna (PPE-DE )." AFFILIATION="www.pescadegalicia.com">
<P>
Κυρίες και κύριοι, κύριε Vermeer, χαίρομαι που είστε εδώ μαζί μας σήμερα, μολονότι λυπόμαστε που ο κ. Sterckx δεν μπορεί να είναι μαζί μας για να υπερασπιστεί την έκθεσή του. Εξ ονόματος της Ομάδας μου, παρακαλώ διαβιβάστε του τα συγχαρητήριά μας για την αξιέπαινη και έντιμη προσπάθεια που κατέβαλε προκειμένου να μπορέσει να παρουσιάσει σήμερα στο Κοινοβούλιο την πιο αντικειμενική και περιεκτική έκθεση με τη μεγαλύτερη δυνατή συναίνεση, σε ένα ευαίσθητο και δύσκολο θέμα. Θα ήθελα να συγχαρώ επίσης τον κ. Jarzembowski για το εξαιρετικό έργο του ως Πρόεδρος.
<P>
Καταρχάς, οι δύο τροπολογίες μας επιδιώκουν να διορθώσουν δηλώσεις της έκθεσης που αναφέρονται στην αλιεία στην Γαλικία οι οποίες είναι ανακριβείς και διατυπώνονται επιπόλαια, χωρίς καμία βάση, και θα μπορούσαν να κάνουν μεγάλη ζημιά στο μέλλον. Η υποχρέωσή μου εδώ, χωρίς αμφιβολία, είναι να συμβάλλω στη βελτίωση της θαλάσσιας ασφάλειας, αλλά επίσης να υπερασπιστώ την αλήθεια και τα συμφέροντα της αλιείας και της καλλιέργειας θαλασσινών της Γαλικίας, και να διασφαλίσω ότι δεν υπάρχει η παραμικρή αμφιβολία όσον αφορά την κατάσταση και την ποιότητα ορισμένων παγκοσμίως φημισμένων προϊόντων, η διαχείριση και συντήρηση των οποίων πριν, κατά τη διάρκεια και μετά το Prestige ήταν υποδειγματική. Οι περιοχές αλιείας έκλεισαν κατά τη διάρκεια του ατυχήματος και άνοιξαν την στιγμή που οι εξαιρετικοί βιολόγοι, υγειονομικοί και τεχνικοί της Γαλικίας είπαν ότι μπορούσαν να ανοίξουν, έχοντας διενεργήσει τους αυστηρούς ελέγχους που απαιτεί η κοινοτική νομοθεσία. Κανείς δεν προβλέπει ότι αυτό συνεπάγεται κάποιο μελλοντικό κίνδυνο ούτε ότι υπονομεύει την αποδοτικότητά τους, όπως αποδεικνύουν η αγορά και οι έρευνες του έγκυρου Ισπανικού Ινστιτούτου Ωκεανογραφίας, με πειραματικές έρευνες που διενεργήθηκαν στα επιστημονικά του πλοία.
<P>
Το σύστημα διαχείρισης της αλιείας της Γαλικίας χρησιμεύει ως πρότυπο για πολλά άλλα στον κόσμο και δεν μπορούμε να επιτρέψουμε σε ένα έγγραφο ενός κοινοτικού θεσμικού οργάνου –το οποίο δεν αναφέρεται ακριβώς στην αλιεία, αλλά στη θαλάσσια ασφάλεια– να το αμφισβητεί χωρίς βάση και να μας κατηγορεί για υπερεκμετάλλευση των πόρων μας ή για υπεραλιεία. Δεν κατανοούμε, επομένως, πώς άλλοι βουλευτές της Γαλικίας από άλλες πολιτικές ομάδες μπόρεσαν να υποστηρίξουν αυτή την πραγματική ανοησία με την ψήφο τους στην επιτροπή, γεγονός που ελπίζω ότι θα διορθώσουν τώρα στην Ολομέλεια. Ελπίζω επίσης ότι θα υποστηρίξουν τη δεύτερη τροπολογία μας, η οποία διευκρινίζει την παράγραφο 51, καθώς η μείωση της αλιευτικής δραστηριότητας λόγω του κλεισίματος των αλιευτικών περιοχών για προληπτικούς λόγους δεν συνδέεται με την τελική μείωση των πόρων, όπως μπορεί να επαληθευτεί στην ιστοσελίδα του Συμβουλίου Αλιείας και Ναυτικών Θεμάτων της Περιφερειακής Κυβέρνησης της Γαλικίας, , όπου εμφανίζονται όλες οι ενημερωμένες στατιστικές για την αλιεία που διενεργήθηκαν κατά τη διάρκεια του 2003 ανά είδη, οι οποίες δείχνουν ότι ορισμένα είδη που έχουν μειωθεί αλιεύονται σε διεθνή ύδατα και όχι κατά μήκος των ακτών της Γαλικίας, επομένως δύσκολα μπορούν να έχουν επηρεαστεί από το ατύχημα του Prestige.
<P>
Αυτή είναι η ακρίβεια και η ορθότητα που θέλουμε να δούμε σε όλη την έκθεση Sterckx, προς υπεράσπιση της πραγματικής κατάστασης της αλιείας προκειμένου να την υποστηρίξουμε, όπως γνωρίζετε ότι είναι η επιθυμία μας.
<P>
Τέλος, η παράγραφος 39 είναι επίσης λάθος. Η απόφαση διαφόρων κρατών μελών της Ευρωπαϊκής Ένωσης να απομακρύνουν από τις αποκλειστικές οικονομικές ζώνες τους πλοία “που δεν πληρούν τις απαιτήσεις” –ή πλοία “σκουπίδια”– μπορεί να είναι αμφισβητήσιμη, αλλά ήταν φυσικά η πιο αποτελεσματική μετά το PrestigeΜέχρι να αναθεωρηθεί το διεθνές δίκαιο, όπως ζητάμε στην τροπολογία μας, τώρα παράγραφο 40 (που είναι κάτι που πρόκειται να πάρει πολύ καιρό) προκειμένου να διορθωθεί, μεταξύ άλλων πραγμάτων, η λεγόμενη “ακίνδυνη διέλευση” αυτών των πραγματικών “πλεούμενων βομβών”, οι πολίτες απαιτούν από εμάς αποτελεσματικά μέτρα και λίγα μέτρα είναι πιο αποτελεσματικά από αυτά που έλαβαν οι κυβερνήσεις της Γαλλίας και της Ισπανίας, με την υποστήριξη της Πορτογαλίας, της Ιταλίας, της Γερμανίας και του Συμβουλίου Υπουργών της Ευρωπαϊκής Ένωσης. Αυτά τα μέτρα δεν δυσκολεύουν τη βοήθεια προς τα πλοία “σκουπίδια” ή προς τα πληρώματά τους καθώς αυτά τα πλοία συνοδεύονται από πλοία του ναυτικού στόλου, γεγονός που τους παρέχει τα καλύτερα δυνατά μέσα βοήθειας. 
<SPEAKER ID="12" LANGUAGE="FR" NAME="Savary (PSE )." AFFILIATION="">
<P>
   – Κύριε Πρόεδρε, θα ήθελα καταρχάς να ευχαριστήσω τον κ. Sterckx, ο οποίος επιτέλεσε θαυμάσιο έργο ως εισηγητής, παρ’ όλο που μπορεί να υπάρχουν αμφιβολίες ως προς το εάν αυτή η επιτροπή προχώρησε όσο έπρεπε. Είναι προφανές ότι, παρά την παράλογη και ακραία αντίθεση της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών η οποία αποσκοπούσε στην ελαχιστοποίηση των ευθυνών της ισπανικής κυβέρνησης, κυρίως όσον αφορά τη διαχείριση του ναυαγίου, η αλήθεια έλαμψε. Γνωρίζουμε πλέον ότι, ουσιαστικά, δεν αντιμετωπίζουμε μόνο προβλήματα πρόληψης όσον αφορά την ασφάλεια στη θάλασσα, αλλά και προβλήματα όσον αφορά τη διαχείριση των ναυαγίων. Οφείλω να εκφράσω, σε προσωπικό επίπεδο, τη βαθιά λύπη μου διότι το έγγραφο που σας παρουσιάζουμε δεν αναλύει επαρκώς αυτά τα θέματα.
<P>
Υπάρχουν επίσης δύο εκκρεμή ζητήματα. Το ένα είναι η τύχη του πλοιάρχου κ. Μαγκούρα, ο οποίος θεωρώ ότι έχει εμφανώς μετατραπεί σε αποδιοπομπαίο τράγο –σε τέτοιες περιπτώσεις χρειάζεται πάντα ένας αποδιοπομπαίος τράγος– ενώ η μεταχείριση που του έχει επιφυλαχθεί δεν περιποιεί τιμή σε ένα μεγάλο δημοκρατικό κράτος. Ευελπιστώ ότι η πολιτική αλλαγή στην Ισπανία θα καταστήσει δυνατή τη χαλάρωση του δικαστικού ελέγχου που υφίσταται και ότι θα του επιτραπεί επιτέλους να επιστρέψει στη χώρα του. Μέχρι τότε, θα έχει υποστεί τα πάνδεινα: κράτηση, αλλά και απελευθέρωση με εξαιρετικά υψηλή εγγύηση. Το δεύτερο θέμα είναι ότι, στην τροπολογία 11 και στην αιτιολογική σκέψη 15, επί των οποίων αναμένουμε να καταψηφιστούμε, εκφράζουμε την επιθυμία μας να αντιμετωπιστεί το ζήτημα του βυθισμένου πλοίου. Δεν θεωρούμε αποδεκτό να επιτρέπουμε την παραμονή μιας πηγής μακροπρόθεσμης ρύπανσης και να ξεχνούμε σταδιακά το θέμα σε μια προσπάθεια να αποσιωπηθούν οι ευθύνες της ισπανικής κυβέρνησης σε αυτό το θέμα. Φρονώ, συνεπώς, ότι η στάση της Ομάδας του Κόμματος των Ευρωπαίων Σοσιαλιστών θα είναι απολύτως σαφής.
<P>
Τέλος, ελπίζουμε ασφαλώς ότι θα υιοθετηθούν οι προτάσεις που περιλαμβάνονται στην έκθεση και οι οποίες αφορούν το μέλλον. Η Ομάδα του Κόμματος των Ευρωπαίων Σοσιαλιστών ευελπιστεί ότι οι μελλοντικές δέσμες μέτρων δεν θα ονομάζονται όλες “Erika”, αλλά θα υπάρξει και μια δέσμη “Prestige”, ώστε να δοθεί έμφαση στο γεγονός ότι έχουμε συναγάγει τα αναγκαία συμπεράσματα από αυτό το ναυάγιο και την καταστροφή που προκάλεσε.
<SPEAKER ID="13" LANGUAGE="SV" NAME="Thors (ELDR )." AFFILIATION="">
<P>
    Κύριε Πρόεδρε, κυρία Επίτροπε, όπως ανέφερε η Επίτροπος, είναι πράγματι καιρός να δώσουμε τέλος στο παρατεταμένο έργο που επιτελούμε από κοινού για τη βελτίωση της ασφάλειας στη θάλασσα. Για αυτό πρέπει να ευχαριστήσουμε εσάς, αλλά οφείλουμε επίσης να ευχαριστήσουμε τον συνάδελφό μας κ. Sterckx για την εξαίρετη έκθεσή του.
<P>
Κοιτάζοντας στο μέλλον, έχω την αίσθηση ότι θα ήταν ιδιαίτερα θετικό να διατάξει η Επιτροπή εκπόνηση μελέτης για τον εντοπισμό των κενών στο κοινοτικό κεκτημένο. Είχα αυτήν την αίσθηση μετά τη δέσμη Erika. Διαπιστώσαμε την ύπαρξη νέων κενών –σαν τις τρύπες στο τυρί Έμενταλ– τα οποία είχαν αποτελέσει αντικείμενο εκμετάλλευσης. Πολλές φορές έχω την αίσθηση ότι, ενώ νομίζουμε ότι σημειώνουμε πρόοδο, εμφανίζονται νέα κενά. Θα ήθελα να εξετάσουμε αυτά τα κενά, πριν συμβεί και άλλη καταστροφή. Αυτό το προσπαθήσαμε ως κάποιο βαθμό στην έκθεση, αλλά θεωρώ ότι χρειαζόμαστε πρόσθετη εμπειρογνωμοσύνη στον τομέα.
<P>
Η διεθνής διάσταση προβάλλει δυναμικά, και στην ομιλία σας, κυρία de Palacio, επισημάνατε όσα προτίθεστε να πράξετε. Σημείωσα με ενδιαφέρον ότι το μονό κύτος θα καταργηθεί σταδιακά στη Ρωσία το αργότερο έως την 1η Μαΐου 2005. Θα ήθελα να επεκταθείτε λίγο περισσότερο σε αυτό το θέμα.
<P>
Δεν θεωρώ ότι δίνεται η δέουσα προσοχή στο έργο που επιτελεί η ομάδα εργασίας η οποία εξετάζει αλλαγές στο διεθνές σύστημα αποζημίωσης. Γνωρίζουμε ότι η ομάδα εργασίας θα συνεδριάσει τον Μάιο, και ότι η Ισπανία, η Γαλλία και η Επιτροπή έχουν παρουσιάσει πρόταση. Θεωρώ ότι η πρόταση για εξάλειψη των ατελειών στην ασφάλιση ευθύνης και στην ευθύνη σε όλη τη ναυτιλιακή αλυσίδα αξίζει μεγαλύτερη προσοχή στο Κοινοβούλιο. Θα ήθελα να σκεφτούμε πιο προσεκτικά αν πράγματι επιθυμούμε το ευρωπαϊκό σύστημα που ζητάμε, ή αν πρέπει να δώσουμε μεγαλύτερη προσοχή στην εν λόγω ομάδα εργασίας στο πλαίσιο του ταμείου IOPC (Διεθνές ταμείο αποζημιώσεων λόγω ρυπάνσεως πλοίου) για να διαπιστώσουμε τι μπορεί να επιτύχει.
<P>
Τέλος, ελπίζω ότι θα συνεργαστούμε για να πετύχουμε σαφείς κανόνες όσον αφορά τις ιδιαίτερα ευαίσθητες θαλάσσιες περιοχές (PSSA) που έχουν οριστεί. Η δημιουργία της νέας PSSA στο Λονδίνο στέφθηκε από επιτυχία, αλλά πρέπει να αποσαφηνίσουμε τους κανόνες. Παράλληλα, όταν η Επιτροπή αξιολογήσει τα σχέδια περί τόπων καταφυγής, θα ήθελα να αποφασίσει, σύμφωνα με το σημείο 14 της έκθεσης, αν οι τόποι καταφυγής πρέπει να δημοσιοποιηθούν. Τα κράτη μέλη χρειάζονται καθοδήγηση, καθώς το θέμα αποτελεί αντικείμενο πολλών συζητήσεων. 
<SPEAKER ID="14" LANGUAGE="ES" NAME="Bergaz Conesa (GUE/NGL )." AFFILIATION="">
<P>
    Κύριε Πρόεδρε, και εγώ επίσης πρέπει να ευχαριστήσω τον κ. Sterckx για την τόσο εξαιρετική έκθεση που εκπόνησε μετά το έργο που επιτελέστηκε αυτούς τους τελευταίους μήνες στην Επιτροπή, με την βοήθεια ειδικών από διάφορες χώρες.
<P>
Η εργασία στην προσωρινή επιτροπή για τη βελτίωση τςη ασφάλειας στη θάλασσα (MARE) μας επέτρεψε να εμβαθύνουμε στην καταστροφή του Prestige,στις περιβαλλοντικές της συνέπειες και στην ανάγκη να επιτευχθεί πρόοδος στη θαλάσσια ασφάλεια. Ο συνάδερφος Sterckx παρουσίασε μια εξαιρετική έκθεση μετά τις συζητήσεις με τους ειδικούς και τη συνάντηση με τον πλοίαρχο. Είναι προφανές ότι η απόφαση απομάκρυνσης του Prestige ήταν λάθος, οπότε πρέπει να δημιουργήσουμε επειγόντως ένα δίκτυο λιμένων καταφυγής στις ευρωπαϊκές ακτές, και έχει γίνει ήδη πρόοδος σε αυτό το θέμα, όπως είπε η Επίτροπος. Όπως λέει η έκθεση, πρέπει να εφοδιάσουμε αυτό το δίκτυο με οικονομική αποζημίωση για προβλήματα, συμπεριλαμβανομένων των περιβαλλοντικών προβλημάτων, που θα οφείλονται στην παροχή καταφυγής για πλοία που μεταφέρουν επικίνδυνα φορτία.
<P>
Μολονότι είναι μια θετική έκθεση, η Ομάδα μας απείχε στην ψηφοφορία στην επιτροπή διότι δεν συμπεριλαμβάνει ορισμένα θέματα που είναι βασικά για την ασφάλεια του περιβάλλοντος και των ναυτικών. Υπάρχει μια περιβαλλοντική αρχή στο περιεχόμενό της που πιστεύουμε ότι πρέπει να υιοθετηθεί στο πλαίσιο της έκθεσης: “ο ρυπαίνων πληρώνει”. Επομένως, θα πρέπει να ενσωματωθεί στην τροπολογία 3 της ΕΕΑ/ΑρΠρΒΧ και να προστεθεί μια νέα παράγραφος η οποία θα λέει: “Πρέπει να υιοθετηθούν αποφάσεις προκειμένου να διασφαλιστεί ότι εκείνοι που είναι υπεύθυνοι για τις καταστροφές πληρώνουν εξολοκλήρου το κόστος τους: πλοιοκτήτες, ναυλωτές, ιδιοκτήτες του φορτίου και νηογνώμονες, και για το συμφέρον της ασφάλειας, να απαγορευτούν οι σημαίες ευκαιρίας στα ευρωπαϊκά ύδατα”. Επίσης πρέπει να υποστηριχτεί η τροπολογία σχετικά με την αξιοπρέπεια των ναυτικών, την αμοιβή τους και την αξιολόγηση της εργασίας τους. Δεν μπορούν να λαμβάνονται μέτρα χωρίς να αναθεωρηθεί η κατάσταση των ναυτικών και χωρίς να εξεταστεί η υπερεκμετάλλευση και δεν μπορούμε να κάνουμε εκατό τοις εκατό πρόοδο στην ασφάλεια αν δεν εξετάσουμε πραγματικά την κατάσταση των ναυτικών και την ευημερία τους στην έκθεση.
<SPEAKER ID="15" LANGUAGE="PT" NAME="Nogueira Román (Verts/ALE )." AFFILIATION="">
<P>
    Κύριε Πρόεδρε, η έκθεση Sterckx είναι θετική, κάτι για το οποίο πρέπει να ευχαριστήσουμε ιδιαίτερα τον εισηγητή. Γι’ αυτό και υπερψηφίσαμε την έκθεση στην επιτροπή. Ωστόσο, δεν είναι ακριβώς αυτό που επιθυμούσαμε, και ελπίζουμε, επομένως, ότι οι τροπολογίες που καταθέσαμε θα εγκριθούν. Η έκθεση θα έπρεπε να καταδικάζει πιο ξεκάθαρα και αποφασιστικά τη συμπεριφορά και τις κατακριτέες παραλείψεις της ισπανικής κυβέρνησης και των αρχών της Γαλικίας όσον αφορά την καταστροφή του Prestige, ενώ το ίδιο ξεκάθαρα και αποφασιστικά θα έπρεπε να επικρίνει την έλλειψη θεσμικών, τεχνικών και οικονομικών πόρων στην Ευρωπαϊκή Ένωση για την αποφυγή και την αντιμετώπιση ναυτικών ατυχημάτων. Η έκθεση θα έπρεπε να τονίζει την αδιαφορία και την ολιγωρία της Επιτροπής και πολλών κρατών μελών έναντι των εκκλήσεων για λήψη αποτελεσματικών μέτρων με στόχο τη βελτίωση της ασφάλειας στη θάλασσα και την παροχή βοήθειας στις χώρες που πλήττονται από καταστροφές. Θα έπρεπε επίσης να ζητά από τον Διεθνή Ναυτιλιακό Οργανισμό να αναγνωρίσει επειγόντως την ενοχή του θεσμικού συστήματος και των καπιταλιστικών εταιριών –τις οποίες θα στιγμάτιζα ως ένοχες– που ελέγχουν τη θαλάσσια κυκλοφορία, αλλά και να απαιτεί τη λήψη των μέτρων που είναι αναγκαία για την προστασία τόσο της ζωής όσο και των θαλάσσιων και παράκτιων πόρων. Εν πάση περιπτώσει, με δεδομένο τον πειρασμό στον οποίο μπαίνουν όσοι έχουν παγιωμένα συμφέροντα να ξεχνούν την καταστροφή, πρέπει να τονίσουμε ότι το Prestige δεν είναι ζήτημα του παρελθόντος, αλλά μπορεί να μας προσφέρει διδάγματα για το μέλλον, ιδιαίτερα για τη Γαλικία, η οποία, από όλες τις περιοχές του κόσμου, γνωρίζει τα περισσότερα τέτοια ατυχήματα εδώ και τριάντα χρόνια. Η αντίδραση της κοινωνίας των πολιτών στη Γαλικία δείχνει ότι η καταστροφή αναδείχτηκε σε πολιτικό ζήτημα στην περιοχή αλλά και στην Ευρωπαϊκή Ένωση, γεννώντας ένα δημοκρατικό κίνημα που εντάθηκε με τον δημοκρατικό αγώνα υπέρ της ειρήνης και κατά του πολέμου στο Ιράκ. Αυτό πυροδότησε τα γεγονότα που οδήγησαν σε μια δημοκρατική αλλαγή κυβέρνησης στην Ισπανία, η οποία είναι εξαιρετικά σημαντική για όλους, συμπεριλαμβανομένης της Ευρωπαϊκής Ένωσης.
<P>
Θυμάμαι πολύ καλά την ημερομηνία: ήταν 13 Νοεμβρίου, την ημέρα που γεννήθηκε ο τρίτος εγγονός μου. Ωστόσο, η απειλή ατυχημάτων όπως η καταστροφή του Prestige είναι ακόμα ορατή. Τώρα είναι η πλέον κατάλληλη περίοδος για να εκφράσει ανοικτά η Ευρωπαϊκή Ένωση την επιθυμία της να αμβλύνει τις επιπτώσεις μιας καταστροφής η οποία έπληξε 2 000 χιλιόμετρα από τις ακτές μας, από τον ποταμό Μίντο ως τη Βρετάνη. Είναι ιδιαίτερα αναγκαίο να στηρίξουμε και να ενισχύσουμε το σχέδιο της Γαλικίας, ένα εγχείρημα του κράτους για την άμβλυνση των επιπτώσεων της καταστροφής, εγχείρημα το οποίο η Ευρωπαϊκή Ένωση και η νέα κυβέρνηση της Ισπανίας πρέπει να υλοποιήσουν χωρίς υπεκφυγές και να αντιμετωπίσουν ως κορυφαία προτεραιότητα. 
<SPEAKER ID="16" LANGUAGE="FR" NAME="Esclopé (EDD )." AFFILIATION="">
<P>
   – Κύριε Πρόεδρε, κυρία Επίτροπε, κυρίες και κύριοι, θα ήθελα και εγώ να συγχαρώ τον κ. Sterckx για το θαυμάσιο έργο που επιτέλεσε κατά την εκπόνηση της έκθεσής του. Εύχομαι ότι τίποτε, πολύ δε περισσότερο μια νέα καταστροφή, δεν θα προκύψει ώστε να μετριάσει την αισιοδοξία της κ. Επιτρόπου, και πως ούτε η Μεσόγειος ούτε κάποια άλλη κλειστή θάλασσα δεν πρόκειται να πληγεί από μια τραγωδία παρομοίων διαστάσεων.
<P>
Οι ακροάσεις της προσωρινής επιτροπής για τη βελτίωση της ασφάλειας στη θάλασσα υπήρξαν εξαιρετικά εποικοδομητικές. Για παράδειγμα, αποκαλύφθηκε ότι ο ανθρώπινος παράγοντας διαδραματίζει ρόλο στο 80% των ατυχημάτων. Ως εκ τούτου, είναι άκρως σημαντική η καλή εκπαίδευση των πληρωμάτων σε θέματα ασφάλειας. Πρέπει δε να προβλέπονται επαρκή και συντονισμένα σχέδια αντιμετώπισης εκτάκτων αναγκών στις περιπτώσεις καταστροφών στη θάλασσα. Επιπλέον, πρέπει να ληφθούν μέτρα για τη διασφάλιση καλών συνθηκών εργασίας για τα πληρώματα, συμβάλλοντας έτσι σε πρώιμο στάδιο στην εξασφάλιση ταχείας και κατάλληλης αντίδρασης σε ακραίες καταστάσεις.
<P>
Στην περίπτωση του Prestige, δεν μπορούμε παρά να εκφράσουμε τη λύπη μας για την απόφαση της ισπανικής κυβέρνησης να ρυμουλκήσει το πλοίο στα ανοικτά και να εκφράσουμε την έκπληξή μας για τις δηλώσεις του εκπροσώπου της εκείνη την περίοδο.
<SPEAKER ID="17" LANGUAGE="FR" NAME="Souchet (NI )." AFFILIATION="">
<P>
Τέλος, το αποκορύφωμα είναι η παράγραφος 39, στο μέσο της έκθεσης, η οποία παρεμπιπτόντως έρχεται σε αντίφαση με την παράγραφο 40, και στην οποία καταδικάζεται το μόνο μέτρο άμεσης εφαρμογής που ελήφθη μετά το ναυάγιο του Prestige, ήτοι ο εξαιρετικά αυστηρός έλεγχος των επικίνδυνων πλοίων, με τη δυνατότητα απομάκρυνσής τους εκτός της ζώνης των 200 μιλίων, όπως αποφάσισαν από κοινού στη Μάλαγα η Γαλλία και η Ισπανία. Ωστόσο, το μέτρο αυτό είχε πολύ καλά αποτελέσματα μέχρι στιγμής. Σε περισσότερους από εξήντα επισταμένους ελέγχους που έχουν διενεργηθεί μέχρι σήμερα από τη Γαλλία, ένα μόνο πλοίο αντιστάθηκε σθεναρά, ενώ δεκαέξι απομακρύνθηκαν. Η προοπτική του εξαναγκασμού σε πολύ δαπανηρές παρακάμψεις συνιστά σαφώς αποτελεσματικό μέτρο αποθάρρυνσης της χρήσης επικίνδυνων πλοίων. Είναι προφανές ότι τα πλοία που κινδυνεύουν δεν υπάγονται σε αυτή τη διαδικασία, όπως, παρά ταύτα, προσποιούνται ότι πιστεύουν οι συντάκτες της έκθεσης.
<P>
Συνεπώς, σε τελική ανάλυση, η έκθεση Sterckx αφήνει μια παράξενη αίσθηση. Πόσο αξιόπιστη μπορεί να θεωρείται όταν, αντί να υποστηρίζει, όπως λογικά θα περίμενε κανείς, την ευρεία εφαρμογή μέτρων τα οποία έχει αποδειχθεί στην πράξη ότι είναι τα πλέον αποτελεσματικά ενάντια στους χούλιγκαν των θαλασσών και αποτελούν το σημαντικότερο μέσο αποθάρρυνσής τους, τα καταδικάζει βάσει περαιτέρω ανακριβών επιχειρημάτων, με το πρόσχημα ότι δεν έχουν αποφασιστεί από τα ευρωπαϊκά θεσμικά όργανα αλλά είναι αποτέλεσμα στενής συνεργασίας μεταξύ των άμεσα ενδιαφερομένων κρατών μελών;
<SPEAKER ID="18" LANGUAGE="FR" NAME="Grossetête (PPE-DE )." AFFILIATION="">
<P>
   – Κύριε Πρόεδρε, κυρία Επίτροπε, θα ήθελα καταρχάς να συγχαρώ τον συνάδελφό μας, κ. Sterckx, αν και απουσιάζει, για το αξιόλογο έργο που έχει επιτελέσει. Θα ήθελα επίσης να συγχαρώ και εσάς, κυρία Επίτροπε, διότι φρονώ ότι, κατά τη διάρκεια της τρέχουσας νομοθετικής περιόδου, κατορθώσαμε να εμπεδώσουμε μια στενή σχέση συνεργασίας μεταξύ του Κοινοβουλίου και της Επιτροπής στο πλαίσιο της προσπάθειας ολοκλήρωσης της νομοθεσίας για την ασφάλεια στη θάλασσα.
<P>
Ζήσαμε τις καταστροφές του Erika και του Prestige, από τις οποίες μπορέσαμε να αντλήσουμε διδάγματα όσον αφορά την κακή διαχείρισή τους, τα οποία πρέπει να εκμεταλλευτούμε. Αυτό κατέστη απολύτως σαφές στις συζητήσεις της επιτροπής μας.
<SPEAKER ID="19" LANGUAGE="ES" NAME="Miguélez Ramos (PSE )." AFFILIATION="">
<P>
    Κύριε Πρόεδρε, το Ευρωπαϊκό Κοινοβούλιο απέδειξε την αξία του συστήνοντας μια εξεταστική επιτροπή για να αναλύσει τις αιτίες και τις συνέπειες του ατυχήματος του πετρελαιοφόρου Prestige και να κάνει προτάσεις για τη βελτίωση της θαλάσσιας ασφάλειας. Αυτό το θεσμικό όργανο άσκησε κατ’ αυτόν τον τρόπο την αρμοδιότητα του πολιτικού ελέγχου αυτού που ήταν και συνεχίζει να είναι μια ευρωπαϊκή καταστροφή που υπερβαίνει τα όρια ενός μόνο κράτους μέλους και ανέλαβε τις ευθύνες του προωθώντας την πολιτική των θαλάσσιων μεταφορών, που είναι αρμοδιότητα κοινοτικών και διεθνών οργάνων, μολονότι οι αποφάσεις όσον αφορά την εκτέλεσή της αφήνονται στα χέρια των ηγετών των κρατών μελών.
<P>
Μιλώντας για κράτη μέλη, αυτό το Κοινοβούλιο έπρεπε να υπομείνει ελιγμούς κωλυσιεργίας και έλλειψη συνεργασίας εκ μέρους εκείνων που ήταν τότε στην ηγεσία της ισπανικής κυβέρνησης. Είναι συνηθισμένη πρακτική να εκθέτουν οι υπουργοί τις απόψεις τους στις εξεταστικές επιτροπές του Κοινοβουλίου. Δεν συνέβη αυτό σε αυτή την περίπτωση και η πλειοψηφία των Ομάδων πιστεύουμε ότι μεταξύ της 13ης και 19ης Νοεμβρίου 2001 ελήφθησαν βεβιασμένες και λανθασμένες αποφάσεις που είχαν ως αποτέλεσμα να μετατραπεί ένα ατύχημα στη μεγαλύτερη οικολογική καταστροφή των τελευταιών δεκαετιών στην Ευρώπη.
<P>
Η Ομάδα μου παρουσιάζει αρκετές τροπολογίες, αλλά, συνεχίζοντας την ομιλία του κ. Varela Suanzes-Carpegna, θα ήθελα να πω ότι, ενώ πιστεύουμε ότι η τροπολογία 2 της Ομάδας ΕΛΚ-ΕΔ είναι απολύτως περιττή και δεν είμαστε ούτε υπέρ ούτε κατά αυτής, πιστεύουμε και εγώ προσωπικά, ως Γαλικιανός και ως αντιπρόεδρος της Επιτροπής Αλιείας, ότι η τροπολογία 1 είναι άτοπη και, επιπλέον, επικίνδυνη, διότι κανείς δεν αμφισβήτησε την ακρίβεια των επιστημονικών αναλύσεων ούτε την υγιεινή της διατροφικής αλυσίδας. Δεν θα είχαμε αντιτεθεί σε μια τροπολογία για να αφαιρεθεί η λέξη υπεραλιεία –αν ο αξιότιμος βουλευτής πιστεύει ότι είναι τόσο σοβαρή– μολονότι συνεχίζουμε να πιστεύουμε ότι η παράγραφος 50 στην αρχική της εκδοχή είναι απολύτως αβλαβής, δεδομένου ότι επισημαίνει μόνο τον κίνδυνο και τη δυνατότητα της υπεραλιείας και σε καμία περίπτωση δεν τη θεωρεί δεδομένη. Θα επαναλάβω για άλλη μία φορά, ωστόσο, ότι δεν είμαστε εντελώς υπέρ και επομένως θα ψηφίσουμε κατά, διότι πιστεύουμε ότι είναι πολύ επικίνδυνο να ξεθάψουμε τώρα τα φαντάσματα και να αμφισβητήσουμε την ακρίβεια των επιστημονικών δοκιμών και την ασφάλεια της διατροφικής αλυσίδας. 
<SPEAKER ID="20" LANGUAGE="FR" NAME="Ainardi (GUE/NGL )." AFFILIATION="">
<P>
   – Κύριε Πρόεδρε, η αξιόλογη έκθεση του κ. Sterckx λαμβάνει όντως υπόψη τα σημαντικά στοιχεία που επιβεβαιώθηκαν κατά τη διάρκεια του πολύμηνου έργου της προσωρινής επιτροπής. Μεταξύ άλλων, στην έκθεση περιλαμβάνεται η αναγκαία κριτική έναντι των ισπανικών αρχών όσον αφορά τη διαχείριση της τραγικής καταστροφής του Prestige. Εκφράζεται λύπη για το γεγονός ότι έχει απαγορευθεί στον πλοίαρχο να εγκαταλείψει την Ισπανία όσο διαρκεί η δίκη του. Τίθενται θεμελιώδη ερωτήματα όσον αφορά την ποσότητα των καυσίμων που παραμένουν στο πλοίο και τους κινδύνους που παρουσιάζουν. Δίνεται έμφαση στον αυστηρό έλεγχο της τήρησης της ενδεδειγμένης πορείας των πλοίων και στον συντονισμό των μέτρων που πρέπει να λαμβάνονται σε περίπτωση ατυχήματος, ενώ προτείνεται η ενίσχυση των αρμοδιοτήτων του Ευρωπαϊκού Οργανισμού για την Ασφάλεια στη Θάλασσα. Τέλος, όπως αναφέρεται στην έκθεση, θεωρείται επιθυμητή η βελτίωση της προστασίας της Βαλτικής, καθώς και των μέσων ανίχνευσης των επικίνδυνων πλοίων προκειμένου να εντοπίζονται σε περίπτωση καταστροφής. Περιγράφεται επίσης μια σειρά απαιτήσεων στον τομέα της διεθνούς νομοθεσίας.
<P>
Παρότι όλα αυτά τα μέτρα που προτείνονται είναι θετικά, εντούτοις, δεν θεωρώ ότι προχωρούν αρκετά σε σύγκριση με τα όσα έχουν ήδη προταθεί στις δέσμες μέτρων Erika I και II, παρ’ όλο που τα εν λόγω μέτρα είναι πραγματικά σημαντικά και πρέπει να χαιρετιστούν.
<P>
Οι προσδοκίες γι’ αυτή την έκθεση της προσωρινής επιτροπής ήταν μεγάλες, και εξακολουθούν να είναι. Λυπούμαι για την απόρριψη των τροπολογιών με τις οποίες ζητείται η βελτίωση της συνεργασίας και του συντονισμού των ενεργειών σε εθνικό επίπεδο προς όφελος μιας ευρωπαϊκής υπηρεσίας ακτοφυλακής, την οποία η Ομάδα μου δεν εγκρίνει. Πριν από την επικείμενη ψηφοφορία, ακολουθώντας το παράδειγμα της συναδέλφου κ. Bergaz, θα επισημάνω μια σειρά προτάσεων οι οποίες επιθυμούσαμε να ληφθούν υπόψη στην έκθεση και οι οποίες περιλαμβάνονται στις τροπολογίες που έχουν κατατεθεί από την Ομάδα μου και άλλους.
<P>
Η ασφάλεια στη θάλασσα δεν πρόκειται να βελτιωθεί χωρίς μια επανεξέταση των συνθηκών υπό τις οποίες εργάζονται τα πληρώματα, χωρίς τον τερματισμό της υπερεκμετάλλευσης που παρατηρείται σε πολλά πλοία, και χωρίς την προσφορά επαρκών αποδοχών με εναρμόνιση σε ευρωπαϊκό επίπεδο. Ζωτικής σημασίας είναι η λήψη αυστηρότερων μέτρων κατά των σημαιών ευκαιρίας. Είναι επίσης σημαντικό να επεξεργαστούμε τρόπους προκειμένου να υποχρεώσουμε τους βασικούς υπευθύνους, τους πλοιοκτήτες, τους ναυλωτές, τους ιδιοκτήτες φορτίων και τους νηογνώμονες, να καταβάλουν το κόστος που τους αντιστοιχεί. Εξάλλου, το ζήτημα της πλήρους αποζημίωσης των θυμάτων του ναυαγίου του Prestige εξακολουθεί να παραμένει σε εκκρεμότητα.
<SPEAKER ID="21" LANGUAGE="" NAME="" AFFILIATION="Αντιπροέδρου">
<SPEAKER ID="22" LANGUAGE="ES" NAME="Ortuondo Larrea (Verts/ALE )." AFFILIATION="">
<P>
    Κύριε Πρόεδρε, κυρία Επίτροπε, αφού παρακολουθήσαμε τη ενημέρωση που δόθηκε στο κοινό κατά τη διάρκεια της κρίσης του Prestige και τις ομιλίες στην κοινοβουλευτική επιτροπή ενημέρωσης, πιστεύω ότι το πλοίο βυθίστηκε για δύο λόγους: πρώτον εξαιτίας των άθλιων συνθηκών πλοϊμότητας του και, δεύτερον, εξαιτίας της λανθασμένης απόφασης των ισπανικών αρχών της κυβέρνησης του κ. Αθνάρ οι οποίες, αντί να αναζητήσουν έναν χώρο καταφυγής, επέλεξαν να στείλουν το κατεστραμμένο πετρελαιοφόρο προς περιοχές με άγρια θάλασσα, με κύματα ύψους πάνω από έξι μέτρα, μέχρι που χώρισε στα δυο και βυθίστηκε, προκαλώντας τη μεγαλύτερη πετρελαιοκηλίδα που γνώρισε ποτέ η Ευρώπη.
<P>
Το γεγονός ότι το πλοίο έπλεε σε ακατάλληλες συνθήκες πιστεύω ότι ήταν ευθύνη του πλοιοκτήτη, του πλοιάρχου, της πετρελαϊκής εταιρείας που ήταν ιδιοκτήτρια του φορτίου, αλλά, κυρίως, ήταν ευθύνη του νηογνώμονα ABS, η επιθεώρηση του οποίου που πραγματοποιήθηκε στον λιμένα του Ντουμπάι τέσσερις μήνες πριν βυθιστεί το πλοίο δεν είχε γίνει σωστά σύμφωνα με τον έλεγχο που διενήργησε μεταγενέστερα η Διεθνής Οργάνωση Νηογνωμόνων. Ο ABS ήταν ο νηογνώμονας που επιθεώρησε επίσης το πλοίο Panam Serena που εξερράγη στο Πόρτο Τόρες, στη Σαρδηνία την 1η Ιανουαρίου του τρέχοντος έτους.
<SPEAKER ID="23" LANGUAGE="EN" NAME="Gorostiaga Atxalandabaso (NI )." AFFILIATION="">
<P>
    Κύριε Πρόεδρε, θα ήθελα καταρχάς να ευχαριστήσω τους διερμηνείς για την υπομονή και την καλοσύνη που επέδειξαν όσον αφορά την ασυγχώρητη ταλαιπωρία στην οποία υπέβαλα τους πάντες από την πρώτη μου ομιλία τον Σεπτέμβριο του 1999 και μετά. Τότε είχα ανακοινώσει ότι δεν θα μιλήσω ούτε γαλλικά ούτε ισπανικά στην Ολομέλεια αν και η βασκική γλώσσα δεν ήταν πλήρως αναγνωρισμένη στη Χώρα των Βάσκων. Σήμερα, πέντε χρόνια μετά, τα δικαιώματα των ομιλούντων τη βασκική εξακολουθούν να παραγνωρίζονται. Ζητώ λοιπόν –στην αγγλική γλώσσα, φυσικά– από τους Γάλλους και Ισπανούς συναδέλφους μου να αναλάβουν αμέσως δράση.
<P>
Όπως και άλλοι ομιλητές, εκφράζω την ικανοποίησή μου για το σημαντικό έργο που επιτέλεσε η επιτροπή υπό την προεδρία του κ. Jarzembowski, και για το εξαίρετο έργο του εισηγητή, του κ. Sterckx. Η κ. Επίτροπος δήλωσε ότι σύντομα θα υποβληθεί η νέα έκθεση για το μέλλον της ασφάλειας στη θάλασσα. Θέλω να πιστεύω ότι αυτή τη φορά η Επιτροπή θα δώσει έμφαση στην ανάγκη για άμεση και έγκυρη ενημέρωση στην περίπτωση θαλάσσιων καταστροφών, κάτι που δεν συνέβη με την υπόθεση του Prestige, στο πλαίσιο της οποίας παραγνωρίστηκαν τελείως τα συμφέροντα των πολιτών και ιδίως των θυμάτων στη Γαλικία και στο βόρειο τμήμα της Ιβηρικής χερσονήσου, μεταξύ άλλων και της Χώρας των Βάσκων. 
<SPEAKER ID="24" LANGUAGE="PT" NAME="" AFFILIATION="">
<P>
Ως ένδειξη γλωσσικής αλληλεγγύης, επιλέγω σήμερα να μιλήσω στη γλώσσα των αγροτών και των ναυτικών, στη γλώσσα του Castelão, υπερασπιστή της αληθινής ατομικής και συλλογικής ελευθερίας, έχοντας ως αφετηρία το συγκεκριμένο και προχωρώντας σε καθολικές αλήθειες. Θα ήθελα να γνωρίζουν όλοι ότι η καταστροφή του Prestige αποτελεί μια εξαιρετική περίσταση αξιοπρέπειας και δύναμης, που είναι ζωτικής σημασίας για να κατανοήσει κανείς όχι μόνο τους κατοίκους της Γαλικίας αλλά και όλους τους καταπιεσμένους άνδρες και γυναίκες που επιθυμούν έναν πιο δίκαιο κόσμο. Ακόμα και σήμερα, ο Castelão αποτελεί παγκόσμιο σημείο αναφοράς για λαούς που καταπιέζονται σε άλλα κράτη και για όλα εκείνα τα έθνη που δεν αναγνωρίζονται.
<SPEAKER ID="25" LANGUAGE="" NAME="" AFFILIATION="Eskerrik asko">
<P>
«Castelão» είναι ο όρος που χρησιμοποιείται γενικώς για όλους τους λαούς που υφίστανται καταπίεση από κράτη τα οποία αρνούνται την ύπαρξή τους. “Κάτοικοι της Γαλικίας, σας ευχαριστώ” θα είναι μάλλον τα τελευταία λόγια μου σε αυτό το Κοινοβούλιο διότι δεν θα μπορέσω να είμαι υποψήφιος για επανεκλογή τον προσεχή Ιούνιο. Θα είμαι ο μόνος βουλευτής αυτού του Κοινοβουλίου που δεν θα έχει τη δυνατότητα αυτή καθώς το πολιτικό κόμμα στο οποίο ανήκω κηρύχθηκε παράνομο από το Βασίλειο της Ισπανίας. Πάντως σας ευχαριστώ. . 
<SPEAKER ID="26" LANGUAGE="DE" NAME="Jarzembowski (PPE-DE )." AFFILIATION="">
<P>
    Κύριε Πρόεδρε, κυρία Αντιπρόεδρε, ως Πρόεδρος της προσωρινής επιτροπής για τη βελτίωση της ασφάλειας στη θάλασσα θα ήθελα να ευχαριστήσω θερμά τα μέλη της επιτροπής και τον εισηγητή κ. Sterckx για τις εξαιρετικά αντικειμενικές διαβουλεύσεις και την εξαίρετη έκθεση. Στην επιτροπή επικράτησε ένα πολύ καλό κλίμα και όλοι προσπάθησαν να επεξεργαστούν αντικειμενικά τα προβλήματα. Ευχαριστώ πολύ. Φυσικά, ευχαριστώ ιδιαίτερα και τους συνεργάτες από τη γραμματεία και τον διευθυντή κ. Darmis, που κατέστησαν δυνατή την γρήγορη, αλλά και προσεκτική εργασία της επιτροπής και το σημαντικό ταξίδι στη Βαρκελώνη χάρη στην πολύ επαγγελματική διοικητική τους υποστήριξη.
<P>
Κατά τη γνώμη μου, οι ακροάσεις πλήθους εμπειρογνωμόνων πολλών διαφορετικών κλάδων, εκπροσώπων της Επιτροπής, της Ευρωπαϊκής Υπηρεσίας για την Ασφάλεια της Ναυτιλίας, της ιρλανδικής Προεδρίας του Συμβουλίου, του Γενικού Γραμματέα του ΔΝΟ, καθώς και της αρμοδίας Αντιπροέδρου κ. de Palacio προσέφεραν στην επιτροπή μια ευρεία βάση για τις συστάσεις και τις αξιολογήσεις της. Εξετάσαμε και πάλι τα θαλάσσια ατυχήματα ξεκινώντας από εκείνα του Erika και του Prestige, κυρίως δε τα έκτοτε ευρωπαϊκά νομοθετικά μέτρα για τη βελτίωση της ασφάλειας στη θάλασσα και την εφαρμογή τους στα κράτη μέλη.
<P>
Από τα 56 συμπεράσματα θα ήθελα να υπογραμμίσω τέσσερα που έχουν γενικό χαρακτήρα. Δεν θα υπεισέλθω σε λεπτομέρειες. Πιστεύω, ωστόσο, ότι τέσσερα από τα συμπεράσματα είναι αρκετά σημαντικά ώστε να τους δοθεί έμφαση.
<P>
Οι ισπανικές αρχές πέτυχαν να σταματήσουν τηνδιαρροή πετρελαίου από το βυθισμένο Prestige και υπέβαλαν χρονοδιαγράμματα για τη συνέχιση της άντλησης του πετρελαίου από το ναυάγιο, έτσι ώστε να αποκλειστούν νέες ζημίες στη φύση και την αλιεία εξαιτίας του ναυαγίου. Αντιμετωπίζουμε ακόμα το πρόβλημα ότι τα απόβλητα που αφαιρέθηκαν από τη θάλασσα τους τελευταίους μήνες και χρόνια πρέπει να ανακυκλωθούν με επιμέλεια, αυτό όμως είναι ένα ειδικό πρόβλημα.
<P>
Δεύτερον, κατά την άποψή μας τα ισπανικά δικαστήρια πρέπει να προχωρήσουν γρήγορα σε σχέση με την υπόθεση του ατυχήματος του Prestige και να τροποποιήσουν τις αποφάσεις που αφορούν τον πλοίαρχο έτσι ώστε να μπορεί να επιστρέψει στην πατρίδα του μέχρι την έναρξη της δίκης.
<P>
Τρίτον, οι νέες διατάξεις που περιέχουν οι νομοθετικές δέσμες Erika I και Erika II είναι κατά βάσιν ικανές να βελτιώσουν σημαντικά την ασφάλεια στην θάλασσα.
<SPEAKER ID="27" LANGUAGE="" NAME="Μαστοράκης (PSE )." AFFILIATION="">
<P>
    Κύριε Πρόεδρε, κύριε Επίτροπε, κύριοι συνάδελφοι, συμμετείχα στην αποστολή του κόμματός μου στη Γαλικία αμέσως μετά το ατύχημα και θυμάμαι πόσο συγκλονιστήκαμε από το θέαμα στις παραλίες και από την απόγνωση των κατοίκων της περιοχής. Θέλω λοιπόν από αυτή τη θέση, στο χρόνο που διαθέτω, να εκφράσω την έκπληξή μου για την ωμή δήλωση του εκπροσώπου της τότε ισπανικής κυβέρνησης ότι σε περίπτωση παρόμοιου ατυχήματος όπως του Prestige, πάλι θα αποφασιζόταν να απομακρυνθεί το πλοίο από την ακτή. Υπογραμμίζω επίσης τις διαπιστώσεις της έκθεσης σχετικά με τη μεταχείριση του πλοιάρχου του Prestige και το γεγονός ότι τέτοια μεταχείριση σημειώθηκε και αργότερα, στο Πακιστάν, με τους ναυτικούς του Tasman Spirit, υπόθεση για την οποία το Κοινοβούλιό μας έχει εκδώσει ψήφισμα και ήδη αυτοί οι ναυτικοί αφέθηκαν ελεύθεροι να επιστρέψουν στα σπίτια τους. Το Πακιστάν προηγείται στην περίπτωση αυτή κράτους μέλους της Ευρωπαϊκής Ένωσης!
<P>
Θέλω ακόμα να καταγγείλω μια παραχάραξη, όχι λάθος, προφανή σκόπιμη διαστρέβλωση που έγινε στη μετάφραση στα ελληνικά μόνο στα ελληνικά ως προς την αναφερόμενη στην έκθεση συζήτηση με τον πλοίαρχο Μαγκούρα, όπου ο μεταφραστής, προσθέτοντας μια ανύπαρκτη στο κείμενο του κ. Sterckx φράση, παρουσιάζει τον πλοίαρχο να υποστηρίζει ακριβώς τα αντίθετα απ’ ό,τι πράγματι υποστήριξε και να συμφωνεί με τις ενέργειες των ισπανικών αρχών. Υπενθυμίζω ότι στο θέμα του ναυαγίου του Prestige και τη συγκρότηση και της λειτουργίας της Επιτροπής ΜΑRΕ δόθηκε μεγάλη έκταση από τα ελληνικά μέσα μαζικής επικοινωνίας, που αντλούν βέβαια τις πληροφορίες τους από ελληνικά κείμενα. Φαίνεται λοιπόν ότι ο μεταφραστής ήθελε πάση θυσία να μη θιγεί τότε η ισπανική κυβέρνηση και οι Έλληνες υποστηρικτές της.
<SPEAKER ID="28" LANGUAGE="" NAME="Χατζηδάκης (PPE-DE )." AFFILIATION="">
<P>
Μακάρι να ήταν τα πράγματα τόσο απλά, γιατί θα είχαμε λύσει το πρόβλημα. Το πρόβλημα στην ασφάλεια της ναυσιπλοΐας δεν είναι προφανώς ο έλληνας πλοίαρχος Μαγκούρας, ο οποίος θα έπρεπε να τύχει καλύτερης μεταχείρισης από τις ισπανικές αρχές, όπως σωστά επισημαίνει η έκθεση Sterckx, ούτε είναι αποκλειστικά και μόνο το πρόβλημα με τα τάνκερς μονού τοιχώματος. Είναι παράλληλα η συντήρηση των πλοίων, πράγμα που αποδεικνύεται από το πρόσφατο ναυάγιο του φορτηγού με διπλό κύτος Rocknes ανοιχτά της Νορβηγίας, είναι το ότι δεν έχουμε λιμένες καταφυγής, παραβιάζοντας την κοινοτική νομοθεσία, είναι ότι δεν κάνουμε όπως πρέπει λιμενικούς ελέγχους, παραβιάζοντας ξανά την κοινοτική νομοθεσία. Είναι συνολικά, επιτρέψτε μου να πω, ότι τα κράτη μέλη δεν εφαρμόζουν το καλό σε γενικές γραμμές νομοθετικό πλαίσιο που έχουμε στην Ευρωπαϊκή Ένωση.
<P>
Το πρώτο πράγμα λοιπόν που πρέπει να κάνουμε είναι να εφαρμόσουμε την κοινοτική νομοθεσία και από κει και πέρα να δούμε και τα μέτρα τα οποία προτείνει η έκθεση Sterckx, να επιλέξουμε κάποιες βασικές προτεραιότητες και να πάρουμε πρόσθετα μέτρα, όπως για παράδειγμα η δημιουργία ευρωπαϊκής ακτοφυλακής.
<SPEAKER ID="29" LANGUAGE="NL" NAME="Wiersma (PSE )." AFFILIATION="">
<P>
    Κύριε Πρόεδρε, θα ήθελα να συγχαρώ και εγώ τον κ. Sterckx για την εξαίρετη έκθεσή του. Περιλαμβάνει πολλές λογικές συστάσεις, και ελπίζω ότι θα τις ακολουθήσουμε, ώστε να μπορούμε να αποτρέπουμε πιο αποτελεσματικά απαράδεκτα ατυχήματα με πετρελαιοφόρα, κάτι το οποίο έχουμε αντιμετωπίσει σε διάφορες περιστάσεις κατά την τελευταία περίοδο.
<P>
Πρέπει να διδαχτούμε ο ένας από τον άλλο και να προσπαθήσουμε να εφαρμόσουμε τις ίδιες διαδικασίες. Αναφέρθηκαν πριν λίγο οι εμπειρίες και η συνάντηση με τον βρετανό συντονιστή. Από αυτήν, έγινε σαφές ότι το Ηνωμένο Βασίλειο έχει υιοθετήσει ξεκάθαρη γραμμή έκδοσης εντολών σε περίπτωση ατυχημάτων. Αυτό πρέπει να γίνει και σε ευρωπαϊκό επίπεδο. Επομένως, στηρίζουμε την πρόταση για σύσταση ευρωπαϊκής υπηρεσίας ακτοφυλακής. Είναι ένας λογικός στόχος. Ωστόσο, είναι σημαντικό να εξετάσουμε πρώτα πώς μπορεί να επιτευχθεί αυτό μέσω έρευνας, σχεδίων και πειραμάτων. Όλοι τασσόμαστε υπέρ της ανάθεσης στην Ευρωπαϊκή Υπηρεσία για την Ασφάλεια της Ναυτιλίας (EMSA), το νέο θεσμικό όργανο, ενός σημαντικού ρόλου κατά την περαιτέρω ανάπτυξη της πολιτικής στον τομέα, ο οποίος θα περιλαμβάνει τη διενέργεια ελέγχων και τα συναφή. 
<SPEAKER ID="30" LANGUAGE="ES" NAME="Pérez Álvarez (PPE-DE )." AFFILIATION="">
<P>
Μόνο μια σημείωση, κύριε Πρόεδρε, για να πω ότι η κατάσταση του πλοιάρχου Μαγκούρα αντιστοιχεί σε μια δικαστική απόφαση και οι δικαστικές αποφάσεις πρέπει να γίνονται σεβαστές είτε συμφωνούμε μαζί τους είτε όχι. Κύριε Savary, αν η πολιτική αλλαγή επηρέαζε την ανεξαρτησία της δικαστικής εξουσίας αυτό θα ήταν πολύ σοβαρό, διότι ο διαχωρισμός των εξουσιών εξακολουθεί να είναι ένας βασικός πυλώνας της δημοκρατίας. 
<SPEAKER ID="31" LANGUAGE="ES" NAME="Izquierdo Collado (PSE )." AFFILIATION="">
<P>
    Κύριε Πρόεδρε, κυρία Επίτροπε, λυπάμαι που ο κ. Sterckx δεν είναι παρών στο Κοινοβούλιο, και είμαι σίγουρος ότι έχει σοβαρούς λόγους γι’ αυτό, αλλά θα ήθελα να του διαβιβάσει ο κ. Vermeer ότι αυτή η επιτροπή σημειώνει πρόοδο ως αποτέλεσμα της καταστροφής του Prestige και ότι, από αυτή τη στιγμή, έχουμε μια εξαιρετική πρόταση της Επιτροπής και μια εξαιρετική έκθεση του κ. Sterckx σχετικά με τη θαλάσσια ασφάλεια.
<P>
Το Κοινοβούλιο ζητά πραγματικά από τον κ. Sterckx μια έκθεση πρωτοβουλίας σχετικά με την θαλάσσια ασφάλεια σε αυτή την κατάσταση; Αυτό δεν θα ήταν πολύ λογικό. Όλοι γνωρίζουν ότι αυτό που ζητά το Κοινοβούλιο είναι μια επιτροπή έρευνας σχετικά με το Prestige, ακριβώς προκειμένου να διευκρινίσει αυτό που συνέβη ώστε να μην επαναληφθεί, προκειμένου να αποδειχτεί ότι πλοία που έχουν σοβαρές βλάβες δεν πρέπει να στέλνονται στην ανοιχτή θάλασσα για να βυθιστούν, αλλά ότι πρέπει να δημιουργηθούν λιμένες καταφυγής. Αυτή η Επιτροπή θα έπρεπε να το είχε καταστήσει πολύ σαφές ότι αυτό δεν πρέπει να επαναληφθεί, ότι δεν μπορούμε να ρυπαίνουμε ατιμώρητοι και ότι δεν μπορούν να επιλυθούν όλα με τις εμπορικές σχέσεις και τις πολιτικές εξαρτήσεις. Τίποτα από αυτά δεν υπάρχει στην έκθεση του κ. Sterckx. Οι ειδικοί έχουν αγνοηθεί, για να μην πω περιφρονηθεί, και λυπάμαι που ο κ. Sterckx δεν τήρησε τη συμφωνία που έκανε με την Ομάδα του Ευρωπαϊκού Λαϊκού Κόμματος (Χριστιανοδημοκράτες) και Ευρωπαίων Δημοκρατών προκειμένου να έχουμε, αυτή τη στιγμή, τον Πρόεδρο του Σώματος που έχουμε.
<P>
Έχω, ωστόσο, μια άσχημη είδηση για τον κ. Sterckx: στην ομιλία του για την ανάληψη των καθηκόντων του, ο πρόεδρος της ισπανικής κυβέρνησης αποφάσισε να συστήσει μια επιτροπή παρακολούθησης του Prestige. Θα είμαστε σε θέση να συνεχίσουμε να διευκρινίζουμε το θέμα και να παρέχουμε πληροφορίες παρά τη θέληση του Ευρωπαϊκού Κοινοβουλίου. 
<SPEAKER ID="32" LANGUAGE="NL" NAME="Pex (PPE-DE )." AFFILIATION="">
<P>
    Κύριε Πρόεδρε, κυρία Επίτροπε, όπως ανέφεραν ήδη άλλοι βουλευτές, μπορούμε να είμαστε ικανοποιημένοι από το έργο του εισηγητή. Θα ήθελα, με την ευκαιρία, να συγχαρώ τον κ. Sterckx για το έργο του όσον αφορά την ασφάλεια στη θάλασσα. Συγχαρητήρια αξίζουν και στην Επίτροπο. Η έκθεση που εξετάζουμε σήμερα είναι σαφής και περιεκτική και αποφεύγει την επανάληψη του ψηφίσματος του Σεπτεμβρίου. Κατέθεσα ορισμένες τροπολογίες στην Επιτροπή Περιφερειακής Πολιτικής, Μεταφορών και Τουρισμού, οι οποίες, στο σύνολό τους, είτε εγκρίθηκαν είτε ενσωματώθηκαν στις συμβιβαστικές τροπολογίες του εισηγητή.
<P>
Θα ήθελα να εκφράσω τώρα ορισμένες ανησυχίες, καταρχάς, όσον αφορά την ευρωπαϊκή υπηρεσία ακτοφυλακής. Η πλειοψηφία των βουλευτών τάσσεται –ορθά– υπέρ της εκτενούς συνεργασίας μεταξύ των διαφόρων υπηρεσιών ακτοφυλακής, με απώτερο στόχο τη σύσταση κοινής ευρωπαϊκής υπηρεσίας ακτοφυλακής, εφόσον κριθεί αναγκαίο. Είναι ιδιαίτερα σημαντικό τόσο η εν λόγω υπηρεσία ακτοφυλακής όσο και η υφιστάμενη Ευρωπαϊκή Υπηρεσία για την Ασφάλεια της Ναυτιλίας (EMSA) να έχουν επαρκείς αρμοδιότητες, ώστε να μπορούν να εκτελούν αποτελεσματικά τα καθήκοντά τους στον τομέα της ασφάλειας στη θάλασσα.
<P>
Κατά τη γνώμη μου, πρέπει να δοθεί πολύ μεγαλύτερη προσοχή στη συντήρηση και την κατάσταση των πλοίων. Στο πλαίσιο αυτό, ένα πετρελαιοφόρο διπλού κύτους που δεν συντηρείται σωστά ενέχει μεγαλύτερους κινδύνους από ένα πετρελαιοφόρο μονού κύτους που συντηρείται σωστά. Έχω εκφράσει επίσης τις αμφιβολίες μου όσον αφορά την καταγραφή και σήμανση των εμπορευματοκιβωτίων και δοχείων που περιέχουν επικίνδυνες χημικές ουσίες και προϊόντα, με αφορμή την απώλεια ιδιαίτερα τοξικού φορτίου από το Andinet στη Βόρεια Θάλασσα, όπου, προφανώς, η εν λόγω ουσία δεν ήταν εκείνη που αναφερόταν στις φορτωτικές. Ανησυχία μου προξενεί επίσης η αύξηση των εξαγωγών ρωσικού πετρελαίου μέσω της Βαλτικής Θάλασσας και κατά μήκος των ακτών της ΕΕ, καθώς, πολύ συχνά, χρησιμοποιούνται τα φθηνότερα σκάφη που δεν αντιστοιχούν πλήρως στις προδιαγραφές.
<SPEAKER ID="33" LANGUAGE="FR" NAME="Poignant (PSE )." AFFILIATION="">
<P>
Πρώτον, οι ευρωπαϊκές υπηρεσίες ακτοφυλακής. Δεύτερον, οι συνθήκες διαβίωσης και εργασίας των ναυτικών στα πλοία, οι οποίες πρέπει να είναι οι βέλτιστες δυνατές. Τρίτον, οι σημαίες ευκαιρίας, η καταβολή κάθε δυνατής προσπάθειας για την απομάκρυνσή τους και για την ενίσχυση της θέσης μας στο εσωτερικό του Διεθνούς Ναυτιλιακού Οργανισμού. Τέταρτον, η εφαρμογή των κανονισμών που άπτονται των λιμενικών εγκαταστάσεων. Πέμπτον, η επεξεργασία της έννοιας της ελευθερίας στις θάλασσες· πρόκειται για μια παλαιά έννοια για την οποία ενδιαφέρονται οι ναυτικοί αλλά την οποία πρέπει να μελετήσουμε διεξοδικά. Δεν μεταφέρουμε πλέον ξύλα, κρασί και πέτρες, αλλά πολύ πιο επικίνδυνα φορτία. Έκτον, η διασφάλιση της ενίσχυσης της ανιχνευσιμότητας των πετρελαϊκών προϊόντων. Γνωρίζετε ότι υπάρχουν τα τεχνικά μέσα που καθιστούν δυνατό κάτι τέτοιο –ένα είδος DNA του πετρελαίου– οπότε, όταν πραγματοποιούνται εργασίες εξαέρωσης ή απορρίπτεται στη θάλασσα το περιεχόμενο των δεξαμενών έρματος, έχουμε στη διάθεσή μας ένα νέο μέσο για τον εντοπισμό των ενόχων.
<SPEAKER ID="34" LANGUAGE="DE" NAME="Langenhagen (PPE-DE )." AFFILIATION="">
<P>
    Κύριε Πρόεδρε, κυρία Επίτροπε, όποιος βρέθηκε στη Γαλικία μαζί με την αντιπροσωπεία της επιτροπής, δεν πρόκειται να ξεχάσει τους ακούραστους βοηθούς με τις αρχικά λευκές και κατόπιν λερωμένες από πετρέλαιο φόρμες τους. Δεν θα ξεχάσει κυρίως πώς προσπαθούσαν να καθαρίσουν την κάθε πέτρα των ακτών από τις πετρελαιοκηλίδες. Προξενεί θλίψη το γεγονός ότι χρειάστηκε ένα τόσο σοβαρό ατύχημα όπως αυτό του δεξαμενόπλοιου Prestige για να βελτιωθεί τελικά η ασφάλεια στις θαλάσσιες μεταφορές.
<SPEAKER ID="35" LANGUAGE="DE" NAME="Piecyk (PSE )." AFFILIATION="">
<P>
Τρίτο και τελευταίο σημείο: γνωρίζουμε ότι το 80% όλων των θαλασσίων ατυχημάτων οφείλονται σε ανθρώπινο λάθος. Μέχρι τώρα δώσαμε πολύ μεγάλη σημασία στα τεχνικά ζητήματα. Μελλοντικά θα πρέπει να δώσουμε μεγαλύτερη προσοχή στον ανθρώπινο παράγοντα, δηλαδή να επικεντρωθούμε περισσότερο στην εκπαίδευση των πλοιάρχων, των αξιωματικών και των πληρωμάτων σε σχέση με την διαχείριση κρίσεων, την πυροπροστασία και τα μέτρα έκτακτης ανάγκης. 
<SPEAKER ID="36" LANGUAGE="EN" NAME="Cushnahan (PPE-DE )." AFFILIATION="">
<P>
Μετά την καταστροφή που προκάλεσε το Prestige τον Νοέμβριο του 2002, η ασφάλεια των ευρωπαϊκών θαλασσών απέκτησε μεγάλη προτεραιότητα στην ευρωπαϊκή ημερήσια διάταξη. Η τεράστια οικολογική καταστροφή που εξακολουθεί να προκαλεί το Prestige αποδεικνύει ότι –μεμονωμένα– τα κράτη μέλη δεν διαθέτουν επαρκείς πόρους ούτε την κατάλληλη προετοιμασία για να αντιμετωπίσουν τέτοιες καταστροφές. Επιπλέον, η κυκλοφορία στη θάλασσα αυξάνεται όλο και περισσότερο και ο αριθμός των συγκρούσεων και των καταστροφών που έχουν λάβει χώρα στα ευρωπαϊκά ύδατα συνηγορεί υπέρ της ανάγκης για αποτελεσματικότερο συντονισμό προκειμένου να αποφευχθούν πιθανές μελλοντικές θαλάσσιες καταστροφές.
<P>
Οι αρχηγοί της ΕΕ προσπαθούν συχνά με διάφορους τρόπους να φέρουν την ΕΕ πιο κοντά στην καθημερινή ζωή των πολιτών. Η δημιουργία ευρωπαϊκής ακτοφυλακής θα ήταν ένας απτός τρόπος προς αυτή την κατεύθυνση διότι έτσι θα αντιμετωπίζονταν οι πραγματικές ανησυχίες όσων εκπροσωπούμε. Για τους λόγους αυτούς χαιρετίζω την έκθεση Sterckx. Εκφράζω την ικανοποίησή μου για το γεγονός ότι συμφώνησε με την πρότασή μου ότι ο καλύτερος τρόπος για τη μακροπρόθεσμη βελτίωση της ασφάλειας στη θάλασσα είναι η δημιουργία ευρωπαϊκής ακτοφυλακής, καθώς και για το ότι ζητεί κάθε παράκτιο κράτος να δημιουργήσει σαφή διάρθρωση λήψης αποφάσεων και έκδοσης εντολών σε περιπτώσεις έκτακτης ανάγκης στη θάλασσα.
<P>
Συγχαίρω τον κ. Sterckx για την εξαίρετη έκθεση που συνέταξε και καλώ τους βουλευτές του Σώματος να την υποστηρίξουν ένθερμα. 
<SPEAKER ID="37" LANGUAGE="NL" NAME="Dhaene (PSE )." AFFILIATION="nunqua mais">
<P>
    Κύριε Πρόεδρε, λυπάμαι για το γεγονός ότι ο κ. Sterckx δεν μπόρεσε να παρευρεθεί σήμερα, αλλά αυτή είναι η μοίρα ενός αρχηγού κόμματος. Θα ήθελα να συγχαρώ την Επίτροπο για το έργο της στον τομέα της ασφάλειας στη θάλασσα. Η αποστολή του ευπαθούς Prestige στα ανοικτά σε συνθήκες καταιγίδας ήταν μοιραία απερισκεψία από πλευράς της ισπανικής κυβέρνησης. Η άρνηση να παραδεχτεί τα λάθη της ήταν χαρακτηριστικό της κυβέρνησης Αθνάρ, και δεν προκαλεί έκπληξη το γεγονός ότι η εν λόγω κυβέρνηση δεν επανεξελέγη. Η συγκάλυψη των γεγονότων ήταν αποτέλεσμα παρερμηνείας της δημοκρατίας, η οποία εξακολουθεί να είναι ορατή στη Γαλικία.
<SPEAKER ID="38" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
    Κύριε Πρόεδρε, θα ήθελα, καταρχάς, να συγχαρώ τον εισηγητή, κ. Sterckx, μολονότι δεν είναι παρών, να συγχαρώ τον κ. Jarzembowski για το εξαιρετικό του έργο ως πρόεδρος της επιτροπής και να συγχαρώ όλους εσάς, κυρίες και κύριοι, για τις ομιλίες σας και για την εργασία σας προκειμένου να φέρετε σε πέρας αυτή την επιτροπή και να την κάνετε να λειτουργήσει.
<P>
Θα ξεκινούσα, κυρίες και κύριοι, ζητώντας να είμαστε όλοι δίκαιοι και να προσπαθήσουμε να είμαστε λίγο πιο αμερόληπτοι. Αν πρέπει να κάνουμε μια κριτική, πρέπει να πάμε πολύ πιο πίσω, διότι πριν από το Prestige, πριν από το Erika, δυστυχώς, οι ευρωπαϊκές ακτές είχαν ρυπανθεί, πληγεί, από μια σειρά τρομερών ατυχημάτων. Σας υπενθυμίζω το Amoko Cádiz, στα ανοιχτά των ακτών της Βρετάνης, ή το Aegean Sea, στις ακτές της Γαλικίας, για να αναφέρω μόνο δύο περιπτώσεις που προηγήθηκαν από τις αναφερθείσες, οι οποίες μοιάζουν σαν δυο σταγόνες νερού. Τότε, συνέβησαν τρομερές καταστροφές και δεν έγινε τίποτα, κυρίες και κύριοι.
<P>
Από αυτή την άποψη, μπορούμε να αισθανόμαστε περήφανοι που τώρα κάτι έχει γίνει. Αυτή η φορά ήταν διαφορετική από τις προηγούμενες, στις δεκαετίες του ’80 και του ’90, που δεν είχε γίνει τίποτα, ενώ, για παράδειγμα, οι Ηνωμένες Πολιτείες, μετά την καταστροφή του Exxon Valdez, έλαβαν μια σειρά μέτρα που τους επιτρέπουν τώρα να διαβεβαιώνουν ότι οι ακτές τους είναι πολύ πιο ασφαλείς, δεδομένου ότι δεν μπορεί να υπάρξει ποτέ μηδενικός κίνδυνος.
<P>
Δεύτερον, όσον αφορά την πραγματικότητα της εσωτερικής εφαρμογής, ακόμη και όταν έχει πραγματοποιηθεί η μεταφορά, εμείς, χάρη στον Ευρωπαϊκό Οργανισμό για την Ασφάλεια στην Ναυτιλία –είναι παρών εδώ σήμερα ο εκτελεστικός διευθυντής του, κ. De Ruiter, ο οποίος κάνει εξαιρετική δουλειά– διενεργούμε συστηματικούς ελέγχους . Αυτό μας επιτρέπει να διαπιστώσουμε αν, πέρα από την ενσωμάτωση στην εθνική νομοθεσία ενός συγκεκριμένου αριθμού κανονισμών, αυτό αντικατοπτρίζεται επίσης και στην πράξη. Θα εκπονήσουμε επίσης τις ενδεδειγμένες και σχετικές εκθέσεις.
<P>
Τρίτον, ρωτήσατε σχετικά με την κατάσταση του πλοιάρχου Μαγκούρα. Κοιτάξτε, κυρίες και κύριοι, η Επιτροπή δεν μπορεί να επέμβει στα δικαστικά συστήματα των κρατών μελών. Ούτε οι κυβερνήσεις μπορούν να παρέμβουν στις δικαστικές αποφάσεις των κρατών μελών. Υπάρχει ένας διαχωρισμός εξουσιών. Από αυτή την άποψη, υποπτεύομαι, όπως έχει επισημανθεί ήδη, ότι μια πολιτική αλλαγή στην ισπανική κυβέρνηση πρόκειται να έχει μικρή επίπτωση στην απόφαση του εκάστοτε δικαστή. Θα ήταν καταστροφικό και ολέθριο αν ένας δικαστής υπάκουε στις πολιτικές επιταγές της εκάστοτε κυβέρνησης στην εξουσία. Πιστεύω ότι αυτό θα ήταν αξιολύπητο και είμαι σίγουρη ότι ο δικαστής επιτελεί το έργο του. Από αυτή την άποψη, λαμβάνοντας υπόψη τα προηγούμενα, όπως το γεγονός ότι ο πλοίαρχος του Aegean Sea –θα ήθελα να υπενθυμίσω στο Σώμα ότι αυτό ήταν ένα πλοίο οι ιδιοκτήτες του οποίου ήταν πολύ στενοί συγγενείς των ιδιοκτητών του Prestige, τόσο στενοί όσο αδέρφια και κουνιάδοι– που ήταν υπεύθυνος πριν από 14 χρόνια για μια καταστροφή παρόμοια με αυτή του Prestige στις ισπανικές ακτές, έφυγε χωρίς να τους επιτρέψει να τον οδηγήσουν στη δικαιοσύνη, διότι εκμεταλλεύτηκε την εγγύησή του, πολύ απλά, για να μπει σε ένα αεροπλάνο και να μην πατήσει ποτέ ξανά το πόδι του στην Ισπανία.
<P>
Θα αναφερθώ τώρα στις απορρίψεις. Οι μεγάλες καταστροφές, σύμφωνα με τις στατιστικές, εκπροσωπούν λιγότερο από το 10% της θαλάσσιας ρύπανσης. Η περισσότερη ρύπανση, μολονότι είναι αλήθεια ότι είναι πιο αραιωμένη και, επομένως, λιγότερο ορατή, είναι οι συνεχείς απορρίψεις, ο καθαρισμός της σεντίνας, ο καθαρισμός που γίνεται στην ανοιχτή θάλασσα από πλοία χωρίς ενδοιασμούς. Από αυτή την άποψη, θα ήθελα να ευχαριστήσω για άλλη μία φορά αυτό το Κοινοβούλιο για την υποστήριξη που παρείχε στην πρόταση της Επιτροπής να επιβάλλονται ποινικές κυρώσεις σε εκείνους που πραγματοποιούν εκούσια αυτού του είδους τη ρύπανση στις θάλασσές μας. Δυστυχώς, το Συμβούλιο δεν συμφωνεί με αυτή την άποψη, γεγονός που δημιουργεί προβλήματα.
<P>
Αυτή η πρόταση, όπως είπε ο κ. Poignant, συμπεριλαμβάνει θέματα όπως η ιχνηλασιμότητα και αισθητήρες που ελέγχουν πώς διαχειρίζονται μεγάλα πλοία που αγκυροβολούν στους λιμένες μας τις απορρίψεις και τον καθαρισμό της σεντίνας. Όλα αυτά είναι σύμφωνα επίσης με το μέτρο που υιοθετήσαμε προηγουμένως για λιμενικές εγκαταστάσεις που συλλέγουν απορρίψεις και επιτρέπουν στα πλοία που αγκυροβολούν στους ευρωπαϊκούς λιμένες να διενεργούν τον καθαρισμό μέσα σε αυτές τις εγκαταστάσεις.
<P>
Πέμπτον, συμφωνώ με τον κ. Ortuondo Larrea ότι οι νηογνώμονες έχουν μεγάλη ευθύνη. Οι νηογνώμονες πρέπει να είναι η εγγύηση και, από αυτή την άποψη, κύριε De Ruiter, ο Ευρωπαϊκός Οργανισμός για την Ασφάλεια της Ναυτιλίας και επίσης η Επιτροπή ελέγχουμε και αναλύουμε τη συμπεριφορά τους διότι, όπως γνωρίζετε, κυρίες και κύριοι, έχουμε αυξήσει την ευθύνη των νηογνωμόνων μετά την καταστροφή του Erika και μπορούμε ακόμη και να τους στερήσουμε την ικανότητα αναγνώρισης και πιστοποίησης πλοίων αναφορικά με τους ευρωπαϊκούς λιμένες. Εργαζόμαστε πάνω σε αυτό και συμφωνώ απόλυτα για τη σημασία του, όπως και για την αλυσίδα ευθυνών που επεσήμανε κάποιος άλλος από εσάς νωρίτερα η οποία περιλαμβάνει τον ναυλωτή, τον πλοιοκτήτη –όχι μόνο τον πλοίαρχο, που επίσης είναι υπεύθυνος– και τους διάφορους παράγοντες που εμφανίζονται στην αλυσίδα μεταφορών. Αυτό πρέπει να γίνει, ωστόσο, όχι μόνο σε επίπεδο Ευρωπαϊκής Ένωσης, αλλά επίσης στο επίπεδο του Διεθνούς Ναυτιλιακού Οργανισμού.
<P>
Θα το εκτιμούσα, επομένως, αν είχαμε οικονομική υποστήριξη στη συζήτηση για τον προϋπολογισμό, διότι συζητάμε τη χρηματοδότηση για το έτος 2005 και χρειαζόμαστε κεφάλαια για να μπορέσουμε να καθιερώσουμε τα μέσα περιστολής της ρύπανσης και, συγκεκριμένα, τα πλοία καθαρισμού για τα οποία μιλούσαμε.
<P>
Θα τελειώσω με ένα πολύ σαφές ζήτημα, που απευθύνεται στον κ. Gorostiaga Atxalandabaso. Κοιτάξτε, κύριε Gorostiaga, γνωρίζετε όπως και εγώ ότι θα είμαι σε θέση να έρθω εδώ. Το Aralar υποστηρίζει τα ίδια ιδανικά με το κόμμα σας, εκτός από το γεγονός ότι καταδικάζει την τρομοκρατία. Γνωρίζετε ότι το πολιτικό σας κόμμα κηρύχτηκε παράνομο με την απόφαση ενός δικαστή στην Ισπανία, όχι με απόφαση της κυβέρνησης. Είναι αλήθεια ότι αυτός ο δικαστής βάσισε την απόφασή του σε μια νομοθεσία που υιοθετήθηκε δημοκρατικά και νόμιμα από περισσότερο από το 90% του βουλευτών του ισπανικού Κογκρέσου και ότι, από εκείνη τη στιγμή, η προσέγγισή σας είναι υπερασπίσιμη, αλλά αυτό που δεν επιδέχεται υπεράσπιση, όχι μόνο από την άποψη των Ισπανών, αλλά επίσης των Ευρωπαίων, είναι το γεγονός ότι δεν καταδικάζετε ένα πολύ συγκεκριμένο παράδειγμα τρομοκρατίας, την ΕΤΑ. Από αυτή την άποψη, θα ήθελα να σας υπενθυμίσω ότι το κόμμα σας θεωρείται τρομοκρατική οργάνωση από την Ευρωπαϊκή Ένωση μέσω μιας απόφασης τον Ιούνιο 2003.
<SPEAKER ID="39" LANGUAGE="EN" NAME="Gorostiaga Atxalandabaso (NI )." AFFILIATION="">
<SPEAKER ID="40" LANGUAGE="" NAME="Πρόεδρος." AFFILIATION="ΓΡΑΠΤΗ ΔΗΛΩΣΗ (ΆΡΘΡΟ 120)">
<P>
Η ψηφοφορία θα διεξαχθεί στις 12.00.
<SPEAKER ID="41" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . – Δεν υπάρχει καμία αμφιβολία ότι οι ισπανικές αρχές έχουν να λογοδοτήσουν για πολλές πτυχές της υπόθεσης του ναυαγίου του Prestige. Η ίδια η έκθεση, μολονότι υστερεί σε ορισμένους τομείς, επικρίνει με σθένος τις ισπανικές αρχές και, ιδιαίτερα, τις δηλώσεις ισπανών ηγετών και την αδυναμία επαρκούς ενημέρωσης για τα πορίσματα των ερευνών.
<SPEAKER ID="42" LANGUAGE="" NAME="Πρόεδρος" AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A5-0220/2004) του κ. Cocilovo, εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την τροποποίηση της οδηγίας 1999/62/EΚ περί επιβολής τελών στα βαρέα φορτηγά οχήματα που χρησιμοποιούν ορισμένα έργα υποδομής. 
<SPEAKER ID="43" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
Καταρχάς, θα ήθελα να συγχαρώ ειλικρινά τον κ. Cocilovo για την εξαιρετική εργασία του. Πέτυχε κάτι που, πρέπει να πω, πίστευα ότι ήταν αδύνατο: την ομαδοποίηση, τον συγκερασμό και την ενσωμάτωση μιας σειράς τροπολογιών, παρουσιάζοντας στο τέλος ένα αποτέλεσμα που σέβεται τις αρχές και τη φιλοσοφία της πρότασης της Επιτροπής.
<P>
Κύριε Πρόεδρε, κυρίες και κύριοι, όπως γνωρίζετε, θα ήθελα να είχε υιοθετηθεί αυτή η πρωτοβουλία στην πρώτη ανάγνωση και ένας ανεπίσημος τριμερής διάλογος, ή μια άτυπη συμφωνία μεταξύ του Κοινοβουλίου, του Συμβουλίου και της Επιτροπής, να μας είχε επιτρέψει να προχωρήσουμε με αυτή την πρωτοβουλία. Αυτό δεν κατέστη δυνατό. Ελπίζω, ωστόσο, ότι χάρη στο αποτέλεσμα της έκθεσης του κ. Cocilovo, στις τροπολογίες που πρόκειται να εισαχθούν και στη βασική υποστήριξη αυτού του Κοινοβουλίου στην πρόταση της Επιτροπής, θα μπορέσουμε σύντομα να πετύχουμε μια κοινή θέση στο Συμβούλιο που θα είναι αρκετά κοντά στην πρόταση του Κοινοβουλίου ώστε να επιτραπεί, γρήγορα, στη δεύτερη ανάγνωση, ή μέσω μιας γρήγορης συνδιαλλαγής, η υιοθέτηση αυτής της εξαιρετικά σημαντικής οδηγίας προκειμένου να ολοκληρωθεί η ισορροπία των μεταφορών στην Ευρωπαϊκή Ένωση. 
<SPEAKER ID="44" LANGUAGE="IT" NAME="Cocilovo (PPE-DE )," AFFILIATION="εισηγητής">
<P>
Το πρόβλημα δεν αφορά μόνο το εξωτερικό κόστος. Γνωρίζουμε ότι η κατασκευή των υποδομών και η λειτουργία του συστήματος μεταφορών συχνά χρηματοδοτούνται κυρίως μέσω των γενικών φορολογικών εσόδων. Ωστόσο, o επαναπροσανατολισμός της σφαίρας της κρατικής δραστηριότητας, οι δημοσιονομικοί περιορισμοί των κρατών μελών και οι πολιτικές ιδιωτικοποίησης των υπηρεσιών επιβάλλουν τώρα την προσφυγή στο ιδιωτικό κεφάλαιο για τη χρηματοδότηση των υποδομών, ακόμα και αν σημαίνει ότι πρέπει να θυσιάσουμε ένα σχέδιο ολοκλήρωσης.
<SPEAKER ID="45" LANGUAGE="PT" NAME="Santos (PSE )," AFFILIATION="συντάκτης γνωμοδότησης της Επιτροπής Οικονομικής και Νομισματικής Πολιτικής">
<SPEAKER ID="46" LANGUAGE="DE" NAME="Jarzembowski (PPE-DE )." AFFILIATION="">
<P>
    Κύριε Πρόεδρε, κυρία Αντιπρόεδρε, κύριε Cocilovo, η Ομάδα μου φυσικά υποστηρίζει την έκθεσή σας στην οποία υποστηρίζετε την πρόταση της Επιτροπής για αναθεώρηση της οδηγίας που αφορά τα τέλη για τη χρήση έργων υποδομής και προτείνετε σημαντικές βελτιώσεις. Χαιρόμαστε επίσης διότι η επιτροπή δεν πρότεινε, αντίθετα με προηγούμενους συλλογισμούς του εισηγητή, να καθιερωθούν στην κοινοτική νομοθεσία τέλη για τη χρήση των έργων υποδομής από τα επιβατικά αυτοκίνητα, διότι πιστεύω –και εδώ έχει απόλυτο δίκιο η Επιτροπή– ότι θα πρέπει βάσει της αρχής της επικουρικότητας να αφήσουμε στα κράτη μέλη το εάν θα επιβάλουν τέτοια τέλη στα επιβατικά αυτοκίνητα ή όχι.
<SPEAKER ID="47" LANGUAGE="" NAME="" AFFILIATION="Αντιπροέδρου">
<SPEAKER ID="48" LANGUAGE="DE" NAME="Stockmann (PSE )." AFFILIATION="">
<P>
Έχουν ήδη λεχθεί ορισμένα σημαντικά πράγματα. Εγώ θέλω να υπογραμμίσω και πάλι ότι είναι καλό που διατυπώσαμε τώρα μια ενιαία μεθοδολογία. Έτσι μπορούμε να καταργήσουμε μελλοντικά αυτό το μωσαϊκό των διαφορετικών συστημάτων διοδίων με τέλη που διαφέρουν σημαντικά ως προς το ύψος τους. Για εμάς είναι επίσης πολύ σημαντικό ότι κατέστη δυνατόν να εφαρμοστεί η αρχή του πλήρους κόστους και να συμπεριληφθεί η υποδομή που είναι παλαιότερη των 15 ετών.
<P>
Η Ομάδα μου υποστηρίζει επίσης την τροπολογία 55 που αφορά την περαιτέρω διαφοροποίηση στους εν λόγω τομείς. Ο εισηγητής υπέβαλε έναν πολύ καλό συμβιβασμό και σχετικά με την αύξηση των διοδίων για τη σταυροειδή χρηματοδότηση. Είναι σωστό το ότι επεκτείνουμε τον ορισμό των ευαίσθητων περιοχών –εδώ διαφωνώ ρητά με τον κ. Jarzembowski– έτσι ώστε να περιλαμβάνει και τις πυκνοκατοικημένες περιοχές, γιατί εκεί εμφανίζονται τα μεγαλύτερα προβλήματα από τον θόρυβο και τις εκπομπές ρύπων.
<SPEAKER ID="49" LANGUAGE="IT" NAME="Costa, Paolo (ELDR )." AFFILIATION="">
<P>
    Κύριε Πρόεδρε, κύριε Cocilovo, αργά ή γρήγορα, θα κατορθώσει και η Ευρωπαϊκή Ένωση να θεσπίσει κανόνες ώστε να εφαρμόζονται οι δύο αρχές: η αρχή “ο χρήστης πληρώνει”, σύμφωνα με την οποία ο χρήστης χρεώνεται το κόστος για τη χρήση των υποδομών, και η αρχή “ο ρυπαίνων πληρώνει”, σύμφωνα με την οποία ο ρυπαίνων χρεώνεται το κόστος των αρνητικών συνεπειών της συμφόρησης, της ρύπανσης και των προβλημάτων υγείας που καθίστανται ολοένα και πιο εμφανή. Αργά ή γρήγορα θα συμβεί.
<P>
Στις αρχές της κοινοβουλευτικής περιόδου πιστέψαμε πως θα μπορούσαμε να τις εφαρμόσουμε και τις δύο: δεν το καταφέραμε και βρισκόμαστε στα μισά της διαδρομής. Μπορούμε να πούμε ότι η εξαιρετική έκθεση Cocilovo επιτρέπει τουλάχιστον την επίτευξη του πρώτου στόχου που είναι η λογική εφαρμογή της αρχής βάσει της οποίας το κόστος χρήσης χρεώνεται σε αυτόν που χρησιμοποιεί το οδικό δίκτυο και οι πόροι αυτοί χρησιμοποιούνται για τη χρηματοδότηση της συντήρησης ή άλλων κατασκευών και, κατά συνέπεια, εμμέσως, με τη χρήση σταυροειδούς χρηματοδότησης μας επιτρέπει να αξιολογήσουμε με πληρέστερο τρόπο την πορεία της κίνησης στον συγκεκριμένο διάδρομο.
<P>
Ευτυχώς, όμως, νομίζω ότι η έκθεση Cocilovo δίνει ορισμένους επιπλέον προσανατολισμούς. Δεν πιστεύω πως θα ήταν κακό εάν υπήρχε εν τέλει κάποιο κέρδος από τον προσδιορισμό των τελών και τη διατήρηση αυτού του στόχου μόνο για ορισμένα βαρέα οχήματα και για ορισμένους οδικούς άξονες, δηλαδή μόνο για τη μεταφορά εμπορευμάτων. Η έκθεση περιέχει παράλληλα ορισμένους προσανατολισμούς σχετικά με τη δυνατότητα διαφοροποίησης των τελών προκειμένου να ληφθεί υπόψη η συμφόρηση και η ρύπανση και να διευκολυνθεί η στροφή σε νέα μέσα μεταφοράς. Από την άποψη αυτή, πιστεύω ότι ο δρόμος που χαράσσεται είναι θετικός και πρέπει να υποστηριχθεί όσον αφορά και τη σχετικά καινοτόμο αυτή ιδέα, επί της οποίας θεωρώ πως θα πρέπει να εργασθούμε περισσότερο.
<SPEAKER ID="50" LANGUAGE="DE" NAME="Schroedter (Verts/ALE )." AFFILIATION="">
<SPEAKER ID="51" LANGUAGE="DE" NAME="Rack (PPE-DE )." AFFILIATION="">
<P>
Κατά τη σημερινή συζήτηση που θα τελειώσει με ένα αποτέλεσμα σε πρώτη ανάγνωση, ο εισηγητής κ. Cocilovo πέτυχε πολλά σε εξαίρετη συνεργασία με πολλούς συναδέλφους. Ευχαριστούμε τον εισηγητή για τη συνεργασία αυτήν, καθώς και για το ότι επιτύχαμε και εφαρμόσαμε μεγάλο μέρος αυτών που τελικά θα οδηγήσουν στην ολοκλήρωση αυτής της διαδικασίας.
<SPEAKER ID="52" LANGUAGE="DE" NAME="Swoboda (PSE )." AFFILIATION="">
<P>
    Κύριε Πρόεδρε, κυρία Αντιπρόεδρε, κυρίες και κύριοι, πρώτα θα ήθελα να ευχαριστήσω θερμά τον εισηγητή κ. Cocilovo για τις προσπάθειες και τον ζήλο του, αλλά και για την προθυμία για συμβιβασμό που έδειξε σε πολλά σημεία. Το γεγονός ότι παρόλ’ αυτά δεν είμαι ευχαριστημένος ίσως να τον βοηθήσει να αντιμετωπίσει τον συνάδελφο Jarzembowski, αφού κατά κάποιον τρόπο βρίσκεται στο μέσον των διαφορετικών απόψεων που επικρατούν στο Σώμα.
<P>
Θέλω να αναφερθώ σε δύο θέματα που συζητήθηκαν ήδη σήμερα. Το ένα αφορά το ύψος των διοδίων και την ανησυχία πολλών ανθρώπων ότι θα ζητηθούν υπερβολικά υψηλά διόδια. Πιστεύω ότι κάθε χώρα και κάθε περιφέρεια θα πρέπει να εξετάζει πάντα μήπως τα διόδια έχουν αρνητική επίδραση στον ανταγωνισμό και, ως εκ τούτου, θα θεσπιστεί εδώ ένα ανώτατο όριο. Κατά τα άλλα, ακόμα και τα σχετικά υψηλά τέλη διοδίων όπως π.χ. του Brenner δεν βλέπω να έχουν αποθαρρύνει πολλές χιλιάδες οδηγών να περάσουν από τη διάβαση αυτήν, πράγμα που σημαίνει ότι ακόμα και αυτά τα διόδια δεν ήταν τόσο υψηλά ώστε να δράσουν αποτρεπτικά, αφού όλα αυτά τα χρόνια η κυκλοφορία των φορτηγών αυξάνεται εκεί.
<SPEAKER ID="53" LANGUAGE="NL" NAME="Vermeer (ELDR )." AFFILIATION="">
<P>
Η πρόταση για επιβολή τελών στα βαρέα φορτηγά οχήματα βελτιώνει το ισχύον σύστημα. Προσφέρει στα κράτη μέλη μεγαλύτερη ευελιξία όσον αφορά τα είδη συστημάτων που χρησιμοποιούν. Τα τέλη μπορούν να προσαρμοστούν ανάλογα με την ώρα, την ημέρα, το βάρος και την κατηγορία εκπομπών EURO. Ως αποτέλεσμα, τα τέλη έχουν μεγαλύτερη ευελιξία και προσανατολισμό προς την αγορά από ό,τι με το παλιό σύστημα, και αυτό είναι πρόοδος. Επίσης σημαντικό, κατά την άποψή μου, είναι οι προϋποθέσεις για την επιβολή τελών στα βαρέα φορτηγά οχήματα να ρυθμίζονται σε ευρωπαϊκό επίπεδο. Πρέπει να εφαρμοστεί ένα σύστημα που θα ορίζει τον τρόπο με τον οποίο ένα κράτος μέλος θα επιβάλει και θα οργανώσει τα διόδια. Στο πλαίσιο αυτό, είναι σημαντικό να διασφαλίσουμε ότι περιττά νέα τέλη για τα βαρέα μέσα μεταφοράς δεν θα οδηγήσουν σε πολλαπλασιαστικό φαινόμενο, το οποίο θα είχε σοβαρές επιπτώσεις στην ομαλή φυσική ροή των αγαθών και θα οδηγούσε σε κατακόρυφο ανταγωνισμό. Ένας τέτοιος ανταγωνισμός δεν είναι το επιθυμητό αποτέλεσμα.
<P>
Η πρόταση που εξετάζουμε σήμερα δεν είναι ολοκληρωμένη. Από την πλευρά μου, είμαι ευτυχής για την τροπολογία αριθ. 50, την οποία κατέθεσαν οι κκ. Simpson και Swoboda. Μου προκαλεί και εμένα ανησυχία η ασάφεια που περιβάλλει τον τρόπο με τον οποίο καταβάλλονται προσπάθειες εσωτερίκευσης του εξωτερικού κόστους, του περιβαλλοντικού κόστους, του κοινωνικού κόστους και του κόστους ατυχημάτων. Αυτό πρέπει να γίνει βάσει καθολικά έγκυρων μεθόδων υπολογισμού. Είναι θετικό το γεγονός ότι η Επιτροπή θα επανέλθει σε δύο χρόνια με πρόταση για το πώς πρέπει να υλοποιηθεί αυτό.
<SPEAKER ID="54" LANGUAGE="DE" NAME="Turmes (Verts/ALE )." AFFILIATION="">
<P>
    Κύριε Πρόεδρε, κυρίες και κύριοι, έχουμε μπροστά μας μια ιστορική καμπή. Η επιβολή διοδίων μεγάλης εμβέλειας κατέστη δυνατή από διοικητική και τεχνική σκοπιά μόνο χάρη στην συμφωνία μεταξύ Κοινοβουλίου και Συμβουλίου για την έκθεση Sommer σχετικά με τα συστήματα διοδίων. Με την αυριανή συμφωνία για τη δέσμη των σιδηροδρόμων είναι δυνατόν να σημειωθεί βελτίωση μέσω της καλύτερης εναρμόνισης των ευρωπαϊκών σιδηροδρόμων. Το μόνο που λείπει τώρα είναι η πολιτική βούληση για δικαιοσύνη, για έναν δίκαιο ανταγωνισμό μεταξύ δρόμων και σιδηροδρόμων. Εδώ υπάρχουν ακραίες αποκλίσεις ως προς τις συνθήκες εργασίας. Αποτελεί σκάνδαλο ότι η ιρλανδική κυβέρνηση δεν περιέλαβε καν την έκθεση Markov στην ημερήσια διάταξη. Είναι ζήτημα ζωής και θανάτου και δεν αφορά μόνο το να θεσπίσουμε σωστούς χρόνους οδήγησης και ξεκούρασης στους δρόμους.
<P>
Το δεύτερο σημείο είναι η τήρηση της αρχής “ο ρυπαίνων πληρώνει”. Λέω στον κ. Jarzembowski και στους άλλους που λένε διαρκώς ότι δεν διαθέτουμε αριθμητικά στοιχεία: έχουμε ζημίες 19 δισ. από ατυχήματα, 11 δισ. από θόρυβο, 62 δισ. από ατμοσφαιρική ρύπανση, 35 δισ. από κλιματικές μεταβολές – ζημίες ύψους 134 δισ. προκαλούνται από τα φορτηγά στην Ευρώπη. Ποιος τα πληρώνει; Οι άνθρωποι που κάθονται εδώ στα θεωρεία, δηλαδή ο μέσος ευρωπαίος πολίτης, και όσο δεν είσαστε διατεθειμένοι να μεταθέσετε ολοκληρωτικά το κόστος και να επενδύσετε τα χρήματα σε εναλλακτικές λύσεις, συνεχίζετε έναν φτηνό πολιτικό αγώνα κατά της δικαιοσύνης στους δρόμους της Ευρώπης. 
<SPEAKER ID="55" LANGUAGE="FI" NAME="Vatanen (PPE-DE )." AFFILIATION="">
<P>
   – Κύριε Πρόεδρε, κυρία de Palacio, κυρίες και κύριοι, θα ήθελα να ευχαριστήσω τον κ. Cocilovo για την εξαίρετη παρουσίασή του.
<P>
Είκοσι τρία άτομα πέθαναν πρόσφατα στη Φινλανδία από τη σύγκρουση φορτηγού με λεωφορείο. Το φορτηγό δεν ευθύνεται διόλου. Εμείς ευθυνόμαστε, που χρησιμοποιούμε τα χρήματα των φορολογουμένων – όπως στη Γαλλία όπου οι απώλειες του σιδηροδρόμου SNCF ανέρχονται στα 27 δισεκατομμύρια ευρώ. Αναλογιστείτε μόνοι σας τι σημαίνει αυτό. Τα χρήματά σας τοποθετήθηκαν σε μια ζημιογόνο επιχείρηση, η οποία μπορεί να ανταποκριθεί μόνο σε ένα μέρος των απαιτήσεων για μεταφορές.
<SPEAKER ID="56" LANGUAGE="SV" NAME="Hedkvist Petersen (PSE )." AFFILIATION="">
<P>
    Κύριε Πρόεδρε, θα ήθελα, καταρχάς, να ευχαριστήσω την Επιτροπή και τον κ. Cocilovo για την άριστη, αν όχι υποδειγματική, συνεργασία τους στην εν λόγω έκθεση. Η έκθεση είναι σημαντική, γιατί αφορά την πιο θεμελιώδη πτυχή της οικονομίας μας σε ευρωπαϊκό, εθνικό και περιφερειακό επίπεδο: την αποτελεσματικότητα του συστήματος μεταφορών. Είναι επίσης ιδιαίτερα σημαντική, γιατί μπορεί να συμβάλει στην αντιμετώπιση των περιβαλλοντικών προβλημάτων, της κυκλοφοριακής συμφόρησης και του θορύβου.
<P>
Σύμφωνα με την τροπολογία του άρθρου 7 της έκθεσης, πρέπει να υπάρχει δυνατότητα καθορισμού χαμηλών χρεώσεων. Κατά τη γνώμη μου, είναι θετικό το ότι υπάρχει αυτή η επιλογή, και, κατά τον καθορισμό της, πρέπει να συνυπολογίζονται ζητήματα περιφερειακής πολιτικής. Και αυτό, γιατί, όπως είπα, δεν πρέπει, ως αποτέλεσμα, να παρεμποδίζονται οι μεταφορές σε βαθμό που να πλήττεται η οικονομία ορισμένων περιοχών της Ευρώπης. Η έκθεση Cocilovo απηχεί αυτές τις απόψεις, και για αυτό εκφράζω τις θερμές μου ευχαριστίες. 
<SPEAKER ID="57" LANGUAGE="FR" NAME="Savary (PSE )." AFFILIATION="">
<P>
Από την άλλη πλευρά, συγχαίρω τον κ. Cocilovo για το θαυμάσιο έργο που έχει επιτελέσει βάσει αυτής της οδηγίας για την “Ευρωβινιέτα”, αλλά ο βασικός περιορισμός αυτής της προσπάθειας είναι το γεγονός ότι δεν αποτελεί μια ευρωπαϊκή πολιτική επιβολής τελών, αλλά ένα ρυθμιστικό πλαίσιο για τις εθνικές πολιτικές επιβολής τελών. Είναι προφανές, συνεπώς, ότι θα υπάρξουν διαφορές μεταξύ των κρατών.
<P>
Παρ’ όλα αυτά, είναι άκρως σημαντικό να στηρίξουμε τις κατευθυντήριες γραμμές που προβλέπονται στην έκθεση Cocilovo και οι οποίες ευνοούν την εσωτερίκευση των εξωτερικών δαπανών, την επέκταση της διασταυρούμενης χρηματοδότησης σε όλους τους διαδρόμους και την εφαρμογή της σε όλα τα οδικά δίκτυα και όχι μόνο στα διευρωπαϊκά δίκτυα, γεγονός που θα μπορούσε να προκαλέσει μεταφορές ή μετατοπίσεις της ροής των οχημάτων. Σε αντίθετη περίπτωση, θα καταψηφίσουμε την έκθεση. 
<SPEAKER ID="58" LANGUAGE="NL" NAME="Dhaene (PSE )." AFFILIATION="">
<P>
    Κύριε Πρόεδρε, θίχτηκαν ήδη όλα τα βασικά θέματα, και κατανοώ την οργή που εξέφρασε ο κ. Turmes. Χρειάζεται ριζικός μετασχηματισμός των διαρθρώσεων τελών με στόχο την εσωτερίκευση του κοινωνικού και του περιβαλλοντικού κόστους των μεταφορών.
<P>
Θα ήθελα να επιστήσω για λίγο την προσοχή σας στην τροπολογία αριθ. 24 της Επιτροπής Περιβάλλοντος, Δημόσιας Υγείας και Πολιτικής των Καταναλωτών. Φαίνεται πως συγκροτείται νέα επιτροπή. Ελπίζω ότι η εν λόγω επιτροπή, όταν αναλάβει τα καθήκοντά της μετά από ένα ή δύο χρόνια, θα συμβουλευτεί δεόντως τις ΜΚΟ στον τομέα της προστασίας της ιδιωτικής ζωής και του περιβάλλοντος. 
<SPEAKER ID="59" LANGUAGE="" NAME="Πρόεδρος." AFFILIATION="">
<P>
   Ευχαριστούμε πολύ, κύριε Dhaene.
<P>
Η κ. Επίτροπος με ενημερώνει ότι, προκειμένου να διευκολύνει το πρόγραμμά μας –διότι υπάρχει μια τρομερή έλλειψη χρόνου πριν από τις ψηφοφορίες– παραιτείται της παρέμβασής της, για το οποίο την ευχαριστούμε, και διαβιβάζει στο Προεδρείο ποιες τροπολογίες έχουν γίνει δεκτές και ποιες όχι, και έχω διαβιβάσει αυτή την ενημέρωση στον εισηγητή, κ. Cocilovo, ούτως ώστε να μπορείτε να έχετε πρόσβαση σε αυτή. Θα δημοσιευτεί επίσης αύριο στα πλήρη πρακτικά των συζητήσεων του Κοινοβουλίου.
<P>
Η ψηφοφορία θα διεξαχθεί σήμερα στις 12.00. 
<SPEAKER ID="60" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0216/2004) του κ. Markov, εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά τον καθορισμό ελάχιστων προϋποθέσεων για την εφαρμογή της Οδηγίας 2002/15/ΕΚ και των Κανονισμών (ΕΟΚ) αριθ. 3820/85 και 3821/85 του Συμβουλίου σχετικά με την κοινωνική νομοθεσία όσον αφορά δραστηριότητες οδικών μεταφορών (COM(2003) 628 - C5-0601/2003 - 2003/0255(COD)). 
<SPEAKER ID="61" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
Η συγκεκριμένη νομοθεσία που θεσπίζεται στην έκθεση που εκδόθηκε από το Κοινοβούλιο στην πρώτη ανάγνωση τον Ιανουάριο 2003 της νομοθετικής πρότασης σχετικά με τους χρόνους οδήγησης και ανάπαυσης είναι ένα καλό παράδειγμα της ανησυχίας και της θέσης αυτού του Κοινοβουλίου σχετικά με αυτό το θέμα.
<P>
Η Επιτροπή έχει υιοθετήσει πολλές από τις συστάσεις που διατυπώθηκαν πέρυσι από το Κοινοβούλιο, συμπεριλαμβανομένης εκείνης που αφορά τον έλεγχο των κανονισμών σχετικά με τον χρόνο εργασίας, τόσο καθ’ οδόν όσο και στην έδρα της επιχείρησης. Η πρόταση αυξάνει το ποσοστό των ελέγχων, που αυξάνεται από το 1% στο 3%, των ημερών εργασίας των επαγγελματιών οδηγών, εισαγάγει διάφορα μέτρα για να βελτιώσει την ποιότητα των δράσεων ελέγχου στα κράτη μέλη, και επίσης καθιερώνει μια κοινή προσέγγιση στις πιο σοβαρές παραβάσεις.
<SPEAKER ID="62" LANGUAGE="DE" NAME="Markov (GUE/NGL )," AFFILIATION="εισηγητής">
<P>
    Κύριε Πρόεδρε, κυρία Επίτροπε, κυρίες και κύριοι, η δημιουργία της ευρωπαϊκής εσωτερικής αγοράς και η ελευθέρωση των οδικών μεταφορών στην Ευρωπαϊκή Ένωση οδήγησαν σε τεράστια ανάπτυξη του ενδοκοινοτικού εμπορίου και σε σαφή αύξηση των μεταφορών μεταξύ των κρατών μελών. Με την ένταξη των νέων κρατών μελών η εξέλιξη αυτή θα ενταθεί σημαντικά. Ο κ. Turmes έχει δίκιο λέγοντας πως στη Λευκή Βίβλο η Ευρωπαϊκή Επιτροπή διαπιστώνει ότι η τήρηση των διατάξεων που αφορούν τις συνθήκες εργασίας και τις ώρες οδήγησης και ανάπαυσης στις οδικές εμπορευματικές μεταφορές είναι ελλιπής. Επίσης, η Ευρωπαϊκή Επιτροπή στις διετείς εκθέσεις της διαπίστωσε διαρκή αύξηση του αριθμού των παραβάσεων που αφορούν την εφαρμογή του κανονισμού 3820.
<P>
Ασφαλώς συνειδητοποιώ τις δυσκολίες που συνεπάγεται η καθυστέρηση της καθιέρωσης του ψηφιακού ταχογράφου. Δυστυχώς, μέχρι σήμερα δεν υπάρχει δεσμευτική δήλωση από πλευράς της βιομηχανίας ότι θα είναι διαθέσιμες κατά τον προβλεπόμενο χρόνο αρκετές συσκευές. Ως εκ τούτου, θεωρώ αποδεκτή τη λύση της επιτροπής να οριστούν οι έλεγχοι στο 2% και όχι, όπως προβλεπόταν αρχικά, στο 3%, όπως αναφέρεται ήδη στην έκθεσή μου για την αναθεώρηση του κανονισμού 3820, σε συνδυασμό όμως με τη δυνατότητα περαιτέρω αύξησης των ελέγχων όταν καθιερωθεί ο ψηφιακός ταχογράφος.
<P>
Λυπάμαι πολύ διότι μια μικρή πλειοψηφία της επιτροπής δεν υιοθέτησε τη μείωση των οριακών τιμών που πρότεινα για τον χαρακτηρισμό των σοβαρών παραβάσεων. Βέβαια, οι συνάδελφοι ενέκριναν τη μείωση της επιτρεπομένης υπέρβασης του μέγιστου εβδομαδιαίου χρόνου εργασίας από 20% σε 10%. Όμως δεν καταλαβαίνω γιατί δεν ακολούθησαν την ποσοστιαία μείωση όσον αφορά την υπέρβαση του μέγιστου χρόνου οδήγησης και του ελάχιστου χρόνου ανάπαυσης και για την αψήφιση του ελάχιστου χρόνου διαλείμματος. Ως εκ τούτου, ανησυχούμε μήπως έτσι προκαλούμε κυριολεκτικά τους οδηγούς και τις επιχειρήσεις να μην συμμορφωθούν με τις νομικές προδιαγραφές. Για τον λόγο αυτόν, υποβάλαμε ξανά τις αντίστοιχες τροπολογίες και σας παρακαλώ θερμά να τις υποστηρίξετε ώστε να συγκεντρώσουν πλειοψηφία.
<P>
Τελειώνοντας θα ήθελα να υπογραμμίσω πόσο καλή ήταν η συνεργασία με την αρμόδια εισηγήτρια της Επιτροπής Απασχόλησης και Κοινωνικών Υποθέσεων κ. Schroedter στο πλαίσιο της ενισχυμένης συνεργασίας. Θα ήθελα επίσης να ευχαριστήσω τους αρμόδιους συνεργάτες της Επιτροπής και της γραμματείας της Επιτροπής Περιφερειακής Πολιτικής, Μεταφορών και Τουρισμού, ειδικά τον κ. Hauck, για την αποτελεσματική και επιβοηθητική τους υποστήριξη. Ακόμα, ευχαριστώ τους εκπροσώπους των διαφόρων συνδικαλιστικών οργανώσεων, συνδέσμων επιχειρήσεων, καθώς και των αστυνομικών αρχών που ήταν επιφορτισμένες με τον έλεγχο της τήρησης της κοινωνικής νομοθεσίας, για τις πολύτιμες υποδείξεις τους σχετικά με την πρακτική εφαρμογή μιας τέτοιας οδηγίας. 
<SPEAKER ID="63" LANGUAGE="DE" NAME="Schroedter (Verts/ALE )," AFFILIATION="συντάκτρια γνωμοδότησης της Επιτροπής Απασχόλησης και Κοινωνικών Υποθέσεων">
<P>
   .  Κύριε Πρόεδρε, η οθόνη εξακολουθεί να παρουσιάζει λανθασμένη ένδειξη. Το όνομά μου είναι Elisabeth Schroedter και, όπως ήδη ειπώθηκε, είμαι εισηγήτρια της Επιτροπής Απασχόλησης και Κοινωνικών Υποθέσεων στο πλαίσιο της διαδικασίας της ενισχυμένης συνεργασίας με την Επιτροπή Περιφερειακής Πολιτικής, Μεταφορών και Τουρισμού για το σημαντικό αυτό ζήτημα. Δράττομαι της ευκαιρίας να ευχαριστήσω τον εισηγητή για την εποικοδομητική συνεργασία.
<P>
Έτσι, όπως ήδη είπαμε, είναι ακόμα πιο απογοητευτικό ότι οι ουσιαστικές βελτιώσεις της Επιτροπής Κοινωνικών Υποθέσεων, δηλαδή εκείνες που αναφέρονται στην ανοχή των υπερβάσεων, απορρίφθηκαν στην Επιτροπή Περιφερειακής Πολιτικής. Η επιτροπή δηλαδή πρότεινε να γίνονται ανεκτές υπερβάσεις μέχρι 20%. Τι σημαίνει αυτό στην πράξη; Σημαίνει ότι οι 56 ώρες οδήγησης την εβδομάδα που επιτρέπονται ήδη σήμερα θα μπορούν να ξεπεραστούν κατά 20%, ότι δηλαδή θα προστίθενται άλλες 11 ώρες. Κατά τη γνώμη μου, αυτό είναι ανεύθυνο απέναντι στους οδηγούς από φυσιολογική σκοπιά και, δεύτερον, αποτελεί έναν τεράστιο κίνδυνο για όλους εκείνους που κινούνται στους δρόμους μας. Γι’ αυτό θεωρώ ότι αυτός ο φάκελος θα βελτιωθεί πραγματικά μόνον εάν ψηφίσουμε εδώ στην Ολομέλεια την μείωση αυτής της ανοχής. 
<SPEAKER ID="64" LANGUAGE="DE" NAME="Grosch (PPE-DE )." AFFILIATION="">
<P>
    Κύριε Πρόεδρε, κυρία Επίτροπε, κυρίες και κύριοι, θα ήθελα αρχικά να ευχαριστήσω, εξ ονόματος της Ομάδας ΕΛΚ-ΕΔ, τον εισηγητή για την εργασία του. Η παρούσα οδηγία αντικαθιστά την οδηγία του 1988. Το θέμα της είναι ο έλεγχος της κοινωνικής νομοθεσίας. Η προσαρμογή ήταν κάτι παραπάνω από απαραίτητη επειδή στο μεσοδιάστημα έχει σημειωθεί σημαντική πρόοδος τόσο σε επίπεδο νομοθεσίας όσο και ως προς τις τεχνικές δυνατότητες ελέγχου.
<SPEAKER ID="65" LANGUAGE="" NAME="Μαστοράκης (PSE )." AFFILIATION="">
<P>
Συγχαρητήρια και πάλι και στην Ευρωπαϊκή Επιτροπή, την κ. de Palacio, και στον εισηγητή μας, το συνάδελφο κ. Markov. 
<SPEAKER ID="66" LANGUAGE="FI" NAME="Pohjamo (ELDR )." AFFILIATION="">
<P>
Εντούτοις, οι έλεγχοι δεν θα πρέπει να είναι υπερβολικά επαχθείς για τον τομέα των μεταφορών. Σημαντικό εν προκειμένω είναι να ληφθεί υπόψη η θέση των οδηγών και των αποστολέων. Επιπλέον, επειδή οι πόροι για τον έλεγχο είναι ελάχιστοι, το σημαντικότερο είναι να διοχετεύονται εκεί που μπορούν να αποφέρουν περισσότερα αποτελέσματα. Προς τούτο ακριβώς η Ομάδα μας υποστηρίζει όλες αυτές τις λεπτομέρειες που αποφασίστηκαν στις Βρυξέλλες σχετικά με τον τρόπο που θα πρέπει να οργανωθούν οι έλεγχοι: είναι καλύτερα να αφήσουμε την αρμοδιότητα της εφαρμογής στις αρχές των κρατών μελών. Για παράδειγμα, θεωρούμε ότι δεν χρειάζεται διόλου να καθορίσουμε ότι το 50% των ελέγχων τουλάχιστον θα πρέπει να διενεργείται ειδικά σε μικρές επιχειρήσεις.
<SPEAKER ID="67" LANGUAGE="FR" NAME="Laguiller (GUE/NGL )." AFFILIATION="">
<P>
Η κοινωνική νομοθεσία δεν παύει να είναι ανεπαρκής, και μάλιστα κατά τρόπο σκανδαλώδη. Περιορίζεται στον καθορισμό ενός ανωτάτου χρονικού ορίου οδήγησης 56 ωρών εβδομαδιαίως, με μέγιστο τις 90 ώρες για δεκαπενθήμερη εργασία. Το γεγονός ότι ακόμη και το όριο των 56 ωρών θεωρείται βελτίωση από αρκετούς οδηγούς φορτηγών καταδεικνύει την απληστία των εργοδοτών σε αυτόν τον τομέα, καθόσον δεν εκμεταλλεύονται απλώς αισχρά τους εργαζομένους τους, αλλά, επιπλέον, θέτουν τους πάντες σε κίνδυνο. Πώς μπορεί να μας προκαλεί έκπληξη η συχνότητα των οδικών ατυχημάτων μετά από μια εβδομάδα εργασίας άνω των 50 ωρών;
<P>
Αυτό συνεπάγεται ότι, προφανώς, αντιτάσσομαι σε όλες τις τροπολογίες οι οποίες οφείλονται ευθέως στις πιέσεις των εργοδοτών, και οι οποίες αποσκοπούν στη χαλάρωση των ελέγχων για τη διασφάλιση της τήρησης αυτού του ήδη εξαντλητικού ωραρίου εργασίας. Εν προκειμένω μεταφέρω τις απόψεις των συνδικάτων των εργαζομένων στον τομέα των οδικών μεταφορών, τα οποία ζητούν τη θέσπιση ωραρίου εργασίας 45 ωρών σε επίπεδο Ευρωπαϊκής Ένωσης. Οφείλω δε να προσθέσω ότι, πέρα από αυτό το αίτημα, το οποίο μάλιστα είναι μετριοπαθές, είναι απαράδεκτο το γεγονός ότι η προσπάθεια αυτή δεν αποσκοπεί στη μείωση του ωραρίου και του φόρτου εργασίας των εργαζομένων, αλλά αποσκοπεί αποκλειστικά στη διασφάλιση της κερδοφορίας, δηλαδή ουσιαστικά στη διασφάλιση των εσόδων των εργοδοτών του τομέα των οδικών μεταφορών. 
<SPEAKER ID="68" LANGUAGE="NL" NAME="Van Dam (EDD )." AFFILIATION="">
<P>
Στην έκθεσή του, ο κ. Markov διατυπώνει λογικές προτάσεις για την εντατικοποίηση αυτών των ελέγχων. Ωστόσο, η έκθεση περιλαμβάνει επίσης λιγότερο ουσιώδεις παρατηρήσεις, ενώ ορισμένες πτυχές έχουν παραλειφθεί. Τα θετικά σημεία εντοπίζονται στις παραγράφους που αφορούν την ομοιόμορφη ερμηνεία και εφαρμογή των υφιστάμενων κανόνων και την καταπολέμηση των διακρίσεων εις βάρος των οδηγών που υπόκεινται σε έλεγχο. Η συμπερίληψη της άδειας οδήγησης στους ελέγχους αποτελεί χρήσιμη προσθήκη. Ωστόσο, κατά τη γνώμη μας, οι παρατηρήσεις για αυτό που χαρακτηρίζουμε ως “σοβαρή” παράβαση είναι υπερβολικές στην τωρινή τους μορφή. Λόγω των στενών περιθωρίων λάθους, η καθημερινή κυκλοφορία μπορεί να οδηγήσει σε παραβάσεις από πλευράς τόσο των οδηγών όσο και των επιχειρήσεων, χωρίς, ωστόσο, αυτό να γίνεται από πρόθεση. Μόνο οι συστηματικές παραβάσεις πρέπει να θεωρούνται σοβαρές. Το γεγονός ότι η οδηγία περί ωρών εργασίας περιλαμβάνεται στο πεδίο εφαρμογής των ελέγχων αποτελεί άλλο ένα παράδειγμα υπερβολής στην έκθεση. Επί του παρόντος, οι εθνικές ελευθερίες καθιστούν δύσκολη τη ρύθμιση σαφούς επιβολής, με αποτέλεσμα να υπάρχει μεγάλη ασάφεια και απογοήτευση. Θα ήταν συνετό να συμφωνήσουμε πρώτα για μια ομοιόμορφη ερμηνεία των διατάξεων, πριν τις συμπεριλάβουμε. Μια βασική αδυναμία αφορά επί του παρόντος τη θέση των επιθεωρητών. Δεν τους έχουν εκχωρηθεί σε όλα τα κράτη μέλη οι αρμοδιότητες που είναι αναγκαίες για να μπορούν να εκτελούν ικανοποιητικά τα καθήκοντά τους. Αυτό πρέπει να αλλάξει.
<P>
Παρά τις επιφυλάξεις αυτές, θα ήθελα να ευχαριστήσω τον κ. Markov για την έγκυρη έκθεσή του. Ελπίζω ότι οι βουλευτές θα θελήσουν να επανεξετάσουν τις παρατηρήσεις μου. 
<SPEAKER ID="69" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί σήμερα στις 12.00. 
<SPEAKER ID="70" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της σύστασης για τη δεύτερη ανάγνωση (A5-0249/2004), εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την κοινή θέση του Συμβουλίου ενόψει της έγκρισης πρότασης της οδηγίας του Ευρωπαϊκού Κοινοβουλίου και του Συμβουλίου που αφορά τις ελάχιστες απαιτήσεις ασφαλείας για τις σήραγγες του Διευρωπαϊκού Οδικού Δικτύου (5238/1/2004 - C5-0118/2004 - 2002/0309(COD)) (Εισηγητής: κ. Rack). 
<SPEAKER ID="71" LANGUAGE="DE" NAME="Rack (PPE-DE )," AFFILIATION="εισηγητής">
<P>
   .  Κύριε Πρόεδρε, κυρία Αντιπρόεδρε, κυρίες και κύριοι, το 1999 και το 2001 σημειώθηκαν στη σήραγγα των Λευκών Ορέων, στη σήραγγα Tauern και στη σήραγγα Gotthard τρεις καταστροφικές πυρκαγιές. Τα συμβάντα αυτά μας έδειξαν τότε ξεκάθαρα ότι έχουμε έλλειμμα ως προς την ασφάλεια στις βασικές διαδρομές του διευρωπαϊκού δικτύου και ιδίως στις σήραγγες. Το Ευρωπαϊκό Κοινοβούλιο είχε απευθύνει τότε άμεσα έκκληση στην Επιτροπή να διενεργήσει τις ανάλογες έρευνες για το θέμα αυτό και στη συνέχεια να υποβάλει ένα κείμενο που θα γινόταν ευρωπαϊκό δίκαιο και θα μας έδινε την δυνατότητα να διασφαλίσουμε ότι θα μπορέσουμε να επιτύχουμε μεγαλύτερη ασφάλεια για όσους χρησιμοποιούν τους δρόμους της Ευρώπης και ειδικά τις σήραγγες.
<P>
Επίσης, και αυτό είναι το τελευταίο σημείο που θέλω να υπογραμμίσω, μπορούμε να υποθέσουμε ότι δημιουργήσαμε για τα μελλοντικά κράτη μέλη της Ευρωπαϊκής Ένωσης, που θα γίνουν πλήρη μέλη την 1η Μαΐου 2004, με αυτό το κείμενο, που είναι για μερικά από τα νέα κράτη μέλη τμήμα του κοινοτικού κεκτημένου που πρέπει να υιοθετήσουν, μια ευρωπαϊκή βάση για τη διασφάλιση ότι και σε αυτά τα τμήματα του ευρωπαϊκού οδικού δικτύου θα υπάρξει σύντομα η ίδια ασφάλεια, την οποία πρέπει να την εγγυηθούν οι κατασκευαστές, συντηρητές και ελεγκτές των δρόμων, όπως πολύ σωστά πιστεύουμε.
<SPEAKER ID="72" LANGUAGE="" NAME="De Palacio," AFFILIATION="Αντιπρόεδρος της Επιτροπής">
<P>
    Κύριε Πρόεδρε, άκουσα προσεκτικά την παρουσίαση της εξαιρετικής έκθεσης του κ. Rack. Θα ήθελα να πω ότι εργαζόμαστε για να βελτιώσουμε την ασφάλεια στους ευρωπαϊκούς δρόμους. Ο ίδιος ο κ. Rack το επεσήμανε αυτό κατά τη διάρκεια της παρουσίασής του στη δεύτερη ανάγνωση. Ιδιαίτερα, επικεντρωνόμαστε σε μια πτυχή που ήρθε στο προσκήνιο μετά τα τρομερά ατυχήματα στις Άλπεις το 1999 και το 2001.
<P>
Θα ήθελα να υπενθυμίσω στο Κοινοβούλιο ότι άλλο ένα μοιραίο ατύχημα συνέβη την περασμένη εβδομάδα. Συνέβη στη σήραγγα Μπαρέγκ στην Ελβετία. Για άλλη μία φορά, η προσοχή εστιάστηκε στις πυρκαγιές σε σήραγγες. Θεωρούνται ως ένα από τα πιο επικίνδυνα πιθανά συμβάντα και πρέπει να αντιμετωπίζονται. Το 2002 η Επιτροπή προώθησε μια πρόταση οδηγίας που θέσπιζε μια σειρά ελάχιστων απαιτήσεων ασφαλείας για σήραγγες. Αυτή η πρόταση αποσκοπούσε να αποτρέψει ατυχήματα του τύπου που αναφέραμε, ή τουλάχιστον να ελαχιστοποιήσει τις συνέπειές τους. Το Κοινοβούλιο είχε υιοθετήσει προηγουμένως μια σειρά ψηφισμάτων σχετικά με αυτό το θέμα, αλλά υποστήριξε επίσης αυτό το σχέδιο οδηγίας.
<P>
Το Κοινοβούλιο παρείχε μεγάλη υποστήριξη καθόλη τη διάρκεια της διαδικασίας. Το ίδιο ισχύει και για το Συμβούλιο. Πρέπει να τονίσω ότι χάρη στην υποστήριξη και από τις δύο πλευρές επιτεύχθηκε επιτέλους συμφωνία μεταξύ και των τριών θεσμικών οργάνων, μετά από συζητήσεις που διήρκεσαν 15 μήνες. Συνεπώς, αυτό το κείμενο θα δει σύντομα το φως. Το Κοινοβούλιο πρόκειται να το ψηφίσει αύριο.
<P>
Το Κοινοβούλιο ανέλαβε μια λεπτομερή μελέτη της πρότασης της Επιτροπής. Παρουσίασε 78 πολύ εμπεριστατωμένες τροπολογίες στην πρώτη ανάγνωση. Αυτό αποδεικνύει την αξιοσημείωτη αφοσίωση και τη βαθιά γνώση του Κοινοβουλίου. Οι περισσότερες από τις τροπολογίες ενσωματώθηκαν στην αναθεωρημένη πρόταση που παρουσιάστηκε από την Επιτροπή. Το Συμβούλιο έκανε το ίδιο στην κοινή του θέση στις 26 του περασμένου Φεβρουαρίου.
<P>
Είμαι ευγνώμων στον κ. Rack και στην Επιτροπή Περιφερειακής Πολιτικής, Μεταφορών και Τουρισμού που μελέτησαν αυτό το πολύ τεχνικό κείμενο σε τόσο μεγάλο βάθος. Τους αξίζουν συγχαρητήρια επίσης για την αποτελεσματικότητά τους καθόλη τη διάρκεια της διαδικασίας και για τη διατήρηση μιας τόσο εποικοδομητικής προσέγγισης. Οι υπεύθυνοι μηχανικοί για την ασφάλεια στις σήραγγες στα κράτη μέλη έχουν πολλή δουλειά να κάνουν προκειμένου να εφαρμόσουν τη συμφωνία σε όλες τις σήραγγες σε όλη την Ευρώπη. Φυσικά, τα κράτη μέλη πρέπει επίσης να καταβάλλουν προσπάθεια για να βελτιώσουν την ασφάλεια στις σήραγγες, οι οποίες είναι τόσο ευάλωτα σημεία του οδικού δικτύου.
<P>
Θα ήθελα να εκμεταλλευτώ αυτή την ευκαιρία για να ευχαριστήσω τον κ. Rack για άλλη μία φορά. Θα ήθελα επίσης να ευχαριστήσω τον κ. Markov. Δεν του έχω απαντήσει ακόμη, αλλά θα ήθελα να τον συγχαρώ για την εργασία που έχει κάνει αναφορικά με τον χρόνο οδήγησης, την ασφάλεια και τους ελέγχους. Οι καλοί έλεγχοι είναι απαραίτητοι. Διαφορετικά, τα όρια δεν θα τηρούνται. Μπορούν να γίνουν άπειρες δηλώσεις, αλλά δεν θα εφαρμοστούν ποτέ αν δεν τεθούν σε εφαρμογή οι έλεγχοι.
<P>
Ο κ. Cocilovo αξίζει επίσης συγχαρητήρια για τα επιτεύγματά του, όπως ανέφερα πριν λίγο. Γενικά, κυρίες και κύριοι, θα ήθελα να εκμεταλλευτώ την ευκαιρία που μου δίνεται με αυτή τη συζήτηση για να ευχαριστήσω όλα τα μέλη της Επιτροπής Μεταφορών. Είμαι ευγνώμων για την εξαιρετική συνεργασία που αναπτύξαμε όλα αυτά τα χρόνια. Κατέστησε δυνατό να υιοθετηθούν μια σειρά μέτρων που αποσκοπούσαν να προωθήσουν τον τομέα μεταφορών της Ευρωπαϊκής Ένωσης. Επιτρέψτε μου να αναφέρω μερικά από αυτά τα επιτεύγματα. Αφορούν πιο ασφαλείς και πιο ανταγωνιστικές μεταφορές, προωθώντας τη βιώσιμη ανάπτυξη και κάνοντας την εσωτερική αγορά πραγματικότητα. Οι μεταφορές διαδραματίζουν τον ρόλο τους στην προώθηση της ανάπτυξης και της ευημερίας των πολιτών της Ευρώπης.
<P>
Θα ήθελα να υπενθυμίσω εν συντομία την έγκριση του πρώτου πακέτου για τους σιδηροδρόμους. Μια συζήτηση σχετικά με το δεύτερο πακέτο πρόκειται να διεξαχθεί αύριο. Το δεύτερο πακέτο θα επιτρέψει να αναπτυχθεί επιτέλους ένα πραγματικός ευρωπαϊκός σιδηρόδρομος. Θα μπορούσα να υπενθυμίσω επίσης στο Κοινοβούλιο την υιοθέτηση και εφαρμογή του ενιαίου ευρωπαϊκού ουρανού. Αυτό θα επιτρέψει τον εκσυγχρονισμό της διαχείρισης του ευρωπαϊκού εναέριου χώρου. Όπως ισχύει και στον τομέα των σιδηροδρόμων, ο ευρωπαϊκός εναέριος χώρος θα ολοκληρωθεί. Τόσο ο εναέριος όσο και ο σιδηροδρομικός χώρος θα γίνουν πραγματικά ευρωπαϊκοί. Έχουν εγκριθεί επίσης μέτρα σχετικά με τη θαλάσσια ασφάλεια. Ορισμένα συζητήθηκαν σήμερα το πρωί. Επιπλέον, επινοήθηκε, σχεδιάστηκε και τελικά ξεκίνησε το σχέδιο Galileo. Ως αποτέλεσμα, η Ευρώπη διαθέτει τώρα τεχνολογία αιχμής και είναι σε θέση να ανταγωνίζεται σε όλα τα επίπεδα με άλλους πρωτοπόρους σε αυτή την πιο ανεπτυγμένη τεχνολογικά περιοχή του τομέα του διαστήματος. Επιπλέον, έχουν αναθεωρηθεί τα διευρωπαϊκά δίκτυα. Αυτό προϋπέθετε ένα υπέρμετρο βαθμό από κοινού εργασίας. Είμαι πεπεισμένη ότι η τελική έγκριση θα γίνει μεθαύριο. Αναφέρθηκα σε ορισμένα από τα κυριότερα εγχειρήματα. Ωστόσο, υπάρχουν άλλα που αξίζουν επίσης να αναφερθούν, όπως η υποστήριξη των δικαιωμάτων των επιβατών. Στο εναέριο, θαλάσσιο και σιδηροδρομικό τομέα μεταφορών αναπτύχθηκαν μέτρα για τη βελτίωση τόσο της ασφάλειας όσο και της σιγουριάς. Λειτουργικοί οργανισμοί έχουν συσταθεί για την προστασία όλων των τρόπων μεταφοράς. Έχει προωθηθεί η κοινωνική νομοθεσία. Θα μπορούσα, επίσης, να αναφερθώ στην υιοθέτηση μιας ευρείας κλίμακας άλλων προτάσεων, για να μην αναφέρω διεθνείς συμφωνίες που αφορούν τον θαλάσσιο και εναέριο τομέα για παράδειγμα. Έχει γίνει προσπάθεια να ενισχυθεί η συνεργασία με όλους τους γείτονές μας τόσο στην περιοχή της Μεσογείου όσο και σε όλη την Ευρώπη και την Ασία.
<SPEAKER ID="73" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Τον λόγο έχει ο κ. Lisi, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. 
<SPEAKER ID="74" LANGUAGE="IT" NAME="Lisi (PPE-DE )." AFFILIATION="">
<P>
    Κύριε Πρόεδρε, η κ. Επίτροπος έχει απόλυτο δίκιο όταν υπερασπίζεται ορθώς το έργο που επιτελέσθηκε στο πολύ λεπτό ζήτημα της οδικής ασφάλειας. Ως πολιτική ομάδα δεν μπορούμε παρά να συγχαρούμε τον συνάδελφο Rack που επιτέλεσε ένα πραγματικά δύσκολο έργο. Ας μην λησμονούμε ότι το κείμενο που ψηφίζεται σήμερα από το Σώμα είναι ένα κείμενο που χαρακτηρίζεται έντονα από τη συμβολή του Ευρωπαϊκού Κοινοβουλίου και τις τροπολογίες του. Όπως υπενθύμισε η Επίτροπος de Palacio, η πρώτη έκδοση της Επιτροπής ήταν πέραν του δέοντος κανονιστική και περιοριστική και η εφαρμογή της θα ήταν δύσκολη. Πιστεύω πως θα πρέπει να υπογραμμίσουμε όλοι με χαρά, αφενός, το εξαιρετικό έργο που εισηγητή και, αφετέρου, αυτό το καλό δείγμα κοινοτικής νομοθεσίας. Όταν θέλουν, τα τρία όργανα μπορούν να συνεργασθούν και να εργασθούν αποδοτικά. Πιστεύω πως αυτό είναι ένα πολύ χρήσιμο μήνυμα και για τους ευρωπαίους πολίτες, δεδομένου ότι, όπως επισήμανε η κ. Επίτροπος, το θέμα της οδικής ασφάλειας μας απασχόλησε επί μακρόν αυτήν την κοινοβουλευτική περίοδο.
<P>
Τούτου λεχθέντος, πρέπει να κάνουμε ακόμη ένα βήμα σχετικά με το θέμα αυτό. Μεγάλο μέρος από το κόστος του κανονισμού αυτού θα κληθούν να αναλάβουν ορισμένες χώρες της Ένωσης –στη χώρα μου βρίσκεται τουλάχιστον το 50% αυτών των σηράγγων– και πιστεύω ότι στην προσεχή κοινοβουλευτική περίοδο θα ήταν σκόπιμο να προσδιορισθούν οι μέθοδοι για τη χρηματοδοτική υποστήριξη αυτής της προσπάθειας, η οποία δεν πρέπει να αφεθεί εξολοκλήρου στα μεμονωμένα κράτη μέλη, αλλά να προσελκύσει τη συμμετοχή όλων των ευρωπαϊκών θεσμικών οργάνων. 
<SPEAKER ID="75" LANGUAGE="DE" NAME="Swoboda (PSE )." AFFILIATION="(Χειροκροτήματα)">
<P>
    Κύριε Πρόεδρε, θα είμαι πολύ σύντομος. Πιστεύω ότι ο κ. Rack αξίζει την επιδοκιμασία μας για την εργασία του, που ήταν εξαίρετη. Ειδικότερα, μπόρεσε να βρει μια ισορροπία μεταξύ των δαπανών που απαιτούν τα μέτρα ασφαλείας και των σημαντικών μέτρων ασφαλείας που πρέπει να εφαρμοστούν τα προσεχή χρόνια στις σήραγγες.
<SPEAKER ID="76" LANGUAGE="" NAME="Πρόεδρος." AFFILIATION="">
<P>
   Η Προεδρία ασφαλώς υποστηρίζει τις απόψεις που εξέφρασε ο κ. Swoboda. Πιστεύω ότι εκφράζει μια μεγάλη πλειοψηφία αν όχι όλη την Επιτροπή και το Κοινοβούλιο επίσης. Ευχαριστούμε τον κ. Swoboda για την εργασία του σήμερα και κατά τη διάρκεια αυτών των τελευταίων ετών.
<P>
Η ψηφοφορία θα διεξαχθεί σήμερα στις 12.00. 
<SPEAKER ID="77" LANGUAGE="" NAME="" AFFILIATION="Προέδρου">
<SPEAKER ID="78" LANGUAGE="" NAME="Πρόεδρος." AFFILIATION="">
<P>
   Σύμφωνα με το άρθρο 34 του Κανονισμού, έλαβα μια πρόταση μομφής κατά της Επιτροπής σχετικά με τον ρόλο της στην υπόθεση Eurostat, την οποία υπέγραψαν 65 βουλευτές. Η εν λόγω πρόταση μομφής πληροί τις βασικές προϋποθέσεις του άρθρου 34 και ως εκ τούτου θα διαβιβαστεί στην Επιτροπή. Προτείνω η συζήτηση του θέματος να διεξαχθεί αύριο 21 Απριλίου στις 9 μ.μ.
<P>
Το άρθρο 34 προβλέπει ότι η ψηφοφορία επί της πρότασης μομφής πραγματοποιείται 48 ώρες τουλάχιστον μετά την έναρξη της συζήτησης. Τούτο σημαίνει ότι η ψηφοφορία θα λάβει χώρα κατά την περίοδο συνόδου του Μαΐου, σε ώρα που θα καθοριστεί στην ημερήσια διάταξη της συγκεκριμένης περιόδου συνόδου, σε συμφωνία με τις Ομάδες, στο πλαίσιο της προετοιμασίας των λεπτομερειών της εν λόγω περιόδου συνόδου. Δεν θέλω να συζητηθεί εκτενώς το θέμα τώρα, βλέπω όμως ότι κάποιοι συνάδελφοι επιθυμούν να λάβουν τον λόγο.(1) 
<SPEAKER ID="79" LANGUAGE="ES" NAME="Barón Crespo (PSE )." AFFILIATION="(Χειροκροτήματα)">
<P>
    Κύριε Πρόεδρε, μετά τη δήλωση που μόλις κάνατε, πρέπει να επισημάνω ότι αν δεν κάνω λάθος υπάρχουν τρία ζητήματα σχετικά με το ίδιο θέμα στην ημερήσια διάταξη. Καταρχάς, υπάρχει η έκθεση της κ. Stauner. Στη συνέχεια, υπάρχει η απόφαση που προτάθηκε από την Ομάδα του Ευρωπαϊκού Λαϊκού Κόμματος· να ζητηθεί μια δήλωση από την Επιτροπή σχετικά με την υπόθεση Eurostat, με ένα ψήφισμα. Τέλος, υπάρχει μια πρόταση μομφής που παρουσίασε ένα μέρος του ΕΛΚ. Δεν είμαι σίγουρος αν όλη η Ομάδα του ΕΛΚ υποστηρίζει αυτή την πρόταση. Θα ήταν ενδεδειγμένο να το μάθουμε. Υπάρχουν επομένως τρία ζητήματα που σχετίζονται με το ίδιο θέμα της ημερήσιας διάταξης. Προς το συμφέρον του εξορθολογισμού του έργου του Κοινοβουλίου, θα ήταν καλύτερο να συζητηθούν αυτά τα θέματα από κοινού ή να διαγραφεί η υπόθεση Eurostat.
<P>
Θα ήθελα να θέσω άλλο ένα πολύ σημαντικό θέμα επίσης, κύριε Πρόεδρε. Σύμφωνα με το άρθρο 34 του Κανονισμού, θα ήθελα να σας ζητήσω να δηλώσετε ποιες Συνθήκες είναι εφαρμόσιμες στην εξέταση μιας πρότασης μομφής. Αυτή τη στιγμή εργαζόμαστε σε ένα Κοινοβούλιο το οποίο αποτελείται από βουλευτές που εκπροσωπούν δεκαπέντε κράτη μέλη. Όταν το Κοινοβούλιο ψηφίσει στις 3 Μαΐου, ωστόσο, θα αποτελείται από βουλευτές από είκοσι πέντε κράτη μέλη και η διευρυμένη Επιτροπή θα έχει ήδη σχηματιστεί. Πιστεύω ότι αυτό είναι ένα σημαντικό συνταγματικό ζήτημα. Δεν σκέφτομαι μόνο τους νέους Επιτρόπους, τους οποίους θα καλωσορίσουμε με μια πρόταση μομφής. Πιστεύω ότι είναι σημαντικό να λύσουμε αυτό το θέμα πριν προχωρήσουμε στην εξέταση της πρότασης μομφής και στην ψηφοφορία της.
<SPEAKER ID="80" LANGUAGE="" NAME="Πρόεδρος." AFFILIATION="">
<SPEAKER ID="81" LANGUAGE="DE" NAME="Poettering (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, με εκπλήσσει πολύ η δήλωση του συναδέλφου Barón Crespo, που κατά τα άλλα τον εκτιμώ πολύ, στην οποία συσχετίζει την Ομάδα μας με την πρόταση μομφής κατά της Επιτροπής. Θα ήθελα να δηλώσω ότι επικρίνω αυστηρά το γεγονός ότι ο Πρόεδρος της Επιτροπής κ. Πρόντι προφανώς μάλλον αναμιγνύεται τόσο στην εσωτερική πολιτική της Ιταλίας ώστε να μην μπορεί να ασχοληθεί με τα καθήκοντά του ως Προέδρου της Επιτροπής.
<P>
Ωστόσο αυτό δεν συνιστά λόγο για να διατυπώσουμε τώρα πρόταση μομφής, διότι έχουμε και εξαίρετα μέλη στην Επιτροπή όπως την Αντιπρόεδρο Loyola de Palacio που είναι εδώ μαζί μας.
<P>
Επομένως, κύριε Barón Crespo, η Ομάδα μας δεν έχει καμία σχέση με την πρόταση μομφής. Σας παρακαλώ πραγματικά να αφήσετε τώρα κατά μέρος τον προεκλογικό αγώνα
<P>
Στη συνέχεια, ο κ. Barón Crespo –και θέλω να εκφράσω εδώ γι’ άλλη μία φορά την εκτίμηση που του έχω– είπε ότι δεν πρέπει να συζητήσουμε και να ψηφίσουμε για την Eurostat ή για μια πρόταση ψηφίσματος σχετικά με αυτό το θέμα. Αυτό το αποφάσισε χθες το Κοινοβούλιο. Κύριε Barón Crespo, το δίκαιο το τηρούμε όλοι μαζί, αυτή είναι η βάση της εργασίας μας, της Ευρωπαϊκής Ένωσης, και γι’ αυτό συνιστώ να προχωρήσουμε όπως αποφασίσαμε χθες.
<SPEAKER ID="82" LANGUAGE="DA" NAME="Bonde (EDD )." AFFILIATION="">
<SPEAKER ID="83" LANGUAGE="" NAME="Πρόεδρος." AFFILIATION="">
<P>
   Το νωρίτερο δυνατό που μπορούσε να ανακοινωθεί η πρόταση μομφής ήταν αυτή η στιγμή. Το νωρίτερο δυνατό που μπορεί να λάβει χώρα η συζήτηση για την πρόταση μομφής είναι 24 ώρες μετά την αναγγελία της. Το νωρίτερο δυνατό που μπορεί να ψηφιστεί, σύμφωνα με τον Κανονισμό, είναι 48 ώρες μετά την έναρξη της συζήτησης. Δεν θα είμαστε στο Στρασβούργο 48 ώρες μετά τη συζήτηση, επομένως αυτοί που υπέβαλαν την πρόταση μομφής μπορούν να σκεφτούν ό,τι θέλουν μετά τη συζήτηση. Το αποτέλεσμα θα το συζητήσουμε στη Διάσκεψη των Προέδρων. 
<SPEAKER ID="84" LANGUAGE="EN" NAME="Camre (UEN )." AFFILIATION="(Χειροκροτήματα)">
<P>
    Κύριε Πρόεδρε, επί διαδικαστικού θέματος, ενημερώθηκα ότι διαγράψατε δύο ονόματα από την αίτηση που αφορούσε την πρόταση μομφής. Πρόκειται για τα ονόματα δύο βουλευτών της Ομάδας μου –του κ. Mussa και του κ. Turchi– που δυστυχώς δεν είναι παρόντες στην αίθουσα σήμερα. Τους είδα να υπογράφουν την αίτηση στην αίθουσα αυτή, και θα ήθελα να μάθω γιατί διαγράφηκαν οι υπογραφές τους.
<SPEAKER ID="85" LANGUAGE="" NAME="Πρόεδρος." AFFILIATION="">
<P>
   Κύριε Camre, πρώτον, ζήτησα από όσους υπέγραψαν να επαληθεύσουν τις υπογραφές τους. Οι δύο βουλευτές που αναφέρατε δεν προέβησαν στην επαλήθευση.
<SPEAKER ID="86" LANGUAGE="DE" NAME="Cohn-Bendit (Verts/ALE )." AFFILIATION="(Αναταραχή)">
<P>
    Κύριε συνάδελφε, μόνο ο Hans Peter Martin μπορεί να ελέγχει υπογραφές και κανένας άλλος. Αυτό είναι το ένα, θα ήθελα όμως ·
<SPEAKER ID="87" LANGUAGE="FR" NAME="" AFFILIATION="(Χειροκροτήματα)">
<P>
 Σοβαρά, τώρα, θα ήθελα καταρχάς να πω κάτι σχετικά με την πρόταση μομφής. Το ερώτημα του κ. Barón Crespo σχετικά με τη νομική βάση είναι εξαιρετικά εύστοχο. Μια πρόταση μομφής πρέπει να υπογράφεται από το 10% των βουλευτών. Πρόκειται για το 10% των βουλευτών του σημερινού Κοινοβουλίου ή για το 10% των βουλευτών του Κοινοβουλίου μετά την 1η Μαΐου; Διότι, εάν πρόκειται για το 10% των βουλευτών μετά την 1η Μαΐου, ο αριθμός των βουλευτών που απαιτείται είναι μεγαλύτερος από αυτόν του 10% των μελών του σημερινού Κοινοβουλίου. Εάν η ψηφοφορία διεξαχθεί στις 5 Μαΐου με τους βουλευτές της 1ης Μαΐου, δεν μπορεί να επιτραπεί η διεξαγωγή ψηφοφορίας βάσει του αριθμού που αντιστοιχεί στο 10% των σημερινών βουλευτών του ΕΚ. Κάτι τέτοιο θα ήταν παράλογο και νομικά αστήρικτο. Πρέπει, συνεπώς, να ισχύει είτε το ένα είτε το άλλο· είτε η ψηφοφορία θα διεξαχθεί με τη σημερινή σύνθεση του Κοινοβουλίου –αν και ορθώς αναφέρατε ότι αυτό δεν είναι δυνατόν– ή κάποιος πρέπει να πληροφορήσει τον κ. Bonde ότι, προκειμένου να είναι έγκυρη η πρόταση μομφής που κατέθεσε, οφείλει να συγκεντρώσει το 10% των μελών του Κοινοβουλίου στη μορφή που αυτό θα έχει στις 5 Μαΐου και όχι σήμερα. Αυτό είναι το πρώτο στοιχείο.
<P>
Λυπούμαι, κύριε Bonde, αλλά, αν και εσείς επιθυμείτε να μέμφεστε τους πάντες, σας μέμφομαι για άγνοια των Συνθηκών.
<P>
Δεύτερον, κύριε Bonde –και εν προκειμένω απευθύνομαι και στους βουλευτές της πολιτικής μου ομάδας που υπέγραψαν αυτή την πρόταση μομφής– θεωρώ ότι το παρόν Σώμα οφείλει να υπερασπιστεί τη στοιχειώδη σοβαρότητά του και να μην φανεί τελείως ανόητο κάνοντάς μας να πιστέψουμε ότι μια πρόταση μομφής κατά τη λήξη μιας νομοθετικής περιόδου αποτελεί πολιτική πράξη. Πρόκειται για μια πράξη υποκρισίας απέναντι στο εκλογικό σώμα, το οποίο αδυνατεί να την κατανοήσει.
<SPEAKER ID="88" LANGUAGE="" NAME="Πρόεδρος." AFFILIATION="(Γέλια και χειροκροτήματα)">
<P>
Το πνεύμα του ’68 μπορεί να επικρατήσει στην αυριανή συζήτηση που θα γίνει στις 9 μ.μ.! 
<SPEAKER ID="89" LANGUAGE="" NAME="" AFFILIATION="Λοιπές αλλαγές στη διάταξη των εργασιών – Προθεσμίες για την κατάθεση τροπολογιών:"/>
<SPEAKER ID="90" LANGUAGE="" NAME="Πρόεδρος." AFFILIATION="(Το Σώμα εγκρίνει το νομοθετικό ψήφισμα )">
<P>
   Η ημερήσια διάταξη προβλέπει την ψηφοφορία. Σήμερα έχουμε προς ψήφιση 37 εκθέσεις και 1 252 τροπολογίες. Πρόκειται για τη μεγαλύτερη ψηφοφορία που πραγματοποιήθηκε τα τελευταία πέντε χρόνια, και επομένως θα χρειαστώ την πλήρη συνεργασία σας.
<SPEAKER ID="91" LANGUAGE="DE" NAME="Sommer (PPE-DE )," AFFILIATION="εισηγήτρια">
<P>
Το Συμβούλιο υιοθέτησε τώρα σε γενικές γραμμές τις τροπολογίες μας από την πρώτη ανάγνωση. Αυτό αποτελεί σημαντικό μέρος του έργου του Ευρωπαϊκού Κοινοβουλίου, γιατί κάναμε ουσιαστικές αλλαγές στο σχέδιο της Επιτροπής. Πιστεύουμε βαθιά ότι η επιβολή της υποχρεωτικής χρησιμοποίησης ενός συγκεκριμένου συστήματος διοδίων δεν είναι νομοθετικό ζήτημα. Θα εξακολουθήσει λοιπόν να είναι δυνατή η χρησιμοποίηση του προσδιορισμού της θέσης μέσω δορυφόρου και της κινητής τηλεφωνίας, καθώς και της επικοινωνίας με μικροκύματα στα 5,8 GHz για την είσπραξη των διοδίων στην Ευρωπαϊκή Ένωση.
<P>
Ταυτόχρονα όμως θέλουμε να διασαφηνίσουμε ότι ενόψει του πλήθους πρόσθετων δυνατοτήτων χρησιμοποίησης του προσδιορισμού θέσης μέσω δορυφόρου και της κινητής τηλεφωνίας, συνιστάται καταρχήν η υιοθέτησή τους, με την προϋπόθεση ότι θα ληφθούν πολύ αυστηρά μέτρα για την προστασία των προσωπικών δεδομένων. Το καινοτόμο ευρωπαϊκό πρόγραμμα Galileo θα παρέχει από το 2008 τις απαραίτητες υπηρεσίες πληροφόρησης. Επομένως η παρούσα κοινή θέση συνιστά ένα εξαιρετικό αποτέλεσμα.
<SPEAKER ID="92" LANGUAGE="" NAME="" AFFILIATION="(Το Σώμα εγκρίνει το κείμενο)">
<SPEAKER ID="93" LANGUAGE="FR" NAME="De Veyrac (PPE-DE )," AFFILIATION="εισηγήτρια">
<P>
   . – Κύριε Πρόεδρε, μια λέξη μόνο ήθελα να πω, καθόσον έχουμε ήδη καθυστερήσει, και να υπενθυμίσω ότι το Eurocontrol είναι ο Ευρωπαϊκός Οργανισμός για την Ασφάλεια της Αεροναυτιλίας και ότι η προκειμένη έκθεση αποσκοπεί στην έγκριση της υπογραφής από την Ευρωπαϊκή Κοινότητα του πρωτοκόλλου προσχώρησης της Ευρωπαϊκής Κοινότητας στην αναθεωρημένη σύμβαση του εν λόγω οργανισμού. Αυτή η υπογραφή θα επιτρέψει στην Κοινότητα να συμβάλει στη διαμόρφωση πολιτικών και να ενισχύσει τη συνέργια μεταξύ των δύο οργανισμών. Θα ενισχύσει επίσης τη δυνατότητα του Eurocontrol να υλοποιεί προγράμματα ανάπτυξης και να εφαρμόζει νέες τεχνολογίες ελέγχου της εναέριας κυκλοφορίας οι οποίες θα διασφαλίσουν τη δημιουργία του ενιαίου ευρωπαϊκού ουρανού. Αυτό αναμένεται να ωφελήσει το σύνολο του τομέα της αεροναυτιλίας.
<P>
Τέλος, κύριε Πρόεδρε, κυρίες και κύριοι, δεδομένου ότι η διεύρυνση της Ευρωπαϊκής Ένωσης είναι πλέον προ των πυλών, επιθυμώ να υπογραμμίσω τη σημασία της προσχώρησης στον Ευρωπαϊκό Οργανισμό για την Ασφάλεια της Αεροναυτιλίας των χωρών της διεύρυνσης, οι οποίες δεν το έχουν πράξει ακόμη, για τη βελτίωση της ασφάλειας της αεροναυτιλίας. Ευελπιστώ ότι τα εν λόγω νέα κράτη μέλη θα ολοκληρώσουν πολύ σύντομα τη διαδικασία δημιουργίας του ενιαίου ευρωπαϊκού ουρανού, έτσι ώστε να καταστεί δυνατή η ορθή διαχείριση του εναερίου χώρου στο σύνολο της επικράτειας της Ένωσης των είκοσι πέντε μελών. Γι’ αυτό πρέπει να ενθαρρύνουμε τις χώρες που θα ενταχθούν στην Ευρωπαϊκή Ένωση την 1η Μαΐου και δεν είναι ακόμη μέλη του Ευρωπαϊκού Οργανισμού για την Ασφάλεια της Αεροναυτιλίας να προβούν στις αναγκαίες ενέργειες για την προσχώρησή τους το ταχύτερο δυνατόν. 
<SPEAKER ID="94" LANGUAGE="" NAME="" AFFILIATION="(Το Σώμα εγκρίνει το κείμενο)">
<SPEAKER ID="95" LANGUAGE="DE" NAME="Klamt (PPE-DE )," AFFILIATION="εισηγήτρια">
<P>
    Κύριε Πρόεδρε, κυρίες και κύριοι, το γενικό σχέδιο που ενέκρινε το Συμβούλιο το 2002 για την καταπολέμηση της παράνομης μετανάστευσης και του εμπορίου ανθρώπων στην Ευρωπαϊκή Ένωση προβλέπει ένα νέο σύστημα έγκαιρης προειδοποίησης που πρόκειται να μετεξελιχθεί σε μια ασφαλή ηλεκτρονική ενδοδικτυακή τοποθεσία.
<P>
Φυσικά, η ανταλλαγή πληροφοριών μπορεί να υλοποιηθεί μόνον εφόσον τα κράτη μέλη μπορούν να είναι βέβαια ότι οι πληροφορίες που διαθέτουν προστατεύονται ικανοποιητικά. Το σύστημα CIRCA που προτάθηκε από την Επιτροπή είναι ένα καλό βήμα προς αυτήν την κατεύθυνση και ανταποκρίνεται στις αναμενόμενες προδιαγραφές ασφαλείας. Ειδικότερα, επιτρέπει την επιλεκτική πρόσβαση στις πληροφορίες του συστήματος.
<SPEAKER ID="96" LANGUAGE="" NAME="" AFFILIATION="(Το Σώμα εγκρίνει το κείμενο)">
<SPEAKER ID="97" LANGUAGE="PT" NAME="Coelho (PPE-DE )," AFFILIATION="εισηγητής">
<P>
Κύριε Πρόεδρε, όλα αυτά σημαίνουν ότι χρειαζόμαστε ένα σύστημα για την άμεση και αποτελεσματική ανταλλαγή πληροφοριών για τους ελέγχους στα σύνορα, συμπεριλαμβανομένου του τομέα της πολιτικής συνεργασίας. Γι’ αυτό είναι ζωτικής σημασίας είτε να αναπτύξουμε ένα SIS δεύτερης γενιάς –σύστημα πληροφοριών Schengen ΙΙ ή SIS-II– είτε να δημιουργήσουμε ένα σύστημα πληροφοριών για τις θεωρήσεις, χωρίς να παραγνωρίσουμε το θέμα της εισαγωγής βιομετρικών δεδομένων.
<SPEAKER ID="98" LANGUAGE="" NAME="Πρόεδρος." AFFILIATION="(Το Σώμα απορρίπτει το κείμενο)">
<SPEAKER ID="99" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
     Κύριε Πρόεδρε, η απόρριψη της πρότασης σχετικά με την πρώτη φάση της καθιέρωσης του συστήματος πληροφοριών για τις θεωρήσεις αποτελεί μεγάλη απογοήτευση για την Επιτροπή. Συνεπάγεται την καθυστέρηση της δημιουργίας του τελικού συστήματος το οποίο θα πρέπει να τεθεί σε εφαρμογή πριν από το τέλος του τρέχοντος έτους. Σύμφωνα με τη συμφωνία πλαίσιο, ο κ. Vitorino θα ενημερώσει το Κολέγιο των Επιτρόπων για αυτό το αποτέλεσμα. Θα τους παρέχει επίσης συνεχή ενημέρωση σχετικά με την εξέλιξη αυτού του θέματος. 
<SPEAKER ID="100" LANGUAGE="" NAME="Πρόεδρος." AFFILIATION="">
<P>
   Στην περίπτωση αυτή το θέμα παραπέμπεται αυτομάτως στην αρμόδια επιτροπή δυνάμει του άρθρου 68, παράγραφος 3 του Κανονισμού. 
<SPEAKER ID="101" LANGUAGE="PT" NAME="Coelho (PPE-DE )," AFFILIATION="εισηγητής">
<P>
   . Κύριε Πρόεδρε, θα ήθελα να αναφερθώ σε ό,τι συνέβη με την έκθεση Schmidt κατά την προηγούμενη συνεδρίαση: δεν έχει κανένα απολύτως νόημα η αναπομπή της έκθεσης στην επιτροπή. Δεν έχουμε δύο μήνες καιρό, καθώς βρισκόμαστε στο τέλος της κοινοβουλευτικής περιόδου, και ζητώ από το Κοινοβούλιο να ψηφίσει επί της έκθεσής μου, η οποία περιλαμβάνει νομοθετικό ψήφισμα του Κοινοβουλίου και απορρίπτει την πρωτοβουλία της Επιτροπής. 
<SPEAKER ID="102" LANGUAGE="" NAME="Πρόεδρος." AFFILIATION="(Το Σώμα απορρίπτει το κείμενο)">
<SPEAKER ID="103" LANGUAGE="DE" NAME="Randzio-Plath (PSE )," AFFILIATION="εισηγήτρια">
<P>
    Κύριε Πρόεδρε, η Επιτροπή Οικονομικής και Νομισματικής Επιτροπής συνιστά τον υποψήφιο κ. José Manuel Gonzáles-Páramo ως μέλος της Εκτελεστικής Επιτροπής της Ευρωπαϊκής Κεντρικής Τράπεζας. Δεν έχουμε αμφιβολίες για την ακεραιότητά του και την επαγγελματική του επάρκεια. Θα θέλαμε όμως να επισημάνουμε σχετικά ότι θα ήταν καλό να εξετάσει η Ευρωπαϊκή Κεντρική Τράπεζα μαζί με το Ευρωπαϊκό Κοινοβούλιο τον μελλοντικό ρόλο του συστήματος κεντρικών τραπεζών. Αυτό είναι πραγματικά καθοριστικό και για την επιλογή των μελλοντικών υποψηφίων. Επίσης, θεωρούμε ότι πρέπει να εξεταστεί μήπως είναι σκόπιμο να γίνεται μελλοντικά μια διαδικασία επικύρωσης και από εμάς και να μην έχουμε μόνο συμβουλευτικό ρόλο. 
<SPEAKER ID="104" LANGUAGE="" NAME="" AFFILIATION="(Το Σώμα εγκρίνει το κείμενο)">
<SPEAKER ID="105" LANGUAGE="DE" NAME="Wuermeling (PPE-DE )," AFFILIATION="εισηγητής">
<P>
    Κύριε Πρόεδρε, κυρίες και κύριοι, μόλις προ ολίγου συμφωνήσαμε κάποια πράγματα για να σας διευκολύνουμε τη διαδικασία της ψηφοφορίας. Γι’ αυτό θα ήθελα να προτείνω μετά από συμφωνία με τους συναδέλφους να ψηφίσουμε από την τροπολογία 10 της επιτροπής κι εξής σε τέσσερα τμήματα. Υπέδειξα ήδη στην γραμματεία ποια τμήματα είναι δυνατά προκειμένου να μπορέσουμε να τελειώσουμε γρήγορα και θα ήθελα να σας παρακαλέσω, κύριε Πρόεδρε, να μου δώσετε την δυνατότητα να υποβάλω πριν από την ψηφοφορία για το άρθρο 3, παράγραφος 2(α) και το άρθρο 16 μια σύντομη προφορική πρόταση συμβιβασμού. 
<SPEAKER ID="106" LANGUAGE="EN" NAME="McCarthy (PSE )." AFFILIATION="">
<P>
    Κύριε Πρόεδρε, καθώς για το θέμα αυτό επήλθε συμφωνία μόλις πριν από την ψηφοφορία θέλω να είμαι απολύτως σαφής όσον αφορά την ξεχωριστή ψηφοφορία, διότι ο πλήρης κατάλογος της ψηφοφορίας τέθηκε στη διάθεσή μας μόλις σήμερα το πρωί. Επιθυμούμε να επαληθεύσουμε ότι θα τεθούν σε ξεχωριστή ψηφοφορία οι τροπολογίες 38 και 39 από κοινού και οι τροπολογίες 80, 102, 122, 127 και 128. Εάν αυτή είναι η πρόταση του εισηγητή, τότε θα συμφωνήσω μετά χαράς. 
<SPEAKER ID="107" LANGUAGE="" NAME="Πρόεδρος." AFFILIATION="Πριν από την ψηφοφορία επί της τροπολογίας 178:">
<P>
   Κυρία McCarthy, οι τροπολογίες 38, 39 και 102 έχουν αποσυρθεί. Όσο για τις υπόλοιπες τροπολογίες που αναφέρατε, ο εισηγητής συμφωνεί μάλλον μαζί σας.
<SPEAKER ID="108" LANGUAGE="DE" NAME="Wuermeling (PPE-DE )," AFFILIATION="εισηγητής">
<P>
    Κύριε Πρόεδρε, το ζητούμενο είναι εάν η οδηγία μπορεί να εφαρμοστεί σε συμβάσεις με χαμηλά ή με ιδιαίτερα μεγάλα ποσά πίστωσης. Κατατέθηκε η τροπολογία των Φιλελευθέρων να θεσπιστεί για τις μικρότερες πιστώσεις όριο 500 ευρώ. Θα ήθελα να συνδυάσω την εν λόγω τροπολογία με την τροπολογία 175 της Ομάδας των σοσιαλδημοκρατών με στόχο να οριστεί ανώτατο όριο ύψους 100 000 ευρώ. Αυτή θα ήταν μια λογική κοινή λύση. Αν τύχει μεγάλης πλειοψηφίας, έχουμε και μεγάλες δυνατότητες να αποτελέσει αυτό τη βάση για τις περαιτέρω διαβουλεύσεις στο Συμβούλιο. 
<SPEAKER ID="109" LANGUAGE="" NAME="Πρόεδρος." AFFILIATION="">
<SPEAKER ID="110" LANGUAGE="EN" NAME="McCarthy (PSE )." AFFILIATION="">
<P>
    Κύριε Πρόεδρε, εκφράζω την αντίθεσή μου δεδομένου ότι διατηρούμε το δικαίωμα να ψηφίσουμε μια τροπολογία που θα μας επιτρέψει να μην έχουμε χαμηλότερο όριο. Αυτός ο συνδυασμός σημαίνει ότι το ελάχιστο όριο θα είναι 500 σε συνδυασμό με το ανώτατο όριο των Σοσιαλιστών. Δεν επιθυμούμε χαμηλότερο όριο, επομένως δεν μπορούμε να δεχθούμε αυτόν τον συμβιβασμό. 
<SPEAKER ID="111" LANGUAGE="" NAME="" AFFILIATION="(Η προφορική τροπολογία δεν έγινε δεκτή καθώς αντιτέθηκαν 32 ή περισσότεροι βουλευτές)">
<SPEAKER ID="112" LANGUAGE="EN" NAME="McCarthy (PSE )." AFFILIATION="">
<P>
    Κύριε Πρόεδρε, η τροπολογία 206 δεν καθίσταται περιττή λόγω της έγκρισης της προηγούμενης τροπολογίας. Πρέπει συνεπώς να ψηφίσουμε για την τροπολογία 206. 
<SPEAKER ID="113" LANGUAGE="" NAME="Πρόεδρος." AFFILIATION="">
<P>
   Θα ζητήσω τη γνώμη του εισηγητή επ’ αυτού. Μου είχε δοθεί η οδηγία σε περίπτωση έγκρισης της τροπολογίας 64 να καταστήσω άκυρη την τροπολογία 206. Κύριε εισηγητή, ποια είναι η γνώμη σας; 
<SPEAKER ID="114" LANGUAGE="DE" NAME="Wuermeling (PPE-DE )," AFFILIATION="εισηγητής">
<P>
    Κύριε Πρόεδρε, η Επιτροπή πρότεινε την απαγόρευση σύναψης συμβάσεων πίστωσης κατ’ οίκον. Η επιτροπή ζήτησε να διαγραφεί η εν λόγω απαγόρευση. Εγκρίναμε την τροπολογία αυτή και συνεπώς δεν υπάρχει πλέον περιθώριο για μια περιορισμένη απαγόρευση σαν αυτήν που προβλέπει η τροπολογία 206. Ως εκ τούτου, είναι σωστό ότι η τροπολογία 206 καταπίπτει. 
<SPEAKER ID="115" LANGUAGE="EN" NAME="McCarthy (PSE )." AFFILIATION="">
<SPEAKER ID="116" LANGUAGE="DE" NAME="Wuermeling (PPE-DE )," AFFILIATION="εισηγητής">
<SPEAKER ID="117" LANGUAGE="" NAME="Πρόεδρος." AFFILIATION="">
<P>
   Θα ακολουθήσω τη συμβουλή του εισηγητή. Θα επανέλθω αργότερα για να δώσω μια εξήγηση στην κ. McCarthy και στους συναδέλφους της. 
<SPEAKER ID="118" LANGUAGE="DE" NAME="Wuermeling (PPE-DE )." AFFILIATION="">
<SPEAKER ID="119" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα )">
<SPEAKER ID="120" LANGUAGE="" NAME="" AFFILIATION="">
<SPEAKER ID="121" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
   . Η Επιτροπή προτείνει την αναθεώρηση της εντολής εξωτερικού δανεισμού της Ευρωπαϊκής Τράπεζας Επενδύσεων, βάσει της οποίας η εγγύηση για τα δάνεια παρέχεται από τον κοινοτικό προϋπολογισμό, ώστε να ληφθεί υπόψη η νέα πολιτική γειτνίασης στο πλαίσιο της διευρυμένης Ευρωπαϊκής Ένωσης, ως μέρος των προτάσεών της σχετικά με την πολιτική και το δημοσιονομικό πλαίσιο για την περίοδο 2007-2013. Αν λάβουμε υπόψη το συνολικό ανώτατο όριο των πιστώσεων που ανοίγονται, το οποίο ισούται με 20 260 εκατομμύρια ευρώ, θα διαπιστώσουμε ότι η έκθεση που συνοδεύει τη νομοθετική πρόταση δεν προάγει τους γεωπολιτικούς στόχους και προβληματισμούς από τους οποίους θα έπρεπε να εμπνέεται και, ιδιαίτερα, τη δημιουργία μιας ευρωμεσογειακής ζώνης ελεύθερων συναλλαγών, όπου η Ευρωπαϊκή Ένωση θα έχει μεγάλη πολιτική, οικονομική και στρατιωτική επιρροή σε περιφερειακό επίπεδο.
<P>
Η πολιτική γειτνίασης δίνει κορυφαία προτεραιότητα στη Ρωσία, για την οποία ο εισηγητής προτείνει αύξηση των προσωρινών πιστώσεων της τάξεως των 500 εκατ. ευρώ, καθώς και στις παράκτιες χώρες της Μεσογείου. Τα δάνεια αυτά θα εξυπηρετήσουν προφανώς την πολιτική περιφερειακής επιρροής, συμφερόντων και παρεμβάσεων της Ευρωπαϊκής Ένωσης – στόχος τον οποίο απορρίπτουμε. Ωστόσο, ακόμα πιο ανησυχητικό είναι το γεγονός ότι η εν λόγω πολιτική γειτνίασης φαίνεται πως θα είναι εις βάρος της πολιτικής συνεργασίας και ανάπτυξης της Ευρωπαϊκής Ένωσης, ιδιαίτερα όσον αφορά τις χώρες ΑΚΕ (Αφρικής, Καραϊβικής και Ειρηνικού), τη Λατινική Αμερική και την Ασία. 
<SPEAKER ID="122" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Με τη διεύρυνση της Ένωσης την 1η Μαΐου 2004, θα ενισχυθεί η δανειοδοτική ικανότητα της ΕΤΕπ, χωρίς να αυξηθούν τα ανώτατα όρια της εντολής εξωτερικού δανεισμού, κάτι το οποίο θα είναι ιδιαίτερα ευνοϊκό σε μια περίοδο όπου η Ευρωπαϊκή Ένωση ενισχύει τη συνεργασία της με πιθανές υποψήφιες χώρες στα Δυτικά Βαλκάνια και προετοιμάζει τη σταδιακή σύσφιξη των δεσμών της με άλλες γειτονικές χώρες στα νότια και ανατολικά.
<P>
Σύμφωνα με το εταιρικό επιχειρησιακό σχέδιο (COP) της ΕΤΕπ, το προβλεπόμενο ποσοστό παραγωγικής ικανότητας για τις διάφορες περιφερειακές δέσμες κατά την υπολειπόμενη περίοδο της εντολής καταδεικνύει ένα συνολικό όγκο εγγυημένων δανείων που υπερβαίνει το συνολικό καθορισμένο ποσό.
<P>
Βάσει αυτών των προβλέψεων, η Επιτροπή προτείνει νέα γεωγραφική κατανομή της τρέχουσας εντολής, με διατήρηση του τωρινού συνολικού ορίου των 19 460 εκατ. ευρώ.
<SPEAKER ID="123" LANGUAGE="" NAME="" AFFILIATION="">
<SPEAKER ID="124" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Ωστόσο, πρέπει να τονιστεί ότι η επιτροπή δεν αποκλείει την εκπόνηση μελέτης σε μεταγενέστερο στάδιο, για το 2008, για τις δυνατότητες εφαρμογής της δορυφορικής τεχνολογίας, αλλά όλα θα εξαρτηθούν από την τεχνολογική πρόοδο στην αγορά και τις ιδιαίτερες ανάγκες άλλων τύπων ελέγχου της οδικής κυκλοφορίας.
<P>
Δεδομένου ότι η έκθεση που εξετάζουμε δεν τροποποιεί το κείμενο της κοινής θέσης, η οποία διασφαλίζει τη συμβατότητα των διαφόρων συστημάτων που εφαρμόζονται στα κράτη μέλη ως το 2007, την υπερψηφίζω. 
<SPEAKER ID="125" LANGUAGE="" NAME="" AFFILIATION="">
<SPEAKER ID="126" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Το αντικείμενο της πρότασης κανονισμού που εξετάζουμε και αφορά την τροποποίηση του κανονισμού (EΟΚ) αριθ. 2913/92 του Συμβουλίου περί θεσπίσεως κοινοτικού τελωνειακού κώδικα είναι η δημιουργία ενός εναρμονισμένου νομικού πλαισίου με ταυτόσημους τελωνειακούς ελέγχους σε όλα τα κράτη μέλη, βάσει συλλογικά συμφωνηθέντων προτύπων και κριτηρίων επικινδυνότητας για την επιλογή αγαθών και επιχειρήσεων, με στόχο την καταπολέμηση της τρομοκρατίας, του οργανωμένου εγκλήματος και του εμπορίου επικίνδυνων αγαθών.
<P>
Πρέπει να επαναβεβαιώσουμε ότι δεν πρέπει να επιτρέψουμε να απειλήσει η καταπολέμηση της τρομοκρατίας τον σεβασμό των δικαιωμάτων και των θεμελιωδών ελευθεριών των πολιτών, όπως το δικαίωμα στην ιδιωτική ζωή, στο οποίο υπάγεται η προστασία των δεδομένων προσωπικού χαρακτήρα, όπως ορίζεται στο άρθρο 8 της Ευρωπαϊκής Σύμβασης για τα Ανθρώπινα Δικαιώματα. Η προστασία των δεδομένων προσωπικού χαρακτήρα δεν πρέπει να θεωρείται φραγμός στην αποτελεσματική καταπολέμηση της τρομοκρατίας, και αυτό σημαίνει ότι έχουμε ορισμένες επιφυλάξεις όσον αφορά τις προτεινόμενες αλλαγές στον κανονισμό, παρά τις τροπολογίες του Ευρωπαϊκού Κοινοβουλίου, στις οποίες γίνεται ειδική αναφορά στα δικαιώματα αυτά. 
<SPEAKER ID="127" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="128" LANGUAGE="" NAME="" AFFILIATION="">
<SPEAKER ID="129" LANGUAGE="PT" NAME="Queiró (UEN )," AFFILIATION="γραπτώς">
<P>
   .  Το Συμβούλιο και το Κοινοβούλιο ενέκριναν πρόσφατα τον κανονισμό σχετικά με τον Ενιαίο Ευρωπαϊκό Ουρανό, μία από τις διατάξεις του οποίου ήταν η προσχώρηση της Κοινότητας στον Eurocontrol.
<P>
Σύμφωνα με το πρωτόκολλο προσχώρησης, όπως συμβαίνει και με άλλους διεθνείς οργανισμούς, η Κοινότητα και τα κράτη μέλη θα συμμετέχουν στο έργο του Eurocontrol και θα έχουν δικαίωμα ψήφου που θα παρέχεται σύμφωνα με το εάν κάποιο ζήτημα εμπίπτει σε τομέα αρμοδιότητας της Κοινότητας ή των κρατών μελών.
<P>
Η θεσμική συνέργια μεταξύ της Κοινότητας και του Eurocontrol θα επιφέρει ορισμένα οφέλη όσον αφορά τη λειτουργική ικανότητα, την ασφάλεια και την αποτελεσματικότητα της εναέριας κυκλοφορίας, που θα επιτευχθούν με τη θεσμοθέτηση προγραμμάτων για την ανάπτυξη και την εφαρμογή νέων τεχνολογιών ελέγχου της εναέριας κυκλοφορίας.
<SPEAKER ID="130" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
Η πρόταση αυτή αποτελεί μέρος της πρωτοβουλίας για τον “Ενιαίο Ευρωπαϊκό Ουρανό”, η οποία προβλέπει ενεργό ρόλο για την Κοινότητα όσον αφορά τις τεχνικές αρμοδιότητες του Eurocontrol.
<P>
Το πρωτόκολλο προσχώρησης ορίζει τις νομικές διατάξεις που επιτρέπουν στην Κοινότητα να γίνει πλήρες μέλος του Eurocontrol, θεσπίζοντας την κοινή συμμετοχή της Κοινότητας και των κρατών μελών στον Eurocontrol βάσει χορήγησης δικαιωμάτων ψήφου. Τα δικαιώματα ψήφου θα ασκούνται από την Κοινότητα ή από τα κράτη μέλη της αναλόγως εάν το υπό εξέταση ζήτημα εμπίπτει στην αρμοδιότητα της Κοινότητας ή των κρατών μελών.
<SPEAKER ID="131" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   .  Η πρόταση αυτή αφορά την προσχώρηση της Ευρωπαϊκής Κοινότητας στον Ευρωπαϊκό Οργανισμό για την Aσφάλεια της Aεροναυτιλίας, τον Eurocontrol.
<P>
Σύμφωνα με τα άρθρα 86 και 97 του Κανονισμού, το Κοινοβούλιο πρέπει να παράσχει θετική γνωμοδότηση επί της συμφωνίας αυτής, καθώς οι σχετικές διαβουλεύσεις ολοκληρώθηκαν στις 8 Οκτωβρίου 2002 με την υπογραφή του εν λόγω πρωτοκόλλου.
<P>
Σύμφωνα με το πρωτόκολλο προσχώρησης, όπως συμβαίνει και με άλλους διεθνείς οργανισμούς, η Κοινότητα και τα κράτη μέλη θα συμμετέχουν στο έργο του Eurocontrol και θα έχουν δικαίωμα ψήφου που θα παρέχεται σύμφωνα με το εάν κάποιο ζήτημα εμπίπτει σε τομέα αρμοδιότητας της Κοινότητας ή των κρατών μελών.
<P>
Το Συμβούλιο και το Κοινοβούλιο ενέκριναν πρόσφατα τον κανονισμό σχετικά με τον Ενιαίο Ευρωπαϊκό Ουρανό, μία από τις διατάξεις του οποίου ήταν η προσχώρηση της Κοινότητας στον Eurocontrol. Συνεπώς, το Κοινοβούλιο έχει ήδη εκφράσει άμεσα τις απόψεις του επί του θέματος.
<P>
Η σχέση μεταξύ της Κοινότητας και του Eurocontrol μπορεί να επιφέρει ορισμένα οφέλη όσον αφορά τη λειτουργική ικανότητα, την ασφάλεια και την αποτελεσματικότητα της εναέριας κυκλοφορίας, που θα επιτευχθούν με τη θεσμοθέτηση προγραμμάτων για την ανάπτυξη και την εφαρμογή νέων τεχνολογιών ελέγχου της εναέριας κυκλοφορίας. Κατά συνέπεια, υπερψήφισα την έκθεση. 
<SPEAKER ID="132" LANGUAGE="" NAME="" AFFILIATION="">
<SPEAKER ID="133" LANGUAGE="FR" NAME="Bordes και Laguiller (GUE/NGL )," AFFILIATION="γραπτώς">
<P>
Προς επίρρωση όλων αυτών, η έκθεση Stockton επιφυλάσσει, αν και μόνο προσωρινά, σχεδόν την ίδια μεταχείριση στους κατοίκους των παραμεθορίων περιοχών μεταξύ των σημερινών χωρών της Ένωσης και των νέων χωρών της διεύρυνσης. Αυτό αποδεικνύει ότι η διεύρυνση, παρόλο που καταργεί όλους τους φραγμούς στην κυκλοφορία του κεφαλαίου, δεν καταργεί τους φραγμούς στην κυκλοφορία των ανθρώπων.
<SPEAKER ID="134" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="135" LANGUAGE="" NAME="" AFFILIATION="">
<SPEAKER ID="136" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Τονίζεται η προσωρινή φύση αυτής της θεώρησης, όπως και το γεγονός ότι απευθύνεται μόνο σε άτομα που ζουν σε απόσταση έως και 50 χιλιομέτρων από τα σύνορα.
<SPEAKER ID="137" LANGUAGE="" NAME="" AFFILIATION="">
<SPEAKER ID="138" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="139" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Η τεχνική πλατφόρμα της Επιτροπής, το CIRCA (Διοικητής Κέντρου Επικοινωνίας και Ενημέρωσης), θα προσφέρει έναν εικονικό χώρο εργασίας για κλειστές ομάδες χρηστών και συνεχή ανταλλαγή πληροφοριών, εάν μπορέσει να εγγυηθεί ένα υψηλό επίπεδο ασφάλειας.
<P>
Θα ήθελα να τονίσω τη δυνατότητα συμμετοχής της Europol σε αυτό το δίκτυο.
<SPEAKER ID="140" LANGUAGE="" NAME="" AFFILIATION="">
<SPEAKER ID="141" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   .  Η πρόταση της Επιτροπής, η οποία έχει την πλήρη υποστήριξη του εισηγητή, αντικατοπτρίζει την επείγουσα ανάγκη για την πολυαναμενόμενη τροποποίηση της οδηγίας 77/388/ΕΟΚ. Όπως είναι γνωστό, οι υπηρεσίες φορολογούνται κατά κανόνα στο μέρος όπου βρίσκεται η έδρα του παροχέα. Η Επιτροπή επιθυμεί τώρα να αντιστρέψει αυτήν την κατάσταση, ούτως ώστε, με ορισμένες εξαιρέσεις, να γίνεται η φορολόγηση στο μέρος όπου βρίσκεται η έδρα του πελάτη.
<P>
Όπως αντιλαμβάνομαι τη συγκεκριμένη θέση, αυτή η αλλαγή θα αντικατοπτρίζει καλύτερα τη σημερινή κατάσταση στον τομέα των υπηρεσιών και θα παρέχει μεγαλύτερη ασφάλεια για όλα τα εμπλεκόμενα μέρη. Τα προτεινόμενα μέτρα θα καταστήσουν επίσης δυνατό τον περιορισμό ορισμένων υπαρχόντων προβλημάτων που είναι απόρροια των σημαντικών αλλαγών που έχουν σημειωθεί από το 1977.
<SPEAKER ID="142" LANGUAGE="" NAME="" AFFILIATION="">
<SPEAKER ID="143" LANGUAGE="SV" NAME="Arvidsson, Cederschiöld, Grönfeldt Bergman, Stenmarck και Wachtmeister (PPE-DE )," AFFILIATION="γραπτώς">
<P>
   . Υπερψηφίσαμε σήμερα την έκθεση σχετικά τη σύναψη της συμφωνίας-πλαισίου μεταξύ της Ευρωπαϊκής Κοινότητας και της Ευρωπαϊκής Υπηρεσίας Διαστήματος (ΕΥΔ), σύμφωνα με τη συμφωνία ΕΚ/ ΕΥΔ του 2003. Προηγουμένως, είχαμε επίσης υποστηρίξει το ψήφισμα σχετικά με το Πράσινο Βιβλίο της Επιτροπής για την πολιτική του διαστήματος, το οποίο εγκρίθηκε στις 9 Οκτωβρίου 2003, το ψήφισμα σχετικά με μια κοινή ευρωπαϊκή στρατηγική για το διάστημα, το οποίο εγκρίθηκε στις 17 Ιανουαρίου 2002, και επίσης το ψήφισμα σχετικά με ένα σχέδιο δράσης για την υλοποίηση της ευρωπαϊκής πολιτικής του διαστήματος, το οποίο εγκρίθηκε στις 29 Ιανουαρίου 2004. Στηρίξαμε επίσης τις προσπάθειες για την υλοποίηση του προγράμματος Galileo.
<SPEAKER ID="144" LANGUAGE="PT" NAME="Queiró (UEN )," AFFILIATION="γραπτώς">
<P>
Σύμφωνα με την Επιτροπή Νομικών Θεμάτων και Εσωτερικής Αγοράς και σύμφωνα με τον εισηγητή της Επιτροπής Βιομηχανίας, Εξωτερικού Εμπορίου, Έρευνας και Ενέργειας, η απουσία αναφοράς στο άρθρο 300(3) της Συνθήκης ΕΚ, που ορίζει ότι πρέπει να διεξάγονται διαβουλεύσεις με το Κοινοβούλιο, θα μπορούσε απλά να είναι αποτέλεσμα αβλεψίας, το οποίο θα πρέπει να διορθωθεί. Ο εισηγητής παρουσίασε τελικά προς τον σκοπό αυτόν μια τροπολογία, η οποία αντικαταστάθηκε σύντομα από μια αντίστοιχη διόρθωση.
<SPEAKER ID="145" LANGUAGE="" NAME="" AFFILIATION="">
<SPEAKER ID="146" LANGUAGE="PT" NAME="Coelho (PPE-DE )," AFFILIATION="γραπτώς">
<P>
Συνεπώς, η ανάπτυξη της Δεύτερης Γενιάς του SIS (SIS ΙΙ) και του Συστήματος Πληροφοριών για τις Θεωρήσεις (VIS), καθώς και η εισαγωγή βιομετρικών δεδομένων είναι ζωτικής σημασίας.
<P>
Αυτή η πρόταση για τη δημιουργία του VIS και για τη δυνατότητα χρηματοδότησης του συστήματος εκτός του προϋπολογισμού της Κοινότητας και·
<SPEAKER ID="147" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   .  Η δημιουργία του Συστήματος Πληροφοριών για τις Θεωρήσεις (VIS) πρέπει να θεωρηθεί μέρος του Συστήματος Πληροφοριών Schengen (SIS) και του EURODAC, στο πλαίσιο της κοινοτικοποίησης του “τρίτου πυλώνα”, ήτοι της Δικαιοσύνης και των Εσωτερικών Υποθέσεων, και επιδιώκει να αφαιρέσει ορισμένες βασικές αρμοδιότητες από τα κράτη μέλη. Πρέπει να σημειωθεί ότι, από την 1η Μαΐου, μια τέτοια απόφαση δεν θα απαιτεί πλέον ομοφωνία στο Συμβούλιο.
<P>
Το VIS παρουσιάζεται ως σύστημα ανταλλαγής μεταξύ των κρατών μελών δεδομένων σχετικών με τις θεωρήσεις.
<P>
Ενώ δεν συμμεριζόμαστε τη θέση του εισηγητή, δεχόμαστε το συμπέρασμά του ότι αυτή η πρωτοβουλία της Επιτροπής πρέπει να απορριφθεί, κυρίως δεδομένου ότι δεν ορίζεται ούτε το σύστημα ούτε η λειτουργία του, “οι κατηγορίες δεδομένων που θα περιληφθούν στο σύστημα, οι σκοποί για τους οποίους θα εισαχθούν και τα κριτήρια εισαγωγής τους, οι κανόνες σχετικά με το περιεχόμενο του αρχείου του VIS, τα δικαιώματα πρόσβασης των αρχών με σκοπό την εισαγωγή, ενημέρωση και αναζήτηση των δεδομένων και οι κανόνες για την προστασία των δεδομένων προσωπικού χαρακτήρα και τον έλεγχο της εν λόγω προστασίας”.
<SPEAKER ID="148" LANGUAGE="" NAME="" AFFILIATION="">
<SPEAKER ID="149" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   .  Αυτή η έκθεση αφορά άλλη μια απόρριψη από το Κοινοβούλιο – μιας πρωτοβουλίας της ισπανικής κυβέρνησης που ελήφθη τον Απρίλιο του 2003, ένα μέτρο που αποτελεί μέρος της αποκαλούμενης “καταπολέμησης της τρομοκρατίας”, η οποία επιδιώκει τη σύναψη μιας συμφωνίας με τις ΗΠΑ σχετικά με την κοινοποίηση των στοιχείων των επιβατών των αερομεταφορέων. Τασσόμαστε σθεναρά κατά μιας τέτοιας κίνησης, ακόμα και αν αποτελεί τετελεσμένο γεγονός, καθώς διάφορες αεροπορικές γραμμές ήδη διαβιβάζουν τέτοιες πληροφορίες. Συνεπώς, χαιρετίζουμε το γεγονός ότι η Επιτροπή Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων έχει γνωμοδοτήσει αρνητικά επί του θέματος.
<SPEAKER ID="150" LANGUAGE="" NAME="" AFFILIATION="">
<SPEAKER ID="151" LANGUAGE="DE" NAME="Flemming (PPE-DE )." AFFILIATION="banking">
<P>
    Κύριε Πρόεδρε, θεωρώ σημαντικό να υπογραμμίσω ότι τελικά δεν απέρριψα μόνο εγώ την έκθεση de Roo, αλλά και οι συνάδελφοι του Λαϊκού Κόμματος της Αυστρίας της Ομάδας του ΕΛΚ-ΕΔ. Έχουμε πρόβλημα με το σημείο για τα πυρηνικά της τροπολογίας 38. Θεωρούμε υπερβολικά ασαφές το κείμενο, το οποίο επιτρέπει να χρησιμοποιούνται πιστοποιητικά που εξεδόθησαν πριν από το 2012 και μετά από το έτος αυτό, αφού επιτρέπεται το των πιστοποιητικών. Εκπλήσσομαι κάπως που δεν το βλέπει έτσι και ο κ. de Roo. Άρα ένας χρήστης θα μπορούσε να ανταποκριθεί στις περιβαλλοντικές απαιτήσεις μέσω πιστώσεων από ένα πυρηνικό πρόγραμμα της περιόδου 2008-2012. Επειδή είμαστε υπέρμαχοι του ολοκληρωτικού αποκλεισμού των πυρηνικών προγραμμάτων, δεν μπορέσαμε να εγκρίνουμε τελικά την έκθεση de Roo. 
<SPEAKER ID="152" LANGUAGE="PT" NAME="Coelho (PPE-DE )," AFFILIATION="γραπτώς">
<P>
Μετά τα συμπεράσματα του Ευρωπαϊκού Συμβουλίου του Τάμπερε, η πορτογαλική Προεδρία κατέθεσε μια πρωτοβουλία, που εγκρίθηκε τον Δεκέμβριο του 2000, η οποία έθετε σε λειτουργία το πρώτο στάδιο της Ευρωπαϊκής Αστυνομικής Ακαδημίας, τη μορφή ενός δικτύου αποτελουμένου από τα υπάρχοντα εθνικά επιμορφωτικά ιδρύματα των κρατών μελών. Η Ακαδημία έχει ως στόχο την επιμόρφωση των υψηλόβαθμων στελεχών των αστυνομικών υπηρεσιών αναπτύσσοντας μια ευρωπαϊκή προσέγγιση των κυρίων προβλημάτων που αντιμετωπίζουν τα κράτη μέλη στην καταπολέμηση της εγκληματικότητας, την πρόληψή της και τη διατήρηση της δημόσιας τάξης και ασφάλειας, ιδίως σε διασυνοριακό επίπεδο.
<SPEAKER ID="153" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   .  Κατά τη σύνοδό του στο Τάμπερε στις 15 και 16 Οκτωβρίου 1999, το Ευρωπαϊκό Συμβούλιο αποφάσισε ότι πρέπει να “δημιουργηθεί μια ευρωπαϊκή αστυνομική ακαδημία για την επιμόρφωση των υψηλόβαθμων στελεχών των αστυνομικών υπηρεσιών”. Διευκρίνισε ότι “θα συνίσταται καταρχήν σε ένα δίκτυο εθνικών επιμορφωτικών ιδρυμάτων”.
<P>
Στόχος της ιρλανδικής πρωτοβουλίας είναι να δοθεί στην Ευρωπαϊκή Αστυνομική Ακαδημία (ΕΑΑ) η νομική υπόσταση και εξουσία που δίδεται συνήθως σε νομικές οντότητες. Στόχος της πρωτοβουλίας του Ηνωμένου Βασιλείου είναι να έχει η Ακαδημία την έδρα της στο Bramshill, κατόπιν πολιτικής συμφωνίας στο Συμβούλιο, και να συγκροτηθεί μια μόνιμη γραμματεία που θα επικουρεί την ΕΑΑ.
<SPEAKER ID="154" LANGUAGE="" NAME="" AFFILIATION="">
<SPEAKER ID="155" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="156" LANGUAGE="" NAME="" AFFILIATION="">
<SPEAKER ID="157" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . Στον ολλανδικό Τύπο, έχει δημιουργηθεί η εντύπωση ότι ο κ. Doorn, ο σημερινός ηγέτης του Χριστιανοδημοκρατικού Κόμματος (CDA), βρήκε τον τρόπο να εξοικονομεί για τη χώρα 10 δισ. ευρώ ετησίως. Ενώ μια επιφανειακή ερμηνεία αυτού θα μας οδηγούσε στην υπόθεση ότι έχει χρησιμοποιήσει αυτό το ποσό για να μειώσει τη φορολόγηση από την ΕΕ, ο κ. Doorn δεν προσφέρει λύση στο πρόβλημα της σπατάλης εκ μέρους της ΕΕ του 20% του προϋπολογισμού της ετησίως σε σχέδια γοήτρου, στην άντληση χρημάτων από πλούσια κράτη μέλη και σε απάτες. Η μοναδική ανησυχία του είναι η απελευθέρωση των επιχειρήσεων από αυτό που θεωρεί αποπνικτική γραφειοκρατία. Κυρίως, επιθυμεί λιγότερους κανόνες που έχουν ως στόχο την προστασία της απασχόλησης και του περιβάλλοντος και, κατά συνέπεια, μικρότερο κόστος για τους επιχειρηματίες. Αυτή η άποψη συμφωνεί με τη φιλοδοξία του κ. Zalm, του ολλανδού Υπουργού Οικονομικών, ο οποίος επιθυμεί να μειώσει τα διοικητικά βάρη για τις επιχειρήσεις από 17 δισ. ευρώ σε 14 δισ. ευρώ ετησίως και θεωρεί ότι το ήμισυ των παραπάνω ποσών οφείλεται σε ευρωπαϊκούς κανόνες. Σύμφωνα με τον υπολογισμό του κ. Zalm, το σχετικό ποσό δεν είναι, κατά συνέπεια, 10 δισ. ευρώ αλλά μόνο 1,5 δισ. ευρώ. Ενώ υποστηρίζω τη διεύρυνση των δυνατοτήτων αξιολόγησης των αρνητικών επιπτώσεων των ευρωπαϊκών κανονισμών σε όσο το δυνατόν πιο πρώιμο στάδιο, έχω την αίσθηση ότι ο κ. Doorn θα θελήσει να θέσει τέλος σε εντελώς διαφορετικούς κανόνες από αυτούς που έχω υπόψη. 
<SPEAKER ID="158" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   .  Συγχαίρω τον κ. Doorn για το εξαιρετικό του έργο και ολόκληρη την Επιτροπή Νομικών Θεμάτων και Εσωτερικής Αγοράς για την ομόφωνη έγκριση αυτής της έκθεσης.
<P>
Η αξιολόγηση των επιπτώσεων, όπως δηλώθηκε, παρεμπιπτόντως, στην οργανική συμφωνία σχετικά με τη βελτίωση της νομοθετικής διαδικασίας τον Ιούνιο του 2003, αποτελεί σημαντικό μέσο, όχι μόνο όσον αφορά τη βελτίωση της ποιότητας της νομοθεσίας, αλλά και όσον αφορά τη μείωση των χρηματοδοτικών και διοικητικών βαρών που επιφέρει η συμμόρφωση με τη νομοθεσία.
<P>
Από αυτήν την άποψη, διεξάγονται μελέτες από το ΔΝΤ (Διεθνές Νομισματικό Ταμείο) που προτείνουν ότι η βελτίωση της νομοθεσίας θα μπορούσε να έχει ως αποτέλεσμα οικονομική ανάπτυξη της τάξεως του 7% και αύξηση της παραγωγικότητας κατά 3%.
<SPEAKER ID="159" LANGUAGE="" NAME="" AFFILIATION="">
<SPEAKER ID="160" LANGUAGE="PT" NAME="Bastos (PPE-DE )," AFFILIATION="γραπτώς">
<P>
Συνεπώς, υπερψήφισα την έκθεση, η οποία υπογραμμίζει τη σημασία της βελτίωσης της κατάστασης των 50 εκατομμυρίων πολιτών της διευρυμένης Ευρωπαϊκής Ένωσης που βρίσκονται σε αυτήν την κατάσταση. 
<SPEAKER ID="161" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Η έκθεση καλεί την Επιτροπή να προσδώσει ιδιαίτερη σπουδαιότητα, στο πλαίσιο του προγράμματος Daphne, στην καταπολέμηση της βίας κατά των γυναικών με αναπηρίες και να θεσπίσει μέτρα για να αποκατασταθεί·
<SPEAKER ID="162" LANGUAGE="PT" NAME="Marques (PPE-DE )," AFFILIATION="γραπτώς">
<P>
   .  Συγχαίρω τον κ. Mantovani για την εξαιρετική και επίκαιρη έκθεσή του σχετικά με την ανακοίνωση της Επιτροπής για ίσες ευκαιρίες για τα άτομα με αναπηρίες: ένα ευρωπαϊκό σχέδιο δράσης. Στηρίζω ολόψυχα την έκθεση, ιδιαίτερα όσον αφορά την ανάγκη να υπάρξει συνέχεια στις δράσεις που έχουν ως στόχο την καταπολέμηση των διακρίσεων εναντίον των ατόμων με αναπηρίες.
<P>
Συμφωνώ πλήρως με την έκκληση του κ. Mantovani για ένα χρονοδιάγραμμα για την υποβολή οδηγίας σχετικά με την καταπολέμηση των διακρίσεων στους τομείς που δεν καλύπτονται από την οδηγία 2000/78/ΕΚ. 
<SPEAKER ID="163" LANGUAGE="FR" NAME="Montfort (PPE-DE )," AFFILIATION="γραπτώς">
<P>
   . – Η έκθεση του κ. Mantovani άπτεται του θέματος της ισότητας των ευκαιριών για τα άτομα με αναπηρίες, κάτι που πρέπει ασφαλώς να επικροτήσουμε.
<SPEAKER ID="164" LANGUAGE="PT" NAME="Queiró (UEN )," AFFILIATION="γραπτώς">
<P>
   .  Η έκθεση αυτή προσφέρει μια επίκαιρη υπενθύμιση του γεγονότος ότι στη διευρυμένη Ευρωπαϊκή Ένωση υπάρχουν περίπου 50 εκατομμύρια άτομα με αναπηρίες διαφόρων ειδών. Κατά συνέπεια, η ευρωπαϊκή στρατηγική πρέπει να επικεντρωθεί στην καταπολέμηση των διακρίσεων και στην προώθηση των ανθρωπίνων δικαιωμάτων. Το Ευρωπαϊκό Έτος Ατόμων με Αναπηρία 2003 πέτυχε να ευαισθητοποιήσει τον κόσμο για τα ζητήματα που αφορούν την αναπηρία.
<SPEAKER ID="165" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   .  Θα ήθελα, καταρχάς, να τονίσω ότι αυτή η έκθεση είναι συνέχιση του Ευρωπαϊκού Έτους Ατόμων με Αναπηρία 2003 και σχετικών ζητημάτων. Ζητεί η μη διακριτική μεταχείριση και η προώθηση των ανθρωπίνων δικαιωμάτων να αποτελούν το επίκεντρο της στρατηγικής της Ευρωπαϊκής Ένωσης. Σύμφωνα με την έκθεση, τα θετικά αποτελέσματα που προέκυψαν πρέπει να ενσωματωθούν στις πολιτικές της Ευρωπαϊκής Ένωσης. Η έκθεση εκφράζει τη λύπη της για την απουσία νομοθετικών προτάσεων και ζητεί ένα χρονοδιάγραμμα για την υποβολή οδηγίας επί του θέματος. Ζητεί την ενίσχυση των μέτρων για την καταπολέμηση των διακρίσεων και για τον σεβασμό των ανθρωπίνων δικαιωμάτων και των ευκαιριών των ατόμων με αναπηρίες. Επίσης, εκφράζει την υποστήριξή της για μια σύμβαση των Ηνωμένων Εθνών και ζητεί από τα κράτη μέλη να προωθήσουν μια τέτοια σύμβαση.
<P>
Η έκθεση ζητά τον πιο ενεργό ρόλο των οργανώσεων που εκπροσωπούν άτομα με αναπηρίες στη διαδικασία λήψης αποφάσεων. Υποστηρίζει τη χρήση του Ευρωπαϊκού Κοινωνικού Ταμείου και των Διαρθρωτικών Ταμείων για τα άτομα με αναπηρίες. Σύμφωνα με την έκθεση, είναι σημαντικό τα άτομα με αναπηρίες να έχουν μεγαλύτερη πρόσβαση στις τεχνολογίες πληροφοριών και στο κτιριακό περιβάλλον, συμπεριλαμβανομένης της πρόσβασης σε υπηρεσίες. Ζητεί επίσης ένα συγκεκριμένο πρόγραμμα δράσης το οποίο θα αρχίσει να ισχύει από τον προϋπολογισμό 2005.
<P>
Για αυτούς τους λόγους, υπερψηφίζω την έκθεση του κ. Mantovani, η οποία περιλαμβάνει εξαιρετικές παρατηρήσεις και προτάσεις. 
<SPEAKER ID="166" LANGUAGE="" NAME="" AFFILIATION="">
<SPEAKER ID="167" LANGUAGE="PT" NAME="Bastos (PPE-DE )," AFFILIATION="γραπτώς">
<P>
   .  Με την πάροδο των χρόνων, ο κανονισμός (ΕΟΚ) αριθ. 1408/71 έχει υποστεί πολλές τροποποιήσεις που τον έχουν κάνει πιο περίπλοκο.
<SPEAKER ID="168" LANGUAGE="FR" NAME="Bordes και Laguiller (GUE/NGL )," AFFILIATION="γραπτώς">
<SPEAKER ID="169" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   .  Τα συστήματα κοινωνικής ασφάλειας πρέπει να συντονιστούν εάν θέλουμε να απολαμβάνουμε την ελεύθερη κυκλοφορία, όπως προβλέπεται στις Συνθήκες. Ο σημερινός κανονισμός επί του θέματος είναι πάνω από 30 ετών και έχει υποστεί αρκετές τροποποιήσεις, λόγω του εκσυγχρονισμού των εθνικών συστημάτων και των αποφάσεων του Ευρωπαϊκού Δικαστηρίου. Αυτό που απομένει είναι ένα έγγραφο η ανάγνωση του οποίου είναι εξαιρετικά δύσκολη. Επιπλέον, αναφέρεται σε θέματα που καλύπτουν άλλες οδηγίες.
<SPEAKER ID="170" LANGUAGE="FR" NAME="Hermange (PPE-DE )," AFFILIATION="γραπτώς">
<P>
   . – Ο κανονισμός αριθ. 1408/71 στοχεύει στη διασφάλιση του συντονισμού των συστημάτων κοινωνικής ασφάλισης των κρατών μελών προκειμένου να προστατευθούν τα δικαιώματα των ατόμων που μετακινούνται στο εσωτερικό της Ευρωπαϊκής Ένωσης. Για τον λόγο αυτόν, ο εν λόγω κανονισμός είναι καίριας σημασίας, ενώ η έγκρισή του σήμερα είναι αναγκαία. Οφείλω μάλιστα να σας υπενθυμίσω ότι η ελεύθερη κυκλοφορία των εργαζομένων είναι μία από τις τέσσερις ελευθερίες που ορίστηκαν βάσει της Συνθήκης της Ρώμης.
<P>
Επί σειρά ετών –για την ακρίβεια, από το 1971– αυτός ο κανονισμός έχει υποβληθεί σε σημαντικές τροποποιήσεις προκειμένου να ληφθούν στον μέγιστο δυνατό βαθμό υπόψη οι αλλαγές στην εθνική νομοθεσία, για τη βελτίωση ορισμένων διατάξεων και την πλήρωση των κενών που εξακολουθούν να υπάρχουν. Μετά από εκτεταμένες διαπραγματεύσεις στο Συμβούλιο και χάρη στο αποτελεσματικό έργο της εισηγήτριάς μας, καταλήξαμε σε μια ικανοποιητική ισορροπία, στην οποία λαμβάνονται υπόψη οι περιορισμοί και τα χαρακτηριστικά των διαφόρων συστημάτων κοινωνικής ασφάλισης των κρατών μελών.
<SPEAKER ID="171" LANGUAGE="SV" NAME="Malmström, Paulsen και Olle Schmidt (ELDR )," AFFILIATION="γραπτώς">
<P>
   . Στηρίζουμε πλήρως το δικαίωμα ελεύθερης κυκλοφορίας των ατόμων, ως μία από τις θεμελιώδεις ελευθερίες της εσωτερικής αγοράς. Για τον λόγο αυτόν, επίσης, επιλέξαμε να υπερψηφίσουμε την έκθεση της κ. Lambert. Είναι φυσικό ότι η ΕΕ, προκειμένου να πραγματοποιήσει το όραμά της για ελεύθερη κυκλοφορία εργαζομένων και άλλων πολιτών που μπορούν να συντηρήσουν τον εαυτό τους, έθεσε όρους για τους πολίτες της ΕΕ που κινούνται από τη μια χώρα στην άλλη. Ωστόσο, ένας σημαντικός κίνδυνος που υπάρχει όταν η ΕΕ εμπλέκεται σε τομείς τους οποίους πρέπει να χειρίζονται κυρίως τα κράτη μέλη είναι ότι ο όγκος της νομοθεσίας διπλασιάζεται. Όταν τα κράτη μέλη θέλουν να προστατέψουν τα συστήματα παροχών τους καταφεύγουν σε διακριτικές μεταβατικές ρυθμίσεις, διότι οι λεπτομερείς κανόνες της ΕΕ δεν επιτρέπουν μόνιμα μέτρα που να είναι απολύτως λογικά. Οι συντάξεις και τα υπόλοιπα επιδόματα που έχουν αυξηθεί μπορούν να μεταφερθούν χωρίς πρόβλημα όταν οι πολίτες μετακομίζουν σε άλλη χώρα της ΕΕ, ενώ τα επιδόματα κοινωνικής ασφάλειας (για παράδειγμα το επίδομα παιδιού και το επίδομα στέγασης) που δεν αυξάνονται μεμονωμένα δεν πρέπει, καταρχήν, να δίνονται σε άτομα που κατοικούν σε άλλη χώρα. Στο πλαίσιο της ΕΕ των 25 που διαμορφώνεται τώρα, ο κανονισμός (ΕΟΚ) αριθ. 1408/71, ο Κοινωνικός Χάρτης, θα πρέπει να αναθεωρηθεί προκειμένου να ανταποκρίνεται καλύτερα στις νέες απαιτήσεις. 
<SPEAKER ID="172" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Η κοινή θέση απλοποιεί και εκσυγχρονίζει το νομικό πλαίσιο –τον κανονισμό 1408/71– διευρύνοντας έτσι το ουσιαστικό και προσωπικό πεδίο εφαρμογής. Οι αρχές των ίσων εργασιακών συνθηκών και των εξαγόμενων επιδομάτων ενισχύθηκαν αμφότερες. Ο κανονισμός θα ισχύει για όλους τους πολίτες των κρατών μελών που καλύπτονται από τη νομοθεσία για την κοινωνική ασφάλεια ενός δεδομένου κράτους μέλους. Προσφέρει προστασία στους μισθωτούς, τους αυτοαπασχολούμενους, τους δημόσιους υπαλλήλους, τους φοιτητές, τους φυλακισμένους και όσους δεν ασκούν κάποια δραστηριότητα. Επιπλέον, βελτιώνει τις ευκαιρίες για τους ανέργους –συμπεριλαμβανομένων των άνεργων διασυνοριακών εργαζομένων– να βρουν εργασία σε κάποιο άλλο κράτος μέλος.
<SPEAKER ID="173" LANGUAGE="" NAME="" AFFILIATION="">
<SPEAKER ID="174" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="175" LANGUAGE="" NAME="" AFFILIATION="">
<SPEAKER ID="176" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   .  Η οδηγία 96/62/ΕΚ του Συμβουλίου της 27ης Σεπτεμβρίου 1996 σχετικά με την εκτίμηση της ποιότητας του ατμοσφαιρικού αέρα –οδηγία πλαίσιο σχετικά με την ποιότητα του αέρα– παρέχει το πλαίσιο για τη μελλοντική νομοθεσία της ΕΚ σχετικά με την ποιότητα του αέρα, της οποίας η πρόταση οδηγίας που βρίσκεται ενώπιόν μας είναι το τέταρτο και τελικό βήμα εξέλιξης. Η πρόταση αυτή αποτελεί μέρος μιας ολοκληρωμένης δέσμης μέτρων για την καταπολέμηση της μόλυνσης του αέρα στην ΕΕ, βάσει των στόχων του πέμπτου και έκτου προγράμματος περιβαλλοντικής δράσης της Κοινότητας για το περιβάλλον.
<SPEAKER ID="177" LANGUAGE="" NAME="" AFFILIATION="">
<SPEAKER ID="178" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   .  Το άρθρο 129(α) της Συνθήκης δηλώνει ότι “Η Κοινότητα συμβάλλει στην επίτευξη υψηλού επιπέδου προστασίας των καταναλωτών” με “ειδικές δράσεις που στηρίζουν και συμπληρώνουν την πολιτική των κρατών μελών για την προστασία της υγείας, της ασφαλείας και των οικονομικών συμφερόντων των καταναλωτών, καθώς και για την επαρκή ενημέρωσή τους”. Αυτές οι δράσεις, ωστόσο, “δεν εμποδίζουν τα κράτη μέλη να διατηρούν ή να εισάγουν μέτρα ενισχυμένης προστασίας”.
<P>
Ο κανονισμός που έχουμε ενώπιόν μας αποτελεί μέρος της συνέχειας του Πράσινου Βιβλίου της Επιτροπής σχετικά με την προστασία των καταναλωτών της Ευρωπαϊκής Ένωσης, δίνοντας ουσία στο άρθρο 129(α) της Συνθήκης. Στόχος του είναι η ενίσχυση της συνεργασίας μεταξύ των εθνικών αρχών που είναι αρμόδιες για την εποπτεία, την έρευνα και τη δίωξη των διασυνοριακών παραβάσεων. Δημιουργείται έτσι ένα δίκτυο δημόσιων οργάνων, προκειμένου να αντιμετωπιστεί η αύξηση του διασυνοριακού εμπορίου –ιδιαίτερα του ηλεκτρονικού– και η ανάγκη της προσφοράς καλύτερης προστασίας στους καταναλωτές. Η εισηγήτρια επιδιώκει επίσης να συμπεριλάβει τη συμμετοχή των καταναλωτικών οργανώσεων σε αυτήν τη συνεργασία, και αυτό είναι κάτι που θεωρούμε ζωτικής σημασίας.
<SPEAKER ID="179" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="180" LANGUAGE="" NAME="" AFFILIATION="">
<SPEAKER ID="181" LANGUAGE="EN" NAME="Villiers (PPE-DE )." AFFILIATION="">
<P>
    Κύριε Πρόεδρε, θα ήθελα να συγχαρώ τον εισηγητή, τον κ. Wuermeling, για το εξαιρετικό έργο που επιτέλεσε στην προσπάθειά του να μετατρέψει την καταστροφική πρόταση της Επιτροπής σε μια πρόταση με αρκετά ακόμη προβλήματα αλλά σαφώς πιο βελτιωμένη.
<SPEAKER ID="182" LANGUAGE="SV" NAME="Thors (ELDR )." AFFILIATION="">
<SPEAKER ID="183" LANGUAGE="" NAME="Χουντής (GUE/NGL )," AFFILIATION="γραπτώς">
<SPEAKER ID="184" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   .  Το 2003, οι πιστώσεις προς τους καταναλωτές ανήλθαν σε περισσότερα από 510 δισ. ευρώ μόνο στην ευρωζώνη (13% της κατανάλωσης των νοικοκυριών). Αυτό αποδεικνύει τόσο το οικονομικό συμφέρον των τραπεζών και άλλων παραγόντων σε αυτήν την αγορά όσο και την πραγματικότητα της υπερχρέωσης, την οποία δεν πρέπει να υποτιμάμε.
<P>
Στην Πορτογαλία, το χρέος των νοικοκυριών ξεπερνά το 100% των διαθέσιμου εισοδήματος, εάν ληφθούν υπόψη οι υποθήκες. Το θέμα, συνεπώς, δεν αφορά μόνο την πρόσβαση σε πιστώσεις και την προστασία των καταναλωτών αλλά και την οικονομική βιωσιμότητα, καθώς οι οικογένειες διατρέχουν μεγάλο κίνδυνο να πέσουν θύματα των επιταγών των νομισματικών πολιτικών και των τεχνητών πειρασμών του καταναλωτισμού.
<SPEAKER ID="185" LANGUAGE="PT" NAME="Queiró (UEN )," AFFILIATION="γραπτώς">
<P>
   .  Η έκθεση που έχουμε ενώπιόν μας επιδιώκει την τροποποίηση της οδηγίας 87/102/ΕΟΚ σχετικά με τους κοινοτικούς κανόνες που διέπουν τις πιστώσεις που χορηγούνται στους καταναλωτές. Το ζήτημα που διακυβεύεται είναι εάν η εφαρμογή των εναρμονισμένων κανόνων σε αυτόν τον τομέα θα συμβάλει στην προστασία των καταναλωτών. Αφενός, μια τέτοια εναρμόνιση προσφέρει μεγαλύτερη ασφάλεια στο εμπόριο εντός της Κοινότητας, στους πιστωτές, στους εμπόρους και στους καταναλωτές. Αφετέρου, η πλήρης εναρμόνιση θα αποδυνάμωνε τους κανόνες που εφαρμόζουν τα μεμονωμένα κράτη μέλη, που πρέπει, συνεπώς, να διατηρήσουν το δικαίωμα να προσφέρουν υψηλότερο επίπεδο προστασίας στους καταναλωτές τους, ακόμα και στα κράτη που αισθάνονται ότι η πλήρης εναρμόνιση μπορεί να αποδειχθεί χρήσιμη σε ορισμένους τομείς.
<SPEAKER ID="186" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   .  Στόχος της πρότασης της Επιτροπής, η οποία εκσυγχρονίζει τις διατάξεις της οδηγίας 87/102/ΕΟΚ, είναι να αυξήσει τα επίπεδα προστασίας του καταναλωτή. Μια τέτοια πρωτοβουλία είναι, συνεπώς, ευπρόσδεκτη.
<SPEAKER ID="187" LANGUAGE="" NAME="" AFFILIATION="">
<SPEAKER ID="188" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="189" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="190" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
   . Επέλεξα να καταψηφίσω την τροπολογία αριθ. 21 της επιτροπής, η οποία έχει ως στόχο την κατάργηση του σουηδικού συστήματος της διαφορετικής βαρύτητας της ψήφου για τις μετοχές Α και Β.
<SPEAKER ID="191" LANGUAGE="" NAME="" AFFILIATION="">
<SPEAKER ID="192" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="193" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   .  Στόχος της πρότασης κανονισμού είναι η εναρμόνιση όλων των ανώτατων ορίων υπολειμμάτων φυτοφαρμάκων (MRL) σε κοινοτικό επίπεδο, που θα διασφαλίσει ένα υψηλό επίπεδο προστασίας της υγείας των καταναλωτών και θα μειώσει τα εμπορικά προβλήματα.
<P>
Στόχος της πρότασης είναι η απλοποίηση της υπάρχουσας νομοθεσίας και ο καθορισμός των ρόλων των διαφόρων ενδιαφερομένων μερών, ιδιαίτερα της Ευρωπαϊκής Αρχής για την Ασφάλεια των Τροφίμων (ΕΑΑΤ) και της Επιτροπής, με τον ορισμό των MRL. Η ΕΑΑΤ θα αναλάβει την αρμοδιότητα για την αξιολόγηση κινδύνου, βάσει του δικτύου εμπειρογνωμόνων που διαθέτει και των θεσμικών οργάνων των κρατών μελών, και θα εκδώσει τη γνωμοδότηση των εμπειρογνωμόνων σχετικά με την ασφάλεια του κάθε MRL. Η Επιτροπή θα είναι αρμόδια για τη διαχείριση του κινδύνου και για τον ορισμό των MRL βάσει των γνωμοδοτήσεων των εμπειρογνωμόνων της ΕΑΑΤ.
<P>
Τα MRL των σημερινών ή των νέων ουσιών που πρέπει να εναρμονιστούν, και ορίστηκαν προηγουμένως σε εθνικό επίπεδο, θα συλλεχθούν από την ΕΑΑΤ. Εάν αποδειχθούν ασφαλή, βάσει των διαθέσιμων πληροφοριών, θα οριστούν ως προσωρινά MRL.
<SPEAKER ID="194" LANGUAGE="" NAME="" AFFILIATION="">
<SPEAKER ID="195" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Τέλος, η επιλογή του άρθρου 95 ΣΕΚ ως νομική βάση της αρχικής πρότασης οδηγίας δικαιολογείται από το γεγονός ότι η Επιτροπή πρότεινε μια σειρά μέτρων εναρμόνισης. Ωστόσο, αυτά ακριβώς τα μέτρα αφαίρεσαν το Κοινοβούλιο και στη συνέχεια το Συμβούλιο από την αρχική πρόταση, διότι τα θεώρησαν ουσιαστικά ακατάλληλα. Σύμφωνα με τους όρους που έχουν συμφωνήσει το Συμβούλιο και το Ευρωπαϊκό Κοινοβούλιο, και επειδή συμφωνώ με την αλλαγή της νομικής βάσης με το άρθρο 100 ΣΕΚ, ψήφισα υπέρ. 
<SPEAKER ID="196" LANGUAGE="" NAME="" AFFILIATION="">
<SPEAKER ID="197" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Όπως αναφέρει ο εισηγητής, “μια αγορά μπορεί να είναι 100% ανοικτή, όπως συμβαίνει στη Γερμανία, και όμως να είναι ουσιαστικά αδιάβλητη από ξένες εταιρείες, επειδή οι εγχώριες εταιρείες έχουν, στην πράξη, το μονοπώλιο στις υποδομές. Η Γαλλία ήταν επίσης απρόθυμη να προβεί σε νομικό διαχωρισμό της αγοράς ηλεκτρικής ενέργειας και της αγοράς αερίου αντίστοιχα”.
<SPEAKER ID="198" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Το Φόρουμ αυτό –στο οποίο ο προτεινόμενος κανονισμός δίνει έναν επίσημο συμβουλευτικό ρόλο όσον αφορά την προετοιμασία και τη συζήτηση των κατευθυντήριων γραμμών– προσπάθησε να επιτύχει συναίνεση σχετικά με τους τεχνικούς κανόνες για την ολοκλήρωση της εσωτερικής αγοράς αερίου στην έβδομη συνάντηση του Φόρουμ της Μαδρίτης, τον Σεπτέμβριο του 2003, το οποίο ασχολήθηκε με το ζήτημα των αρχών συμμόρφωσης με το αναθεωρημένο σύνολο των κατευθυντήριων γραμμών. Αυτή η συναίνεση ήταν η βάση για την πρόταση, η οποία για μία ακόμα φορά·
<SPEAKER ID="199" LANGUAGE="" NAME="" AFFILIATION="">
<SPEAKER ID="200" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="201" LANGUAGE="" NAME="" AFFILIATION="">
<SPEAKER ID="202" LANGUAGE="" NAME="Αλυσανδράκης (GUE/NGL )," AFFILIATION="γραπτώς">
<P>
    Η ΕΕ υπονομεύει το πρωτόκολλο του Κυότο από τη στιγμή που το υπέγραψε. Αντί να πάρει ουσιαστικά μέτρα για μείωση των εκπομπών διοξειδίου του άνθρακα και άλλων αερίων που ευθύνονται για το φαινόμενο του θερμοκηπίου και τις κλιματικές αλλαγές που προέρχονται από αυτό, φροντίζει να αξιοποιεί τους “ευέλικτους” μηχανισμούς ώστε όχι μόνον να μη θιγούν τα συμφέροντα της βιομηχανίας, αλλά και να υπάρξουν οφέλη. Αυτό γίνεται ενώ θεωρείται βέβαιο ότι η ΕΕ δεν θα πετύχει το στόχο μείωσης των ρύπων κατά 8% μέχρι το 2010.
<P>
Έτσι, στα πλαίσια της αρχής ότι όλα πουλιούνται και όλα αγοράζονται, θεσμοθέτησε αγορά δικαιωμάτων ρύπανσης! Τώρα, η οδηγία συμπληρώνεται ώστε να συμπεριλάβει τα “μέτρα κοινής εφαρμογής” και τους “μηχανισμούς καθαρής ανάπτυξης”. Και τα δύο αφορούν βιομηχανίες που επενδύουν σε καθαρότερες τεχνολογίες σε χώρες εκτός ΕΕ. Η μείωση των ρύπων που επιτυγχάνεται καταλογίζεται στο ενεργητικό των βιομηχανιών, οι οποίες αποκτούν το δικαίωμα να ρυπαίνουν αλλού (εντός της ΕΕ)! Είναι ολοφάνερο ότι πρόκειται για έναν ακόμα ελιγμό που εμπλέκει πολύπλοκες και αβέβαιου αποτελέσματος διαδικασίες για να παρακαμφθεί η ουσία του πρωτοκόλλου του Κυότο και να ωφεληθούν οι επιχειρήσεις, αφού το κόστος εφαρμογής του πρωτοκόλλου θα μειωθεί κατά 20%.
<SPEAKER ID="203" LANGUAGE="FR" NAME="Bordes και Laguiller (GUE/NGL )," AFFILIATION="γραπτώς">
<SPEAKER ID="204" LANGUAGE="EN" NAME="Fitzsimons (UEN )," AFFILIATION="γραπτώς">
<P>
   . Υπερψήφισα την έκθεση του κ. de Roo σήμερα για αρκετούς σημαντικούς λόγους.
<P>
Η διεύρυνση την 1η Μαΐου 2004 θα ενισχύσει τη φωνή και τη θέση μας στη διεθνή σκηνή υπέρ του Κυότο. Γνωρίζουμε τις υποχρεώσεις μας. Είναι καθήκον μας να φροντίσουμε να εκπληρωθούν. 
<SPEAKER ID="205" LANGUAGE="FR" NAME="Goebbels (PSE )," AFFILIATION="γραπτώς">
<P>
   . – Καταψήφισα την έκθεση de Roo. Υποστηρίζω, ασφαλώς, ένα σύστημα ανταλλαγής ποσοστώσεων για την εκπομπή αερίων του φαινομένου του θερμοκηπίου, προκειμένου να προσαρμοστούν ευκολότερα οι οικονομίες μας στους περιορισμούς που επιβάλλονται βάσει των στόχων που θέτει το πρωτόκολλο του Κυότο. Έχω την αίσθηση, ωστόσο, ότι το Κοινοβούλιο επιθυμεί να θεσπίσει ένα υπερβολικά γραφειοκρατικό σύστημα και να θέσει άσκοπα εμπόδια. Αυτό είναι λυπηρό για τον πρόσθετο λόγο ότι το πρωτόκολλο του Κυότο δεν έχει ακόμη τεθεί σε ισχύ και, ως εκ τούτου, οι Ηνωμένες Πολιτείες, η Ρωσία και η Κίνα θα αποκτήσουν ένα ανταγωνιστικό πλεονέκτημα έναντι των ευρωπαίων ανταγωνιστών τους. 
<SPEAKER ID="206" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . Στο τέλος κάθε νομοθετικής περιόδου, οι εισηγητές προσπαθούν να ολοκληρώσουν γρήγορα τις διαπραγματεύσεις με το Συμβούλιο, ούτως ώστε, μετά τις εκλογές, να μην χρειάζεται περαιτέρω συζήτηση με αβέβαιο αποτέλεσμα. Πριν γίνει δυνατή μια δημόσια συζήτηση, έχουν ήδη ξεκαθαριστεί οι σοβαρές διαφορές απόψεων. Σε αυτήν την περίπτωση, η βιομηχανία αισθάνεται ικανοποιημένη από το γεγονός ότι, χάρη στην ενεργητικότητα που επέδειξε ο εισηγητής των Πρασίνων, η εμπορία δικαιωμάτων εκπομπής CO2 μπορεί να ξεκινήσει από το 2005 αντί για το 2008. Κάτι τέτοιο συμφωνεί με την άποψη των Φιλελευθέρων ότι η μείωση των εκπομπών είναι πολύ δαπανηρή στο εσωτερικό και, κατά συνέπεια, είναι προτιμότερο να γίνεται σε χώρες όπου είναι πιο αποδοτική σε σύγκριση με το κόστος. Τα αναμενόμενα πλεονεκτήματα είναι ότι, σε παγκόσμιο επίπεδο, επιτυγχάνονται πιο γρήγορα αποτελέσματα και, στις διαδικασίες βιομηχανοποίησής τους, οι αναπτυσσόμενες χώρες ενθαρρύνονται να χρησιμοποιούν περιβαλλοντική τεχνολογία που αναπτύσσεται αμέσως στην Ευρώπη. Κάτι τέτοιο έχει ως αποτέλεσμα το γεγονός ότι δεν λαμβάνονται μέτρα στο εσωτερικό, οι χώρες της Ανατολικής Ευρώπης πωλούν τα δικαιώματά τους προκειμένου να αναδομήσουν τις επιχειρήσεις τους και οι χώρες του αναπτυσσόμενου κόσμου δεν θα μπορέσουν ίσως να ξεκινήσουν τη διαδικασία βιομηχανοποίησης για πολύ καιρό ακόμα. Ωστόσο, το θετικό είναι ότι τουλάχιστον το 50% της μείωσης πρέπει να επιτευχθεί εντός της ΕΕ. Το πλεονέκτημα αυτής της πρότασης είναι ότι τα δάση παραγωγής, που προορίζονται να καταστραφούν ή που μπορεί να καούν, δεν μπορούν να θεωρούνται πλέον με δόλιο τρόπο δεξαμενές άνθρακα για την απομάκρυνση του διοξειδίου του άνθρακα από την ατμόσφαιρα και τη μετατροπή του σε οξυγόνο. 
<SPEAKER ID="207" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   .  Η “κοινή εφαρμογή” (JI) και ο “μηχανισμός καθαρής ανάπτυξης” (CDM), από κοινού με τη διεθνή εμπορία εκπομπών, είναι καινοτόμα μέσα που προβλέπονται από το Πρωτόκολλο του Κυότο. Οι “μηχανισμοί ευελιξίας που προβλέπει το Πρωτόκολλο του Κυότο” επιτρέπουν στα μέρη να ανταποκρίνονται εν μέρει στους στόχους του Κυότο, ενώ εκμεταλλεύονται την ευκαιρία να μειώσουν τις εκπομπές αερίων θερμοκηπίου σε άλλες χώρες σε μικρότερο κόστος από ό,τι στη δική τους επικράτεια.
<P>
Στις 18 Μαρτίου 2003, το Συμβούλιο ενέκρινε μια κοινή θέση σχετικά με την οδηγία που θεσπίζει ένα σύστημα εμπορίας δικαιωμάτων εκπομπής αερίων θερμοκηπίου. Παρακινώντας τη ζήτηση για πιστωτικά μόρια CDM, η πρόταση αυτή θα μας δώσει τη δυνατότητα να βοηθήσουμε επίσης τις αναπτυσσόμενες χώρες στην υλοποίηση των έργων CDM για την εκπλήρωση των στόχων τους για την αειφόρο ανάπτυξη. Κάτι τέτοιο θα βοηθούσε επίσης στην καταπολέμηση των κλιματικών αλλαγών μέσω της αποτελεσματικής εφαρμογής του Πρωτοκόλλου του Κυότο.
<SPEAKER ID="208" LANGUAGE="" NAME="" AFFILIATION="">
<SPEAKER ID="209" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="210" LANGUAGE="" NAME="" AFFILIATION="">
<SPEAKER ID="211" LANGUAGE="DE" NAME="Ebner (PPE-DE )." AFFILIATION="">
<P>
    Κύριε Πρόεδρε, θέλω να εξηγήσω γιατί απείχα της ψηφοφορίας για την έκθεση Cocilovo. Ο εισηγητής κατέβαλε μεγάλες προσπάθειες να υποστηρίξει μια νέα προσέγγιση και να την ακολουθήσει θαρραλέα. Όμως, θα χαιρόμουν αν είχε δείξει λίγο θάρρος παραπάνω και, κυρίως, μεγαλύτερη δεκτικότητα σε εκείνες τις τροπολογίες που υποβλήθηκαν από τις διάφορες πολιτικές ομάδες μεταξύ άλλων και από εμένα– τόσο στην επιτροπή όσο και στην Ολομέλεια με σκοπό να ληφθούν περισσότερο υπόψη οι ανάγκες των ανθρώπων στις ευαίσθητες περιοχές. Το θάρρος αυτό έλειπε ακόμα κατά την πρώτη ανάγνωση. Ελπίζω ότι θα υπάρχει την επόμενη φορά που θα ασχοληθούμε με την πρόταση και αισιοδοξώ ότι αυτός ο δρόμος οδηγεί προς την σωστή κατεύθυνση, πρέπει όμως να προχωρήσουμε με μεγαλύτερη συνέπεια και θάρρος. 
<SPEAKER ID="212" LANGUAGE="" NAME="" AFFILIATION="">
<SPEAKER ID="213" LANGUAGE="FR" NAME="Krivine (GUE/NGL )," AFFILIATION="γραπτώς">
<SPEAKER ID="214" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
Πρέπει να δηλώσω τη δυσαρέσκειά μου για τη συνεχή αποτυχία του Συμβουλίου να παρουσιάσει την κοινή του θέση σχετικά με την έγκριση ενός κανονισμού για την εναρμόνιση συγκεκριμένης κοινωνικής νομοθεσίας που να αφορά τις οδικές μεταφορές, ένα ζήτημα επί του οποίου το ΕΚ γνωμοδότησε τον Ιανουάριο του 2003. Θα ήθελα επίσης να συγχαρώ τον εισηγητή για το έργο του. 
<SPEAKER ID="215" LANGUAGE="" NAME="" AFFILIATION="">
<SPEAKER ID="216" LANGUAGE="DA" NAME="Lund και Thorning-Schmidt (PSE )," AFFILIATION="γραπτώς">
<P>
   . Οι δανοί Σοσιαλδημοκράτες του Ευρωπαϊκού Κοινοβουλίου υπερψήφισαν σήμερα την έκθεση του κ. Deprez (A5-0267/2004). Φρονούμε ότι είναι σημαντικό να αναπτύξουμε περαιτέρω το Ταμείο για τους Πρόσφυγες και να συντονίσουμε τις προσπάθειες σε ευρωπαϊκό επίπεδο, καθώς και να καθιερώσουμε λογικές διαδικασίες κλπ.
<P>
Παρόλα αυτά, γνωρίζουμε ότι η απόφαση του Συμβουλίου καλύπτεται από τον τίτλο IV της Συνθήκης περί ιδρύσεως της ΕΕ και δεν ισχύει στη Δανία, πρβλ. Πρωτόκολλο για τη Θέση της Δανίας. 
<SPEAKER ID="217" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   .  Εξετάζουμε τώρα την ανάπτυξη της πρώτης φάσης του Ευρωπαϊκού Ταμείου για τους Πρόσφυγες (ΕΤΠ Ι), που ξεκίνησε την 1η Ιανουαρίου 2000 και λήγει στις 31 Δεκεμβρίου 2004.
<P>
Το πρόγραμμά του θα χωριστεί σε δύο περιόδους (από το 2005 έως το 2007 και από το 2008 έως το 2010) και το συνολικό κόστος του θα είναι 687,48 εκατ. ευρώ.
<P>
Κατά συνέπεια, και δεδομένου ότι υπάρχει ευρεία συναίνεση επί του θέματος και ότι το ΕΤΠ Ι είχε θετικά αποτελέσματα, υπερψήφισα την έκθεση Deprez. 
<SPEAKER ID="218" LANGUAGE="" NAME="" AFFILIATION="">
<SPEAKER ID="219" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   .  Αυτή η ανακοίνωση είναι το αποτέλεσμα μιας διαδικασίας διαβούλευσης στην οποία συμμετείχαν διάφορες ομάδες ειδικών συμφερόντων και η οποία θα λάβει περαιτέρω υπόψη τις μελέτες που διεξάγονται επί του παρόντος. Η ανακοίνωση θα τυποποιήσει επίσης μια θεματική στρατηγική σχετικά με την πρόληψη και την ανακύκλωση των αποβλήτων που θα εγκριθεί από την Επιτροπή, όπως ανακοινώθηκε, τον Σεπτέμβριο του 2004.
<P>
Η στρατηγική στην οποία αναφέρομαι, η οποία αποτελεί συνέχεια των στρατηγικών διαχείρισης αποβλήτων της Κοινότητας του 1989 και του 1996, έχει ως στόχο την προώθηση μιας πιο βιώσιμης μορφής διαχείρισης των αποβλήτων, η οποία καλύπτει περιβαλλοντικές, οικονομικές και κοινωνικές πτυχές και εισάγει νέες έννοιες, καθώς και ποιοτικές και ποσοτικές προσεγγίσεις, οι οποίες σίγουρα θα μας βοηθήσουν να βρούμε καλύτερες λύσεις.
<SPEAKER ID="220" LANGUAGE="" NAME="" AFFILIATION="">
<SPEAKER ID="221" LANGUAGE="FR" NAME="Mayol i Raynal (Verts/ALE )." AFFILIATION="Egunkaria">
<P>
   – Κύριε Πρόεδρε, θα ήθελα να προβώ σε ορισμένα σχόλια σχετικά με την έκθεση του κ. Voggenhuber. Διαπιστώνω ότι ορισμένα θεμελιώδη δικαιώματα δεν έχουν περιληφθεί στο σχέδιο συντάγματος. Ο κ. Voggenhuber, ο οποίος ανήκει στην πολιτική μου ομάδα, υπήρξε μέλος της Συνέλευσης. Αναφέρομαι στην αρχή της νομικής ισότητας των γλωσσών, καθώς και στο δικαίωμα αυτοδιάθεσης.
<SPEAKER ID="222" LANGUAGE="" NAME="Αλυσανδράκης (G" AFFILIATION="γραπτώς">
<P>
Η ανακοίνωση της Επιτροπής και η έκθεση της Επιτροπής Συνταγματικών Υποθέσεων αντιμετωπίζει το θέμα ως νομικό, και επικεντρώνει στη διαδικασία εφαρμογής του άρθρου 7 της Συνθήκης, που προβλέπει μέτρα κατά των κρατών μελών που παραβιάζουν τις αρχές της ΕΕ. Το θέμα όμως δεν είναι απλά νομικό, είναι βαθιά πολιτικό. Επί πλέον, η έκθεση δεν αμφισβητεί στο ελάχιστο τις “καλές προθέσεις” της ΕΕ. Εν τούτοις, περιέχει θετικά στοιχεία, όπως οι επισημάνσεις για ανάγκη διασφάλισης υψηλότερου επίπεδου προστασίας θεμελιωδών δικαιωμάτων, για ανοχή ή προώθηση πολιτικού κλίματος όπου οι άνθρωποι αισθάνονται απειλούμενοι κλπ.
<SPEAKER ID="223" LANGUAGE="FR" NAME="Berthu (NI )," AFFILIATION="γραπτώς">
<P>
   . – Καταψήφισα την έκθεση Voggenhuber, στην οποία γίνεται προσπάθεια εκμετάλλευσης του άρθρου 7 της Συνθήκης για την Ευρωπαϊκή Ένωση για την εφαρμογή, στον τομέα της γενικής πολιτικής και των δικαιωμάτων των πολιτών, μιας νέας μορφής “πολυμερούς εποπτείας”, εκτός της εποπτείας που προβλέπεται στη Συνθήκη του Μάαστριχτ για την οικονομική πολιτική και της εποπτείας την οποία οι Σοσιαλιστές επιθυμούν να ενισχύσουν στον τομέα της κοινωνικής πολιτικής.
<SPEAKER ID="224" LANGUAGE="FR" NAME="Caudron (GUE/NGL )," AFFILIATION="">
<P>
   γραπτώς Το 1992, όταν η Κοινότητά μας ανακοίνωσε ότι προχωρούσε πέρα από την οικονομική διάσταση για να καταστεί μια Ένωση, στη συνθήκη της επιβεβαιωνόταν ότι “η Ένωση βασίζεται στις αρχές της ελευθερίας, της δημοκρατίας, του σεβασμού των δικαιωμάτων του ανθρώπου και των θεμελιωδών ελευθεριών και του κράτους δικαίου, αρχές οι οποίες είναι κοινές στα κράτη μέλη”.
<P>
Στο άρθρο 7 προβλέπονται μηχανισμοί διασφαλίσεων. Το θλιβερό αυστριακό επεισόδιο του 1999 μας έκανε να εξετάσουμε εκ νέου την αποτελεσματικότητα αυτών των μέσων. Ως εκ τούτου, πραγματοποιήθηκαν τροποποιήσεις, οι οποίες όμως δεν προχωρούσαν αρκετά. Συνεπώς, αισθανόμαστε ικανοποίηση για την πρωτοβουλία της Επιτροπής.
<SPEAKER ID="225" LANGUAGE="DA" NAME="Lund" AFFILIATION="γραπτώς">
<P>
   . Οι Δανοί Σοσιαλδημοκράτες του Ευρωπαϊκού Κοινοβουλίου υπερψήφισαν σήμερα την έκθεση του κ. Voggenhuber (A5-227/2004) σχετικά με τα θεμελιώδη δικαιώματα στην ΕΕ.
<P>
Στηρίζουμε τη βασική αντίληψη στην οποία βασίζεται η έκθεση, αλλά απορρίπτουμε τη διατύπωση της παραγράφου 11(α), η οποία δηλώνει ότι “μια παρέμβαση της Ένωσης σύμφωνα με το άρθρο 7 της ΣΕΕ και πρέπει, συνεπώς, να περιορίζεται σε σαφείς κινδύνους και διαρκείς παραβιάσεις και δεν θεμελιώνει κανένα δικαίωμα και καμία πολιτική μόνιμης εποπτείας των κρατών μελών από την Ένωση”.
<SPEAKER ID="226" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . Ο κ. Voggenhuber υπερασπίζεται εδώ και χρόνια, εξ ονόματος της Ομάδας των Πρασίνων, ένα Σύνταγμα της ΕΕ. Εν τω μεταξύ, βρίσκεται στο στάδιο της προετοιμασίας ένα τέτοιο σύνταγμα, στο οποίο θεσπίζονται ξεκάθαρα επί μονίμου βάσεως ο ελεύθερος ανταγωνισμός, ο μεγαλύτερος αριθμός όπλων και η μη δημοκρατική αρχή του Συμβουλίου. Αυτό το σύνταγμα, και επίσης το άρθρο 7 της σημερινής Συνθήκης για την Ευρωπαϊκή Ένωση, επιτρέπουν τη λήψη μέτρων κατά κρατών μελών που παύουν να είναι δημοκρατίες και παραβιάζουν σοβαρά και σε διαρκή βάση το κράτος δικαίου του συνταγματικού κράτους. Αυτό είναι σημαντικό για τη μη δημοκρατική Ισπανία στο πλαίσιο της πρόσφατης ήττας της κυβέρνησης Αθνάρ και για τα εν δυνάμει μελλοντικά κράτη μέλη της Ρουμανίας και της Τουρκίας. Ούτε αυτές οι διατάξεις ούτε η ανακοίνωση της Επιτροπής σχετικά με αυτές αποσαφηνίζουν εάν καλύπτουν επίσης τη σοβαρή αποτυχία δράσης κατά των παραβιάσεων των ανθρωπίνων δικαιωμάτων. Εκτιμώ το γεγονός ότι, στο ψήφισμά του, ο κ. Voggenhuber επιθυμεί να δώσει μια ερμηνεία που να βασίζεται στη διαφάνεια, την ισότητα, τον πλουραλισμό των απόψεων και την πεποίθηση ότι η Ένωση δεν πρόκειται να εποπτεύει μόνιμα τα κράτη μέλη. Συμφωνώ επίσης μαζί του ότι το Κοινοβούλιο πρέπει να διαδραματίσει σημαντικό ρόλο σε περίπτωση αναστολής και αυτό είναι κάτι που δεν πρέπει να αφήσουμε στον πολιτικό χειρισμό του Συμβουλίου. Ωστόσο, αυτό που με ενοχλεί είναι η ιδεαλιστική γαρνιτούρα που βάζουμε σε αυτό το ψήφισμα. Οι πραγματικές αξίες της ΕΕ, αλίμονο, είναι η αγορά, το νόμισμα, ο ελεύθερος ανταγωνισμός και οι εξοπλισμοί, και όχι η δημοκρατία, τα ανθρώπινα δικαιώματα, το περιβάλλον, η ειρήνη και η αλληλεγγύη. 
<SPEAKER ID="227" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Συμφωνώ με τη σύσταση της Επιτροπής Νομικών Θεμάτων και Εσωτερικής Αγοράς σύμφωνα με την οποία πρέπει να ασχοληθούμε, εάν είναι αναγκαίο, με την πιθανή Διοργανική Συμφωνία επί του άρθρου 7 της Συνθήκης ΕΕ μετά την ένταξη των νέων κρατών μελών.
<SPEAKER ID="228" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 14.15 και συνεχίζεται στις 15.05)">
<SPEAKER ID="229" LANGUAGE="" NAME="" AFFILIATION="Προέδρου">
<SPEAKER ID="230" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Ο κ. Barnier συνεργάστηκε μαζί μας για μεγάλο χρονικό διάστημα, κυρίως ως αρμόδιος Επίτροπος για την περιφερειακή πολιτική της Ευρωπαϊκής Ένωσης. Χαίρει μεγάλης εκτίμησης στο Σώμα, αλλά προσφάτως απέδρασε αιφνιδίως, και δεν προλάβαμε να αποχαιρετιστούμε.
<SPEAKER ID="231" LANGUAGE="FR" NAME="Barnier," AFFILIATION="πρώην μέλος της Επιτροπής, νυν Υπουργός Εξωτερικών της Γαλλικής Δημοκρατίας">
<P>
   . – Σας ευχαριστώ θερμά, Πρόεδρε Cox, και για την προσωπική σας παρουσία και διότι μου επιτρέψατε, με την ευγενή άδεια της Προεδρίας του Συμβουλίου, να καθίσω προσωρινά στα έδρανα του Συμβουλίου και να λάβω τον λόγο για λίγα λεπτά.
<P>
Κυρίες και κύριοι βουλευτές, θα προτιμούσα να μου είχε δοθεί η δυνατότητα να σας μιλήσω λίγες ημέρες νωρίτερα, αλλά αυτό δεν κατέστη δυνατό δεδομένου ότι ο διορισμός μου στη θέση του Υπουργού Εξωτερικών της Γαλλίας συνέβη πολύ αιφνιδιαστικά. Ήθελα να σας απευθύνω λίγα λόγια, και είμαι ευγνώμων στον κ. Cox, τον Πρόεδρο, που μου το επέτρεψε.
<P>
Επίτροπε Schreyer, αγαπητή Michaele, κυρίες και κύριοι βουλευτές, ο Βολτέρος έλεγε ότι το σύνθημά του ήταν: σύντομες επιστολές για μακροχρόνιες φιλίες. Κατά τον ίδιο τρόπο, η συντομία της παρέμβασής μου δεν θα είναι ανάλογη της σχέσης μας, η οποία ευελπιστώ ότι θα είναι διαρκής και ανθεκτική. Τα πρώτα λόγια μου τα απηύθυνα σε εσάς, κύριε Πρόεδρε, για να σας ευχαριστήσω που μου επιτρέψατε να σας τα απευθύνω· και γνωρίζω ότι για χάρη μου κάνατε αυτή την εξαίρεση. Τώρα που μου ανατέθηκαν άλλα καθήκοντα στη χώρα μου, αισθάνομαι ικανοποίηση διότι μου προσφέρεται η δυνατότητα να σας ευχαριστήσω και να σας αποχαιρετήσω, όπως συνηθίζεται μεταξύ συνεργατών και φίλων, καθόσον δεν μπορώ –και δεν επιθυμώ– να λησμονήσω το γεγονός ότι οι αγώνες που έδωσα σχεδόν για μια πενταετία, εδώ στο Στρασβούργο και στις Βρυξέλλες, στην υπηρεσία της Επιτροπής, ήταν αγώνες στους οποίους συμμετείχε το Ευρωπαϊκό Κοινοβούλιο.
<P>
Καταρχάς, δώσαμε τον αγώνα του Συντάγματος, το οποίο ευελπιστούμε και καταβάλλουμε προσπάθειες ώστε να οδηγηθεί στο αποφασιστικό στάδιο της έγκρισης το αργότερο τον Ιούνιο, χάρη στις ικανότητες και τις προσπάθειες της ιρλανδικής Προεδρίας· βασίζεται δε σε ένα σχέδιο στο οποίο όλοι αναγνωρίζουμε τις προσπάθειες που ο καθένας μας του έχει αφιερώσει, διότι πρόκειται για ένα δικό μας σχέδιο. Κατά την εκπόνησή του, ο Επίτροπος Vitorino και εγώ συνεργαστήκαμε στενά στο πλαίσιο του Προεδρείου με τον κ. Hänsch και τον κ. Méndez de Vigo. Κατά τις έντονες συζητήσεις που ακολούθησαν, στις οποίες εξετάστηκε λεπτομερώς κάθε άρθρο του, κάθε κόμμα, προκειμένου να του δοθεί η τελική του μορφή, και πάλι συνεργαστήκαμε στενά με πολλά άλλα μέλη της Συνέλευσης, τα οποία είναι σήμερα παρόντα στο Σώμα: ο κ. Brok, ο κ. Duff, ο κ. Duhamel, ο κ. Lamassoure, η κ. Van Lancker, ο κ. Voggenhuber και άλλοι, που ελπίζω ότι δεν θα δυσαρεστηθούν εάν δεν τους αναφέρω ονομαστικά, οι εκπρόσωποι του Κοινοβουλίου στη Συνέλευση και οι αναπληρωτές τους, οι οποίοι ήταν πάντα δραστήριοι, ανυποχώρητοι και ευφυείς. Δεν έχω καμία αμφιβολία ότι, όταν έλθει η ώρα να υπερασπιστούμε αυτό το κείμενο και να το εξηγήσουμε στους λαούς της Ευρώπης –δεν λησμονώ ότι ο κ. Dell'Alba, για παράδειγμα, ενδιαφερόταν και συνεχίζει να ενδιαφέρεται για την εξήγηση του κειμένου– θα βρεθούμε για μία ακόμη φορά να αγωνιζόμαστε ως ομάδα και να υπερασπιζόμαστε τις θέσεις μας, όποιες και αν είναι αυτές.
<P>
Κύριε Πρόεδρε, καθ’ όλη τη διάρκεια αυτής της ενδιαφέρουσας και δύσκολης πορείας, υπήρχε κάποιος που με βοήθησε σημαντικά με την καθοδήγηση και τις συμβουλές του, ο πρόεδρος κ. Napolitano, ο οποίος είναι παρών στο Σώμα. Παρά τα όποια εμπόδια, πίστευε πάνω από όλα στις δυνατότητες της Συνέλευσης και του Συντάγματος. Θέλω να τον ευχαριστήσω για τις συμβουλές του και να εκφράσω τον θαυμασμό μου για το έργο και το όραμά του, χρησιμοποιώντας μια φράση του γάλλου συγγραφέα André Maurois, ο οποίος έγραψε κάποτε ότι “ο κόσμος προοδεύει όταν το ανέφικτο γίνεται πραγματικότητα”.
<P>
Όπως γνωρίζετε, το άλλο θέμα για το οποίο αγωνίστηκα και θα συνεχίσω να αγωνίζομαι είναι η οικονομική, κοινωνική και πλέον η εδαφική συνοχή και το μέλλον της μετά το 2007. Η πολιτική συνοχής, κυρίες και κύριοι βουλευτές, είναι μία από τις καλύτερες πολιτικές της Ευρωπαϊκής Ένωσης. Σε συνεργασία με το σύνολο της ομάδας της Γενικής Διεύθυνσης Περιφερειακής Πολιτικής της Επιτροπής, η οποία μου προσέφερε τεράστια βοήθεια, επεδίωξα να διασφαλιστεί ότι οι περιφέρειες –οι περιφέρειές σας και, πρωτίστως, όσες αντιμετωπίζουν τις μεγαλύτερες ανάγκες διότι είναι οι πιο φτωχές και απομακρυσμένες, όπως συμβαίνει στην περίπτωση των άκρως απομακρυσμένων και άλλων περιφερειών– θα είναι γνήσιοι εταίροι και ποτέ θεατές των ευρωπαϊκών προγραμμάτων και της προόδου που σημειώνεται στην Ευρώπη.
<P>
Πλησιάζει η ώρα της απόφασης. Με την απόφαση που πρόκειται να λάβει εντός ολίγων ωρών σχετικά με τις δημοσιονομικές προοπτικές και την πολιτική συνοχής το παρόν Σώμα, θα πραγματοποιήσει ένα σημαντικό βήμα για την τελική απόφαση το 2005. Με την ευκαιρία αυτή, και σε λίγο ολοκληρώνω την ομιλία μου, θα ήθελα να ευχαριστήσω προσωπικά ορισμένους από τους βουλευτές – τους τρεις προέδρους της Επιτροπής Περιφερειακής Πολιτικής, Μεταφορών και Τουρισμού με τους οποίους είχα την τύχη να συνεργαστώ: τον κ. Χατζηδάκη, τον κ. Caveri, καθώς και τον σημερινό πρόεδρο κ. Costa· τους διαδοχικούς εισηγητές που με βοήθησαν απεριόριστα στον σχεδιασμό του μέλλοντος αυτής της πολιτικής συνοχής: τον κ. Musotto, την κ. Schroedter, τον κ. Μαστοράκη και τον κ. Pomés Ruiz· και, τέλος, όλους όσοι, με την εξίσου απεριόριστη εγρήγορση και τις συμβουλές τους, μου επέτρεψαν να θεμελιώσω την πολιτική αυτή σε υγιείς βάσεις κοινής δημοσιονομικής διαχείρισης: την πρόεδρο κ. Theato, τον κ. Wynn, την κ. Pittella και τον κ. Kuhne. Δεν θέλω να δυσαρεστήσω όλους τους υπολοίπους με τους οποίους έχω συνεργαστεί· τους σκέπτομαι και τους συμπεριλαμβάνω όλους στις ευχαριστίες μου.
<SPEAKER ID="232" LANGUAGE="IT" NAME="Napolitano (PSE )." AFFILIATION="(Χειροκροτήματα)">
<P>
    Κύριε Πρόεδρε, παίρνω τον λόγο για ένα μόνο λεπτό για να ευχαριστήσω τον Επίτροπο, τον κ. Michel Barnier, όχι μόνο για τα λόγια που μου απηύθυνε, και τα οποία με συγκίνησαν βαθιά, αλλά και για τη συνεργασία που κατόρθωσε να αναπτύξει αυτά τα χρόνια με την Επιτροπή Συνταγματικών Υποθέσεων και με το Κοινοβούλιο στο σύνολό τους. Χάρη στη συμβολή του, ο διάλογος, η συνεργασία, η κοινή δέσμευση, η συμμαχία –όπως ειπώθηκε πολλές φορές-– μεταξύ Επιτροπής και Κοινοβουλίου στον τομέα των θεσμικών ζητημάτων δεν έμειναν στη σφαίρα της ρητορικής, αλλά έχουν γίνει μια απτή πραγματικότητα.
<P>
Είμαστε βέβαιοι ότι ο φίλος και υπουργός Michel Barnier θα καταλάβει αντάξια τη θέση που κατείχε ο Robert Schuman, εκφράζοντας τις φιλοευρωπαϊκές παραδόσεις της μεγάλης Γαλλίας, ιδρυτικού μέλους της Ευρωπαϊκής Κοινότητας.
<SPEAKER ID="233" LANGUAGE="" NAME="Πρόεδρος." AFFILIATION="">
<SPEAKER ID="234" LANGUAGE="" NAME="" AFFILIATION="Αντιπροέδρου">
<P>
(1)
<SPEAKER ID="235" LANGUAGE="" NAME="" AFFILIATION="Έγκριση των συνοπτικών πρακτικών της προηγούμενης συνεδρίασης:"/>
<SPEAKER ID="236" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0268/2004) του κ. Wynn, εξ ονόματος της Επιτροπής Προϋπολογισμών, σχετικά με την ανακοίνωση της Επιτροπής στο Συμβούλιο και το Ευρωπαϊκό Κοινοβούλιο με τίτλο “Οικοδόμηση του κοινού μας μέλλοντος – Προκλήσεις πολιτικής και δημοσιονομικά μέσα της διευρυμένης Ένωσης 2007-2013”.
<SPEAKER ID="237" LANGUAGE="EN" NAME="Wynn (PSE )," AFFILIATION="εισηγητής">
<P>
    Κύριε Πρόεδρε, όταν μπήκα στην αίθουσα σήμερα και είδα τόσο κόσμο θεώρησα ότι ήταν εδώ για τη συζήτηση αυτή, όμως μετά συνειδητοποίησα ότι επρόκειτο να λάβει τον λόγο ο πρώην Επίτροπος Barnier!
<P>
Οι βουλευτές έχουν ενώπιόν τους μια έκθεση η οποία δεν περιέχει μόνο την άποψη της Επιτροπής Προϋπολογισμών αλλά που έχει προσπαθήσει να λάβει υπόψη της και τις γνώμες των άλλων επιτροπών. Στο πλαίσιο αυτό, προσπαθήσαμε να συμπεριλάβουμε τουλάχιστον τρεις με τέσσερις προτεραιότητες τις οποίες οι άλλες επιτροπές θεωρούσαν ως ιδιαίτερα σημαντικές, και μετά ζητήσαμε από την Επιτροπή και το Συμβούλιο, στην παράγραφο 31, να ρίξουν μια ματιά τουλάχιστον σε όλα τα παραρτήματα για να έχουν μια αίσθηση του τι προσπαθούν να κάνουν οι άλλες επιτροπές. Το λέω αυτό διότι έλαβα μια επιστολή από έναν συνάδελφο πρόεδρο με την οποία διαμαρτύρεται για τη διαδικασία που ακολουθήθηκε. Εμείς πάντως θεωρήσαμε ότι αυτός ήταν ο σωστός τρόπος δράσης και ότι θα έδινε σε όλους την ευκαιρία να πάρουν τον λόγο.
<P>
Σκοπός της έκθεσης δεν είναι να διατυπώσει συγκεκριμένες προτάσεις, αλλά να θεσπίσει κατευθυντήριες γραμμές για το νέο Κοινοβούλιο. Η έκθεση συντάχθηκε με κεντρικό άξονα την άποψη ότι οι βουλευτές του τρέχοντος Κοινοβουλίου δεν πρέπει να πάρουν οριστικές αποφάσεις, αλλά πρέπει τουλάχιστον να διατυπώσουν τη γνώμη τους για το πώς πιστεύουν ότι θα πρέπει να προχωρήσουν οι διαπραγματεύσεις στο επόμενο Κοινοβούλιο. Η δουλειά μου στο πλαίσιο της έκθεσης αυτής, με την ιδιότητα του εισηγητή περισσότερο και όχι του προέδρου, είναι να υπερασπιστώ τη θέση της Επιτροπής Προϋπολογισμών. Συνεπώς, δεν είμαι εδώ για να προτείνω την έγκριση κάποιας εκ των 22 τροπολογιών που έχουμε μπροστά μας, αν και πιστεύω ότι οι τροπολογίες 3 και 5 βοηθούν στη διατύπωση. Θα αφήσω την πολιτική μου ομάδα να αποφασίσει για αυτά τα θέματα.
<P>
Με εξέπληξαν οι τροπολογίες του κ. Bradbourn και άλλων, εξ ονόματος των Βρετανών Συντηρητικών συναδέλφων μου, και ιδίως οι τροπολογίες 17, 18 και 19. Οι τροπολογίες 17 και 18 ζητούν να καθοριστεί ως ανώτατο όριο του κοινοτικού προϋπολογισμού το 1% του ΑΕΠ, και η τροπολογία 19 αναφέρεται στην εκ νέου εθνικοποίηση των διαρθρωτικών ταμείων. Ως βουλευτής των Εργατικών της Βρετανίας, εκφράζω την ικανοποίησή μου για την προσέγγιση των Συντηρητικών συναδέλφων μου, που υποστηρίζουν τώρα προτάσεις του Gordon Brown. Είμαι βέβαιος ότι αυτό θα τον χαροποιήσει!
<P>
Εξακολουθούν να με μπερδεύουν οι τροπολογίες 20 και 21, αλλά θα μιλήσω στον κ. Bradbourn για αυτές αργότερα. Πάντως, αν και τις χαιρετίζω ως μέλος των Βρετανών Εργατικών, δεν βρίσκομαι εδώ με την ιδιότητα αυτή αλλά ως εισηγητής της Επιτροπής Προϋπολογισμών, και συνεπώς δεν μπορώ να τις υποστηρίξω. Όπως προείπα, οι τροπολογίες 17 και 18 ζητούν ως ανώτατο όριο για τους ίδιους πόρους το 1% του ΑΕΠ. Εγώ προτιμώ την υπάρχουσα παράγραφο 17, στην οποία αναφέρεται ότι οφείλουμε πρώτα να αξιολογήσουμε τις πολιτικές προτεραιότητές μας, και μετά τις ανάγκες τους, και κατόπιν το Κοινοβούλιο να αποφασίσει ποιο θα πρέπει να είναι το ύψος των ιδίων πόρων.
<P>
Όταν ο πρόεδρος Πρόντι παρουσίασε για πρώτη φορά τις προτάσεις της Επιτροπής δήλωσα ότι μεταξύ των ετών 1988 και 2002, βάσει των υφιστάμενων δημοσιονομικών προοπτικών, το ύψος των πληρωμών είχε όντως αγγίξει το 1% του ΑΕΠ κατά μέσο όρο. Φυσικά, εάν ο μέσος όρος ήταν 1% αυτό σημαίνει ότι ορισμένες φορές έγινε υπέρβαση του ποσοστού αυτού. Εάν διαβάσετε τις παραγράφους 10, 11 και 12 της έκθεσης, ουσιαστικά αναφέρουν ότι πρέπει πρώτα να εξετάσουμε τις προτεραιότητες και μετά να αποφασίσουμε ποιος θα πρέπει να είναι ο συνολικός μέσος όρος.
<P>
Μπορεί κάλλιστα αφού αξιολογήσουμε την κατάσταση και εξετάσουμε τις πολιτικές προτεραιότητες να καταλήξουμε στο ποσοστό του 1% επί του ΑΕΠ. Η παράγραφος 19 φαίνεται να κινείται προς μεγαλύτερο ποσοστό, όμως εάν την εξετάσουμε λογικά και ρεαλιστικά, θα μπορούσε να μιλά για οποιοδήποτε ποσοστό και το 1% δεν μπορεί να αποκλειστεί. Ωστόσο, αυτή την απόφαση δεν θα τη λάβει αυτό το Κοινοβούλιο αλλά το νέο, σύμφωνα με το χρονοδιάγραμμα. Τούτο γίνεται προκειμένου να συμμετάσχουν στη διαδικασία οι προερχόμενοι από τα δέκα νέα κράτη μέλη βουλευτές, καθώς και οι δέκα νέοι Επίτροποι. Όπως είπα νωρίτερα, η έκθεση αυτή δεν σκοπεύει να λάβει αποφάσεις, αλλά να βοηθήσει το νέο Κοινοβούλιο στο έργο του. Με την έκθεση αυτή δίνουμε τη δυνατότητα στο νέο Κοινοβούλιο να λάβει τουλάχιστον υπόψη του, από κοινού με τη νέα Επιτροπή και το Συμβούλιο, τη γνώμη μας.
<SPEAKER ID="238" LANGUAGE="EN" NAME="Roche," AFFILIATION="Συμβούλιο">
<P>
    Κύριε Πρόεδρε, θα ήθελα να ευχαριστήσω τον κ. Wynn και την επιτροπή του για το έργο που επιτέλεσαν. Χαίρομαι για την ευκαιρία που μου δόθηκε να συμμετάσχω στη σημερινή συζήτηση για τις μελλοντικές δημοσιονομικές προοπτικές. Θέλω να πω ότι έλαβα υπόψη μου τις παρατηρήσεις του κ. Wynn.
<P>
Η έκθεση και το έργο που επιτέλεσε το Κοινοβούλιο συμβάλλουν σημαντικά στη διαδικασία σύνταξης συμφωνίας για τη μελλοντική χρηματοδότηση της περιόδου μετά το 2006. Η φύση της συμφωνίας για τον επόμενο χρηματοδοτικό γύρο θα επηρεάσει καθοριστικά το πώς θα εξοπλιστεί η Ένωση για να αντιμετωπίσει τις επερχόμενες προκλήσεις, ακόμη και εκείνες που συνδέονται με την ποιότητα ζωής και τις οικονομικές προοπτικές των πολιτών μας. Όλα τα θεσμικά όργανα της Ένωσης έχουν καθήκον να μεριμνήσουν για την επίτευξη ισορροπημένου και δίκαιου αποτελέσματος που θα στηρίζει τους πολιτικούς μας στόχους με αποδοτικό και αποτελεσματικό –από δημοσιονομικής άποψης τρόπο.
<P>
Η έκθεση Wynn συμβάλλει επομένως σημαντικά στην πρόοδο ενός θέματος στο οποίο θα συμμετάσχουν όλα τα θεσμικά όργανα της Ένωσης. Χαιρετίζω τον εποικοδομητικό τρόπο με τον οποίο το Ευρωπαϊκό Κοινοβούλιο, ως συνήθως, προσέγγισε το θέμα της μελλοντικής χρηματοδότησης. Αν και υπάρχουν διαφορετικές απόψεις για επιμέρους πτυχές του θέματος, εκφράζω την ικανοποίησή μου διότι για πολλούς τομείς επιτεύχθηκε σύμπνοια και αναγνωρίστηκε από όλους η σημασία επικέντρωσης σε θέματα όπως η αειφόρος ανάπτυξη, η άνθιση, η ελευθερία, η ασφάλεια κι η δικαιοσύνη, καθώς και ο ρόλος της ΕΕ σε επίπεδο εξωτερικών σχέσεων.
<SPEAKER ID="239" LANGUAGE="DE" NAME="Schreyer," AFFILIATION="Επιτροπή">
<P>
     Κύριε Πρόεδρε, κύριε Πρόεδρε του Συμβουλίου, κυρίες και κύριοι, εμείς οι πολιτικοί που ασχολούμαστε με τον προϋπολογισμό μπορούμε σήμερα να καταγράψουμε πέντε χρόνια επιτυχημένης συνεργασίας. Ο πρώτος προϋπολογισμός για τον οποίο φέρουμε από κοινού την ευθύνη, εκείνος του 2000, ήταν ταυτόχρονα ο πρώτος που έγινε με βάση τον ισχύοντα δημοσιονομικό προγραμματισμό. Μετά από κοινές εμπειρίες πέντε ετών με το μέσο των δημοσιονομικών προοπτικών, είναι καλό που έχουμε τώρα την ευκαιρία να συζητήσουμε γι’ αυτές τις εμπειρίες σε σχέση με τις επιπτώσεις τους στην επόμενη περίοδο προγραμματισμού.
<P>
Η πείρα μας έδειξε ότι το μέσο του δημοσιονομικού σχεδιασμού απέδειξε την αξία του για τη διασφάλιση μιας κανονικής εξέλιξης των δαπανών και της χρηματοδότησής τους. Ειδικότερα το μέσον της διοργανικής συμφωνίας με τους μηχανισμούς διαβούλευσης και συνεργασίας του πέτυχε τη διασφάλιση μιας αποτελεσματικής διαδικασίας διαβούλευσης και μιας έγκαιρης ολοκλήρωσης. Ταυτόχρονα, διαπιστώσαμε επίσης ότι είναι επιθυμητό ένα μεγαλύτερο μέτρο ευελιξίας, καθώς και ότι το ανώτατο όριο για την εξωτερική πολιτική ήταν απλά πολύ χαμηλό και ότι το ανώτατο όριο για τις διοικητικές δαπάνες μπορεί να οδηγήσει σε προβληματικές εξελίξεις. Οι θετικές επιδράσεις των δημοσιονομικών προοπτικών οφείλονται στο ότι είναι ένα μέσο που δημιουργεί αμοιβαία εμπιστοσύνη μεταξύ των θεσμικών οργάνων και προάγει τους κοινούς συμβιβασμούς. Εδώ συμφωνώ απόλυτα με όσα είπε ο πρόεδρος κ. Wynn.
<P>
Εάν θέλουμε να επιτύχουμε να μπορούν να υιοθετηθούν ήδη το 2006 όλες οι νομικές βάσεις, τότε δεν υπάρχει αρκετός χρόνος για να θεσπιστούν οι νομικές βάσεις από τη νέα Επιτροπή. Φυσικά, όμως, η νέα Επιτροπή θα μπορέσει να επιβάλει τις δικές της προτεραιότητες στη διαδικασία διαβούλευσης.
<P>
Οι κοινοί μας στόχοι είναι φιλόδοξοι: αειφόρος ανάπτυξη, ενίσχυση της ανταγωνιστικότητας μέσω της προαγωγής της επιστήμης, της έρευνας και της παιδείας, δημιουργία ενός ευρωπαϊκού χώρου ελευθερίας, ασφάλειας και δικαιοσύνης για τους πολίτες μας, ανάληψη μεγαλύτερης κοινής ευθύνης στον κόσμο και επιτυχής ενσωμάτωση των νέων κρατών μελών. Το νέο δημοσιονομικό πλαίσιο θα ισχύει για μια ΕΕ με 27 κράτη μέλη.
<P>
Η Επιτροπή προτείνει να χρηματοδοτηθούν όλα αυτά υπό το ισχύον ανώτατο όριο των κοινοτικών ιδίων πόρων. Δεν προτείνουμε αύξηση το ορίου, μολονότι το ισχύον σήμερα όριο έχει παραμείνει σταθερό από το 1999. Προτείνουμε μάλιστα να αφήσουμε κάτω από αυτό το όριο του 1,24% του ΑΕΕ ένα πολύ μεγαλύτερο περιθώριο ευελιξίας από αυτό που είχε προτείνει η προηγούμενη Επιτροπή για τη σημερινή περίοδο προγραμματισμού. Αν συγκρίνουμε με αριθμητικά στοιχεία τον δημοσιονομικό προγραμματισμό που ισχύει σήμερα με την νέα πρόταση της Επιτροπής για τα έτη 2007-2013, θα διαπιστώσουμε ότι για την επόμενη περίοδο προγραμματισμού προτείνουμε ανώτατο όριο ύψους 1,14% του ΑΕΕ κατά μέσο όρο, ενώ σήμερα είναι κοντά στο 1,12%, εάν συνυπολογίσουμε το ΕΤΑ και το Ταμείο Αλληλεγγύης. Αν κάνουμε την σύγκριση εξαιρώντας το ΕΤΑ και το Ταμείο Αλληλεγγύης –όπως γίνεται τώρα– και προσαρμόσουμε τον υπολογισμό σε 25 κράτη μέλη, θα καταλήξουμε στο συμπέρασμα ότι η νέα πρόταση της Επιτροπής για τα επόμενα έτη βρίσκεται, σε σχετικά μεγέθη εκφρασμένα ως ποσοστό επί του ΑΕΕ, λίγο πιο κάτω από την τιμή που ισχύει στην τρέχουσα περίοδο δημοσιονομικού προγραμματισμού.
<P>
Πώς κατορθώσαμε να παραμείνουμε εντός αυτού του ανωτάτου ορίου παρά τους φιλόδοξους στόχους μας; Φυσικά, μόνο επειδή η Επιτροπή προέβη σε ανακατανομές πόρων μεταξύ νέων και παλιών καθηκόντων. Για παράδειγμα, θα μειωθεί το ποσοστό των γεωργικών δαπανών και θα αυξηθεί το ποσοστό των δαπανών για την πρόοδο της αειφόρου ανάπτυξης. Προτείνονται ανακατανομές πόρων μεταξύ παλιών και νέων κρατών μελών. Εάν λάβουμε υπόψη τις προτάσεις της Επιτροπής για την ερχόμενη περίοδο προγραμματισμού μόνο για τα παλιά κράτη μέλη, η πρόταση της Επιτροπής βρίσκεται πολύ χαμηλότερα από το 1,0% του ΑΕΕ, που ζητούν μερικά κράτη μέλη. Αν όμως θέλαμε να θέσουμε ανώτατο όριο 1% για τη διευρυμένη Ένωση των 27 κρατών μελών, θα έπρεπε να εγκαταλείψουμε ολόκληρους τομείς της πολιτικής και τότε ο κατάλογος των στόχων που αποφασίστηκαν και από το Συμβούλιο δεν θα ήταν πλέον πραγματοποιήσιμος.
<P>
Χάρη στην πολύ στενή συνεργασία των θεσμικών οργάνων κατά τα τελευταία χρόνια, έχουμε έναν καλό απολογισμό. Κύριε Wynn, υπήρξατε εξαίρετος ως πρόεδρος της Επιτροπής Προϋπολογισμών και την οδηγήσατε σε επιτυχίες. Είχατε όμως και την τύχη να διαθέτετε πολύ καλά μέλη στην Επιτροπή Προϋπολογισμών, που εργάστηκαν και εργάζονται με πολύ μεγάλο ζήλο –όπως είναι αναγκαίο για τους πολιτικούς που ασχολούνται με τον προϋπολογισμό– με επαγγελματισμό και συνέπεια. Το ίδιο ισχύει για την γραμματεία της επιτροπής.
<SPEAKER ID="240" LANGUAGE="FR" NAME="De Keyser (PSE )," AFFILIATION="συντάκτρια γνωμοδότησης της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής">
<P>
   . – Κύριε Πρόεδρε, με τηλεγραφικό τρόπο: καταρχάς, συγχαρητήρια στον κ. Wynn για την έκθεσή του. Εξ ονόματος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, επιθυμώ να επισημάνω τέσσερα σημεία.
<SPEAKER ID="241" LANGUAGE="NL" NAME="Mulder (ELDR )," AFFILIATION="συντάκτης γνωμοδότησης της Επιτροπής Ελέγχου του Προϋπολογισμού.">
<P>
Το δεύτερο σημείο, το οποίο είναι πολύ σημαντικό για εμάς, αφορά το γεγονός ότι περίπου το 80%-85% των χρημάτων δαπανάται από τα κράτη μέλη. Ένας τρόπος άσκησης επιπλέον ελέγχου επ’ αυτού θα ήταν η δυνατότητα έκδοσης για κάθε κράτος μέλος μιας ετήσιας δήλωσης, στην οποία θα αναφέρεται ότι τα χρήματα δαπανήθηκαν με σωστό τρόπο. Εάν στη συνέχεια αποδειχθεί το αντίθετο, η Επιτροπή θα βρίσκεται από νομική άποψη σε ισχυρότερη θέση για την αντιμετώπιση αυτών των κρατών μελών. Με άλλα λόγια, εθνική δήλωση καλής συμπεριφοράς.
<SPEAKER ID="242" LANGUAGE="DE" NAME="Graefe zu Baringdorf (Verts/ALE )," AFFILIATION="συντάκτης γνωμοδότησης της Επιτροπής Γεωργίας και Ανάπτυξης της Υπαίθρου">
<P>
    Κύριε Πρόεδρε, κυρία Επίτροπε, είπατε ότι ο μεσοπρόθεσμος δημοσιονομικός προγραμματισμός καθορίζει και τις πολιτικές των επομένων ετών, και έτσι είναι. Στον τομέα της γεωργίας, αν δεν πάνε όλα στραβά, θα έχουμε συναπόφαση και έχουμε έναν δημοσιονομικό προγραμματισμό που περιλαμβάνει μια ουσιαστική γεωργική παράμετρο. Θέλουμε να συμμετέχουμε ως Ευρωπαϊκό Κοινοβούλιο, δεν θέλουμε να αποδεχθούμε την ερμηνεία που περιλαμβάνεται στο σχέδιο συντάγματος βάσει της οποίας θα αφήνουμε κυρίως στο Συμβούλιο τις αρμοδιότητες για οικονομικά ζητήματα, και θα παίξουμε εδώ ενεργό ρόλο. Είπατε επίσης ότι μειώνονται οι γεωργικές δαπάνες και αυξάνονται οι δαπάνες για τη βιώσιμη επιχειρηματική δραστηριότητα. Καλά, εάν όμως εξετάσετε τον δεύτερο πυλώνα που αφορά την ανάπτυξη της υπαίθρου, θα δείτε ότι δεν υπάρχει αύξηση εάν λάβουμε υπόψη ότι θα έχουμε προσεχώς 25 ή 27 κράτη μέλη. Εδώ χρειάζονται διορθώσεις, εφόσον μάλιστα οι προτάσεις που ελήφθησαν στον τομέα της γεωργίας δεν προβλέπουν όριο.
<P>
Επιτρέψτε μου να επανέλθω, τελειώνοντας, στη συζήτηση που έγινε για το ΑΕΕ και σε όσα αναφέρθηκαν γι’ αυτό. Δεν θεωρώ ιδιαίτερα εύλογη αυτήν την επιστολή με την πρόταση για περιορισμό στο 1%. Η πρόταση που έκανε τώρα η Επιτροπή είναι μια προσφορά, θα έλεγα, αν και εγώ προσωπικά θα ήθελα εδώ μια πιο ξεκάθαρη γραμμή. Φυσικά, πρέπει εδώ να επιτύχουμε με μια καλύτερη πολιτική να κλείσει κι άλλο το κενό μεταξύ υποχρεώσεων και πληρωμών και φυσικά αυτό αφορά και το Κοινοβούλιο.
<SPEAKER ID="243" LANGUAGE="DE" NAME="Langenhagen (PPE-DE )," AFFILIATION="συντάκτρια γνωμοδότησης της Επιτροπής Αλιείας">
<P>
Επιτρέψτε μου να αναφέρω εν συντομία τα σημαντικότερα θέματα που επεσήμανα ως συντάκτρια της γνωμοδότησης της Επιτροπής Αλιείας και που υπογραμμίστηκαν κατηγορηματικά και ονομαστικά και από την μελλοντική Επίτροπο της Λετονίας, κ. Sandra Kalniete, στην ακρόασή της. Πρώτον, είναι απολύτως απαραίτητη η κατάλληλη χρηματοδότηση της κοινής αλιευτικής πολιτικής στις επόμενες δημοσιονομικές προοπτικές. Δεύτερον, ειδικά οι περιοχές που εξαρτώνται από την αλιεία, οι περισσότερες από τις οποίες έχουν διαρθρωτικές αδυναμίες, χρειάζονται την αλληλεγγύη και την υποστήριξη της Κοινότητας. Τρίτον, χρειαζόμαστε επίσης περισσότερα κοινωνικοοικονομικά μέτρα, τέταρτον, χρειαζόμαστε μεγαλύτερη διαφοροποίηση και πέμπτον, χρειαζόμαστε νέες δραστηριότητες. Είμαι πεπεισμένη ότι η αλιεία έχει ελπίδες στην Ευρώπη, μόνον όμως εφόσον λάβει την ανάλογη χρηματοδότηση. 
<SPEAKER ID="244" LANGUAGE="FI" NAME="Pohjamo (ELDR )," AFFILIATION="συντάκτης γνωμοδότησης της Επιτροπής Περιφερειακής Πολιτικής, Μεταφορών και Τουρισμού">
<P>
   . Κύριε Πρόεδρε, εξ ονόματος της επιτροπής μου, θα ήθελα να ευχαριστήσω την Επιτροπή Προϋπολογισμών και τον κ. Wynn, επειδή έλαβαν σοβαρά υπόψη τις θέσεις της επιτροπής μας σχετικά με το μελλοντικό δημοσιονομικό πλαίσιο. Είναι καίριο η χρηματοδότηση της πολιτικής συνοχής να ανέλθει στο 0,45% του ΑΕγχΠ, και δη εάν λάβουμε υπόψη την πρόκληση της διεύρυνσης. Ακόμη πρέπει να υπάρξουν επαρκή κονδύλια για την ανάπτυξη των ασθενέστερων περιοχών των σημερινών κρατών μελών.
<SPEAKER ID="245" LANGUAGE="FI" NAME="Iivari (PSE )," AFFILIATION="συντάκτρια γνωμοδότησης της Επιτροπής Πολιτισμού, Νεότητας, Παιδείας, Μέσων Ενημέρωσης και Αθλητισμού.">
<SPEAKER ID="246" LANGUAGE="" NAME="Deva (PPE-DE )," AFFILIATION="συντάκτης γνωμοδότησης της Επιτροπής Ανάπτυξης και Συνεργασίας">
<P>
    Κύριε Πρόεδρε, θα ήθελα να συγχαρώ τον κ. Wynn για την εξαιρετική έκθεσή του. Ως συντάκτης γνωμοδότησης της Επιτροπής Ανάπτυξης, θέλω να επισημάνω ότι ο πιο σημαντικός όρος που έχει θέσει η επιτροπή μας σε σχέση με τις δημοσιονομικές προοπτικές, δηλαδή η επίτευξη των αναπτυξιακών στόχων της χιλιετίας –ο σπουδαιότερος εκ των οποίων είναι η μείωση κατά το ήμισυ της φτώχειας μέχρι το 2015– πρέπει να παραμείνει ένας από τους κύριους στόχους του τομέα των εξωτερικών δράσεων.
<SPEAKER ID="247" LANGUAGE="EN" NAME="Elles (PPE-DE )." AFFILIATION="">
<P>
Από τη συζήτηση αυτή αποδεικνύεται για άλλη μία φορά πως τα ευρωπαϊκά θεσμικά όργανα έχουν τη συνήθεια να αρχίζουν συζητήσεις χωρίς να έχουν πρώτα προετοιμάσει πλήρως το έδαφος. Στον λίγο χρόνο που έχω στη διάθεσή μου, θα ήθελα να αναφερθώ στην περίοδο εφαρμογής των δημοσιονομικών προοπτικών. Λίγοι από εμάς ήμασταν βουλευτές σε αυτό το Σώμα τη δεκαετία του 1980, τότε που διεξάγονταν στην αίθουσα αυτή έντονες συζητήσεις για τον προϋπολογισμό οι οποίες δεν επηρεάζονταν υπερβολικά από τα επιβεβλημένα όρια. Αποτέλεσμα των συζητήσεων αυτών ήταν η εφαρμογή δημοσιονομικών προοπτικών μετά το 1988. Από τότε, έχουμε γίνει μάρτυρες πολλών σημαντικών ιστορικών γεγονότων, από τη διάλυση της Σοβιετικής Ένωσης έως την επανένωση της Γερμανίας, και μέχρι την ενσωμάτωση των χωρών της Κεντρικής και Ανατολικής Ευρώπης στην ΕΕ, η οποία θα ολοκληρωθεί σε λίγες ημέρες.
<P>
Κατά τη διάρκεια αυτής της περιόδου παρατηρήσαμε ότι οι δημοσιονομικές προοπτικές, όπως επισημαίνει ο κ. Colom i Naval σε κάποιο έγγραφο εργασίας του, είναι κάπως άκαμπτες και χρειάζονται ορισμένες τροποποιήσεις. Βρισκόμαστε ένα βήμα πριν από τη διεύρυνση της ΕΕ προς την Κεντρική και Ανατολική Ευρώπη. Εκτιμώ ότι η περίοδος αυτή πρέπει να είναι περίοδος περισυλλογής καθώς ετοιμαζόμαστε να δεχθούμε στους κόλπους της ΕΕ νέες χώρες, αν και μάλλον όχι την Κύπρο ενωμένη. Είναι ελαφρώς περίεργο το ότι κάνουμε αυτή τη συζήτηση χωρίς την πλήρη συμμετοχή των εκπροσώπων των χωρών της Κεντρικής και Ανατολικής Ευρώπης, όταν συνειδητοποιούμε ότι η ενσωμάτωση των χωρών αυτών στην ΕΕ δημιουργεί τεράστια προβλήματα και προκλήσεις, τόσο σε επίπεδο λειτουργίας των θεσμικών οργάνων όσο και σε επίπεδο χάραξης πολιτικής.
<P>
Η συζήτηση αυτή αναφέρεται στον μακρινό χρονικό ορίζοντα του 2013, και παρόλο που υπάρχουν συναφή χρήσιμα έγγραφα πολιτικής, δεν τα έχουμε στα χέρια μας. Δίκαια λοιπόν ζητούμε να μας δοθούν τα έγγραφα αυτά ώστε να διαπιστώσουμε ακριβώς σε ποια βάση στηρίχθηκαν οι εκτιμήσεις για τον τρόπο λειτουργίας της Ένωσης των 25 χωρών και για τη βελτίωση της ανταγωνιστικότητάς της και την εκπλήρωση των διεθνών της υποχρεώσεων – τα μέλη του Ευρωπαϊκού Συμβουλίου λαμβάνουν αποφάσεις εξ ονόματός μας, όμως πολύ σπάνια μας δίδουν το αναγκαίο δημοσιονομικό πλαίσιο.
<SPEAKER ID="248" LANGUAGE="ES" NAME="Dührkop Dührkop (PSE )." AFFILIATION="">
<P>
     Κύριε Πρόεδρε, η έκθεση Wynn που συζητάμε είναι μια πρώτη απάντηση στην ανακοίνωση της Επιτροπής σχετικά με τις νέες δημοσιονομικές προοπτικές. Δεν υπάρχει καμία πρόθεση να φτάσουμε σε μια οριστική απάντηση κατά τη διάρκεια αυτής της τελευταίας ολομέλειας. Κατόπιν αυτού, πιστεύω ότι η απάντηση που δόθηκε από την Επιτροπή Προϋπολογισμών είναι υπερβολική φιλόδοξη.
<P>
Τα αξιότιμα μέλη αυτού του Σώματος θα θυμούνται τον Joan Colom. Έλεγε πάντα ότι πίστευε ότι ήταν άδικο ένας πλούσιος Ισπανός να πληρώνει λιγότερους φόρους στην Ευρώπη από έναν γερμανό εργάτη. Αυτό συμβαίνει αυτή τη στιγμή με το τωρινό σύστημα των ιδίων πόρων. Πιστεύουμε επίσης ότι οι φορολογικές αρχές που εφαρμόζονται στις χώρες μας πρέπει να εφαρμόζονται και σε επίπεδο Ένωσης. Θα ήθελα να καταστήσω σαφές ότι και για τους δύο λόγους που αναφέρθηκαν θα ψηφίσουμε ως ισπανική σοσιαλιστική αντιπροσωπεία υπέρ της τροπολογίας που παρουσίασαν οι γάλλοι σοσιαλιστές. 
<SPEAKER ID="249" LANGUAGE="FI" NAME="Virrankoski (ELDR )." AFFILIATION="">
<P>
   – Κύριε Πρόεδρε, καταρχάς θα ήθελα να συγχαρώ τον κ. Wynn για την ισόρροπη έκθεση που εκπόνησε. Παράλληλα να ήθελα να σε ευχαριστήσω, Terence, για την εποικοδομητική σου εργασία ως Προέδρου της Επιτροπής Προϋπολογισμών. Η προσέγγισή σου στην εργασία ήταν φιλική και εποικοδομητική και, ως εκ τούτου, η εργασία της επιτροπής ήταν αρμονική και αποτελεσματική.
<P>
Η πρόταση της Επιτροπής για αναθεώρηση των δημοσιονομικών προοπτικών είναι ένα βήμα προς την ορθή κατεύθυνση. Ο αριθμός των τομέων έχει μειωθεί. Εντούτοις, η κατηγορία 1 καλύπτει χωρίς λόγο μια μεγάλη περιοχή συγκριτικά με τις υπόλοιπες. Συνεπώς, θα ήταν καλή ιδέα, εάν τη διασπούσαμε σε δύο μέρη. Παράλληλα, ερωτήματα εγείρει η χορήγηση κονδυλίων για τη γεωργία και την περιβαλλοντική προστασία υπό την ίδια κατηγορία.
<P>
Η ετέρα σημαντική προτεραιότητα είναι η πολιτική συνοχής. Είναι πλέον καίριας σημασίας να προωθήσουμε τη συνοχή, καθώς πρόκειται να ενωθούμε με νέα κράτη μέλη, των οποίων των ΑΕγχΠ ανέρχεται συνδυαστικά στο 5% μόλις του αντίστοιχου των παλαιών κρατών μελών, μολονότι αντιστοιχούν στο 20% του πληθυσμού. Ένας από τους βασικούς στόχους της ΕΕ είναι η προώθηση της οικονομικής, κοινωνικής και περιφερειακής ισότητας.
<SPEAKER ID="250" LANGUAGE="PT" NAME="Figueiredo (GUE/NGL )." AFFILIATION="">
<P>
   – Κύριε Πρόεδρε, ένα από τα πρώτα ερωτήματα που πρέπει να απευθύνουμε σε αυτήν τη συζήτηση είναι, πρώτον, εάν το χρηματοδοτικό πλαίσιο που προτείνει η Επιτροπή εξαρτάται από το καθήκον παροχής εγγυήσεων για την οικονομική και κοινωνική συνοχή και εγγυήσεων για την αναδιανεμητική φύση του κοινοτικού προϋπολογισμού και των δεσμεύσεων απέναντι στις λιγότερο προηγμένες χώρες μιας Ευρωπαϊκής Ένωσης διευρυμένης σε 27 κράτη μέλη, όπου το κοινοτικό ΑΕγχΠ θα μειωθεί περισσότερο από 12% και, δεύτερον, εάν οι οικονομικές, κοινωνικές και περιφερειακές διαφορές θα αυξηθούν, όπως δηλώνει η τρίτη έκθεση συνοχής.
<P>
Η απάντησή μου είναι όχι – αυτή η προοπτική σαφώς δεν εξαρτάται από αυτό το καθήκον. Αρκεί να κοιτάξουμε το παρελθόν. Οι δημοσιονομικές προοπτικές για τα έτη 1988-1992 και για τα έτη 1993-1999 αύξησαν τα όρια ιδίων πόρων από 1,15% σε 1,27% του κοινοτικού Ακαθάριστου Εγχώριου Προϊόντος. Και στις δύο περιπτώσεις, τα Διαρθρωτικά Ταμεία διπλασιάστηκαν στα πακέτα με την ονομασία “Ντελόρ Ι” και “Ντελόρ ΙΙ”. Η Ατζέντα 2000 διατήρησε το όριο των ιδίων πόρων και των κονδυλίων, όταν ήδη υπήρχε η προοπτική της διεύρυνσης κατά έξι επιπλέον χώρες. Ωστόσο, η σημερινή πρόταση της Επιτροπής διατηρεί τα όρια που έθεσε η Ατζέντα 2000, παρά το γεγονός ότι ο σημερινός γύρος διεύρυνσης περιλαμβάνει δέκα επιπλέον κράτη, συν άλλα δύο, με εισοδήματα μικρότερα από το 40% του κοινοτικού μέσου όρου. Αναφέρομαι στην πίεση που ασκείται και στην έλλειψη αλληλεγγύης που επιδεικνύουν οι κύριοι εισφορείς χρημάτων που έχουν υπογράψει την “Επιστολή των Έξι”, οι οποίοι επιδιώκουν να περιορίσουν τον προϋπολογισμό κατά 1%.
<P>
Παρόλα αυτά, η Επίτροπος Schreyer αναγνωρίζει ότι η πρότασή της, η οποία είναι χαμηλή, είναι δυνατή μόνο λόγω της διαδικασίας δημοσιονομικής εξυγίανσης που πραγματοποιήθηκε στα σημερινά 15 κράτη μέλη: το Σύμφωνο Σταθερότητας και η ανακατανομή των κονδυλίων. Όμως, τι και ποιος θα υποστεί το αποτέλεσμα; Αυτό το πλαίσιο καταδεικνύει τους κινδύνους τόσο για τις χώρες που πρόκειται να ενταχθούν σε λίγο όσο και για τις χώρες συνοχής, όπως η Πορτογαλία, δεδομένου ότι η αξία των Διαρθρωτικών Ταμείων για τα σημερινά κράτη μέλη θα πέσει από 0,31% σε 0,21% του κοινοτικού εισοδήματος.
<SPEAKER ID="251" LANGUAGE="EN" NAME="Hyland (UEN )." AFFILIATION="">
<SPEAKER ID="252" LANGUAGE="" NAME="" AFFILIATION="Αντιπροέδρου">
<SPEAKER ID="253" LANGUAGE="DE" NAME="Böge (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, η παρούσα έκθεση είναι εξαιρετικά ισορροπημένη και αποτελεί μια καλή προεργασία για το νέο Ευρωπαϊκό Κοινοβούλιο, χωρίς να θέλω ή να μπορώ να προεξοφλήσω τις αποφάσεις των νέων μελών. Πολλά από τα ερωτήματα που πρέπει να συζητηθούν ενόψει της δημοσιονομικής πολιτικής των επομένων χρόνων μπορούν να απαντηθούν μόνο από τη διευρυμένη Ευρωπαϊκή Ένωση και φυσικά πρέπει να λάβουμε ανάλογα υπόψη την υλοποίηση και εφαρμογή του συντάγματος. Γι’ αυτό πρέπει να διασαφηνιστεί εδώ και πάλι ότι, από τη μια, η Ένωση φυσικά πρέπει να αποκτήσει τους απαραίτητους πόρους για να επιτύχει τους στόχους της και να εκτελέσει τις πολιτικές της, όπως περιγράφεται στο άρθρο 6 της Συνθήκης της Νίκαιας, από την άλλη όμως σε αυτό συγκαταλέγονται και η δικαιοσύνη ως προς τις συνεισφορές και τις δαπάνες και η διαφάνεια των δημοσιονομικών διαδικασιών.
<P>
Θέλω επίσης να πω εδώ ότι είναι πολύ νωρίς για να μιλήσουμε σήμερα για αριθμούς –1%, 1,24% ή κάτι ενδιάμεσο– γιατί πρέπει αρχικά να συζητήσουμε με ηρεμία για αυτά τα πράγματα επί τη βάσει της συζήτησης για το σύνταγμα. Ως εκ τούτου, η επιστολή των έξι δεν είναι ούτε από άποψη χρονικής στιγμής ούτε από άποψη περιεχομένου κατάλληλη για να βοηθήσει ή να οδηγήσει στον στόχο μας.
<SPEAKER ID="254" LANGUAGE="DE" NAME="Haug (PSE )." AFFILIATION="">
<P>
    Κύριε Πρόεδρε, κυρία Επίτροπε, κυρίες και κύριοι, συμφωνώ με ό,τι είπαν και οι άλλοι συνάδελφοι: είναι απόλυτα σαφές ότι βρισκόμαστε μόλις στην αρχή της συζήτησης για την μελλοντική χρηματοδότηση της Ευρωπαϊκής Ένωσης, αλλά ενδεχομένως και στην απαρχή ιδιαίτερα σκληρών αντιπαραθέσεων. Όπως μόλις είπε ο συνάδελφος Böge, για τον λόγο αυτόν είναι ακόμα πολύ νωρίς για να μιλήσουμε για αριθμούς, ανώτατα όρια και ελάχιστη χρηματοδότηση. Όμως ποια είναι βασικά η γνώμη μας για την καταρχήν προσέγγιση της Επιτροπής;
<P>
Θα αναφέρω πρώτα τι μας φάνηκε θετικό. Η Επιτροπή μας προτείνει να βάλουμε άλλες κατηγορίες στον προϋπολογισμό μας από αυτές που έχουμε συνηθίσει. Επίσης, προτείνει να ομαδοποιηθούν κάπως διαφορετικά οι επιμέρους τομείς της πολιτικής. Προσεχώς θα υπάρχει μια κατηγορία για την αειφόρο ανάπτυξη και μια για τη διατήρηση και διαχείριση των φυσικών πόρων. Έτσι, η Επιτροπή υιοθετεί με μεγάλη προσοχή τις προτεραιότητες που συζήτησε επανειλημμένα το Κοινοβούλιο. Θέλουμε να κάνουμε τον οικονομικό μας χώρο τον πιο ανταγωνιστικό και να διατηρήσουμε έναν κόσμο άξιο για να ζήσουν τα παιδιά και τα εγγόνια μας. Για τους σκοπούς αυτούς θα διατεθούν περίπου τα 4/5 του προϋπολογισμού μας. Θαυμάσια!
<SPEAKER ID="255" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 12.00. 
<SPEAKER ID="256" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0272/2004) του κ. Χατζηδάκη, εξ ονόματος της Επιτροπής Περιφερειακής Πολιτικής Μεταφορών και Τουρισμού, σχετικά με την τρίτη έκθεση για την οικονομική και κοινωνική συνοχή. 
<SPEAKER ID="257" LANGUAGE="" NAME="Χατζηδάκης (PPE-DE )," AFFILIATION="Εισηγητής">
<P>
    Κύριε Πρόεδρε, πρέπει να πω ότι η σημερινή συζήτηση για την τρίτη έκθεση συνοχής, για το τέταρτο κοινοτικό πλαίσιο στήριξης, ουσιαστικά είναι πολύ πιο εύκολη από παλιότερες συζητήσεις που είχαμε κάνει για το ίδιο θέμα στο Ευρωπαϊκό Κοινοβούλιο και νομίζω ότι ένας βασικός λόγος γι’ αυτό είναι η προσωπική συμβολή του Επιτρόπου Barnier σ’ αυτό, με την έννοια ότι ξεκίνησε πολύ νωρίς το διάλογο για τη νέα προγραμματική περίοδο 2007-2013 και μ’ αυτό τον τρόπο πέτυχε να δημιουργηθεί, χάρη και στη βοήθεια του Ευρωπαϊκού Κοινοβουλίου και χάρη στο ότι άκουσε και τις απόψεις του Ευρωπαϊκού Κοινοβουλίου, μια ευρεία συναίνεση για το πολύ δύσκολο αυτό θέμα. Πρέπει λοιπόν να του αποδώσουμε τα εύσημα και να σημειώσουμε ασφαλώς ότι τον βοήθησαν σ’ αυτό και ο παριστάμενος Επίτροπος κ. Fischler και η κ. Διαμαντοπούλου. Πρέπει επίσης να προσθέσω ότι η προσπάθεια αυτή ήταν ακόμα πιο δύσκολη, δεδομένου ότι τώρα έχουμε ενώπιόν μας τη διεύρυνση, έχουμε πολλές νέες χώρες οι οποίες καλύπτονται από τα Διαρθρωτικά Ταμεία και το Ταμείο Συνοχής και θα έπρεπε ουσιαστικά να γίνει ένας επαναπρογραμματισμός εκ βάθρων της περιφερειακής πολιτικής της Ευρωπαϊκής Ένωσης.
<P>
Κάτι άλλο που θέλω να προσθέσω είναι ότι αυτή η πολιτική, ιδίως ενόψει της διεύρυνσης, πρέπει να στηριχθεί ουσιαστικά από πλευράς χρηματοδοτικής και γι’ αυτό το λόγο και το Κοινοβούλιο επαναλαμβάνει για μια ακόμα φορά τη θέση του ότι η χρηματοδότησή της δεν μπορεί να είναι κάτω από το 0,46% του ακαθάριστου εθνικού προϊόντος. Επομένως, συμφωνούμε με την Ευρωπαϊκή Επιτροπή, η οποία έχει υιοθετήσει ούτως ή άλλως σχετικά μ’ αυτό μια πρόταση του Ευρωπαϊκού Κοινοβουλίου. Το Ευρωπαϊκό Κοινοβούλιο χαιρετίζει το γεγονός ότι η μερίδα του λέοντος από πλευράς χρηματοδότησης πηγαίνει στο μέχρι σήμερα γνωστό ως στόχο 1, τον “στόχο σύγκλισης” όπως θα λέγεται από δω και πέρα, και θεωρούμε ότι πρέπει να αντιμετωπισθεί με τρόπο αποτελεσματικό το πρόβλημα που δημιουργείται στις περιοχές που πέφτουν θύματα της στατιστικής. Πρέπει να ενταχθούν στο στόχο 1 και να τύχουν ουσιαστικής χρηματοδοτικής κάλυψης και, επίσης, θεωρούμε ότι οι περιοχές αυτές που πέφτουν θύματα της στατιστικής και εδώ διαφωνούμε με την Ευρωπαϊκή Επιτροπή θα πρέπει από πλευράς κρατικών ενισχύσεων να ενταχθούν στις προβλέψεις του άρθρου 87, παράγραφος 3α, της Συνθήκης.
<P>
Το Ευρωπαϊκό Κοινοβούλιο θεωρεί επίσης, κύριε Πρόεδρε, ότι είναι σωστή η απλοποίηση που γίνεται στην αντιμετώπιση του στόχου 2 και θεωρούμε επίσης σωστό ότι οι πρωτοβουλίες που ξέραμε μέχρι τώρα, Equal, Leader και Urban εντάσσονται στα βασικά προγράμματα της Ευρωπαϊκής Ένωσης και παραμένει ως μόνη κοινοτική πρωτοβουλία, ως καινούργιος στόχος 3 αν θέλετε, η πρωτοβουλία Interreg για τη διασυνοριακή συνεργασία, που θεωρούμε ότι προσθέτει στη συνεργασία και την ανάπτυξη σε ευρωπαϊκό επίπεδο.
<SPEAKER ID="258" LANGUAGE="DE" NAME="Fischler," AFFILIATION="Επιτροπή">
<P>
     Κύριε Πρόεδρε, κυρίες και κύριοι, όπως γνωρίζετε, ο συνάδελφός μου Michel Barnier διορίστηκε Υπουργός Εξωτερικών της Γαλλίας. Ως εκ τούτου, ήταν υποχρεωμένος να εγκαταλείψει την Επιτροπή και μέχρι να διοριστεί ο διάδοχός του, ο Πρόεδρος Πρόντι μου ανέθεσε τους τομείς της διαρθρωτικής και της περιφερειακής πολιτικής. Χαίρομαι επομένως διότι σήμερα η έκθεση Χατζηδάκη μας δίνει το έναυσμα να συζητήσουμε καταρχήν για το μέλλον της ευρωπαϊκής πολιτικής για την οικονομική, κοινωνική και εδαφική συνοχή. Θα ήθελα επίσης να ευχαριστήσω θερμά τον κ. Χατζηδάκη για την ενδιαφέρουσα έκθεσή του.
<P>
Η τρίτη έκθεση για την οικονομική και κοινωνική συνοχή εγκρίθηκε από την Επιτροπή στις 18 Φεβρουαρίου και παρουσιάστηκε την ίδια μέρα εδώ στην Ολομέλεια από τον κ. Barnier. Πρέπει να την δούμε με φόντο την πρόταση για τις δημοσιονομικές προοπτικές που είχαμε υιοθετήσει νωρίτερα τον Φεβρουάριο. Η Επιτροπή ζητεί μια νέα εταιρική σχέση για τη συνοχή. Κοινή μας βούληση πρέπει να είναι να οικοδομήσουμε μια Ευρώπη που δεν θα στηρίζεται μόνο στην κοινή αγορά αλλά θα χαρακτηρίζεται ταυτόχρονα από μεγαλύτερη ανταγωνιστικότητα, καθώς και περισσότερη αλληλεγγύη, μια Ευρώπη που θα έχει περισσότερες δυνατότητες υλοποίησης των στόχων της Λισαβόνας και του Γκαίτεμποργκ, δηλαδή την αειφόρο ανάπτυξη και μια οικονομία βασισμένη στην γνώση.
<P>
Η επικείμενη διεύρυνση την 1η Μαΐου, με την οποία πολλές οικονομικά αδύναμες περιφέρειες θα ενσωματωθούν στην Ευρωπαϊκή Ένωση, καθιστά ακόμα πιο επείγουσα και σημαντική μια ισχυρή ευρωπαϊκή πολιτική οικονομικής, κοινωνικής και εδαφικής συνοχής. Η Επιτροπή κατέβαλε σκληρές προσπάθειες να ικανοποιήσει, στο μέτρο του δυνατού, στο πλαίσιο των προτάσεων για την επόμενη περίοδο δημοσιονομικού προγραμματισμού 2007-2013, τις επιθυμίες των διαφόρων ευρωπαϊκών θεσμικών οργάνων και των αρχών της περιφερειακής και τοπικής αυτοδιοίκησης. Ως εκ τούτου, η έκθεση δεν εκφράζει μόνο τις απόψεις ενός μεμονωμένου Επιτρόπου αλλά είναι αποτέλεσμα διεξοδικής και ευρείας συζήτησης, στην οποία συνεισέφερε σημαντικά και το Ευρωπαϊκό Κοινοβούλιο. Στο σημείο αυτό αναφέρομαι ιδιαίτερα στις δύο σημαντικές εκθέσεις των κ.κ. Μαστοράκη και Pomés Ruiz που εγκρίνατε τον Σεπτέμβριο του 2003 και στις οποίες αναφέρεται συγκεκριμένα και ο κ. Χατζηδάκης στην έκθεσή του.
<P>
Τι προτείναμε συγκεκριμένα; Πρώτον, έναν στόχο σύγκλισης για εκείνες τις περιφέρειες που το κατά κεφαλήν ΑΕγχΠ τους είναι μικρότερο του 75% του κοινοτικού μέσου όρου. Δεύτερον, θα ληφθεί υπόψη η ιδιαίτερη κατάσταση των περιφερειών που πλήττονται από την επονομαζόμενη στατιστική επίπτωση αποκλειστικά και μόνο εξαιτίας της διεύρυνσης. Τρίτον, στις δύο παραπάνω δράσεις θα ενσωματωθεί και το ταμείο συνοχής. Τέταρτον, θα καθιερωθεί ένας νέος στόχος για τη βελτίωση της περιφερειακής ανταγωνιστικότητας και της απασχόλησης. Πέμπτον και τελευταίο, θα αναμορφωθούν τα μέτρα για την ενίσχυση της συνεργασίας μεταξύ των περιφερειών επί τη βάσει των εμπειριών μας με το πρόγραμμα Interreg.
<P>
Εδώ γενικά δεν μπορώ παρά να συμφωνήσω με τον εισηγητή που ζητάει ριζική απλούστευση της διαχείρισης του ταμείου συνοχής. Και εμείς κάναμε ήδη συγκεκριμένες προτάσεις γι’ αυτό, στις οποίες θα δώσουμε τον Ιούλιο νομική μορφή. Αυτό ισχύει για όλους τους τομείς και όχι μόνο για τον τομέα αρμοδιοτήτων του κ. Barnier. Για παράδειγμα, θέλουμε μια περικοπή και για τον τομέα της δικής μου αρμοδιότητας, δηλαδή την ανάπτυξη της υπαίθρου.
<P>
Θα προσπαθήσουμε, πρώτον, να επιβάλουμε την δημιουργία ενός και μόνο ταμείου για την ανάπτυξη της υπαίθρου, στο οποίο θα συγκεντρωθούν οι διάφοροι σημερινοί πόροι. Δεύτερον, θα υπάρχει ένας και μόνο κανονισμός, που θα περιλαμβάνει όλα τα μέτρα για την ανάπτυξη της υπαίθρου και τρίτον, θα δοθεί στις δημοσιονομικές προοπτικές για την ανάπτυξη της υπαίθρου η ανάλογη προτεραιότητα. Παρόμοια ισχύουν για τον τομέα της αρμοδιότητας της πρώην συναδέλφου Διαμαντοπούλου και του τομέα για τον οποίο ήταν υπεύθυνος ο κ. Barnier.
<P>
Συμφωνώ επίσης με την άποψη του κ. Χατζηδάκη ότι το 0,41% του ΑΕγχΠ της κοινότητας –εάν συμπεριλάβουμε τους πόρους για την ανάπτυξη της υπαίθρου γίνεται 0,45%– πρέπει μάλλον να θεωρηθεί το ελάχιστο για μια αποτελεσματική πολιτική συνοχής. Η έκθεση Χατζηδάκη περιλαμβάνει και ορισμένες ανησυχίες και φόβους που αφορούν, για παράδειγμα, το δύσκολο θέμα του ορισμού της πολιτικής συνοχής και το καθεστώς των κρατικών ενισχύσεων με περιφερειακή στοχοθεσία, το οποίο ήδη έθιξε ο εισηγητής. Ενδιαφέρομαι επίσης προσωπικά για το θέμα της συμβολής της ανάπτυξης της υπαίθρου σε μια εξισορροπητική περιφερειακή πολιτική και μπορώ να σας διαβεβαιώσω εδώ και τώρα ότι θα εξακολουθήσουμε να επικεντρωνόμαστε στο σύνολο των αναγκαίων μέτρων και ότι, όπως είπαμε, εργαζόμαστε για να μπορέσουμε να υποβάλουμε στο Κοινοβούλιο συγκεκριμένες προτάσεις κανονισμού μέσα στον Ιούλιο. 
<SPEAKER ID="259" LANGUAGE="" NAME="Ζορμπά (PSE )," AFFILIATION="Εισηγήτρια της γνωμοδότησης της Επιτροπής Βιομηχανίας, Εξωτερικού Εμπορίου, Έρευνας και Ενέργειας">
<SPEAKER ID="260" LANGUAGE="EN" NAME="Attwooll (ELDR )," AFFILIATION="συντάκτρια γνωμοδότησης της Επιτροπής Απασχόλησης και ΚοινωνικώνΥποθέσεων">
<P>
Τρίτον, η μη συνέχιση του προγράμματος Equal ενδέχεται να οδηγήσει σε μείωση της κεκτημένης ταχύτητας. Επιθυμούμε συνεπώς την ενσωμάτωση του κριτηρίου της ισότητας των φύλων σε όλα τα επίπεδα προγραμματισμού. Ομοίως, ελπίζουμε να υπάρχουν διαρκώς διαθέσιμα καινοτόμα μέτρα όπως συμβαίνει επί του παρόντος δυνάμει του άρθρου 6.
<SPEAKER ID="261" LANGUAGE="DE" NAME="Schierhuber (PPE-DE )," AFFILIATION="συντάκτρια γνωμοδότησης της Επιτροπής Γεωργίας και Ανάπτυξης της Υπαίθρου">
<SPEAKER ID="262" LANGUAGE="FR" NAME="Gillig (PSE )," AFFILIATION="συντάκτρια γνωμοδότησης της Επιτροπής Δικαιωμάτων των Γυναικών και Ίσων Ευκαιριών">
<SPEAKER ID="263" LANGUAGE="ES" NAME="Pomés Ruiz (PPE-DE )." AFFILIATION="">
<P>
    Κύριε Πρόεδρε, θα ήθελα να ξεκινήσω ευχαριστώντας τον πρώην Επίτροπο Barnier για το σχόλιό του σχετικά με το πόσο καλά συνεργάστηκε μαζί του η Επιτροπή Περιφερειακής Πολιτικής, Μεταφορών και Τουρισμού. Συγκεντρώσαμε τις προσπάθειές μας για να υπερασπιστούμε τις αρχές της Ευρωπαϊκής Ένωσης σχετικά με την περιφερειακή πολιτική και την εδαφική συνοχή. Θα ήθελα να ευχαριστήσω τον κ. Barnier που ανέφερε το όνομά μου, και του εύχομαι κάθε επιτυχία στο τιμόνι του γαλλικού Υπουργείου Εξωτερικών. Θα ήθελα επίσης να ευχαριστήσω τον πρώην Πρόεδρο της Επιτροπής Περιφερειακής Πολιτικής, Μεταφορών και Τουρισμού, κ. Χατζηδάκη. Η εξαιρετική του θητεία ως Πρόεδρος κορυφώνεται με την έκθεση που παρουσιάζει σήμερα σχετικά με την οικονομική, κοινωνική και εδαφική συνοχή στην Ευρώπη. Πιστεύω ότι είναι ενδεδειγμένο να του θυμίσω τα βασικά στοιχεία της συνοχής. Η συνοχή είναι μια πολύ παλιά αρχή. Μπορεί να βρεθεί στις Συνθήκες. Σήμερα, αναφερόμαστε στην εδαφική συνοχή όπως και στην οικονομική και κοινωνική συνοχή.
<P>
Η εδαφική συνοχή ήταν πάντα αντικείμενο συζητήσεων. Έχουν γίνει πολλές συζητήσεις για περιοχές με μόνιμα διαρθρωτικά προβλήματα που τις δυσκολεύουν να ανταγωνιστούν σε αυτή την αγορά. Έχει λεχθεί ότι οι εν λόγω περιοχές θα πρέπει να λαμβάνουν βοήθεια και αλληλεγγύη από τις υπόλοιπες, ανεξάρτητα από το επίπεδο του ΑΕγχΠ. Αυτό ισχύει για τη γεωργική πολιτική, όπως γνωρίζει πολύ καλά ο Επίτροπος Fischler. Όταν βοηθάμε τη γεωργία δεν ρωτάμε αν ένας συγκεκριμένος αγρότης είναι πλούσιος ή φτωχός. Απλά βοηθάμε τη γεωργία. Θέλουμε όλος ο τομέας να είναι ανταγωνιστικός.
<P>
Για όλους αυτούς τους λόγους, θα ήταν ενδεδειγμένο να κάνουμε μια έκκληση στη νέα Ευρώπη που δημιουργείται με την προσχώρηση δέκα νέων κρατών μελών. Πρέπει να έχουμε υπόψη ότι η συνεισφορά μας στη γενική συνοχή πρέπει να παραμείνει στο 0,46% του ΑΕγχΠ. Το Κοινοβούλιο και η Επιτροπή έχουν καταλήξει σε συμφωνία σχετικά με αυτό. Είναι επιτακτικό να κάνει το ίδιο και το Συμβούλιο.
<P>
Μια σειρά πρωτοβουλιών ήταν πολύ επιτυχημένες. Αναφέρομαι σε προγράμματα όπως το Equal, το Leader, το Urban, το Interreg και ιδιαίτερα το Ταμείο Συνοχής. Μέχρι σήμερα, τέσσερις χώρες έχουν επωφεληθεί από το τελευταίο: η Ισπανία, η Πορτογαλία, η Ελλάδα και η Ιρλανδία. Αυτές οι τέσσερις χώρες έχουν αποδείξει ότι όταν αναπτύσσονται, αναπτύσσεται και όλη η Ευρωπαϊκή Ένωση. Είναι βασικό να έχουμε υπόψη ότι η επιπλέον προσπάθεια που απαιτείται για να δεχτούμε τα δέκα νέα κράτη μέλη δεν θα πρέπει να βαρύνει αποκλειστικά τις τέσσερις χώρες που έχουν επωφεληθεί από το Ταμείο Συνοχής μέχρι στιγμής. Απαιτείται αλληλεγγύη. Πρέπει να εργαστούμε όλοι μαζί για να υποστηρίξουμε τους νεοφερμένους. 
<SPEAKER ID="264" LANGUAGE="ES" NAME="Izquierdo Collado (PSE )." AFFILIATION="">
<P>
    Κύριε Πρόεδρε, τρέφω μεγάλη εκτίμηση για τον κ. Barnier, όπως και όλη η Ομάδα μου. Εκτιμάμε ιδιαίτερα το έργο του. Θα ήθελα να καταγραφεί αυτό. Επομένως συμμερίζομαι και επίσημα τις δηλώσεις που έκαναν προηγούμενοι ομιλητές.
<P>
Ουσιαστικά, συμφωνούμε με τη βασική προσέγγιση που σχεδίασε η Επιτροπή μετά την πρόταση του κ. Barnier. Συμφωνούμε με το ελάχιστο 0,45% για τους τρεις στόχους. Συμφωνούμε με την ενσωμάτωση της Λισαβόνας-Γκέτεμποργκ και της απασχόλησης στη συνοχή. Συμφωνούμε επίσης με την πρόταση του 1,24% του Σώματος των Επιτρόπων.
<P>
Ο εισηγητής εκπροσωπεί την Επιτροπή Περιφερειακής Πολιτικής, Μεταφορών και Τουρισμού. Είναι λυπηρό το γεγονός ότι δεν είναι διατεθειμένος να υπερασπίσει το 1,24% που πρότεινε η Επιτροπή. Η πρότασή μας είναι, επομένως, χαμηλότερη από την πρόταση που έκανε το Σώμα των Επιτρόπων. Πιστεύω ότι αυτό είναι πολύ απογοητευτικό. Απλά δεν μπορώ να καταλάβω γιατί συμβαίνει αυτό, όταν παρουσιάσαμε τόσες πολλές τροπολογίες σχετικά με το θέμα.
<P>
Υπάρχει συμφωνία επί της αρχής με την πρόταση της Επιτροπής. Θα ήθελα να επισημάνω δύο βασικά ζητήματα. Το πρώτο αφορά τις εξόχως απόκεντρες περιφέρειες. Είναι σημαντικό να προσπαθήσουμε να διασφαλίσουμε ότι αυτές οι περιοχές θα διατηρήσουν σημαντική βοήθεια, ανεξάρτητα από το κατά κεφαλήν εισόδημά τους. 75% στην ηπειρωτική Ευρώπη δεν σημαίνει το ίδιο με 75% σε μια απόσταση 3 000 χλμ. από την ενδοχώρα.
<P>
Τέλος, θα ήθελα να τονίσω πόσο σημαντικό είναι για το Κοινοβούλιο να υπερασπίζεται δίκαια κριτήρια. Μια χαρακτηριστική περίπτωση είναι η ανάγκη να διασφαλιστεί ότι η στατιστική επίπτωση δεν θα έχει αρνητικό αντίκτυπο σε οποιονδήποτε οργανισμό λαμβάνει ευρωπαϊκά κεφάλαια. Το έχουμε υποστηρίξει επίμονα αυτό. Πράγματι το Σώμα των Επιτρόπων έκανε μια πρόταση σύμφωνη με αυτή την προσέγγιση για τις περιφέρειες. Το Κοινοβούλιο δεν έχει αντιρρήσεις. Οποιοσδήποτε υποστηρίζει το αντίθετο ψεύδεται και στέλνει το μήνυμα ότι η στατιστική επίπτωση δεν μπορεί να επηρεάσει ούτε τα κράτη μέλη που μειώνουν το Ταμείο Συνοχής. Γνωρίζω μια χώρα που βρίσκεται στο 83% του μέσου εισοδήματος. Αυτό πρόκειται να αλλάξει σε 92% λόγω της στατιστικής επίπτωσης. Το όριο είναι 90%.
<SPEAKER ID="265" LANGUAGE="FI" NAME="Pohjamo (ELDR )." AFFILIATION="">
<P>
Ικανοποίηση μου προκαλεί η πρόοδος που σημειώνεται όσον αφορά την απλούστευση της διαχείρισης. Ας εναποθέσουμε στα κράτη μέλη την ευθύνη της αποτελεσματικής λειτουργίας. Είναι ιδιαίτερα σημαντικό να διατηρήσουμε τις ορθές πρακτικές που αποκομίσαμε από τις κοινοτικές πρωτοβουλίες Leader, URBAN και EQUAL. Προκειμένου να δικαιολογήσουμε το έργο της ΕΕ, πρέπει να προβούμε επειγόντως σε ένα είδος περιφερειακής προσέγγισης των θεμάτων, καθώς και να προσπαθήσουμε να κατανοήσουμε τη νοοτροπία του χρήστη. 
<SPEAKER ID="266" LANGUAGE="DE" NAME="Schroedter (Verts/ALE )." AFFILIATION="">
<SPEAKER ID="267" LANGUAGE="FR" NAME="Sudre (PPE-DE )." AFFILIATION="">
<P>
   – Κύριε Πρόεδρε, κύριε Επίτροπε, κυρίες και κύριοι, η υπό συζήτηση τρίτη έκθεση σχετικά με την οικονομική και κοινωνική συνοχή αποτελεί αδιαμφισβήτητα την ολοκλήρωση της συμβολής του κ. Barnier κατά τη λήξη της θητείας του ως μέλους της Επιτροπής. Δικαιολογημένα μπορούμε να υποστηρίξουμε ότι, χάρη στην επιμονή του και στην εξαιρετική του πειθώ, δεν επικράτησε τελικά η λογική η οποία συνίσταται απλώς στην επανεθνικοποίηση μιας πολιτικής ελεημοσύνης, η οποία προορίζεται αποκλειστικά για τους πιο φτωχούς. Αναγνωρίζοντας ασφαλώς την ανάγκη να δοθεί προτεραιότητα στις λιγότερο ανεπτυγμένες περιφέρειες, αυτή η έκθεση προόδου και η έκθεση του κ. Χατζηδάκη συμφωνούν σε μεγάλο βαθμό ότι, δυνητικά, όλες οι περιφέρειες της ΕΕ χρειάζονται τη σύγκλιση, την ανταγωνιστικότητα και τη συνεργασία.
<P>
Μια πολιτική για την επίτευξη της οικονομικής, κοινωνικής, και περιφερειακής συνοχής έως το 2013, όπως προβλέπεται στο άρθρο 3 του σχεδίου συντάγματος, μοιάζει, ως εκ τούτου, εφικτή. Η πολιτική αυτή συνάδει προς την αντίληψη σύμφωνα με την οποία, στο πλαίσιο της ΕΕ, τα παλαιά και τα νέα κράτη μέλη συμμετέχουν ισότιμα σε ένα κοινό σχέδιο. Ακόμη και εντός της σημερινής Ένωσης των 15 μελών, εξακολουθούν να υπάρχουν περιφέρειες οι οποίες χρήζουν ενίσχυσης από τα διαρθρωτικά ταμεία και προς τις οποίες εξακολουθεί να είναι αναγκαία η επίδειξη αυτού του είδους της αλληλεγγύης.
<P>
Θεωρώ ενθαρρυντική τη χρησιμοποίηση των διαρθρωτικών ταμείων για τα υπερπόντια διαμερίσματα της Γαλλίας έως το 2013, αλλά αναμένω ακόμη την επικείμενη έκθεση της Επιτροπής σχετικά με την εφαρμογή του άρθρου 299, παράγραφος 2, η οποία θα προσφέρει περισσότερες λεπτομέρειες όσον αφορά τα συγκεκριμένα ταμεία και το σχέδιο δράσης για την Ευρύτερη Γειτνίαση, από τα οποία αναμένεται να ωφεληθούν οι άκρως απομακρυσμένες περιφέρειες.
<SPEAKER ID="268" LANGUAGE="EN" NAME="McCarthy (PSE )." AFFILIATION="">
<P>
    Κύριε Πρόεδρε, από το 2000 έως το 2006, το κράτος μέλος από το οποίο προέρχομαι, το Ηνωμένο Βασίλειο, πρόκειται να λάβει πάνω από 9 δισεκατομμύρια ευρώ σε μορφή άμεσης κοινοτικής στήριξης μέσω των διαρθρωτικών ταμείων, εκτός από την αντίστοιχη χρηματοδότηση και στήριξη εκ μέρους του ιδιωτικό τομέα. Κανείς δεν μπορεί να αμφισβητήσει τα οφέλη που έχουν τα κονδύλια αυτά για τις φτωχές κοινότητες των βιομηχανικών, αστικών και αγροτικών περιοχών. Η έκθεση Χατζηδάκη και οι προτάσεις της Επιτροπής διαψεύδουν όσους υποστηρίζουν πως η διεύρυνση δεν ωφελεί το Ηνωμένο Βασίλειο. Επιθυμώ να συγχαρώ την Επιτροπή για τις προτάσεις που υπέβαλε, οι οποίες, στο πλαίσιο της αλληλεγγύης, προβλέπουν χρηματοδότηση για τις περιφέρειες των 15 κρατών μελών της ΕΕ –συμπεριλαμβανομένου του Ηνωμένου Βασιλείου που έχουν ακόμη ανάγκη.
<P>
Χαιρετίζουμε τις προτάσεις για τη στήριξη της περιφερειακής ανταγωνιστικότητας των πρώην περιφερειών του Στόχου 2 και αναμένουμε περισσότερες λεπτομέρειες σχετικά με τον τρόπο διάθεσης της εν λόγω βοήθειας και για τους δείκτες που θα χρησιμοποιηθούν για τον προσδιορισμό αυτών των περιφερειών.
<SPEAKER ID="269" LANGUAGE="PT" NAME="Nogueira Román (Verts/ALE )." AFFILIATION="">
<P>
Πράγματι, μετά τη διεύρυνση και εάν εξακολουθήσουν να ισχύουν οι δημοσιονομικές προοπτικές που επέβαλε το Συμβούλιο για την περίοδο μετά το 2006, ακόμα και αν εφαρμοστούν οι δημοσιονομικές προοπτικές που κατέθεσε η Επιτροπή, τα κονδύλια που θα εγγραφούν στον προϋπολογισμό κατά κεφαλή για την εκπαιδευτική πολιτική στις επικράτειες του στόχου 1 θα είναι μόνο το 50% των κονδυλίων που ίσχυαν στην Ένωση των δεκαπέντε. Υπενθυμίζω ότι, με τη διεύρυνση με δέκα νέα κράτη, ο πληθυσμός που ζει σε επικράτειες με κατά κεφαλήν εισόδημα λιγότερο του ·% του κοινοτικού μέσου όρου θα αυξηθεί από 73 εκατομμύρια που είναι σήμερα, ή 19%, σε 153 εκατομμύρια ανθρώπους, ή 32%, της Ένωσης των είκοσι επτά κρατών μελών.
<P>
Αυτός ο γύρος διεύρυνσης θα αυξήσει τον πληθυσμό κατά 28%, ενώ το ΑΕγχΠ θα αυξηθεί μόνο κατά 6%. Για όσους πιστεύουν στην ανάγκη μιας Κοινωνικής Ευρώπης, και για εμένα, ως κάτοικο της Γαλικίας, κάτι τέτοιο είναι εντελώς απαράδεκτο – κυρίως διότι το εισόδημα στις χώρες της διεύρυνσης αντιστοιχεί μόνο στο 40% του μέσου όρου του εισοδήματος ανά κάτοικο των Δεκαπέντε και διότι εξακολουθεί να υπάρχει στα σημερινά κράτη μέλη η σαφής ανάγκη για διατήρηση των Διαρθρωτικών Ταμείων στα επίπεδα του περασμένου έτους. 
<SPEAKER ID="270" LANGUAGE="DE" NAME="Berend (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, στην τρίτη έκθεση για την οικονομική και κοινωνική συνοχή χαράσσεται ο σωστός δρόμος προς μια μεταρρυθμισμένη ευρωπαϊκή πολιτική συνοχής με νέα δομή και στοχοθετημένες παρεμβάσεις. Το γεγονός ότι διατέθηκε το 78% των πόρων για τις λιγότερο αναπτυγμένες περιοχές με στόχο την μείωση των διαφορών και την βελτίωση του ανταγωνισμού δείχνει πως ακολουθούμε την σωστή κατεύθυνση πηγαίνοντας από τη διάσπαρτη προς τη στοχοθετημένη χρησιμοποίηση των ενισχύσεων.
<P>
Επίσης, είναι σωστή η ίση μεταχείριση των περιφερειών που υφίστανται τις στατιστικές επιπτώσεις στο πλαίσιο του νέου στόχου σύγκλισης. Εμείς επικροτούμε ειδικά αυτήν την πρόταση με την επιφύλαξη ότι θα διασφαλιστούν και τα απαραίτητα κονδύλια, όπως ορίζεται στο πλαίσιο της ανακοίνωσης της Επιτροπής για το διάστημα μετά το 2006. Για να έχουμε μια δίκαιη αντιμετώπιση των περιοχών που πλήττονται από την στατιστική επίπτωση σε σύγκριση με τις παραδοσιακές περιοχές του στόχου 1, δεν πρέπει να μειωθούν περαιτέρω οι πιστώσεις και η στήριξη.
<P>
Ως εκ τούτου, υπενθυμίζω εδώ ξανά την απόφαση που έλαβε το Κοινοβούλιο επί τη βάσει της έκθεσης Μαστοράκη τον Σεπτέμβριο του περασμένου χρόνου. Το ψήφισμα όχι μόνο τόνιζε την ανάγκη να δοθεί ιδιαίτερη προσοχή στο επίπεδο στήριξης των περιοχών που πλήττονται από τη στατιστική επίπτωση, αλλά τόνιζε επίσης ότι η Επιτροπή πρέπει να επικεντρωθεί με την ίδια προσοχή και στη διαχείριση των ενισχύσεων. Το Κοινοβούλιο είχε ταχθεί με μεγάλη πλειοψηφία υπέρ της ενίσχυσης σύμφωνα με το άρθρο 87 παράγραφος 3α της Συνθήκης ΕΚ και αυτό πρέπει να ληφθεί υπόψη. Επομένως περιμένουμε από τη Γενική Διεύθυνση Ανταγωνισμού να υποβάλει πριν ακόμα από την παρουσίαση των σχεδίων του κανονισμού για τα διαρθρωτικά ταμεία την πρότασή της για τις κατευθυντήριες γραμμές που αφορούν τις ενισχύσεις με περιφερειακή στοχοθεσία λαμβάνοντας υπόψη αυτήν την απόφαση του Κοινοβουλίου. Διότι πρέπει να προσέξουμε να μην ληφθούν μονόπλευρα μέτρα ενίσχυσης και στήριξης μόνο στις υπό ένταξη χώρες, γιατί αυτό σε τελευταία ανάλυση θα αποτελούσε επιδότηση ενός φορολογικού ντάμπιγκ στις εν λόγω χώρες, πράγμα που θα οδηγούσε απλά στη μετατόπιση της παραγωγής από τα δυτικά προς τα ανατολικά, στα νέα κράτη μέλη, και σε απώλεια θέσεων εργασίας στα μέχρι τώρα κράτη μέλη. Ωστόσο, δεν θα ήταν αποδεκτή η διάθεση ευρωπαϊκών πόρων εάν μια μονόπλευρη ρύθμιση για τις ενισχύσεις είχε ως μόνο αποτέλεσμα την απλή μετάθεση των υφισταμένων θέσεων εργασίας. 
<SPEAKER ID="271" LANGUAGE="DE" NAME="Duin (PSE )." AFFILIATION="">
<P>
    Κύριε Πρόεδρε, κύριε Επίτροπε, πιστεύω ότι οι πολίτες έχουν σοβαρό λόγο να περιμένουν με χαρά τη διεύρυνση. Οπωσδήποτε όμως έχουν και ορισμένες ανησυχίες, τις οποίες πρέπει να πάρουμε στα σοβαρά και ενδεχομένως να διαλύσουμε. Η περιφερειακή πολιτική είναι ένα σημαντικό μέσον για να το επιτύχουμε. Μπορεί και πρέπει να βοηθήσει να αποφύγουμε ή να άρουμε ανισότητες, αδικίες και ανωμαλίες εντός της ΕΕ, δεν πρέπει όμως να ευνοεί ή και να προξενεί νέες αδικίες. Για τον λόγο αυτόν, πρεσβεύουμε –όπως μόλις εξήγησε ο κ. Berend– ότι η ευρωπαϊκή περιφερειακή πολιτική δεν πρέπει να ευνοεί τις απλές μετεγκαταστάσεις επιχειρήσεων. Οι πολίτες δεν θα καταλάβουν, ούτε θα υποστηρίξουν μια Ευρώπη που επιβραβεύει τις επιχειρήσεις που καταργούν τις θέσεις εργασίας τους σε μια περιφέρεια και στη συνέχεια δημιουργούν κάπου αλλού τον ίδιο αριθμό θέσεων εργασίας επειδή εμείς επιδοτούμε αυτήν την μεταφορά.
<SPEAKER ID="272" LANGUAGE="ES" NAME="Ferrández Lezaun (Verts/ALE )." AFFILIATION="">
<P>
     Σας ευχαριστώ, κύριε Πρόεδρε. Θα ήθελα να σας συγχαρώ για άλλη μία φορά για την έκθεσή σας, κύριε Χατζηδάκη. Πρέπει να γνωρίζετε ότι είμαστε 99% σύμφωνοι μαζί σας. Ιδιαίτερα, πρέπει να σας ευχαριστήσω που κρατήσατε τον λόγο σας και διασφαλίζετε ότι η γήρανση του πληθυσμού θα ληφθεί υπόψη με κάποιο τρόπο σε σχέση με την ανάπτυξη των ταμείων. Δεν έχει προσδιοριστεί ακόμη πώς θα επιτευχθεί αυτό. Βλέπω ότι ο κ. Pomes Ruiz είναι δίπλα σας. Αυτό το θέμα αναφέρεται και στη δική του έκθεση επίσης. Φαίνεται, επομένως, ότι έχετε και οι δυο απόλυτη επίγνωση τι συνεπάγονται η γήρανση και η χαμηλή πυκνότητα του πληθυσμού.
<P>
Κυρίες και κύριοι, δεν μπορεί να υπάρξει συνοχή χωρίς ανάπτυξη. Δεν μπορεί να υπάρξει ανάπτυξη χωρίς παραγωγικό πληθυσμό. Δεν μπορεί να υπάρξει παραγωγικός πληθυσμός αν υπάρχει χαμηλή πληθυσμιακή πυκνότητα και γήρανση. Η γήρανση δεν είναι ένα εδαφικό πρόβλημα. Είναι ένα οριζόντιο πρόβλημα που επηρεάζει όλες τις περιοχές της Ευρώπης. Επηρεάζει όλα τα κράτη μέλη επίσης, και θα γίνει ακόμη πιο σημαντικό τα επόμενα χρόνια. Είναι ένας κύριος παράγοντας που συμβάλλει στην έλλειψη ανάπτυξης σε περιοχές όπου υπάρχει γήρανση του πληθυσμού. Επομένως καλώ την Ομάδα του Κόμματος των Ευρωπαίων Σοσιαλιστών να αποσύρουν την τροπολογία 8, καθώς αυτή η τροπολογία θα καθιστούσε δύσκολο να συμπεριληφθεί η γήρανση του πληθυσμού ως αρνητικός παράγοντας όσον αφορά την ανάπτυξη. 
<SPEAKER ID="273" LANGUAGE="" NAME="Μαστοράκης (PSE )." AFFILIATION="">
<P>
    Κύριε Πρόεδρε, ιδιαίτερα ως τέως δήμαρχος περιφερειακής νησιωτικής πόλης, θέλω από τη θέση αυτή να ευχαριστήσω και εγώ τον απελθόντα Επίτροπο κ. Barnier για τις προσπάθειές του στην υπηρεσία της ιδέας της κοινωνικής και οικονομικής συνοχής της Ευρώπης των Περιφερειών. Ευχαριστώ, βέβαια, και το συνάδελφο και συντοπίτη μου εισηγητή της συζητούμενης έκθεσης Κωστή Χατζηδάκη για τη δουλειά του, που δεν έγινε φανερή, όπως όλοι ξέρουμε, μόνο σ’ αυτή την έκθεση.
<SPEAKER ID="274" LANGUAGE="SV" NAME="Hedkvist Petersen (PSE )." AFFILIATION="">
<P>
Τρίτον, οι αραιοκατοικημένες και άκρως απομακρυσμένες περιφέρειες στον βορρά της Σουηδίας και της Φινλανδίας χάνουν το καθεστώς του στόχου 1 σύμφωνα με την πρόταση, και αυτό πρέπει να τεθεί υπό αμφισβήτηση, καθώς τα γεωγραφικά μειονεκτήματά τους υπάρχουν ανεξάρτητα από την κατάσταση στην υπόλοιπη Ευρώπη. Πρέπει να εξασφαλίσουμε ότι αυτά τα μέρη της Ευρώπης θα λάβουν την ενίσχυση που χρειάζονται.
<SPEAKER ID="275" LANGUAGE="FR" NAME="Guy-Quint (PSE )." AFFILIATION="">
<P>
Είναι άκρως σημαντικό το μελλοντικό ανώτατο όριο δαπανών να καταστήσει δυνατή την ενίσχυση αυτής της πολιτικής μετά τη διεύρυνση. Υπάρχει τεράστια διαφορά μεταξύ των προτάσεων της Επιτροπής για 1,24% του ακαθαρίστου εγχωρίου εισοδήματος και του 1% που προτείνουν έξι χώρες, οπότε η περιφερειακή πολιτική κινδυνεύει να μετατραπεί σε αντικείμενο εκμετάλλευσης στο πλαίσιο πολιτικών ισορροπιών στην Ευρώπη.
<P>
Δεν λησμονούμε τη σταθερότητα που επέδειξε ο Επίτροπος κ. Barnier, ο οποίος αντιτάχθηκε σθεναρά στις έξι χώρες οι οποίες επιθυμούν τη μείωση του ευρωπαϊκού προϋπολογισμού. Τώρα που ο κ. Barnier αναλαμβάνει εκ νέου υπουργικά καθήκοντα, ευελπιστώ ότι θα συνεχίσει να επιδεικνύει και στο πλαίσιο του Συμβουλίου τη σταθερότητα που επέδειξε ως μέλος της Επιτροπής και θα κατορθώσει να πείσει όλους τους συναδέλφους του να αλλάξουν στάση έναντι της πρότασης της Επιτροπής.
<P>
Ουσιαστικά, τα διαρθρωτικά ταμεία είναι ζωτικής σημασίας για την ευρωπαϊκή αλληλεγγύη. Η Ένωση χρειάζεται μια γνήσια πολιτική συνοχής, τους οικονομικούς πόρους για την εφαρμογή της και, ως εκ τούτου, έσοδα που θα ανέρχονται τουλάχιστον στο 1,24% του ακαθαρίστου εγχωρίου εισοδήματος. 
<SPEAKER ID="276" LANGUAGE="DE" NAME="Fischler," AFFILIATION="Επιτροπή">
<P>
Θα ήθελα να είμαι σύντομος και να αναφερθώ μόνο σε ορισμένα σημεία. Ένα από αυτά είναι το πώς θέλουμε να χειριστούμε μελλοντικά τις επονομαζόμενες κοινοτικές πρωτοβουλίες. Το σκεπτικό είναι να μειωθεί ο αριθμός των εν λόγω πρωτοβουλιών, πράγμα που φυσικά θα έχει ως αποτέλεσμα να καταργηθούν διάφορα ειδικά προγράμματα όπως το LEADER ή άλλα. Αυτό όμως δεν σημαίνει πως στο μέλλον δεν θα υπάρχουν πλέον τα μέτρα αυτά. Το σκεπτικό είναι να ενσωματωθούν στα κανονικά προγράμματα τα μέτρα που μέχρι τώρα εφαρμόζονταν στο πλαίσιο επιμέρους κοινοτικών πρωτοβουλιών. Με τον τρόπο αυτόν θα διασφαλιστεί π.χ. και ότι το EQUAL ή ειδικά μέτρα για την προώθηση της ίσης μεταχείρισης των δύο φύλων θα τύχουν της δέουσας προσοχής στα κύρια προγράμματα. Όσον αφορά τις εξόχως απομακρυσμένες περιοχές, είναι σαφές ότι γι’ αυτές ισχύουν ειδικές διατάξεις που πρέπει να ληφθούν ανάλογα υπόψη κατά την εφαρμογή των σχετικών μέτρων. Γνωρίζω ότι ανέκαθεν ο κ. Barnier φρόντιζε ιδιαίτερα για τις εξόχως απομακρυσμένες περιοχές και σας διαβεβαιώ ότι αυτό θα ισχύσει και μελλοντικά.
<SPEAKER ID="277" LANGUAGE="" NAME="Πρόεδρος." AFFILIATION="ΓΡΑΠΤΗ ΔΗΛΩΣΗ (ΆΡΘΡΟ 120)">
<P>
   Σας ευχαριστώ πολύ, Επίτροπε Fischler.
<P>
Η ψηφοφορία θα διεξαχθεί αύριο, στις 12.00.
<SPEAKER ID="278" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
   . – Η έκθεση αναγνωρίζει τις τεράστιες διαφορές μεταξύ των περιφερειών, κάτι που αναπόφευκτα θα επιδεινωθεί λόγω αυτού του γύρου διεύρυνσης, αναγνωρίζει ότι η ενίσχυση της οικονομικής και κοινωνικής συνοχής είναι υποχρέωση σύμφωνα με την Ενιαία Πράξη και ότι οι διαρθρωτικές επενδύσεις στις περιφέρειες συνοχής ωφελούν τις άλλες οικονομίες της Ένωσης. Ωστόσο, θεωρεί ότι το 0,41% είναι ένα αποδεκτό ελάχιστο επίπεδο διάθεσης.
<P>
Η έκθεση επιμένει στη διατήρηση του συστήματος του “στόχου των δαπανών” και του κανόνα N+2, προειδοποιεί σχετικά με τη βιομηχανική αναδιάρθρωση και μετεγκατάσταση· δηλώνει ότι οι εταιρείες που έχουν ωφεληθεί από κοινοτικές ενισχύσεις δεν πρέπει να έχουν το δικαίωμα να λαμβάνουν νέα κονδύλια κατά τη μετεγκατάστασή τους και ότι η κρατική ενίσχυση δεν πρέπει να είναι κίνητρο για τη μετεγκατάσταση των εταιρειών. Επίσης, ζητεί τον αποτελεσματικότερο έλεγχο των τρόπων με τους οποίους χρησιμοποιούνται τα ταμεία και μια πιο σαφή στρατηγική όσον αφορά τις βιομηχανικές αναδιαρθρώσεις και τον κοινωνικό τους αντίκτυπο.
<P>
Επιβεβαιώνει τη στήριξη προς περιφέρειες που θίγονται από τις “στατιστικές επιπτώσεις”, υιοθέτησε κάποιες από τις τροπολογίες που καταθέσαμε με στόχο τη διαγραφή της έκφρασης “προσωρινή σταδιακή απόσυρση” και την παροχή στήριξης σταδιακής απόσυρσης για τις σημερινές περιφέρειες του στόχου 1· ζητά τη διατήρηση του ειδικού καθεστώτος για τις άκρως απομακρυσμένες περιοχές και τη συνέχιση ειδικών προγραμμάτων, ακόμα και αν δεν ανήκουν πλέον στις περιφέρειες του στόχου 1. Υιοθέτησε την πρότασή μας για περιφέρειες που θίγονται από μόνιμα μειονεκτήματα. Επιδιώκει να διασφαλίσει ειδικές προτάσεις και την κατάλληλη χρηματοδότηση για την απασχόληση, καθώς και στήριξη για τις μικρομεσαίες επιχειρήσεις και την κατάρτιση, ιδιαίτερα των ενηλίκων. Επιμένουμε ότι οι “στατιστικές επιπτώσεις” θα πρέπει να επεκταθούν στο Ταμείο Συνοχής.
<SPEAKER ID="279" LANGUAGE="" NAME="Πρόεδρος." AFFILIATION="">
<P>
    Η ημερήσια διάταξη προβλέπει τη συζήτηση της έκθεσης (A5-0269/2004) του κ. Garriga Polledo, εξ ονόματος της Επιτροπής Προϋπολογισμών, σχετικά με τον προϋπολογισμό 2005: Ανακοίνωση της Επιτροπής για την Ετήσια Στρατηγική Πολιτικής.
<SPEAKER ID="280" LANGUAGE="ES" NAME="Garriga Polledo (PPE-DE )," AFFILIATION="εισηγητής">
<P>
    Κύριε Πρόεδρε, κυρία Επίτροπε, κυρίες και κύριοι, αυτή είναι η έναρξη της τελευταίας διαδικασίας προϋπολογισμού στην Ολομέλεια στην παρούσα κοινοβουλευτική περίοδο. Η σύνθεση του Κοινοβουλίου λόγω της ψηφοφορίας σχετικά με αυτή την έκθεση αύριο δεν θα είναι η ίδια με εκείνη του Σώματος που θα ψηφίσει σχετικά με την τελική έγκριση του προϋπολογισμού 2005 τον Δεκέμβριο, αν υποθέσουμε ότι θα φτάσουμε σε αυτό το στάδιο. Πιστεύω ότι τουλάχιστον οι συνάδελφοί μου στην Επιτροπή Προϋπολογισμών και εγώ θα είμαστε σε θέση να ψηφίσουμε τον Δεκέμβριο μαζί με τους νέους συναδέλφους μας από τα νέα κράτη μέλη.
<P>
Κυρία Επίτροπε, αυτό το σχέδιο προϋπολογισμού 2005 χαρακτηρίζεται εξαρχής από ένα ιδιαίτερο χαρακτηριστικό. Αναφέρομαι στον δημοσιονομικό περιορισμό που επηρεάζει τις κατηγορίες 3, 4, και 5. Αυτός ο δημοσιονομικός περιορισμός θα επηρεάσει πολλά προγράμματα και θα απαιτήσει μια ιδιαίτερη προσπάθεια για να βελτιώσει την κατανομή των πιστώσεων μεταξύ συνεχιζόμενων λειτουργιών και νέων προτεραιοτήτων. Πιστεύουμε ότι οι νέες ανάγκες θα απαιτήσουν επιπρόσθετους πόρους.
<P>
Αναφορικά με τη γεωργία, καλούμε την Επιτροπή να κάνει μια δήλωση σχετικά με τα πιλοτικά προγράμματα και τις πρωτοβουλίες που ξεκίνησαν στον προϋπολογισμό 2004. Όσον αφορά τα διαρθρωτικά ταμεία, επισημαίνουμε τη βελτιωμένη εκτέλεση των πιστώσεων το 2003, παρά τη διατήρηση ενός πολύ υψηλού υπολοίπου προς εκκαθάριση (RAL). Ο εισηγητής σας σκοπεύει να καθορίσει το τελικό ποσό των πιστώσεων σε συνάρτηση με τις προβλέψεις των κρατών μελών.
<P>
Όσον αφορά τις εσωτερικές πολιτικές, το Ευρωπαϊκό Κοινοβούλιο ανησυχεί για την επίτευξη των μεσοπρόθεσμων στόχων που τέθηκαν στη Λισαβόνα. Επομένως ζητάμε οι δημοσιονομικοί πόροι να εστιαστούν στις βασικές δράσεις το 2005. Ιδιαίτερη προσοχή πρέπει να δοθεί στις μικρομεσαίες επιχειρήσεις, καθώς αυτές είναι η κινητήρια δύναμη ανάπτυξης και απασχόλησης.
<P>
Ο κύριος στόχος αυτού του προϋπολογισμού θα είναι η εδραίωση του ευρωπαϊκού χώρου ελευθερίας, ασφάλειας και δικαιοσύνης. Θα επιστήσει ιδιαίτερη προσοχή στην κοινή πολιτική μετανάστευσης και στην επιτάχυνση της εφαρμογής του ολοκληρωμένου συστήματος Σένγκεν και του συστήματος πληροφοριών για τη χορήγηση θεωρήσεων (VIS). Σημαντικοί δημοσιονομικοί πόροι θα απαιτηθούν και στις δύο περιπτώσεις. Το Κοινοβούλιο πρέπει να αντιμετωπίσει γρήγορα αυτές τις προτεραιότητες, ωστόσο, αν θέλει να ανταποκριθεί στις ανησυχίες που εκφράζουν οι ευρωπαίοι πολίτες. Θα σταθούμε στο πλευρό σας σε αυτό το θέμα, κυρία Επίτροπε.
<P>
Θα ανταποκριθούμε επίσης δεόντως στην πρόκληση που τέθηκε από την τρομοκρατία, ιδιαίτερα μετά τις τρομερές επιθέσεις στις 11 Μαρτίου στην Μαδρίτη. Όλες οι προσπάθειές μας να διασφαλιστεί ότι δεν πρόκειται να επαναληφθεί ποτέ ξανά αυτό το φρικτό έγκλημα στην Ευρώπη θα αφιερωθούν στα θύματα.
<P>
Αυτός είναι ο λόγος που θα υποστηρίξουμε το πιλοτικό πρόγραμμα για την παροχή βοήθειας στα θύματα της τρομοκρατίας. Θα υποστηρίξουμε επίσης την ενίσχυση της Europol και της Eurojust. Επίσης, είμαστε υπέρ της οδηγίας σας σχετικά με την αποζημίωση θυμάτων εγκληματικών ενεργειών. Θα υποστηρίξουμε επίσης παρόμοιες πρωτοβουλίες που θα παρουσιαστούν στο Κοινοβούλιο. Συνοψίζοντας, στην περίπτωση της καταπολέμησης της τρομοκρατίας, το Κοινοβούλιο θα προχωρήσει πέρα από την υποστήριξη του Συμβουλίου και της Επιτροπής. Θα προσπαθήσει πραγματικά να προπορευθεί.
<P>
Τέλος, έχουμε σημειώσει τις 700 θέσεις που ζητήσατε από μας, κυρία Επίτροπε. Ελπίζουμε ότι εν πάση περιπτώσει θα προσπαθήσετε να προχωρήσετε σε μια αναδιάταξη προσωπικού.
<SPEAKER ID="281" LANGUAGE="DE" NAME="Schreyer," AFFILIATION="Επιτροπή">
<P>
     Κύριε Πρόεδρε, κυρίες και κύριοι, ο προϋπολογισμός για το 2005 θα είναι ο πρώτος προϋπολογισμός της διευρυμένης Ένωσης που θα ψηφιστεί από μια διευρυμένη αρμοδία επί του προϋπολογισμού αρχή. Η Επιτροπή θα εγκρίνει το προσχέδιο του προϋπολογισμού 2005 την επόμενη εβδομάδα. Η πρώτη ανάγνωση στο Συμβούλιο θα γίνει τον Ιούλιο υπό την προεδρία των Κάτω Χωρών και με 25 κράτη μέλη και η πρώτη ανάγνωση στο Κοινοβούλιο θα γίνει τον Οκτώβριο με βουλευτές από 25 κράτη μέλη.
<P>
Έτσι, ο προϋπολογισμός 2005 θα αντικρίσει πολλά νέα πρόσωπα, κυρίως στην Επιτροπή. Παρόλ’ αυτά, είναι αδιαμφισβήτητο ότι ο προϋπολογισμός 2005 θα κυριαρχείται από τη διεύρυνση και ο γενικός εισηγητής κ. Garriga Polledo το τονίζει αυτό επίσης στην έκθεσή του. Κύριε Garriga Polledo, θα ήθελα να σας ευχαριστήσω θερμά για την έκθεσή σας, εφόσον μάλιστα υποχρεωθήκατε να εργαστείτε κάτω από μεγάλη πίεση χρόνου εξαιτίας της αναβολής της ανακοίνωσης της Επιτροπής για την πολιτική στρατηγική 2005.
<P>
Το ζητούμενο είναι να υλοποιήσουμε με τον προϋπολογισμό 2005 τις συμφωνίες των συνθηκών προσχώρησης. Αυτό συγκεκριμένα σημαίνει ότι θα γίνουν για πρώτη φορά άμεσες πληρωμές προς τους αγρότες στα νέα κράτη μέλη, καθώς επίσης ότι θα αυξηθούν οι οικονομικές υποχρεώσεις από τα διαρθρωτικά ταμεία, όπως είχε συμφωνηθεί στην Κοπεγχάγη. Τα διαρθρωτικά ταμεία είναι το κύριο μέσον, με το οποίο η Ευρωπαϊκή Ένωση θα ενισχύσει οικονομικά τα νέα κράτη μέλη προκειμένου να μειωθεί η απόσταση ως προς την ευημερία και πρέπει να παραμείνει και μελλοντικά το κύριο μέσο της πολιτικής συνοχής.
<P>
Κατά τη διαβούλευση πριν από την πρώτη ανάγνωση θα σας ενημερώσω για τις τελευταίες εξελίξεις ως προς τον προγραμματισμό των διαρθρωτικών ταμείων για τα νέα κράτη μέλη. Η πολιτική προτεραιότητα της διεύρυνσης αντανακλάται και στις διοικητικές δαπάνες: όπως αναφέρεται στην ανακοίνωση του 2002 και μόλις αναφέρθηκε και από τον γενικό εισηγητή σας, η Επιτροπή θα ζητήσει την επόμενη ομάδα επιπλέον θέσεων για την διεύρυνση. Πρόκειται για 700 νέες θέσεις από τις οποίες περίπου οι μισές προβλέπονται για τις γλωσσικές υπηρεσίες.
<P>
Αναφορικά με τις διοικητικές δαπάνες, αυτή τη φορά θα χρειαστούν ιδιαίτερες προσπάθειες και συνεργασία όλων των θεσμικών οργάνων για να τα καταφέρουμε με το ανώτατο όριο του δημοσιονομικού προγραμματισμού, που ως γνωστόν εξαιτίας της μειωμένης προσαρμογής που οφείλεται στις ισοτιμίες αποδείχθηκε μικρότερο από ό,τι είχε υπολογιστεί. Ο κ. Kuckelkorn ασχολήθηκε διεξοδικά με αυτό στην έκθεσή του και τον ευχαριστώ για την έκθεσή του. Τέλος, η Επιτροπή προτείνει για την προτεραιότητα της διεύρυνσης και μια αύξηση της προενταξιακής βοήθειας για την Τουρκία, τη Βουλγαρία και τη Ρουμανία, όπως αποφασίστηκε από το Συμβούλιο με την υποστήριξη του Κοινοβουλίου.
<P>
Τα φοβερά γεγονότα της 11ης Σεπτεμβρίου 2001 και η τρομερή τρομοκρατική επίθεση στη Μαδρίτη κατέστησαν σαφή τον κίνδυνο της τρομοκρατίας. Χρειαζόμαστε περισσότερη και πιο αποτελεσματική συνεργασία στην Ευρωπαϊκή Ένωση προκειμένου να προστατεύσουμε τους πολίτες μας από παρόμοιους κινδύνους. Τα μέτρα για τον τομέα αυτόν συνιστούν μια περαιτέρω προτεραιότητα του προϋπολογισμού 2005 και διαπιστώνω ότι και ως προς αυτό συμφωνούν όλα τα θεσμικά όργανα.
<P>
Η ασφάλεια στο εσωτερικό της Ευρωπαϊκής Ένωσης και ο ρόλος της στην εξωτερική πολιτική είναι αδιαχώριστα. Αντιμετωπίζουμε και πάλι μια σημαντική πρόκληση αναφορικά με τον προϋπολογισμό 2005 για την εξωτερική πολιτική. Η προσαρμογή είναι μικρότερη από τον πληθωρισμό. Αυτό συγκεκριμένα σημαίνει πως ο προϋπολογισμός για την εξωτερική πολιτική στην πραγματικότητα θα μειωθεί, πράγμα που έρχεται σε κατάφωρη αντίθεση με όλες τις διαβεβαιώσεις των πολιτικών και με το πνεύμα της συνταγματικής συνθήκης, η οποία ελπίζουμε ότι θα ψηφιστεί τις επόμενες εβδομάδες. Δεν υπάρχει κανένας τρόπος να παρακάμψουμε το γεγονός ότι το όριο για την εξωτερική πολιτική ήταν πολύ χαμηλό. Το σφάλμα αυτό δεν πρέπει να επαναληφθεί κατά τον επόμενο δημοσιονομικό προγραμματισμό.
<P>
Παρόλ’ αυτά πρέπει να διασφαλίσουμε τις σημαντικές προτεραιότητες όπως π.χ. την καταπολέμηση της φτώχειας, τις δεσμεύσεις που αναλάβαμε στο Αφγανιστάν και στα Βαλκάνια, τις οποίες μόλις ανέφερε και ο κ. Garriga Polledo. Θα χρειαστούμε και πάλι για τον επόμενο χρόνο το απόθεμα ευελιξίας για να διαθέσουμε πόρους στο Ιράκ. Ας ευχηθούμε όλοι –και ας συμβάλουμε σε αυτό– να βρεθεί τότε πραγματικά η ανασυγκρότηση του Ιράκ στην ημερήσια διάταξη της πολιτικής της χώρας.
<P>
Το 2005 είναι ο έκτος, δηλαδή ο προτελευταίος χρόνος, των σημερινών δημοσιονομικών προοπτικών. Στο τέλος μιας περιόδου δημοσιονομικού προγραμματισμού, τα περιθώρια στενεύουν όλο και πιο πολύ, καθώς όλο και πιο πολλά κονδύλια είναι δεσμευμένα από αποφάσεις περασμένων ετών. Το 2005, το περιθώριο είναι ιδιαίτερα στενό διότι, όπως αναφέρθηκε, οι προσαρμογές σε ορισμένους τομείς είναι μικρότερες από τις προβλεπόμενες. Ο ισχύων δημοσιονομικός προγραμματισμός προβλέπει για το 2005 υποχρεώσεις ύψους 119 δισ. ευρώ και πληρωμές ύψους 114 δισ. ευρώ, που αντιστοιχούν σε ποσοστό 1,09% επί του Ακαθάριστου Εθνικού Εισοδήματος. Οι αποφάσεις των προηγουμένων ετών –της Ατζέντας 2000, των συνθηκών προσχώρησης, των πολυετών προγραμμάτων, των οδικών χαρτών ή και της γεωργικής μεταρρύθμισης, που οι επιπτώσεις τους θα γίνουν αισθητές τον επόμενο χρόνο άνοδο με άνοδο των δαπανών σε ύψος περίπου 1 δισ. ευρώ– εξαντλούν το μεγαλύτερο μέρος των πόρων εντός των εκάστοτε ανωτάτων ορίων.
<P>
Για να επιτύχουμε έγκαιρα συμφωνία για τον προϋπολογισμό 2005 θα απαιτηθεί καλή συνεργασία όλων των πλευρών. Η Επιτροπή θα συνεργαστεί στενά, όπως και τα προηγούμενα χρόνια, με τους εισηγητές και την Επιτροπή Προϋπολογισμών του Κοινοβουλίου και με την Οικονομική Επιτροπή του Συμβουλίου, υπό την προεδρία των Κάτω Χωρών. Φυσικά, είναι για μένα θέμα τιμής να συνεργαστώ το ίδιο στενά και αποτελεσματικά μαζί σας όπως και τα προηγούμενα χρόνια προκειμένου να εκπονήσουμε και να υιοθετήσουμε έναν προϋπολογισμό που θα συμβάλει σημαντικά στην εκπλήρωση των καθηκόντων της διευρυμένης Ένωσης. 
<SPEAKER ID="282" LANGUAGE="ES" NAME="Salafranca Sánchez-Neyra (PPE-DE )," AFFILIATION="συντάκτης γνωμοδότησης της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής">
<P>
     Κύριε Πρόεδρε, θα ήθελα να ξεκινήσω ευχαριστώντας τον γενικό εισηγητή για την έκθεσή του. Πρέπει επίσης να γνωστοποιήσω για άλλη μία φορά στην Επιτροπή την μακρόχρονη θέση της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής. Χαίρομαι που ο κ. Garriga Polledo έχει προσυπογράψει επίσης αυτή τη θέση, από την άποψη ότι δεν μπορούμε να συνεχίσουμε να χρηματοδοτούμε νέες προτεραιότητες εις βάρος άλλων περιοχών του κόσμου όπως το TACIS, η Μεσόγειος, η Λατινική Αμερική και η Ασία. Αυτό απλά δεν είναι δυνατό, κυρία Επίτροπε. Αναφέρομαι σε νέες δεσμεύσεις, όπως αυτές που έγιναν στο Αφγανιστάν και στο Ιράκ.
<P>
Παρακολούθησα με κάποια ανησυχία τις προσαρμογές που χρειάζονται για να ευθυγραμμιστεί ο προϋπολογισμός 2005 με τις απαιτήσεις των δημοσιονομικών προοπτικών. Κυρία Επίτροπε, ελπίζω ότι η προσφορά συνεργασίας που απευθύνατε μόλις τώρα στην Επιτροπή Προϋπολογισμών και στην Προεδρία του Συμβουλίου μπορεί να επεκταθεί επίσης στην Επιτροπή Εξωτερικών Υποθέσεων, καθώς εργαζόμαστε όλοι μαζί προς το συμφέρον της αποτελεσματικής και ορατής ευρωπαϊκής εξωτερικής δράσης. 
<SPEAKER ID="283" LANGUAGE="EN" NAME="Rübig (PPE-DE )," AFFILIATION="συντάκτης γνωμοδότησης της Επιτροπής Βιομηχανίας, Εξωτερικού Εμπορίου, Έρευνας και Ενέργειας">
<SPEAKER ID="284" LANGUAGE="DE" NAME="" AFFILIATION="">
<SPEAKER ID="285" LANGUAGE="NL" NAME="Pronk (PPE-DE )," AFFILIATION="συντάκτης γνωμοδότησης της Επιτροπής Απασχόλησης και Κοινωνικών Υποθέσεων.">
<P>
    – Κύριε Πρόεδρε, εμείς στην Επιτροπή Απασχόλησης και Κοινωνικών Υποθέσεων είμαστε πολύ ικανοποιημένοι με την έκθεση του κ. Garriga Polledo. Του έτυχε η δύσκολη περίοδος για έναν εισηγητή, διότι συμπίπτει με την περίοδο που το Κοινοβούλιο βρίσκεται σε προσωρινή διακοπή. Υπάρχουν πάντα πολλές πιέσεις σε τέτοιες περιόδους, ιδιαίτερα στο Συμβούλιο, με στόχο να διευθετούνται τα ζητήματα προς ίδιον όφελος, αλλά φρονώ ότι μπορούμε να έχουμε εμπιστοσύνη στον κ. Garriga Polledo ότι θα αντισταθεί σε αυτές τις επιθέσεις.
<SPEAKER ID="286" LANGUAGE="ES" NAME="Herranz García (PPE-DE )," AFFILIATION="συντάκτρια γνωμοδότησης της Επιτροπής Γεωργίας και Ανάπτυξης της Υπαίθρου">
<P>
    Κύριε Πρόεδρε, το δημοσιονομικό έτος 2005 θα χαρακτηριστεί βασικά από δύο θέματα από γεωργική άποψη: αφενός, μια Ευρωπαϊκή Ένωση 25 κρατών μελών από την αρχή του προϋπολογισμού, όπως είπε πολύ σωστά η κ. Επίτροπος, και, αφετέρου, από την εφαρμογή ορισμένων διατάξεων που υιοθετήθηκαν στη μεταρρύθμιση της κοινής γεωργικής πολιτικής και οι οποίες θα τεθούν τώρα σε ισχύ, όπως, για παράδειγμα, οι άμεσες ενισχύσεις στους γαλακτοπαραγωγούς, ή ενισχύσεις για το ρύζι χωρίς τις προηγούμενες κυρώσεις, και επιδοτήσεις για ξηρούς καρπούς, την ποιότητα του σκληρού σίτου και τις ενεργειακές καλλιέργειες.
<SPEAKER ID="287" LANGUAGE="DE" NAME="Langenhagen (PPE-DE )," AFFILIATION="συντάκτρια γνωμοδότησης της Επιτροπής Αλιείας">
<P>
Γι’ αυτό απευθύνω επείγουσα έκκληση να ληφθούν δεόντως υπόψη στον προϋπολογισμό 2005 τουλάχιστον τα κύρια πεδία δράσης της ΚΑΠ. Χρειαζόμαστε, πρώτον, καλύτερη στελέχωση των υπηρεσιών ώστε να μπορέσουν να πραγματοποιήσουν τους στόχους της μεταρρύθμισης της ΚΑΠ, δεύτερον, μια σταθερή χρηματοδοτική βάση για τα περιφερειακά διαβουλευτικά όργανα που σχεδιάζεται να συσταθούν, τρίτον, μια σταθερή χρηματοδοτική βάση για τη σύσταση της ευρωπαϊκής υπηρεσίας εποπτείας της αλιείας. Τέταρτον, χρειαζόμαστε επαρκείς πόρους για τις νέες αλιευτικές συμφωνίες, καθώς και για τη συμμετοχή της ΕΕ σε διεθνείς αλιευτικές οργανώσεις και πέμπτον, χρειαζόμαστε επαρκείς πόρους για την αποζημίωση των παράκτιων περιφερειών που θίγονται από τα σχέδια αποκατάστασης των αλιευτικών αποθεμάτων και από τα έκτακτα μέτρα.
<P>
Με τη μεταρρύθμιση της ΚΑΠ ακολουθούμε έναν σωστό δρόμο. Το ζητούμενο στον προϋπολογισμό 2005 πρέπει να είναι να διαμορφωθεί τώρα το οικονομικό υπόβαθρο έτσι ώστε να είναι δυνατό και βιώσιμο, προκειμένου να ξανακάνουμε επιτέλους κερδοφόρο τον κλάδο της αλιείας. 
<SPEAKER ID="288" LANGUAGE="FR" NAME="Guy-Quint (PSE )," AFFILIATION="συντάκτρια γνωμοδότησης της Επιτροπής Περιφερειακής Πολιτικής, Μεταφορών και Τουρισμού">
<SPEAKER ID="289" LANGUAGE="DE" NAME="Gröner (PSE )," AFFILIATION="συντάκτρια γνωμοδότησης της Επιτροπής Δικαιωμάτων των Γυναικών και Ίσων Ευκαιριών">
<P>
    Κύριε Πρόεδρε, κυρία Επίτροπε, το δεν πρέπει να παραμείνει ένα γλωσσολογικό τερατούργημα. Σας ζητώ και σας παρακαλώ να εφαρμόσετε στη διαδικασία του προϋπολογισμού δικαιοσύνη όσον αφορά τα φύλα. Η ενσωμάτωση της διάστασης του φύλου στις πολιτικές πρέπει να αποκτήσει ζωή και να μπορεί να εκφραστεί σε ευρώ. Στην Ευρωπαϊκή Ένωση, οι γυναίκες που πέφτουν θύμα βίας στο οικογενειακό τους περιβάλλον είναι περισσότερες από εκείνες που πέφτουν θύμα τρομοκρατίας. Γι’ αυτό ζητάμε να ανακηρυχθεί το 2006 ευρωπαϊκό έτος κατά της βίας. Ζητάμε ανασκόπηση της διάσκεψης του Πεκίνου, μετά την πάροδο μιας δεκαετίας, και να αξιοποιηθούν τα πορίσματα της Παγκόσμιας Διάσκεψης για τη Γυναίκα, για παράδειγμα, με μια ευρωπαϊκή διάσκεψη που θα χαράξει περαιτέρω στρατηγικές. Ακόμα, ζητάμε την ίδρυση ενός ινστιτούτου για θέματα που αφορούν τα δύο φύλα, το οποίο θα επεξεργαστεί αξιόπιστα δεδομένα για τις πολιτικές μας αποφάσεις. Περιμένουμε να εφαρμόσει η Επιτροπή την ενσωμάτωση της διάστασης του φύλου σε όλους τους τομείς της πολιτικής και ο προϋπολογισμός 2005, ο πρώτος προϋπολογισμός της μεγάλης Ευρωπαϊκής Ένωσης, θα πρέπει να μας δώσει δείγματα για την εφαρμογή του. 
<SPEAKER ID="290" LANGUAGE="DE" NAME="Ferber (PPE-DE )." AFFILIATION="">
<P>
    Κύριε Πρόεδρε, κυρία Επίτροπε, κυρίες και κύριοι, αρχικά θα ήθελα να ευχαριστήσω θερμά τον εισηγητή μας που υπέβαλε μέσα σε δύσκολες συνθήκες –ως γνωστόν βρισκόμαστε όλοι ήδη μέσα στον προεκλογικό αγώνα και την προεκλογική εκστρατεία– μια εξαίρετη έκθεση που πραγματικά τιμά το Ευρωπαϊκό Κοινοβούλιο. Επιτρέψτε μου να σχολιάσω μόνο λίγα σημεία της έκθεσης. Θα ήθελα να εκφράσω την απορία μου για το ότι η Επιτροπή προφανώς συμφώνησε με το Συμβούλιο –τουλάχιστον έτσι φαίνεται από τα έγγραφα– να γίνουν περικοπές ύψους 100 εκατ. ευρώ στον τομέα των διευρωπαϊκών δικτύων, στο ειδικό πρόγραμμα για την εξάλειψη της κυκλοφοριακής συμφόρησης. Αυτό το θεωρώ απαράδεκτο, τόσο από διαδικαστική όσο και από πολιτική άποψη.
<P>
Επιτρέψτε μου να αναφερθώ τελειώνοντας στο ζήτημα της αύξησης θέσεων. Σας λέω ξεκάθαρα εκ των προτέρων ότι θα εξετάσουμε πολύ καλά αν χρειάζονται πράγματι 700 θέσεις. 
<SPEAKER ID="291" LANGUAGE="DE" NAME="Walter (PSE )." AFFILIATION="">
<P>
    Κύριε Πρόεδρε, κυρία Επίτροπε, συζητώντας τον προϋπολογισμό 2005 κάναμε ασφαλώς μόνο την αρχή. Το επόμενο Κοινοβούλιο θα ολοκληρώσει την διαδικασία και ως εκ τούτου πρόκειται για έναν ασυνήθιστο προϋπολογισμό.
<P>
Επίσης, είναι ένας ασυνήθιστος προϋπολογισμός επειδή επηρεάζεται πάρα πολύ από τις ιδιαίτερες συνθήκες της εκπόνησής του. Από τη μια θέλουμε να λειτουργήσει η διεύρυνση και πρέπει να δημιουργήσουμε τις κατάλληλες προϋποθέσεις γι’ αυτό. Όλα όσα σχετίζονται με την διεύρυνση, σχετίζονται και με το μέλλον και τους διαθέσιμους πόρους. Θα συζητήσουμε για τον προϋπολογισμό και υπό το φως της συζήτησης για τις δημοσιονομικές προοπτικές, γιατί αυτός ο προϋπολογισμός για το 2005 θα είναι ο προτελευταίος πριν από τις νέες δημοσιονομικές προοπτικές. Με τα ποσά που θα εγγράψουμε, θα οριοθετήσουμε αναμφίβολα το μέλλον και είτε το θέλουμε είτε όχι, τα ποσά αυτά θα αποτελέσουν μια βάση για την συζήτηση.
<SPEAKER ID="292" LANGUAGE="FI" NAME="Pohjamo (ELDR )." AFFILIATION="">
<P>
   –Κύριε Πρόεδρε, καταρχάς θα ήθελα να ευχαριστήσω τον εισηγητή, κ. Garriga Polledo, για την εξαίρετη έκθεσή του. Ο προϋπολογισμός του προσεχούς έτους θα είναι δύσκολος, καθώς η προσχώρηση των δέκα νέων κρατών σημαίνει την προσθήκη εννέα νέων επίσημων γλωσσών. Αυτό θα είναι πολύ δύσκολη δοκιμασία για τη διοίκηση της ΕΕ.
<P>
Τα νέα κράτη μέλη πρέπει να ενταχθούν στο έργο της ΕΕ συνολικά. Τούτο σημαίνει ότι θα πρέπει επίσης να αποκτήσουν το μερίδιο απασχολούμενων και υπαλλήλων στα διαφορετικά θεσμικά όργανα της ΕΕ που τους αναλογεί δικαιωματικά. Πρόκειται για μια άσκηση μαζικής πρόσληψης και κατάρτισης. Το αίτημα της Επιτροπής για 700 νέες θέσεις απασχόλησης είναι ορθό, παρότι ο αριθμός είναι τεράστιος. Παράλληλα όμως οφείλουμε να μεριμνήσουμε, ώστε να μην δημιουργήσουμε υπερβολική γραφειοκρατία στον τομέα της διοίκησης. Η μετακύλιση της ευθύνης και της εξουσίας από πάνω προς τα κάτω θα πρέπει να συνεχιστεί, ενώ το ίδιο θα πρέπει να συμβεί και με τη διασάφηση της προσωπικής ευθύνης. Η διοίκηση πρέπει να προχωρήσει περισσότερο προς την κατεύθυνση της διαχείρισης βάσει αρμοδιοτήτων, όπου το πλέον σημαντικό είναι η καλύτερη παραγωγικότητα και η σχέση κόστους/ωφέλειας.
<P>
Ιδιαίτερη προσοχή πρέπει να επιδείξουμε στη βελτίωση της εσωτερικής ασφάλειας. Τούτο σημαίνει, μεταξύ άλλων, ότι θα πρέπει να εντείνουμε την καταπολέμηση των ναρκωτικών και άλλων μορφών διεθνούς εγκληματικότητας, όπως και την παράνομη μετανάστευση – πρακτική που θα ασκήσει ιδιαίτερες πιέσεις στο κεφάλαιο 3 του προϋπολογισμού, το οποίο τιτλοφορείται “Εσωτερικές Πολιτικές”.
<SPEAKER ID="293" LANGUAGE="NL" NAME="Buitenweg (Verts/ALE )." AFFILIATION="management by speech">
<P>
   – Κύριε Πρόεδρε, θα ήθελα να ευχαριστήσω θερμά τον κ. Garriga Polledo για το έργο του και αναμένω επίσης την καρποφόρα συνεργασία σχετικά με τον προϋπολογισμό για το 2005. Το σχόλιο που θα ήθελα να κάνω είναι γενικότερης φύσης, καθώς τόσο η έκθεση του Terry Wynn σχετικά με τις δημοσιονομικές προοπτικές όσο και η έκθεση που έχουμε ενώπιόν μας αναφέρονται στη διαδικασία της Λισαβόνας, την ανάγκη επίτευξης μεγαλύτερης οικονομικής ανάπτυξης.
<SPEAKER ID="294" LANGUAGE="IT" NAME="Turchi (UEN )." AFFILIATION="">
<P>
    Κύριε Πρόεδρε, ευχαριστώ και εγώ τον κ. Garriga για το έργο που επιτέλεσε και για τη συνεργασία που είχαμε στην Επιτροπή Προϋπολογισμών. Απευθύνω επίσης τις ευχαριστίες μου στον κ. Wynn, για όλο το διάστημα που εργασθήκαμε μαζί, στον κ. Walter και σε όλους τους συναδέλφους της επιτροπής.
<P>
Το 2005 θα είναι ίσως το πρώτο πλήρες έτος για τη νέα Ευρώπη των είκοσι πέντε κρατών – και πιστεύω ότι αυτό δεν πρέπει να διαφύγει της Επιτρόπου, την οποία επίσης ευχαριστώ. Κατά συνέπεια, το 2005 θα είναι το πρώτο έτος κατά το οποίο ο προϋπολογισμός της Ένωσης θα εκπονηθεί πλήρως για τα είκοσι πέντε κράτη μέλη. Βρισκόμαστε ενώπιον νέων προκλήσεων, δεδομένου ότι θα πρέπει να διατηρήσουμε οπωσδήποτε τα επίπεδα των δαπανών, ώστε να διασφαλίσουμε ένα ποσοστό ανάπτυξης, λαμβάνοντας υπόψη νέες απαιτήσεις, με τη δημοσιονομική, βεβαίως, πειθαρχία που πρέπει να τηρείται, ιδίως μέσω του κοινοβουλευτικού ελέγχου.
<SPEAKER ID="295" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 12.00.
<SPEAKER ID="296" LANGUAGE="" NAME="Πρόεδρος." AFFILIATION="">
<P>
    Η ημερήσια διάταξη προβλέπει τη συζήτηση της έκθεσης (A5-0236/2004) του κ. Kuckelkorn, εξ ονόματος της Επιτροπής Προϋπολογισμών, σχετικά με την κατάσταση προβλεπομένων εσόδων και δαπανών του Ευρωπαϊκού Κοινοβουλίου για το οικονομικό έτος 2005.
<SPEAKER ID="297" LANGUAGE="DE" NAME="Kuckelkorn (PSE )," AFFILIATION="εισηγητής">
<P>
    Κύριε Πρόεδρε, κυρίες και κύριοι, η κατάσταση προβλέψεων του Κοινοβουλίου για το 2005 συζητήθηκε διεξοδικά στην Επιτροπή Προϋπολογισμών και οι Ομάδες ενέκριναν με συντριπτική πλειοψηφία την παρούσα έκθεση. Θα ήθελα να ευχαριστήσω θερμά όλους τους εμπλεκομένους για την καλή συνεργασία.
<P>
Ως εκ τούτου, θα αναφερθώ τώρα μόνο σε μερικές πτυχές. Η κατάσταση προβλέψεων για το 2005 βασίζεται στις ακόλουθες βασικές παραμέτρους: 12 πλήρεις μήνες δαπανών για τη διεύρυνση με εννέα νέες γλώσσες, και εάν το δημοψήφισμα στην Κύπρο έχει θετική έκβαση, θα προστεθεί φυσικά μια δέκατη γλώσσα, 44 εβδομάδες εργασίας εκ των οποίων 3 εβδομάδες εκλογικής περιφέρειας, δώδεκα τακτικές περίοδοι συνόδων και έξι συμπληρωματικές περίοδοι συνόδων, προσαρμογή των μισθών 2,7% και κατ’ αποκοπή μείωση θέσεων κατά 7%. Εξαιτίας της ειδικής κατάστασης κατά την εκπόνηση του προϋπολογισμού 2005, με την επικείμενη διεύρυνση της 1ης Μαΐου και τις ευρωεκλογές του Ιουνίου, παραμένουν ανοιχτά ορισμένα θέματα και υπάρχουν κάποιες ασάφειες που δεν μπορούν να επιλυθούν παρά μόνο λίγο πριν από την πρώτη ανάγνωση τον Σεπτέμβριο του τρέχοντος έτους.
<P>
Οι πολιτικές προτεραιότητες: μια προτεραιότητα είναι να ικανοποιηθούν οι ανάγκες που συνδέονται με τη διεύρυνση παρά τις οικονομικές πιέσεις που υφίσταται η κατηγορία 5 το 2005. Θεωρώ ως κύριο στόχο για το 2005 να συνεχισθεί η εφαρμογή χρηστής δημοσιονομικής διαχείρισης και δημοσιονομικής πειθαρχίας και η μέριμνα για την αξιοποίηση των χρημάτων των ευρωπαίων φορολογουμένων. Λαμβάνοντας υπόψη τις δημοσιονομικές πιέσεις και αβεβαιότητες, πρέπει να ξεκινήσουμε από τις πραγματικές ανάγκες
<P>
Το γενικό πλαίσιο: το προσχέδιο κατάστασης προβλέψεων ορίσθηκε στο 20% της κατηγορίας 5, που ισοδυναμεί με 1 272 000 000 ευρώ. Από αυτά, προβλέπονται 1 007,6 εκατ. ευρώ για τις συνήθεις επιχειρησιακές δαπάνες και 173,4 εκατ. ευρώ για τις ανάγκες που συνδέονται με τη διεύρυνση. Εξαιτίας των θετικών εμπειριών των τελευταίων ετών με τις προκαταβολές κεφαλαίων και την εσπευσμένη εξόφληση κτιρίων, που οδήγησαν σε μείζονα εξοικονόμηση χρημάτων, έχει νόημα να χρησιμοποιηθεί μέρος των διαθέσιμων πιστώσεων στον προϋπολογισμό για προπληρωμές για τα κτίρια D4 και D5.
<P>
Δαπάνες σχετικές με τους βουλευτές και τις πολιτικές ομάδες: δεν προβλέπονται πιστώσεις, ούτε στη θέση ούτε στο αποθεματικό, για το καθεστώς των βουλευτών. Αλλά στο κεφάλαιο 102, “Αποθεματικό για το καθεστώς των βουλευτών”, παραμένει η εγγραφή προς υπόμνηση (p.m.). Πρέπει να συνεχίσουμε να υποστηρίζουμε την έγκριση καθεστώτος για τους βοηθούς των βουλευτών. Ακόμα, πρέπει να αξιολογηθεί το επίπεδο της αποζημίωσης γραμματείας και να δημιουργηθεί ένας κώδικας δεοντολογίας για τη χρησιμοποίησή της.
<P>
Κυρίες και κύριοι, επιτρέψτε μου να αναφερθώ σε μία από τις τέσσερις τροπολογίες που υπεβλήθησαν. Δυστυχώς, ο συνάδελφος κ. Balfe που εκτιμώ πολύ δεν είναι εδώ. Γι’ αυτό, θα παρακαλέσω τους συναδέλφους της Ομάδας ΕΛΚ-ΕΔ να προσπαθήσουν γι’ άλλη μία φορά να τον επηρεάσουν ώστε να αποσύρει την τροπολογία του, γιατί υπάρχουν ακόμα ορισμένα οικονομικά ζητήματα που χρήζουν διευκρινίσεων. Μπορούμε να επιτύχουμε συμφωνία επί της ουσίας. Όμως, σε τελική ανάλυση, είναι άκαιρο να λάβουμε μια απόφαση με βάση μια εκτίμηση που δεν περιλαμβάνει όλους τους πόρους. Για τον λόγο αυτόν σας παρακαλώ να τον επηρεάσετε προκειμένου να αποσυρθεί αύριο η εν λόγω τροπολογία. 
<SPEAKER ID="298" LANGUAGE="" NAME="" AFFILIATION="Αντιπροέδρου">
<SPEAKER ID="299" LANGUAGE="DE" NAME="Ferber (PPE-DE )." AFFILIATION="">
<P>
    Κύριε Πρόεδρε, κυρία Επίτροπε, κύριε Επίτροπε, κυρίες και κύριοι, αρχικά απευθύνω τις θερμές μου ευχαριστίες στον εισηγητή που ασχολήθηκε χαρισματικά, ως συνήθως, με τον προϋπολογισμό του Κοινοβουλίου για το 2005. Τον ευχαριστώ θερμά διότι προσπάθησε από την αρχή να επιτύχει συναίνεση σε όλες τις Ομάδες. Είναι πολύ σημαντικό ότι, από τη μια, συμβάλλουμε όλοι μαζί ώστε να είναι σε θέση το Ευρωπαϊκό Κοινοβούλιο να αντεπεξέλθει πλήρως από διοικητική άποψη στις προκλήσεις της διεύρυνσης. Τελικά, εμείς είμαστε το θεσμικό όργανο που πλήττεται περισσότερο από αυτήν, αφού από την 1η Μαΐου πρέπει να είναι διαθέσιμες όλες οι γλώσσες και έχουμε εντελώς διαφορετικό τρόπο εργασίας από την Επιτροπή, το Ευρωπαϊκό Δικαστήριο ή το Ελεγκτικό Συνέδριο. Από την άλλη, πρέπει επίσης να συμβάλουμε στη μακροπρόθεσμη ενίσχυση του ίδιου του Ευρωπαϊκού Κοινοβουλίου και της αποδοχής του από το κοινό. Ο εισηγητής υπέβαλε μια σειρά καλών σχετικών προτάσεων –μόλις αναφέρθηκε στα σημεία αυτά– και θέλω να τον ευχαριστήσω γι’ αυτό.
<P>
Κύριε Kuckelkorn, θα ήθελα να επισημάνω κατηγορηματικά σε σχέση με τον συνάδελφο Balfe ότι εδώ δεν πρόκειται για τροπολογία της Ομάδας, η οποία για τον λόγο αυτόν δεν είναι σε θέση να κάνει κάτι. Πρόκειται για τροπολογία που υπέβαλαν τουλάχιστον 32 βουλευτές – δεν γνωρίζω τον ακριβή αριθμό των υπογραφών. Αυτό επιτρέπεται από τον Κανονισμό και παρακαλώ να γίνει σεβαστό. Θα ήθελα όμως να δηλώσω κατηγορηματικά ότι ανήκω σε εκείνους που αντέκρουσαν πιο έντονα τις προτάσεις του κ. Balfe. Λέω εδώ ξεκάθαρα ότι δεν μπορεί να θεωρηθεί θέμα που αφορά το Ευρωπαϊκό Κοινοβούλιο το γεγονός ότι σε συγκεκριμένα κράτη μέλη η πρόνοια για την υγεία δεν είναι, για να το διατυπώσω προσεκτικά, η καλύτερη δυνατή και υπάρχουν νομικοί περιορισμοί, και δεν μπορεί να λύνουμε εδώ προβλήματα λίγων προνομιούχων βουλευτών σε βάρος του ευρωπαίου φορολογούμενου. Αυτό το λέω ξεκάθαρα και το είπα και προσωπικά στον κ. Balfe. Ως γνωστόν, αυτόν τον καιρό βομβαρδιζόμαστε με μηνύματα ηλεκτρονικού ταχυδρομείου που εξηγούν γιατί πρέπει να εγκρίνουμε οπωσδήποτε αυτήν την τροπολογία. Πρόκειται για συναδέλφους από τρία κράτη μέλη, που καλό θα ήταν να συμβάλουν ώστε να λειτουργεί σωστά το σύστημα υγείας στις χώρες τους. Τότε δεν θα χρειάζονταν και υπερβολική πρόνοια σε ευρωπαϊκό επίπεδο. Και αυτό ήθελα να το πω ξεκάθαρα.
<P>
Ελπίζω, κύριε Kuckelkorn, ότι και μετά από τις ευρωεκλογές –θεωρώ δεδομένο ότι οι εκλογείς θα δείξουν μεγαλοψυχία και θα σταματήσουν στον αριθμό 30 του καταλόγου του κόμματός σας, οπότε θα έχουμε την ευχαρίστηση της παρουσίας σας, ενώ εγώ έχω μια θέση που μου προσφέρει λίγο μεγαλύτερη ασφάλεια– θα μπορέσουμε να ψηφίσουμε μαζί αυτόν τον προϋπολογισμό. Διότι το ζητούμενο είναι οπωσδήποτε να ασχοληθούμε με το καθήκον αυτό επιδεικνύοντας μεγάλη σοβαρότητα ως εκπρόσωποι των πολιτών και να συμβάλουμε ώστε η Ευρώπη να μην απομακρυνθεί από τους πολίτες καθώς εξελίσσεται. Αυτό είναι τιμητικό καθήκον αυτού του Κοινοβουλίου. Αυτό υπερασπιζόμαστε και αυτό θέλουμε να υπερασπιστούμε και μετά από την 13η Ιουνίου. 
<SPEAKER ID="300" LANGUAGE="" NAME="Πρόεδρος." AFFILIATION="">
<P>
Η ψηφοφορία θα γίνει αύριο στις 12.00. 
<SPEAKER ID="301" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την κοινή συζήτηση της δήλωσης της Επιτροπής για την Eurostat, ακολουθούμενη από τις εξής έξι εκθέσεις εξ ονόματος της Επιτροπής Ελέγχου του Προϋπολογισμού για την απαλλαγή 2002:
<P>
- A5-0200/2004 του κ. Bayona de Perogordo σχετικά με τη χορήγηση απαλλαγής όσον αφορά την εκτέλεση του γενικού προϋπολογισμού των Ευρωπαϊκών Κοινοτήτων για το οικονομικό έτος 2002 (Επιτροπή) (SEC(2003) 1104 - C5-0564/2003 - 2003/2210(DEC))
<P>
- A5-0183/2004 του κ. Sjöstedt σχετικά με τη χορήγηση απαλλαγής στην Επιτροπή όσον αφορά την εκτέλεση του προϋπολογισμού του έκτου, έβδομου και όγδοου Ευρωπαϊκού Ταμείου Ανάπτυξης για το οικονομικό έτος 2002 (COM(2003) 475 – C5-0496/2003 – 2003/2189(DEC))
<P>
- A5-0228/2004 της κ. Stauner σχετικά με τη χορήγηση απαλλαγής στην Επιτροπή όσον αφορά την εκτέλεση του γενικού προϋπολογισμού των Ευρωπαϊκών Κοινοτήτων για το οικονομικό έτος 2002
<P>
Τμήμα II – Συμβούλιο (I5-0034/2003 – C5-0088/2004 – 2003/2212(DEC))
<P>
Τμήμα IV - Δικαστήριο (I5-0034/2003 – C5-0088/2004 –2003/2213(DEC))
<P>
Τμήμα V - Ελεγκτικό Συνέδριο (I5-0034/2003 – C5-0088/2004 –2003/2214(DEC))
<P>
Τμήμα VI - Οικονομική και Κοινωνική Επιτροπή (I5-0034/2003 – C5-0088/2004 –2003/2215(DEC))
<P>
Τμήμα VII - Επιτροπή των Περιφερειών (I5-0034/2003 – C5-0088/2004 –2003/2216(DEC))
<P>
Τμήμα VIII - Διαμεσολαβητής (I5-0034/2003 – C5-0088/2004 –2003/2217(DEC))
<P>
- A5-0218/2004 του κ. van Hulten σχετικά με τη χορήγηση απαλλαγής όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2002 (Τμήμα I – Ευρωπαϊκό Κοινοβούλιο) (I5-0034/2003 - C5-0088/2004 - 2003/2211(DEC))
<P>
- A5-0212/2004 του κ. Mulder σχετικά με την απαλλαγή για την Ευρωπαϊκή Υπηρεσία Ανασυγκρότησης, για το οικονομικό έτος 2002 (C5-0632/2003 – 2003/2242(DEC)),
<P>
σχετικά με την απαλλαγή για τον Ευρωπαϊκό Οργανισμό για την Ασφάλεια και την Υγεία στην Εργασία, για το οικονομικό έτος 2002 (C5-0636/2003 – 2003/2246(DEC)),
<P>
σχετικά με την απαλλαγή για τον Ευρωπαϊκό Οργανισμό Περιβάλλοντος, για το οικονομικό έτος 2002 (C5-0635/2003 – 2003/2245(DEC)),
<P>
σχετικά με την απαλλαγή για τον Ευρωπαϊκό Οργανισμό για την Αξιολόγηση των Φαρμακευτικών Προϊόντων, για το οικονομικό έτος 2002 (C5-0638/2003 – 2003/2255(DEC)).
<P>
σχετικά με την απαλλαγή για το Μεταφραστικό Κέντρο των Οργάνων της Ευρωπαϊκής Ένωσης, για το οικονομικό έτος 2002 (C5-0637/2003 – 2003/2247(DEC)),
<P>
σχετικά με την απαλλαγή για το Ευρωπαϊκό Κέντρο για την Ανάπτυξη της Επαγγελματικής Κατάρτισης, για το οικονομικό έτος 2002 (C5-0630/2003 – 2003/2240(DEC)),
<P>
σχετικά με την απαλλαγή για την Eurojust, για το οικονομικό έτος 2002 (C5-0662/2003 – 2003/2256(DEC)),
<P>
σχετικά με την απαλλαγή για το Ευρωπαϊκό Ίδρυμα Επαγγελματικής Εκπαίδευσης, για το οικονομικό έτος 2002 (C5-0641/2003 – 2003/2259(DEC)),
<P>
σχετικά με την απαλλαγή για το Ευρωπαϊκό Ίδρυμα για τη Βελτίωση των Συνθηκών Διαβίωσης και Εργασίας, για το οικονομικό έτος 2002 (C5-0631/2003 – 2003/2241(DEC)),
<P>
σχετικά με την απαλλαγή για το Ευρωπαϊκό Κέντρο Παρακολούθησης Ναρκωτικών και Τοξικομανίας, για το οικονομικό έτος 2002 (C5-0634/2003 – 2003/2244(DEC)),
<P>
σχετικά με την απαλλαγή για το Ευρωπαϊκό Παρατηρητήριο των Φαινομένων Ρατσισμού και Ξενοφοβίας, για το οικονομικό έτος 2002 (C5-0633/2003 – 2003/2243(DEC)).
<P>
- A5-0201/2004 της κ. Rühle σχετικά με τη χορήγηση απαλλαγής στην Επιτροπή όσον αφορά τη δημοσιονομική διαχείριση της Ευρωπαϊκής Κοινότητας Άνθρακα και Χάλυβα (ΕΚΑΧ) για το οικονομικό έτος που έκλεισε στις 23 Ιουλίου 2002 (C5-0646/2003 - 2003/2218(DEC)). 
<SPEAKER ID="302" LANGUAGE="EN" NAME="Fischler," AFFILIATION="Επιτροπή">
<P>
    Κύριε Πρόεδρε, η Επιτροπή επιθυμεί να ευχαριστήσει το Κοινοβούλιο για την ευκαιρία που της έδωσε να αναφερθεί για μία ακόμη φορά στις ενέργειες στις οποίες προέβη αφού ενημερώθηκε τον Μάιο του 2003 για τις σοβαρές παρατυπίες της Eurostat και υπεργολάβων της, οι περισσότερες από τις οποίες συνέβησαν –όπως προκύπτει από τις έρευνες– κατά την περίοδο μέχρι το 1999.
<P>
Η Επιτροπή ανέλαβε δράση αμέσως μόλις περιήλθαν στη γνώση της τα πρώτα στοιχεία για προβλήματα στη Eurostat. Ο Γενικός Διευθυντής και όλοι οι διευθυντές μετακινήθηκαν σε θέσεις συμβούλων και η Επιτροπή άρχισε λεπτομερείς έρευνες για να εντοπίσει τους άμεσα εμπλεκόμενους. Η υπηρεσία εσωτερικού λογιστικού ελέγχου (IAS) της Επιτροπής εξέτασε όλες τις συμβάσεις και τις επιδοτήσεις της Eurostat. Βάσει των εκθέσεων της IAS και της ειδικής ομάδας δράσης, δόθηκε τέλος στις συμβατικές σχέσεις μεταξύ της Eurostat και άλλων υπηρεσιών της Επιτροπής καθώς και ορισμένων οργανώσεων. Δόθηκε επίσης εντολή στην OLAF να ολοκληρώσει το ταχύτερο δυνατό τις έρευνες που εκκρεμούσαν σε σχέση με τη Eurostat.
<P>
Η Επιτροπή ήταν αποφασισμένη να αποκαταστήσει και να ενισχύσει τους συναφείς κανόνες και τις πρακτικές της, και να εφαρμόσει πλήρως τη συναφή με το προσωπικό και τα οικονομικά μεταρρύθμιση που ξεκίνησε το 2000.
<P>
Όπως γνωρίζει το Σώμα, στις 25 Σεπτεμβρίου 2003 ο πρόεδρος της Επιτροπής, κ. Πρόντι, παρουσίασε το σχέδιο δράσης του σε συνεδρίαση της Διάσκεψης των Προέδρων, στην οποία συμμετείχαν και μέλη της Επιτροπής Ελέγχου του Προϋπολογισμού. Το εν λόγω σχέδιο δράσης είχε τρεις βασικές συνιστώσες: πρώτον, πλήρη αναδιάρθρωση της Γενικής Διεύθυνσης της Eurostat· δεύτερον, παγίωση της μεταρρύθμισης όσον αφορά τις σχέσεις μεταξύ των Επιτρόπων, των ιδιαίτερων γραφείων τους και των υπηρεσιών τους, και τις σχέσεις κέντρου-περιφέρειας στον τομέα των ελέγχων και των εσωτερικών λογιστικών ελέγχων· τρίτον, αναθεώρηση του νομικού πλαισίου της OLAF, με παρουσίαση νέων νομοθετικών προτάσεων.
<P>
Κατά την παρουσίαση, τον Νοέμβριο του 2003, του νομοθετικού προγράμματος και του προγράμματος εργασίας της Επιτροπής για το 2004, ο κ. Πρόντι αναφέρθηκε με ακόμη περισσότερες λεπτομέρειες στις ενέργειες στις οποίες προέβη. Στο ενδιάμεσο, η Επιτροπή συζήτησε διεξοδικότερα με το Κοινοβούλιο και τα όργανά του τα συναφή με την υπόθεση αυτή θέματα και επέκτεινε τα σχέδιά της.
<P>
Η Επιτροπή συζήτησε ως επί το πλείστον τα θέματα αυτά, μεταξύ άλλων, και με την Επιτροπή Ελέγχου του Προϋπολογισμού κατά την παρακολούθηση της χορήγησης απαλλαγής για το 2001 και κατά την παροχή πληροφοριών για τις μεταρρυθμίσεις της Επιτροπής. Ωστόσο, στην όλη διαδικασία συνέβαλε σημαντικά και το συνεχές ενδιαφέρον της Επιτροπής Προϋπολογισμών για την πρόοδο της μεταρρύθμισης, πολύ πρόσφατα στο πλαίσιο της συνεδρίασής της στις αρχές Απριλίου του τρέχοντος έτους.
<P>
Η Επιτροπή χαιρετίζει τις προσπάθειες που κατέβαλε η πρόεδρος της Επιτροπής Ελέγχου του Προϋπολογισμού, κ. Theato, προκειμένου να γίνουν πλήρως κατανοητές οι αιτίες ανησυχίας. Το έργο της κ. Avilés Perea, του κ. Casaca, του κ. Bösch και άλλων μελών της επιτροπής βοήθησε την Επιτροπή να εφαρμόσει προτάσεις που βελτίωσαν τη δράση της.
<P>
Την 1η Οκτωβρίου 2003, έχοντας υπόψη της τις εν λόγω προτάσεις, η Επιτροπή ενέκρινε τον νέο πίνακα προσωπικού της Eurostat. Το σχέδιο αυτό τέθηκε σε εφαρμογή, όπως προβλεπόταν, την 1η Νοεμβρίου. Στις 21 Ιανουαρίου 2004, η Επιτροπή ενημερώθηκε για το σχέδιο δράσης σχετικά με τις δραστηριότητες της Eurostat το 2004, που συντάχθηκε με πρωτοβουλία του κ. Solbes. Στις 9 Φεβρουαρίου 2004, η Επιτροπή ενέκρινε ανακοίνωση με θέμα την έκθεση προόδου της οικονομικής και διοικητικής της μεταρρύθμισης, η οποία περιέχει ειδικό τμήμα για τα μέτρα που παρουσίασε ο πρόεδρος της Επιτροπής στις 18 Νοεμβρίου 2003, καθώς και δύο προτάσεις κανονισμών που τροποποιούν το νομικό πλαίσιο της OLAF.
<P>
Η Επιτροπή αναγνωρίζει το προσεκτικό και συνεπές έργο παρακολούθησης που επιτέλεσε το Κοινοβούλιο και τα όργανά του στο πλαίσιο της διαδικασίας χορήγησης απαλλαγής, καθώς και στο πλαίσιο των λοιπών δραστηριοτήτων παρακολούθησης που ανέπτυξε, σε σχέση με την υπόθεση Eurostat. Εκφράζει την ευγνωμοσύνη της για το ενδιαφέρον και την προσοχή που εξακολουθεί να δείχνει η Επιτροπή Ελέγχου του Προϋπολογισμού για την εφαρμογή της μεταρρύθμισης της Επιτροπής. Αμφότερα είναι σημαντικά.
<P>
Χάρη στον πλήρη εκσυγχρονισμό των δομών, των συστημάτων, των ελέγχων και της διοίκησης στους κόλπους του θεσμικού οργάνου καθώς και της συναφούς με το προσωπικό πολιτικής, η Επιτροπή θα συνεχίσει να αναθεωρεί τις δράσεις που αναλαμβάνει και τις βελτιώσεις που επιφέρει, ώστε να αναπτύξει όσο το δυνατό περισσότερες εγγυήσεις που θα την προστατεύσουν από τυχόν επανάληψη των προβλημάτων που εντοπίστηκαν στην Eurostat ή από κάθε άλλη παρόμοια συμπεριφορά. Το Κοινοβούλιο μας βοήθησε με το συνεχές και διακριτικό ενδιαφέρον που επέδειξε και το ευχαριστούμε ιδιαίτερα για την υποστήριξη που μας παρείχε. 
<SPEAKER ID="303" LANGUAGE="ES" NAME="Bayona de Perogordo (PPE-DE )," AFFILIATION="εισηγητής">
<P>
Στο πλαίσιο της μεταρρύθμισης της Επιτροπής, τίθεται το θέμα της Eurostat. Μόλις ακούσαμε μια δήλωση από την Επιτροπή και δυστυχώς αυτό το θέμα δεν έχει κλείσει. Αντίθετα, είναι στα χέρια των δικαστικών αρχών, γεγονός που θα μπορούσε να εγείρει ζητήματα πολιτικής ευθύνης στο μέλλον, και επομένως πρέπει να συνεχίσουμε να επαγρυπνούμε. Ωστόσο, η αλήθεια είναι ότι η Eurostat έχει χρησιμεύσει και σαν ένα κίνητρο για ορισμένες σημαντικές μεταρρυθμίσεις που έχουν αναληφθεί από την Επιτροπή, συμπεριλαμβανομένου του εντοπισμού κάποιων εκ των αδυναμιών που υπάρχουν, όπως η σχέση μεταξύ των Γενικών Διευθυντών και των Επιτρόπων, η οποία έχει ενισχυθεί σημαντικά στην τρίτη έκθεση προόδου και σε σχέση με την οποία πρέπει να περιμένουμε περαιτέρω σημαντικές βελτιώσεις.
<P>
Στο πλαίσιο αυτής της γενικής μεταρρύθμισης της Επιτροπής, βλέπουμε επίσης τη μεταρρύθμιση των λογιστικών διαδικασιών, μια σημαντική μεταρρύθμιση η οποία πρέπει να συμφιλιώσει ένα διττό σύστημα δημοσιονομικής διαχείρισης που βασίζεται τόσο στην ταμειακή λογιστική όσο και στη λογιστική αυτοτέλειας των χρήσεων. Πιστεύουμε ότι η γενική προσέγγιση που εφαρμόζεται και προτείνεται είναι ικανοποιητική. Πρέπει να περιμένουμε μέχρι το 2005. Έχουν γίνει βελτιώσεις, όπως το μητρώο αποδείξεων πληρωμών ή η τράπεζα δεδομένων όσον αφορά τους εργολάβους.
<P>
Επίσης θα ήθελα να ευχαριστήσω τον Bent Adamsen και την Marianella Martínez, οι οποίοι με βοήθησαν, και την Εκτελεστική Επιτροπή και το Ελεγκτικό Συνέδριο για τη συνεργασία τους. 
<SPEAKER ID="304" LANGUAGE="SV" NAME="Sjöstedt (GUE/NGL )," AFFILIATION="εισηγητής">
<P>
Εξετάζοντας τη Δήλωση Αξιοπιστίας του Ελεγκτικού Συνεδρίου για το Ευρωπαϊκό Ταμείο Ανάπτυξης, μπορούμε να πούμε ότι οι δαπάνες έχουν εγκριθεί, αλλά μόνο με επιφυλάξεις, καθώς το Ελεγκτικό Συνέδριο δεν είναι έτοιμο να δώσει το πράσινο φως όσον αφορά την άμεση δημοσιονομική στήριξη, η οποία το 2002 αποτέλεσε περίπου το ένα τέταρτο της ενίσχυσης. Αυτό είναι σημαντικό διότι, σύμφωνα με όλα τα σχέδια, θα παρέχεται στο μέλλον όλο και μεγαλύτερη ενίσχυση υπό τη μορφή άμεσης δημοσιονομικής στήριξης. Εάν αυτά τα κονδύλια χρησιμοποιηθούν σωστά και εάν μας δοθεί η ευκαιρία να εξετάσουμε αν χρησιμοποιούνται σωστά, πρέπει να υπάρξει μετασχηματισμός της ποιότητας του δημοσιονομικού ελέγχου και της παρακολούθησης στις δικαιούχες χώρες ΑΚΕ. Πρέπει να γίνουν πολλά ακόμα από την Επιτροπή σε αυτό πλαίσιο πριν λάβουμε σωστούς λογαριασμούς. Είναι ένας σημαντικός παράγοντας για τον έλεγχο του Ευρωπαϊκού Ταμείου Ανάπτυξης.
<P>
Θα ήθελα επίσης να πω δυο λόγια σχετικά με τις υπόλοιπες εκθέσεις, οι οποίες προκάλεσαν επίσης μεγαλύτερες αμφισβητήσεις από ό,τι η δική μου έκθεση κατά τη διάρκεια της συζήτησης, ιδιαίτερα οι εκθέσεις του κ. van Hulten και της κ. Stauner. Η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών και εγώ δεν θα υπερψηφίσουμε τη χορήγηση απαλλαγής προς το Συμβούλιο και την Επιτροπή Περιφερειών και, κατά την άποψή μας, οι ψηφοφορίες σχετικά με την απαλλαγή αυτών των δύο οργάνων θα έπρεπε να είχαν αναβληθεί. Το κύριο ζήτημα με το Συμβούλιο είναι η στάση και η απροθυμία του να συνεργαστεί με το Κοινοβούλιο. Στην πραγματικότητα, έχει αποστείλει στο Συμβούλιο ένα πρόγραμμα, ένα ερωτηματολόγιο, στο οποίο αρνείται να απαντήσει. Τέτοια αιτήματα για απαντήσεις σε ερωτήματα συνάδουν πράγματι πλήρως με τον ισχύοντα Δημοσιονομικό Κανονισμό. Εις απάντηση, το Συμβούλιο αναφέρεται σε ένα είδος συμφωνίας κυρίων από τη δεκαετία του 1970, η οποία είναι τελείως απαρχαιωμένη. Απαντώντας, το Συμβούλιο Υπουργών καταδέχτηκε να δώσει απαντήσεις σε ορισμένα επιλεγμένα ερωτήματα ορισμένων επιλεγμένων βουλευτών· κάτι τέτοιο δεν αποτελεί σε καμία περίπτωση δέσμευση και είναι μυστικοπάθεια. Φρονώ ότι αυτό έρχεται σε αντίθεση με το πνεύμα της διαδικασίας απαλλαγής εν γένει, η οποία θα πρέπει να είναι ανοιχτή και διαφανής.
<P>
Επίσης, δεν μπορούμε να υπερψηφίσουμε την απαλλαγή όσον αφορά την Επιτροπή Περιφερειών. Πριν από ένα έτος, υπήρξαν πληροφορίες για πολύ σοβαρές περιπτώσεις κακοδιαχείρισης στην Επιτροπή Περιφερειών, ιδιαίτερα όσον αφορά τα έξοδα μετακίνησης και πολλά άλλα σημεία. Είναι αρκετά προφανές ότι η Επιτροπή Περιφερειών δεν έχει ακόμα ασχοληθεί σοβαρά με αυτό· το αντίθετο. Η Επιτροπή εξακολουθεί να απορρίπτει αρκετά από τα βασικά συμπεράσματα της έρευνας της OLAF. Όπως ανέμενε η OLAF, η επιτροπή απέτυχε να θέσει σε λειτουργία τις πειθαρχικές διαδικασίες που θα έπρεπε να έχει θεσπίσει. Είναι αρκετά σαφές ότι ο Δημοσιονομικός Ελεγκτής που έδωσε τις πληροφορίες για την κακοδιαχείριση αντιμετωπίστηκε με άσχημο τρόπο και δεν έλαβε τη συγνώμη που έπρεπε, καθώς οι πράξεις του ήταν πέρα για πέρα σύμφωνες με τα καθήκοντά του.
<P>
Όσον αφορά την έκθεση του κ. van Hulten, πιστεύουμε ότι πρόκειται για πολύ καλό έργο. Είναι έργο υψηλής ποιότητας, πλήρες και πολύ συγκεκριμένο. Σχετικά με το θέμα του ίδιου του Κοινοβουλίου, είναι καιρός να ασκήσουμε πιέσεις για την κατάργηση των συνεδριάσεων του Στρασβούργου. Δεν υπάρχει δικαιολογία όσον αφορά τον δημοσιονομικό έλεγχο για τη δαπάνη επιπλέον 200 εκατ. ευρώ περίπου ετησίως για τη μετάβαση από τις Βρυξέλλες στο Στρασβούργο. Είναι τώρα καιρός, πριν από το τέλος της Διακυβερνητικής Διάσκεψης, να προτείνουμε αυτήν την άποψη, και έχουμε την ευκαιρία να το πράξουμε αύριο.
<P>
Το θέμα της αποζημίωσης των βουλευτών του ΕΚ θα αποτελέσει ζήτημα σε αυτές τις εκλογές, είτε το θέλουμε είτε όχι, αλλά το Κοινοβούλιο πρέπει να κατηγορήσει μόνο τον εαυτό του. Δεν υπάρχει τρόπος να δικαιολογήσουμε στον απλό πολίτη τα διάφορα συστήματα αποζημίωσης που υπάρχουν και το γεγονός ότι εμείς οι ίδιοι χορηγούμε στον εαυτό μας αυτές τις αποζημιώσεις. Αντίθετα, πρέπει να εισαγάγουμε ένα νέο σύστημα αποζημίωσης και μισθών που θα είναι εύλογο και διαφανές. Για τον λόγο αυτόν, από κοινού με τον κ. Blak της Ομάδας ΕΕΕ/ΑρΠρΒΧ, κατέθεσα ορισμένες τροπολογίες που επιδιώκουν να τακτοποιήσουν το σύστημα των προνομίων. Αυτό σχετίζεται κυρίως με την πεποίθησή μας ότι τα έξοδα μετακίνησης θα πρέπει να αποζημιώνονται βάσει του πραγματικού κόστους και όχι βάσει της απόστασης που έχει διανυθεί.
<P>
Τέλος, θα ήθελα να σχολιάσω την υπόθεση της Eurostat και, επίσης, τη δήλωση της Επιτροπής, ακόμα και αν η Επιτροπή φαίνεται ότι αποχωρεί. Φρονώ ότι οι αποδείξεις είναι συγκλονιστικές, καθώς κρούστηκε ο κώδωνας του κινδύνου σχετικά με την κακοδιοίκηση στη Eurostat πολύ πριν η Επιτροπή αποφασίσει να δράσει. Ο κώδωνας κρούστηκε από το Κοινοβούλιο και την υπηρεσία εσωτερικού ελέγχου, αλλά η Επιτροπή ενήργησε υπερβολικά αργά. Είναι ζήτημα πολιτικής ευθύνης. Στην αρχή της θητείας της Επιτροπής, ο Πρόεδρός της τόνισε ότι η Επιτροπή θα έπρεπε να ζητήσει από τον κάθε Επίτροπο να αναλάβει πολιτική ευθύνη, και τώρα, τη στιγμή που βρίσκεται σε μια κατάσταση στην οποία θα έπρεπε να είχε πράξει κάτι ανάλογο, λέει ότι δεν είναι απαραίτητο. Αυτό είναι πολύ απογοητευτικό, δεδομένων των φιλοδοξιών που είχε η Επιτροπή όταν ανέλαβε τα καθήκοντά της. Κατά τη γνώμη μας, αυτό είναι αρνητικό.
<SPEAKER ID="305" LANGUAGE="" NAME="Πρόεδρος." AFFILIATION="">
<P>
   Κυρίες και κύριοι, πρέπει να σας πω το εξής ως προς την ημερήσια διάταξη: από τις 8.00 προβλέπεται η δήλωση της Επιτροπής για την Κροατία. Προτείνω να μιλήσουν οι δύο συνάδελφοι που βρίσκονται στην αρχή του καταλόγου, δηλαδή να ξεπεράσουμε κατά τι τον χρόνο, με την ελπίδα και την παράκληση ότι οι συνάδελφοι θα είναι σύντομοι, έτσι ώστε να συνεχίσουμε μετά με την Κροατία σύμφωνα με την ημερήσια διάταξη. Αυτές τις ημέρες που το γενικό χρονοδιάγραμμα είναι τόσο πιεσμένο πρέπει να κάνουμε πολλούς αυτοσχεδιασμούς. Παρακαλώ τους τρεις παρόντες Επιτρόπους να δεχθούν να ξεπεράσουμε λίγο τον χρόνο και να μιλήσουν οι δύο ομιλητές που περιλαμβάνονται στον κατάλογο. Μετά θα διακόψουμε για την Κροατία.
<SPEAKER ID="306" LANGUAGE="DE" NAME="Stauner (PPE-DE )," AFFILIATION="εισηγήτρια">
<P>
   . – Κύριε Πρόεδρε, κυρίες και κύριοι, έχω να κάνω τις εξής παρατηρήσεις για την έκθεσή μου σχετικά με την απαλλαγή των άλλων θεσμικών οργάνων: όπως ήδη παρατήρησε ο συνάδελφος Sjöstedt, σε αντίθεση με τα άλλα θεσμικά όργανα το Συμβούλιο πράγματι έχει απομακρυνθεί αρκετά από τον έλεγχο και την συνεργασία με το Κοινοβούλιο. Αυτό δεν μπορούμε να το δεχτούμε, ούτε μπορεί να δικαιολογηθεί με ιστορικούς λόγους ή ως “συμφωνία κυρίων”. Γι’ αυτό, στην έκθεσή μου ζητήσαμε μια απάντηση μέχρι την 1η Ιουλίου 2004 στα ερωτήματα που παραμένουν ακόμα αναπάντητα στο ερωτηματολόγιό μας.
<P>
Ως προς το Ευρωπαϊκό Δικαστήριο και το Ελεγκτικό Συνέδριο, πρέπει να αποδοκιμαστούν οι αυξήσεις μισθών που χορηγούν στους εαυτούς τους τα εκάστοτε μέλη μέσω διορθωτικών συντελεστών. Ενώ η Επιτροπή φέρθηκε έξυπνα εδώ και μετά την αποκάλυψη της παράνομης αυτής πρακτικής αποφάσισε τουλάχιστον να την σταματήσει από την 1η Ιανουαρίου 2003, το Ευρωπαϊκό Δικαστήριο με διοικητική απόφαση ενέκρινε και πάλι αναδρομικά αυτές τις προσαυξήσεις. Αυτό δεν αποτελεί νομική βάση και, ως εκ τούτου, οι πληρωμές αυτές εξακολουθούν να είναι παράνομες. Μια τόσο χονδροειδής παραβίαση θεμελιωδών αρχών του κράτους δικαίου είναι ιδιαίτερα θλιβερή όταν διαπράττεται από τον ανώτατο θεματοφύλακα του ευρωπαϊκού δικαίου, το Ευρωπαϊκό Δικαστήριο, που θα έπρεπε να αποτελεί πρότυπο και να δείχνει ιδιαίτερη προσοχή ειδικά στις δικές του υποθέσεις. Το ίδιο ισχύει για τη ρύθμιση βάσει της οποίας τα μέλη του Ευρωπαϊκού Δικαστηρίου και του Ελεγκτικού Συνεδρίου χρησιμοποιούν τα υπηρεσιακά τους αυτοκίνητα καθ’ υπερβολήν για ιδιωτικούς σκοπούς. Επειδή ωστόσο το Ευρωπαϊκό Δικαστήριο και –ακολουθώντας το– δυστυχώς και το Ελεγκτικό Συνέδριο δεν συμμορφώθηκαν, ζητάμε να σταματήσουν οι μεταφορές πιστώσεων προς το Ευρωπαϊκό Δικαστήριο και το Ελεγκτικό Συνέδριο μέχρι να σταματήσουν αυτές οι πρακτικές. Μόνον υπό αυτές τις προϋποθέσεις μπορώ πραγματικά να εμμείνω στην σύστασή μου για χορήγηση απαλλαγής στα δύο αυτά θεσμικά όργανα.
<P>
Θέλω να παρατηρήσω κάτι θετικό σχετικά με την έκθεση του κ. Mulder για τους οργανισμούς. Στο μεταξύ έχουμε δώδεκα οργανισμούς. Είναι πραγματικά πολλοί και όλοι γνωρίζουμε ότι σύμφωνα με τους πολιτικούς στόχους θα γίνουν ακόμα περισσότεροι. Νομίζω όμως ότι έαν καταφέρουμε να αποφύγουμε τη διπλή εργασία και να θέσουμε σωστές προτεραιότητες, η αποδοτικότητα αυτών των οργανισμών θα διασφαλιστεί καλύτερα απ’ ό,τι στην Επιτροπή, με τη γραφειοκρατία-μαμούθ της. Οι διευθυντές των έντεκα οργανισμών διαθέτουν υψηλού επιπέδου εξειδίκευση και έδειξαν υπευθυνότητα. Αυτό θέλω να το δηλώσω κατηγορηματικά, γιατί αποτελούν μια ευχάριστη αλλαγή εδώ, ενώ ασφαλώς δεν θα μπορούσα να ισχυριστώ το ίδιο για τα μέλη της Επιτροπής.
<P>
Μετά το σκάνδαλο της Eurostat, την απόλυση της επικεφαλής λογίστριας και την αποκάλυψη ενός εντελώς ανεπαρκούς συστήματος τήρησης βιβλίων, με το οποίο η Επιτροπή διαχειρίζεται –θα μπορούσε κανείς να πει και ότι κακοδιαχειρίζεται– τον προϋπολογισμό που φθάνει σε ύψος περίπου 100 δισ. ευρώ, εγώ δεν θα εγκρίνω τη χορήγηση απαλλαγής στην Επιτροπή. Και όσα είπε προ ολίγου ο Επίτροπος Fischler για την Eurostat δεν περιείχαν τίποτα καινούργιο. Θα ήθελα, ωστόσο, να ρωτήσω την αρμοδία Επίτροπο γιατί παρουσιάστηκε εδώ η θέση της Επιτροπής από τον αρμόδιο για τη γεωργία Επίτροπο. Μήπως καταλήξατε στο μεταξύ στο ότι η Eurostat είναι κι αυτή ένα πρόβλημα της γεωργίας ή υπάρχουν άλλοι λόγοι; Ασφαλώς θα μπορέσετε να μας διαφωτίσετε σχετικά.
<P>
Φυσικά, πρέπει να εξακολουθήσει να αποτελεί προτεραιότητα η καταπολέμηση της απάτης. Στην έκθεση Bayona αναφέρονται κάποια πράγματα γι’ αυτό. Θεωρώ ότι η Επιτροπή πρέπει να δείξει μεγάλη προσοχή κατά την τροποποίηση του κανονισμού της OLAF. Γι’ αυτό προβήκαμε σε ορισμένες διευκρινίσεις του σημείου 90 της έκθεσης του κ. Bayona προκειμένου να διασφαλιστεί ότι η OLAF θα μπορεί και μελλοντικά να εργάζεται ανεξάρτητα, θα δώσει προτεραιότητα στις εσωτερικές έρευνες και ότι θα προστατεύονται τα δικαιώματα των εμπλεκομένων. 
<SPEAKER ID="307" LANGUAGE="EN" NAME="Van Hulten (PSE )," AFFILIATION="εισηγητής">
<P>
Η κριτική που διατυπώνεται στην έκθεσή μου δεν απευθύνεται στους υπαλλήλους της γραμματείας του Κοινοβουλίου ή στον Γενικό Γραμματέα. Η κριτική μου απευθύνεται σε εμάς, τους πολιτικούς, που δίνουμε τις πολιτικές κατευθύνσεις στο Κοινοβούλιο. Το 1999, εκλέχθηκα στις Κάτω Χώρες με πολύ μικρό ποσοστό προσέλευσης στις εκλογές που άγγιξε μόλις το 29%. Οι πολίτες δεν προσήλθαν να ψηφίσουν στις ευρωπαϊκές εκλογές κυρίως διότι δεν είχαν πίστη στα θεσμικά όργανα της ΕΕ. Τούτο είναι από μόνο του κακό, αποτελεί όμως και μεγάλο κίνδυνο για την ευρωπαϊκή ολοκλήρωση διότι εάν οι πολίτες δεν έχουν πίστη στα θεσμικά όργανα είναι μάλλον απίθανο να στηρίξουν τα προσεχή βήματα που θα γίνουν στο πλαίσιο της ευρωπαϊκής ολοκλήρωσης.
<P>
Αποστολή μου τα τελευταία πέντε χρόνια ήταν να προσπαθήσω να μεταρρυθμίσω τα θεσμικά όργανα, να τα καταστήσω πιο γνήσια και αξιόπιστα στα μάτια των συμπολιτών μας. Διανύσαμε μακρύ δρόμο, ιδίως όσον αφορά την Ευρωπαϊκή Επιτροπή. Στο σημείο αυτό θα ήθελα να συγχαρώ την Επίτροπο Schreyer και τους συναδέλφους της για το εξαιρετικό έργο που επιτέλεσαν τα τελευταία πέντε χρόνια, παρόλο που ήρθαν αντιμέτωποι με πολύ δύσκολες προκλήσεις.
<P>
Υπάρχουν σημαντικά ζητήματα που πρέπει να εξετάσουμε. Ευελπιστώ ότι αύριο θα δώσουμε επίσης στον Πρόεδρο Cox την εντολή να ζητήσει από τη Διακυβερνητική Διάσκεψη την τροποποίηση της Συνθήκης όσον αφορά το συγκεκριμένο θέμα. Πρέπει να δώσουμε στο Κοινοβούλιο το δικαίωμα να αποφασίσει ελεύθερα ποια θα είναι η έδρα του.
<SPEAKER ID="308" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="309" LANGUAGE="" NAME="Πρόεδρος." AFFILIATION="(Το Κοινοβούλιο αποφασίζει ότι καταργείται η αυριανή Ώρα των Ερωτήσεων προς το Συμβούλιο.)">
<P>
   Πριν περάσουμε τώρα σύμφωνα με την ημερήσια διάταξη στη συζήτηση για τις δηλώσεις των δύο Επιτρόπων για την Κροατία, θα σας διαβάσω μια πρόταση απόφασης του Προέδρου Cox, ο οποίος είχε δηλώσει από τη Δευτέρα ότι η προσθήκη επιπλέον σημείων στην ημερήσια διάταξη της Τετάρτης θα είχε ενδεχομένως αντίκτυπο στη διάρκεια της Ώρας των Ερωτήσεων. Τώρα το Κοινοβούλιο συμπεριέλαβε και δηλώσεις για τη Μέση Ανατολή και μια συζήτηση για την πρόταση μομφής. Υπό αυτές τις συνθήκες, και μετά από συζήτηση με το Συμβούλιο, προτείνω σε συμφωνία με τις Ομάδες να διαγράψουμε από την αυριανή ημερήσια διάταξη την Ώρα των Ερωτήσεων προς το Συμβούλιο. Αυτό σημαίνει πως τώρα, σύμφωνα με την ημερήσια διάταξη, θα περάσουμε στη συζήτηση για την Κροατία και στις 18.30 θα γίνει η Ώρα των Ερωτήσεων προς την Επιτροπή.
<SPEAKER ID="310" LANGUAGE="" NAME="Πρόεδρος." AFFILIATION="(Χειροκροτήματα)">
<SPEAKER ID="311" LANGUAGE="" NAME="Πρόεδρος." AFFILIATION="">
<SPEAKER ID="312" LANGUAGE="EN" NAME="Patten," AFFILIATION="Επιτροπή">
<P>
    Κύριε Πρόεδρε, χαίρομαι που βρίσκομαι σήμερα εδώ μαζί με τον φίλο και συνάδελφο κ. Verheugen για να παρουσιάσω τη γνωμοδότηση της Επιτροπής για την πιθανότητα έναρξης ενταξιακών διαπραγματεύσεων με την Κροατία. Η Επιτροπή δημοσιεύει επίσης σήμερα την πρώτη της ευρωπαϊκή εταιρική σχέση με την Κροατία, στην οποία καθορίζονται αμφότερες οι βραχυπρόθεσμες και μακροπρόθεσμες προτεραιότητές μας.
<P>
Στην πολιτική, πολύ συχνά κάνουμε κατάχρηση του όρου “ιστορικός”, όμως αυτή είναι όντως μια ιστορική ημέρα για την Κροατία. Πρόκειται ακόμη για μια περίσταση που δίδει ιδιαίτερη ευχαρίστηση στον Επίτροπο Verheugen και σε εμένα.
<P>
Η Κροατία υπέβαλε αίτηση προσχώρησης στην ΕΕ τον Φεβρουάριο του 2003 και το Συμβούλιο μας ζήτησε να συντάξουμε γνωμοδότηση για το θέμα τον Απρίλιο του ίδιου έτους. Επομένως, όλον αυτόν τον χρόνο που μας πέρασε εργαστήκαμε πολύ σκληρά. Δεν ζητώ όμως συγγνώμη για το μεγάλο χρονικό διάστημα που χρειαστήκαμε. Η αξιολόγηση της ετοιμότητας μιας χώρας να καταστεί υποψήφια προς ένταξη είναι ένα από τα πλέον σημαντικά θεσμικά καθήκοντα της Επιτροπής. Δεν θέλω να κρατήσω άλλο σε αγωνία τους αξιότιμους βουλευτές του ΕΚ, επομένως επιτρέψτε μου να σας πω ευθέως ότι η Επιτροπή αποφάσισε σήμερα να προτείνει στο Συμβούλιο την έναρξη των ενταξιακών διαπραγματεύσεων με την Κροατία εν ευθέτω χρόνω.
<P>
Ο Επίτροπος Verheugen και εγώ θα θέλαμε να αναφερθούμε στη συλλογιστική στην οποία στηρίχθηκε η Επιτροπή για να λάβει αυτή την απόφαση. Είμαι βέβαιος ότι θα συμφωνήσετε πως είναι σημαντικό για εμάς να εξηγήσουμε με μεγαλύτερη σαφήνεια πώς καταλήξαμε σε αυτό το ιδιαίτερα καλοδεχούμενο συμπέρασμα.
<P>
Εξαρχής, κατέστη σαφές ότι οι τομείς που έπρεπε οπωσδήποτε να εξετάσουμε ήταν τα πολιτικά κριτήρια που καθορίστηκαν στην Κοπεγχάγη το 1993. Έπρεπε να σκεφτούμε και να λάβουμε υπόψη μας πολλές συναφείς παραμέτρους. Θα αναφερθώ στις βασικότερες. Ο δικαστικός κλάδος της Κροατίας δεν είναι –δυστυχώς– επαρκώς καταρτισμένος και οργανωμένος και ο όγκος των συσσωρευμένων εκκρεμών υποθέσεων είναι τεράστιος. Αυτό που δεν αμφισβητείται πάντως είναι η ανεξαρτησία του δικαστικού κλάδου. Η Κροατία πρέπει να εργαστεί σκληρά για να βελτιώσει την ποιότητα της διαδικασίας λήψης δικαστικών αποφάσεων, διαθέτει όμως –και είμαστε πεπεισμένοι για τούτο– συγκεκριμένη στρατηγική για την επίτευξη του σκοπού αυτού την οποία θα πρέπει πλέον να εφαρμόσει.
<P>
Τρίτο έρχεται το θέμα των δικαιωμάτων των μειονοτήτων. Πρόκειται για ζήτημα που ενδιαφέρει ιδιαίτερα το Κοινοβούλιο· για ζήτημα που ενδιαφέρει ιδιαίτερα όλους εμάς τους Ευρωπαίους. Η Κροατία οφείλει να εφαρμόσει σωστά τη νομοθεσία της για τα δικαιώματα των μειονοτήτων. Ο ΟΑΣΕ μας έχει μάλιστα ενημερώσει ότι πρέπει να καταβληθούν σκληρές προσπάθειες για να επιτευχθεί η επιστροφή των Σέρβων προσφύγων που ζουν επί του παρόντος στη Σερβία, το Μαυροβούνιο και τη Βοσνία στα σπίτια τους. Κινούμενη προς αυτή την κατεύθυνση πάντως, η σημερινή κυβέρνηση έχει υπογράψει συμφωνία με τον Σερβοκροάτη αρχηγό, κ. Pupovac. Ασφαλώς, πρέπει να γίνουν ακόμη πολλά, όμως έχει ήδη σημειωθεί πρόοδος: εκφράζουμε την ικανοποίησή μας για τούτο και είμαστε βέβαιοι ότι οι προσπάθειες θα συνεχιστούν.
<P>
Απομένει το θέμα του πρώην στρατηγού Ante Gotovina. Παρόλο που έχουν απαγγελθεί κατηγορίες εναντίον του για πολύ σοβαρά εγκλήματα είναι ακόμη ελεύθερος. Ο Επίτροπος Verheugen και εγώ ζητήσαμε τη γνώμη της προϊσταμένης της εισαγγελίας του δικαστηρίου η οποία μας διαφώτισε πλήρως. Ουσιαστικά μας είπε ότι η Κροατία συμμορφώνεται πλήρως με τις απαιτήσεις του δικαστηρίου, και ότι δεν νομίζει ότι η κατάσταση θα αλλάξει. Όσον αφορά συγκεκριμένα την υπόθεση Gotovina, μας είπε ότι η κυβέρνηση της Κροατίας κάνει ό,τι περνά από το χέρι της για να βοηθήσει στον εντοπισμό του και στην παράδοσή του στη Χάγη. Ρωτήσαμε την αρμόδια, η αρμόδια μας έδωσε την απόφασή της και δεν νομίζω ότι έχουμε λόγο να την αμφισβητήσουμε.
<P>
Επαναλαμβάνω ότι η περίσταση αυτή μου δίδει ιδιαίτερη ευχαρίστηση. Θα ήθελα να συγχαρώ όλους εκείνους με τους οποίους συνεργαστήκαμε τα τελευταία χρόνια, και οι οποίοι έθεσαν τα θεμέλια για τη λήψη αυτής της απόφασης. Θα ήθελα ακόμη να συγχαρώ την τωρινή κυβέρνηση για όσα έχει κάνει, και ελπίζω η στιγμή αυτή να είναι στιγμή χαράς για την Κροατία. Θα παραχωρήσω τώρα τη θέση μου στον συνάδελφο Επίτροπο, τον κ. Verheugen, ο οποίος θα αναφερθεί σε ορισμένες άλλες πτυχές της γνωμοδότησης και θα σας ενημερώσει για το τι μέλλει γενέσθαι.
<SPEAKER ID="313" LANGUAGE="DE" NAME="Verheugen," AFFILIATION="Επιτροπή">
<P>
Ο φίλος και συνάδελφος Chris Patten μίλησε ήδη για τα πολιτικά κριτήρια. Εγώ θέλω να προσθέσω κάποια πράγματα για τα υπόλοιπα, εξίσου σημαντικά κριτήρια για την ένταξη. Το πρώτο είναι οι οικονομικές επιδόσεις της Κροατίας και το ερώτημα εάν η χώρα αυτή εκπληρώνει τις απαιτήσεις μας ως προς την οικονομία της αγοράς και εάν θα μπορέσει να αντέξει την πίεση του ανταγωνισμού στην εσωτερική αγορά. Το συμπέρασμα των αναλύσεών μας ήταν πολύ σαφές και ευχάριστο. Η κατάσταση της Κροατίας είναι ήδη σήμερα πολύ καλύτερη από εκείνη στην οποία βρίσκονταν κατά την έναρξη των διαπραγματεύσεων οι περισσότερες από τις χώρες που θα προσχωρήσουν στην ΕΕ την 1η Μαΐου. Η Κροατία μπορεί να θεωρηθεί σήμερα ήδη ως μια λειτουργική οικονομία της αγοράς και εφόσον συνεχιστεί η πολιτική των οικονομικών μεταρρυθμίσεων, θα είναι σε θέση να αντέξει μεσοπρόθεσμα την πίεση του ανταγωνισμού στην εσωτερική αγορά. Η οικονομία της Κροατίας είναι ήδη πολύ στενά συνυφασμένη με την οικονομία της Ευρωπαϊκής Ένωσης και οι οικονομικές επιδόσεις της είναι σαφώς καλύτερες από εκείνες π.χ. της Βουλγαρίας και της Ρουμανίας, των οποίων η ένταξη προβλέπεται για το 2007. Επομένως, από οικονομική άποψη δεν βλέπουμε να υπάρχουν προβλήματα ή κίνδυνοι αναφορικά με την έναρξη ενταξιακών διαπραγματεύσεων με την Κροατία.
<P>
Αναφορικά τώρα με το εξαιρετικά δύσκολο κριτήριο που αφορά την πρόοδο ως προς την υιοθέτηση και εφαρμογή του κοινοτικού κεκτημένου, αυτά που θα πω είναι φυσικό ότι αποτελούν απλώς πρόγνωση, γιατί η υιοθέτηση του κοινοτικού δικαίου είναι αντικείμενο και όχι προϋπόθεση των διαπραγματεύσεων. Η πρόγνωσή μας για την περίπτωση της Κροατίας είναι όμως πολύ ευνοϊκή και πιστεύουμε ότι η χώρα θα είναι μεσοπρόθεσμα σε θέση να προβεί στις απαραίτητες νομικές προσαρμογές σε όλα τα κεφάλαια του κοινοτικού κεκτημένου, ενώ θα μπορέσει ταυτόχρονα να δημιουργήσει τις απαραίτητες δομές που χρειάζονται για τη σωστή και αποτελεσματική εφαρμογή του. Η χώρα θα χρειαστεί εδώ τη βοήθειά μας και η Επιτροπή είναι φυσικά πρόθυμη να παράσχει στην Κροατία την ίδια υποστήριξη και τις ίδιες συμβουλές που δόθηκαν κατά τα τελευταία χρόνια στις χώρες που θα προσχωρήσουν την 1η Μαΐου. Έτσι, και εδώ η αξιολόγησή μας είναι θετική.
<P>
Αναφορικά με την περαιτέρω διαδικασία, όπως ήδη είπε ο κ. Patten, είναι στο χέρι του Συμβουλίου να αποφασίσει εάν και πότε θα αρχίσουν οι ενταξιακές διαπραγματεύσεις. Της τυπικής έναρξης των διαπραγματεύσεων πρέπει να προηγηθεί ένας εκτενής έλεγχος, που περιλαμβάνει πλήρη ανασκόπηση ολόκληρου του κοινοτικού κεκτημένου και του κατά πόσον έχει υιοθετηθεί και εφαρμοσθεί στην Κροατία, προκειμένου να ξέρουμε τι ακριβώς πρέπει να περιλαμβάνουν οι διαπραγματεύσεις. Πρόκειται λοιπόν για μια κανονική διαδικασία που θα απαιτήσει λίγο χρόνο ακόμα και μόνο κατόπιν θα είναι δυνατόν να ανοίξουν τα κανονικά διαπραγματευτικά κεφάλαια. Επίσης, θα χρειαστεί να δημιουργηθεί μια προενταξιακή στρατηγική ειδικά προσαρμοσμένη στην Κροατία. Με αυτό ασχολείται ήδη η Επιτροπή.
<SPEAKER ID="314" LANGUAGE="" NAME="Πρόεδρος." AFFILIATION="catch-the-eye">
<P>
   Ευχαριστώ πολύ, Επίτροπε Verheugen, για την τόσο ακριβή ανάλυση που παρουσιάσατε για χάρη της αντιπροσωπείας από την Κροατία.
<P>
Βάσει της διαδικασίας κατέγραψα τέσσερις αιτήσεις αγόρευσης. Επιτρέψτε μου να παραπέμψω στο άρθρο 38 του Κανονισμού σύμφωνα με το οποίο μετά από μια ανακοίνωση της Επιτροπής τα μέλη του Σώματος “μπορούν να θέσουν σύντομες και σαφώς διατυπωμένες ερωτήσεις”. Παρακαλώ, σημειώστε ότι το “σύντομες” σημαίνει εδώ “διάρκειας ενός λεπτού”.
<SPEAKER ID="315" LANGUAGE="FR" NAME="Dupuis (NI )." AFFILIATION="">
<P>
   – Κύριε Πρόεδρε, συγχαίρω θερμά τον Επίτροπο Patten, τον Επίτροπο Verheugen και τον υπουργό κ. Zuzul, ο οποίος εργάστηκε σκληρά τους τελευταίους μήνες προκειμένου να αντισταθμιστούν οι μεγάλες καθυστερήσεις που είχε σημειώσει η Κροατία την προηγούμενη περίοδο.
<P>
Η ερώτησή μου είναι πολύ απλή, Επίτροπε Patten: θεωρείτε ότι το Ηνωμένο Βασίλειο θα λάβει τα αναγκαία μέτρα προκειμένου να συνεργαστεί πιο αποτελεσματικά με το δικαστήριο της Χάγης χρησιμοποιώντας τα στρατεύματα που διαθέτει στη Βοσνία; Ουσιαστικά, είναι τώρα προφανές ότι το επιχείρημα που προέβαλλε, ότι δηλαδή η Κροατία δεν είναι έτοιμη να καταστεί μέλος της Ευρωπαϊκής Ένωσης, δεν ισχύει πλέον, δεδομένου ότι η κ. Del Ponte διαβεβαίωσε και τον κ. Verheugen και εσάς ότι η Κροατία συνεργάζεται πλήρως με το δικαστήριο της Χάγης.
<SPEAKER ID="316" LANGUAGE="EN" NAME="Ludford (ELDR )." AFFILIATION="">
<P>
    Κύριε Πρόεδρε, εκφράζω την ικανοποίησή μου για την προοπτική προσχώρησης της Κροατίας, η οποία είναι σημαντική τόσο ως μεμονωμένο γεγονός, αλλά και, όπως είπε ο Επίτροπος Verheugen, ως πρακτική απόδειξη της δέσμευσης που έχει αναλάβει η ΕΕ για την πιθανή προσχώρηση στην Ένωση και άλλων βαλκανικών χωρών.
<P>
Θα ήθελα να ρωτήσω τον κ. Επίτροπο εάν έχει λάβει διαβεβαίωση από την Κροατία ότι θα βοηθήσει και άλλες χώρες της περιοχής να συγκεντρώσουν τις προϋποθέσεις που απαιτούνται για την υποβολή αίτησης προσχώρησης στην ΕΕ. Διάβασα στην έκθεση του Επιτρόπου Patten σχετικά με την αξιολόγηση της Carla Del Ponte ότι η Κροατία συμμορφώνεται πλήρως με τις απαιτήσεις του ΔΠΔΓ και ότι κάνει ό,τι περνά από το χέρι της για να εντοπίσει τον στρατηγό Gotovina. Μέχρι πρόσφατα δεν ήμασταν βέβαιοι ότι όντως καταβάλλονται προσπάθειες προς αυτή την κατεύθυνση. Ο κ. Επίτροπος έχει ενδείξεις ότι το Ηνωμένο Βασίλειο και οι Κάτω Χώρες θα επικυρώσουν τώρα τη συμφωνία σταθεροποίησης και σύνδεσης;
<P>
Ο αρμόδιος για την Ευρώπη υπουργός του Ηνωμένου Βασιλείου δήλωσε πρόσφατα ότι πιστεύει ακράδαντα πως καταβάλλονται ουσιαστικές προσπάθειες για τον εντοπισμό του στρατηγού Gotovina. Παλαιότερα είχε άλλη άποψη και είχε δηλώσει, για παράδειγμα, ότι ο μόνος που ξέρει πώς να έρθει σε επαφή με τον στρατηγό Gotovina είναι ο δικηγόρος του. Αυτό είναι πολύ σημαντικό, διότι εάν δεν συνεχίσουμε την έρευνα για τον στρατηγό Gotovina, πώς μπορούμε να ασκούμε πιέσεις για τη σύλληψη του Ράντοβαν Κάραζιτς και του στρατηγού Μλάντιτς; 
<SPEAKER ID="317" LANGUAGE="" NAME="Μπαλτάς (PSE )." AFFILIATION="">
<P>
Η ερώτησή μου, κύριε Επίτροπε, δεν είναι δύσκολη, αλλά καταλαβαίνω τη δυσκολία που έχετε να απαντήσετε συγκεκριμένα. Θα υπάρξει κατά τη γνώμη σας κάποιο χρονοδιάγραμμα μέχρι την τελική φάση προσχώρησης της Κροατίας; Και ερωτώ τον κ. Verheugen: εκ της εμπειρίας του πιστεύει ότι μέχρι το 2007 που θα ενταχθούν η Ρουμανία και η Βουλγαρία, η Κροατία θα είναι έτοιμη μαζί μ’ αυτές τις χώρες να γίνει μέλος της Ευρωπαϊκής Ένωσης; 
<SPEAKER ID="318" LANGUAGE="EN" NAME="Patten," AFFILIATION="Επιτροπή">
<P>
    Κύριε Πρόεδρε, μπορώ να απαντήσω στις δύο πρώτες ερωτήσεις, καθώς η τρίτη απευθύνεται προς τον συνάδελφο Επίτροπο, τον κ. Verheugen. Είναι πιο αρμόδιος να απαντήσει δεδομένης της εμπειρίας του και των επιτυχών χειρισμών του στο θέμα της διεύρυνσης – αν και μπορώ να προσπαθήσω και εγώ εάν θέλει!
<P>
Στον κ. Dupuis, θέλω να πω χωρίς κομπασμό –γεγονός που αντικατοπτρίζει ίσως τις αποτυχίες της πολιτικής μου σταδιοδρομίας– ότι έχουν περάσει 12 χρόνια από τότε που μπορούσα να πω ότι “ομιλώ εξ ονόματος της βρετανικής κυβέρνησης”. Επομένως, η δυνατότητά μου να απαντήσω εξ ονόματος της κυβέρνησης της Αυτού Μεγαλειότητας στο Λονδίνο είναι κάπως περιορισμένη.
<P>
Είμαι βέβαιος ότι η κυβέρνηση του Ηνωμένου Βασιλείου θα λάβει σοβαρά υπόψη της, όπως κάνει πάντοτε, αυτά που είπε ο αξιότιμος βουλευτής και είμαι πεπεισμένος –αυτό έχει σχέση και με το θέμα που έθιξε η βαρόνη Ludford– ότι τόσο η κυβέρνηση του Ηνωμένου Βασιλείου όσο και η κυβέρνηση των Κάτω Χωρών θα ξανασκεφτούν το θέμα της επικύρωσης με βάση τις παρατηρήσεις της προϊστάμενης της εισαγγελίας στη Χάγη. Πρόσεξα τι δήλωσε ο βρετανός Υφυπουργός Εξωτερικών, Denis McShane, παλιός μου συμμαθητής, εχθές στην περιοχή. Δεν παρέλειψε να αναφερθεί στην πολύ θετική απόφαση που επρόκειτο να λάβουμε σήμερα, και θέλω να τον ευχαριστήσω για την υποστήριξή του.
<P>
Θα ήθελα να απαντήσω σε όσα είπε ο αξιότιμος βουλευτής για την περιφερειακή συνεργασία. Τον τελευταίο χρόνο υπήρξαν μια δυο δυσκολίες, για παράδειγμα η διαφωνία με τη Σλοβενία, για την οποία εκφράζουμε τη λύπη μας αλλά και την ευχή να λυθεί σύντομα. Επηρέασε πάντως καθοριστικά τη συμπεριφορά των κυβερνήσεων τα τελευταία χρόνια. Τόσο η κυβέρνηση του κ. Racan όσο και η τωρινή κυβέρνηση συνέβαλαν ιδιαίτερα θετικά στην επίλυση των προβλημάτων που αντιμετωπίζει η περιοχή. Θα ήθελα να συγχαρώ ιδιαιτέρως τον πρώην Υπουργό Εξωτερικών, τον κ. Picula, ο οποίος κατέβαλε σημαντικές προσπάθειες για να αναπτύξει εποικοδομητική συνεργασία στην περιοχή, και ξέρω ότι ο διάδοχός του δεν θα ενοχληθεί από το εγκώμιο που του πλέκω. Είμαι βέβαιος ότι ο κ. Zuzul θα συνεχίσει προς την ίδια κατεύθυνση και ξέρω ότι, από κοινού με τον πρωθυπουργό, έχουν ήδη προβεί σε ενέργειες οι οποίες ενθάρρυναν άλλους στην περιοχή να θεωρήσουν την Κροατία ως ιδιαίτερα συνεργάσιμο εταίρο.
<P>
Ο συνάδελφος κ. Verheugen ίσως θελήσει να προσθέσει κάτι στα όσα θα πω σχετικά με το χρονοδιάγραμμα, όμως από την εμπειρία που απέκτησα παρακολουθώντας τον να ασχολείται με τα θέματα της διεύρυνσης τα τελευταία χρόνια, το χρονοδιάγραμμα εξαρτάται κατά κύριο λόγο από τις προσπάθειες που καταβάλλουν τα ενδιαφερόμενα κράτη.
<SPEAKER ID="319" LANGUAGE="" NAME="" AFFILIATION="Αντιπροέδρου">
<SPEAKER ID="320" LANGUAGE="NL" NAME="Lagendijk (Verts/ALE )." AFFILIATION="">
<P>
   – Κύριε Πρόεδρε, καθώς ο χρόνος είναι περιορισμένος, θα απευθύνω δύο πολύ σύντομα ερωτήματα. Πρώτον, οι επιφυλάξεις που διατηρούν έως τώρα οι κυβερνήσεις της Βρετανίας και των Κάτω Χωρών έχουν ήδη αναφερθεί. Γνωρίζω πόσο πειστικοί μπορούν να είναι οι κ.κ. Patten και Verheugen, συνεπώς υποθέτω ότι και ο κόσμος στη Χάγη και στο Λονδίνο τους ακούει. Να υποθέσω προς το παρόν ότι οι διαπραγματεύσεις με την Κροατία δεν θα ξεκινήσουν εάν δεν επικυρωθεί η Συμφωνία Σταθεροποίησης και Σύνδεσης; Για να είμαι ειλικρινής, θα ήθελα να θέσω αυτό το ερώτημα στην Επιτροπή.
<P>
Δεύτερον, με ικανοποιεί το γεγονός ότι η εισαγγελέας, κ. Del Ponte, είναι τώρα θετική, αλλά θεωρώ ότι είναι επίσης σημαντικό να παραμείνει θετική και στο μέλλον. Είναι η Επιτροπή πρόθυμη να προτείνει αυτό το πολύ ειδικό δικαστήριο, η ίδια η εισαγγελέας, πρέπει να συνεχίσει να συμμετέχει μελλοντικά στην παρακολούθηση της συνεργασίας της Κροατίας με αυτό το δικαστήριο;
<SPEAKER ID="321" LANGUAGE="DE" NAME="Pack (PPE-DE )." AFFILIATION="">
<P>
    Κύριε Πρόεδρε, θα ήθελα να εκφράσω αρχικά τη μεγάλη μου χαρά που έφθασε αυτή η ημέρα. και να ευχαριστήσω θερμά ως πρόεδρος της αντιπροσωπείας για τις σχέσεις με τις χώρες της Νοτιοανατολικής Ευρώπης τους δύο Επιτρόπους εκ μέρους όλων εκείνων που δεν μπορούν να λάβουν τώρα τον λόγο. Πιστεύω ότι όλοι κατά βάσιν δεν μπορεί παρά να είναι ικανοποιημένοι για τις δηλώσει που έκαναν ο κ. Patten και ο κ. Verheugen και τις αντικειμενικές πληροφορίες που έδωσαν. Δικαιολόγησαν εκτενώς γιατί μπορεί σήμερα να απονεμηθεί στην Κροατία το καθεστώς της υποψήφιας για ένταξη χώρας.
<P>
Τώρα θα διατυπώσω ένα ερώτημα που έχει ήδη τεθεί αρκετές φορές: ποιες δυνατότητες έχει η Επιτροπή και το Κοινοβούλιο να πείσουν το Συμβούλιο να αναγνωρίσει γρήγορα αυτό το καθεστώς της υποψήφιας χώρας, προκειμένου να μπορούν να αρχίσουν σύντομα οι διαπραγματεύσεις; Θα ήθελα να συμφωνήσω με αυτό που είπε ο κ. Lagendijk. Μπορούμε να κάνουμε κάτι ώστε να μην χρησιμοποιείται σαν πρόσκομμα για την έναρξη διαπραγματεύσεων το γεγονός ότι δεν έχει ακόμα υπογραφεί το σύμφωνο σταθερότητας; Το ερώτημα αυτό είναι σημαντικό και θα θέλαμε πολύ να μας δώσει μια απάντηση ένας από τους Επιτρόπους.
<SPEAKER ID="322" LANGUAGE="DE" NAME="Verheugen," AFFILIATION="Επιτροπή">
<P>
     Κύριε Πρόεδρε, αναφορικά με το θέμα της συνεργασίας με το Ποινικό Δικαστήριο θέλω να βεβαιώσω και πάλι ότι μόνο το ίδιο το Ποινικό Δικαστήριο μπορεί να κρίνει εάν η Κροατία συνεργάζεται εδώ πλήρως. Εμείς δεν είμαστε σε θέση να εκφέρουμε γνώμη με βάση αυτά που γνωρίζουμε και – όπως μόλις είπε ο κ. Patten– συμφωνήσαμε ότι ως προς το θέμα αυτό διαιτητής θα είναι το Διεθνές Ποινικό Δικαστήριο και έχουμε αυτήν τη στιγμή μια σαφή εικόνα. Εάν τυχόν η σαφής αυτή εικόνα μεταβληθεί στο μέλλον εξαιτίας γνωμοδοτήσεων του Ποινικού Δικαστηρίου, αυτό θα έχει επιπτώσεις στη διαδικασία που εγκαινιάζουμε σήμερα με την Κροατία. Αυτό είναι αυτονόητο και για τον λόγο αυτόν επαναλαμβάνω και πάλι ότι αυτή η συνεργασία με το Ποινικό Δικαστήριο δεν αρκεί να χαρακτηριστεί μία και μόνο φορά ως ικανοποιητική, αλλά πρέπει φυσικά να είναι συνεχής.
<P>
Σχετικά με το ερώτημα της κ. Pack, το μόνο που μπορώ να πω είναι πως το Ευρωπαϊκό Συμβούλιο απ’ όσο γνωρίζω θα ασχοληθεί με το εν λόγω ζήτημα τον Ιούνιο. Για το θέμα αυτό, όμως, πρέπει να αποφανθεί η ιρλανδική Προεδρία. Η Επιτροπή δεν θα αναμιχθεί κατά κανένα τρόπο εδώ. Ορίσαμε έτσι το χρονοδιάγραμμα για την υποβολή της έκθεσής μας ώστε να έχει το Συμβούλιο τον απαιτούμενο χρόνο να προετοιμαστεί και να μπορέσει στη συνέχεια να λάβει την απόφασή του στη συνεδρίασή του τον Ιούνιο. Γνωρίζω ότι το Ευρωπαϊκό Συμβούλιο αισθάνεται πάντα ευγνωμοσύνη για τις υποδείξεις και τις συμβουλές του Ευρωπαϊκού Κοινοβουλίου. Αυτό δεν το λέω ειρωνικά. Ασφαλώς, μια τέτοια υπόδειξη εκ μέρους του Ευρωπαϊκού Κοινοβουλίου θα ήταν μεγάλη βοήθεια. 
<SPEAKER ID="323" LANGUAGE="NL" NAME="Smet (PPE-DE )." AFFILIATION="">
<P>
   – Κύριε Πρόεδρε, ως συμπροεδρεύουσα του Τομέα Κοινωνικών Υποθέσεων του Συμφώνου Σταθερότητας για τις χώρες της Νοτιοανατολικής Ευρώπης, είμαι φυσικά ενθουσιασμένη με το γεγονός ότι η Κροατία έχει προοπτικές ένταξης. Πάντα με εξέπληττε το γεγονός ότι, ιδιαίτερα όσον αφορά τις κοινωνικοοικονομικές πτυχές, η Ρουμανία και η Βουλγαρία θα μπορέσουν να προσχωρήσουν το 2007, ενώ δεν ισχύει το ίδιο για την Κροατία, η οποία είναι πιο προηγμένη από τις δύο αυτές χώρες τόσο κοινωνικά όσο και οικονομικά.
<SPEAKER ID="324" LANGUAGE="DE" NAME="Ebner (PPE-DE )." AFFILIATION="">
<P>
Έχω ένα συγκεκριμένο ερώτημα: γίνονται προσπάθειες από την πλευρά της Επιτροπής να βοηθήσει τη Σλοβενία και την Κροατία να λύσουν το πρόβλημά τους ως προς τα σύνορα στον κόλπο Piran, έτσι ώστε να βρεθεί εδώ όσο γίνεται πιο σύντομα μια λύση σύμφωνη με το ευρωπαϊκό πνεύμα;
<P>
Θα τελειώσω με μια παρατήρηση που αφορά όσα είπε ο Επίτροπος Verheugen: σημειώνουμε ότι το Συμβούλιο δέχεται με ευγνωμοσύνη τις υποδείξεις μας. Ωστόσο, ως Κοινοβούλιο πολλές φορές θα θέλαμε –αυτό όμως δεν το απευθύνω σε εσάς αλλά στο ίδιο το Συμβούλιο– να έδειχνε το Συμβούλιο μεγαλύτερη δεκτικότητα για τις συστάσεις του Κοινοβουλίου. 
<SPEAKER ID="325" LANGUAGE="EN" NAME="Patten," AFFILIATION="Επιτροπή">
<P>
    Η διαδικασία TAIEX εφαρμόζεται εδώ και περίπου έξι μήνες. Μάλιστα, το περασμένο φθινόπωρο διοργανώθηκε σεμινάριο για τις χώρες της περιοχής. Πρόκειται για μια πολύ σημαντική πτυχή της στρατηγικής που αναπτύσσουμε μετά το Ευρωπαϊκό Συμβούλιο της Θεσσαλονίκης. Συνεργαστήκαμε στενά τόσο με την Κροατία όσο και με τη Σλοβενία προκειμένου να τις διευκολύνουμε να επιλύσουν τις διαφωνίες τους. Σαφώς, το θέμα είναι δικό τους, όμως είμαστε έτοιμοι να βοηθήσουμε εάν χρειαστεί. Πρόκειται για ένα θέμα με το οποίο ασχολούμαστε ήδη ο Επίτροπος Verheugen και εγώ.
<SPEAKER ID="326" LANGUAGE="" NAME="Πρόεδρος." AFFILIATION="">
<SPEAKER ID="327" LANGUAGE="" NAME="Πρόεδρος." AFFILIATION="Πρώτο Μέρος">
<P>
   Η ημερήσια διάταξη προβλέπει την Ώρα των Ερωτήσεων προς την Επιτροπή (B5-0071/2004).
<SPEAKER ID="328" LANGUAGE="" NAME="Πρόεδρος." AFFILIATION="">
<P>
Επισημαίνοντας ότι στην Ιταλία υπάρχουν ορισμένες επαρχίες που προβλέπουν πολύ κοντινή (2005) προθεσμία για την υποβολή των αιτήσεων ανάληψης, η Επιτροπή κατά πόσον θεωρεί σκόπιμη την αναζήτηση συνολικής ομογενοποίησης ως προς τη μεταχείριση; 
<SPEAKER ID="329" LANGUAGE="ES" NAME="De Palacio," AFFILIATION="Επιτροπή">
<P>
    Κύριε Ebner, οι οδηγίες που θεσπίζουν την εσωτερική αγορά ηλεκτρικής ενέργειας συμπεριλαμβάνουν γενικές αρχές και καθιερώνουν ελάχιστες νομικές διατάξεις. Ωστόσο, τα κράτη μέλη είναι ελεύθερα να εφαρμόσουν αυτές τις οδηγίες με τον τρόπο που θεωρούν τον πλέον κατάλληλο προκειμένου να ικανοποιήσουν τους εθνικούς όρους και τις εθνικές ανάγκες, και επίσης να θεσπίσουν αυστηρότερους ελάχιστους κανόνες υπό τον όρο ότι τηρούν την κοινοτική νομοθεσία και, ιδιαίτερα, τις αρχές της Συνθήκης.
<P>
Η Επιτροπή πιστεύει ότι είναι θεμελιώδες να διασφαλιστεί ένα κοινό επίπεδο πραγματικού ανοίγματος των αγορών της ηλεκτρικής ενέργειας των διαφόρων κρατών και σε ισότιμες συνθήκες. Σε αυτό το πλαίσιο, μετά την έγκριση της οδηγίας 96/92/ΕΚ, δηλαδή, της πρώτης οδηγίας σχετικά με την ηλεκτρική ενέργεια, η Επιτροπή δημοσίευσε μια ετήσια έκθεση συγκριτικής αξιολόγησης στην οποία εξέταζε την εφαρμογή της εσωτερικής αγοράς φυσικού αερίου και ηλεκτρικής ενέργειας σε όλα τα κράτη μέλη της Ένωσης.
<P>
Αυτές οι εκθέσεις κατέδειξαν μια σημαντική διαφορά μεταξύ των πραγματικών επιπέδων ανοίγματος της αγοράς. Αυτό οδήγησε την Επιτροπή να προτείνει ένα δεύτερο πακέτο νομοθετικών μέτρων για να ολοκληρωθεί η εσωτερική αγορά ηλεκτρικής ενέργειας και να αποτραπούν οι εντάσεις και οι στρεβλώσεις που προκύπτουν και αυτά τα μέτρα συμπεριλαμβάνουν την οδηγία 2003/54/ΕΚ και τον κανονισμό 1228/2003, που υιοθέτησαν το Κοινοβούλιο και το Συμβούλιο τον περασμένο Ιούνιο και τα οποία θα τεθούν σε ισχύ τον Ιούλιο του 2004.
<P>
Όσον αφορά τα ποσοτικά μέτρα, προτείνονται δύο φάσεις: μια πρώτη φάση, τον Ιούλιο 2004, όταν πρέπει να ανοίξει στον ανταγωνισμό η αγορά καταναλωτών εκτός από τα νοικοκυριά, και τον Ιούλιο 2007, το 100% της αγοράς.
<P>
Εν πάση περιπτώσει, αυτό θα έχει ως αποτέλεσμα τη μείωση των ασυμμετριών που υπάρχουν σήμερα μεταξύ των διαφόρων αγορών της Ευρωπαϊκής Ένωσης, και θα επιτρέψει να επιτευχθεί αυτό που ήταν ο στόχος από την πρώτη οδηγία: η ολοκλήρωση του ευρωπαϊκού χώρου σε μια ενιαία αγορά ηλεκτρικής ενέργειας και φυσικού αερίου, καταργώντας τα σύνορα που υπάρχουν ακόμη σήμερα και αποτρέποντας κάτι που δεν επιθυμούμε: 15 αγορές ή 25 αγορές ηλεκτρικής ενέργειας και φυσικού αερίου από την 1η Μαΐου. Δεν είναι αυτός ο στόχος μας. Ο στόχος μας είναι η δημιουργία μιας ευρωπαϊκής αγοράς, μιας ολοκληρωμένης, ενιαίας αγοράς ηλεκτρικής ενέργειας και φυσικού αερίου. 
<SPEAKER ID="330" LANGUAGE="IT" NAME="Ebner (PPE-DE )." AFFILIATION="">
<P>
    Επίτροπε de Palacio, καταρχάς σας ευχαριστώ για τις πληροφορίες που μας δώσατε. Ωστόσο, θα μπορούσε η Επιτροπή να μας ενημερώσει πώς διενεργείται ο έλεγχος της εφαρμογής αυτών των ελάχιστωνπροτύπων και σε ποιο βαθμό λαμβάνονται μέτρα, εάν δεν τηρούνται τα ελάχιστα αυτά πρότυπα; 
<SPEAKER ID="331" LANGUAGE="ES" NAME="De Palacio," AFFILIATION="Επιτροπή">
<P>
Εν πάση περιπτώσει, θα συνεχίσουμε να διενεργούμε περιοδικές αναλύσεις της αληθινής εικόνας της εφαρμογής των υιοθετημένων μέτρων και φυσικά –επαναλαμβάνω– αν ένα κράτος μέλος αποτύχει να εφαρμόσει τις οδηγίες και τους κανονισμούς σωστά και δεν τους θέτει σε εφαρμογή όπως πρέπει, κύριε Ebner, δεν έχω την παραμικρή αμφιβολία ότι θα παραπέμψουμε το θέμα στο Δικαστήριο των Ευρωπαϊκών Κοινοτήτων στο Λουξεμβούργο, όπως κάναμε σε ορισμένες περιπτώσεις στις οποίες υπήρχε καθυστέρηση, για παράδειγμα, στην εφαρμογή της οδηγίας για το φυσικό αέριο ή, απλά, σε μια μεταφορά που δεν ήταν σύμφωνη με το περιεχόμενο της οδηγίας. Και στις δυο περιπτώσεις παραπέμψαμε το θέμα στο Δικαστήριο και το επιλύσαμε φιλικά με τα εν λόγω κράτη χωρίς να χρειαστεί να φτάσουμε σε μια επίπονη δικαστική διαδικασία.
<SPEAKER ID="332" LANGUAGE="PT" NAME="Lage (PSE )." AFFILIATION="">
<SPEAKER ID="333" LANGUAGE="ES" NAME="De Palacio," AFFILIATION="Επιτροπή">
<SPEAKER ID="334" LANGUAGE="" NAME="Πρόεδρος." AFFILIATION="">
<P>
   Ευχαριστούμε, Επίτροπε de Palacio. Επιπλέον, χαίρομαι που βλέπω αυτή την ιβηρική συναδελφικότητα σε σχέση με την αγορά της ηλεκτρικής ενέργειας. Αυτή είναι πάντα μια καλή είδηση για την Ευρώπη. 
<SPEAKER ID="335" LANGUAGE="" NAME="Πρόεδρος." AFFILIATION="">
<SPEAKER ID="336" LANGUAGE="" NAME="Δήμας," AFFILIATION="Επιτροπή">
<P>
    Κύριε Πρόεδρε, κυρίες και κύριοι, το πολυμερές φόρουμ της Ευρωπαϊκής Ένωσης για την εταιρική κοινωνική ευθύνη θα συνεδριάσει σε υψηλό επίπεδο για τελευταία φορά στις 29 Ιουνίου 2004. Με την ευκαιρία αυτή, θα εγκρίνει και θα υποβάλει στην Ευρωπαϊκή Επιτροπή την τελική του έκθεση σχετικά με το έργο του και τα συμπεράσματά του. Η έκθεση του φόρουμ αναμένεται να περιλαμβάνει τρία κύρια μέρη. Μια επιβεβαίωση των αρχών που έχουν συμφωνηθεί σε διεθνές και ευρωπαϊκό επίπεδο, μια ανάλυση των παραγόντων που εμποδίζουν και των παραγόντων που βοηθούν στην επιτυχία της εταιρικής κοινωνικής ευθύνης και μια σειρά συστάσεων που θα απευθύνονται στα μέλη του φόρουμ ή στα θεσμικά όργανα της Ευρωπαϊκής Ένωσης και σε άλλους φορείς σχετικά με την εταιρική κοινωνική ευθύνη.
<P>
Η έκθεση θα βασίζεται στα αποτελέσματα των συζητήσεων και τις γνώσεις που αποκτήθηκαν από μια σειρά εκδηλώσεων στρογγυλής τραπέζης που πραγματοποιήθηκαν από τον Ιανουάριο 2003 έως τον Μάρτιο 2004 και στις οποίες έχουν αναλυθεί 50 περίπου πολυμερείς, περιπτωσιολογικές μελέτες.
<P>
Όπως αναφέρθηκε στην ανακοίνωση της Επιτροπής σχετικά με την ευρωπαϊκή εταιρική κοινωνική ευθύνη, τον Ιούλιο 2002, και στην ενδιάμεση αναθεώρηση της κοινωνικής πολιτικής Ατζέντας τον Μάρτιο 2003, η Επιτροπή θα αξιολογήσει τα αποτελέσματα του φόρουμ και θα εκδώσει νέα ανακοίνωση λίγους μήνες μετά από την υποβολή της έκθεσης του φόρουμ.
<P>
Το Ευρωπαϊκό Κοινοβούλιο συμμετείχε από την αρχή στη διαδικασία του πολυμερούς φόρουμ ως παρατηρητής με τη συμμετοχή του βουλευτού κ. Richard Howitt. Επομένως, θα προσκληθεί στη συνεδρίαση υψηλού επιπέδου της 29ης Ιουνίου και θα λάβει την έκθεση του φόρουμ μόλις εγκριθεί και υποβληθεί στην Επιτροπή. Η νέα ανακοίνωση σχετικά με την εταιρική κοινωνική ευθύνη θα απευθύνεται στα θεσμικά όργανα της Ευρωπαϊκής Ένωσης. Προσβλέπω λοιπόν στη συνέχιση και την καρποφορία του διαλόγου σχετικά με το θέμα αυτό. 
<SPEAKER ID="337" LANGUAGE="EN" NAME="McAvan (PSE )." AFFILIATION="">
<SPEAKER ID="338" LANGUAGE="" NAME="Δήμας," AFFILIATION="Επιτροπή">
<P>
    Κατ’ αρχάς με το φόρουμ, η Επιτροπή έβαλε ένα στοίχημα σχετικά με την προθυμία και την ικανότητα των διαφόρων πλευρών να συνεργασθούν με εποικοδομητικό τρόπο και να αναπτύξουν μια κοινή προσέγγιση για την ευρωπαϊκή εταιρική κοινωνική ευθύνη και, βεβαίως, η Επιτροπή θα επιδιώξει να αξιοποιήσει όσο το δυνατόν περισσότερο τα αποτελέσματα από τις συζητήσεις και από την έκθεση του φόρουμ. Kαι είναι πολύ θετικό το ότι όλοι οι φορείς που κλήθηκαν να συμμετάσχουν στο φόρουμ δέχθηκαν την πρόσκληση και ότι έχει σημειωθεί σημαντική πρόοδος και όλοι έχουν δεσμευθεί ώστε να συνεχισθεί, όπως είπατε, η διαδικασία. Βεβαίως, η Επιτροπή βλέπει το φόρουμ όχι ως συμβουλευτική επιτροπή ή ως ευκαιρία για φιλική επαγγελματική συζήτηση, αλλά ως ένα πείραμα πρόκλησης και ως εξαιρετική ευκαιρία για τα διάφορα ενδιαφερόμενα μέρη να αναπτύξουν κοινή προσέγγιση ως προς το θέμα αυτό. Στόχος του φόρουμ είναι να παρέχει αξιοπιστία σε ολόκληρη τη διαδικασία αυτή.
<P>
Η Επιτροπή περιμένει λοιπόν τα συγκεκριμένα αποτελέσματα και, ακόμη, να γίνει ένας οδικός χάρτης με τις ενέργειες που πρέπει να αναληφθούν όχι μόνο από την Ευρωπαϊκή Επιτροπή, αλλά και από τα ίδια τα μέλη του φόρουμ, είτε μεμονωμένα είτε από κοινού με άλλους, μια μελέτη θα υποβληθεί περίπου τον Οκτώβριο 2004. 
<SPEAKER ID="339" LANGUAGE="EN" NAME="Bushill-Matthews (PPE-DE )." AFFILIATION="">
<P>
    Με αφορμή την ερώτηση για το χρονοδιάγραμμα, θα ήθελα να κάνω μια παρατήρηση. Κύριε Επίτροπε, είπατε πολύ σωστά ότι ήταν χρήσιμη η παρουσία εκπροσώπου του Κοινοβουλίου και ότι χαρήκατε ιδιαίτερα για τη συμμετοχή του κ. Howitt. Χαίρομαι και εγώ για τη συμμετοχή του κ. Howitt διότι είχε οριστεί εισηγητής για την Πράσινη Βίβλο.
<P>
Ελπίζω όμως να χαρήκατε εξίσου και για τη δική μου συμμετοχή με την ιδιότητα του εισηγητή για τη Λευκή Βίβλο. Ο σκοπός είναι να συμμετάσχω στις 19 Ιουνίου ως κοινοβουλευτικός εκπρόσωπος, με την ιδιότητα του παρατηρητή, γεγονός το οποίο αναμένω με ανυπομονησία. Νομίζω ότι οι επίσημες προσκλήσεις θα σταλούν στις 17 Μαΐου, μετά τη διάλυση του Κοινοβουλίου. Θα βοηθούσε εάν οι προσκλήσεις στέλνονταν επισήμως νωρίτερα.
<SPEAKER ID="340" LANGUAGE="EN" NAME="Δήμας," AFFILIATION="Επιτροπή">
<SPEAKER ID="341" LANGUAGE="" NAME="Πρόεδρος." AFFILIATION="">
<P>
Ο καναδικός όμιλος επιχειρήσεων Bombardier ανήγγειλε πρόσφατα την πρόθεσή του να κλείσει επτά από τις μονάδες παραγωγής του στην Ευρώπη – της Amadora στην Πορτογαλία, του Derby Pride Park, του Doncaster και του Wakefield στο Ηνωμένο Βασίλειο, του Ammendorf στη Γερμανία, του Kalmar στην Σουηδία καθώς και του Pratteln στην Ελβετία. Η εν λόγω ενέργεια εντάσσεται σε σχέδιο αναδιάρθρωσης της εν λόγω επιχείρησης που θα έχει ως συνέπεια την απόλυση 6.600 εργαζομένων σε παγκόσμιο επίπεδο εντός της προσεχούς διετίας, το 86% εκ των οποίων μόνο στην Ευρώπη. Στην Πορτογαλία, η παύση δραστηριοτήτων του εργοστασίου της Bombardier στην Amadora θα θέσει στην ανεργία 400 άτομα περίπου, επηρεάζοντας επίσης την οικονομική βιωσιμότητα και τις θέσεις εργασίας μιας αλυσσίδας άλλων επιχειρήσεων που έχουν σχέσεις με αυτήν.
<P>
Σε μια συγκυρία κατά την οποία προετοιμάζεται η έναρξη καίριων προγραμμάτων στον τομέα των σιδηροδρομικών μεταφορών, επιβάλλεται μια στρατηγική παρέμβαση που θα εξασφαλίσει ότι η Bombardier και οι άλλες επιχειρήσεις του είδους θα διατηρήσουν τις δραστηριότητές τους στις χώρες της Ένωσης, εξασφαλίζοντας με τον τρόπο αυτό ένα σημαντικό κεφάλαιο για τη διατήρηση της απασχόλησης και την τεχνολογική ανάπτυξη. Ποια μέτρα προτείνει η Επιτροπή στον τομέα αυτό;
<P>
Δεν ανησυχεί η Επιτροπή με τις δραματικές συνέπειες που θα απορρεύσουν από την παύση των δραστηριοτήτων της Bombardier στην Πορτογαλία; 
<SPEAKER ID="342" LANGUAGE="" NAME="Δήμας," AFFILIATION="Επιτροπή">
<P>
    Κατ’ αρχάς θα ήθελα να πω ότι η Επιτροπή επιθυμεί να εκφράσει τη βαθύτατη ανησυχία της για τις συνέπειες που θα έχει το κλείσιμο των εργοστασίων που ανακοίνωσε η Bombardier στην απώλεια θέσεων εργασίας. Πρέπει να σας πω ότι ο αντιπρόεδρος της εταιρίας μου απηύθυνε επιστολή, ενημερώνοντας την Επιτροπή για τα σχέδια αναδιάρθρωσης. Στην απάντηση την οποία έστειλα πριν από λίγο, διατυπώνω την έντονη ανησυχία μας και επαναλαμβάνω τις βασικές αρχές που εμείς θεωρούμε ότι είναι θεμελιώδους σημασίας στη διαχείριση των αναδιαρθρώσεων. Η αναδιάρθρωση μπορεί να έχει σοβαρές επιπτώσεις στον κοινωνικό ιστό οποιασδήποτε περιφέρειας, πολύ περισσότερο όμως σε εκείνες ιδιαίτερα τις περιφέρειες στις οποίες οι δυνατότητες δημιουργίας θέσεων εργασίας είναι ήδη μικρές.
<P>
Ακόμη, το 2002 η Επιτροπή ζήτησε τη γνώμη των κοινωνικών εταίρων για ένα κείμενο με τίτλο “Πρόβλεψη και διαχείριση των αλλαγών Μια δυναμική προσέγγιση στις κοινωνικές πτυχές της εταιρικής αναδιάρθρωσης”. Το εν λόγω έγγραφο πρέσβευε μια προσέγγιση για την εταιρική αναδιάρθρωση που εξισορροπούσε τα συμφέροντα των επιχειρήσεων, οι οποίες αντιμετώπιζαν αλλαγές, με τα συμφέροντα των εργαζομένων που κινδυνεύουν να χάσουν την εργασία τους. Η Επιτροπή δέχτηκε με ικανοποίηση το κοινό κείμενο που της υπέβαλαν οι κοινωνικοί εταίροι τον Οκτώβριο 2003. Η αναδιάρθρωση περιλαμβάνεται επίσης ως θέμα-κλειδί στο κοινό πρόγραμμα εργασίας που ενέκριναν οι κοινωνικοί εταίροι το Νοέμβριο 2002. Το κείμενο των κοινωνικών εταίρων βασίζεται στην εμπειρία που αντλήθηκε από ορισμένες μελέτες περιπτώσεων σε σύγχρονες καταστάσεις αναδιάρθρωσης σχετικά με ζητήματα που έχουν ζωτική σημασία για την επιτυχή διαχείριση των αλλαγών. Θα πρέπει να αξιοποιήσουμε τους προσανατολισμούς αυτούς ώστε να ανταποκριθούμε καλύτερα στις προκλήσεις που αντιμετωπίζουμε στο συγκεκριμένο τομέα.
<P>
Στο σημείο αυτό θα ήθελα να σας πληροφορήσω ότι η Επιτροπή ξεκίνησε σήμερα μια διαβούλευση με τους κοινωνικούς εταίρους για το πώς μπορεί η ευρωπαϊκή επιτροπή επιχείρησης, η οποία θεσπίστηκε από κοινοτική οδηγία πριν από 10 περίπου χρόνια, να ανταποκριθεί πιο αποτελεσματικά στις προκλήσεις ενός μεταλλασσόμενου οικονομικού και κοινωνικού περιβάλλοντος.
<SPEAKER ID="343" LANGUAGE="PT" NAME="Lage (PSE )." AFFILIATION="">
<P>
    Κύριε Επίτροπε, με λύπη μου αναφέρω ότι καταφύγατε σε γενικότερα ζητήματα σε σημείο να καλύψετε σχεδόν τη συμπεριφορά της πολυεθνικής εταιρείας Bombardier όσον αφορά τη βιομηχανική αναδιάρθρωση που πραγματοποιεί. Την αποκαλείτε βιομηχανική αναδιάρθρωση, αλλά εγώ την αποκαλώ “διαδικασία βιομηχανικού κανιβαλισμού”: με άλλα λόγια, η εταιρεία Bombardier εξαγόρασε εταιρείες ως επικερδείς, τις απορρόφησε και, στη συνέχεια, έκλεισε ορισμένες από αυτές τις βιομηχανικές μονάδες σε διάφορες ευρωπαϊκές χώρες – έξι έως σήμερα, συμπεριλαμβανομένης της χώρας μου, της Πορτογαλίας.
<P>
Ωστόσο, πιστεύω ότι αυτή η συμπεριφορά είναι άδικη. Η Επιτροπή και τα ευρωπαϊκά θεσμικά όργανα πρέπει, βεβαίως, να ασχοληθούν με τη διασφάλιση του ελεύθερου ανταγωνισμού –αυτός είναι ένας από τους χρυσούς κανόνες μας– αλλά πρέπει επίσης να θεσπιστεί νομοθεσία κατά της συμπεριφοράς πολυεθνικών ή εταιρειών που αναλαμβάνουν επιχειρήσεις αναδιάρθρωσης ενίοτε σχεδόν εγκληματικές, διότι καταστρέφουν την εξαιρετικά σημαντική βιομηχανική κληρονομιά της γνώσης, των δεξιοτήτων και της τεχνογνωσίας, όπως συνέβη στην περίπτωση της Sorefame, στην Πορτογαλία. Πρέπει επίσης να συνταχθούν κανόνες για την προστασία από την ίδια την πρακτική της μετεγκατάστασης. Εισερχόμαστε σε μια νέα φάση και η Επιτροπή πρέπει να έχει βιομηχανική πολιτική και να προστατέψει τη βιομηχανία της, χωρίς να παρασύρεται από προστατευτισμό.
<SPEAKER ID="344" LANGUAGE="" NAME="Δήμας," AFFILIATION="Επιτροπή">
<SPEAKER ID="345" LANGUAGE="PT" NAME="Bastos (PPE-DE )." AFFILIATION="">
<P>
    Κύριε Πρόεδρε, θα ήθελα να ξεκινήσω με μια αναφορά στο ιστορικό αυτής της υπόθεσης. Σε ένα μνημόνιο με ημερομηνία 17 Μαρτίου, το διοικητικό συμβούλιο της Bombardier Transportation ενημέρωσε τους εργαζομένους στο εργοστάσιό της στην Amadora της Πορτογαλίας σχετικά με την αναδιάρθρωση του ομίλου, η οποία περιλάμβανε κυρίως την κατάργηση 5 680 θέσεων σε διάφορες ευρωπαϊκές χώρες έως το τέλος του 2005. Στην Πορτογαλία, θα χαθούν 400 άμεσες θέσεις εργασίας, χωρίς να υπολογίζουμε τις άμεσες θέσεις εργασίας που εξαρτώνται από τη Bombardier.
<P>
Η πορτογαλική κυβέρνηση κατέβαλε κάθε δυνατή προσπάθεια για τη διατήρηση αυτού του εργοστασίου στη χώρα και, κυρίως, για τη διασφάλιση των θέσεων εργασίας. Έχουν σχεδιαστεί επενδύσεις στους σιδηροδρόμους και σε τρένα μεγάλων ταχυτήτων, ωστόσο το εργοστάσιο της Amadora ανακοίνωσε το οριστικό κλείσιμό του στο τέλος Μαΐου, αναφέροντας έλλειψη παραγγελιών τροχαίου υλικού. Η κατάσταση που αντιμετωπίζουν οι πορτογάλοι εργαζόμενοι προκαλεί μεγάλη ανησυχία και, συνεπώς, πρέπει να απαντηθούν τα εξής ερωτήματα: είναι η βιομηχανία τροχαίου υλικού σημαντική για την Ευρωπαϊκή Ένωση; Είναι η Επιτροπή πρόθυμη να εγκρίνει μέτρα, συγκεκριμένα στο πλαίσιο της πολιτικής μεταφορών, τα οποία όχι απλώς θα σώσουν έναν τομέα, αλλά θα δώσουν επίσης ώθηση στην ανάπτυξή του; Αυτά τα μέτρα δεν πρέπει απλά να εξασφαλίζουν τη διατήρηση των θέσεων εργασίας σε αυτόν τον τομέα, αλλά πρέπει επίσης να εμποδίσουν την Ευρώπη να εξαρτάται από άλλες χώρες.
<SPEAKER ID="346" LANGUAGE="" NAME="Δήμας," AFFILIATION="Επιτροπή">
<P>
Πρέπει επίσης να πω ότι η συγκεκριμένη εταιρεία Bombardier έχει στην Ευρώπη 35 εργοστάσια, από τα οποία κλείνει βέβαια ένα μεγάλο μέρος, καθώς κλείνει 7 εργοστάσια, 6 στην Ευρωπαϊκή Ένωση και 1 στην Ελβετία, αλλά εν πάση περιπτώσει εξακολουθεί και διατηρεί πολλά εργοστάσια σε διάφορες περιοχές και απασχολεί αρκετές χιλιάδες εργαζομένων. Από κει και πέρα, δεν μπορεί κανείς να διαφωνήσει σ’ αυτό το οποίο είπατε προηγουμένως, ότι δηλαδή θα πρέπει να προσπαθούμε να καταστήσουμε ανταγωνιστική τη βιομηχανία μας για να μπορούμε να διατηρούμε και την τεχνολογία σε υψηλό επίπεδο, αλλά και την απασχόληση σε όσο το δυνατόν υψηλότερα επίπεδα. 
<SPEAKER ID="347" LANGUAGE="PT" NAME="Figueiredo (GUE/NGL )." AFFILIATION="">
<P>
    Κύριε Πρόεδρε, κύριε Επίτροπε, θα ήθελα να σας πω τα εξής: υπάρχουν πολλές μετεγκαταστάσεις πολυεθνικών στην Πορτογαλία· η ανεργία σήμερα βρίσκεται σε ανησυχητικά επίπεδα, καθώς υπάρχουν πάνω από 500 000 άνεργοι σε μια χώρα της οποίας ο οικονομικά ενεργός πληθυσμός είναι λιγότερος από πέντε εκατομμύρια. Φρονώ ότι αυτό αποδεικνύει τη σοβαρότητα της κατάστασης. Η περίπτωση της Bombardier στην Πορτογαλία, ωστόσο, η οποία είναι επισήμως γνωστή ως Sorefame, αποτελεί πραγματικό οικονομικό και κοινωνικό έγκλημα, διότι είναι η μόνη εταιρεία που διαθέτουμε στον τομέα κατασκευής σιδηροδρομικών αμαξών, η οποία χρησιμοποιεί προηγμένη τεχνολογία που έχει εξελιχθεί με την πάροδο των χρόνων, διότι το κλείσιμό της καθιστά τη χώρα μας πλήρως εξαρτώμενη από άλλες χώρες και διότι, καθώς αυτοί οι εργαζόμενοι θα μείνουν άνεργοι, θα χάσουμε τη γνώση που αποκτήθηκε με την πάροδο των δεκαετιών. Πρόκειται για οικονομικό και κοινωνικό έγκλημα.
<SPEAKER ID="348" LANGUAGE="EN" NAME="Δήμας," AFFILIATION="Επιτροπή">
<SPEAKER ID="349" LANGUAGE="EN" NAME="Harbour (PPE-DE )." AFFILIATION="(Ο Πρόεδρος διακόπτει τον ομιλητή)">
<P>
Οι ερωτήσεις μου απευθύνονται ουσιαστικά στον κ. Bolkestein, και ελπίζω να του επιτρέψετε να απαντήσει, καθώς το ζήτημα είναι πόσο καλά λειτουργεί πράγματι η ευρωπαϊκή αγορά τροχαίου υλικού και εάν οι κανόνες σύναψης δημόσιων συμβάσεων είναι πράγματι αποτελεσματικοί...
<SPEAKER ID="350" LANGUAGE="EN" NAME="Δήμας," AFFILIATION="Επιτροπή">
<SPEAKER ID="351" LANGUAGE="" NAME="Πρόεδρος." AFFILIATION="">
<P>
Έχουμε συμπληρώσει τη μισή ώρα των επειγουσών ερωτήσεων και θα περάσουμε τώρα στο δεύτερο μέρος. Η Επιτροπή έχει δεχτεί μόνο μία ερώτηση για την κ. Schreyer και έπειτα αρκετές για τον κ. Bolkestein.
<P>
Ο κ. Färm έχει το λόγο για ένα θέμα επί της διαδικασίας. 
<SPEAKER ID="352" LANGUAGE="EN" NAME="Färm (PSE )." AFFILIATION="">
<P>
    Κύριε Πρόεδρε, έθεσα στην κ. Schreyer συγκεκριμένα μια ερώτηση σχετικά με τη μελλοντική χρηματοδότηση των Σημείων Πληροφόρησης (Info-Points) και των γραφείων Carrefour. Όμως, παρόλο που έχει μόνο άλλη μία ερώτηση να απαντήσει, δεν θέλει να συζητήσει την ερώτησή μου. Ήρθα σε επαφή με τις υπηρεσίες μας για να μάθω τον λόγο. Μου απάντησαν ότι έχουν επικοινωνήσει με την Επιτροπή και ότι ο λόγος είναι ότι το συγκεκριμένο θέμα δεν εμπίπτει στην αρμοδιότητα της Επιτρόπου Schreyer αλλά του κ. Πρόντι. Το πρόβλημα είναι ότι ο κ. Πρόντι δεν έρχεται ποτέ εδώ για να απαντήσει σε ερωτήσεις, επομένως θα λάβω απλώς γραπτή απάντηση.
<P>
Θα ήθελα πραγματικά να μου πει η Επιτροπή ποιανού αρμοδιότητα είναι το συγκεκριμένο θέμα. Το πρόβλημα με τα Info-Points δημιουργήθηκε με τον νέο δημοσιονομικό κανονισμό, που εμπίπτει στην αρμοδιότητα της κ. Schreyer, και η λύση θα πρέπει να βρεθεί στον επόμενο προϋπολογισμό, ο οποίος επίσης εμπίπτει στην αρμοδιότητα της κ. Schreyer. Επομένως, έχω την εντύπωση πως απλώς αποφεύγει να συζητήσει αυτό το ευαίσθητο θέμα. Αυτά τα πράγματα δεν είναι σωστά, και ζητώ από τον Πρόεδρο του Κοινοβουλίου να εξετάσει το ζήτημα. Θα χαρώ πολύ εάν η κ. Schreyer θελήσει να απαντήσει. 
<SPEAKER ID="353" LANGUAGE="" NAME="Πρόεδρος." AFFILIATION="Δεύτερο Μέρος">
<P>
Θα επανέλθουμε στην ημερήσια διάταξη, και σας διαβεβαιώ ότι το έχουμε σημειώσει αυτό, και η κ. Schreyer θα απαντήσει στην ακόλουθη ερώτηση.
<SPEAKER ID="354" LANGUAGE="" NAME="Πρόεδρος." AFFILIATION="">
<P>
Για εκείνα τα πρότυπα έργα, τα οποία έχουν εγγραφεί στον προϋπολογισμό για τα δύο οικονομικά έτη 2003 και 2004 μπορεί η Επιτροπή να επιβεβαιώσει ότι θα υποβάλει στο Κοινοβούλιο στο προσχέδιο προϋπολογισμού 2005 για καθένα από τα ως άνω έργα αποτίμηση των αποτελεσμάτων και συνέχεια η οποία προβλέπεται να δοθεί; 
<SPEAKER ID="355" LANGUAGE="EN" NAME="Schreyer," AFFILIATION="Επιτροπή">
<P>
Ένα πρότυπο έργο μπορεί να αρχίσει τρία έως πέντε χρόνια περίπου πριν από την πιθανή υιοθέτηση συναφούς νομικής βάσης, υπό την προϋπόθεση ότι τα αποτελέσματα του πρότυπου έργου είναι θετικά και ότι η προπαρασκευαστική δράση που αποφάσισε η αρμόδια για τον προϋπολογισμό αρχή είναι επιτυχής. Τα προγράμματα E-learning και Daphne είναι χαρακτηριστικά παραδείγματα αυτής της διαδικασίας.
<P>
Το 2001 η Επιτροπή συζήτησε με το Κοινοβούλιο την ιδέα να προτείνει μια προπαρασκευαστική δράση για να τονώσει και να επιταχύνει τη χρήση τεχνολογιών της πληροφορίας και της επικοινωνίας στην εκπαίδευση και την κατάρτιση, στην ανάπτυξη συνεργιών μεταξύ δημόσιων και ιδιωτικών ενδιαφερομένων. Τα αποτελέσματα της προπαρασκευαστικής δράσης ήταν θετικά όσον αφορά την ευκαιρία και την ευκολία παροχής συνεχούς στήριξης για αυτά τα καινοτόμα έργα συνεργιών. Έτσι, γεννήθηκε το πρόγραμμα ηλεκτρονικής μάθησης (e-learning).
<P>
Το πρόγραμμα Daphne τέθηκε σε ισχύ το 2000, αφού πρώτα η Επιτροπή εφάρμοσε πρότυπες και προπαρασκευαστικές δράσεις το 1997, το 1998 και το 1999, έτος κατά το οποίο προτάθηκε μάλιστα συναφής νομική βάση η οποία και εγκρίθηκε. Στο πλαίσιο του προγράμματος Daphne, χρηματοδοτήθηκαν μέτρα για τη στήριξη μη κυβερνητικών οργανώσεων και εθελοντών που αγωνίζονται για την πάταξη της βίας εις βάρος των παιδιών, των νέων και των γυναικών. Το Ευρωπαϊκό Κοινοβούλιο υποστήριξε σθεναρά τα δύο αυτά προγράμματα.
<P>
Όπως προβλέπει το άρθρο 49 του δημοσιονομικού κανονισμού, όταν δημοσιευθεί το προσχέδιο προϋπολογισμού για το 2005, η Επιτροπή θα υποβάλει στην αρμόδια επί του προϋπολογισμού αρχή αποτίμηση των αποτελεσμάτων των πρότυπων έργων και των προπαρασκευαστικών δράσεων που περιλαμβάνονται στον προϋπολογισμό για το 2004. Το ίδιο έγινε και πέρυσι με το προσχέδιο προϋπολογισμού για το 2004. 
<SPEAKER ID="356" LANGUAGE="EN" NAME="Kinnock (PSE )" AFFILIATION=".">
<P>
    Σας ευχαριστώ, κυρία Επίτροπε. Κατανοώ όσα είπατε για τις προπαρασκευαστικές δράσεις, Θέλω να σας ρωτήσω όμως το εξής: μπορείτε να μας πείτε εάν η πραγματική δημοσιονομική πρόβλεψη θα καλυφθεί από τη δράση στο πλαίσιο του προϋπολογισμού του 2005; Πρότυπα έργα υλοποιούνται, όπως είπατε. Δεν με ενδιαφέρουν τόσο οι αποτιμήσεις όσο το εάν θα υπάρξει επαρκής πρόβλεψη στους προϋπολογισμούς για την υλοποίηση προπαρασκευαστικών δράσεων. 
<SPEAKER ID="357" LANGUAGE="EN" NAME="Schreyer," AFFILIATION="Επιτροπή">
<P>
Θα αφήσουμε κάποια περιθώρια για τον σκοπό αυτό στην κατηγορία 3, ώστε όταν προκύπτουν νέες προπαρασκευαστικές δράσεις ως πρώτο βήμα για πρότυπα έργα, να υπάρχουν επαρκή μέσα και περιθώρια για την υλοποίησή τους. Τα δύο τελευταία χρόνια η Επιτροπή και το Κοινοβούλιο έχουν συζητήσει ικανοποιητικά σε προκαταρκτικό στάδιο διάφορες ιδέες για προπαρασκευαστικές δράσεις και πρότυπα έργα. Η τακτική αυτή αποδίδει και ελπίζω να συνεχιστεί. 
<SPEAKER ID="358" LANGUAGE="" NAME="Πρόεδρος." AFFILIATION="Ερωτήσεις προς τον κ. Bolkestein">
<P>
   Ευχαριστούμε πολύ, κυρία Schreyer.
<SPEAKER ID="359" LANGUAGE="" NAME="Πρόεδρος." AFFILIATION="">
<P>
Στο Ευρωπαϊκό Συμβούλιο στην Βαρκελώνη τον Μάρτιο 2002 κλήθηκε η Επιτροπή να διεξαγάγει μελέτη για τις επιπτώσεις από την νέα συμφωνία της Βασιλείας για τα ίδια κεφάλαια (Basel II) στις μικρομεσαίες επιχειρήσεις. Λόγω προβλημάτων στην προκήρυξη δημιουργήθηκαν καθυστερήσεις ήδη από το περασμένο έτος. Σε συνεδρίαση της Οικονομικής και Νομισματικής Επιτροπής η Επιτροπή με διαβεβαίωσε ότι μέχρι το τέλος του 2003 θα παρουσιαστούν τα αποτελέσματα. Εν τω μεταξύ έχουμε Μάρτιο 2004 και τα αποτελέσματα δεν είναι ακόμα γνωστά.
<P>
Γιατί τα αποτελέσματα της μελέτης για τις μικρομεσαίες επιχειρήσεις δεν είναι ακόμα επισήμως γνωστά; Διαθέτει η Επιτροπή ήδη τα αποτελέσματα; Εάν ναι, γιατί διστάζει η Επιτροπή να τα δημοσιεύσει; Πώς έχουν τα αποτελέσματα; Πότε θα υπάρξει πρόταση οδηγίας για την συμφωνία Basel II; Ποία είναι τα κρίσιμα σημεία για τα οποία δεν υπάρχει καμία συμφωνία στην Επιτροπή της Βασιλείας; 
<SPEAKER ID="360" LANGUAGE="EN" NAME="Bolkestein," AFFILIATION="Επιτροπή">
<P>
Επιπλέον, ανταποκρινόμενη στο αίτημα του Ευρωπαϊκού Συμβουλίου της Βαρκελώνης τον Μάρτιο του 2002, η Επιτροπή ζήτησε την εκπόνηση μελέτης επιπτώσεων και συναφούς έκθεσης από την εταιρεία Pricewaterhouse Coopers. Η Επιτροπή έλαβε πρόσφατα την τελική έκδοση αυτής της έκθεσης. Τα συμπεράσματά της είναι θετικά. Το νέο ειδικό για την αντιμετώπιση των διαφόρων κινδύνων πλαίσιο θα είναι καλό για τα χρηματοπιστωτικά ιδρύματα, καλό για τους καταναλωτές και καλό για την οικονομία συνολικά, με αποδοτικότερη διάθεση κεφαλαίων. Η έκθεση αναφέρει επίσης ορισμένους συγκεκριμένους τομείς στους οποίους οι προτάσεις που περιέχονται στο τρίτο συμβουλευτικό έγγραφο της Επιτροπής χρειάζονται βελτίωση, διαδικασία η οποία έχει ήδη ξεκινήσει.
<P>
Το τελευταίο μέρος της ερώτησης του κ. Karas αφορά ζητήματα επί των οποίων δεν έχει ακόμη συμφωνήσει η Επιτροπή της Βασιλείας. Όσον αφορά τη συμφωνία της Βασιλείας, απομένει να οριστικοποιηθούν πολύ λίγα θέματα μέχρι το τέλος του έτους. Σε αυτά περιλαμβάνονται το ζήτημα της επεξεργασίας μη χρησιμοποιηθέντων ορίων πιστωτικών καρτών, η αναβαθμονόμηση υπό το φως της απόφασης της Μαδρίτης για μετάβαση σε μια προσέγγιση “μόνο απρόβλεπτων ζημιών” και το λεγόμενο ζήτημα stress loss given defaults (αδυναμία εκπλήρωσης υποχρεώσεων). Είμαι βέβαιος ότι τα θέματα αυτά θα επιλυθούν μέχρι τον Ιούνιο. Η πρόταση οδηγίας της Επιτροπής θα είναι πλήρης και στερεή. 
<SPEAKER ID="361" LANGUAGE="DE" NAME="Karas (PPE-DE )." AFFILIATION="">
<SPEAKER ID="362" LANGUAGE="EN" NAME="Bolkestein," AFFILIATION="Επιτροπή">
<P>
Η έκθεση της εταιρείας Pricewaterhouse Coopers δόθηκε πρόσφατα στην Επιτροπή και σύντομα θα τεθεί στη διάθεση του Κοινοβουλίου. Είναι αλήθεια ότι τα χρονικά περιθώρια στενεύουν για το τωρινό Κοινοβούλιο όμως δεν μπορώ να κάνω τίποτε παραπάνω από το να διαβεβαιώσω το Κοινοβούλιο ότι τα αποτελέσματα αυτής της μελέτης θα κοινοποιηθούν στους βουλευτές του ΕΚ πολύ σύντομα. Φοβούμαι ότι ο κ. Karas και άλλοι βουλευτές του Κοινοβουλίου θα πρέπει να αρκεστούν σε αυτό. Δεν μπορώ να επεξεργαστώ τη μελέτη γρηγορότερα, όμως ανυπομονώ να συζητήσω τα θέματα αυτά, εάν όχι πριν από τις κοινοβουλευτικές εκλογές τότε μετά το καλοκαίρι, αν και προσωπικά θα προτιμούσα πολύ περισσότερο να συζητήσω με τους ενδιαφερόμενους βουλευτές του ΕΚ, ανεξαρτήτως εκλογών, τις επιπτώσεις της μελέτης της εταιρείας Pricewaterhouse Coopers. 
<SPEAKER ID="363" LANGUAGE="DE" NAME="Rübig (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, θα ήθελα να ευχαριστήσω κι εγώ τον κ. Karas γιατί όπως είναι φυσικό, ειδικά η ατζέντα της Βασιλείας ΙΙ είναι πολύ σημαντική για εμάς και η μελέτη της PriceWaterhouseCoopers αποτελεί μια σημαντική βάση για αυτά που μπορούμε ακόμα να αλλάξουμε στις διατάξεις της Βασιλείας ΙΙ. Για εμάς, στο Κοινοβούλιο, όμως, έχει ιδιαίτερη σημασία να ξέρουμε ποιες επιπτώσεις θα έχει η εφαρμογή της Βασιλείας ΙΙ ειδικά στις μικρές και μεσαίες επιχειρήσεις μας και ποια πράγματα πρέπει να κάνουν ακόμα οι Υπουργοί Οικονομικών και άλλοι προκειμένου να διασφαλιστεί η επιτυχία της εφαρμογής της Βασιλείας ΙΙ. Θεωρώ ότι η Επιτροπή πρέπει να δείξει με μια ανάλυση επιπτώσεων για τις βέλτιστες πρακτικές και τη συγκριτική αξιολόγηση επιδόσεων τι μπορεί να γίνει για να διασφαλιστεί η επιτυχής εφαρμογή της Βασιλείας ΙΙ. 
<SPEAKER ID="364" LANGUAGE="EN" NAME="Bolkestein," AFFILIATION="Επιτροπή">
<P>
    Όπως είπα νωρίτερα απαντώντας στην ερώτηση του κ. Karas, η μελέτη της Pricewaterhouse Coopers θα διατεθεί πολύ σύντομα και τα αποτελέσματά της είναι θετικά: θεωρεί ότι η συμφωνία της Βασιλείας θα έχει θετικές επιπτώσεις για τις μικρομεσαίες επιχειρήσεις. Για παράδειγμα, προβλέπονται εκπτώσεις στα έξοδα κεφαλαίου κατά τον δανεισμό σε μικρότερες οντότητες. Τα δάνεια των ΜΜΕ κάτω από ένα συγκεκριμένο όριο –ένα εκατομμύριο ευρώ– μπορούν να συμπεριληφθούν στο χαρτοφυλάκιο λιανικής, το οποίο έχει μικρότερες απαιτήσεις σε κεφάλαιο.
<SPEAKER ID="365" LANGUAGE="ES" NAME="Morera i Catalá (Verts/ALE )." AFFILIATION="">
<P>
    Κύριε Πρόεδρε, θα ήθελα να ζητήσω από τον κ. Bolkestein να προχωρήσει με αυτή την πρωτοβουλία και να ξεκινήσουν το συντομότερο δυνατό οι εργασίες σχετικά με τη μέλετη και την πρόταση οδηγίας. Πρέπει να θυμόμαστε ότι οι μικρομεσαίες επιχειρήσεις είναι εκείνες που προσφέρουν μεγαλύτερη απασχόληση στην Ευρωπαϊκή Ένωση και, συγκεκριμένα στην περιοχή μου, στη Βαλένθια, είναι οι μεγαλύτεροι εργοδότες.
<SPEAKER ID="366" LANGUAGE="EN" NAME="Bolkestein," AFFILIATION="Επιτροπή">
<SPEAKER ID="367" LANGUAGE="" NAME="Πρόεδρος." AFFILIATION="">
<SPEAKER ID="368" LANGUAGE="" NAME="Πρόεδρος." AFFILIATION="">
<P>
Τέτοιος νόμος τέθηκε σε ισχύ στην Καλιφόρνια τον Ιούλιο του 2003 και πληροφορούμαστε ότι γερουσιαστής των ΗΠΑ εισάγει ομοσπονδιακό νομοσχέδιο βασισμένο στο νόμο της Καλιφόρνιας. 
<SPEAKER ID="369" LANGUAGE="EN" NAME="Bolkestein," AFFILIATION="Επιτροπή">
<SPEAKER ID="370" LANGUAGE="EN" NAME="Newton Dunn (ELDR )." AFFILIATION="">
<SPEAKER ID="371" LANGUAGE="EN" NAME="Bolkestein," AFFILIATION="Επιτροπή">
<SPEAKER ID="372" LANGUAGE="FI" NAME="Paasilinna (PSE )." AFFILIATION="">
<SPEAKER ID="373" LANGUAGE="EN" NAME="Bolkestein," AFFILIATION="Επιτροπή">
<SPEAKER ID="374" LANGUAGE="" NAME="Πρόεδρος." AFFILIATION="">
<P>
Στην πρόσφατη απόφασή του για την υπόθεση Gambelli, το Ευρωπαϊκό Δικαστήριο υποστήριξε το δικαίωμα των ευρωπαίων φορέων παροχής υπηρεσιών τυχερών παιχνιδιών να εκμεταλλεύονται ή να παρέχουν διαμεθοριακές υπηρεσίες σε άλλα κράτη μέλη.
<P>
Μπορεί η Επιτροπή να επιβεβαιώσει ότι η “εξασφάλιση πόρων για το δημόσιο Ταμείο” δεν μπορεί να αποτελεί δικαιολογία βάσει της οποίας μπορούν να περιορίζονται ελευθερίες που θεσπίζονται με τα άρθρα 43 και 49 της Συνθήκης;
<SPEAKER ID="375" LANGUAGE="EN" NAME="Bolkestein," AFFILIATION="Επιτροπή">
<P>
    Ως προς την πρώτη ερώτηση, η Επιτροπή επισημαίνει ότι υπάρχει νομολογία σύμφωνα με την οποία η μείωση των φορολογικών εσόδων δεν συγκαταλέγεται μεταξύ των λόγων που περιλαμβάνονται στο άρθρο 46 της Συνθήκης. Δεν τίθεται ζήτημα πρωταρχικού γενικού συμφέροντος για να αιτιολογηθεί ο περιορισμός της ελεύθερης εγκατάστασης ή της ελεύθερης παροχής υπηρεσιών.
<SPEAKER ID="376" LANGUAGE="EN" NAME="Harbour (PPE-DE )." AFFILIATION="">
<P>
Το δεύτερο ζήτημα –στο οποίο δεν αναφέρθηκε καθόλου– ήταν η ικανότητα των κυβερνήσεων να χειρίζονται τα θέματα της προστασίας του δημόσιου συμφέροντος και των καταναλωτών και να αποτρέπουν την εγκατάσταση φορέων παροχής υπηρεσιών τυχερών παιχνιδιών στο έδαφός τους, την ίδια στιγμή που, από την άλλη, προωθούν ενεργά τα κρατικά λαχεία και τα κρατικά τυχερά παιχνίδια. Δεν υπάρχει καμία συνέπεια όσον αφορά το θέμα αυτό. Η υπόθεση Gambelli συνδέεται άμεσα με το συγκεκριμένο ζήτημα. Θα με ενδιέφερε να ακούσω την άποψή του και για αυτό το θέμα. 
<SPEAKER ID="377" LANGUAGE="EN" NAME="Bolkestein," AFFILIATION="Επιτροπή">
<P>
    Για το δεύτερο θέμα, συμφωνώ με τον κ. Harbour. Μάλιστα πρότεινα την ανάληψη νομικής δράσης σε μια υπόθεση που αφορούσε τη Δανία, επομένως συμφωνούμε απολύτως επ’ αυτού.
<SPEAKER ID="378" LANGUAGE="" NAME="Πρόεδρος." AFFILIATION="">
<P>
Κατά τη συνεδρίασή του στις 20 Νοεμβρίου 2002 το Κοινοβούλιο ενέκρινε ψήφισμα σχετικά με τη συγκέντρωση ΜΜΕ, στο οποίο καλούσε την Επιτροπή μεταξύ άλλων να έχει συντάξει πράσινη βίβλο μέχρι το τέλος του 2003 στην οποία θα εκτιμά την ανάπτυξη των νέων τεχνολογιών και των νέων υπηρεσιών επικοινωνίας, την επίδραση των συγχωνεύσεων, των συνεργασιών και των κοινοπραξιών στην εσωτερική αγορά και στην πολυφωνία των ΜΜΕ καθώς και την παρούσα νομική θέση και τις μελλοντικές εξελίξεις τόσο στα νυν κράτη μέλη όσο και στις υποψήφιες για ένταξη για χώρες. Παρότρυνε επίσης την Επιτροπή να εξετάσει εντός της παρούσας κοινοβουλευτικής περιόδου ποιες εναλλακτικές ρυθμίσεις μπορεί να χρησιμοποιηθούν για να διασφαλιστεί η ελευθερία έκφρασης και η πολυφωνία στα ΜΜΕ καθώς και να υποβάλει πρόταση, προκειμένου να εδραιωθεί καλύτερα η αρχή της ελευθερίας των ΜΜΕ στο πλαίσιο της Συνθήκης.
<SPEAKER ID="379" LANGUAGE="EN" NAME="Bolkestein," AFFILIATION="Επιτροπή">
<P>
    Τα ζητήματα που θέτει ο κ. Paasilinna δεν μπορούν να αποτελέσουν αντικείμενο πρωτοβουλίας εκ μέρους της Επιτροπής με γνώμονα τις θεμελιώδεις ελευθερίες της εσωτερικής αγοράς, που προβλέπουν τα άρθρα 43 και 49 της Συνθήκης, διότι ο σκοπός αυτών των διατάξεων είναι η ρύθμιση διασυνοριακών καταστάσεων. Δεν μπορούν να χρησιμοποιηθούν για την προσαρμογή αμιγώς εσωτερικών καταστάσεων των κρατών μελών.
<P>
Υπενθυμίζεται ακόμη ότι η Επιτροπή υποστηρίζει τη συμπερίληψη στο σχέδιο Συνταγματικής Συνθήκης της παραγράφου 2 του άρθρου 11 του Χάρτη Θεμελιωδών Δικαιωμάτων, η οποία δεσμεύει την Ένωση να σέβεται την ελευθερία και την πολυφωνία των μέσων ενημέρωσης. Όμως, όπως όλοι ξέρουμε, δεν έχει γίνει νόμος ακόμη. 
<SPEAKER ID="380" LANGUAGE="FI" NAME="Paasilinna (PSE )." AFFILIATION="">
<SPEAKER ID="381" LANGUAGE="EN" NAME="Bolkestein," AFFILIATION="Επιτροπή">
<P>
    Ο κ. Paasilinna είναι δυσαρεστημένος. Πρέπει να πω ότι και εγώ είμαι δυσαρεστημένος. Όμως, η Επιτροπή δεν μπορεί να κάνει τίποτε εάν δεν είναι απολύτως σύμφωνο με τη Συνθήκη, εάν οι ενέργειές της δεν βασίζονται στη Συνθήκη ή εάν δεν υποστηρίζονται από τη Συνθήκη. Τα άρθρα που προανέφερα αφορούν δραστηριότητες συναφείς με τις οικονομικές πτυχές της Συνθήκης και όχι φορείς παροχής πληροφοριών στους πολίτες. Επομένως, αν και η πολυφωνία των μέσων ενημέρωσης είναι προφανώς μείζον θέμα, δεν καλύπτεται από την παρούσα Συνθήκη. Εάν ο κ. Paasilinna θέλει να το αποκαλεί αυτό παρωχημένη προσέγγιση, δικαίωμά του. Το ζήτημα είναι ότι δεν μπορώ να υπερβώ τα όρια που θέτει η Συνθήκη. Ίσως η Διακυβερνητική Διάσκεψη καταλήξει σε μια νέα συνθήκη που θα προβλέπει μεγαλύτερο πεδίο εφαρμογής στον τομέα αυτό σε σχέση με την ισχύουσα συνθήκη. 
<SPEAKER ID="382" LANGUAGE="" NAME="Πρόεδρος." AFFILIATION="Ερωτήσεις προς τον κ. Nielson">
<P>
   Σας ευχαριστούμε πολύ, κύριε Bolkestein, για την εξαιρετική σας συνεργασία σήμερα το απόγευμα και καθόλη τη διάρκεια της κοινοβουλευτικής περιόδου.
<SPEAKER ID="383" LANGUAGE="" NAME="Πρόεδρος." AFFILIATION="">
<P>
Η Επιτροπή μού απάντησε γραπτώς στις δύο προφορικές απαντήσεις που είχα υποβάλει σχετικά με την Κούβα - Συμμετοχή της Ευρωπαϊκής Ένωσης στην Μπιενάλε της Αβάνας (Η-0733/03(1) και Επίσκεψη στην Κούβα του Πατριάρχη της Ορθόδοξης Εκκλησίας Βαρθολομαίου (Η-0045/04(2)).Οι απαντήσεις δεν είναι ικανοποιητικές και περιέχουν διαβεβαιώσεις που κρίνω ότι υπολείπονται σεβασμού. Απαντώντας στην πρώτη μου ερώτηση λέει ότι: “δεν είναι βέβαιη η δήλωση ότι η ΕΕ απέσυρε τη χρηματοδότηση που προοριζόταν για την Μπιενάλε”, δήλωση την οποία εγώ δεν έκανα: εγώ μιλούσα για “την ενίσχυση που χορηγούσε” χωρίς να διευκρινίζω ότι ήταν οικονομικού τύπου. Ακόμη πιο σοβαρή είναι η δήλωση ότι είναι “παραπλανητική η δήλωση ότι η ΕΕ αποφάσισε το πάγωμα των μορφωτικών σχέσεων με την Κούβα”. Στη δεύτερη απάντηση σχετικά με την επίσκεψη του Πατριάρχη της Ορθόδοξης Εκκλησίας, η απάντηση της Επιτροπής επαναλαμβάνει ότι δεν υπάρχουν τέτοιες κυρώσεις από πλευράς ΕΕ – αφήνοντας να υπονοηθεί ότι η επιβάλλουσα τις κυρώσεις αρχή είναι η Κούβα. Επιπλέον γίνεται λόγος για τις ύβρεις που εκστόμισαν υψηλόβαθμα στελέχη της Κουβανικής Κυβέρνησης κατά “Ευρωπαίων αρχηγών κρατών” στις 26 παρελθόντος Ιουλίου.
<P>
Πώς θα χαρακτήριζε η Επιτροπή τα μέτρα που καθιέρωσε το Ευρωπαϊκό Συμβούλιο, στον μορφωτικό τομέα, όσον αφορά την Κούβα σε απάντηση των γεγονότων του περασμένου έτους; Ποιοι αρχηγοί κρατών εξυβρίστηκαν στις 26 Ιουλίου; 
<SPEAKER ID="384" LANGUAGE="EN" NAME="Nielson," AFFILIATION="Επιτροπή">
<P>
    Όσον αφορά τις απαντήσεις της στις προφορικές ερωτήσεις 733/03 και 45/04, η Επιτροπή δεν είχε την πρόθεση να φανεί ασεβής.
<P>
Σχετικά με τις δύο νέες ερωτήσεις, πρώτον, το Συμβούλιο αποφάσισε στις 5 Ιουνίου 2003 να περιορίσει τη συμμετοχή των κρατών μελών σε πολιτιστικά γεγονότα. Το μέτρο αυτό, που προβλέπει την περιορισμένη παρουσία εκπροσώπων των κρατών μελών σε πολιτιστικά γεγονότα τα οποία λαμβάνουν χώρα στην Κούβα, πρέπει να ιδωθεί ως συμβολική κίνηση. Δεν στοχεύει στη μείωση των πολιτιστικών δραστηριοτήτων που πραγματοποιούνται στην Κούβα ή στη μείωση της χρηματοδότησής τους. Τα κράτη μέλη που είχαν συγκεκριμένα πολιτιστικά προγράμματα συνέχισαν τις προγραμματισμένες δραστηριότητές τους στην Κούβα. Μόνο το Πολιτιστικό Κέντρο της Ισπανίας έπαψε να λειτουργεί τον Αύγουστο του 2003. Αυτό, όμως, δεν ήταν απόφαση της ισπανικής κυβέρνησης αλλά των αρχών της Κούβας.
<P>
Δεύτερον, θα ήταν σωστότερο να γίνεται λόγος για ύβρεις που εκστομίστηκαν κατά αρχηγών κυβερνήσεων παρά κατά αρχηγών κρατών. Ύβρεις εκστομίστηκαν κατά του Πρωθυπουργού της Ισπανίας στο πλαίσιο ομιλίας του Προέδρου Κάστρο στις 26 Ιουλίου και κατά των Πρωθυπουργών Αθνάρ και Μπερλουσκόνι στις 12 Ιουνίου, στο πλαίσιο διαδήλωσης προς τις πρεσβείες των αντίστοιχων χωρών επικεφαλής της οποίας είχαν τεθεί ο Πρόεδρος και ο πρώτος αντιπρόεδρος της Κούβας. Ύβρεις εκστομίστηκαν κατά των προαναφερθέντων από τον Πρόεδρο Κάστρο και την προηγούμενη ημέρα, σύμφωνα με αναφορές του Τύπου. 
<SPEAKER ID="385" LANGUAGE="ES" NAME="Martínez Martínez (PSE )." AFFILIATION="">
<P>
    Καταρχάς θα ήθελα να ευχαριστήσω τον κ. Nielson, διότι για πρώτη φορά είχαμε μια λογική απάντηση που αναγνωρίζει ότι πράγματι υιοθετήθηκαν μια σειρά μέτρων στο πλαίσιο της πολιτιστικής συνεργασίας, για πρώτη φορά λαμβάνω αυτή την απάντηση μετά από άλλες τρεις ερωτήσεις, στις οποίες η απάντηση ήταν ότι αυτά τα μέτρα δεν υπήρξαν. Επομένως, θα ήθελα να σας ευχαριστήσω που βάλατε τα πράγματα στη θέση τους. Εξακολουθώ να πιστεύω ότι αυτά τα μέτρα περιορισμού των πολιτιστικών σχέσεων είναι επιβλαβή, αλλά τώρα μπορούμε να επανέλθουμε στον τόνο με τον οποίο μιλούσαμε όλα αυτά τα χρόνια. Ο Επίτροπος αναγνώρισε ότι αυτά τα μέτρα υπάρχουν. Πιστεύω ότι είναι παράλογα.
<P>
Είναι αλήθεια ότι προσεβλήθηκαν δύο αρχηγοί κυβερνήσεων. Ένας από αυτούς έχει τώρα απαλλαγεί από αυτή τη θέση από τον κυρίαρχο λαό της χώρας μου και επομένως δεν θα είναι πλέον αρχηγός κυβέρνησης όταν θα του απευθυνθεί οποιαδήποτε προσβολή. Ευχαριστώ, κύριε Nielson, για την εξαιρετική συνεργασία που είχαμε κατά τη διάρκεια αυτών των πέντε ετών, συμπεριλαμβανομένου επίσης του θέματος των σχέσεων με την Κούβα. 
<SPEAKER ID="386" LANGUAGE="EN" NAME="Nielson," AFFILIATION="Επιτροπή">
<SPEAKER ID="387" LANGUAGE="" NAME="Κόρακας (GUE/NGL )." AFFILIATION="(Ο ομιλητής διακόπτεται από τον Πρόεδρο)">
<P>
   Mε την ευκαιρία της συζήτησης που γίνεται για την Κούβα και συμφωνώντας με τις παρατηρήσεις του συναδέλφου Martinez, ήθελα να επαναφέρω ένα θέμα και να ρωτήσω τον κύριο Επίτροπο εάν σκοπεύει να παρέμβει, επιτέλους, η Ευρωπαϊκή Επιτροπή ή η Ευρωπαϊκή Ένωση γενικότερα για να σταματήσει αυτό το υπερσαραντάχρονο εμπάργκο που επιβάλλουν οι ΗΠΑ κατά της Κούβας, ένα εμπάργκο που έχει προκαλέσει και συνεχίζει να προκαλεί τεράστιες ζημιές στην Κούβα και το λαό της. Και ας μη μας πει κανείς ότι αυτό έχει κάποια σχέση με το σεβασμό των δικαιωμάτων του ανθρώπου γιατί ξέρουμε ότι αν κάποιοι δεν μπορούν να μιλάνε για τέτοιο σεβασμό είναι οι ίδιοι οι Αμερικανοί οι οποίοι, πέρα από το τι κάνουν στον κόσμο ολόκληρο, με χαρακτηριστικό παράδειγμα το Ιράκ, ποδοπατούν και στη χώρα τους τα δικαιώματα του ανθρώπου με καθημερινές εκτελέσεις και κρατάνε σε απαράδεκτες συνθήκες τους 5 πατριώτες των οποίων το μόνο έγκλημα ήταν ότι αποκάλυψαν τρομοκρατικές ενέργειες κατά της Κούβας και των ηγετών της, τις οποίες οργάνωναν οι ΗΠΑ.
<SPEAKER ID="388" LANGUAGE="" NAME="Πρόεδρος." AFFILIATION="">
<SPEAKER ID="389" LANGUAGE="EN" NAME="Nielson," AFFILIATION="Επιτροπή">
<SPEAKER ID="390" LANGUAGE="" NAME="Χουντής (GUE/NGL )." AFFILIATION="">
<P>
    Κύριε Nielson, στην Ελλάδα έγινε στο πολύ πρόσφατο παρελθόν μια δημόσια συζήτηση σχετικά με την ενδεχόμενη πρόσκληση του Φιντέλ Κάστρο στην Ελλάδα στα πλαίσια των Ολυμπιακών Αγώνων. Ο ίδιος ο Φιντέλ Κάστρο έχει δηλώσει ότι εάν ελάμβανε σχετική πρόσκληση από την ελληνική κυβέρνηση θα την απεδέχετο. Σας παρακαλώ, κύριε Επίτροπε, πείτε μου εάν πρώτον, η Ευρωπαϊκή Επιτροπή θα ενθαρρύνει την ελληνική κυβέρνηση να προσκαλέσει τον Πρόεδρο της Κούβας στην Αθήνα κατά τη διάρκεια των Ολυμπιακών Αγώνων και, δεύτερον, εάν η Ευρωπαϊκή Επιτροπή θεωρεί θετική ενέργεια μια παρόμοια πρόσκληση. 
<SPEAKER ID="391" LANGUAGE="EN" NAME="Nielson," AFFILIATION="Επιτροπή">
<P>
    Δεν επιθυμώ να αναμειχθώ στο ζήτημα της πρόσκλησης του κ. Castro στους Ολυμπιακούς Αγώνες της Ελλάδας. Αναρωτιέμαι, πάντως, ποιο αγώνισμα θα παρακολουθούσε ο κ. Castro! 
<SPEAKER ID="392" LANGUAGE="" NAME="Πρόεδρος." AFFILIATION="">
<SPEAKER ID="393" LANGUAGE="" NAME="Πρόεδρος." AFFILIATION="">
<P>
Με δεδομένους τους προβληματισμούς της ΕΕ όσον αφορά τον τρόπο με τον οποίο τα προγράμματα του ΔΝΤ ενδέχεται να αποδειχθούν ασύμβατα με τους συνολικούς στόχους της ΕΕ για την εξάλειψη της φτώχειας, μπορεί η Επιτροπή να εξηγήσει την πολιτική της ΕΕ που αφορά τη σύνδεση της διάθεσης των ενισχύσεων από τον προϋπολογισμό της ΕΚ με την εκπλήρωση των όρων μιας Διευκόλυνσης για τη μείωση της φτώχειας και για την ανάπτυξη (PRGF) του ΔΝΤ; Συγκεκριμένα, θα συνέχιζε η ΕΚ να διαθέτει ενισχύσεις από τον προϋπολογισμό, εάν μια χώρα δεν πληρούσε μόνο δευτερεύουσας σημασίας όρους μιας PRGF, όπως π.χ. έναν όρο ιδιωτικοποίησης ενός κρατικού φορέα; Θα εξακολουθούσε η ΕΚ να διαθέτει ενισχύσεις από τον προϋπολογισμό, εάν μια χώρα δεν πληρούσε τα κριτήρια ενός προγράμματος PRGF του ΔΝΤ, το οποίο η ΕΚ θα έκρινε υπερβολικά περιοριστικό και το οποίο κατά τη γνώμη της θα εμπόδιζε τη χώρα αυτή να μεγιστοποιήσει τις δαπάνες για τη μείωση της φτώχειας; 
<SPEAKER ID="394" LANGUAGE="EN" NAME="Nielson," AFFILIATION="Επιτροπή">
<P>
    Σύμφωνα με τα άρθρα 67 και 61, παράγραφος 2 της Συμφωνίας του Κοτονού, η Επιτροπή παρέχει γενική μόνο δημοσιονομική στήριξη για τη μείωση της φτώχειας στις χώρες ΑΚΕ που έχουν πολύ χαμηλά εισοδήματα όταν η δικαιούχος χώρα εφαρμόζει πρόγραμμα μακροοικονομικής μεταρρύθμισης το οποίο υποστηρίζει κάποιος εκ των μεγαλύτερων διεθνών χορηγών βοήθειας. Στην πράξη, η απαίτηση αυτή συνδέεται συνήθως με την ύπαρξη εθνικού μεταρρυθμιστικού προγράμματος το οποίο λαμβάνει στήριξη μέσω της διευκόλυνσης για τη μείωση της φτώχειας και για την ανάπτυξη (PRGF) του ΔΝΤ. Η PRGF έχει σχεδιαστεί ειδικά για να συμβάλει στη μείωση της φτώχειας και στη δημιουργία οικονομικής ανάπτυξης.
<P>
Η χώρα που συμβαδίζει με τους όρους του ΔΝΤ θεωρείται γενικά ότι πληροί και τις γενικές προϋποθέσεις που θέτει η ΕΕ για την παροχή δημοσιονομικής στήριξης. Η διάθεση σταθερού ποσού ετησίως εξαρτάται συνήθως από το εάν είναι ικανοποιητική η περιοδική επισκόπηση του υπό εξέλιξη μεταρρυθμιστικού προγράμματος από την PRGF. Στο πλαίσιο της εν λόγω επισκόπησης, το προσωπικό του ΔΝΤ εξετάζει εάν η κυβέρνηση έχει σεβαστεί τα εκ των προτέρων συμφωνημένα πρότυπα και άλλα κριτήρια επίδοσης κατά τη διάρκεια μιας συγκεκριμένης χρονικής περιόδου.
<P>
Σε περίπτωση που η Επιτροπή εξακολουθήσει να έχει διαφορετική θέση από το ΔΝΤ, μπορεί να αποφασίσει να διαθέσει δημοσιονομική στήριξη, παρά το γεγονός ότι η επισκόπηση της PRGF δεν είναι ενδεχομένως πειστική ή ότι, με άλλα λόγια, η χώρα δεν πληροί όλες τις προϋποθέσεις. Εντούτοις, τέτοιες αποφάσεις λαμβάνονται σε εξαιρετικές περιπτώσεις, για παράδειγμα όταν η Επιτροπή πιστεύει ακράδαντα ότι η αξιολόγηση του ΔΝΤ είναι πολύ περιοριστική –ή ότι βασίζεται σε σχετικά δευτερεύοντα στοιχεία του μεταρρυθμιστικού προγράμματος και ότι η μη διάθεση δημοσιονομικής στήριξης ενδέχεται να θέσει σε κίνδυνο τις προσπάθειες της κυβέρνησης για μείωση της φτώχειας. Με άλλα λόγια, παρά το γεγονός ότι η Επιτροπή εξαρτά άμεσα τη διάθεση μέρους των διαθέσιμων δημοσιονομικών κονδυλίων από τις συναφείς με τη PRGF επισκοπήσεις που διεξάγει το ΔΝΤ, λαμβάνει αποφάσεις κατά περίπτωση σχετικά με τη διάθεση ή όχι δημοσιονομικής στήριξης.
<P>
Παρόμοια προσέγγιση ακολουθείται και όσον αφορά την κοινοτική στήριξη που παρέχεται σε χώρες άλλων περιοχών του κόσμου όπου η γενική δημοσιονομική στήριξη που παρέχεται για τη μείωση της φτώχειας συνδέεται με τον ίδιο τύπο PRGF.
<SPEAKER ID="395" LANGUAGE="EN" NAME="McKenna (Verts/ALE )." AFFILIATION="">
<P>
    Θα προτιμούσα ο κ. Επίτροπος να είχε τη βούληση να διαθέτει δημοσιονομική στήριξη σε κάποια χώρα ακόμη κι αν αυτή δεν πληροί ορισμένες μη βασικές προϋποθέσεις της PRGF του ΔΝΤ και όταν τα προγράμματα που εφαρμόζει το ΔΝΤ στη χώρα αυτή κρίνονται ως πολύ περιοριστικά. Η Επιτροπή έχει εκφράσει ανησυχία τα τελευταία χρόνια για το μακροοικονομικό πλαίσιο που εφαρμόζει το ΔΝΤ στις χώρες με χαμηλά εισοδήματα. Από την απάντησή σας, κύριε Επίτροπε, δεν σχημάτισα την εντύπωση ότι θα συνεχίσετε να διαθέτετε δημοσιονομική στήριξη. Νομίζω ότι είπατε ότι αυτό θα συμβαίνει σε ιδιαίτερα εξαιρετικές περιπτώσεις. Πόσο εξαιρετικές πρέπει να είναι αυτές οι περιπτώσεις για να συνεχίσετε να διαθέτετε δημοσιονομική στήριξη; 
<SPEAKER ID="396" LANGUAGE="EN" NAME="Nielson," AFFILIATION="Επιτροπή">
<P>
Είναι επίσης ένας παράγοντας που το ΔΝΤ και η Παγκόσμια Τράπεζα έχουν αλλάξει τα τελευταία χρόνια· όχι ότι συμφωνούμε πάντοτε σε όλα μαζί τους, αλλά δεν το συζητούμε στο πλαίσιο της δεκαετίας του 1980 ή των αρχών του 1990. Η εταιρική σχέση που έχουμε τώρα αντανακλά μια προσέγγιση περισσότερο προσανατολισμένη στη φτώχεια, περισσότερο υπεύθυνη κοινωνικά σε σύγκριση με την προσέγγιση που ακολουθείτο εκείνη την εποχή. 
<SPEAKER ID="397" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 20.10 και συνεχίζεται στις 21.00)">
<P>
Δεδομένου ότι έχει εξαντληθεί ο χρόνος που προβλέπεται για την Ώρα των Ερωτήσεων προς την Επιτροπή, οι ερωτήσεις 35 ως 76 θα απαντηθούν γραπτώς(3).
<SPEAKER ID="398" LANGUAGE="" NAME="" AFFILIATION="Αντιπροέδρου">
<SPEAKER ID="399" LANGUAGE="" NAME="" AFFILIATION="Ώρα των Ερωτήσεων"/>
<SPEAKER ID="400" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συνέχεια της κοινής συζήτησης για τη δήλωση της Επιτροπής σχετικά με την Eurostat και για την χορήγηση απαλλαγής για το 2002. 
<SPEAKER ID="401" LANGUAGE="NL" NAME="Mulder (ELDR )," AFFILIATION="εισηγητής">
<P>
   . – Κύριε Πρόεδρε, ποτέ δεν γνωρίζουμε τι θα συμβεί στην πολιτική, αλλά ως έχουν τα πράγματα επί του παρόντος, ίσως είναι η τελευταία φορά που η κ. Schreyer παρευρίσκεται σε αυτήν τη συζήτηση ως αρμόδια για τον προϋπολογισμό Επίτροπος. Θα ήθελα τώρα να την ευχαριστήσω για την ανοιχτή στάση που επέδειξε προς το Κοινοβούλιο κατά τη διάρκεια όλων αυτών των χρόνων. Όσον αφορά τον ρόλο του εισηγητή που μου δόθηκε σχετικά με τους οργανισμούς, αυτό που μπορώ να σας πω είναι ότι, βάσει των όσων γνωρίζω τώρα, δεν υπάρχει λόγος να αρνηθούμε τη χορήγηση απαλλαγής στους οργανισμούς. Βεβαίως, αυτό δεν σημαίνει ότι δεν πρέπει να γίνουν και άλλες βελτιώσεις. Επισημάναμε τον περασμένο χρόνο αρκετά ζητήματα που αφορούν τους οργανισμούς και πρέπει ίσως να τους δώσουμε μεγαλύτερη προσοχή.
<P>
Αρχικά, υπάρχει το θέμα των πολιτικών προσωπικού που ακολουθούν. Θα θέλαμε να υπάρξει μεγαλύτερη διαφάνεια γενικότερα. Πώς γίνονται οι προσλήψεις και πώς δίνονται οι προαγωγές; Υπάρχουν ενδείξεις ότι αυτό γίνεται με διαφορετικό τρόπο σε σχέση με την Επιτροπή, ενώ από τη στιγή που θα γίνει κάποιος δημόσιος λειτουργός σε έναν οργανισμό, έχει τα ίδια δικαιώματα και καθήκοντα με τους δημόσιους λειτουργούς που εργάζονται για την Επιτροπή. Φρονούμε ότι πρέπει να υπάρξει η μεγαλύτερη δυνατή εξίσωση. Πιστεύουμε επίσης ότι η OLAF έχει κάθε δικαίωμα να συμμετέχει σε περίπτωση προβλημάτων με τους οργανισμούς. Τέλος, φρονούμε ότι η υπηρεσία εσωτερικού ελέγχου της Επιτροπής πρέπει να δώσει μεγαλύτερη προσοχή σε αυτά που συμβαίνουν στους οργανισμούς. Έως τώρα, αυτή η υπηρεσία δεν είχε τον χρόνο ή δεν είχε τη διάθεση να εμπλακεί. Πιστεύουμε ότι πρέπει να το πράξει στο μέλλον.
<P>
Θα ήθελα επίσης πραγματικά να πω κάτι σχετικά με τις υπόλοιπες υπηρεσίες, ως άτομο όμως και όχι ως εισηγητής. Παρακολουθούμε την απόφαση του κ. Bayona να χορηγήσει απαλλαγή στην Επιτροπή. Λίγο-πολύ μπορώ να επαναλάβω τα σχόλια του περασμένου έτους και των ακόμα παλαιότερων ετών. Εξακολουθεί να μην είναι καθόλου ικανοποιητικό το γεγονός ότι δεν υπάρχει θετική Δήλωση Αξιοπιστίας του Ελεγκτικού Συνεδρίου. Πρέπει να καταβάλουμε κάθε δυνατή προσπάθεια προς αυτό. Μπορούμε απλά να συμπεράνουμε ότι, εάν θέλουμε να αρνηθούμε τη χορήγηση απαλλαγής αυτήν τη χρονική στιγμή, κάτι τέτοιο δεν θα ήταν καθόλου εξυπηρετικό, καθώς οι πολιτικές συνέπειες δεν θα ήταν επί του παρόντος προς το συμφέρον της Ευρώπης.
<P>
Θα αναφερθώ τώρα στην υπόθεση της Eurostat. Υπήρξε σήμερα το απόγευμα κάποια αιτιολόγηση εκ μέρους της Επιτροπής. Κατά την προσωπική μου άποψη, αυτή η αιτιολόγηση δεν είναι αρκετή. Αυτή η αιτιολόγηση της Επιτροπής δεν κάνει καμία αναφορά στην ουσία του ζητήματος: την πολιτική ευθύνη. Ακούσαμε τον κ. Πρόντι, όταν έλαβε τη θέση του Προέδρου της Επιτροπής, να λέει ότι θα υπήρχε πολιτική ευθύνη. Φρονούμε ότι η ερμηνεία της Επιτροπής επί του θέματος δεν έχει ουσία. Οι Επίτροποι είναι υπεύθυνοι για το έργο που τους ανατίθεται και θα πρέπει, επίσης, να κάνουν τον απολογισμό αυτού του έργου. Εάν υπάρξει κάποιο πρόβλημα, πρέπει να αναλαμβάνουν την ευθύνη για αυτό. Φρονούμε πως είναι λυπηρό το γεγονός ότι πριν από τρεις μήνες, εις απάντηση της έκθεσης παρακολούθησης Kasaka σχετικά με τις απαλλαγές για το 2001, εγκρίθηκε με πλειοψηφία μίας μόνο ψήφου μια τροπολογία των Φιλελευθέρων. Σε αυτήν την τροπολογία, αναφέραμε ότι ήταν δυσάρεστο το γεγονός ότι ο Επίτροπος Solbes δεν είχε αναλάβει από την πρώτη ημέρα την πολιτική ευθύνη. Υπάρχει τώρα σαφώς μια διαφορετική ατμόσφαιρα στο Κοινοβούλιο, εάν λάβουμε υπόψη τις πολλές τροπολογίες που βλέπω τώρα για την έκθεση Bayona. Αυτό που θέλω να πω είναι ότι, πριν από δύο ή τρεις μήνες, δεν υπήρχαν τόσο πολλές αντιρρήσεις από τις μεγάλες Ομάδες του Κοινοβουλίου όσο υπάρχουν σήμερα.
<SPEAKER ID="402" LANGUAGE="NL" NAME="Staes (Verts/ALE )," AFFILIATION="αναπληρωτής εισηγητής">
<P>
   . – Κύριε Πρόεδρε, κυρίες και κύριοι, αναπληρώνω εδώ την κ. Rühle, την πραγματική εισηγήτρια, που δυστυχώς δεν μπορεί να παρουσιάσει η ίδια την έκθεσή της. Θα ήθελα να εκφράσω τη συμφωνία μου με τα λόγια του κ. Mulder και θα ήθελα και εγώ να ευχαριστήσω την κ. Schreyer για την αφοσίωση που επέδειξε τα τελευταία πέντε χρόνια και για την αμεροληψία με την οποία συμμετείχε στη συζήτηση. Μολονότι ανήκουμε στην ίδια πολιτική οικογένεια, δεν συμφωνούμε πάντα μεταξύ μας. Ενίοτε, έχουμε διαφορετικές απόψεις, αλλά εκτιμούσα πάντοτε πολύ τον τρόπο με τον οποίο μπορούμε να συνεργαστούμε με ολόκληρο το Κοινοβούλιο. Θα ήθελα να σας ευχαριστήσω πολύ για αυτό, κυρία Schreyer.
<P>
Λίγες μόλις ημέρες πριν από τη διεύρυνση, συζητούμε εδώ για την εκτέλεση του προϋπολογισμού της Ευρωπαϊκής Κοινότητας Άνθρακα και Χάλυβα για το δημοσιονομικό έτος που έκλεισε στις 23 Ιουλίου 2002. Ας εκφραστούμε ειλικρινά και ελεύθερα: η ΕΚΑΧ υπήρξε η πρώτη πραγματική συνεργασία στην Ευρώπη μεταξύ εταίρων που είχαν συμμετάσχει σε αιματηρούς πολέμους μεταξύ τους τρεις φορές στα εξήντα προηγούμενα χρόνια. Ήταν πόλεμοι που προκάλεσαν μεγάλο προσωπικό πόνο και εκατομμύρια άδικους θανάτους. Οι ιστορίες του παππού μου που, ως νιόπαντρος, κρατούνταν στα οχυρά του IJzer κοντά στο Ypres στον πόλεμο του 1914-1918 και οι οικογενειακές ιστορίες σχετικά με το τι του συνέβη μου έκαναν πάντα πολύ μεγάλη εντύπωση. Με έκαναν πεπεισμένο ειρηνιστή, πεπεισμένο υποστηρικτή του Φλαμανδικού Κινήματος και πεπεισμένο Ευρωπαίο.
<P>
Η συνεργασία μεταξύ Γαλλίας και Γερμανίας ξεκίνησε με τη συνεργασία στον τομέα των δύο μεγάλων βιομηχανικών τομέων της εποχής, του άνθρακα και του χάλυβα, και αργότερα επεκτάθηκε σε οικονομική συνεργασία και ευρωπαϊκή αγροτική πολιτική. Γενικά, αυτή η συνεργασία εξασφάλισε την ειρηνική διαβίωσή μας εδώ στην Ευρωπαϊκή Ένωση για εξήντα χρόνια. Φρονώ ότι αυτή η παρατήρηση πρέπει να γίνει άλλη μία φορά με μεγαλύτερη έμφαση, ιδιαίτερα ενόψει της εκστρατείας για τις ευρωπαϊκές εκλογές της 10ης και 13ης Ιουνίου.
<P>
Η έκθεση της κ. Rühle, που έχουμε σήμερα ενώπιόν μας, δεν έχει αμφισβητηθεί ούτε έχουν κατατεθεί τροπολογίες. Η έκθεση εκφράζει ορθώς τον σεβασμό για τις αρετές όσων θέσπισαν και διαμόρφωσαν την ΕΚΑΧ και, συνεπώς, συνέβαλαν πολύ θετικά στην ενοποίηση της Ευρώπης. Η ΕΚΑΧ πνέει τώρα τα λοίσθια μετά από λειτουργία πενήντα ετών. Η έκθεση Rühle δηλώνει σαφώς ποια μέτρα θα πρέπει ακόμα να λάβουν η Επιτροπή και το Ελεγκτικό Συνέδριο κατά τους επόμενους μήνες και έτη. Κυρία Επίτροπε, το Κοινοβούλιο βασίζεται στο ότι αυτό θα γίνει με τη μεγαλύτερη ευσυνειδησία και αυτό θα αποδειχθεί επίσης από την ψηφοφορία που θα διεξαχθεί αύριο το απόγευμα.
<SPEAKER ID="403" LANGUAGE="DE" NAME="Schreyer," AFFILIATION="Επιτροπή">
<P>
     Κύριε Πρόεδρε, αξιότιμοι βουλευτές, χαίρομαι πολύ που έχει υποβληθεί τώρα στο Σώμα η πρόταση της Επιτροπής Ελέγχου του Προϋπολογισμού να χορηγηθεί απαλλαγή στην Επιτροπή για το 2002 και να κλείσουν οι λογαριασμοί. Το σχέδιο απόφασης για την χορήγηση απαλλαγής βασίζεται στη διεξοδική εργασία του Ελεγκτικού Συνεδρίου και στην εξαίρετη, επαγγελματική και διεξοδική έκθεση του εισηγητή κ. Bayona. Ως εκ τούτου, η απόφαση του Ευρωπαϊκού Κοινοβουλίου για χορήγηση απαλλαγής για το 2002 είναι ένας απολογισμός και μια κατευθυντήρια γραμμή για περαιτέρω μέτρα. Αυτό συμφωνεί με τις προθέσεις της Συνθήκης και τον δημοσιονομικό κανονισμό. Θα ήθελα να συγχαρώ τον κ. Bayona για την εξαιρετικά πλήρη έκθεσή του που είναι σχεδόν σαν επιτομή και να τον ευχαριστήσω θερμά εξ ονόματος της Επιτροπής.
<P>
Επίσης επικροτώ, εξ ονόματος της Επιτροπής, τις εκθέσεις του κ. Sjöstedt για το Ευρωπαϊκό Ταμείο Ανάπτυξης, του κ. Mulder για τους ευρωπαϊκούς οργανισμούς και της κ. Rühle και του κ. Staes για την ΕΚΑΧ. Όλες οι εκθέσεις συνιστούν την χορήγηση απαλλαγής, είναι πλήρεις και αναλυτικές και περιέχουν πολλές συστάσεις προς την Επιτροπή για το πώς μπορεί να βελτιώσει περαιτέρω τη δημοσιονομική διαχείριση στους τομείς αυτούς.
<P>
Το σχέδιο απόφασης για τη χορήγηση απαλλαγής στην Επιτροπή αναγνωρίζει σαφώς το έργο που επιτέλεσε η Επιτροπή ως προς τη μεταρρύθμιση. Παρ’ όλ’ αυτά, περιλαμβάνει και τον ισχυρισμό ότι οι διοικητικές μεταρρυθμίσεις της Επιτροπής δεν είναι τίποτα παραπάνω από έργα βιτρίνας. Με όλον τον σεβασμό, αυτά τα δύο δεν συμβιβάζονται. Ας κάνουμε έναν απολογισμό και ας θυμηθούμε γι’ άλλη μία φορά πώς ήταν η κατάσταση πριν από πέντε χρόνια. Υπήρχε γενική συμφωνία στην έκθεση της επιτροπής ανεξαρτήτων εμπειρογνωμόνων του Συμβουλίου, στο Ελεγκτικό Συνέδριο και στη συντριπτική πλειοψηφία του Ευρωπαϊκού Κοινοβουλίου ότι δεν αρκεί να γίνουν επιμέρους διορθώσεις στη διοίκηση της Ευρωπαϊκής Επιτροπής και ότι απαιτείται θεμελιώδης μεταρρύθμιση και εκσυγχρονισμός. Η Επιτροπή Πρόντι ανέλαβε αυτό το έργο από την αρχή με μεγάλη αποφασιστικότητα. Η Λευκή Βίβλος για τη μεταρρύθμιση της Επιτροπής που εγκρίθηκε ήδη την άνοιξη του 2000 περιλαμβάνει 98 μέτρα και μπορώ να βεβαιώσω σήμερα ότι οι 95 από τις δράσεις που ορίστηκαν έχουν υλοποιηθεί και η μεταφορά των υπολοίπων τριών προχωρεί επίσης καλά.
<P>
Ποια είναι τα κεντρικά στοιχεία αυτής της μεταρρύθμισης; Πρώτον, οι κανονισμοί για τους ανθρώπινους πόρους και τη δημοσιονομική διαχείριση αναθεωρήθηκαν πλήρως. Δεύτερον, ολόκληρο το σύστημα δημοσιονομικής διαχείρισης –από την εκπόνηση του προϋπολογισμού μέχρι τη δομή του, την εκτέλεσή του, τον δημοσιονομικό έλεγχο και την υποβολή δημοσιονομικών εκθέσεων– υπέστη ριζική μεταρρύθμιση. Τρίτον, οι κανόνες και οι οργανωτικές δομές πρέπει να εφαρμόζονται από ανθρώπους με σάρκα και οστά και η Επιτροπή Πρόντι, με την υποστήριξη του Ευρωπαϊκού Κοινοβουλίου, δεν διόρθωσε μόνο τις τεράστιες ελλείψεις σε προσωπικό, ειδικά στη δημοσιονομική διαχείριση και τον έλεγχο, αλλά αναγνώρισε επίσης για πρώτη φορά τη δημοσιονομική διαχείριση και τον εσωτερικό έλεγχο ως επαγγέλματα στην Επιτροπή. Το 2003 συμμετείχαν 7 100 άτομα στα σεμινάρια σε οικονομικά ζητήματα. Έγιναν συνολικά 29 κύκλοι μαθημάτων και θα προστεθούν πολλοί ακόμα το 2004. Είναι πραγματικά όλα αυτά απλά έργα βιτρίνας;
<P>
Επιτρέψτε μου να αναφερθώ αναλυτικά σε ορισμένες πτυχές. Ως προς τους νέους κανονισμούς: η Επιτροπή Πρόντι σχεδίασε δύο νέους, καίριους κανονισμούς διαχείρισης, έκανε τις σχετικές διαπραγματεύσεις και τους καθιέρωσε. Πρώτον, έχουμε το καθεστώς των υπαλλήλων. Υπό τον κ. Kinnock και την ομάδα του και μετά από τέσσερα χρόνια εντατικής εργασίας, η πρόταση υιοθετήθηκε τελικά τον Μάρτιο από το Συμβούλιο. Τώρα έχουμε για τις δημόσιες υπηρεσίες σε όλα τα ευρωπαϊκά θεσμικά όργανα ένα εντελώς καινούργιο καθεστώς υπαλλήλων, βασισμένο στις επιδόσεις. Θέλω επίσης να σας επιστήσω την προσοχή στα καινοτόμα χαρακτηριστικά όπως η τακτική κυκλική εναλλαγή των ηγετικών στελεχών και των στελεχών που κατέχουν ευαίσθητες θέσεις, που επιβλήθηκε τώρα.
<P>
Το δεύτερο είναι ο νέος δημοσιονομικός κανονισμός. Ελπίζω ότι θα μου επιτρέψετε να αναφερθώ με κάποια υπερηφάνεια σε αυτό το επίτευγμα, αφού ο νέος δημοσιονομικός κανονισμός υλοποιήθηκε μέσα σε δυόμισι χρόνια. Ο παλιός δημοσιονομικός κανονισμός ήταν 25 ετών. Χαίρομαι διότι το επιτύχαμε αυτό όλοι μαζί – η Επιτροπή, το Κοινοβούλιο, όλα τα κράτη μέλη και το Ελεγκτικό Συνέδριο. Πρόκειται για ένα εξαίρετο έργο της Επιτροπής Προϋπολογισμών του Σώματος και της Οικονομικής και Δημοσιονομικής Επιτροπής του Συμβουλίου.
<P>
Επομένως αυτή η διαδικασία αποκέντρωσης απαιτεί, φυσικά, να υιοθετηθούν ενιαίες προδιαγραφές δημοσιονομικής διαχείρισης και αυτό κάναμε. Οι Γενικές Διευθύνσεις είχαν εκπληρώσει το 90% αυτών των προδιαγραφών μέχρι το τέλος του 2003. Και αυτό – η θέσπιση ενιαίων προδιαγραφών δημοσιονομικής διαχείρισης– ήταν ένα μεγάλο εγχείρημα. Στην πραγματικότητα, ήταν σαν μια πολιτιστική επανάσταση στη διεθνή μας οργάνωση. Τώρα, κάθε Γενικός Διευθυντής πρέπει να παρουσιάζει μια ετήσια έκθεση δραστηριοτήτων όπου θα λογοδοτεί για τη διαχείριση των πόρων για τους οποίους είναι υπεύθυνος. Επίσης, πρέπει να καταθέτει δήλωση για τις ενδεχόμενες ελλείψεις που διακρίνει στον τομέα της αρμοδιότητάς του και να εκθέτει τα σχετικά διορθωτικά μέτρα που έλαβε ή προτίθεται να λάβει. Οι εκθέσεις αυτές υποβάλλονται στο Κοινοβούλιο και είναι διαθέσιμες στο κοινό μέσω Διαδικτύου. Σας παρακαλώ, δώστε μου άλλα παραδείγματα τόσο μεγάλης διαφάνειας – αν υπάρχουν.
<P>
Η αντιμετώπιση της περίπτωσης της Eurostat είναι άλλο ένα παράδειγμα διαφάνειας. Πού αλλού θα ήταν ένα εκτελεστικό όργανο τόσο αυστηρό στη διερεύνηση, στην αποκάλυψη και στη συναγωγή συμπερασμάτων από σφάλματα που έγιναν πριν από την δική του θητεία; Η Επιτροπή Πρόντι –όπως ήδη εξέθεσε σήμερα ο συνάδελφός μου εξ ονόματος της Επιτροπής– ανέλαβε δράση αμέσως μόλις έγινε γνωστή η έκταση των προβλημάτων. Φυσικά, ήταν μια από πολιτική άποψη επικίνδυνη διαδικασία, αλλά το σύνθημα αυτής της Επιτροπής ήταν και παραμένει η “μηδενική ανοχή στην απάτη”. Το σύνθημα αυτό δεν εξασφαλίζει ότι δεν θα σημειωθούν απάτες, διασφαλίζει όμως ότι τίποτα – απολύτως τίποτα– δεν θα συγκαλυφθεί, αλλά θα γίνονται έρευνες και θα αναλαμβάνεται δράση. Η Επιτροπή Πρόντι αντιμετώπισε αυτήν την ευθύνη.
<P>
Δύο αξιώματα έπαιξαν εξέχοντα ρόλο στην αντιμετώπιση των συνεπειών της υπόθεσης Eurostat. Πρώτον, το αξίωμα του εσωτερικού ελεγκτή, που καθιερώθηκε το 2000 και υπαγόταν από την αρχή στον αντιπρόεδρο της Επιτροπής, πράγμα που υπογραμμίζει την μεγάλη του σημασία. Δεύτερον, η OLAF, η Ευρωπαϊκή Υπηρεσία Καταπολέμησης της Απάτης, της οποίας πρωταρχικό καθήκον είναι να αποκαλύπτει μέσω της διεξαγωγής διοικητικών ερευνών απάτες και παρατυπίες εντός και εκτός των θεσμικών οργάνων. Παρ’ όλες τις αρχικές δυσκολίες –που παραδεχόμαστε ότι υπήρξαν– η OLAF είναι ένας αποτελεσματικός μηχανισμός καταπολέμησης της απάτης.
<P>
Τέλος, θα ήθελα να αναφέρω και την αναμόρφωση του λογιστικού συστήματος και της λογιστικής ως ουσιαστικό στοιχείο της μεταρρύθμισης, μολονότι αυτό θα μπορέσω να το συζητήσω πολύ πιο αναλυτικά στις τριμηνιαίες εκθέσεις που σας υποβάλλω. Είναι ένα σημαντικό στοιχείο των εκσυγχρονιστικών μας μέτρων. Ο εκσυγχρονισμός του λογιστικού συστήματος θα έχει ως αποτέλεσμα σημαντικές βελτιώσεις: τη θέσπιση των περιοδικών ελέγχων, την υιοθέτηση των διεθνών λογιστικών προτύπων και τη χρησιμοποίηση ενός ολοκληρωμένου συστήματος για την παραγωγή όλων των λογιστικών στοιχείων. Τους τελευταίους 15 μήνες έγινε τεράστιο έργο ως προς αυτό το σχέδιο, πράγμα που είδαν οι ίδιοι οι κ.κ. Bayona de Perogordo και Sørensen, αλλά και άλλα μέλη της επιτροπής. Είμαστε καθ’ οδόν προς την εκπλήρωση των αυστηρών απαιτήσεων του δημοσιονομικού κανονισμού το 2005 – και μάλιστα πριν από την αρχή του 2005. Επιτρέψτε μου να διασαφηνίσω επίσης ότι αυτή η στρατηγική εκσυγχρονισμού παρουσιάζει την πρόοδο της Επιτροπής προς την εκπλήρωση των πιο σύγχρονων λογιστικών προτύπων στον δημόσιο τομέα.
<P>
Πολλά από τα μέτρα που υιοθέτησε η Επιτροπή ανάγονται σε προτάσεις και αιτήματα του Κοινοβουλίου και ιδιαίτερα της Επιτροπής Ελέγχου του Προϋπολογισμού. Εκατοντάδες ανθρώπων συμμετείχαν στη μεταρρύθμιση: στελέχη της Επιτροπής, μέλη του Κοινοβουλίου και συνεργάτες του Ελεγκτικού Συνεδρίου και του Συμβουλίου. Η έκθεση του κ. Bayona de Perogordo δείχνει πόσο εκτενής ήταν η μεταρρύθμιση. Έχει μείνει κάτι ακόμα που πρέπει να γίνει; Ασφαλώς. Η έκθεση του κ. Bayona de Perogordo τα παρουσιάζει και αυτά. Αναφέρω ενδεικτικά την τροποποίηση του κανονισμού της OLAF που είναι τώρα επί τάπητος, θα ήθελα όμως πρώτα απ’ όλα να αναφέρω το σχέδιο της καθιέρωσης ενός Ευρωπαίου Εισαγγελέα για την προστασία των οικονομικών συμφερόντων της Ευρωπαϊκής Ένωσης, στο οποίο πραγματικά πρέπει να δοθεί μια ευκαιρία υλοποίησης. Βάσει του νέου Συντάγματος της ΕΕ, πρέπει να γίνει δυνατή η θέσπιση του αξιώματος του Ευρωπαίου Εισαγγελέα, και αν αυτό συμβεί ποτέ, θα το χρωστάμε σε μεγάλο μέτρο στην εργασία της κ. Theato. Κυρία Theato, καταβάλατε ακούραστες και υπεύθυνες προσπάθειες γι’ αυτό και γενικότερα η επιρροή σας στο έργο του Ευρωπαϊκού Κοινοβουλίου στον τομέα του δημοσιονομικού ελέγχου ήταν διαρκής. Πραγματικά, το όνομά σας έγινε συνώνυμο με τον κοινοβουλευτικό έλεγχο του προϋπολογισμού σε ευρωπαϊκό επίπεδο. Θα ήθελα να σας ευχαριστήσω θερμά τόσο εξ ονόματος της Επιτροπής όσο και προσωπικά για την κριτική, αλλά πολύ θετική συνεργασία.
<P>
Η Επιτροπή Πρόντι ήταν η πρώτη Ευρωπαϊκή Επιτροπή που αντιμετώπισε το διαχειριστικό και το διοικητικό έργο ως ισότιμα στο πλαίσιο των θεωρητικών και διαπραγματευτικών καθηκόντων της. Με την ενεργητική προσέγγισή της και παρακινούμενη από το Κοινοβούλιο, το Ελεγκτικό Συνέδριο και το Συμβούλιο, η Επιτροπή δημιούργησε ένα σύστημα διαχείρισης που της δίνει τα εφόδια να αντιμετωπίσει τις προκλήσεις του 21ου αιώνα. Το σύστημα αυτό θα πρέπει να αποδείξει την αξία του σε μια Ένωση με 25, 27 ή περισσότερα κράτη μέλη, με 20 ή περισσότερες επίσημες γλώσσες και με διαρκώς νέα καθήκοντα και δαπάνες. Είμαι πεπεισμένη ότι το μεταρρυθμιστικό έργο της Επιτροπής δημιούργησε μια υγιή βάση για την εν λόγω διαδικασία και θα ήθελα να τελειώσω ευχαριστώντας θερμά το Ευρωπαϊκό Κοινοβούλιο για την ακούραστη υποστήριξή του. 
<SPEAKER ID="404" LANGUAGE="NL" NAME="Pronk (PPE-DE )," AFFILIATION="συντάκτης γνωμοδότησης της Επιτροπής Απασχόλησης και Κοινωνικών Υποθέσεων.">
<P>
Εξεπλάγην ιδιαίτερα όταν διάβασα την έκθεση του Ελεγκτικού Συνεδρίου, διότι το Ελεγκτικό Συνέδριο κατηγορεί αυτήν την υπηρεσία ότι μετέφερε μεγάλα ποσά. Μετά από πιο προσεκτική εξέταση, αποκαλύφθηκε ότι αυτό είχε σχέση με το πρόγραμμα για τις MME που εμείς εδώ σε αυτό το Κοινοβούλιο είχαμε αποφασίσει. Χρειάστηκε κάποιος χρόνος για να επιτευχθεί μια συμφωνία με την Επιτροπή σχετικά με τον τόπο εφαρμογής αυτού του προγράμματος, αλλά τελικά αποφασίστηκε να δοθεί σε μια υπηρεσία στο Μπιλμπάο. Παρόλα αυτά, το Ελεγκτικό Συνέδριο έκανε ένα πολύ αρνητικό σχόλιο επ’ αυτού. Βεβαίως, θα ήταν πολύ εύκολο για αυτούς να το ελέγξουν. Ορισμένες φορές αναρωτιόμαστε: ισχύει αυτό; Όλοι το γνωρίζαμε εδώ και ο εισηγητής Mulder το δήλωσε στην τελική έκδοση της έκθεσης, αν και μάλλον λιγότερο ξεκάθαρα σε σχέση με εμένα. Ωστόσο, θα ήταν θετικό εάν το Ελεγκτικό Συνέδριο δεν έμενε στο πρώτο επίπεδο, αλλά εξέταζε τα πράγματα περισσότερο εις βάθος. Αυτή είναι η γνώμη μου επί του θέματος· εκτός αυτού, δεν υπάρχουν προβλήματα με τις υπηρεσίες με τις οποίες ασχολούμαστε.
<SPEAKER ID="405" LANGUAGE="NL" NAME="Smet (PPE-DE )," AFFILIATION="συντάκτρια γνωμοδότησης της Επιτροπής Δικαιωμάτων των Γυναικών και Ίσων Ευκαιριών.">
<P>
Καταρχάς, η Επιτροπή και το Κοινοβούλιο αποφάσισαν πριν από καιρό ότι θα εφαρμοζόταν η συνεκτίμηση της διάστασης του φύλου κατά την κατάρτιση του προϋπολογισμού. Σημειώνω ότι αυτό δεν έγινε το 2002. Υπάρχει μια καλή έκθεση της κ. Ghilardotti, η οποία δίνει μια σωστή τεχνική εξήγηση σχετικά με το ποια θα μπορούσε να είναι η συνεκτίμηση της διάστασης του φύλου κατά την κατάρτιση του προϋπολογισμού. Ήδη ισχύει σε αρκετά κράτη, και έτσι θα ήταν δυνατή η εφαρμογή του από την Ευρωπαϊκή Επιτροπή.
<SPEAKER ID="406" LANGUAGE="DE" NAME="Stenzel (PPE-DE )," AFFILIATION="συντάκτρια γνωμοδότησης της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής.">
<P>
Η Επιτροπή Εξωτερικής Πολιτικής έχει συναίσθηση των δυσχερών συνθηκών υπό τις οποίες εργάζεται η εν λόγω Υπηρεσία. Επιτρέψτε μου ωστόσο να πω, συνοψίζοντας, ότι το ποσόν που δαπανά η ΕΕ για ενισχύσεις πρέπει να βρίσκεται σε λογική αναλογία με το πολιτικό όφελος. Η έκθεση απαλλαγής προσφέρει την ευκαιρία για να το επισημάνουμε. Χορηγούμε απαλλαγή στην Υπηρεσία για το 2002 και περιμένουμε να οδηγήσει η επέκταση των αρμοδιοτήτων της Υπηρεσίας στη διαχείριση των κοινοτικών ενισχύσεων προς τη Σερβία, το Μαυροβούνιο και τη Μακεδονία σε μια μακροπρόθεσμη βελτίωση της αποτελεσματικότητας και συνακόλουθα στην πολιτική σταθεροποίηση της περιοχής. 
<SPEAKER ID="407" LANGUAGE="DE" NAME="Ceyhun (PSE )," AFFILIATION="συντάκτης γνωμοδότησης της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων">
<P>
    Κύριε Πρόεδρε, κυρία Επίτροπε, μιλώντας εξ ονόματος της Επιτροπής Εσωτερικών Υποθέσεων σημειώνω με ικανοποίηση πως το Ελεγκτικό Συνέδριο κατόρθωσε να λάβει τη διαβεβαίωση ότι οι ετήσιοι λογαριασμοί για το οικονομικό έτος που έληξε στις 31 Δεκεμβρίου 2002 είναι αξιόπιστοι και έτσι επιβεβαιώθηκε ότι οι τρεις υπηρεσίες μας στον τομέα αυτό εργάσθηκαν σωστά και επιτέλεσαν εξαιρετικό έργο για την Ευρωπαϊκή Ένωση.
<SPEAKER ID="408" LANGUAGE="EN" NAME="Callanan (PPE-DE )," AFFILIATION="συντάκτης γνωμοδότησης της Επιτροπής Περιβάλλοντος, Δημόσιας Υγείας και Πολιτικής των Καταναλωτών">
<SPEAKER ID="409" LANGUAGE="DE" NAME="Theato (PPE-DE )." AFFILIATION="">
<P>
Θέλω να ευχαριστήσω και το Ελεγκτικό Συνέδριο για τις εκθέσεις του που απετέλεσαν τη βάση της εργασίας μας, αλλά και την Επιτροπή και εσάς, κυρία Επίτροπε. Φυσικά, εσείς είσαστε το επίκεντρο του ελέγχου και της αξιολόγησής μας. Νομίζω ότι μπορούμε να πούμε πως η Επιτροπή και το Κοινοβούλιο είναι πιο πρόθυμα για διάλογο και πιο ειλικρινή μεταξύ τους και ευχαριστώ γι’ αυτό, μολονότι η προηγούμενη δήλωση για την Eurostat με απογοήτευσε πολύ. Η Επιτροπή Ελέγχου του Προϋπολογισμού θα συνεχίσει να εξετάζει με κριτικό πνεύμα τις δραστηριότητες της Επιτροπής, πράγμα που αποτελεί καθήκον της.
<P>
Εάν η Επιτροπή κατορθώσει να βελτιώσει περαιτέρω τη ροή των πληροφοριών, και στο εσωτερικό της, εάν υπάρχει γνήσια διαφάνεια και υπευθυνότητα, εάν επιτύχει να περιορίσει τη δυσκίνητη γραφειοκρατία και εάν αναγνωρίζει πιο άμεσα και παραδέχεται πιο ειλικρινά πού δεν πήγαν καλά τα πράγματα και πού σημειώθηκαν παρατυπίες, τότε η κριτική του Κοινοβουλίου θα είναι λιγότερο δριμεία. Τώρα δρομολογήθηκαν οι μεταρρυθμίσεις που επιδιώκαμε και δεν πρέπει να αναβληθούν γι’ αργότερα. Είπατε η ίδια, κυρία Επίτροπε, ότι υπάρχει σχετική σύσταση στην εξαίρετη έκθεση του κ. Bayona de Perogordo.
<P>
Επιτρέψτε μου να σας διαβιβάσω τρία πράγματα που η κοινή γνώμη θα ήθελε να διαθέτει το μελλοντικό Κοινοβούλιο: γνήσια εκπροσώπηση των πολιτών ως αποτέλεσμα μεγάλης συμμετοχής στις εκλογές, συναδελφική αλληλεγγύη προκειμένου να αποφύγουμε πολλά από όσα επικρίνονται στην έκθεση van Hulten και –αυτό αποτελεί προσωπική μου επιθυμία– ένα δικό μας καθεστώς για να τα επιτύχουμε αυτά. 
<SPEAKER ID="410" LANGUAGE="DE" NAME="Kuhne (PSE )." AFFILIATION="European Voice">
<P>
    Κύριε Πρόεδρε, θα ήθελα να πω στην κ. Theato, η οποία δεν παύει μόνο να είναι πρόεδρος αλλά εγκαταλείπει και το Σώμα, ότι παραδέχομαι πως έμαθα να την εκτιμώ μόλις κατά το δεύτερο μισό του χρόνου που περάσαμε εδώ μαζί. Ωστόσο αυτό είναι καλύτερο από το να είχε περάσει με τον παραπάνω τρόπο όλος αυτός ο χρόνος.
<P>
Τώρα περνάω στο δεύτερο σχόλιό μου: αυτές της ημέρες είμαστε μάρτυρες μιας προσπάθειας κατάχρησης του δημοσιονομικού ελέγχου και των σχετικών αρμοδιοτήτων προς όφελος μιας πολιτικής εκστρατείας κατά των θεσμικών οργάνων της Κοινότητας, που αυτή τη φορά αφορά –πάλι– την Επιτροπή. Δεν κατηγορώ γι’ αυτό τον καλό μου φίλο κ. Heaton-Harris ούτε τον κ. Sjöstedt, τον κ. Bonde ή τον κ. Callanan, ο οποίος προέβη εδώ σε μια δήλωση εξ ονόματος της Επιτροπής Περιβάλλοντος, Δημόσιας Υγείας και Πολιτικής των Καταναλωτών η οποία μάλλον με εξέπληξε.
<P>
Το δεύτερο σημείο είναι η επί της ουσίας διαφωνία μου με τον κ. Mulder για το θέμα της πολιτικής ευθύνης. Νομίζω ότι αυτό που χρειαζόμαστε στο Σώμα είναι μια κάπως μεγαλύτερη διαπολιτισμική επάρκεια, που θα μας εμπόδιζε να κάνουμε τις δικές μας εθνικές αντιλήψεις – και εν προκειμένω τις αντιλήψεις μας για την πολιτική ευθύνη– γενικό σημείο αναφοράς για 15, και σύντομα 25, κράτη μέλη χωρίς να εξετάσουμε προηγουμένως εάν οι διοικητικές δομές και οι δομές λήψης αποφάσεων είναι όλες κατάλληλες γι’ αυτό. Αυτό πρέπει να το εξετάσουμε πριν κάνουμε οτιδήποτε άλλο.
<P>
Επιτρέψτε μου τώρα να αναφερθώ στην επιτροπή και σε ορισμένες άλλες συμπεριφορές που παρατηρούνται εκεί και που βρίσκω, το λιγότερο, ενοχλητικές. Όταν είναι κανείς μέλος της επιτροπής, δεν πρέπει να προσδίδει αξιοπιστία στις όποιες φήμες της ή άλλων πηγών επειδή χαίρεται που του δίδεται η ευκαιρία να γράψει 2-3 γραμμές στον Τύπο και ύστερα να παίρνει φοβισμένη έκφραση και να εκφράζει τις σοβαρές ανησυχίες του για το γεγονός ότι κυκλοφορούν τέτοιες φήμες. Κάνοντάς το προσδίδει αρχικά κάποιον βαθμό αξιοπιστίας στην φήμη αυτήν. Πριν κάνετε κάτι τέτοιο, πρέπει να εξετάζετε εάν ορισμένες φήμες στηρίζονται σε αντικειμενικά δεδομένα. Δεν είναι ανάγκη να κυνηγάτε κάθε δόλωμα που σας ρίχνουν οι πολέμιοι της ολοκλήρωσης ή κάποιοι από τα μέσα ενημέρωσης.
<P>
Το επόμενο σημείο μου είναι πως έχουμε μια τάση να παρουσιάζουμε τους εαυτούς μας άσπιλους και προ πάντων πιο άσπιλους από τους άλλους. Εδώ υπάρχει ένας επικίνδυνος ανταγωνισμός μεταξύ ορισμένων μελών της ίδιας εθνικότητας που ανήκουν όμως σε διαφορετικές πολιτικές ομάδες. Επιτρέψτε μου να δώσω ένα παράδειγμα, κύριε Πρόεδρε. Όταν ήμουν εισηγητής, ήρθαν στο γραφείο μου δύο μέλη μιας συγκεκριμένης Ομάδας και μου είπαν: “Κύριε Kuhne, η έκθεσή σας είναι εξαίρετη και δεν χρειάζεται να υποβάλουμε καμία τροπολογία, όμως δεν μπορούμε να την ψηφίσουμε γιατί δεν μπορούμε να αφήσουμε τους πολίτες της πατρίδας μας να πιστέψουν ότι εμείς είμαστε λιγότερο υπέρμαχοι των μεταρρυθμίσεων από τους άλλους”. Αυτός είναι άλλος ένας τρόπος μείωσης της αξιοπιστίας των ευρωπαϊκών θεσμικών οργάνων και όλοι μπορούμε να μάθουμε κάτι από αυτό. 
<SPEAKER ID="411" LANGUAGE="" NAME="Πρόεδρος." AFFILIATION="">
<P>
   Κύριε Kuhne, συμφωνώ με τα λεγόμενά σας και μολονότι ως Πρόεδρος δεν πρέπει να το κάνω, καθώς αυτή είναι η τελευταία μου συνεδρίαση εδώ στο Σώμα, προσέθεσα στον χρόνο ομιλίας σας λίγον από τον χρόνο που κερδίσαμε. Γενικά, όμως, θα πρέπει να τηρείτε τον χρόνο ομιλίας. 
<SPEAKER ID="412" LANGUAGE="DA" NAME="Sørensen (ELDR )." AFFILIATION="">
<P>
    Κύριε Πρόεδρε, θα ήθελα να ευχαριστήσω τον κ. Bayona de Perogordo για την εποικοδομητική και περιεκτική έκθεσή του. Περιέχει μια σειρά επικρίσεων, και είναι σωστό ότι επισημάνθηκαν αυτοί οι τομείς. Στο πλαίσιο αυτό, θα ήθελα να επιστήσω την προσοχή στην εν γένει μεταρρύθμιση του λογιστικού συστήματος. Πολλά έχουν συμβεί τους τελευταίους δώδεκα με δεκαοκτώ μήνες. Φρονώ ότι είναι θετικό το γεγονός ότι, το περασμένο έτος, εγκρίθηκε ένας κανονισμός σύμφωνα με τον οποίο η Επιτροπή πρέπει, στο μέλλον, να υποβάλει ανά τρίμηνο εκθέσεις στην Επιτροπή Ελέγχου του Προϋπολογισμού. Είναι εξαιρετικό ότι είχαμε τώρα την ευκαιρία να αξιολογήσουμε την πρόοδο που σημειώθηκε, αλλά υπάρχουν ακόμα μείζονα ζητήματα και προβλήματα που πρέπει να επιλυθούν από την Επιτροπή όσον αφορά το λογιστικό σύστημα. Έως ότου προχωρήσουμε στο νέο σύστημα την 1η Ιανουαρίου, δεν θα εξετάσουμε για τελευταία φορά εάν αυτά τα προβλήματα έχουν επιλυθεί επιτυχώς. Ελπίζω ότι, σήμερα εδώ στο Κοινοβούλιο, η Επίτροπος Schreyer θα δώσει την υπόσχεση για τη συνέχιση της ώθησης της μεταρρυθμιστικής διαδικασίας, ακόμα και αν αυτή πραγματοποιηθεί εν μέσω της μετάβασης σε μια νέα Επιτροπή.
<P>
Πέραν τούτων, εφιστώ την προσοχή στην έκθεση του κ. van Hulten. Φρονώ ότι συνέταξε μια εποικοδομητική έκθεση. Μας δίνει τώρα την ευκαιρία να αποκτήσουμε σαφείς κανόνες που θα διέπουν τη δραστηριότητα, τη διοίκηση και τους βουλευτές του Κοινοβουλίου. Φρονώ ότι θα είναι θετικό να υπάρξει πλειοψηφία που να καθιερώσει ότι τα έξοδα μετακίνησής μας πρέπει να υπολογίζονται με βάση τον λογαριασμό που έχει πληρωθεί. Φρονώ επίσης ότι ίσως είναι θετικό να καθιερωθεί ότι το ίδιο το Κοινοβούλιο πρέπει να έχει τη δυνατότητα να ορίζει το μέρος και την ώρα των συνεδριάσεών του, και σε κάθε περίπτωση ζητώ να υποστηρίξουμε αυτό το τμήμα της έκθεσης.
<SPEAKER ID="413" LANGUAGE="NL" NAME="Staes (Verts/ALE )." AFFILIATION="">
<P>
    Κύριε Πρόεδρε, κυρία Επίτροπε, κυρίες και κύριοι, θα ήθελα να κάνω τρία σχόλια. Πρώτο και κυριότερο, μια παρατήρηση για εσάς, κυρία Theato. Ο κ. Kuhne είπε ότι διήνυσε μαζί σας μόνο τη μισή διαδρομή στο Κοινοβούλιο. Εγώ ήμουν μαζί σας σε ολόκληρη τη διαδρομή. Αρχικά ως βοηθός πολιτικής ομάδας και, στη συνέχεια, ως βουλευτής του Κοινοβουλίου. Ανταλλάξαμε πολλές φορές ματιές στις συνεδριάσεις της επιτροπής, ενώ εγώ προσπαθούσα συχνά να προσελκύσω το ενδιαφέρον σας ώστε να μου δοθεί ο λόγος. Σας ευχαριστώ για τον τρόπο με τον οποίο προεδρεύσατε της επιτροπής μας και, από κοινού με όλους τους συναδέλφους της επιτροπής, θα πω το εξής: σας ευχόμαστε ό,τι καλύτερο για το μέλλον.
<P>
Το δεύτερο σχόλιό μου αφορά την έκθεση van Hulten. Ο κ. van Hulten συνέταξε, κατά τη γνώμη μου, μια εξαιρετική έκθεση. Ορθώς έδωσε μεγάλη προσοχή στην παρακολούθηση της έκθεσής μου σχετικά με τις απαλλαγές που εγκρίθηκαν το περασμένο έτος. Η έκθεσή μου έδωσε μεγάλη προσοχή στην έδρα του Κοινοβουλίου, στο δημοφιλές έργο των μετακινήσεών μας και στο γεγονός ότι πρέπει να εργαζόμαστε σε τρία διαφορετικά μέρη. Φρονώ ότι κάτι τέτοιο είναι αδικαιολόγητο. Η Ομάδα ΕΛΚ-ΕΔ υπέβαλε πολλές τροπολογίες για την απόρριψη αυτών των παραγράφων. Ελπίζω ότι εμείς, από κοινού με τις υπόλοιπες Ομάδες, θα καταφέρουμε να μην επιτραπεί η έγκριση αυτών των τροπολογιών. 
<P>
Υπάρχει επίσης μια παράγραφος που αφορά τις σχέσεις με τους κατοίκους της περιοχής. Θα ήθελα πραγματικά να τονίσω ότι αυτό είναι εξαιρετικά σημαντικό. Πηγαίνουμε στις Βρυξέλλες, δεν ζούμε εκεί απομονωμένοι σε ένα νησί. Υπάρχει πολύ μικρή επαφή μεταξύ των βουλευτών του ΕΚ, των δημόσιων λειτουργών και των κατοίκων της περιοχής. Πρέπει να υπάρχει πολύ πιο εποικοδομητικός διάλογος με τους κατοίκους του Leopoldswijk.
<P>
Τέλος, θα αναφερθώ στην υπόθεση της Eurostat. Με εκπλήσσει κάπως το γεγονός ότι πρέπει να διεξαγάγουμε ειδική συζήτηση επ’ αυτού. Θα συζητήσουμε αύριο ένα συμβιβαστικό ψήφισμα, το οποίο ίσως περιλάβει όλα τα κείμενα που έχουμε ήδη εγκρίνει ως Κοινοβούλιο. Συμμερίζομαι την άποψη του κ. Mulder σχετικά με την πολιτική υποχρέωση λογοδοσίας. Ο κ. Kuhne υποστηρίζει ότι χρειαζόμαστε μεγαλύτερη διαπολιτισμική κατανόηση. Φρονώ ότι, μετά την εκλογή του νέου Κοινοβουλίου, πρέπει κατά τις ακροάσεις να ρωτήσουμε ρητά τους Επιτρόπους τι αντιλαμβάνονται με τον όρο “πολιτική υποχρέωση λογοδοσίας”, ούτως ώστε να μην περάσουμε και πάλι αυτά που περάσαμε με τον κ. Solbes τα τελευταία χρόνια.
<SPEAKER ID="414" LANGUAGE="DA" NAME="Camre (UEN )." AFFILIATION="">
<P>
    Κύριε Πρόεδρε, εξεπλάγην όταν είδα τον Επίτροπο Fischler εδώ σήμερα το απόγευμα, και με ικανοποίησε πολύ αυτό διότι σκέφτηκα: τώρα, ο κ. Πρόντι αποσύρθηκε τελικά στο περιθώριο, καθώς ο κ. Fischler εμφανίζεται στο Σώμα. Ωστόσο, δεν ίσχυε βεβαίως αυτό. Είναι δύσκολο, για να μην πω αδύνατον, να σχολιάσω σε ένα λεπτό τη διαδικασία έγκρισης για τους λογαριασμούς του 2002. Ωστόσο, βλέπω και φέτος ότι υπάρχουν πολλές ελλείψεις όσον αφορά τη δημοσιονομική διαχείριση της Επιτροπής, ότι ένα παράλογα μεγάλο ποσό των χρημάτων των φορολογουμένων χρησιμοποιήθηκε, και φέτος, χωρίς την απαραίτητη καθοδήγηση και τον αναγκαίο έλεγχο και ότι ένα πολύ μεγάλο χρηματικό ποσό εξαφανίστηκε με απάτη, υπεξαίρεση και εμφανή κλοπή.
<P>
Το μεγάλο θέμα είναι επί του παρόντος, βεβαίως, η Eurostat, για την οποία η Επιτροπή δεν επιθυμεί να δεχτεί την ευθύνη και την οποία, όπως αποδείχτηκε ακόμα περισσότερο σήμερα, η πλειονότητα του Σώματος θέλει να συγκαλύψει. Και φέτος, λαμβάνουμε διαβεβαιώσεις ότι όλα βαίνουν καλώς, αλλά γνωρίζουμε ότι αυτό δεν ισχύει. Μπορούμε απλά να περιμένουμε το επόμενο σκάνδαλο και να παρακολουθούμε τους υπεύθυνους να προστατεύουν ο ένας τον άλλον και να πυροβολούν τους επικριτές τους. Το Σώμα φέρει μεγάλη ευθύνη κλείνοντας τα μάτια του και ψηφίζοντας υπέρ της έγκρισης λογαριασμών που δεν πρέπει να εγκριθούν.
<P>
Προτείνω την υπερψήφιση της έκθεσης van Hulten, αλλά όχι και της έκθεσης της Επιτροπής. Εάν μου επιτρέπετε λίγα τελευταία ευχαριστήρια λόγια, θα ήθελα να αδράξω την ευκαιρία και να ευχαριστήσω την κ. Theato για τον εξαιρετικό τρόπο με τον οποίο προήδρευσε της επιτροπής. Τα τελευταία πέντε χρόνια, αισθάνθηκα συχνά ότι περνούσα περισσότερο χρόνο με την κ. Theato από ό,τι με τη σύζυγό μου και αυτό σπάνια συνέβαινε στην Αίθουσα· έτσι, είναι πραγματικά παράξενο ότι θα πρέπει να συνηθίσω την απουσία της μετά τις επερχόμενες εκλογές.
<SPEAKER ID="415" LANGUAGE="EN" NAME="Booth (EDD )." AFFILIATION="">
<P>
    Κύριε Πρόεδρε, το να περιμένει κανείς από το Κοινοβούλιο να δώσει απαλλαγή για τον προϋπολογισμό του 2002 ενώ υπάρχουν τόσα στοιχεία για απάτη, διαφθορά και κακή διαχείριση στους κόλπους της Ευρωπαϊκής Ένωσης είναι σαν να μας ζητά να αποδεχθούμε τους λογαριασμούς της Enron ως γνήσιους και σωστούς. Το Ελεγκτικό Συνέδριο απορρίπτει τους λογαριασμούς της ΕΕ σε ετήσια βάση και αυτό το πράττει συνεχώς τα τελευταία εννέα χρόνια. Πρέπει να σταματήσει επιτέλους αυτό το θέατρο του παραλόγου. Η ΕΕ, μην έχοντας δικά της χρήματα, δαπανά τα χρήματα των φορολογούμενων όλων των κρατών μελών. Έχουμε ηθικό καθήκον απέναντι στους φορολογούμενους να μεριμνήσουμε για τη συνετή διάθεση των χρημάτων τους, και όχι για τη διασπάθισή τους μέσω συνεχών κατά τα φαινόμενα καταχρήσεων που γεμίζουν τις τσέπες ασυνείδητων δημοσίων λειτουργών και των δικών τους ανθρώπων. Ζητώ από τους βουλευτές να δώσουν το καλό παράδειγμα και να καταψηφίσουν την επίσημη απαλλαγή.
<P>
Όσον αφορά την υπόθεση της Eurostat, είναι καιρός πια να παραιτηθεί ο κ. Brüner, Γενικός Διευθυντής της OLAF, διότι επέτρεψε τη σύλληψη του ερευνώντος δημοσιογράφου Hans-Martin Tillack χωρίς σοβαρό λόγο. Αν και ο Διαμεσολαβητής έχει κατηγορήσει τον κ. Brüner για κακή διαχείριση από τον Νοέμβριο του 2003, ο ίδιος δεν έχει επιδείξει μέχρι σήμερα την ευαισθησία να παραιτηθεί. Στο μεταξύ, στους κ.κ. Franchet και Byk, που έχουν κατηγορηθεί για μαζικές απάτες, δόθηκε άπλετος χρόνος για να εξηγήσουν τις πράξεις τους ενώπιον της OLAF. Όμως, ο Hans-Martin Tillack αθώος μέχρι αποδείξεως του εναντίου– δεν έχει ακόμη παρουσιαστεί ενώπιον της OLAF για να υποστηρίξει την άποψή του. Ο κ. Brüner πρέπει να φύγει! 
<SPEAKER ID="416" LANGUAGE="IT" NAME="Dell'Alba (NI )." AFFILIATION="">
<P>
    Κύριε Πρόεδρε, αν και δεν είναι παρών, θα ήθελα, καταρχάς, να ευχαριστήσω τον κ. van Hulten, όχι μόνο για τα πέντε χρόνια στο Ευρωπαϊκό Κοινοβούλιο, αλλά και γιατί αρχικά δεν πίστευα στην πολιτική του να ενσωματώσει στην έκθεση για την απαλλαγή μια σειρά από θέσεις που ξεπερνούσαν κατά κάποιον τρόπο τα καθήκοντά του, αλλά οι οποίες, στην πραγματικότητα, είναι καλοδεχούμενες δεδομένης της αδράνειας των κυβερνήσεων και, για να είμαστε ειλικρινείς, και της δικής μας. Του εκφράζω τα συγχαρητήριά μου και ελπίζω ολόψυχα ιδίως οι παράγραφοι που αφορούν τα δικαιώματα του Ευρωπαϊκού Κοινοβουλίου σχετικά με την επιλογή της έδρας των εργασιών μας να ψηφισθούν και να αποτελέσουν, ούτως ειπείν, την πολιτική διαθήκη του απερχόμενου Κοινοβουλίου προς το νέο, ώστε να αντιμετωπισθεί επιτέλους με ορθότητα το ζήτημα της έδρας. Εκπονούμε σχέδια επενδύσεων για νέα κτίρια στις Βρυξέλλες· είναι ώρα αυτή η διαρκής μετακίνηση να σταματήσει μια για πάντα και, από αυτήν την άποψη, θα πρέπει να συγχαρούμε τον κ. Van Hulten για το έργο του.
<P>
Όσον αφορά την απαλλαγή της Επιτροπής, εμείς οι Ριζοσπάστες βουλευτές θα την υπερψηφίσουμε, αλλά θα είμαστε πολύ προσεκτικοί και στην ψηφοφορία που θα διεξαχθεί για το ζήτημα της Eurostat. Θα ήθελα να πω στην Επίτροπο Schreyer ότι η πικρία μας και το αίσθημα απογοήτευσης οφείλονται ασφαλώς σε πολλούς παράγοντες, αλλά ένας από αυτούς αφορά ειδικότερα την Ευρωπαϊκή Υπηρεσία Καταπολέμησης της Απάτης (OLAF). Δεν είναι δυνατόν κάποιοι άνθρωποι και κάποιοι αξιωματούχοι να υποβάλλονται επί τέσσερα χρόνια σε ένας είδος ιεράς εξέτασης και να μην είναι ακόμη γνωστό το τελικό αποτέλεσμα μιας σειράς ερευνών που θα έπρεπε να είχαν ολοκληρωθεί προ πολλού. Για αυτόν, αλλά και για άλλους λόγους, αλλά και για να πιέσουμε την Επιτροπή επισημαίνοντας το γεγονός ότι πρέπει να λογοδοτήσει σε αυτό και στο νέο Κοινοβούλιο, πιστεύουμε πως είναι σημαντικό να συνοδεύσουμε την απαλλαγή με μια σημαντική απόφαση σχετικά με το ζήτημα της Eurostat. 
<SPEAKER ID="417" LANGUAGE="ES" NAME="Avilés Perea (PPE-DE )." AFFILIATION="">
<P>
    Κύριε Πρόεδρε, κυρία Επίτροπε, θα ήθελα να ξεκινήσω ευχαριστώντας τον κ. Bayona για την εξαιρετική εργασία που επιτέλεσε στην παρουσίαση αυτής της χορήγησης απαλλαγής για το γενικό προϋπολογισμό του 2002. Είναι μια εξαιρετικά σημαντική έκθεση η οποία συνεισφέρει αρκετές προτάσεις που πρέπει να ληφθούν υπόψη και στην οποία, δυστυχώς, εκκρεμεί το θέμα που μας απασχολεί περισσότερο κατά τη διάρκεια των τελευταίων ετών στην Επιτροπή Ελέγχου του Προϋπολογισμού: η απάτη στη Eurostat.
<P>
Θα ήθελα να εκμεταλλευτώ αυτήν την ευκαιρία για να συγχαρώ την Πρόεδρό μας, Diemut R. Theato, για την εξαιρετική εργασία που επιτέλεσε διευθύνοντας μια πολύ δύσκολη επιτροπή, όπως είναι η Επιτροπή Ελέγχου του Προϋπολογισμού. Κατάφερε να διευθύνει μια ομάδα εργασίας με μεγάλη ποικιλομορφία, αποτελούμενη από πολύ διαφορετικές ομάδες, η οποία στο τέλος αυτής της κοινοβουλευτικής περιόδου μπόρεσε να βρει την κατάλληλη στιγμή για να αισθανθεί σαν ομάδα, μια ομάδα στην οποία συμφωνούμε περισσότερο απ’ όσο διαφωνούμε και στην οποία εμπνεόμαστε από ένα κοινό ενδιαφέρον, που είναι ότι η Επιτροπή, το σύνολο της Ευρωπαϊκής Ένωσης πρέπει να λειτουργεί κάθε φορά ολοένα και καλύτερα, ότι πρέπει να δαπανά πιο αποτελεσματικά, ότι πρέπει να υπάρχει ο καλύτερος δυνατός έλεγχος των δαπανών προς όφελος των πολιτών.
<P>
Αν μου το επιτρέπει ο Πρόεδρος, θα ήθελα να αναφερθώ πολύ σύντομα στην έκθεση του κ. van Hulten σχετικά με το Κοινοβούλιο. Συμφωνώ με τους συναδέλφους μου ότι είναι μια καλή έκθεση και ότι όλοι μαζί καταφέραμε να εκπονήσουμε ένα κείμενο το οποίο πιστεύω ότι θα υποστηριχτεί εκτεταμένα αύριο. 
<SPEAKER ID="418" LANGUAGE="DE" NAME="Bösch (PSE )." AFFILIATION="">
<P>
    Κύριε Πρόεδρε, κυρίες και κύριοι, στο τέλος μιας κοινοβουλευτικής περιόδου θα έπρεπε να θυμηθούμε λίγο και τα δικά μας σφάλματα. Εάν την τελευταία μας ημέρα εδώ υποβάλουμε πρόταση μομφής κατά μιας Επιτροπής από την οποία έχει ήδη αποχωρήσει το κύριο πρόσωπο –δηλαδή ο κ. Solbes Mira που ήταν υπεύθυνος για την Eurostat– τότε πρέπει να σας πω ότι διακινδυνεύουμε τη γελοιοποίησή μας. Εάν η πρόεδρός μας που αποχωρεί τώρα πέτυχε κάτι σημαντικό, αυτό είναι πως έκανε τον κόσμο να πάρει σοβαρά τη μικρή μας Επιτροπή Ελέγχου του Προϋπολογισμού. Γι’ αυτό σας προειδοποιώ πως δεν πρέπει να γίνουν περισσότερες τέτοιες ανοησίες.
<P>
Δεύτερον, θα πρέπει να είμαστε πιο προσεκτικοί, κυρία Επίτροπε, όταν συγχαίρουμε τους εαυτούς μας. Εξετάζοντας τι πέτυχε η Επιτροπή στην ιστορία αυτή με την Eurostat –τα μέλη αναφέρθηκαν ήδη σε αυτό– πρέπει να πω ότι το τελικό αποτέλεσμα ήταν πολύ περιορισμένο. Και αυτό επειδή εσείς απλά αγνοούσατε για μήνες τις σχετικές εκθέσεις και τα ψηφίσματα του Κοινοβουλίου. Μπορεί το Κοινοβούλιο να βρίσκεται προ της λήξης της θητείας του, μπορούμε όμως να σας πούμε πως περιμένουμε από κάθε μελλοντική Επιτροπή να αντιμετωπίζει διαφορετικά τα πράγματα. Ελπίζω ότι μελλοντικά θα δούμε εδώ έναν άλλο τρόπο. Αυτό αποτελεί ευθύνη τόσο δική μας όσο και της Επιτροπής. 
<SPEAKER ID="419" LANGUAGE="NL" NAME="Van Dam (EDD )." AFFILIATION="">
<P>
    Κύριε Πρόεδρε, τον περασμένο χρόνο, μόλις το Κοινοβούλιο χορήγησε απαλλαγή στην Επιτροπή για το 2001, αποκαλύφθηκε η υπόθεση της Eurostat. Αυτό επιβεβαίωσε τη θέση της Ομάδας μου ότι ήταν αναγκαία η αναβολή της απαλλαγής. Σήμερα, έγινε προφανές ότι η Επιτροπή εξακολουθεί να αρνείται να αναλάβει την ευθύνη για την απάτη στη Eurostat. Αυτό είναι τυπικό δείγμα της αλαζονείας και της περιφρονητικής στάσης της Επιτροπής απέναντι στο Κοινοβούλιο και τους πολίτες, τις φορολογικές εισφορές των οποίων αφορά κυρίως αυτή η υπόθεση.
<P>
Ένα δεύτερο παράδειγμα κακής πολιτικής αφορά την κακή οργάνωση του συστήματος επιστροφής κονδυλίων που χορηγήθηκαν εσφαλμένα. Είναι πραγματικά τρομερό το γεγονός ότι η Επιτροπή εξακολουθεί να πληρώνει χρήματα σε κράτη μέλη με μεγάλη άνεση, όταν γνωρίζει πως στο 15% των περιπτώσεων ο έλεγχος και η διαχείριση των συστημάτων δεν βρίσκονται σε ικανοποιητικό επίπεδο. Πότε θα σταματήσει η Επιτροπή να το πράττει αυτό και πότε θα αναστείλει μέρος της πληρωμής; Πότε θα έχει η Επιτροπή στη διάθεσή της μια ολοκληρωμένη και αξιόπιστη καταγραφή των οφειλετών στους λογαριασμούς; Έως σήμερα, ξοδεύει άσκοπα τον χρόνο της.
<P>
Ζητώ από την Επιτροπή να υποσχεθεί ότι, πριν από την 1η Μαΐου, με άλλα λόγια σε 14 ημέρες, θα παρουσιάσει στο Κοινοβούλιο την αξιολόγηση της στήριξης για προβληματικούς τομείς, ανεξάρτητα από το εάν όλα τα κράτη μέλη έχουν εκπληρώσει το καθήκον τους να παράσχουν πληροφορίες. Έτσι, θα γίνει αμέσως σαφές ποια κράτη μέλη χρειάζονται ιδιαίτερη προσοχή, και μπορούμε να ζητήσουμε από τους βουλευτές των εθνικών μας κοινοβουλίων να ασκήσουν πιέσεις στις κυβερνήσεις τους. Υπάρχουν πολλά αρνητικά σημεία σε αυτούς τους προβληματικούς τομείς. Η αξιοπιστία της διάθεσης χρημάτων είναι αμφισβητήσιμη και ο κατάλογος των δεικτών δεν δίνει στην πραγματικότητα εν λευκώ εξουσιοδότηση στα κράτη μέλη. Οι αγρότες που εργάζονται υπό παρόμοιες συνθήκες δεν λαμβάνουν ισότιμες επιδοτήσεις κ.ο.κ. Υπάρχουν πολλά πράγματα που εσείς και οι διάδοχοί σας πρέπει να κάνετε για να διορθώσετε την κατάσταση.
<P>
Τέλος, ζητώ μια σαφή απάντηση από την Επίτροπο στην πρόταση για τη δημιουργία ξεχωριστής Γενικής Διεύθυνσης για τα λογιστικά και την καταπολέμηση της απάτης από το 2005, ώστε να θέσουμε ένας τέλος άπαξ διά παντός στη συγχώνευση ευθυνών στη σημερινή Γενική Διεύθυνση Προϋπολογισμού.
<SPEAKER ID="420" LANGUAGE="EN" NAME="Heaton-Harris (PPE-DE )." AFFILIATION="">
<P>
    Κύριε Πρόεδρε, θα ήθελα καταρχάς να εκφράσω τον θαυμασμό μου για τον εισηγητή της έκθεσης με θέμα την απαλλαγή για το 2002. Πρόκειται για πολύ καλό άνθρωπο και προφανώς για μεγάλο συγγραφέα – συγγραφέα πονημάτων φαντασίας. Η έκθεση της Επιτροπής Ελέγχου του Προϋπολογισμού για την απαλλαγή των λογαριασμών της Επιτροπής για το 2002 είναι ενδεχομένως το μεγαλύτερο αποκύημα φαντασίας που έχω δει από τότε που είμαι μέλος αυτού του Κοινοβουλίου. Δεν είμαι τόσο καλά διαβασμένος όσο πολλοί άλλοι συνάδελφοι, αλλά εκτιμώ ότι ορισμένα τμήματα της έκθεσης τείνουν μάλιστα προς την επιστημονική φαντασία.
<P>
Μπορεί κάλλιστα να αναρωτηθεί κανείς εάν βρίσκεται στο μέλλον και μιλά για το τι συμβαίνει ή για το τι πρόκειται να συμβεί το 2005, ή εάν πρόκειται για το 2002, που αποτελεί το αντικείμενο αυτής της συζήτησης. Ήταν αρχές Ιανουαρίου 2002 όταν η Marta Andreasen προσλήφθηκε στην Επιτροπή ως υπόλογος, και μόλις πέντε μήνες μετά τέθηκε σε διαθεσιμότητα. Ξέρουμε επομένως ότι κάτι πήγαινε στραβά με τους λογαριασμούς της Επιτροπής για πέντε μήνες του έτους 2002. Δεν έχει σημασία ποια είναι η γνώμη σας για το συγκεκριμένο θέμα – εάν πιστεύετε ότι η Marta Andreasen ήταν τελείως αναρμόδια για τη δουλειά που της ανατέθηκε, εάν πιστεύετε ότι ήταν τελείως ανίκανη ή εάν πιστεύετε ότι είχε δίκιο και ότι προσπάθησε να προβεί σε μεταρρύθμιση η οποία μπλοκαρίστηκε στην πορεία μέσα από την Επιτροπή.
<P>
Σήμερα με ακολουθούν παντού στο Κοινοβούλιο δημοσιογράφοι. Κάτι συμβαίνει πάντοτε όταν πλησιάζουν εκλογές, και όλοι ενδιαφέρονται περισσότερο για το τι κάνουμε και για το τι λέμε. Είναι πολύ δύσκολο να εξηγήσω σε αυτούς τους δημοσιογράφους –για παράδειγμα στον ρεπόρτερ από το ράδιο Rutland που θα ενημερώσει τον ταπεινό πολίτη του Oakham– γιατί το 5% έως 8% του προϋπολογισμού της Επιτροπής χάνεται κάθε χρόνο εξαιτίας απάτης, κακής διαχείρισης και αδιαφορίας.
<P>
Πώς μπορεί κάποιος να εξηγήσει στους αναγνώστες της Lincolnshire Echo γιατί οι λογαριασμοί δεν εγκρίθηκαν από το Ελεγκτικό Συνέδριο; Πρόκειται για προβληματικούς λογαριασμούς, με πολλά κενά και εννοείται ότι δεν πρόκειται να τους υπερψηφίσω. 
<SPEAKER ID="421" LANGUAGE="PT" NAME="Casaca (PSE )." AFFILIATION="">
<P>
   – Κύριε Mulder, είστε ο πρώτος στον οποίο θα απευθυνθώ και θα σας επαινέσω για το έργο σας, για την ειλικρίνεια με την οποία αντιμετωπίσατε τα ζητήματα που είχατε ενώπιόν σας. Για τους λόγους αυτούς, πρέπει να σας συγχαρώ, αλλά ταυτόχρονα πρέπει να πω ότι δεν καταλαβαίνω γιατί η πολιτική σας ομάδα, ίσως συμφωνώντας με όσα είπε ο κ. Heaton-Harris, αποφάσισε να αποσύρει το θέμα της Eurostat από την έκθεσή σας. Το θέμα της Eurostat δεν έχει σε καμία περίπτωση τελειώσει και υπάρχουν ακόμα πολλά πράγματα που θα δούμε, θα ακούσουμε και θα κάνουμε για αυτό. Είμαι βέβαιος ότι το επόμενο Κοινοβούλιο θα ασχοληθεί με το θέμα μέχρι τέλους, διότι είναι μια ιστορία που δεν περιλαμβάνει μόνο τη Eurostat – έχει πολλά νήματα ακόμα, καθώς ενεπλάκησαν πολλά ακόμα τμήματα της Επιτροπής. Είμαι σίγουρος ότι το Κοινοβούλιο θα εξασφαλίσει τη διόρθωση των σοβαρών σφαλμάτων και ανωμαλιών που εντοπίστηκαν σε αυτό το όργανο. Ωστόσο, είναι εντελώς διαφορετικό θέμα η επιδίωξη μιας εκλογικής ατζέντας και, όπως μας υπενθύμισε ο κ. Heaton-Harris, οι εκλογές θα διεξαχθούν σε δύο μήνες και, κατά συνέπεια, ορισμένοι επιχειρούν, ενώ δεν είναι ούτε η κατάλληλη στιγμή ούτε το κατάλληλο μέρος, να εντρυφήσουν στη δημαγωγία, προκειμένου να κερδίσουν ένα πλεονέκτημα στις εκλογές. Δεν έχουμε σχέση με κάτι τέτοιο και δεν χρειάζεται να ξοδεύουμε άσκοπα τον χρόνο του Κοινοβουλίου σε τέτοιου είδους ανοησίες.
<SPEAKER ID="422" LANGUAGE="DA" NAME="Bonde (EDD )." AFFILIATION="">
<P>
    Κύριε Πρόεδρε, υπάρχει διαφορά μεταξύ της κατηγορίας και της ευθύνης. Είναι πολύ πιθανό να είναι κάποιος υπεύθυνος χωρίς να κατηγορείται. Με την πρόταση μομφής, δεν θέλουμε να κατηγορήσουμε για το σκάνδαλο της Eurostat τον κ. Solbes ή οποιονδήποτε άλλο Επίτροπο. Απλά επιμένουμε ότι η ίδια η Επιτροπή πρέπει να καταμερίσει ευθύνες. Έτσι, ο υπεύθυνος θα μπορέσει να εξηγήσει τι είναι αυτό για το οποίο κατηγορείται και να αποφύγει την επανάληψη. Σε αυτήν την περίπτωση, θα μπορέσουμε να λάβουμε υπόψη τις εξηγήσεις. Είναι τόσο απλό. Δεν επιθυμούμε την κεφαλή ορισμένων επί πίνακι. Ωστόσο, είναι εντελώς απαράδεκτο να μας λέει ο Επίτροπος που έχει επισήμως την ευθύνη: “Δεν είμαι υπεύθυνος, διότι δεν γνώριζα τι συνέβαινε”. Αυτό που καταλαβαίνουμε από την απάντηση του κ. Solbes είναι ότι οι Επίτροποι δεν θα έχουν ευθύνες και ότι θα δίνουν οδηγίες στους συναδέλφους τους να μην φέρνουν τίποτα στο γραφείο τους. Θα ήθελα να ξέρω ποιος ψηφίζει υπέρ μιας τέτοιας λογικής.
<P>
Η Ομάδα μου δεν αναγνωρίζει τους λογαριασμούς της ΕΕ για το έτος κατά το οποίο τέθηκε σε διαθεσιμότητα η βασική υπόλογος Marta Andreasen. Το 1997, η αναγνωρισμένη λογιστική εταιρεία Lloyd εκτίμησε την ετήσια απάτη σε 8 δισεκατομμύρια ευρώ. Έκτοτε, υπήρξαν λιγότερες υποθέσεις, αλλά τα αντίστοιχα ποσά είναι μεγαλύτερα. Οι αριθμοί είναι ίσως πολύ χειρότεροι, καθώς δεν υπάρχει ελεγκτική αρχή με πλήρη εποπτεία. Το Ελεγκτικό Συνέδριο δεν μπορεί να λαμβάνει όλα τα έγγραφα, ο Διαμεσολαβητής δεν έχει το δικαίωμα να εξετάζει τα πάντα και η Επιτροπή Ελέγχου του Προϋπολογισμού έχει μόνο επιφανειακή ενημέρωση. Ως βουλευτής του Κοινοβουλίου επί 25 χρόνια, ζήτησα βασική ενημέρωση όσον αφορά τη χρήση των κονδυλίων της ΕΕ, αλλά ποτέ δεν έλαβα σοβαρές απαντήσεις, για παράδειγμα σχετικά με τη διάθεση της γεωργικής ενίσχυσης ή με τον αριθμό των ομάδων εργασίας και των συμμετεχόντων τους. Μία είναι η γλώσσα που κατανοούν οι ανώτατοι αξιωματούχοι των πολλών φέουδων της Επιτροπής. Εάν αρνηθούμε να εγκρίνουμε τους λογαριασμούς, ο κ. Πρόντι και οι συνάδελφοί του θα έχουν την ευκαιρία να βάλουν σε τάξη τα του οίκου τους. Επί του παρόντος, υπάρχουν μόνο δέσμιοι κακών συνηθειών που ξεκίνησαν εδώ και δεκαετίες. Πρέπει να τους απελευθερώσουμε, να απορρίψουμε τους λογαριασμούς και να πούμε πού έγκειται η πολιτική υποχρέωση λογοδοσίας.
<SPEAKER ID="423" LANGUAGE="DE" NAME="Schreyer," AFFILIATION="Επιτροπή">
<P>
     Κύριε Πρόεδρε, θα ήθελα να λάβω τον λόγο για λίγο προκειμένου να αναφερθώ σε όσα είπε η κ. Avilés Perea, η οποία επανέλαβε το ερώτημα πώς μπορούμε να διασφαλίσουμε ότι δεν θα επαναληφθεί αυτό που συνέβη με την Eurostat, και αυτό είναι το σημαντικό. Η περίπτωση της Eurostat έδειξε πόσο σημαντικά είναι τα μέτρα που έλαβε η Επιτροπή στο πλαίσιο των μεταρρυθμίσεών της, όπως για παράδειγμα η εκ περιτροπής εναλλαγή των γενικών διευθυντών. Όπως το διατύπωσε το Ελεγκτικό Συνέδριο, πρέπει να σταματήσει πλέον αυτή η φεουδαρχική κουλτούρα και να εφαρμόζονται παντού οι ίδιες προδιαγραφές. Στον δημοσιονομικό κανονισμό προβλέπονται πολλά για να διασφαλιστεί ότι δεν θα μπορέσει να ξανασυμβεί τίποτα παρόμοιο.
<P>
Επίσης, προβήκαμε στις κατάλληλες ενέργειες για το πώς μπορούμε να διασφαλίσουμε ότι εάν τυχόν συμβεί κάτι, δεν θα σημειωθεί δυσλειτουργία στη ροή των πληροφοριών όπως συνέβη στην περίπτωση της Eurostat. Ορίσαμε πολύ σαφείς κανόνες ως προς το ότι πρέπει να ενημερώνονται οι Επίτροποι όταν η OLAF ή η εσωτερική υπηρεσία ελέγχου παρακολουθεί ή ελέγχει τις γενικές διευθύνσεις τους, προκειμένου να είναι πλέον αδύνατον να μην ενημερωθεί κάποιος έγκαιρα. Η πρόταση τροποποίησης του κανονισμού της OLAF έχει ως σκοπό να διασαφηνίσει ότι οι αρμόδιοι Επίτροποι πρέπει να ενημερώνονται όποτε η OLAF διεξάγει έρευνες ή εξετάζει μια υπόθεση.
<P>
Δεν μπορώ παρά να επαναλάβω ότι πραγματικά μάθαμε το μάθημά μας από την περίπτωση της Eurostat. Ο κ. Πρόντι ήρθε δύο φορές στο Σώμα προκειμένου να περιγράψει τα μέτρα που λαμβάνουμε, έδωσε υποσχέσεις στο Κοινοβούλιο και την Επιτροπή Ελέγχου του Προϋπολογισμού και εμείς τις εκπληρώσαμε.
<SPEAKER ID="424" LANGUAGE="" NAME="Πρόεδρος." AFFILIATION="">
<P>
   Θέλω να κάνω δύο σχετικές παρατηρήσεις. Πρώτον, κύριε Bonde, πάντα δίνω περίπου 10% επιπλέον χρόνο ομιλίας. Αν κάποιος έχει τρία λεπτά, απλώς του προστίθεται λίγο παραπάνω από ό,τι στον χρόνο ομιλίας που έχετε εσείς. Δεν σας αντιμετώπισα άδικα.
<P>
Δεύτερον, θα ήθελα να δηλώσω προσωπικά ότι λυπάμαι πολύ γιατί ο διάσημος συνήγορος του ευρωπαίου φορολογουμένου, ο κ. Hans-Peter Martin, δεν είναι παρών στην αποψινή συζήτηση όπου υπάρχει δουλειά γι’ αυτόν. Μου λείπει πάρα πολύ.
<P>
Σχετικά με τη δήλωση της Επιτροπής έλαβα έξι προτάσεις ψηφίσματος, σύμφωνα με το άρθρο 37 παράγρ. 2 του Κανονισμού.(1)
<P>
Η ψηφοφορία για τις εκθέσεις θα γίνει την Τετάρτη στις 12.00.
<P>
Η ψηφοφορία για τα κείμενα που αφορούν τη δήλωση για την Eurostat θα γίνει την Πέμπτη.
<SPEAKER ID="425" LANGUAGE="" NAME="" AFFILIATION="Βλ. συνοπτικά πρακτικά."/>
<SPEAKER ID="426" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0271/2004) της κ. Boogerd-Quaak εξ ονόματος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων σχετικά με την πρόταση απόφασης του Συμβουλίου που αφορά τη σύναψη μιας Συμφωνίας ανάμεσα στην Ευρωπαϊκή Κοινότητα και τις Ηνωμένες Πολιτείες της Αμερικής σχετικά με την επεξεργασία και τη διαβίβαση των καταστάσεων με τα ονόματα των επιβατών από τους αερομεταφορείς προς το Υπουργείο Εσωτερικής Ασφάλειας, Υπηρεσία Τελωνείων και Προστασίας των Συνόρων των Ηνωμένων Πολιτειών (COM(2004) 190 – C5-0162/2004 – 2004/0064(CNS)). 
<SPEAKER ID="427" LANGUAGE="EN" NAME="Patten," AFFILIATION="Επιτροπή">
<P>
Θέλω να πω εξαρχής ότι χαίρομαι ιδιαίτερα που μου δόθηκε η ευκαιρία να μιλήσω ενώπιόν σας απόψε για το θέμα των καταστάσεων με τα ονόματα των επιβατών. Ο φίλος και συνάδελφος, κ. Bolkestein, σας μίλησε εχθές για την περίπτωση της λεγόμενης απόφασης περί διαπίστωσης επαρκούς προστασίας όσον αφορά το συγκεκριμένο θέμα. Θέλω να τονίσω ξανά ότι η Επιτροπή θα εξετάσει προσεκτικά τις απόψεις που διατύπωσαν οι βουλευτές κατά τη συζήτηση του Μαρτίου, στην οποία πήρε μέρος και ο συνάδελφός μου, προτού καταλήξει στην τελική της απόφαση.
<P>
Όπως γνωρίζει το Σώμα, ένα άλλο θέμα που θα εξετάσουμε είναι η διαβίβαση των ονομάτων των επιβατών από τις τελωνειακές αρχές των ΗΠΑ σε τρίτους. Όπως διευκρίνισε ο Επίτροπος Bolkestein εχθές στην Ολομέλεια, οι συνθήκες αυτού του είδους διαβίβασης μας απασχολούν έντονα. Ο Επίτροπος Bolkestein και εγώ είμαστε σε επαφή με τον Υπουργό Εσωτερικής Ασφάλειας των ΗΠΑ, κ. Ridge, για να συζητήσουμε το είδος των εγγυήσεων που θέλουμε να έχουμε σχετικά με τις περιστάσεις πραγματοποίησης τέτοιων διαβιβάσεων. Μάλιστα, μίλησα και εγώ ο ίδιος με τον Υπουργό Ridge εχθές το βράδυ. Αναμένουμε να μελετήσουμε τις παρατηρήσεις του και θα ήθελα να διαβεβαιώσω το Σώμα ότι από την απάντηση που θα δώσει στις ερωτήσεις μας θα εξαρτηθεί σε μεγάλο βαθμό η τελική απόφαση της Επιτροπής σχετικά με τη διαπίστωση επαρκούς προστασίας.
<P>
Επιτρέψτε να ξεκινήσω κάνοντας μια σύντομη αναφορά στο πώς προέκυψε το θέμα. Κανείς μας δεν πρόκειται να λησμονήσει τις φρικτές επιθέσεις εναντίον των Δίδυμων Πύργων στις 11 Σεπτεμβρίου 2001, οι οποίες συγκλόνισαν τις Ηνωμένες Πολιτείες, αλλά και όλους εμάς. Η Ευρώπη πλήττεται από τρομοκρατικές επιθέσεις εδώ και δεκαετίες – με πλέον πρόσφατη τον περασμένο μήνα τη βομβιστική επίθεση εναντίον τρένων στην Ισπανία. Θέλω να πιστεύω ότι υποστηρίζουμε όλοι πλήρως την προσπάθεια της Αμερικής για την πάταξη της τρομοκρατίας και επαναλαμβάνω την άποψή μου ότι εάν είχαμε δεχθεί και εμείς επίθεση σαν και αυτή που δέχθηκαν οι ΗΠΑ, θα αντιλαμβανόμασταν καλύτερα το ενδιαφέρον που δείχνουν οι Ηνωμένες Πολιτείες για τις αεροπορικές μεταφορές.
<P>
Η Ευρωπαϊκή Επιτροπή όφειλε να βοηθήσει τις ευρωπαϊκές αεροπορικές εταιρείες και τους επιβάτες τους να βγουν από τη δύσκολη θέση. Έτσι φροντίσαμε –βραχυπρόθεσμα να έρθουμε σε συμφωνία με τις ΗΠΑ εξασφαλίζοντας ορισμένες εγγυήσεις για τον τρόπο χρησιμοποίησης των εν λόγω στοιχείων. Η κίνηση αυτή ανακούφισε λίγο τις αεροπορικές εταιρείες, ήταν γεγονός όμως ότι δεν παρείχε υγιή και στερεή νομική βάση για τα περαιτέρω. Για τον λόγο αυτό, τους τελευταίους 15 μήνες δεν κάνουμε τίποτε άλλο από το να συζητούμε το θέμα με τις Ηνωμένες Πολιτείες.
<P>
Όπως επισημαίνεται στην ανακοίνωση που εξέδωσε η Επιτροπή τον Δεκέμβριο του 2003, η διμερής διεθνής συμφωνία με τις ΗΠΑ που συζητούμε σήμερα είναι αναγκαίο στοιχείο του πλαισίου που επιχειρεί να θεσπίσει η Επιτροπή για νομικούς και πολιτικούς λόγους. Πρώτον, υπάρχει νομικός λόγος που συνδέεται με την οδηγία για την προστασία των δεδομένων. Στα καθήκοντα των υπεύθυνων επεξεργασίας δεδομένων, προτού διαβιβάσουν τα στοιχεία σε τρίτες χώρες, περιλαμβάνεται να εξακριβώνουν ότι ο αποδέκτης προστατεύει επαρκώς τα προσωπικά δεδομένα. Επιπλέον, οι υπεύθυνοι επεξεργασίας –στην προκειμένη περίπτωση η αεροπορική εταιρεία πρέπει να έχουν νόμιμο λόγο για να διαβιβάσουν τα δεδομένα, όπως απαιτεί ο νόμος. Όμως, λέγοντας “νόμος” εννοούμε το κοινοτικό δίκαιο ή το δίκαιο κάποιου κράτους μέλους. Ενδεχόμενη υποχρέωση που επιβάλλεται από τρίτη χώρα δεν αιτιολογεί αυτομάτως την επεξεργασία δεδομένων εντός της Κοινότητας. Αυτή η διεθνής συμφωνία, που θα αποτελέσει τμήμα του κοινοτικού νομικού πλαισίου, δημιουργεί τέτοια απαίτηση, υπό έναν πολύ σημαντικό όρο όμως: την εξασφάλιση επαρκούς προστασίας των δεδομένων από τη χώρα-αποδέκτη, δηλαδή από τις Ηνωμένες Πολιτείες. Πρέπει να επισημάνω στο σημείο αυτό ότι η εν λόγω συμφωνία δεν λαμβάνει ως δεδομένη την εξασφάλιση επαρκούς προστασίας των δεδομένων εκ μέρους των Ηνωμένων Πολιτειών. Η υποχρέωση των αεροπορικών εταιρειών είναι εφαρμοστέα μόνο εάν υπάρχει απόφαση περί διαπίστωσης επαρκούς προστασίας, και μόνο για όσο η απόφαση αυτή είναι σε ισχύ. Στις 31 Μαρτίου το Ευρωπαϊκό Κοινοβούλιο ενέκρινε ψήφισμα στο οποίο εκφράζει τη διαφωνία του με την Επιτροπή ως προς το ότι οι τρέχουσες δεσμεύσεις των ΗΠΑ εξασφαλίζουν επαρκή προστασία. Η Επιτροπή οφείλει συνεπώς να αποφασίσει εν ευθέτω χρόνω τις μελλοντικές της ενέργειες. Ωστόσο, ανεξαρτήτως του τι θα αποφασίσει η Επιτροπή, αυτό το τμήμα της συμφωνίας θα είναι εφαρμοστέο μόνο εάν υπάρχει απόφαση περί διαπίστωσης επαρκούς προστασίας. Επομένως, δεν υπάρχει λόγος να απορρίψει το Κοινοβούλιο ολόκληρη τη συμφωνία για αυτόν τον λόγο.
<P>
Δεύτερον, υπάρχει νομικός λόγος για αυτή τη διεθνή συμφωνία, ο οποίος έχει άμεση σχέση με το διεθνές δίκαιο. Η Ευρωπαϊκή Επιτροπή υιοθέτησε τη θέση αρχής ότι οι αρχές επιβολής της αμερικανικής νομοθεσίας μπορούν να έχουν πρόσβαση σε βάσεις δεδομένων της Κοινότητας μόνο εάν τους δίδεται συναφής ρητή άδεια. Βάσει της συμφωνίας αυτής, η Κοινότητα δίδει την άδεια, υπό δύο όρους. Πρώτον, ότι οι ΗΠΑ θα προστατεύουν επαρκώς τα δεδομένα στο έδαφός τους. Δεύτερον, ότι δεν ισχύει ακόμη σύστημα “push”. Θέλω να καταστήσω σαφές ότι η Επιτροπή συμμερίζεται την άποψη του Κοινοβουλίου ότι το τρέχον σύστημα “pull” πρέπει να αντικατασταθεί το συντομότερο δυνατό από ένα σύστημα “push” και ότι έχει ληφθεί σοβαρά υπόψη η ημερομηνία που ζήτησε το Κοινοβούλιο, δηλαδή η 1η Ιουλίου. Κάνουμε ό,τι μπορούμε για να εξασφαλίσουμε τους όρους που θα επιτρέψουν την ταχύτερη δυνατή εφαρμογή συστήματος “push”. Εντούτοις, καθώς ο στόχος είναι η παροχή νομικής βεβαιότητας σήμερα, οφείλουμε να εξετάσουμε το θέμα τώρα και μετά να εργαστούμε για την ταχύτερη δυνατή τροποποίησή του.
<P>
Προτού τελειώσω, επιτρέψτε μου να αναφερθώ εν συντομία στην έκθεση που υποβλήθηκε, η οποία θίγει δύο νομικά προβλήματα. Το πρώτο είναι διαδικαστικό. Η εισηγήτρια εκτιμά ότι δεν έπρεπε να ζητηθεί απλώς η γνώμη του Κοινοβουλίου αλλά η σύμφωνη γνώμη του. Όπως διευκρίνισε και ο Επίτροπος Bolkestein εχθές, η συμφωνία αυτή δεν επισύρει καμία απολύτως τροποποίηση της οδηγίας περί προστασίας των δεδομένων. Αυτή είναι η προϋπόθεση που θέτει το άρθρο 300 της Συνθήκης για την εφαρμογή της διαδικασίας σύμφωνης γνώμης. Η έκθεση διατυπώνει και μια δεύτερη ανησυχία, σύμφωνα με την οποία η διαμόρφωση του πραγματικού πεδίου εφαρμογής της διεθνούς συμφωνίας εναπόκειται στη διακριτική ευχέρεια της κυβέρνησης των ΗΠΑ χωρίς καμία νομικώς δεσμευτική συμμετοχή εκ μέρους της Ευρωπαϊκής Ένωσης. Επιτρέψτε μου να διευκρινίσω ότι η ουσιαστική σχέση μεταξύ των τριών στοιχείων της εν λόγω δέσμης μέτρων –της διεθνούς συμφωνίας, της απόφασης περί διαπίστωσης επαρκούς προστασίας και των δεσμεύσεων των ΗΠΑ είναι η εξασφάλιση της μεταξύ τους συνοχής. Όχι απόφαση περί διαπίστωσης επαρκούς προστασίας χωρίς δεσμεύσεις· όχι νομικές επιπτώσεις στις αεροπορικές εταιρείες στο πλαίσιο της συμφωνίας χωρίς απόφαση περί διαπίστωσης επαρκούς προστασίας. Επομένως, οποιαδήποτε μονομερής τροποποίηση των δεσμεύσεων των ΗΠΑ που θα οδηγήσει ενδεχομένως σε μη συμμόρφωση με την αρχή της απόφασης περί διαπίστωσης επαρκούς προστασίας θα οδηγήσει ενδεχομένως και σε αναστολή της απόφασης περί διαπίστωσης επαρκούς προστασίας. Ταυτόχρονα, ενδέχεται να οδηγήσει και στη μη εφαρμογή των δύο καίριων διατάξεων της διεθνούς συμφωνίας, της υποχρέωσης των αεροπορικών εταιρειών να παρέχουν τα στοιχεία και της παροχής άδειας στις ΗΠΑ να λαμβάνουν τα στοιχεία χωρίς να απαιτείται η τροποποίηση ή η ανάκληση της διεθνούς συμφωνίας. Αυτή η ζωτικής σημασίας δικλείδα ασφαλείας έχει περιληφθεί στη συμφωνία προς αποφυγή αυτού ακριβώς που φοβάται η έκθεση, δηλαδή να υποχρεωθεί η Ευρωπαϊκή Ένωση να δέχεται οποιαδήποτε μονομερή αλλαγή των απαιτήσεων των ΗΠΑ σχετικά με τη λήψη των καταστάσεων με τα ονόματα των επιβατών.
<P>
Τελειώνοντας, θα ήθελα να ζητήσω από τους βουλευτές να υποστηρίξουν την εν λόγω συμφωνία, παρά τις ανησυχίες τους για την απόφαση περί διαπίστωσης επαρκούς προστασίας. Για τους λόγους που σας εξήγησα, τούτο δεν είναι αναγκαία ασύμβατο με τη θέση που έχει υιοθετήσει το Κοινοβούλιο σχετικά με την απόφαση περί διαπίστωσης επαρκούς προστασίας. Το ψήφισμα που εγκρίθηκε από το Ευρωπαϊκό Κοινοβούλιο στις 31 Μαρτίου ζητεί ευρύτερη διεθνή συμφωνία που θα περιλαμβάνει ολόκληρη δέσμη αρχών για την προστασία των δεδομένων. Εκτιμώ ότι κάτι τέτοιο είναι ανέφικτο επί του παρόντος. Για τον λόγο αυτό ζητώ από το Κοινοβούλιο να στηρίξει αυτή τη συμφωνία, όχι διότι είναι τέλεια αλλά διότι είναι πολύ καλύτερο για τις ευρωπαϊκές αεροπορικές εταιρείες να λειτουργούν σε πλαίσιο νομικής βεβαιότητας και διότι είναι πολύ καλύτερο για τους επιβάτες να έχουν πολύ πιο βελτιωμένες εγγυήσεις σε σύγκριση με το νομικό κενό που θα προκύψει σε περίπτωση κατάρρευσης της εν λόγω δέσμης μέτρων για την οποία έχουμε εμπλακεί σε μακροχρόνιες και σκληρές διαπραγματεύσεις.
<SPEAKER ID="428" LANGUAGE="" NAME="Πρόεδρος." AFFILIATION="">
<SPEAKER ID="429" LANGUAGE="NL" NAME="Boogerd-Quaak (ELDR )," AFFILIATION="εισηγήτρια">
<P>
   . – Σας ευχαριστώ πολύ κύριε Πρόεδρε, σας ευχαριστώ πολύ κύριε Επίτροπε για τη λεπτομερή αιτιολόγησή σας. Όλοι συμφωνούμε ότι πρέπει να καταπολεμήσουμε τους τρομοκράτες, αλλά αυτό δεν πρέπει να λειτουργήσει ως άδεια για πράγματα που τελικά δεν μπορούμε να δικαιολογήσουμε. Πρέπει να σας πω, κύριε Επίτροπε, ότι δεν με πείσατε σήμερα το απόγευμα. Καταρχάς, είπατε ότι η διαβίβαση από το τελωνείο είναι ένα θέμα που σας ανησυχεί. Επί του παρόντος, η Επιτροπή, στην αιτιολογική σκέψη 20 της απόφασης, αναφέρεται στη διαβίβαση σε άλλα κυβερνητικά όργανα, μεταξύ αυτών και όργανα ξένων κυβερνήσεων. Πριν από μερικές ημέρες, ακούσαμε για πρώτη φορά ότι σας ανησυχεί ο τρόπος οργάνωσης του όλου εγχειρήματος. Πριν από λίγους μήνες, ζητήσατε από το Κοινοβούλιο μια διαπίστωση επαρκούς προστασίας. Εν τω μεταξύ, τόσο ο κ. Bolkestein όσο και εσείς μας ενημερώσατε ότι, στην πραγματικότητα, δεν υπάρχει ακόμα διαπίστωση επαρκούς προστασίας.
<P>
Ακολουθεί το θέμα του ίδιου του διακανονισμού. Το Κοινοβούλιο ζήτησε μια πραγματική διεθνή συμφωνία. Το Κοινοβούλιο ζήτησε τη μη διάκριση στη χρήση των δεδομένων για τους πολίτες της ΕΕ. Το Κοινοβούλιο ζήτησε αντιστοιχία στις Ηνωμένες Πολιτείες και ικανοποιητικές, μεμονωμένες ευκαιρίες για τη διόρθωση λανθασμένων δεδομένων, καθώς και μια σαφή δικαστική διαδικασία για τους πολίτες της ΕΕ που αντιμετωπίζουν δυσκολίες. Είπατε ότι θα υπάρχει αμοιβαιότητα. Λοιπόν, κύριε Επίτροπε, το άρθρο 6 της συμφωνίας δηλώνει ότι θα προωθηθεί ενεργά η συνεργασία των αεροπορικών εταιρειών που εμπίπτουν στη δικαιοδοσία της, όταν αυτό είναι εφικτό και βάσει αυστηρής αμοιβαιότητας. Το άρθρο 1 δηλώνει τι πρέπει να κάνουμε. Η CBP έχει ηλεκτρονική πρόσβαση στα δεδομένα των καταστάσεων με τα ονόματα των επιβατών στα συστήματα κρατήσεων και αναχωρήσεων των αεροπορικών εταιρειών που έχουν τη βάση τους στην επικράτεια των κρατών μελών της Ευρωπαϊκής Κοινότητας. Αυτό συμφωνεί πλήρως με την απόφαση και εφόσον η απόφαση παραμένει εν ισχύι. Κάτι τέτοιο σημαίνει ότι νομιμοποιούμε κάτι που θέλαμε να αποφύγουμε όλον αυτόν τον καιρό και αυτός είναι ο λόγος που ζητούμε τώρα από το Κοινοβούλιο μια πραγματική συμφωνία που να έχει τη συναίνεση του Κοινοβουλίου. Λέτε ότι αυτό δεν είναι απαραίτητο, διότι η νομική βάση που επέλεξε το Συμβούλιο είναι η οδηγία 95/46/ΕΚ και αυτή η συμφωνία δεν θα αλλάξει το περιεχόμενο της οδηγίας. Πώς μπορείτε να λέτε κάτι τέτοιο τη στιγμή που το άρθρο 2 της συμφωνίας προβλέπει ότι όλοι οι χειρισμοί θα γίνονται σύμφωνα με τους νόμους των Ηνωμένων Πολιτειών; Κατά την άποψή μου, αυτό σημαίνει ότι εισάγουμε εδώ τους νόμους των Ηνωμένων Πολιτειών. Δεν πρόκειται για πραγματική συμφωνία. Είναι μια συμφωνία για την οποία ο κ. Bolkestein λέει ότι δεν έχουν ακόμα επιλυθεί πολλά θέματα. Δεν ανέφερα τη σχέση μεταξύ αυτής της συμφωνίας και του CAPS ΙΙ, αλλά οι υποχρεώσεις ως προς αυτό δηλώνουν ότι η συμφωνία θα συνδεθεί σύντομα με το νέο, προηγμένο σύστημα CAPS ΙΙ των Ηνωμένων Πολιτειών. Το αμερικανικό Κογκρέσο ανέφερε ότι αυτό δεν έχει αποτέλεσμα και τα ανέπεμψε στο αρμόδιο όργανο.
<P>
Για να μην πολυλογούμε, δεν είναι σωστός ο τρόπος που έγινε αυτή η συμφωνία. Ο κ. Bolkestein υποσχέθηκε τον Σεπτέμβριο ότι το Κοινοβούλιο θα αντιμετωπιζόταν ως πλήρης εταίρος. Δυστυχώς, δεν τήρησε αυτήν την υπόσχεση. Μάλιστα, η κατάσταση είναι πολύ χειρότερη, η Ευρωπαϊκή Επιτροπή και το Συμβούλιο εσκεμμένα προσπάθησαν να παρακάμψουν το Κοινοβούλιο. Σύμφωνα με τη Συνθήκη, ζητείται από το Κοινοβούλιο να δώσει τη συναίνεσή του, αλλά επιλέξατε να μην το πράξετε. Αυτός ήταν επίσης ο λόγος που επιχειρηματολόγησα στο Κοινοβούλιο και ζήτησα από τον Πρόεδρο Cox να προτείνει μέσω της Επιτροπής Νομικών Θεμάτων και Εσωτερικής Αγοράς να γίνει έκκληση βάσει του άρθρου 300, παράγραφος 6, της Συνθήκης για τον έλεγχο αυτής της συμφωνίας από το Ευρωπαϊκό Δικαστήριο. Είναι ο μόνος τρόπος που μας απομένει για να κάνουμε κάτι σχετικά με αυτήν τη συμφωνία και να προστατέψουμε επαρκώς τους πολίτες μας. Επί του παρόντος, δεν προστατεύονται επαρκώς. Φρονώ ότι αυτό είναι εξαιρετικά λυπηρό. Θα ήθελα να αποσύρετε τη συμφωνία.
<SPEAKER ID="430" LANGUAGE="ES" NAME="Hernández Mollar (PPE-DE )." AFFILIATION="">
<P>
Δεν πιστεύω ότι επί της ουσίας μπορούμε να συνεισφέρουμε κάποια καινοτομία, διότι οι θέσεις μας καθόλη τη διάρκεια όλων αυτών των συζητήσεων ήταν αρκετά σαφείς. Στην επιτροπή της οποίας προεδρεύω είχαμε την ευκαιρία να ακούσουμε τους εμπειρογνώμονες. Ο κ. Bolkestein, οι εμπλεκόμενοι Επίτροποι και επίσης οι άμεσα ενδιαφερόμενοι οργανισμοί, όπως οι αεροπορικές εταιρείες, εμφανίστηκαν σε επανειλημμένες περιπτώσεις ενώπιον της επιτροπής.
<P>
Επιτρέψτε μου, κύριε Πρόεδρε, να εκμεταλλευτώ επίσης αυτή την ευκαιρία για να πω ότι ελπίζω ότι η νέα σοσιαλιστική κυβέρνηση της Ισπανίας –με τον κ. Zapatero στην ηγεσία– θα υπερασπιστεί αυτή τη συμφωνία στο Συμβούλιο, διότι είμαι πεπεισμένος ότι οι ισπανοί πολίτες θα προτιμούσαν να δώσουν τα προσωπικά τους δεδομένα σε εκείνους που τα χρειάζονται για αυτούς τους σκοπούς ή μπορούν να τα λαμβάνουν για λόγους ασφάλειας, όπως ακριβώς κάνουν οι Ηνωμένες Πολιτείες, πριν οι υπεύθυνοι της σφαγής της 11ης Μαρτίου μπορέσουν να εκτελέσουν άλλη μία βίαιη επίθεση, είτε στη χώρα μου είτε σε οποιοδήποτε άλλο μέρος του κόσμου.
<P>
Για όλους αυτούς τους λόγους, κυρίες και κύριοι, κύριε Πρόεδρε, πρόκειται να καταψηφίσουμε την έκθεση της κ. Boogerd-Quaak. 
<SPEAKER ID="431" LANGUAGE="IT" NAME="Paciotti (PSE )." AFFILIATION="(Χειροκροτήματα)">
<P>
    Κύριε Πρόεδρε, συμφωνώ απόλυτα με την εισηγήτρια. Παρά τα όσα υποστηρίζει η Επιτροπή, το σχέδιο συμφωνίας που μας προτείνεται είναι ριζικά αντίθετο με την οδηγία σχετικά με την προστασία των προσωπικών δεδομένων και, κατά συνέπεια, με το Άρθρο 286 της Συνθήκης ΕΚ. Πράγματι, ενώ το άρθρο 7 της οδηγίας παρέχει στα κράτη μέλη το δικαίωμα να ρυθμίζουν την επεξεργασία των προσωπικών δεδομένων για λόγους ασφαλείας, στο σχέδιο συμφωνίας η Κοινότητα αφαιρεί αυτό το δικαίωμα από τα κράτη μέλη για να το εκχωρήσει σε μια ξένη αρχή. Στο σχέδιο, προβλέπεται ότι οι ευρωπαϊκές αεροπορικές εταιρίες θα υποχρεούνται να επεξεργάζονται τα προσωπικά δεδομένα των ευρωπαίων επιβατών σύμφωνα με τις εντολές της Υπηρεσίας Τελωνείων και Προστασίας των Συνόρων του Υπουργείου Εσωτερικής Ασφάλειας των Ηνωμένων Πολιτειών και την αμερικανική νομοθεσία.
<P>
Εξάλλου, βάσει του Άρθρου 300 της Συνθήκης, αυτή η τροποποίηση της οδηγίας, την οποία η Επιτροπή επιμένει να αρνείται, θα απαιτούσε τη σύμφωνη γνώμη του Κοινοβουλίου –συννομοθέτη της οδηγίας– όπως είχε ανακοινώσει ο Επίτροπος Bolkenstein στην Επιτροπή Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων στις 9 Σεπτεμβρίου 2003, πράγμα το οποίο δεν συνέβη. Θα ήταν, κατά συνέπεια, αναγκαία μια πραγματική διεθνής συνθήκη που θα δημιουργούσε τη νομική βάση για την τροποποίηση της οδηγίας και την εκχώρηση της κυριαρχίας όπως επιθυμείται.
<SPEAKER ID="432" LANGUAGE="EN" NAME="Watson (ELDR )." AFFILIATION="(Χειροκροτήματα)">
<P>
    Κύριε Πρόεδρε, συγχαίρω την κ. Boogerd-Quaak για την εξαιρετική έκθεσή της. Είναι απολύτως εφικτό να είμαστε αυστηροί με το θέμα της τρομοκρατίας και ταυτοχρόνως συνεπείς με τις συνθήκες που έχουμε υπογράψει για τον σεβασμό των θεμελιωδών ελευθεριών, όπως είναι η ιδιωτική ζωή. Το συγκεκριμένο θέμα έχει πάρει δυστυχώς λάθος πορεία. Ο Επίτροπος Bolkestein μας είπε στις 9 Σεπτεμβρίου ότι η πρόοδος που έχει σημειωθεί είναι απογοητευτική. Ο Επίτροπος Patten μας είπε σήμερα ότι η διαβίβαση δεδομένων εξακολουθεί να ανησυχεί την Επιτροπή. Γεγονός είναι ότι δεν υπάρχει πραγματική συμφωνία μεταξύ της Ευρωπαϊκής Ένωσης και των Ηνωμένων Πολιτειών για το πεδίο εφαρμογής των απαιτούμενων δεδομένων, για τoν περιορισμό του σκοπού, για τις περιόδους αποθήκευσης των δεδομένων ή για τη διαβίβαση δεδομένων σε τρίτες χώρες.
<P>
Το σώμα των Επιτρόπων θα πρέπει να ντρέπεται για την τροπολογία που προτείνει. Οι προτάσεις του δικαιώνουν τους συντάκτες του Νόμου περί Κρατικού Απορρήτου του 1911 του Ηνωμένου Βασιλείου.
<P>
Επίτροπε Patten, συνήθως μιλάτε στο Σώμα ανοιχτά, σχεδόν αυθόρμητα, γεγονός που μας αρέσει. Απόψε διαβάσατε με προσοχή τις σημειώσεις σας· τολμώ να πω ότι μιλούσατε πιο γρήγορα και από αστυνομικό που δίνει παραποιημένες αποδείξεις. Μας παρουσιάσατε μια οιονεί νομική υπόθεση που είναι τελείως αβάσιμη. Δεν θα πρέπει να σας εκπλήσσουν οι επικρίσεις που δέχεστε από όλες τις Ομάδες του Σώματος.
<P>
Ο Επίτροπος μας είπε ότι δεν υπάρχει λόγος να απορρίψει το Κοινοβούλιο ολόκληρη τη συμφωνία. Το θέμα είναι ότι δεν μας δόθηκε καν η ευκαιρία να πράξουμε κάτι τέτοιο. Παρά τη διαβεβαίωση του Επιτρόπου Bolkestein στις 9 Σεπτεμβρίου ότι το Ευρωπαϊκό Κοινοβούλιο θα έδινε τη σύμφωνη γνώμη του, όπως απαιτεί το άρθρο 300 της Συνθήκης, δεν δόθηκε η ευκαιρία ούτε στο Ευρωπαϊκό Κοινοβούλιο αλλά ούτε και στα εθνικά κοινοβούλια να εκφράσουν τη γνώμη τους για το θέμα.
<SPEAKER ID="433" LANGUAGE="NL" NAME="Buitenweg (Verts/ALE )." AFFILIATION="(Χειροκροτήματα)">
<P>
Ο Επίτροπος Patten μόλις είπε ότι η συμφωνία είναι καλύτερη από το τίποτα. Δεν συμφωνώ μαζί του. Η Επιτροπή έχει εισαγάγει αρκετούς περιορισμούς, αλλά η συμφωνία εξακολουθεί να καλύπτει πάρα πολλά δεδομένα που κρατούνται για υπερβολικά πολύ καιρό. Η ιδιωτική ζωή δεν είναι ιερή και απαραβίαστη, αλλά οι παραβιάσεις πρέπει να είναι αναλογικές. Συνεπώς, φρονώ ότι πρέπει να συνεχίσουμε τις διαπραγματεύσεις με τις ΗΠΑ. Εάν οι Ηνωμένες Πολιτείες δεν επιθυμούν κάτι τέτοιο, απλά δεν θα τους δώσουμε αυτά τα δεδομένα. Βεβαίως, αυτό θα σημαίνει ότι οι ΗΠΑ θα ζητούν στα αεροδρόμια αυτές τις πληροφορίες από τους επιβάτες, αλλά τότε οι πολίτες θα βλέπουν αμέσως για πόσες πληροφορίες συζητούμε, και πιστεύω ότι με αυτόν τον τρόπο θα οργανώσετε την αντίσταση σε άλλο μέτωπο. Φρονώ ότι αυτό είναι πολύ σημαντικό. Είναι θέμα πολιτικής βούλησης προκειμένου να διασφαλιστεί ότι οι ευρωπαϊκοί νόμοι μας θα τηρούνται. Πιστεύω ότι είναι καθήκον της Επιτροπής να εξασφαλιστεί η παρακολούθηση όλων αυτών.
<SPEAKER ID="434" LANGUAGE="IT" NAME="Cappato (NI )." AFFILIATION="">
<P>
    Επίτροπε Patten, πιστεύω ότι στην πραγματικότητα η Ευρωπαϊκή Ένωση βρίσκεται σε θέση αδυναμίας, διότι παραιτηθήκαμε από την εφαρμογή των ίδιων μας των κανόνων. Το σχέδιο συμφωνίας έρχεται σε αντίθεση όχι μόνο με την οδηγία, αλλά και με τις θεμελιώδεις αρχές της Ευρωπαϊκής Ένωσης. Ακόμη και εάν επρόκειτο για ένα κράτος μέλος, θα ήταν παράνομη η συστηματική χρήση, για λόγους ασφαλείας, δεδομένων που συλλέγονται για εμπορικούς σκοπούς. Αυτό είναι το πρόβλημα!
<SPEAKER ID="435" LANGUAGE="DE" NAME="Pirker (PPE-DE )." AFFILIATION="">
<P>
Ως εκ τούτου, η Ομάδα ΕΛΚ-ΕΔ είναι υπέρ της σύναψης της συμφωνίας με τις ΗΠΑ βάσει των σημείων που διαπραγματεύθηκε η Επιτροπή, γιατί έτσι δεν θα υπάρχει πλέον έλλειψη ρύθμισης και θα ανοίξει ο δρόμος όχι μόνο για την ανταλλαγή στοιχείων αλλά και κυρίως για περαιτέρω βελτιώσεις και διαπραγματεύσεις. Γι’ αυτό είμαστε κατά της έκθεσης Boogerd-Quaak, η οποία στηρίζεται μόνο σε υπερβολικά ιδεολογικά αιτήματα και απορρίπτει εξαιτίας τους τη συμφωνία καθιστώντας αδύνατη τη συνεργασία για την καταπολέμηση της τρομοκρατίας, αφού της στερεί κάθε νομική βάση.
<SPEAKER ID="436" LANGUAGE="ES" NAME="Terrón i Cusí (PSE )." AFFILIATION="">
<P>
Σε αντίθεση με τον κ. Hernández Mollar, δεν πιστεύω ότι ένας ισπανός πολίτης προτιμά να αντιμετωπίζει μια κατάσταση στην οποία βρίσκεται ανυπεράσπιστος όταν δεν του επιτρέπεται να εισέλθει στις Ηνωμένες Πολιτείες διότι τον βαραίνει μια αβάσιμη υποψία, τρομοκρατίας για παράδειγμα. Σε αυτή την περίπτωση δεν θα έχει πού να προσφύγει μπροστά σε μια τόσο σοβαρή κατάσταση που μπορεί να απειλήσει, για παράδειγμα, την εργασία του. Δεν πιστεύω ότι θα είναι λιγότερο προστατευμένος χωρίς αυτό το σύστημα. Δεν πιστεύω ότι ισχύει αυτό. Αυτό που ζητάμε από την Επιτροπή είναι να διασφαλίσει ότι οι κανόνες γίνονται σεβαστοί.
<P>
Τέλος, κύριε Πρόεδρε, θα ήθελα να κάνω μια ερώτηση. Ο κ. Patten είπε παρεμπιπτόντως ότι οι Ηνωμένες Πολιτείες λαμβάνουν ήδη τις πληροφορίες που θέλουν. Μπορείτε να μου πείτε από ποιον τις λαμβάνουν και, αν το γνώριζε, τι έκανε η Επιτροπή για να το αποτρέψει αυτό; 
<SPEAKER ID="437" LANGUAGE="EN" NAME="Patten," AFFILIATION="Επιτροπή">
<SPEAKER ID="438" LANGUAGE="EN" NAME="Watson (ELDR )." AFFILIATION="">
<SPEAKER ID="439" LANGUAGE="" NAME="Πρόεδρος." AFFILIATION="">
<P>
   Ευχαριστώ για τη διευκρίνιση, κύριε Watson. Είναι καλή για το κλίμα εδώ στο Σώμα. Ο Επίτροπος έχει κάθε δικαίωμα να ζητά να αναιρεθεί αυτό.
<P>
Η ψηφοφορία θα γίνει αύριο στις 12.00. 
<SPEAKER ID="440" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0230/2004) της κ. Boogerd-Quaak εξ ονόματος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων σχετικά με τους κινδύνους παραβίασης, στην ΕΕ και ιδιαίτερα στην Ιταλία, των δικαιωμάτων της ελευθερίας έκφρασης και πληροφόρησης (Άρθρο 11, παράγραφος 2, του Χάρτη των Θεμελιωδών Δικαιωμάτων) (2003/2237(INI))
<P>
Ο Πρόεδρος έλαβε επιστολή του κ. Ribeiro e Castro, ο οποίος εκφράζει αμφιβολίες για το θεμιτό της συζήτησης. Ως εκ τούτου, θα δώσω τον λόγο για δύο λεπτά στον κ. Ribeiro e Castro για να εξηγήσει την άποψή του. 
<SPEAKER ID="441" LANGUAGE="PT" NAME="Ribeiro e Castro (UEN )." AFFILIATION="">
<P>
Είχα την εντύπωση ότι το αίτημά μου είχε γίνει δεκτό, αλλά δεν έχω ακούσει έως σήμερα αυτήν τη γνωμοδότηση. Στην πραγματικότητα, η έκθεση κάνει ορισμένες νομικές και αναφερόμενες σε γεγονότα παρατηρήσεις που δεν είναι αποδεκτές στο Κοινοβούλιο. Ιδιαίτερα, γίνονται δηλώσεις για τις οποίες η Επιτροπή δεν είχε ποτέ αποδείξεις, όπως, για παράδειγμα, οι κατηγορίες της παραγράφου 50 σχετικά με την εταιρεία Agora, μια πολωνική εκδοτική εταιρεία· γίνονται σχόλια σχετικά με τη σύνθεση της Mediaset, τα οποία παραδέχομαι ότι είναι αληθή, αλλά δεν παρουσιάζονται αποδείξεις στην παράγραφο 57(1)· το ίδιο ισχύει και για την παράγραφο 58(1), σχετικά με τη διανομή των διαφημιστικών εσόδων στην Ιταλία, κάτι για οποίο δεν γνωρίζω τίποτα.
<P>
Ακόμα πιο σοβαρό είναι το γεγονός ότι η έκθεση θέτει νομικά ζητήματα που είναι εντελώς απαράδεκτα στο Κοινοβούλιο, διότι θα μας ανάγκαζαν να συζητήσουμε τις νομοθεσίες των κρατών μελών και, επιπλέον, τις νομοθετικές εξουσίες των κρατών μελών, ακόμα και τις αποφάσεις των δικαστηρίων των κρατών μελών. Παράδειγμα αυτού αποτελεί η αναφορά της παραγράφου 49 σε μια απόφαση του Ομοσπονδιακού Συνταγματικού Δικαστηρίου της Γερμανίας σχετικά με μια νομοθετική πρόταση που υπέβαλε η Bundesrat. Έμεινα άναυδος: πώς μπορούμε να θέτουμε υπό αμφισβήτηση τη νομοθετική διαδικασία που ακολουθήθηκε στη Γερμανία για την υπόθεση Bundesrat ή να καθορίζουμε τη νομιμότητα ή όχι ορισμένων γεγονότων υπό το πρίσμα του ιταλικού εθνικού δικαίου, ή του νόμου 249/97, των διαβουλεύσεων των ιταλικών εθνικών αρχών ή των αποφάσεων του Συνταγματικού Δικαστηρίου της Ιταλίας;
<SPEAKER ID="442" LANGUAGE="" NAME="Πρόεδρος." AFFILIATION="">
<P>
   Κύριε Ribeiro e Castro, σύμφωνα με τον Κανονισμό θα έπρεπε να μιλήσετε μόνο για ένα λεπτό και τα δύο που σας παραχωρήθηκαν τα χρωστάτε στην γενναιοδωρία μου. Βασικά δεν ήταν σωστό να μιλήσετε για δυόμισι λεπτά.
<P>
Επιστρέφοντας τώρα στο προκείμενο, ο Κανονισμός περιλαμβάνει μια διάταξη σύμφωνα με την οποία παρόμοιες αιτήσεις πρέπει να κατατίθενται 24 ώρες νωρίτερα. Η προθεσμία αυτή δεν τηρήθηκε, ακόμα όμως και εάν είχε τηρηθεί, ο Πρόεδρος αποφάσισε ανεξάρτητα από κάθε άλλη θεώρηση ότι η αίτησή σας πρέπει να απορριφθεί επί της ουσίας και εγώ συμφωνώ μαζί του. Θα προχωρήσουμε τώρα στη συζήτηση. 
<SPEAKER ID="443" LANGUAGE="NL" NAME="Boogerd-Quaak (ELDR )," AFFILIATION="εισηγήτρια">
<SPEAKER ID="444" LANGUAGE="IT" NAME="Tajani (PPE-DE )." AFFILIATION="">
<P>
    Κύριε Πρόεδρε, παρεμβαίνω για να μιλήσω επί των άρθρων 3, 28, 64, 118, 151, 171 και 172, σχετικά με την πρόσβαση στα έγγραφα. Ένα έγγραφο που δημοσιεύθηκε από την Υπηρεσία Τύπου του Κοινοβουλίου δηλώνει ότι η ελευθερία πληροφόρησης στην Ιταλία αποτελεί το σημαντικότερο θέμα αυτής της συνεδρίασης και αναφέρει για μία ακόμη φορά ότι η ελευθερία πληροφόρησης στην Ιταλία κινδυνεύει.
<SPEAKER ID="445" LANGUAGE="" NAME="Πρόεδρος." AFFILIATION="">
<P>
   Κύριε Tajani, εφόσον μιλήσατε, θα περιληφθείτε ούτως ή άλλως στα πρακτικά. Φυσικά, θα μεταβιβάσω το αίτημά σας στον Πρόεδρο, αυτό όμως δεν αλλάζει το ότι τώρα θα συνεχίσουμε τη συζήτηση. 
<SPEAKER ID="446" LANGUAGE="EN" NAME="Patten," AFFILIATION="Επιτροπή">
<P>
Αν δεν κάνω λάθος έχω μιλήσει στο Κοινοβούλιο περισσότερο από κάθε άλλο Επίτροπο κατά τη διάρκεια της θητείας αυτής της Επιτροπής. Έχω μιλήσει μάλιστα συχνά τέτοιες προχωρημένες ώρες· έχω μιλήσει για τα ανθρώπινα δικαιώματα στην Αφρική και για διάφορα άλλα κρίσιμα θέματα, όμως ποτέ δεν είχα τέτοια ώρα τόσο πολυπληθές ακροατήριο όπως απόψε. Ζηλεύω τον Επίτροπο Vitorino, τον οποίο εκπροσωπώ: εάν κάθε φορά που απευθύνεται στο Σώμα τον ακούν τόσοι πολλοί βουλευτές, τότε, πραγματικά, διάλεξα λάθος θέση στην Επιτροπή!
<P>
Η ελευθερία έκφρασης και πληροφόρησης, η οποία περιλαμβάνει την ελευθερία και την πολυφωνία των μέσων ενημέρωσης, είναι μία από τις αρχές που είναι κοινές στα κράτη μέλη και μία από τις αρχές στις οποίες βασίζεται η Ένωση, όπως αναφέρει το άρθρο 6 της Συνθήκης για την Ευρωπαϊκή Ένωση. Το δικαίωμα αυτό προβλέπεται επίσης στο άρθρο 11 του Χάρτη Θεμελιωδών Δικαιωμάτων της Ευρωπαϊκής Ένωσης. Δεν προκαλεί συνεπώς έκπληξη το γεγονός ότι η Επιτροπή συμφωνεί πλήρως με τη δήλωση ότι τα ελεύθερα και πλουραλιστικά μέσα ενημέρωσης αποτελούν απαραίτητη προϋπόθεση για την εύρυθμη λειτουργία των δημοκρατικών πολιτευμάτων. Πρέπει όλοι να επαγρυπνούμε διαρκώς για την προστασία όλων των πτυχών της πολυφωνίας των μέσων μαζικής ενημέρωσης στην Ευρωπαϊκή Ένωση.
<P>
Συμπερασματικά, θα ήθελα να επαναλάβω αυτό που δήλωσε τον περασμένο μήνα ο συνάδελφος Vitorino στο πλαίσιο της συζήτησης για τα θεμελιώδη δικαιώματα. Η Επιτροπή είναι αποφασισμένη να παρακολουθεί στενά εάν τηρούνται τα θεμελιώδη δικαιώματα σε ολόκληρη την Ένωση. Προσβλέπουμε επίσης στην ενσωμάτωση του Χάρτη στη Συνταγματική Συνθήκη, ώστε να αποκτήσει πλήρη νομική υπόσταση.
<P>
Θα μπορούσα να εκθέσω τις απόψεις μου για τους ιδιοκτήτες των μέσων ενημέρωσης που επιθυμούν να ασκούν σημαντική πολιτική επιρροή χωρίς ποτέ να έχουν υποβάλει υποψηφιότητα στις εκλογές, εν μέρει διότι δεν είναι πολίτες της χώρας την οποία γνωρίζω πολύ καλά. Λυπούμαι που δεν έχω την ευκαιρία να αναφερθώ σε όλα αυτά απόψε. Ο όμιλος News International και ο κ. Μέρντοχ λυπούνται επίσης πολύ που δεν έχω την ευκαιρία να αναφερθώ σε όλα αυτά, ίσως όμως κάποια στιγμή στο μέλλον πολλά μέλη του κόμματος στο οποίο ανήκω ασκήσουν πιέσεις για να αναφερθώ στα θέματα περί ιδιοκτησίας των μέσων ενημέρωσης στο Ηνωμένο Βασίλειο· και όταν μου επιτραπεί να το κάνω, θα φροντίσω τον χειρισμό της συζήτησης να αναλάβει ο Επίτροπος Vitorino. 
<SPEAKER ID="447" LANGUAGE="IT" NAME="Gargani (PPE-DE )," AFFILIATION="συντάκτης γνωμοδότησης της Επιτροπής Νομικών Θεμάτων και Εσωτερικής Αγοράς">
<SPEAKER ID="448" LANGUAGE="EN" NAME="Perry (PPE-DE )," AFFILIATION="συντάκτης γνωμοδότησης της Επιτροπής Πολιτισμού, Νεότητας, Παιδείας, Μέσων Ενημέρωσης και Αθλητισμού">
<SPEAKER ID="449" LANGUAGE="IT" NAME="Frassoni (Verts/ALE )," AFFILIATION="συντάκτρια γνωμοδότησης της Επιτροπής Συνταγματικών Υποθέσεων">
<P>
    Κύριε Πρόεδρε, παρεμβαίνω εξ ονόματος του συντάκτη γνωμοδότησης της Επιτροπής Συνταγματικών Υποθέσεων, κ. Voggenhuber.
<P>
Η Επιτροπή Συνταγματικών Υποθέσεων ενέκρινε ομόφωνα τη γνωμοδότησή της η οποία περιλαμβάνει τρία βασικά σημεία: το πρώτο σημείο αφορά τη σύγκρουση συμφερόντων, για την οποία ομόφωνα ελπίζουμε –επαναλαμβάνω, ελπίζουμε– να θεσπιστεί μια νομοθεσία που να απαγορεύει σε πολιτικές προσωπικότητες ή σε υποψήφιους να διατηρούν σημαντικά οικονομικά συμφέροντα στα μέσα ενημέρωσης· το δεύτερο σημείο επιβεβαιώνει την ανάγκη προσδιορισμού μιας διαδικασίας μέσω της οποίας θα μπορεί το Κοινοβούλιο να αναλαμβάνει αυτόνομα –επαναλαμβάνω, αυτόνομα– πρωτοβουλίες που θα επιτρέπουν την έρευνα της κατάστασης των θεμελιωδών δικαιωμάτων σε ένα κράτος μέλος, σύμφωνα με το Άρθρο 7, παράγραφος 1 της Συνθήκης· τέλος, με το τρίτο σημείο η Επιτροπή Συνταγματικών Υποθέσεων θεωρεί ότι οποιαδήποτε ενέργεια ενός κράτους μέλους έχει ως αποτέλεσμα τον περιορισμό της ελευθερίας έκφρασης και της ελευθερίας πληροφόρησης στο εσωτερικό του, αποτελεί παραβίαση του άρθρου αυτού.
<SPEAKER ID="450" LANGUAGE="IT" NAME="Santini (PPE-DE )." AFFILIATION="(Χειροκροτήματα)">
<P>
Τα αρχικό κείμενο διανθίστηκε με μια σειρά τροπολογιών που παρουσιάζουν την ιταλική κατάσταση με τουλάχιστον παράδοξο τρόπο, με προσωπικές αναφορές και επικρίσεις προς τον ιταλό πρωθυπουργό που δεν συνάδουν με το ύφος και το λεξιλόγιο του Ευρωπαϊκού Κοινοβουλίου. Αυτά έγραψε σήμερα σε μια επιστολή του ο Πρόεδρος Cox, στην οποία κάλεσε την εισηγήτρια να διορθώσει το ύφος και να διαγράψει τις προσωπικές αναφορές. Πράγματι, η εισηγήτρια πρότεινε κάποιες διορθώσεις καλλωπισμού –έτσι τις χαρακτήρισε η ίδια– ως χειρονομία καλής θέλησης. Ειλικρινά, κυρία Boogerd-Quaak, δεν είναι αρκετές. Εδώ χρειάζεται μια επέμβαση εις βάθος για να αποκτήσει αξιοπρέπεια η έκθεση.
<P>
Η κατάσταση στην Ιταλία είναι πολύ διαφορετική από την περιγραφόμενη. Αυτό προκύπτει από μια έκθεση του 2003 των “Δημοσιογράφων Χωρίς Σύνορα”, μιας οργάνωσης που ασφαλώς δεν πρόσκειται στην ιταλική κυβέρνηση και στον Πρόεδρό της, αλλά αντιθέτως στέκεται ιδιαίτερα επικριτικά απέναντί του. Παρόλα αυτά, αναφέρει ότι ο ιταλικός Τύπος στο σύνολό του αντανακλά την πολυφωνία των πολιτικών θέσεων που εκφράζονται στο Κοινοβούλιο και παρέχει ένα πλήρες φάσμα απόψεων που συχνά στέκονται επικριτικά έναντι της κυβέρνησης. Η έκθεση αναλύει στη συνέχεια τις σχέσεις των ειδησεογραφικών προγραμμάτων των τηλεοπτικών και ραδιοφωνικών σταθμών, του ημερήσιου Τύπου, των περιοδικών κλπ., επισημαίνοντας ότι ο Τύπος παρέχει μια ισορροπημένη εικόνα της ιταλικής πολιτικής σκηνής, υφίσταται ωστόσο τις οικονομικές συνέπειες από την ηγεμονία των τηλεοπτικών μέσων. Τέλος –ως τελευταία παρατήρηση– αναφέρει ότι ο Τύπος εν γένει είναι εις βάρος της κυβέρνησης και της πλειοψηφίας.
<SPEAKER ID="451" LANGUAGE="IT" NAME="Paciotti (PSE )." AFFILIATION="">
<P>
Η έκθεση που εκπονήθηκε κατόπιν εγκρίσεως και σύμφωνα με τις υποδείξεις της Διάσκεψης των Προέδρων, αντιμετωπίζει το θέμα της ελευθερίας και της πολιτικής και πολιτιστικής πολυφωνίας των μέσων ενημέρωσης, τα οποία αποτελούν απαραίτητα στοιχεία για μια ολοκληρωμένη δημοκρατία η οποία, με τη σειρά της, αποτελεί θεμελιώδη αξία της Ευρωπαϊκής Ένωσης, σύμφωνα με το άρθρο 6 της Συνθήκης. Η έκθεση, με την οποία συμφωνώ απόλυτα, αναλύει τα κριτήρια που πρέπει να τηρούνται και τα μέσα που μπορούν να θεσπιστούν για να διασφαλίζεται η ελευθερία και η πολυφωνία της πληροφόρησης και συνιστά δυνατότητες παρέμβασης της Κοινότητας και των κρατών μελών σύμφωνα με την αρχή της επικουρικότητας. Με τις αναλύσεις και τις προτάσεις του, το έργο αυτό έχει μεγάλη σημασία για το μέλλον μιας διευρυμένης Κοινότητας με είκοσι πέντε κράτη μέλη.
<P>
Η έκθεση εξετάζει επίσης τους κινδύνους παραβίασης της ελευθερίας έκφρασης και πληροφόρησης, ιδίως στην Ιταλία, όπως όριζε η εντολή προς την επιτροπή. Κίνδυνοι υπάρχουν παντού και πάντα, αλλά είναι δύσκολο να αρνηθούμε την ανωμαλία που υπάρχει στην Ιταλία και που οφείλεται σε αντικειμενικούς και αδιαμφισβήτητους παράγοντες: το ποσοστό συγκέντρωσης της οπτικοακουστικής αγοράς στην Ιταλία είναι το υψηλότερο στην Ευρώπη και χαρακτηρίζεται από τον διπολισμό μεταξύ ενός δημόσιου φορέα, της RAI, και ενός ιδιωτικού ομίλου, της Mediaset, οι οποίοι συγκεντρώνουν το 96,8% των διαφημιστικών πόρων, από το γεγονός ότι ο όμιλος Mediaset ελέγχεται από τον σημερινό πρωθυπουργό, από το γεγονός ότι στην Ιταλία το οργανόγραμμα και ο προγραμματισμός της δημόσιας τηλεόρασης επηρεάζονται από την κυβέρνηση και από την πλειοψηφία της και από το γεγονός ότι μέχρι σήμερα δεν έχει ακόμα βρεθεί λύση για τη σύγκρουση συμφερόντων του πρωθυπουργού. Επίσης, όπως επιβεβαιώνει μεγάλος αριθμός αποφάσεων του ιταλικού Συνταγματικού Δικαστηρίου, το ιταλικό ραδιοτηλεοπτικό σύστημα λειτουργεί επί πολλά χρόνια σε ένα καθεστώς παρανομίας, στο οποίο οι νομοθέτες δεν έχουν ακόμα δώσει λύση· πράγματι, οι νόμοι που εγκρίθηκαν έως τώρα, και ουσιαστικά επικύρωναν την κατάληψη των συχνοτήτων –ήτοι τη λειτουργία εγκαταστάσεων του μεγαλύτερου ιδιωτικού ομίλου χωρίς άδειες και εξουσιοδοτήσεις, πέρα από κάθε λογική ενίσχυσης της πολυφωνίας– χαρακτηρίσθηκαν διαδοχικά ως αντισυνταγματικοί, ενώ ο τελευταίος νόμος μεταρρύθμισης του οπτικοακουστικού τομέα αναπέμφθηκε στο Κοινοβούλιο από τον Πρόεδρο της Δημοκρατίας γιατί δεν συνάδει με τις αρχές που επικύρωσε το Συνταγματικό Δικαστήριο.
<SPEAKER ID="452" LANGUAGE="IT" NAME="Calò (ELDR )." AFFILIATION="">
<P>
    Κύριε Πρόεδρε, εκπλήσσει και προκαλεί θυμηδία το γεγονός ότι πολλά από τα στοιχεία που αναφέρθηκαν και τα οποία αμφισβητούνται ζητώντας αποδείξεις, είναι διαθέσιμα στον διαδικτυακό τόπο της Mediaset. Είναι δυνατόν να ψεύδεται η Mediaset; Εξάλλου, τα γεγονότα που μας παρουσιάσθηκαν και αφορούν τους κινδύνους για την ελευθερία πληροφόρησης στην Ιταλία είναι τόσο έκδηλα και σοβαρά που θα ήταν άσκοπο να τα επαναλάβω. Θα ήθελα, αντιθέτως, να τα σχολιάσω και να εκφράσω ορισμένες σκέψεις.
<P>
Δεν θα ήταν λάθος εάν λέγαμε ότι στη χώρα μου υπάρχει ακόμη η ελευθερία έκφρασης, αλλά ότι συρρικνώθηκε κατά πολύ ο χώρος της ελευθερίας έκφρασης. Πράγματι, είμαστε μάρτυρες ενός φαινομένου που το τελευταίο διάστημα διογκώνεται επικίνδυνα. Η έλλειψη πολυφωνίας πληροφόρησης στην Ιταλία μετατρέπεται σήμερα σε ολοκληρωτική έλλειψη πληροφόρησης, καθώς τα μέσα μαζικής ενημέρωσης αποσιωπούν ακόμη και τη δίκη που αφορά έναν βουλευτή του Ευρωπαϊκού Κοινοβουλίου, ο οποίος είναι κατηγορούμενος σε ποινική υπόθεση για συνεργασία με τη Μαφία. Οι επανειλημμένες και συχνές παραβιάσεις δημιουργούν μάλιστα την ιδέα ενός κλειστού και αυτοτροφοδοτούμενου συστήματος που με επιμονή επιδιώκει τους αντιδημοκρατικούς εκείνους στόχους οι οποίοι αποτελούσαν τη βάση του σχεδίου αναγέννησης του Licio Gelli και της μυστικής μασονικής του στοάς, της P2, στην οποία ο κ. Μπερλουσκόνι ήταν εγγεγραμμένος με αριθμό 1816.
<P>
Πόσο χώρο θα καταλάμβαναν σε μια άλλη ευρωπαϊκή χώρα οι ειδήσεις μιας δίκης κατά της Μαφίας στην οποία εμπλέκεται το δεξί χέρι του πρωθυπουργού και συνιδρυτής του κόμματός του; Σήμερα, καθίσταται απόλυτα αναγκαία η θέσπιση ενός νόμου για την επίλυση της συντριπτικής σύγκρουσης συμφερόντων του ιταλού πρωθυπουργού και, κατ’ επέκταση, πολλών εκ των υπουργών του. Είναι φανερές σε όλους οι προσπάθειες κωλυσιεργίας που κατεβλήθησαν αυτές τις ημέρες κατά της έκθεσης Boogerd-Quaak. Έγιναν προσπάθειες για να αποτραπεί η συζήτησή της σε αυτήν την κοινοβουλευτική περίοδο για να μην διατυπωθούν κατηγορίες εναντίον ενός συστήματος ενημέρωσης που αποσκοπεί μόνο στη δημιουργία συναίνεσης για όσους το κατέχουν και το ελέγχουν.
<SPEAKER ID="453" LANGUAGE="IT" NAME="Di Lello Finuoli (GUE/NGL )." AFFILIATION="">
<P>
    Κύριε Πρόεδρε, φθάσαμε επιτέλους στη συζήτηση της έκθεσης Boogerd-Quaak ενώπιον του Σώματος: πρόκειται για μια εξαιρετική έκθεση που απορρέει από την ανησυχία για την ελευθερία της πληροφόρησης και της έκφρασης στην Ευρωπαϊκή Ένωση, την οποία συμμερίζεται η συντριπτική πλειοψηφία του Κοινοβουλίου.
<P>
Ωστόσο, αυτό που μας ανησυχεί περισσότερο είναι το κακό παράδειγμα της Ιταλίας τόσο για τις αρνητικές επιπτώσεις του στην ελευθερία ενημέρωσης όσο και για το πρότυπο που προσφέρει στις άλλες ευρωπαϊκές χώρες. Η Ευρώπη δεν μπορεί να συνεχίσει να σιωπά ενώπιον του σκανδάλου ενός πρωθυπουργού που είναι ιδιοκτήτης των τριών ιδιωτικών τηλεοπτικών δικτύων και της μεγαλύτερης εταιρίας συγκέντρωσης τηλεοπτικής διαφήμισης και ελέγχει τους τρεις δημόσιους τηλεοπτικούς σταθμούς διορίζοντας στη διοίκησή τους όλους τους πολιτικούς του συνεργάτες, ανακοινώνοντας μάλιστα δημοσίως την απόλυση ανεπιθύμητων για τον ίδιο δημοσιογράφων όπως ο Enzo Biagi και ο Michele Santoro.
<P>
Η έκθεση Boogerd-Quaak για τον τομέα των μέσων μαζικής ενημέρωσης κινείται προς αυτήν την κατεύθυνσηκαι, κατά συνέπεια, θα υπερψηφιστεί από την Ομάδα μας, τη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βόρειων Χωρών. 
<SPEAKER ID="454" LANGUAGE="IT" NAME="Frassoni (Verts/ALE )." AFFILIATION="">
<P>
Το ζήτημα αυτό δεν είναι νέο. Αυτή τη φορά αντιμετωπίσθηκε με πιο συγκεκριμένο και εμπεριστατωμένο τρόπο, στηριζόμενο σε παραδείγματα, αλλά δεν διαφέρει πολύ από εκείνο που ψήφισε ομόφωνα το Κοινοβούλιο πριν από λίγο καιρό, όταν ζήτησε από την Επιτροπή να αναλάβει δράση. Η δράση αυτή δεν αναλήφθηκε ποτέ και, εάν τους γνωρίζετε, θα ήθελα να πληροφορηθώ τους λόγους, Επίτροπε Patten.
<P>
Το τρίτο σημείο που θα ήθελα να υπογραμμίσω σε αυτήν την έκθεση είναι οι συστάσεις που γίνονται. Πρόκειται για συστάσεις προς τις διάφορες χώρες και ιδίως προς την Ιταλία – οι οποίες εξάλλου δεν διαφέρουν πολύ από τα συμπεράσματα της έκθεσης που ανέφερε ο συνάδελφος Santini. Πρόκειται για την επίλυση της σύγκρουσης συμφερόντων και της συγκέντρωσης του ελέγχου των μέσων μαζικής ενημέρωσης στην Ιταλία σε δύο μόνο φορείς καθώς και –και το επαναλαμβάνω ακόμα μία φορά γιατί το θεωρώ ιδιαίτερα σημαντικό– για ένα αίτημα προς την Επιτροπή προκειμένου να θεσπίσει νόμους σχετικά με το θέμα αυτό.
<P>
Επαναλαμβάνω την ερώτησή μου προς τον Επίτροπο Patten: θα ήθελα να μάθω τι έπραξε η Επιτροπή σε σχέση με αυτό το αίτημα και τι προτίθεται να πράξει, δεδομένου ότι είναι βέβαιο πως το κείμενο αυτό θα εγκριθεί. 
<SPEAKER ID="455" LANGUAGE="IT" NAME="Angelilli (UEN )." AFFILIATION="(Χειροκροτήματα)">
<P>
    Κύριε Πρόεδρε, παρά τα φαινόμενα –τις διακόσιες περίπου τροπολογίες που κατέθεσα στο πλαίσιο της επιτροπής– στην πραγματικότητα η συζήτηση αυτή δεν με συγκινεί καθόλου· αντιθέτως, μου προκαλεί κατά κάποιον τρόπο θλίψη, γιατί από την πρώτη στιγμή της συζήτησης το θέμα δεν ήταν ασφαλώς η πολυφωνία και η ελευθερία πληροφόρησης στην Ευρώπη, αλλά απλώς μια εντελώς ιδεολογική και προσχηματική επίθεση. Θεωρώ αποκαρδιωτικό το γεγονός ότι ένας μέρος της ιταλικής Αριστεράς, τυφλωμένο από την ανάγκη να εκτοξεύσει κατηγορίες κατά του ιταλού πρωθυπουργού και του συνόλου της κυβέρνησης –η οποία, θα ήθελα να υπενθυμίσω, είναι δημοκρατικά εκλεγμένη από την πλειοψηφία του λαού– μηχανεύεται και προωθεί μια έκθεση μομφής όπως αυτή, η οποία, όπως αναφέρεται στον τίτλο αφορά “ιδιαίτερα την Ιταλία”, με μόνο στόχο την απαξίωση της χώρας. Δεν δέχομαι την ευκολία ούτε την υποκριτική ηθική αυτής της συνεχούς σταυροφορίας κατά της Ιταλίας, την οποία υποστηρίζουν και ορισμένοι βουλευτές της ευρωπαϊκής Αριστεράς που έγιναν γνωστοί γιατί πρώτα εξύβρισαν την Ιταλία κατά τη διάρκεια της ιταλικής Προεδρίας και ακόμη περισσότερο στη συνέχεια, καθώς κατηγορήθηκαν από τους ίδιους τους κομματικούς τους συντρόφους ότι πλαστογράφησαν τις υπογραφές στο μητρώο παρουσιών. Δεν δέχομαι μαθήματα ηθικής από όσους δεν είχαν ακόμη το θάρρος να κατηγορήσουν πραγματικά την Επιτροπή για το ελεεινό σκάνδαλο της Eurostat.
<P>
Εν κατακλείδι, θα ήθελα η ιταλική και ευρωπαϊκή αυτή Αριστερά να έβρισκε τον χρόνο και προπαντός το θάρρος να αφιερώσει μια εξίσου λεπτομερή έκθεση στη σύγκρουση συμφερόντων του κ. Πρόντι, ο οποίος στον ελεύθερο χρόνο του εμφανίζεται ως Πρόεδρος της Ευρωπαϊκής Επιτροπής και όλο τον υπόλοιπο χρόνο ως ηγέτης του Ulivo στην Ιταλία, και ο οποίος, για να εφαρμόσει μια πολιτική με μόνο στόχο την Ιταλία, κατέληξε δυστυχώς να εξασθενίσει και να πλήξει την εικόνα της ίδιας της Ευρωπαϊκής Επιτροπής.
<SPEAKER ID="456" LANGUAGE="" NAME="Πρόεδρος." AFFILIATION="">
<P>
   Κυρία Angelilli, θεωρώ ότι αξίζει να πούμε πως δεν υπάρχει τεκμηριωμένο περιστατικό που να αναφέρεται στο ότι κάποιο μέλος του Σώματος ή κάποιος παρατηρητής υπέγραψε με ψεύτικη υπογραφή. Οφείλω να το πω αυτό προς χάριν των συναδέλφων που είναι παρόντες. 
<SPEAKER ID="457" LANGUAGE="IT" NAME="Napoletano (PSE )." AFFILIATION="">
<P>
    Κύριε Πρόεδρε, παρεμβαίνω επί προσωπικού ζητήματος. Άκουσα τη συνάδελφο Angelilli να αναφέρεται στην παρέμβασή της σε ορισμένους συναδέλφους τους οποίους δεν κατονόμασε και δήλωσε ότι οι άνθρωποι αυτοί πλαστογραφούν υπογραφές στο μητρώο του Ευρωπαϊκού Κοινοβουλίου. Θα ήθελα, κύριε Πρόεδρε, να ρωτήσετε τη συνάδελφο σε ποιους αναφέρεται –πλήρη ονοματεπώνυμα– και να της ζητήσετε να φέρει τις αποδείξεις όσων κατήγγειλε στο Σώμα.
<P>
Αυτό είναι απαράδεκτο. Ο Πρόεδρος Cox είχε ήδη την ευκαιρία να δηλώσει σαφώς ποια είναι η θέση και ποια τα δικαιώματα των μελών αυτού του Κοινοβουλίου. Η συμπεριφορά αυτή είναι απαράδεκτη, κύριε Πρόεδρε. Ζητώ από τη συνάδελφο να καταθέσει τα ονόματα. 
<SPEAKER ID="458" LANGUAGE="" NAME="Πρόεδρος." AFFILIATION="">
<SPEAKER ID="459" LANGUAGE="NL" NAME="Dillen (NI )." AFFILIATION="">
<P>
Ως Φλαμανδός, αυτό που μπορώ να κάνω είναι να σημειώσω την υποκρισία με την οποία οι πρωταθλητές της επιλεκτικής αγανάκτησης πιστεύουν για μία ακόμα φορά ότι πρέπει να δώσουν στην ιταλική κυβέρνηση μαθήματα δημοκρατίας. Ωστόσο, η εισηγήτρια έδωσε σήμερα ένα παράδειγμα, και έτσι θα την συμβούλευα να ερευνήσει τον τρόπο με τον οποίο η αντιπολίτευση της χώρας μου, του Βελγίου, μποϊκοτάρεται συνεχώς από τους εθνικούς ραδιοτηλεοπτικούς φορείς. Η εισηγήτρια ίσως ανακαλύψει πώς ο πρωθυπουργός της χώρας μου άσκησε πιέσεις σε έναν αρχισυντάκτη προκειμένου αυτός να αναφερθεί με θετικά σχόλια στην κυβέρνηση. Ίσως ανακαλύψει πώς οι δημόσιοι ραδιοτηλεοπτικοί φορείς, με μια δουλικότητα τύπου Pravda, λειτουργούν απλά για να διασφαλίσουν την τρέλα της διασημότητας γύρω από αυτόν τον πρωθυπουργό. Ίσως παρατηρήσει πώς ο Υπουργός Εξωτερικών προσπάθησε πρόσφατα να εμποδίσει και πάλι τη μετάδοση ενός ντοκιμαντέρ σχετικά με τα εγκλήματα του Βελγίου και του βασιλικού οίκου στην πρώην αποικία μας, το Κονγκό. Ίσως παρατηρήσει, τέλος, πώς το κόμμα μου, το Φλαμανδικό Μπλοκ, που εκπροσωπεί το 18% του εκλογικού σώματος, κλήθηκε να εμφανιστεί στο δικαστήριο από μια γενναιόδωρα επιδοτούμενη κυβερνητική οργάνωση απλά και μόνο για το παράπτωμα της έκφρασης της γνώμης. Αυτά αποτελούν πράγματι παραβιάσεις της ελευθερίας έκφρασης, ωστόσο δεν βλέπω να υπάρχουν σε αυτήν την έκθεση. Συνεπώς, δεν είναι μια ισορροπημένη έκθεση που ειλικρινά ανησυχεί για τις ελλείψεις που υπάρχουν στην Ένωση στον τομέα της ελευθερίας έκφρασης. Η έκθεση αυτή αποτελεί προσπάθεια εκφοβισμού εκ μέρους της Αριστεράς, που απλά δεν μπορεί να χωνέψει το γεγονός ότι το εκλογικό σώμα της Ιταλίας ψήφισε με μη πολιτικά ορθό τρόπο.
<SPEAKER ID="460" LANGUAGE="ES" NAME="Terrón i Cusí (PSE )." AFFILIATION="">
<P>
    Κύριε Πρόεδρε, αν μου επιτρέπετε, θα ήθελα να πω μερικά λόγια σχετικά με αυτό το θέμα, μολονότι δεν ανήκω στην ιταλική αριστερά, διότι, όπως και πολλοί βουλευτές άλλων εθνικοτήτων και άλλων Ομάδων, όπως η κ. Boogerd-Quaak, με απασχολεί αυτό το θέμα.
<P>
Η κοινοτική νομοθεσία, κύριε Πρόεδρε, θα πρέπει να λάβει υπόψη αυτή την ανάγκη πλουραλισμού και θα πρέπει να έχει μέσα για να την υπερασπιστεί με ενεργό τρόπο. Αυτό είναι που προτείνει αυτό το Κοινοβούλιο στην έκθεση της κ. Boogerd-Quaak, την οποία θα ήθελα να ευχαριστήσω για την προσπάθειά της και την υπομονή της.
<P>
Αυτή πρόκειται να είναι η τελευταία ομιλία μου σε αυτή την Ολομέλεια, διότι επέλεξα να μην ξαναγυρίσω στο επόμενο Κοινοβούλιο και θα ήθελα να ευχαριστήσω τον Πρόεδρο της επιτροπής, Jorge Hernández Mollar, για τον τρόπο με τον οποίο διηύθυνε την επιτροπή μέχρι σήμερα και επίσης σε αυτό το εξαιρετικά δύσκολο θέμα.
<SPEAKER ID="461" LANGUAGE="EN" NAME="Manisco (GUE/NGL )." AFFILIATION="">
<P>
Μου προκαλεί κατάπληξη και με διασκεδάζει σε κάποιο βαθμό η περίεργη συμπεριφορά των αξιότιμων συναδέλφων βουλευτών του κόμματος του Μπερλουσκόνι. Πολλοί σοβαροί βουλευτές –αν και κινδυνεύω να φανώ πληκτικός όπως ο κ. Podestà, που είναι μάλιστα αντιπρόεδρος αυτού του Σώματος, συμπεριφέρονται ξαφνικά σαν να τους έχει καταλάβει ρητορικός σπασμός, με τον κ. Tajani να μεταμορφώνεται σε Απίστευτο Χουλκ και πολλούς άλλους σεβαστούς βουλευτές αυτού του Σώματος να χτυπούν το στήθος τους όπως ο Κινγκ Κονγκ.
<P>
Τι συνέβη; Προφανώς ο κύριος στη Ρώμη έχει δώσει πολύ σαφείς οδηγίες στην ομάδα του, κάτι που δικαιούται να κάνει ασφαλώς, και η εντολή είναι να μπλοκαριστεί πάση θυσία η έκθεση της κ. Boogerd-Quaak. Η κωλυσιεργία είναι κάτι περισσότερο από κατανοητή και αιτιολογημένη, ακόμη και ως αποδεκτή μορφή παρεμπόδισης· αναρωτιέμαι όμως μήπως έχουμε υπερβεί πλέον τους κανόνες και τις παραδόσεις αυτού του Σώματος, με αυτές τις διαρκείς προσπάθειες –και θα δούμε πολλές ακόμη μέχρι αύριο, διότι οι φήμες κυκλοφορούν πολύ γρήγορα σε αυτό το Σώμα να αναβληθεί η εξέταση της έκθεσης και να τεθεί εκτός ημερήσιας διάταξης. Επιτρέψτε μου να πω ότι αποδοκιμάζω αυτή τη συμπεριφορά – όχι διότι είμαι μέλος μιας νοσταλγικής κομμουνιστικής ομάδας ή διότι είμαι μπολσεβίκος όπως με αποκάλεσαν αλλά διότι σέβομαι ακόμη το Σώμα αυτό, τις παραδόσεις του, τα πρότυπά του και τους κανόνες του. 
<SPEAKER ID="462" LANGUAGE="ES" NAME="Morera i Catalá (Verts/ALE )." AFFILIATION="">
<P>
    Κύριε Πρόεδρε, πιστεύω ότι η συζήτηση που διεξάγουμε δεν είναι μια αποκλειστικά ιταλική συζήτηση. Είμαι από την Βαλένθια και, ιστορικά, οι πολίτες της Βαλένθια έχουμε στενές σχέσεις με τους Ιταλούς –στην πραγματικότητα δύο Βαλενθιανοί (ο Κάλιξτος ο Τρίτος και ο Ροδρίγος Βοργίας) ήταν Πάπες στην Ιταλία κατά τη διάρκεια της Αναγέννησης– αλλά πιστεύω ότι αυτό είναι ένα θεμελιώδες και ευρωπαϊκό θέμα και θα ήθελα να ευχαριστήσω τον Επίτροπο Patten και την εισηγήτρια, κ. Boogerd-Quaak, για τις ομιλίες τους.
<P>
Προέρχομαι από μια ευρωπαϊκή περιοχή –τη Βαλένθια– η οποία δεν έχει δει ουδετερότητα σε δημόσιο μέσο ενημέρωσης. Δεν μιλάω τώρα για την Televisión Española, η οποία είναι μια σκανδαλώδης περίπτωση, αλλά για το Canal Nou, την τηλεόραση της Βαλένθιας, η οποία είναι χαρακτηριστικό παράδειγμα για το πώς χρησιμοποιείται ένας δημόσιος τηλεοπτικός σταθμός για κομματικούς πολιτικούς σκοπούς. Η ουδετερότητα δεν πρέπει να είναι ούτε κομματική, ούτε αντικείμενο κυβερνητικής εκμετάλλευσης, χειραγώγησης της πληροφόρησης ή χρήσης εκ μέρους ενός πολιτικού κόμματος στην περίπτωση ενός δημόσιου οργανισμού ενημέρωσης, όπως ήταν η περίπτωση της τηλεόρασης της Βαλένθια. Επομένως πιστεύω ότι, μέσω των πρωτοβουλιών της Επιτροπής, πρέπει να προωθήσουμε πρωτοβουλίες για να νομοθετήσουμε σχετικά με τη δημιουργία συμβουλευτικών συμβουλίων. Από αυτή την άποψη ζηλεύουμε πρότυπα κρατικής τηλεόρασης όπως το BBC και θα θέλαμε, ως πολίτες της Βαλένθια, τόσο η Televisión Española όσο και το Canal Nou, η τηλεόραση της Βαλένθια, να ήταν ουδέτερες και, στο μέλλον, να έχουμε μια ουδέτερη τηλεόραση που θα δίνει βήμα σε όλα τα κόμματα. Ένα κόμμα όπως το δικό μου, που είναι η τρίτη δημοτική πολιτική δύναμη στη χώρα μας, δεν έχει καμία παρουσία στην τηλεόρασή μας και πιστεύω ότι αυτό το θέμα είναι βασικό για την ευρωπαϊκή ολοκλήρωση. 
<SPEAKER ID="463" LANGUAGE="IT" NAME="Segni (UEN )." AFFILIATION="">
<P>
    Κύριε Πρόεδρε, παίρνοντας τον λόγο για προσωπικό ζήτημα, θα μιλήσω στα ιταλικά –καθώς δεν κατέχω την αγγλική όπως ο κ. Manisco– και θέλω να πω ότι το θέμα της πολυφωνίας της ενημέρωσης είναι ένα ευρωπαϊκό ζήτημα, όπως επεσήμανε και ο Επίτροπος Patten. Αυτό ακριβώς όμως, κύριε Επίτροπε, αποδεικνύει ότι δεν έχει εκπληρώσει το καθήκον της σ’ αυτήν τη συζήτηση η Ευρωπαϊκή Επιτροπή.
<SPEAKER ID="464" LANGUAGE="IT" NAME="Borghezio (NI )." AFFILIATION="">
<P>
    Κύριε Πρόεδρε, η Ιταλία δεν είναι το Κατάρ ούτε μια δημοκρατία της Νοτίου Αμερικής. Δεν είναι αλήθεια αυτά που γράφονται σε αυτήν την επονείδιστη έκθεση, την οποία η εισηγήτρια θα μπορούσε να στηρίξει για παράδειγμα στα στοιχεία ενός ανεξάρτητου οργάνου, όπως το Παρατηρητήριο της Παβία. Η εισηγήτρια προτίμησε, ωστόσο, να αγνοήσει πολλά πράγματα: αγνοεί ακόμη και όσα συνέβησαν λίγα βήματα από το Ευρωπαϊκό Κοινοβούλιο στον δημοσιογράφο Hans-Martin Tillach. Δεν αναφέρει ούτε λέξη.
<P>
Ούτε το TG1, ούτε τα τηλεοπτικά δελτία ειδήσεων του Canale 5 –τα δελτία ειδήσεων των τηλεοπτικών σταθμών του Μπερλουσκόνι ή εκείνα που, όπως λεει η εισηγήτρια, ελέγχονται από την ιταλική κυβέρνηση– είναι το Αλ-Τζαζίρα, αν και θα μπορούσε κανείς να το πιστέψει και αυτό βλέποντας μέχρι πριν από λίγες ημέρες κάθε βράδυ μια κομψή Αριστερή κυρία να αποκαλεί “αντιστασιακούς” τους μουτζαχεντίν μαχητές και “αντίσταση” τις επιθέσεις κατά των Δυτικών. Δεν είναι Αλ-Τζαζίρα το σύστημα της δημόσιας και ιδιωτικής τηλεόρασης στη χώρα μας, από την οποία πληρώνονται με αμοιβές εκατοντάδων εκατομμυρίων Αριστεροί δημοσιογράφοι, ενώ οι εφημερίδες της άκρας Αριστεράς –που βάλλουν αδιακρίτως κατά της κυβέρνησης– χρηματοδοτούνται από την ίδια την κυβέρνηση. Θα ήθελα να ξέρω εάν η Libération στη Γαλλία παίρνει χρήματα από τον κ. Ραφαρέν, γιατί αυτό συμβαίνει στην Ιταλία.
<SPEAKER ID="465" LANGUAGE="IT" NAME="Fiori (PPE-DE )." AFFILIATION="">
<P>
    Αγαπητή κυρία Boogerd-Quaak, το ωραίο με τη δημοκρατία είναι ότι μπορούμε να έχουμε εντελώς διαφορετικές ιδέες για το ίδιο θέμα. Πράγματι, όσον αφορά την έκθεση αυτή, νιώθω βαθιά απογοήτευση και λύπη τόσο από τεχνικής όσο και από πολιτικής απόψεως.
<P>
Από νομική και τεχνική άποψη αποτελεί σχεδόν μια κατάχρηση της κοινοβουλευτικής διαδικασίας: αναφέρει συχνά αυθαίρετα γεγονότα και πρόσωπα χωρίς κανένα αποδεικτικό στοιχείο που να υποστηρίζει τους σοβαρούς ισχυρισμούς που περιγράφει· χρησιμοποιεί τρίτους ως πηγή αυθεντικών πληροφοριών χωρίς να έχει εκπληρώσει την ορθή διαδικασία ανάθεσης του καθήκοντος, όπως απαιτεί ο Κανονισμός· διατυπώνει σοβαρές κατηγορίες χωρίς αποδεικτικά στοιχεία για χώρες που δεν έχουν καταστεί ακόμη ενεργά μέλη του θεσμικού μας οργάνου· δεν λαμβάνει ως όφειλε υπόψη τις εκτιμήσεις που εξέφρασαν οι αρμόδιες επιτροπές γνωμοδότησης· παραβιάζει ένα βασικό κριτήριο της νομικής μας δραστηριότητας, την επικουρικότητα, προπαντός για τα νομοθετικά ζητήματα· φθάνει σε σημείο να επικρίνει εθνικά κοινοβούλια και θα μπορούσα να συνεχίσω με έναν μακρύ κατάλογο. Είναι μια τόσο κακή έκθεση που ο ίδιος ο Πρόεδρος του Κοινοβουλίου, Pat Cox, απαντώντας σε μια επιστολή του κ. Podestà, δηλώνει ότι, αν και μπορούν να γίνουν δεκτά, ορισμένα σημεία του κειμένου απαιτούν τροποποιήσεις, ούτως ώστε να τηρούνται πλήρως η κοινοβουλευτική πρακτική και ο Κανονισμός.
<SPEAKER ID="466" LANGUAGE="" NAME="Πρόεδρος." AFFILIATION="">
<P>
Η ψηφοφορία θα γίνει την Πέμπτη στις 12.00. 
<SPEAKER ID="467" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0229/2004) της κ. Angelilli, εξ ονόματος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, σχετικά με την πρόταση κανονισμού του Συμβουλίου σχετικά με τη θέσπιση υποχρέωσης για τις αρμόδιες αρχές των κρατών μελών να προβαίνουν σε συστηματική σφράγιση των ταξιδιωτικών εγγράφων των υπηκόων τρίτων χωρών κατά τη διέλευση των εξωτερικών συνόρων των κρατών μελών και την τροποποίηση για το σκοπό αυτό της σύμβασης εφαρμογής της συμφωνίας του Σένγκεν και του κοινού εγχειριδίου (COM(2003) 664 – C5-0580/2003 – 2003/0258(CNS)) 
<SPEAKER ID="468" LANGUAGE="EN" NAME="Patten," AFFILIATION="Επιτροπή">
<P>
Τον Φεβρουάριο του 2003 η Επιτροπή, ανταποκρινόμενη στα συμπεράσματα του Συμβουλίου Δικαιοσύνης και Εσωτερικών Υποθέσεων του Δεκεμβρίου 2002, παρουσίασε δέσμη πρακτικών μέτρων με στόχο τη μείωση των νομικών ασυνεπειών και των πρακτικών δυσκολιών που συνδέονται με τη σφράγιση των ταξιδιωτικών εγγράφων υπηκόων τρίτων χωρών στα εξωτερικά σύνορα των κρατών μελών. Τον Νοέμβριο του 2003 η Επιτροπή παρουσίασε πρόταση κανονισμού η οποία επιδιώκει πρώτον να επιβάλει στα κράτη μέλη την υποχρέωση να σφραγίζουν τα ταξιδιωτικά έγγραφα συστηματικά· δεύτερον, να θεσπίσει τους όρους σύμφωνα με τους οποίους η απουσία σφραγίδας εισόδου ενδέχεται να αποτελεί εκ πρώτης όψεως απόδειξη ότι το συγκεκριμένο άτομο έχει μείνει περισσότερο από όσο πρέπει στο έδαφος του κράτους μέλους· και τρίτον, να διασφαλίσει ότι οι έλεγχοι των ατόμων στα εξωτερικά σύνορα χαλαρώνουν μόνο σε εξαιρετικές και απρόβλεπτες καταστάσεις.
<P>
Για να έχουν τα κράτη μέλη τον απαραίτητο χρόνο να ετοιμάσουν τις αναγκαίες πρακτικές διευθετήσεις για την εφαρμογή των μέτρων, ο κανονισμός δεν θα τεθεί σε ισχύ πριν από την 1η Μαΐου αυτού του έτους. Κατά την ημερομηνία αυτή, πολλά από τα πρακτικά ζητήματα εφαρμογής θα έχουν πάψει να υπάρχουν, κατά την κρίση μας, διότι η διεύρυνση θα σημαίνει ότι τα ταξιδιωτικά έγγραφα των πολιτών των νέων κρατών μελών δεν θα πρέπει πλέον να σφραγίζονται. Ελπίζω ότι οι αξιότιμοι βουλευτές που άργησαν να πάνε για ύπνο προκειμένου να ακούσουν αυτές τις παρατηρήσεις θα τις θεωρήσουν αρκετά χρήσιμες. Ανυπομονώ να παρακολουθήσω τη συζήτηση. 
<SPEAKER ID="469" LANGUAGE="IT" NAME="Angelilli (UEN )," AFFILIATION="εισηγήτρια">
<SPEAKER ID="470" LANGUAGE="ES" NAME="Oreja Arburúa (PPE-DE )." AFFILIATION="">
<P>
Από το 1995, όταν υιοθετήθηκε η Συμφωνία του Σένγκεν, υπήρξε μια αυξανόμενη επιθυμία να καταργηθούν τα σύνορα και τα εμπόδια μεταξύ των κρατών μελών που συμμετείχαν σε αυτή. Η ελεύθερη κυκλοφορία προσώπων, η μετανάστευση και το άσυλο, και η διαχείριση των εξωτερικών συνόρων είναι πολιτικές μέγιστης προτεραιότητας και αυτό αντικατοπτρίστηκε αναμφίβολα στα συμπεράσματα ορισμένων Συμβουλίων, όπως της Σεβίλλης, του Τάμπερε ή της Θεσσαλονίκης.
<P>
Σε σχέση με την έκθεση της κ. Angelilli, θα πω ότι η Ομάδα μας θα ψηφίσει υπέρ της πρότασης, ωστόσο όμως, έχουμε ζητήσει μια ξεχωριστή ψηφοφορία για την τροπολογία 13 διότι πιστεύουμε ότι η πρόταση της Επιτροπής είναι καλύτερη από την πρόταση της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων. Επομένως, σε αυτό το σημείο μόνο θα έχουμε μια ξεχωριστή ψηφοφορία και εμείς θα ψηφίσουμε κατά.
<SPEAKER ID="471" LANGUAGE="" NAME="Πρόεδρος." AFFILIATION="">
<P>
Η ψηφοφορία θα γίνει αύριο στις 12.00.
<P>
Για τα πρακτικά, ευχαριστώ τον κ. Podestà που με αντικατέστησε για ένα λεπτό. 
<SPEAKER ID="472" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0248/2004) του κ. Ceyhun, εξ ονόματος της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων, σχετικά με την πρόταση κανονισμού του Συμβουλίου που αφορά το Eυρωπαϊκό Kέντρο Παρακολούθησης Nαρκωτικών και Tοξικομανίας - (αναδιαμόρφωση) (COM(2003) 808 – C5-0060/2004 – 2003/0311(CNS)). 
<SPEAKER ID="473" LANGUAGE="EN" NAME="Patten," AFFILIATION="Επιτροπή">
<P>
    Κύριε Πρόεδρε, ο βασικός κανονισμός για τη σύσταση του Ευρωπαϊκού Κέντρου Παρακολούθησης Ναρκωτικών και Τοξικομανίας ισχύει εδώ και δέκα χρόνια. Τροποποιήθηκε μόνο σε ειδικές περιστάσεις. Ο στόχος της πρότασης ήταν να μεταρρυθμίσει τον βασικό κανονισμό για το Κέντρο λαμβάνοντας υπόψη την εξέλιξη των μεθόδων χρήσης ναρκωτικών, τον τρόπο της τρέχουσας λειτουργίας του Κέντρου, τις επιπτώσεις της διεύρυνσης και τα οριζόντια μέτρα που θα ήθελε η Επιτροπή να εφαρμοστούν στους οργανισμούς γενικά. Η νομική βάση του Κέντρου δεν έχει αλλάξει: εξακολουθεί να είναι το άρθρο 308.
<P>
Δεύτερον, έχοντας υπόψη μας τη διεύρυνση, θεσπίσαμε αρκετά μέτρα που θα επιτρέψουν στο Κέντρο να λειτουργεί αποτελεσματικά στη διευρυμένη Ένωση – για παράδειγμα προβλέπεται θέση αντιπροέδρου και γραμματεία, καθώς και αναθεώρηση της σύνθεσης της επιστημονικής επιτροπής του Κέντρου. Δεδομένου ότι η επιστημονική επιτροπή είναι, εξ ορισμού, μη πολιτικός φορέας, προτείνουμε να αποτελείται από 18 μόνο ειδικούς οι οποίοι θα επιλέγονται από το διοικητικό συμβούλιο του Κέντρου με κριτήριο τα προσόντα τους.
<P>
Τρίτον, τίθεται το ζήτημα της συμμετοχής του Ευρωπαϊκού Κοινοβουλίου στο διοικητικό συμβούλιο. Δεδομένου ότι το Κοινοβούλιο είναι επί του παρόντος το όργανο που χορηγεί απαλλαγή στους οργανισμούς για τον προϋπολογισμό τους, πρέπει να αποφευχθεί ενδεχόμενη σύγκρουση συμφερόντων. Επισημαίνω ότι από τους 15 κοινοτικούς οργανισμούς που υπάρχουν, μόνο στα διοικητικά συμβούλια τριών –του Οργανισμού Περιβάλλοντος, του Οργανισμού για την αξιολόγηση φαρμακευτικών προϊόντων και του Κέντρου Παρακολούθησης του Ρατσισμού και της Ξενοφοβίας συμμετέχουν εκπρόσωποι του Ευρωπαϊκού Κοινοβουλίου.
<SPEAKER ID="474" LANGUAGE="DE" NAME="Ceyhun (PSE )," AFFILIATION="εισηγητής">
<SPEAKER ID="475" LANGUAGE="" NAME="Μαλλιώρη (PSE )," AFFILIATION="Εισηγήτρια της γνωμοδότησης της Επιτροπής Περιβάλλοντος, Δημόσιας Υγείας και Πολιτικής των Καταναλωτών">
<SPEAKER ID="476" LANGUAGE="NL" NAME="Oostlander (PPE-DE )." AFFILIATION="">
<P>
    Κύριε Πρόεδρε, η έκθεση του κ. Ceyhun αναφέρεται σε ένα πολύ σημαντικό θέμα, την πολιτική για τα ναρκωτικά, και ιδιαίτερα την υπηρεσία, το κέντρο παρακολούθησης στη Λισαβόνα. Η Ομάδα μου θεωρεί ότι πρόκειται για ένα πολύ χρήσιμο μέσο, που την έχει βοηθήσει να βασίσει την πολιτική της σε γεγονότα. Λόγω της πολιτικοποίησης όλων των συζητήσεων σχετικά με τα ναρκωτικά, και η πολιτικοποίηση που προέρχεται από τις Κάτω Χώρες είναι πολύ πειστική, πραγματικά δεν μπορούμε να τα καταφέρουμε πλέον χωρίς ένα κέντρο όπως αυτό.
<P>
Τέλος, θα ήθελα να συγχαρώ τον Επίτροπο Vitorino, ο οποίος είναι υπεύθυνος για αυτό το θέμα, για τις προσπάθειες που κατέβαλε, τις οποίες βίωσα τα τελευταία χρόνια.
<SPEAKER ID="477" LANGUAGE="" NAME="Πρόεδρος." AFFILIATION="(Η συνεδρίαση λήγει στις 00.12.)">
<P>
Η ψηφοφορία θα γίνει αύριο στις 12.00.(1)
<P>
Δυστυχώς ο κ. Ceyhun είχε δίκιο όταν έλεγε ότι η σειρά του θα έλθει μετά τα μεσάνυχτα. Ανέκαθεν φιλοδοξούσα να τελειώνουμε στις νυχτερινές συνεδριάσεις ακριβώς στις 12 τα μεσάνυχτα. Σήμερα αυτό δεν το πετύχαμε απόλυτα. Ξεπεράσαμε τον χρόνο κατά δέκα λεπτά, ευχαριστώ όμως τον κ. Επίτροπο που συνέβαλε σημαντικά ώστε η καθυστέρηση να μην είναι μεγαλύτερη. Ζητώ την κατανόηση των διερμηνέων και των ανθρώπων που εργάζονται στο παρασκήνιο για τη δεκάλεπτη καθυστέρηση. Εμείς προσπαθήσαμε!
<SPEAKER ID="478" LANGUAGE="" NAME="" AFFILIATION="Ημερήσια διάταξη της επόμενης συνεδρίασης:"/>

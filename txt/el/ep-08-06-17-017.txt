<CHAPTER ID="017">
Αυτόνομες κοινοτικές δασμολογικές ποσοστώσεις κατά την εισαγωγή ορισμένων προϊόντων της αλιείας στις Καναρίους Νήσους (συζήτηση) 
<SPEAKER ID="481" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Galeote, εξ ονόματος της Επιτροπής Περιφερειακής Ανάπτυξης, σχετικά με την πρόταση κανονισμού του Συμβουλίου που αφορά το άνοιγμα και τον τρόπο διαχείρισης αυτόνομων κοινοτικών δασμολογικών ποσοστώσεων όσον αφορά τις εισαγωγές ορισμένων προϊόντων αλιείας στις Καναρίους Νήσους - C6-0153/2008 -.
<SPEAKER ID="482" NAME="Joe Borg">
Μέλος της Επιτροπής. - (EN) Κύριε Πρόεδρε, επιτρέψτε μου καταρχάς να ευχαριστήσω τον εισηγητή, τον κ. Gerardo Galeote, για την έκθεσή του, την οποία στηρίζω πλήρως, και για τις προσπάθειές του να χειριστεί το συγκεκριμένο θέμα με τη μεγαλύτερη δυνατή επιμέλεια. Με χαρά μου σημειώνω επίσης την αμέριστη υποστήριξη της Επιτροπής Περιφερειακής Ανάπτυξης στην πρόταση αυτή.
<P>
Οι Κανάριες Νήσοι είναι μία από τις εξόχως απόκεντρες περιφέρειες της Ευρωπαϊκής Ένωσης· βασικό τους χαρακτηριστικό είναι η γεωγραφική και οικονομική τους απομόνωση. " Ευρωπαϊκή Ένωση έχει αναγνωρίσει από καιρό την ανάγκη μείωσης, εξάλειψης ή προσωρινής αναστολής των τελωνειακών δασμών προκειμένου να ενθαρρύνει την παραγωγή στις περιοχές αυτές διευκολύνοντας τον εφοδιασμό τους με πρώτες ύλες. Μετά το 1991, η Ευρωπαϊκή Ένωση ανέστειλε, εν μέρει ή εν όλω, τους δασμούς του κοινού δασμολογίου κατά την εισαγωγή στις Κανάριες Νήσους ορισμένων προϊόντων. Όσον αφορά τα προϊόντα αλιείας, τα μέτρα αυτά ίσχυαν μόνο για πρώτες ύλες που χρησιμοποιούνταν σε προϊόντα τα οποία προορίζονταν αποκλειστικά για κατανάλωση στην τοπική αγορά.
<P>
Οι μειωμένες δασμολογικές ποσοστώσεις κατά την εισαγωγή που προτείνει τώρα η Επιτροπή αποτελούν συνέχεια παρόμοιων μέτρων τα οποία προέβλεπε ο κανονισμός (ΕΚ) αριθ. 704/2002 του Συμβουλίου της 25ης Μαρτίου 2002, και τα οποία κάλυπταν την περίοδο από 1η Ιανουαρίου 2002 έως 31 Δεκεμβρίου 2006. Οι δασμολογικές ποσοστώσεις πρέπει να ιδωθούν, στο πλαίσιο της στήριξης της οικονομίας των Κανάριων Νήσων, ως συμπληρωματικές άλλων μέτρων τα οποία έχουν ληφθεί δυνάμει του άρθρου 299, παράγραφος 2, της Συνθήκης ΕΚ, και συγκεκριμένα του συστήματος αντιστάθμισης του πρόσθετου κόστους που προκύπτει από την εμπορία ορισμένων αλιευτικών προϊόντων από τις εξόχως απόκεντρες περιφέρειες - το οποίο εφαρμόζεται βάσει του κανονισμού (ΕΚ) αριθ. 791/2007 του Συμβουλίου της 21ης Μαΐου 2007. Προκειμένου να ευθυγραμμίσει τα προτεινόμενα μέτρα με το εν λόγω σύστημα, η Επιτροπή προτείνει την εφαρμογή των δασμολογικών ποσοστώσεων για διάστημα επτά ετών ώστε να καλύπτουν την περίοδο 2007-2013. Προσθέτει δηλαδή δύο επιπλέον χρόνια σε σχέση με τα προβλεπόμενα στον προηγούμενο κανονισμό· το μέτρο θα τεθεί σε ισχύ αναδρομικά από την 1η Ιανουαρίου 2007 προκειμένου να εξασφαλιστεί συνέχεια.
<P>
Όσον αφορά την έκθεση, θα ήθελα να πω δυο λόγια για τις προτεινόμενες τροπολογίες. " Επιτροπή σημειώνει ότι τρεις τροπολογίες αφορούν την καταπολέμηση της παράνομης, λαθραίας και άναρχης (ΠΛΑ) αλιείας. Ως προς αυτό, θα ήθελα να τονίσω ότι η Επιτροπή πρότεινε πρόσφατα ένα ολοκληρωμένο σύστημα το οποίο θα αποτρέπει την είσοδο στην κοινοτική αγορά προϊόντων που προέρχονται από ΠΛΑ αλιευτικές δραστηριότητες, πρόταση η οποία έτυχε ευρείας στήριξης από το Κοινοβούλιο.
<P>
" Επιτροπή εκτιμά ότι τα μέτρα για την καταπολέμηση της ΠΛΑ αλιείας δεν πρέπει να συμπεριληφθούν στον προτεινόμενο κανονισμό για τις δασμολογικές ποσοστώσεις. Ως εκ τούτου, δεν κάνει αποδεκτές τις τροπολογίες. Αντί να ακολουθεί αποσπασματική προσέγγιση, η Επιτροπή είναι της άποψης ότι το ζήτημα των προϊόντων παράνομης αλιείας πρέπει να αντιμετωπιστεί με οριζόντια μέσα, που θα εφαρμόζονται σε όλα τα προϊόντα τα οποία εισάγονται στην κοινοτική αγορά, συμπεριλαμβανομένων των Καναρίων Νήσων.
<P>
Θα ήθελα να ευχαριστήσω και πάλι τον κ. Galeote για την έκθεση και την Επιτροπή Περιφερειακής Ανάπτυξης για την προσοχή με την οποία εξέτασε το ιδιαίτερα σημαντικό αυτό ζήτημα.
<SPEAKER ID="483" NAME="Gerardo Galeote">
εισηγητής. - (ES) Κύριε Πρόεδρε, η ιδιαίτερη γεωγραφική κατάσταση των Κανάριων Νήσων ως προς τις πηγές εφοδιασμού ορισμένων σημαντικών για την εγχώρια κατανάλωση αλιευτικών προϊόντων συνεπάγεται πρόσθετο κόστος για τον συγκεκριμένο τομέα στην εν λόγω περιφέρεια και, όπως μόλις είπε ο Επίτροπος, μετά το 1991 η Ευρωπαϊκή Ένωση προσπάθησε να εξουδετερώσει αυτό το φυσικό μειονέκτημα αναστέλλοντας προσωρινά, μεταξύ άλλων μέτρων, τους τελωνιακούς δασμούς κατά την εισαγωγή των εν λόγω προϊόντων από τρίτες χώρες.
<P>
" παρούσα πρόταση κανονισμού αποσκοπεί στη συνέχιση των ισχυόντων επί του παρόντος μέτρων που προέβλεπε ο κανονισμός του 2002 και κατά την περίοδο 2007-2013. Ο κανονισμός αυτός θέσπιζε μια σειρά αυτόνομων δασμολογικών ποσοστώσεων κατά την εισαγωγή ορισμένων προϊόντων αλιείας στις Κανάριες Νήσους για την περίοδο 2002-2006.
<P>
Θα ήθελα να τονίσω ότι η αναστολή των τελωνειακών δασμών αφορά μόνο προϊόντα που προορίζονται για την εγχώρια αγορά, και να προσθέσω ότι η πρόταση αυτή εγκρίθηκε σχεδόν ομόφωνα από το Συμβούλιο και με συντριπτική πλειοψηφία από την Επιτροπή Περιφερειακής Ανάπτυξης.
<P>
" Ομάδα των Πρασίνων/Ευρωπαϊκή Ελεύθερη Συμμαχία υπέβαλε τέσσερις τροπολογίες τις οποίες, κύριε Πρόεδρε, αδυνατούμε να στηρίξουμε, διότι εισάγουν έννοιες παράνομης αλιείας στο περιεχόμενο του υπό συζήτηση κανονισμού, του οποίου η πρακτική εφαρμογή απέδειξε ότι λειτούργησαν σωστά τα φίλτρα ελέγχου τα οποία θέσπισαν οι τελωνειακές αρχές στο Las Palmas.
<P>
Τα ανωτέρω υποστηρίζει η έκθεση που απέστειλε στην Ευρωπαϊκή Επιτροπή η ισπανική κυβέρνηση, η οποία έχει διαφορετικές πολιτικές πεποιθήσεις από αυτές που εγώ εκπροσωπώ. " Ευρωπαϊκή Επιτροπή ενέκρινε την εν λόγω έκθεση, την επικύρωσε και την ενσωμάτωσε ως επί το πλείστον στην πρότασή της.
<P>
" παρούσα πρόταση της Ευρωπαϊκής Επιτροπής επικυρώνει συγκεκριμένα τα ισχύοντα μέτρα προστασίας και ελέγχου για την αποτροπή εκτροπών του εμπορίου. Με δυο λόγια, τα κατάλληλα μέτρα καταπολέμησης της απάτης εφαρμόζονται ήδη, και μαζί με τα προαναφερθέντα τελωνειακά φίλτρα συνθέτουν την αναγκαία δέσμη μέσων, υπό τον έλεγχο των κοινοτικών θεσμικών οργάνων, για τη σωστή λειτουργία και παρακολούθηση των κοινοτικών ποσοστώσεων, οι οποίες, όπως αποδείχθηκε, δεν έχουν καμία σχέση με την παράνομη, λαθραία και άναρχη αλιεία.
<P>
Ολοκληρώνοντας, κύριε Πρόεδρε, θέλω να πω ότι οι εισαγωγές αλιευτικών προϊόντων που περιλαμβάνονται στις ποσοστώσεις για τις Κανάριες Νήσους είναι νόμιμες, φανερές και σωστά οργανωμένες· σας ζητώ, συνεπώς, να στηρίξετε την πρόταση της Ευρωπαϊκής Επιτροπής και να απορρίψετε τις υποβληθείσες τροπολογίες.
<SPEAKER ID="484" NAME="Fernando Fernández Martín" LANGUAGE="ES">
Κύριε Πρόεδρε, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα υπερψηφίσει την έκθεση του κ. Galeote σχετικά με τις εισαγωγές ορισμένων προϊόντων αλιείας στις Κανάριες Νήσους. Όπως είπε και ο Επίτροπος, πρόκειται ουσιαστικά για τη συνέχιση ενός μέσου το οποίο εφαρμόζεται εδώ και πολλά χρόνια ήδη -από το 1991- και το οποίο έληξε το 2006· καλύπτεται έτσι το κανονιστικό κενό που είχε δημιουργηθεί μέχρι σήμερα.
<P>
Ο εν λόγω κανονισμός είναι αιτιολογημένος από νομικής και δημοσιονομικής άποψης. Αιτιολογημένος είναι και από πολιτικής και οικονομικής άποψης, καθώς μεριμνά για τη διατήρηση μιας δραστηριότητας ουσιώδους σημασίας για τις Κανάριες Νήσους.
<P>
Μετά τη διακοπή των αλιευτικών μας δραστηριοτήτων στα γνωστά παλαιότερα ως "αλιευτικά πεδία των Καναρίων Νήσων και της Δυτικής Σαχάρας", υποχρεωθήκαμε να εισάγουμε προϊόντα για εγχώρια κατανάλωση, όπως στην προκειμένη περίπτωση.
<P>
Από τότε διακόπηκαν οι δραστηριότητες μιας σημαντικής βιομηχανίας επεξεργασίας αλιευτικών προϊόντων στις Κανάριες Νήσους. Για ορισμένα νησιά η εν λόγω δραστηριότητα ήταν σημαντική, καθώς τα βοηθούσε να μην εξαρτώνται αποκλειστικά από τον τουρισμό.
<P>
Με δημαγωγικά επιχειρήματα και ψευδείς κατηγορίες, η Ομάδα των Πρασίνων/Ευρωπαϊκή Ελεύθερη Συμμαχία υποβάλλει τροπολογίες εις βάρος αυτού του κανονισμού.
<P>
Στο περιφερειακό κοινοβούλιο των Καναρίων Νήσων δεν υπάρχουν Πράσινοι βουλευτές· στα 88 συμβούλια των Καναρίων Νήσων δεν υπάρχουν Πράσινα μέλη· στο 29μελές δημοτικό συμβούλιο του Las Palmas δεν υπάρχουν Πράσινα μέλη· υπάρχουν ελάχιστοι Πράσινοι σε ένα-δυο συμβούλια των Καναρίων Νήσων, αλλά και εκεί έχουν συμμαχήσει ξεκάθαρα με το Λαϊκό Κόμμα.
<P>
Πιστεύω ότι θα ήταν καλό να είχαν οι Πράσινοι εντονότερη πολιτική παρουσία στα θεσμικά όργανα των Καναρίων Νήσων, αλλά με πρωτοβουλίες σαν και αυτήν, γεμάτες δημαγωγικές και ψευδείς κατηγορίες, πιστέψτε με, και απευθύνομαι στους βουλευτές που υπέβαλαν τις τροπολογίες, ακολουθείτε λάθος κατεύθυνση και θα έχετε όλο και λιγότερη πολιτική και κοινωνική στήριξη στις Καναρίους Νήσους.
<SPEAKER ID="485" NAME="Manuel Medina Ortega" LANGUAGE="ES">
Κύριε Πρόεδρε, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, στηρίζω την έκθεση του κ. Galeote, τις παρατηρήσεις του Επιτρόπου Borg, αλλά και τις πληροφορίες που μας έδωσε ο κ. Fernández Martín.
<P>
Είμαι της γνώμης ότι ο κανονισμός είναι απολύτως αναγκαίος, διότι οι Κανάριες Νήσοι είναι μια περιφέρεια με 2 εκατομμύρια κατοίκους, που προσελκύει πολλά εκατομμύρια τουρίστες, και όπως είπε ο κ. Fernández Martín, έχοντας χάσει τα αλιευτικά πεδία της Δυτικής Σαχάρας, οι Κανάριες Νήσοι εξαρτώνται από τις εισαγωγές ιχθύων για να επιβιώσουν και να εφοδιάσουν την τουριστική βιομηχανία.
<P>
Το να υποστηρίζει κανείς σήμερα ότι, στα τελωνεία των Καναρίων Νήσων, τα οποία υπόκεινται σε αυστηρούς ελέγχους από την Ισπανία και την Ευρωπαϊκή Ένωση, τα προϊόντα που εισέρχονται υπό ειδικό δασμολογικό σύστημα θα αποτελούν αντικείμενο εκτροπής συνιστά σοβαρή κατηγορία εις βάρος της λειτουργίας των θεσμών της Ισπανίας και επιπλέον δείχνει ότι αυτοί που υπέβαλαν τις τροπολογίες γνωρίζουν ελάχιστα για την πραγματική κατάσταση στις Κανάριες Νήσους. Θα έπρεπε να τις επισκεφθούν και να δουν πώς λειτουργούν οι λιμενικές αρχές προτού υποβάλουν βιαστικές τροπολογίες.
<P>
Νομίζω ότι ο κ. Borg είπε πως η διαδικασία, ή η παρακολούθηση των διαδικασιών εισόδου και εξόδου των αλιευτικών προϊόντων, θα γινόταν από την Επιτροπή, και αυτό συμβαίνει επί του παρόντος. Εάν διαπιστωθούν τυχόν ανωμαλίες, θα ληφθούν τα αναγκαία μέτρα. Δεν πρέπει, όμως, να δεχθούμε τέτοιου τύπου τροπολογίες, οι οποίες συνεπάγονται την άρση των παραχωρήσεων που κάνει η Ευρωπαϊκή Ένωση ούτως ώστε να συνεχίσουμε να επιβιώνουμε στην περιφέρειά μας, σε αυτήν τη μικρή και ταπεινή περιφέρεια, με έκταση μόλις 7 500 χλμ2 και 2 εκατομμύρια κατοίκους.
<P>
Εάν εγκριθούν οι τροπολογίες, αυτοί που τις υπέβαλαν θα έχουν επιτύχει να αυξήσουν τις τιμές για τους κατοίκους των Κανάριων Νήσων και να καταστήσουν ακόμη δυσκολότερο το δύσκολο έργο της διατήρησης της τουριστικής βιομηχανίας.
<P>
Θέλω να ελπίζω επομένως ότι, όπως συνέβη στους κόλπους της Επιτροπής Περιφερειακής Ανάπτυξης, η Ολομέλεια του Ευρωπαϊκού Κοινοβουλίου θα υποστηρίξει με συντριπτική πλειοψηφία την πρόταση του κ. Galeote.
<P>
Δράττομαι της ευκαιρίας να πω ότι στους κόλπους της Ευρωπαϊκής Ένωσης δεν αντιμετωπίζονται γενικώς με κατανόηση οι δυσκολίες που αντιμετωπίζουν οι εξόχως απόκεντρες περιφέρειες. Αυτήν τη στιγμή συζητείται επίσης το θέμα της εμπορίας δικαιωμάτων εκπομπών αερίου του θερμοκηπίου.
<P>
Τα μέτρα που ενδεχομένως εγκρίνει γενικώς μια κεντρική περιφέρεια της Ευρωπαϊκής Ένωσης μπορεί να έχουν καταστροφικές επιπτώσεις για τις εξόχως απόκεντρες περιφέρειες της Ένωσης. Πρόκειται για μικρής έκτασης περιοχές, με συνολικό πληθυσμό 4 εκατομμύρια κατοίκους, διάσπαρτους σε νησιά στον Ειρηνικό, τον Ατλαντικό και την Καραϊβική, οι οποίοι θα βρεθούν σε δύσκολη θέση εάν δεν ληφθούν ειδικά μέτρα για αυτούς.
<P>
Ζητώ, επομένως, από τους συναδέλφους μου που υπέβαλαν τις εν λόγω τροπολογίες, προτού ενεργήσουν άλλη φορά κατ' αυτόν τον τρόπο, να δουν την πραγματική κατάσταση και να κατανοήσουν τα προβλήματα που αντιμετωπίζουν αυτές οι εξόχως απόκεντρες περιφέρειες.
<SPEAKER ID="486" NAME="Bart Staes">
εξ ονόματος της Ομάδας Verts/ALE. - (NL) Κύριε Πρόεδρε, κυρίες και κύριοι, σημειώνω τη δήλωση του Επιτρόπου Borg ότι οι απάτες που αφορούν ψάρια τα οποία αποτελούν αντικείμενο παράνομης αλιείας θα αντιμετωπιστούν με οριζόντια μέτρα. Στους ισπανούς συναδέλφους που ισχυρίστηκαν στην Αίθουσα αυτή με ιδιαίτερα έντονο και ενίοτε επιθετικό τρόπο ότι λέω ψέματα, θέλω να πω ότι ουσιαστικά κρύβουν το κεφάλι τους στην άμμο. Οι πληροφορίες μου προέρχονται από αξιόπιστες πηγές. Προέρχονται από απαντήσεις σε κοινοβουλευτικές ερωτήσεις, από την απάντηση της Επιτροπής σε ερώτηση συναδέλφου βουλευτή.
<P>
Στους εν λόγω ισπανούς βουλευτές θέλω να πω ότι η Επιτροπή έχει αποστείλει στην Ισπανία αιτιολογημένη γνώμη, διότι έχει διαπιστώσει ότι γίνονται κάποιου είδους απάτες σε όλους τους λιμένες της χώρας, και, μεταξύ άλλων, και στο Las Palmas. " ίδια η Επιτροπή μου είπε ότι ο αριθμός των επιθεωρητών αυξήθηκε από δύο σε επτά, και ότι και πάλι θεωρείται ανεπαρκής. Από διάφορες πηγές γνωρίζω ότι επιθεωρήσεις πραγματοποιούνται μόνο τις εργάσιμες ημέρες από τις 8.00 έως τις 15.00. Θέλω να διερευνήσω το θέμα περαιτέρω, και θα αναλάβω και άλλες κοινοβουλευτικές πρωτοβουλίες προκειμένου να διαπιστώσω την πρόοδο που σημειώνεται στον τομέα της καταπολέμησης της απάτης σε ολόκληρη την Ευρώπη και ιδιαιτέρως στην Ισπανία.
<SPEAKER ID="487" NAME="Joe Borg">
Μέλος της Επιτροπής. - (EN) Κύριε Πρόεδρε, είναι σαφές από τη συζήτηση ότι έχουμε κοινό στόχο, τόσο όσον αφορά τη στήριξη της εξόχως απόκεντρης περιφέρειας των Καναρίων Νήσων μέσω του προτεινόμενου μέτρου, όσο και όσον αφορά την αποφασιστικότητά μας να καταπολεμήσουμε την ΠΛΑ αλιεία.
<P>
Επαναλαμβάνω αυτό που μόλις είπα, ότι είμαστε αποφασισμένοι να καταπολεμήσουμε την ΠΛΑ αλιεία και ότι έχουμε προτείνει έναν ολοκληρωμένο κανονισμό ο οποίος ελπίζουμε να εγκριθεί σε δύο εβδομάδες κατά τη συνεδρίαση του Συμβουλίου της 24ης Ιουνίου. Ως εκ τούτου, φρονούμε ότι η συναφής με την ΠΛΑ αλιεία προσέγγιση πρέπει να παραμείνει οριζόντια και ότι, κατά συνέπεια, η υποβολή τροπολογιών σε αυτόν τον κανονισμό δεν συμβάλλει στην επίτευξη προόδου προς αυτήν την κατεύθυνση.
<P>
Όσον αφορά τις παρατηρήσεις του κ. Staes, θα ήθελα να πω ότι η σχετική διαδικασία επί παραβάσει -συγκεκριμένα πρόκειται για τη διαδικασία επί παραβάσει 2002/2184- είναι υπό εξέλιξη. Από τις πληροφορίες που λάβαμε μέσω των διαφόρων πραγματοποιηθεισών επιθεωρήσεων προκύπτει ότι έγιναν βελτιώσεις. Βεβαίως, η Επιτροπή θα αξιολογήσει εκ νέου την κατάσταση και, πιο συγκεκριμένα, θα αποφασίσει εάν απαιτείται η διενέργεια τελικής επιθεώρησης προκειμένου να ολοκληρωθεί η διαδικασία. Με αυτό θέλω να πω ότι είτε η διαδικασία θα λήξει εάν διαπιστωθεί ότι η Ισπανία έχει συμμορφωθεί είτε θα οδηγηθούμε ενώπιον του Δικαστηρίου προκειμένου να εκδοθεί απόφαση για το συγκεκριμένο θέμα.
<SPEAKER ID="488" NAME="Gerardo Galeote" LANGUAGE="ES">
Κύριε Πρόεδρε, θα είμαι πολύ σύντομος λόγω του προχωρημένου της ώρας, αλλά κυρίως διότι, πρώτον, η Ευρωπαϊκή Επιτροπή, η οποία υποθέτω ότι δεν είναι ύποπτη, υποστηρίζει αποφασιστικά τους ελέγχους που εφαρμόζουν οι περιφερειακές και εθνικές αρχές και, ουσιαστικά, σήμερα στην Αίθουσα αυτή συζητούμε την πρότασή της· δεύτερον, διότι και τα 27 κράτη μέλη της ΕΕ έχουν υποστηρίξει την πρόταση· και, τρίτον, διότι η Επιτροπή Περιφερειακής Ανάπτυξης ενέκρινε την πρόταση σχεδόν ομόφωνα.
<P>
" στάση του κ. Staes μου θυμίζει τη μητέρα που πήγε να καμαρώσει τον γιο της στη στρατιωτική παρέλαση και είπε σε κάποιον δίπλα της: "Κοιτάξτε πόσο καλός είναι ο γιος μου, είναι ο μόνος που περπατά σωστά, όλοι οι άλλοι έχουν λάθος βήμα".
<P>
Θέλω να ζητήσω από όσους υπέβαλαν τις τροπολογίες να το ξανασκεφτούν. Στην προκειμένη περίπτωση, μήπως είναι αυτοί που σφάλλουν και όχι όλοι οι υπόλοιποι;
<SPEAKER ID="489" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, 18 Ιουνίου 2008.

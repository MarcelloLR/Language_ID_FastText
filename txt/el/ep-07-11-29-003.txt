<CHAPTER ID="003">
Παρουσίαση της ετήσιας έκθεσης του Ελεγκτικού Συνεδρίου - 2006 (συζήτηση)
<SPEAKER ID="007" NAME="Πρόεδρος">
" ημερήσια διάταξη προβλέπει την παρουσίαση της ετήσιας έκθεσης του Ελεγκτικού Συνεδρίου για το 2006.
<SPEAKER ID="008" NAME="Hubert Weber">
Πρόεδρος του Ελεγκτικού Συνεδρίου. - (DE) Κύριε Πρόεδρε, Αντιπρόεδρε Kallas, κυρίες και κύριοι, χαίρομαι που μου δίνεται η δυνατότητα να συμμετέχω σήμερα στη συζήτησή σας σχετικά με τις ετήσιες εκθέσεις του Ελεγκτικού Συνεδρίου για το οικονομικό έτος 2006. Στις 12 Νοεμβρίου παρουσίασα τις ετήσιες εκθέσεις στην Επιτροπή Ελέγχου των Προϋπολογισμών του Ευρωπαϊκού Κοινοβουλίου και την επόμενη ημέρα τις παρουσίασα στο Συμβούλιο Οικονομικών και Δημοσιονομικών Υποθέσεων.
<P>
Επιτρέψτε μου να ξεκινήσω με μια σύντομη επισκόπηση των βασικών μηνυμάτων που περιέχονται στις ετήσιες εκθέσεις για το 2006. Το πρώτο μου θέμα αφορά την αξιοπιστία των τελικών ετήσιων λογαριασμών για το 2006. Οι ενοποιημένες δημοσιονομικές καταστάσεις για το οικονομικό έτος 2006 παρέχουν μια πραγματική εικόνα του ενεργητικού και του παθητικού, της οικονομικής κατάστασης των Κοινοτήτων καθώς και των αποτελεσμάτων των πράξεών τους κατά το έτος αυτό, με εξαίρεση μια υπερεκτίμηση στην κατάσταση του ενεργητικού και του παθητικού, των πληρωτέων λογαριασμών και του ποσού της προχρηματοδότησης. " Επιτροπή έχει σημειώσει περαιτέρω πρόοδο στην εφαρμογή της λογιστικής σε δεδουλευμένη βάση, παρόλο που παρατηρούνται ακόμη κάποιες αδυναμίες.
<P>
Το Συνέδριο σημείωσε ότι η Επιτροπή έχει καταβάλλει σημαντικές προσπάθειες για την εξάλειψη των ατελειών στο σύστημα διαχείρισης κινδύνων για τα οικονομικά θέματα της ΕΕ. Ορισμένες αλλαγές ήδη αποδίδουν ορατά οφέλη σε τομείς όπως ο γεωργικός προϋπολογισμός.
<P>
Θα προχωρήσω τώρα στα θέματα νομιμότητας και κανονικότητας. Το Συνέδριο γνωμοδότησε, για άλλη μια φορά, άνευ όρων ευνοϊκά σχετικά με τις πράξεις που υπόκεινται στα έσοδα και τις αναλήψεις υποχρεώσεων καθώς και τις πληρωμές για διοικητικές δαπάνες και τις δαπάνες στο πλαίσιο της προενταξιακής στρατηγικής, με εξαίρεση τις δαπάνες στο πλαίσιο του προγράμματος Sapard. Επιπλέον, παρατηρήθηκε ένα ελάχιστο ποσοστό σφάλματος για τις πληρωμές τις οποίες διαχειρίζονται και ελέγχουν άμεσα αντιπροσωπείες της Επιτροπής και αφορούν εξωτερικές δράσεις. Το Συνέδριο, ωστόσο, για άλλη μια φορά, γνωμοδότησε δυσμενώς σχετικά με τη νομιμότητα και την κανονικότητα του κύριου όγκου των πράξεων δαπανών της ΕΕ. Αυτό ισχύει κυρίως για τις δαπάνες στο πλαίσιο της κοινής γεωργικής πολιτικής, οι οποίες δεν υπόκεινται στο ολοκληρωμένο σύστημα διαχείρισης και ελέγχου, ΟΣΔΕ για συντομία, για τις δαπάνες στο πλαίσιο των διαρθρωτικών μέτρων και των εσωτερικών πολιτικών καθώς και για σημαντικό ποσοστό των δαπανών στο πλαίσιο εξωτερικών δράσεων. Σε αυτούς τους τομείς, οι πληρωμές προς τους τελικούς δικαιούχους εξακολουθούν να επηρεάζονται από ποσοστά ουσιωδών σφαλμάτων, αν και διαφόρων επιπέδων.
<P>
Οι παρατηρήσεις του Συνεδρίου, όσον αφορά τους τομείς του προϋπολογισμού που υπόκεινται σε κοινή διαχείριση, έχουν ως εξής: στον τομέα της γεωργίας, για τον οποίο διατέθηκε προϋπολογισμός ύψους 49,8 δισ. ευρώ το 2006, το Συνέδριο επεσήμανε σημαντική πτώση στο εκτιμώμενο συνολικό ποσοστό σφάλματος, μολονότι το ποσοστό παραμένει ακόμη λίγο πάνω από το όριο σημαντικότητας. Εάν εφαρμοστεί σωστά, το ΟΣΔΕ, το οποίο καλύπτει το 70% περίπου των γεωργικών δαπανών, μπορεί να μειώσει αποτελεσματικά τις παράνομες και παράτυπες πληρωμές δαπανών. Οι δημοσιονομικές διορθώσεις στις γεωργικές πληρωμές, όπως αυτές που προέρχονται από τις ετήσιες αποφάσεις εκκαθάρισης της Επιτροπής στο πλαίσιο της διαδικασίας ισοσκελισμού, αφορούν μεγάλα ποσά, τα οποία πρέπει να καταβληθούν από τα κράτη μέλη στον κοινοτικό προϋπολογισμό ως διορθώσεις ή οικονομικές κυρώσεις εξαιτίας της παράλειψής τους να θεσπίσουν ικανοποιητικά συστήματα ελέγχου. Αυτές οι ανακτήσεις του κοινοτικού προϋπολογισμού εξακολουθούν να χρηματοδοτούνται από τους ημεδαπούς φορολογούμενους και όχι από τους δικαιούχους που απέσπασαν κοινοτικούς πόρους με παράτυπο τρόπο.
<P>
Εκτός από την επισήμανση των προβληματικών τομέων με την παράθεση χαρακτηριστικών περιπτώσεων, το Συνέδριο θεωρεί επίσης ότι έχει καθήκον να τονίσει τις εξελίξεις που ίσως είναι σημαντικό να γνωρίζουν τα όργανα λήψης αποφάσεων. Για παράδειγμα, το Συνέδριο επεσήμανε ότι, παρόλο που το καθεστώς ενιαίας ενίσχυσης διευκολύνει τη διαδικασία υποβολής αίτησης και τη διαδικασία πληρωμής, έχει επίσης παρενέργειες, καθώς χορηγούνται δικαιώματα σε ιδιοκτήτες εκμεταλλεύσεων που δεν έχουν ασχοληθεί ποτέ με γεωργικές δραστηριότητες. Παρόλο που αυτό ενδεχομένως είναι νομικά αποδεκτό, έχει μεταφέρει αισθητά την εστίαση της κοινοτικής ενίσχυσης από τους κατόχους καλλιεργήσιμων εκτάσεων στους ιδιοκτήτες γεωργικών εκτάσεων. Οι νέοι δικαιούχοι των γεωργικών επιδοτήσεων περιλαμβάνουν σιδηροδρομικές εταιρείες, στάβλους ιππασίας, ιπποφορβεία, λέσχες γκολφ και αναψυχής καθώς και τοπικές αρχές. Επιπλέον, οι νομοθετικές διατάξεις που διέπουν το καθεστώς ενιαίας ενίσχυσης παρείχαν στα κράτη μέλη ένα ευρύ πεδίο εφαρμογής της χορήγησης δικαιωμάτων, κάτι που είχε ως αποτέλεσμα την άνιση μεταχείριση των δικαιούχων.
<P>
Όσον αφορά τα διαρθρωτικά μέτρα, για τα οποία διατέθηκε το συνολικό ποσό των 32,4 δισεκατομμυρίων ευρώ, η κατάσταση που επικρατούσε τα προηγούμενα χρόνια δεν έχει μεταβληθεί. Το Συνέδριο παρατήρησε ένα ποσοστό ουσιαστικών σφαλμάτων που υπολογίζεται τουλάχιστον στο 12% του συνολικού ποσού των επιστροφών στους δικαιούχους. Τα πιο κοινά σφάλματα περιλάμβαναν τις αιτήσεις για την επιστροφή μη επιλέξιμων δαπανών και τη μη διεξαγωγή διαδικασίας υποβολής προσφορών. Συν τοις άλλοις, συχνά έλειπαν έγγραφα που να δικαιολογούν τα γενικά έξοδα και τις δαπάνες προσωπικού.
<P>
Κατά την άποψη του Συνεδρίου, η Επιτροπή θα πρέπει να δώσει το καλό παράδειγμα στον χειρισμό των δαπανών που διαχειρίζεται άμεσα, δηλαδή των δαπανών στο πλαίσιο των εσωτερικών πολιτικών και των εξωτερικών δράσεων της Ένωσης. Αν και είναι ορατές κάποιες βελτιώσεις, για άλλη μια φορά παρουσιάστηκε ποσοστό ουσιαστικού σφάλματος στις εσωτερικές πολιτικές, τις οποίες διαχειρίζεται η Επιτροπή και για τις οποίες δαπανήθηκαν εννέα δισεκατομμύρια ευρώ το 2006. Ο κύριος λόγος για αυτό ήταν η καταβολή επιστροφών σε δικαιούχους που είχαν υποβάλει δηλώσεις με υπερεκτιμημένες τις δαπάνες του σχεδίου. Στις αιτίες για τα σφάλματα στις υποκείμενες πράξεις περιλαμβάνεται η αμέλεια, η ελλιπής γνώση των κανόνων που πολλές φορές είναι πολύπλοκοι και οι σκόπιμες απόπειρες των αιτούντων να καταχραστούν τον προϋπολογισμό της ΕΕ. Επιπλέον, όσον αφορά τις γεωργικές δαπάνες που δεν καλύπτονται από το ΟΣΔΕ καθώς και τις δαπάνες για τα διαρθρωτικά μέτρα και τις εσωτερικές πολιτικές, οι έλεγχοι στα αιτήματα πληρωμών, οι οποίοι βασίζονται κυρίως στις πληροφορίες που παρέχουν οι δικαιούχοι, σε πολλές περιπτώσεις είναι ανεπαρκείς σε ό,τι αφορά τη συχνότητα και την κάλυψη ενώ συχνά υστερούν και σε ποιότητα.
<P>
Τα τελευταία χρόνια η Επιτροπή έχει αναλάβει δράση προκειμένου να ενισχυθεί το σύστημα ανάκτησης και να βελτιωθεί η προστασία των οικονομικών συμφερόντων της Ένωσης. Ωστόσο, εξαιτίας της πολυπλοκότητας των διαδικασιών της, η Επιτροπή δεν λαμβάνει ακόμα αξιόπιστη ενημέρωση σχετικά με τα διάφορα ποσά και τους δικαιούχους των αχρεωστήτως καταβληθέντων κονδυλίων αλλά και σχετικά με τις οικονομικές τους επιπτώσεις στον προϋπολογισμό της ΕΕ. Στην πραγματικότητα, μόνο έξι κράτη μέλη ανταποκρίθηκαν στο αίτημα της Επιτροπής τον περασμένο Νοέμβρη για υποβολή έκθεσης σχετικά με την ανάκτηση των παράτυπων πληρωμών. Στο πρότυπο ενιαίου ελέγχου του, το Συνέδριο συνέστησε τη θέσπιση ενός αποτελεσματικού πλαισίου για όλα τα συστήματα εσωτερικού ελέγχου που αφορούν κοινοτικά κονδύλια. Όλα τα συστήματα τέτοιου τύπου θα πρέπει να βασίζονται σε κοινές αρχές και κοινά πρότυπα, θα πρέπει να λαμβάνουν υπόψη τους εγγενείς κινδύνους καθώς και να επιτυγχάνουν τη σωστή εξισορρόπηση μεταξύ του κόστους των ελέγχων και του οφέλους που αποφέρουν.
<P>
Μία από τις κύριες καινοτομίες τον τελευταίο καιρό είναι η υποχρέωση που επιβλήθηκε στα κράτη μέλη να υποβάλλουν ετήσιες επισκοπήσεις των ευρημάτων τους ύστερα από τον λογιστικό και απλό έλεγχο. Υπάρχουν επίσης και οι εθελοντικές πρωτοβουλίες που δρομολογήθηκαν από ορισμένα εθνικά όργανα ελέγχου προκειμένου να εκδίδουν εθνικές δηλώσεις και να καταρτίζουν εκθέσεις ελέγχου σχετικά με τη διαχείριση των κεφαλαίων της ΕΕ στις αντίστοιχες χώρες τους. Το Συνέδριο είναι της άποψης ότι οι εθνικές δηλώσεις και οι προσπάθειες εθνικού ελέγχου θα μπορούσαν να συμβάλλουν στην ευαισθητοποίηση των κρατών μελών σχετικά με τη σημασία του εσωτερικού ελέγχου των κονδυλίων της ΕΕ. Στη γνωμοδότησή του αριθ. 6/2007, το Συνέδριο δήλωσε ότι τέτοιες εθνικές διαδικασίες αποτελούν έναν τρόπο εστίασης στην εθνική υποχρέωση λογοδοσίας για τη χρήση των κοινοτικών κεφαλαίων και ανάδειξής της. Επιπλέον, μπορούν να χρησιμεύσουν στον εντοπισμό επανορθώσιμων ατελειών και παραδειγμάτων ορθής πρακτικής καθώς επίσης και στην ενίσχυση της διαφάνειας και της λογοδοσίας στο πλαίσιο της οικονομικής διαχείρισης.
<P>
Το Συνέδριο εξακολουθεί επίσης να διαδραματίζει ενεργό ρόλο στην ενίσχυση της συνεργασίας με τα Ανώτατα Όργανα Ελέγχου των κρατών μελών και να ηγείται της ομάδας εργασίας που ασχολείται με τα κοινά ελεγκτικά πρότυπα και τα συγκρίσιμα ελεγκτικά κριτήρια που έχουν σχεδιαστεί με στόχο το κοινοτικό πλαίσιο.
<P>
Αυτό με οδηγεί στα συμπεράσματα. Παρά τις σημαντικές προσπάθειες της Επιτροπής να εξαλείψει τις αδυναμίες στο σύστημα διαχείρισης κινδύνου για τα κοινοτικά κεφάλαια, το Συνέδριο για άλλη μια φορά γνωμοδότησε δυσμενώς σχετικά με τη νομιμότητα και κανονικότητα των πράξεων στους περισσότερους τομείς του προϋπολογισμού. Οι μεγαλύτερες βελτιώσεις παρατηρήθηκαν σε σχέση με την κοινή γεωργική πολιτική. Το υψηλό ποσοστό σφαλμάτων στις υποκείμενες πράξεις οφείλεται εν μέρει στο γεγονός ότι οι περίπλοκες νομικές απαιτήσεις και διατάξεις και τα ασαφή κριτήρια επιλεξιμότητας ορισμένες φορές οδηγούν τους δικαιούχους σε διόγκωση των δαπανών τους όταν ζητούν επιστροφή, αλλά οφείλεται εν μέρει και στις επίμονες ατέλειες στο πλαίσιο του εσωτερικού ελέγχου.
<P>
" βασική προϋπόθεση για αποτελεσματική διαχείριση των κονδυλίων του προϋπολογισμού είναι η ύπαρξη αξιόπιστων συστημάτων εσωτερικού ελέγχου σε κάθε διοικητικό επίπεδο σε όλα τα κράτη μέλη και τις δικαιούχες χώρες. Κατά τη γνώμη μου, οι λαοί της Ευρώπης έχουν δικαίωμα στην ορθή διαχείριση και τον έλεγχο των κοινοτικών κονδυλίων σε όλη την Ένωση.
<SPEAKER ID="010" NAME="Siim Kallas">
Αντιπρόεδρος της Επιτροπής. - (EN) Κύριε Πρόεδρε, η Επιτροπή χαιρετίζει την έκθεση του Συνεδρίου και τις παρατηρήσεις του Προέδρου Weber.
<P>
Γενικά, η ετήσια έκθεση του Ελεγκτικού Συνεδρίου για το 2006 παρέχει μια πιο θετική αξιολόγηση από την αντίστοιχη έκδοση του 2005. Χάρη στο σύστημα του φωτεινού σηματοδότη του Συνεδρίου, είναι τώρα δυνατόν να μετρηθεί διεξοδικά η πρόοδος. " έκθεση του Συνεδρίου παρουσιάζει, από τον έναν τομέα δαπανών στον άλλον, σε ποια σημεία τα συστήματά μας θεωρούνται ικανοποιητικά και σε ποια σημεία τα σφάλματα που εντοπίστηκαν ήταν κάτω από το όριο σημαντικότητας του 2% που έθεσε το Συνέδριο.
<P>
Συγκρίνοντας το ποσοστό αυτό με τα προηγούμενα έτη, η Επιτροπή είναι ικανοποιημένη που συνολικά το Συνέδριο έχει πλέον δώσει το πράσινο φως για πάνω από το 40% του συνόλου πληρωμών, σε σύγκριση με το ένα τρίτο περίπου πέρυσι και μόνο το 6% δύο χρόνια πριν. Αυτό αποτελεί πραγματική πρόοδο προς τον κοινό μας στόχο να λάβουμε μια θετική δήλωση αξιοπιστίας (DAS).
<P>
Το Συνέδριο αναφέρει επίσης βελτιώσεις στις εσωτερικές πολιτικές, όπως τα ερευνητικά προγράμματα, και στις εξωτερικές δράσεις. Το Συνέδριο απεφάνθη ότι οι λογαριασμοί μας του 2006 είναι αληθείς και ορθοί ως προς όλες τις ουσιαστικές πλευρές, εκτός από ορισμένες μικρές υπερεκτιμήσεις, που αντιπροσωπεύουν το 0,13% των λειτουργικών δαπανών. Το Συνέδριο αναγνωρίζει ότι η Επιτροπή έχει καταβάλλει σημαντικές προσπάθειες για την αντιμετώπιση των ατελειών στο σύστημα διαχείρισης κινδύνων για τα κονδύλια της ΕΕ.
<P>
Γενικά, όμως, υπάρχει πάλι μια αρνητική δήλωση αξιοπιστίας όσον αφορά τη νομιμότητα και κανονικότητα των πράξεων. Παρόλο που κινούμαστε προς τη σωστή κατεύθυνση, θα ήθελα ωστόσο να εστιάσω στο κύριο εμπόδιο που βρίσκεται στο δρόμο μας για μια θετική δήλωση αξιοπιστίας. " μεγάλη πρόκληση που απομένει είναι να διασφαλιστεί η ορθή εφαρμογή των διαρθρωτικών πολιτικών. Αναφορικά με τις δαπάνες για τις διαρθρωτικές πολιτικές - 32,4 δισ. ευρώ το 2006 - η κατάσταση παραμένει περίπου ίδια με τα προηγούμενα χρόνια, ενώ το Συνέδριο εντόπισε ξανά σημαντικό επίπεδο σφαλμάτων.
<P>
Τα πιο συχνά σφάλματα ήταν οι αξιώσεις για μη επιλέξιμες δαπάνες και η μη διεξαγωγή διαδικασιών υποβολής προσφορών, καθώς επίσης και η έλλειψη αποδεικτικών στοιχείων που να τεκμηριώνουν τον υπολογισμό των απαιτούμενων γενικών εξόδων ή δαπανών προσωπικού.
<P>
Το Συνέδριο συνεχίζει λέγοντας ότι αποκόμισε την εύλογη βεβαιότητα ότι τουλάχιστον το 12% των πληρωμών των διαρθρωτικών ταμείων και του ταμείου συνοχής το 2006 δεν θα έπρεπε να επιστραφούν. Συμφωνούμε ότι υπάρχουν σοβαρά προβλήματα σε αυτόν τον τομέα. Στην συγκεφαλαιωτική έκθεση της Επιτροπής αναφέρθηκε ότι δεν υπήρχε εμπιστοσύνη στα συστήματα διαχείρισης των διαρθρωτικών ταμείων σε περιοχές της Ιταλίας, της Λετονίας, της Σλοβακίας, της Σλοβενίας, της Ισπανίας, της Σουηδίας και του "νωμένου Βασιλείου. Εκφράστηκαν επιφυλάξεις από τους γενικούς διευθυντές στις ετήσιες εκθέσεις δραστηριοτήτων τους.
<P>
Το Συνέδριο εξέτασε ένα δείγμα 19 περιοχών το 2006 και διαπίστωσε ότι καμιά από αυτές δεν ήταν πλήρως αποτελεσματική. Το Συνέδριο διαπίστωσε διάφορα αναποτελεσματικά συστήματα ελέγχου στην Αγγλία, τη Γαλλία, τη Γερμανία, την Ελλάδα, την Ιταλία, την Πολωνία, την Πορτογαλία, τη Σκοτία, τη Σλοβενία και την Ισπανία, καθώς και στο πρόγραμμα Interreg μεταξύ Αυστρίας και Ουγγαρίας.
<P>
Πιστεύουμε πως τα πράγματα θα βελτιωθούν στο πλαίσιο της νέας νομοθεσίας, όμως αυτό δεν θα μειώσει τον συνεχή υψηλό κίνδυνο για τις πληρωμές που πραγματοποιήθηκαν στα προγράμματα του 2000-2006, όπου η κατάσταση παραμένει κρίσιμη μέχρι τη λήξη τους το 2009-2010. Χρειάζεται να δράσουμε από κοινού για την αντιμετώπιση αυτής της κατάστασης. Έστειλα επιστολή στον πρόεδρο του Συμβουλίου, στα κράτη μέλη και στο Ευρωπαϊκό Κοινοβούλιο, όπου περιγράφονται οι πρόσθετες προσπάθειες που θα καταβάλλει η Επιτροπή.
<P>
Κατά τη συνεδρίαση του Ecofin νωρίτερα αυτόν τον μήνα, κάλεσα επίσης τα κράτη μέλη να εκπληρώσουν την υποχρέωσή τους να παρέχουν τις ετήσιες περιλήψεις ελέγχου και τις δηλώσεις μέχρι τις 15 Φεβρουαρίου 2008. Αυτή ήταν η συμφωνία που επιτεύχθηκε με το Κοινοβούλιο και το Συμβούλιο κατά την έγκριση του αναθεωρημένου δημοσιονομικού κανονισμού.
<P>
" ετήσια περίληψη πρέπει να είναι κάτι παραπάνω από άλλη μια έκθεση χωρίς προστιθέμενη αξία. Πρέπει να παρέχει πραγματικά αναλυτικές πληροφορίες ώστε να τις χρησιμοποιήσει η Επιτροπή κατά τις διαβεβαιώσεις της προς το Συνέδριο και το Κοινοβούλιο σχετικά με την κατάσταση των ελέγχων σε κάθε κράτος μέλος.
<P>
Στην ακρόαση απαλλαγής, την οποία προγραμμάτισε η Επιτροπή Ελέγχου των Προϋπολογισμών στις 18 Δεκεμβρίου 2007 για τους κυριότερους επιτρόπους που είναι αρμόδιοι για τα διαρθρωτικά ταμεία, θα παρασταθούν εκπρόσωποι των εθνικών επιτροπών ελέγχου των προϋπολογισμών. " Επιτροπή χαιρετίζει την εν λόγω καινοτομία και ελπίζει ότι θα συνδράμει ώστε να κινητοποιηθεί η δέσμευση σε εθνικό επίπεδο προκειμένου να βελτιωθεί η διαχείριση των κοινοτικών κεφαλαίων.
<P>
Πρέπει να ακολουθήσουμε μια πολιτική προειδοποίησης, επίλυσης ή αναστολής. " Επιτροπή δήλωσε την πρόθεσή της να αναστείλει τις πληρωμές των διαρθρωτικών ταμείων εκεί όπου η Επιτροπή δεν μπορεί να έχει την απαραίτητη διαβεβαίωση ότι τα συστήματα των κρατών μελών λειτουργούν σωστά. Αυτό ενδέχεται να οδηγήσει την Επιτροπή στη λήψη ορισμένων μη δημοφιλών αποφάσεων, όμως κατέληξε στο συμπέρασμα ότι η πρόοδος θα είναι πολύ αργή αν δεν επιδείξουμε μια αίσθηση επείγοντος.
<P>
Πριν ολοκληρώσω, επιτρέψτε μου να πω δυο λόγια σχετικά με τον τρόπο που κάλυψαν τα μέσα μαζικής ενημέρωσης τη φετινή έκθεση. Τις τελευταίες δύο εβδομάδες, οι δημοσιογράφοι ζητούν από την Επιτροπή να σχολιάσει δύο κύρια θέματα. Πρώτον, της ζητήθηκε να σχολιάσει τη διαπίστωση του Συνεδρίου ότι λέσχες γκολφ και άλλοι φορείς που δεν σχετίζονται επίσημα με γεωργικές δραστηριότητες έλαβαν πέρυσι κοινοτικές επιδοτήσεις. Μία κατά τα άλλα σοβαρή εφημερίδα είχε τον τίτλο "Κοινοτική ενίσχυση για φτωχούς κατασπαταλιέται σε λέσχες γκολφ". Κατάφερε σε οχτώ μόλις λέξεις να παρερμηνεύσει τρία γεγονότα. Επιτρέψτε μου να διευκρινίσω. Πρώτον, οι γεωργικές επιδοτήσεις δεν αποτελούν ενίσχυση για τους φτωχούς· δεύτερον, η εν λόγω ενίσχυση δεν δαπανήθηκε σε λέσχες γκολφ αλλά δόθηκε ως επιδότηση για επιλέξιμες γεωργικές δραστηριότητες - στις συγκεκριμένες περιπτώσεις για όμορες εκτάσεις που ανήκουν σε άλλους ιδιοκτήτες. Συνεπάγεται ότι, τρίτον, τα χρήματα δεν σπαταλήθηκαν αλλά στην πραγματικότητα αποτέλεσαν νόμιμες και κανονικές δαπάνες, κάτι το οποίο δεν αμφισβητείται από το Συνέδριο. Αντίθετα, το Συνέδριο επέστησε την προσοχή σε ένα ζήτημα πολιτικής και στο τελικό αποτέλεσμα μιας συμφωνημένης πολιτικής: την καθιέρωση του καθεστώτος ενιαίας ενίσχυσης.
<P>
Χαιρετίζουμε τέτοιες συζητήσεις και, όπως θα γνωρίζουν οι αξιότιμοι βουλευτές, η παρούσα Επιτροπή εργάστηκε σκληρά για την επίτευξη πλήρους διαφάνειας όσον αφορά τους δικαιούχους των κοινοτικών κονδυλίων, κάτι το οποίο πιστεύει ότι οδηγεί σε καλύτερα τεκμηριωμένες συζητήσεις περί πολιτικών, όπως οι υγειονομικοί έλεγχοι στο πλαίσιο της κοινής γεωργικής πολιτικής που δρομολόγησε η συνάδελφός μου, Marian Fischer Boel, νωρίτερα αυτόν τον μήνα.
<P>
" ίδια θεώρηση βρίσκεται πίσω από την πρωτοβουλία της Επιτροπής να αποστείλει στα ανώτατα όργανα ελέγχου όλων των κρατών μελών πλήρη κατάλογο όλων των πληρωμών που πραγματοποιήθηκαν σε δικαιούχους στα εν λόγω κράτη μέλη.
<P>
Δυστυχώς, σε ορισμένα δημοσιεύματα, το εν λόγω θέμα των λεσχών γκολφ επισκίασε τη δήλωση του Συνεδρίου ότι η γεωργία αποτελεί έναν τομέα στον οποίο η Επιτροπή και τα κράτη μέλη έχουν σημειώσει τη μεγαλύτερη πρόοδο και για τον οποίο το Συνέδριο έφτασε πολύ κοντά στο να δώσει γενικά το πράσινο φως. Για αυτόν τον λόγο ένιωσα σήμερα την ανάγκη να διευκρινίσω αυτό το ζήτημα.
<P>
Το δεύτερο ζήτημα αφορά το ότι, σύμφωνα με το Συνέδριο, δεν έπρεπε να επιστραφεί το 12% των διαρθρωτικών ταμείων. Οι περισσότεροι δημοσιογράφοι βασίστηκαν στο ότι το Συνέδριο το θεωρεί ως πρόβλημα όταν σχεδόν 4 δισ. ευρώ καταβλήθηκαν πέρυσι. Και αυτό το σημείο χρήζει εξήγησης. Δεν υπάρχει ξεκάθαρη εικόνα για το αν τα κονδύλια χάθηκαν ή κλάπηκαν και αν τα σφάλματα είναι συστημικά ή περιστασιακά. Εναπόκειται λοιπόν στην Επιτροπή να εξηγήσει το 12%. Κατά την παρέμβασή μου, έδωσα κάποιες εξηγήσεις και επεσήμανα ορισμένα από τα προβλήματα που αντιμετωπίζουμε και τη δράση που σκοπεύουμε να αναλάβουμε.
<P>
Οι συνάδελφοί μου, οι Επίτροποι Hübner και Špidla, θα αναπτύξουν περαιτέρω το θέμα στην ακρόαση της Επιτροπής Ελέγχου των Προϋπολογισμών τον επόμενο μήνα.
<P>
Ως τελική παρατήρηση, θα ήθελα να τονίσω ότι, παρά την κάλυψη ορισμένων μέσων μαζικής ενημέρωσης, πιστεύουμε ότι η έκθεση του Συνέδριου όντως μας βοηθά να εστιάσουμε στα σοβαρά ζητήματα. " Επιτροπή εργάζεται σκληρά προκειμένου να διασφαλίσει ότι θα σημειώνονται βελτιώσεις σε αυτά τα βασικά θέματα.
<SPEAKER ID="011" NAME="José Javier Pomés Ruiz">
εξ ονόματος της Ομάδας PPE-DE. - (ES) Κύριε Πρόεδρε, κ. Hans-Gert Pöttering, χαίρομαι που παρακολουθείτε αυτήν τη συζήτηση, υπογραμμίζοντας τη σημασία που προσδίδει το Κοινοβούλιο στο έλεγχο των λογαριασμών του, και που ο Αντιπρόεδρος Kallas και ο Πρόεδρος Weber είναι επίσης παρόντες, αλλά, πού είναι το Συμβούλιο; Πού είναι κάποιος ομιλητής ο οποίος μπορεί να μας πει τι κάνει το Συμβούλιο με όλες τις προτάσεις και τις παρατηρήσεις τις οποίες ο Πρόεδρος του Ελεγκτικού Συνεδρίου, ο Αντιπρόεδρος Kallas και εγώ ο ίδιος υποβάλλουμε στο Συμβούλιο;
<P>
Ευχαριστούμε, κύριε Πρόεδρε, που παρακολουθείτε αυτήν τη συζήτηση.
<P>
(Χειροκροτήματα από ορισμένες πλευρές)
<P>
Θα ήθελα να ξεκινήσω εκφράζοντας τις ευχαριστίες μου προς το Ελεγκτικό Συνέδριο για το εξαιρετικό έργο του, ειδικά το κεφάλαιο 2 της έκθεσής του, το οποίο έχει πολύ καλή παρουσίαση. Βελτιώνεστε συνεχώς σε αυτήν τη δουλειά και βοηθάτε όχι μόνο το Κοινοβούλιο, αλλά και τον απλό πολίτη, να συνειδητοποιήσει πόσο κοστίζει η λειτουργία της Ευρωπαϊκής Ένωσης.
<P>
Αξίζουν συγχαρητήρια στους αγρότες διότι, τώρα που μειώνουμε τις άμεσες πληρωμές προς αυτούς, κατάφεραν να βελτιώσουν σημαντικά τη διαχείριση των χρημάτων που λαμβάνουν.
<P>
Ωστόσο, παρόμοιος έπαινος δεν μπορεί να αποδοθεί σε ό,τι αφορά τα διαρθρωτικά ταμεία. Έχουν ήδη παρέλθει τρία χρόνια από τότε που το παρόν Κοινοβούλιο απεφάνθη ότι το Συμβούλιο, ο μεγάλος απών, θα έπρεπε να συμμετέχει προκειμένου να λογοδοτήσει για τον τρόπο με τον οποίο δαπανά το μεγαλύτερο σκέλος του προϋπολογισμού που ελέγχει. Ένα πράγμα είναι σαφές: είναι πλέον υποχρεωτικό, βάσει του νέου δημοσιονομικού κανονισμού, να υποβάλλουν τα κράτη μέλη τις περιλήψεις των εθνικών τους δηλώσεων διαχείρισης. Δεν αποτελεί επιλογή, είναι υποχρεωτικό. Πρέπει να το πράξουν πριν από τα μέσα Φεβρουαρίου το επόμενο έτος, και όπως γνωρίζουμε - και εδώ συμφωνούμε με τον κ. Kallas - τα κράτη μέλη δεν είναι πρόθυμα να το πράξουν: φαίνεται σαν να μην τους ζητείται να παρουσιάσουν λογαριασμούς. Εάν έχουν μια υποχρέωση, θα πρέπει πρώτοι να θέτουν το καλό παράδειγμα. Είπατε ότι μόνο έξι κράτη μέλη αιτιολογούν το πώς ανακτούν τα κονδύλια. Αυτό είναι σκανδαλώδες, αξίζει να γίνει πρωτοσέλιδο: μόνο έξι κράτη μέλη μας ενημερώνουν για το τι κάνουν σχετικά με την ανάκτηση των κονδυλίων τα οποία χρησιμοποιήθηκαν παράτυπα. Αυτό πράγματι αποτελεί σκάνδαλο.
<P>
Συνοψίζοντας, θα ήθελα να σας πω ότι το παρόν Κοινοβούλιο θα συνεχίσει το έργο του· εύχομαι και εσείς να συνεχίσετε το δικό σας. Εσείς και ο κ.Kallas έχετε την πλήρη υποστήριξή μας στη συνέχιση των προσπαθειών προς την επίτευξη του στόχου για μια θετική δήλωση αξιοπιστίας και αναλαμβάνουμε το μερίδιο της ευθύνης μας για όλες αυτές τις ιδιαίτερα επαχθείς διαδικασίες· εμείς φταίμε σε αυτό, διότι μερικές φορές ζητάμε το αδύνατο. Προσφέρουμε τη συνεργασία μας προκειμένου να απλοποιηθούν οι διαδικασίες όσο το δυνατόν περισσότερο.
<P>
Ευχαριστούμε, κ. Weber, για την εξαιρετική σας έκθεση.
<SPEAKER ID="012" NAME="Herbert Bösch">
εξ ονόματος της Ομάδας PSE. - (ΕΝ) Κύριε Πρόεδρε, η κατάσταση όσον αφορά την οικονομική διαχείριση της Ένωσης είναι συγκεχυμένη. Επικροτώ τις προσπάθειες που κατέβαλλε η Επιτροπή όσον αφορά τη γεωργία. Το Συνέδριο αναφέρει σημαντική συνολική μείωση στα σφάλματα των γεωργικών δαπανών. Αυτό θα έπρεπε να επιδοκιμαστεί ως μεγάλη επιτυχία.
<P>
Από την άλλη, υπάρχουν ελάχιστα θετικά στοιχεία για τα διαρθρωτικά ταμεία. Το Συνέδριο είναι της γνώμης ότι τα συστήματα ελέγχου των κρατών μελών είναι σε γενικές γραμμές αναποτελεσματικά ή μετρίως αποτελεσματικά. Για αυτόν τον λόγο, η έκκληση του Κοινοβουλίου για εθνικές δηλώσεις διαχείρισης, ως μέσο για τη βελτίωση της εθνικής υποχρέωσης λογοδοσίας, είναι πιο επιτακτική από ποτέ.
<P>
Είμαι επίσης πολύ απογοητευμένος που το σύστημα εσωτερικού ελέγχου στο πλαίσιο της Επιτροπής δεν είναι ακόμα αυτό που θα έπρεπε, επτά χρόνια μετά τη μεταρρύθμιση. Υπάρχουν σημαντικές ατέλειες και επικροτώ την εμπεριστατωμένη ανάλυση του Συνεδρίου στο δεύτερο κεφάλαιο της ετήσιας έκθεσής του.
<P>
Ας κοιτάξουμε το μέλλον Το Συνέδριο πρότεινε τη διεξαγωγή διοργανικών συζητήσεων σχετικά με την έννοια του "ανεκτού κινδύνου σφαλμάτων". Επικροτώ αυτήν την πρωτοβουλία. Το Κοινοβούλιο και η Επιτροπή έχουν ήδη, με διάφορους τρόπους, δώσει κάποια συνέχεια στην εν λόγω πρόταση. Το Συμβούλιο - που δεν παρευρίσκεται σήμερα εδώ - πότε θα εκφράσει την άποψή του πάνω σε αυτό;
<P>
" μεταρρυθμιστική συνθήκη ορίζει ότι: "Ο κανονισμός προβλέπει τις υποχρεώσεις ελέγχου των κρατών μελών κατά την εκτέλεση του προϋπολογισμού καθώς και τις απορρέουσες ευθύνες." Το Κοινοβούλιο θα ακολουθήσει επιμελώς την εφαρμογή του νέου αυτού κανόνα.
<P>
Όσον αφορά τις ρυθμίσεις λογιστικού ελέγχου της Ένωσης, δεν πρόκειται να επαναλάβω αυτά που είπα στο Λουξεμβούργο στις 18 Οκτωβρίου 2007. Θέλω μόνο να τονίσω ότι το Κοινοβούλιο ενδιαφέρεται ιδιαίτερα για την έκβαση της αξιολόγησης των ομότιμων που βρίσκεται σε εξέλιξη στο Συνέδριο. Τα συγχαρητήριά μου στον κ. Weber και ιδιαίτερα στον κ. Engwirda που κατάφεραν να ξεκινήσουν αυτήν την αξιολόγηση.
<SPEAKER ID="013" NAME="Jan Mulder">
εξ ονόματος της Ομάδας ALDE. - (NL) Κύριε Πρόεδρε, θα ήθελα να ξεκινήσω εκφράζοντας τις ευχαριστίες μου προς το Ελεγκτικό Συνέδριο για το νέο σύστημα υποβολής εκθέσεων στο Ευρωπαϊκό Κοινοβούλιο. Για χρόνια αναρωτιόμασταν μήπως τα σφάλματα στα διάφορα κεφάλαια δεν είχαν εκτιμηθεί με αρκετή ακρίβεια. Για χρόνια το Συνέδριο ισχυριζόταν πως κάτι τέτοιο δεν ήταν δυνατό και τώρα, με χαρά, βλέπουμε για πρώτη φορά ότι το Ελεγκτικό Συνέδριο μπορεί επίσης να αλλάξει τη γνώμη του· χρησιμοποιεί τώρα το σύστημα "του φωτεινού σηματοδότη" στην έκθεση - κόκκινο, κίτρινο και πράσινο. Επικροτούμε ιδιαίτερα αυτήν την αλλαγή και ελπίζουμε ότι στα επόμενα χρόνια το σύστημα θα τελειοποιηθεί περισσότερο ούτως ώστε να μπορούμε να δούμε πού σημειώνεται βελτίωση. Όσον αφορά το θέμα των βελτιώσεων - όπως ο κ. Kallas ήδη επεσήμανε - η Επιτροπή μπορεί φυσικά να αισθάνεται περήφανη, διότι πριν από τρία χρόνια μόνο το 6% των δαπανών είχαν θεωρηθεί νόμιμες. Τώρα το ποσοστό είναι 40% και η Επιτροπή πλησίασε πολύ στο να δοθεί το πράσινο φως στη γεωργία. Αυτό θα πει πρόοδος. Το μεγάλο ερώτημα είναι, πιστεύει ο απλός πολίτης ότι έχει σημειωθεί αρκετή πρόοδος; Λοιπόν, μπορώ να σας πω ότι η απάντηση είναι όχι. Είναι απίστευτο το ότι η δήλωση αξιοπιστίας είναι ακόμα αρνητική μετά από τόσα χρόνια, και αυτό αποτελεί λόγο έντονης ανησυχίας.
<P>
Ακόμα μεγαλύτερο πρόβλημα εντοπίζεται στα διαρθρωτικά ταμεία· το 12% φυσικά παραείναι υψηλό. Θα ήταν προτιμότερο αν στις μελλοντικές εκθέσεις του το Ελεγκτικό Συνέδριο μπορούσε να εξηγήσει ακριβώς από πού προέρχεται αυτό το 12%. Από λάθος συμπλήρωση του εντύπου; Θεωρούνται αυτά πραγματικά σφάλματα; Όταν ακούω από γεωργούς πόσο δύσκολο είναι να πάρει κάποιος χρήματα από τα διαρθρωτικά ταμεία, θεωρώ ελάχιστα πιστευτό τον ισχυρισμό ότι οι έλεγχοι είναι ανεπαρκείς, διότι όλο και συχνότερα ακούω ανθρώπους να λένε "ας πάρει κάποιος άλλος το μερίδιό μου - παραείναι περίπλοκο να ασχοληθώ με τα ταμεία". Τουλάχιστον αυτά ακούω σε ορισμένες ολλανδικές επαρχίες.
<P>
Τώρα, καθώς ξεκινάμε τη διαδικασία απαλλαγής της Επιτροπής, νομίζω ότι αυτό που έχει μεγαλύτερη σημασία είναι το εξής: τι έχει κάνει η Επιτροπή όσον αφορά τις προηγούμενες συστάσεις του Κοινοβουλίου στα ψηφίσματά του για χορήγηση απαλλαγής; Διότι, δεν ορίζεται στη Συνθήκη ότι η Επιτροπή θα πρέπει να προβαίνει σε όλες τις κατάλληλες ενέργειες προκειμένου να δράσει, στο μέτρο του δυνατού, σύμφωνα με τα ψηφίσματα απαλλαγής; Κατά τη γνώμη μου, υπάρχουν δύο στοιχεία σε αυτά που χρήζουν περαιτέρω διευκρίνισης - όχι μόνο στα ψηφίσματα αλλά και στη Συνθήκη, στην παράγραφο σχετικά με τον πολυετή προϋπολογισμό, όσον αφορά τις δηλώσεις των κρατών μελών. Και άλλα άτομα αναφέρθηκαν σε αυτό· δύο ψηφίσματα του Κοινοβουλίου ορίζουν ότι οι επίτροποι πρέπει να προσυπογράφουν τις δηλώσεις που υποβάλλονται ετησίως σε οποιαδήποτε μορφή από τους γενικούς διευθυντές. Για το Κοινοβούλιο αυτό σημαίνει ότι η αρμοδιότητα δεν είναι της Επιτροπής ως σώμα αλλά ότι οι επίτροποι είναι ατομικά υπεύθυνοι για τους προϋπολογισμούς τους. Θα χαιρόμουν να ακούσω περισσότερα σχετικά με αυτό.
<P>
Τέλος, η νέα Συνθήκη ορίζει ότι η Επιτροπή και τα κράτη μέλη είναι από κοινού υπεύθυνοι. Υπό το φως των εν λόγω δηλώσεων των κρατών μελών, θα είχε ενδιαφέρον να μάθουμε με ποιον τρόπο η Επιτροπή προετοιμάζει την εφαρμογή της νέας Συνθήκης επί του παρόντος και στο μέλλον.
<SPEAKER ID="014" NAME="Bart Staes">
εξ ονόματος της Ομάδας Verts/ALE. - (NL) Κύριε Πρόεδρε, μέλη του Ελεγκτικού Συνεδρίου, κύριε Επίτροπε, κυρίες και κύριοι, το 2006, ο ευρωπαϊκός προϋπολογισμός ήταν περίπου 106 δισεκατομμύρια ευρώ. Ομολογουμένως, αποτελεί μόνο το 1% του ακαθάριστου εθνικού προϊόντος των 27 κρατών μελών, παραμένει ωστόσο ένα αξιόλογο ποσό. Είναι χρήματα που προέρχονται από εσάς και εμένα και όλους τους φορολογούμενους και, συνεπώς, πρέπει να υπόκειται σε κατάλληλο έλεγχο. Αυτό αποτελεί μια από τις βασικές αρμοδιότητες του Ευρωπαϊκού Κοινοβουλίου. Τώρα, για δέκατη τρίτη φορά στη σειρά βλέπουμε ότι το Ελεγκτικό Συνέδριο αρνείται να εγγυηθεί την πλήρη νομιμότητα και κανονικότητα των εν λόγω δαπανών.
<P>
Κυρίες και κύριοι, αυτό δεν αποτελεί γεγονός ελάσσονος σημασίας. Προκαλεί κάποια αγανάκτηση. Αποτελεί σοβαρή προειδοποίηση προς την Επιτροπή αλλά και προς τις κυβερνήσεις των κρατών μελών ότι πρέπει να κάνουν κάτι. Ο κ. Karel Pinxten, μέλος του Ελεγκτικού Συνεδρίου από το Βέλγιο, έγραψε σχετικά με αυτό στο De Tijd και στο Echo de la Bourse, αναφέροντας ότι αν ένας εσωτερικός ή εξωτερικός ελεγκτής μιας εταιρείας εισηγμένης στο χρηματιστήριο, με περιουσιακά στοιχεία του μεγέθους του κοινοτικού προϋπολογισμού, αρνιόταν να προσυπογράψει τους λογαριασμούς με αυτόν τον τρόπο, αυτό θα προκαλούσε αλυσιδωτές αντιδράσεις στις χρηματοπιστωτικές αγορές. Έχει απόλυτο δίκιο και εμείς δεν πρέπει απλά να το αντιπαρέλθουμε αυτό.
<P>
Ποια είναι τα σημεία τριβής; " γεωργία, μέχρι στιγμής το σημαντικότερο κονδύλι του προϋπολογισμού, στα 50 δισεκατομμύρια ευρώ περίπου. " βελτίωση σε αυτόν τον τομέα είναι αδιαμφισβήτητη, χάρη κυρίως στη λειτουργία του ολοκληρωμένου συστήματος διαχείρισης και ελέγχου. Αλλά ας είμαστε σαφείς σε αυτό, κυρίες και κύριοι, ορισμένα κράτη μέλη, κυρίως η Ελλάδα, αρνούνται να συμμετέχουν στο σύστημα. Κατά συνέπεια, τα χρήματα αυτά τα διαχειρίζονται οι διοικήσεις των κρατών μελών και νομίζω ότι θα πρέπει οπωσδήποτε να δείξουμε κόκκινη κάρτα στην Ελλάδα σχετικά με αυτό. Θα πρέπει να επαναλάβουμε την έκκλησή μας να ανασταλούν οι πληρωμές των γεωργικών κονδυλίων προς την Ελλάδα έως ότου η Ελλάδα ευθυγραμμιστεί.
<P>
Το δεύτερο πρόβλημα που αφορά τη γεωργία είναι η καταβολή - ο κ. Weber αναφέρθηκε σε αυτό και ο κ. Kallas το συνέχισε -γεωργικών κονδυλίων σε λέσχες γκολφ, σιδηροδρομικές εταιρείες, ιπποφορβεία και ιδιοκτήτες εκμεταλλεύσεων που δεν είναι προφανώς πραγματικοί γεωργοί και καρπώνονται χρήματα από τον γεωργικό προϋπολογισμό. Και αυτοί είναι συνήθως μέλη της αριστοκρατίας ή βασιλικών οικογενειών. Παίζεται εδώ ένα παιχνιδάκι "ω, ναι, είναι, ω, όχι δεν είναι". Ο κ. Weber λέει ότι είναι αλήθεια, ο κ. Kallas λέει ότι δεν είναι. " Επιτροπή Ελέγχων των Προϋπολογισμών του Ευρωπαϊκού Κοινοβουλίου οργάνωσε μια ακρόαση κατά την οποία η κ. Fischer Boel, η Επίτροπος Γεωργίας, δήλωσε ότι όλα αυτά είναι υπερβολές και υποτίμησε το όλο ζήτημα. Θα ήθελα αυτήν την στιγμή να ακούσω τον κ. Kallas και τον κ. Weber να μας δίνουν απαντήσεις όσον αφορά την αλήθεια του ζητήματος. Μπορεί το Ελεγκτικό Συνέδριο να τεκμηριώσει τους ισχυρισμούς του; Εμμένει σε αυτούς;
<P>
Το δεύτερο μεγαλύτερο κονδύλι του προϋπολογισμού είναι ακόμα τα διαρθρωτικά ταμεία. Δώδεκα τοις εκατό των εν λόγω κονδυλίων δεν θα έπρεπε να καταβληθούν σύμφωνα με την έκθεση του Ελεγκτικού Συνεδρίου. Αυτό δεν είναι αρκετά καλό. Πρέπει να κάνουμε κάτι για αυτό. Κατά συνέπεια, πρέπει να απευθύνουμε έκκληση στα κράτη μέλη, στις κυβερνήσεις των κρατών μελών, κύριε Πρόεδρε, διότι μέρος της ευθύνης τους ανήκει. Διαχειρίζονται το 80% των ευρωπαϊκών κεφαλαίων. Έτσι επαναλαμβάνω εδώ την επιμονή του Κοινοβουλίου, της Ολομέλειας, ότι πρέπει να υπογράψουν μια δήλωση ότι τα ευρωπαϊκά κονδύλια δαπανήθηκαν σωστά και να εκπληρώσουν κατά αυτόν τον τρόπο τις πολιτικές τους υποχρεώσεις. " Δανία, οι Κάτω Χώρες και το "νωμένο Βασίλειο το έχουν ήδη πράξει. Πού είναι οι κυβερνήσεις των υπόλοιπων κρατών μελών; Πού είναι το Βέλγιο, η Γαλλία, η Γερμανία; Δεν θα έπρεπε και αυτοί να αναλάβουν τις πολιτικές τους ευθύνες;
<SPEAKER ID="015" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, κύριε Επίτροπε, για άλλη μια φορά είναι εκείνη η εποχή του χρόνου που το Ελεγκτικό Συνέδριο γνωμοδοτεί αρνητικά σχετικά με τη νομιμότητα και την καταλληλότητα των δαπανών του προηγούμενου έτους. Την άνοιξη θα είναι η εποχή που το Κοινοβούλιο θα χορηγήσει απαλλαγή στους ενδιαφερομένους, παρά την αρνητική έκθεση. Τουλάχιστον αυτή ήταν η πρακτική των τελευταίων ετών, εκτός από μία φορά που έγιναν εκλογές.
<P>
Θα ήθελα να επιστήσω την προσοχή σας στα διαγράμματα V και VI του παραρτήματος στην έκθεση του Ελεγκτικού Συνεδρίου, τα οποία εξυπηρετούν τον υπολογισμό των καθαρών εισφορών των κρατών μελών. Οι δασμοί των κρατών μελών, περιλαμβανομένων και αυτών που χρεώθηκαν για εμπορεύματα που μεταφέρθηκαν σε άλλο κράτος μέλος, συμπεριλήφθηκαν στους παραδοσιακούς ίδιους πόρους. Αυτό δίνει μια παραπλανητική εικόνα της πραγματικής καθαρής εισφοράς από ορισμένα κράτη μέλη, ιδίως από τις Κάτω Χώρες και το Βέλγιο, ειδικά όταν λαμβάνεται υπόψη υψηλή δασμολογική προμήθεια της τάξης του 25%.
<P>
Είναι επίσης δύσκολο να αποδεχθούμε μια μέθοδο υπολογισμού, η οποία προφανώς προέρχεται από την Επιτροπή, που δεν περιλαμβάνει τις διοικητικές δαπάνες στις δαπάνες στις Ένωσης στο πλαίσιο αυτό. Κατά συνέπεια, τα στοιχεία του ελέγχου απλά και ξεκάθαρα δεν αποκαλύπτουν όλη την αλήθεια σχετικά με τη χρήση των πόρων: περιέχουν επίσης και πολιτικά στοιχεία. Αποτελεί θετικό στοιχείο το ότι η χώρα που δεν εφάρμοσε σωστά το σύστημα διαχείρισης και ελέγχου για τις γεωργικές δαπάνες αναφέρθηκε ονομαστικά, δηλαδή η Ελλάδα. Τα παραδείγματα κακής χρήσης των γεωργικών πληρωμών, τα οποία ανέφερε ο Πρόεδρος του Ελεγκτικού Συνεδρίου κατά την παρουσίασή του, πρέπει να διορθωθούν. Τα προβλήματα δεν αφορούσαν μόνο λέσχες γκολφ, Επίτροπε Kallas.
<P>
Ένα καλό παράδειγμα της θετικής επιρροής των συστάσεων των ελεγκτών είναι η προσοχή που δόθηκε στην αμοιβή των βοηθών των μελών. Οι αναθεωρημένοι κανόνες είναι προφανώς πάρα πολύ αυστηροί, αλλά καλύτερα έτσι από το να επιτρέπεται η αμέλεια.
<P>
(Χειροκροτήματα)
<SPEAKER ID="016" NAME="Nils Lundgren">
εξ ονόματος της Ομάδας IND/DEM. - (SV) Κύριε Πρόεδρε, για δέκατο τρίτο συνεχόμενο έτος το Ελεγκτικό Συνέδριο απορρίπτει την εκτέλεση του προϋπολογισμού της ΕΕ. Για ποιον λόγο συνέβη αυτό; Είναι οι πολιτικοί, οι γραφειοκράτες και οι πολίτες της ΕΕ διαβόητοι απατεώνες; Φυσικά όχι! Το πρόβλημα είναι ότι η ΕΕ θέλει να ρυθμίσει διεξοδικά ό,τι συμβαίνει σε μια περιοχή με 23 χώρες και μισό δισεκατομμύριο κατοίκους. Αυτό είναι που ανοίγει την πόρτα στην απάτη, την κατάχρηση και το σφάλμα. Ολόκληρη η οργάνωση πρέπει να μεταρρυθμιστεί από την αρχή. Υπάρχουν δύο τρόποι για αυτό:
<P>
Καταρχάς, πρέπει να στραφούμε από την παράλογη λεπτομερή ρύθμιση προς συστήματα στα οποία τα φτωχά κράτη μέλη θα λαμβάνουν ενίσχυση χωρίς λεπτομερείς όρους για τον τρόπο με τον οποίο θα χρησιμοποιηθεί. Δεύτερον, πρέπει να διασφαλίσουμε ότι θα αναγνωρίζονται οι ένοχοι. Αυτό με τη σειρά του απαιτεί διαφάνεια στο μέγιστο βαθμό, οι καταγγέλλοντες να αντιμετωπίζονται ως ήρωες και όχι ως προδότες και οι δημοσιογράφοι να είναι ευπρόσδεκτοι να ελέγχουν ελεύθερα τη διαχείριση της ΕΕ. Στην ουσία, καμία από αυτές τις τρεις απαιτήσεις δεν πληρούται. Ένα σχετικό παράδειγμα είναι η τύχη του δημοσιογράφου Hans-Martin Tillack. Εντόπισε απάτες στην Eurostat αλλά ο ίδιος κατηγορήθηκε για αδικήματα από την OLAF. Έχασε την υπόθεση στα βελγικά δικαστήρια και στο Ευρωπαϊκό Δικαστήριο, αλλά πλέον έχει απαλλαγεί από το Ευρωπαϊκό Δικαστήριο Ανθρωπίνων Δικαιωμάτων. Ο ρόλος της ΕΕ σε αυτήν τη θλιβερή ιστορία καταδεικνύει πόσο μακριά πρέπει να φτάσουμε αν θέλουμε να αλλάξουμε τη φύση της ως γραφειοκρατικό καθεστώς. Υπάρχει η θέληση να γίνει αυτό; Αμφιβάλλω.
<SPEAKER ID="017" NAME="Hans-Peter Martin" AFFILIATION="NI">
(DE) Κύριε δεσποτικέ Πρόεδρε, το κράτος δικαίου, η δημοκρατία και ο έλεγχος που βασίζονται στην αρχή της ισότητας λειτουργούν ως προπύργιο ενάντια στον δεσποτισμό, ωστόσο αυτά ακριβώς είναι τα στοιχεία που λείπουν από εδώ.
<P>
" εν λόγω έκθεση του Ελεγκτικού Συνεδρίου μπορεί ωστόσο να βοηθήσει κάπως και μπορεί ακόμα και να διευθετήσει ορισμένα πράγματα. Για άλλη μια φορά αναφέρομαι συγκεκριμένα στα γεγονότα τα οποία, υπό την ευθύνη σας κ. Weber, ευτυχώς έχουν επιτέλους καταχωρηθεί στα σημεία 10.9 μέχρι και 10.12. Αποτελούν πολύ ελαφριά επίπληξη προς το Ευρωπαϊκό Κοινοβούλιο. Σε αυτό το σημείο της έκθεσης το Συνέδριο διαπιστώνει ότι ο έλεγχος του Κοινοβουλίου για τις δαπάνες των βουλευτών είναι εξαιρετικά πλημμελής και παρουσιάζει έναν κατάλογο παραλείψεων. Ποιες είναι οι επιπτώσεις στην πράξη; Σημαίνει, κύριε Πρόεδρε, κύριε γενικέ γραμματέα του παρόντος Κοινοβουλίου, ότι τα ανεπιθύμητα άτομα απομονώνονται, κύριε Herbert Bösch, ότι υποβάλλεται μια άνανδρη έκθεση στην OLAF και κατόπιν, ύστερα από χρόνια έρευνας, προκύπτει ότι δεν υπήρχε τίποτα απολύτως - ούτε απάτη ούτε τίποτα. Αλλά στην προκειμένη περίπτωση, ενώ υπήρχε πράγματι κάτι για να βρεθεί - και το είπατε και ο ίδιος, κ. Weber, ότι μόνο το 22% όλων των δαπανών ελέγχθηκε προσεκτικά - κανένας δεν έψαξε. Και αυτή είναι δεσποτική συμπεριφορά.
<P>
Οι παρευρισκόμενοι στο παρόν Κοινοβούλιο, συμπεριλαμβανομένου του Προέδρου και του Γενικού Γραμματέα, κ. Rømer, γνωρίζουν ότι τουλάχιστον 80 εκατομμύρια ευρώ βουλευτικών δαπανών δεν καλύπτονται με τα κατάλληλα δικαιολογητικά. Για ποιον λόγο δεν ερευνήθηκε αυτό το γεγονός; Για ποιον λόγο δεν λήφθηκαν τα κατάλληλα μέτρα; Για ποιον λόγο οι διάφορες προθεσμίες συνεχώς παρατείνονται; Αυτά που συμβαίνουν εδώ - και επιτρέψτε μου να επανεκφράσω τις ευχαριστίες μου προς το Ελεγκτικό Συνέδριο που τα κατονόμασε - οδηγούν σε ένα δεσποτικό σύστημα και συγκεκριμένα σε ένα όργανο που δεν μπορεί να περιγράφεται σοβαρά ως κοινοβούλιο. Και τότε, αυτοί που είναι υπεύθυνοι φεύγουν τρέχοντας. Αυτό δεν μπορεί να συνεχιστεί.
<P>
Απευθύνω την εξής έκκληση στο Κοινοβούλιο και σε εσάς στο Ελεγκτικό Συνέδριο. Σας παρακαλώ ερευνήστε διεξοδικά αυτές τις υποθέσεις και βρείτε μια λύση. Είναι γεγονός ότι μεγάλο μέρος της πραγματικής απάτης βρίσκεται κάτω από την επιφάνεια.
<SPEAKER ID="018" NAME="Herbert Bösch" AFFILIATION="PSE">
(DE) Κύριε Πρόεδρε, συνήθισα να ανέχομαι πολλά από τον κ. Martin στο παρόν Κοινοβούλιο, αλλά οφείλω να διαμαρτυρηθώ για την περιγραφή "άνανδρη έκθεση". Θα ήμουν ευγνώμων αν βάζαμε τα πράγματα στη θέση τους σε αυτό το σημείο, γιατί πιστεύω ότι ο κ. Martin είναι ο τελευταίος που έχει το δικαίωμα να διατυπώνει τέτοιες κατηγορίες.
<SPEAKER ID="019" NAME="Alexander Stubb" AFFILIATION="PPE-DE">
(EN) Κύριε Πρόεδρε, επρόκειτο να κλείσω την παρέμβασή μου λέγοντας ότι η έκθεση απαλλαγής αποτελεί μια θαυμάσια πηγή αντιευρωπαϊκής προπαγάνδας, αλλά αφού αυτό είναι που μόλις ανέφερε ο κ. Hans-Peter Martin, αντίθετα θα ξεκινήσω λέγοντάς το, και χαίρομαι για την παρέμβαση του κ. Bösch.
<P>
Θα ήθελα να αναφερθώ σε τρία θέματα. Το πρώτο είναι ένα γενικό θέμα, δηλαδή να εκφράσω τα συγχαρητήριά μου στο Ελεγκτικό Συνέδρια για την έκθεσή του. Αφού πρόκειται για καλύτερη έκθεση από την περσινή θα πρέπει να συγχαρούμε επίσης και την Επιτροπή. Μου αρέσει το σύστημα του φωτεινού σηματοδότη. Για τους απλούς βουλευτές, όπως εγώ, προσφέρει μια αρκετά καλή εικόνα για το τι πηγαίνει καλά και τι δεν πηγαίνει καλά. Παρόλα αυτά, εμείς στο Ευρωπαϊκό Κοινοβούλιο, όπως πάντα, έχουμε τρεις δυνατότητες. " πρώτη είναι η έγκριση και η χορήγηση απαλλαγής στην Επιτροπή, η δεύτερη η καθυστέρηση και η τρίτη η απόρριψη. Πρέπει να τα έχουμε αυτά υπόψη μας κατά την έναρξη κάθε συζήτησης.
<P>
Το δεύτερό μου θέμα αφορά τις πολιτικές, και πρώτα την κοινή γεωργική πολιτική (ΚΓΠ). Τα συγχαρητήριά μου για αυτό. Το μόνο πρόβλημα φαίνεται πως έχει να κάνει με την Ελλάδα, όπως πολλοί τόνισαν. Το πρόβλημα με το γήπεδο του γκολφ, όπως αναφέρθηκε ήδη, δεν αποτελεί πραγματικά πρόβλημα. Έχει μεγαλοποιηθεί από τα μέσα μαζικής ενημέρωσης. Δεν το λέω αυτό μόνο επειδή έπαιζα στην εθνική ομάδα γκολφ της Φιλανδίας, και δεν έχω άμεσο έννομο συμφέρον!
<P>
Ο άλλος τομέας είναι οι διαρθρωτικές πολιτικές, όπου υπάρχουν σφάλματα περίπου στο 12% των περιπτώσεων. Αυτό μπορεί να βελτιωθεί. Υπάρχουν επίσης και τα λεγόμενα "RAL" ή restes à liquider (υπόλοιπα προς εκκαθάριση) τα οποία ανέρχονται στο ποσό των 130 δισεκατομμυρίων ευρώ. " Επιτροπή πρέπει να εργαστεί σκληρά σε αυτόν τον τομέα.
<P>
Το τρίτο και τελευταίο μου θέμα είναι ότι η διαδικασία απαλλαγής αποτελεί εύκολο στόχο για προπαγάνδα ενάντια στην ΕΕ, όπως μόλις διαπιστώσαμε, και επίσης ότι πράγματι υπάρχουν κάποια άσχημα νέα στην εν λόγω έκθεση, ότι δηλαδή δεν είναι όλα σε τάξη αλλά και ότι υπάρχει περιθώριο βελτίωσης. Ωστόσο, τα καλά νέα είναι ότι ήδη υπάρχει βελτίωση. Έχουμε αξιόπιστους λογαριασμούς και έχουμε πετύχει βελτιώσεις όσον αφορά την ΚΓΠ. Επίσης, θα πρέπει να συγχαρούμε την Επιτροπή που πήρε το πράσινο φως για τη διαχείρισή της.
<P>
Θα ήθελα λοιπόν να ζητήσω μία επικριτική αλλά εποικοδομητική συζήτηση σχετικά με τη διαδικασία απαλλαγής με την αμυδρή ελπίδα ότι θα υπάρξει θετική δήλωση αξιοπιστίας το 2009.
<SPEAKER ID="020" NAME="Dan Jørgensen   -" AFFILIATION="PSE">
(DA) Κύριε Πρόεδρε, θα ήθελα κι εγώ να ξεκινήσω εκφράζοντας τις ευχαριστίες μου στο Ελεγκτικό Συνέδριο για την εξαιρετική του έκθεση και την καλή παρουσίαση στο Κοινοβούλιο σήμερα. Είναι σαφές ότι αποτελεί ένα απίστευτα χρήσιμο εργαλείο στο έργο μας προκειμένου να διασφαλιστεί ότι τα χρήματα των πολιτών της ΕΕ τυγχάνουν σωστής διαχείρισης και μάλιστα με νόμιμο και κατάλληλο τρόπο. Δυστυχώς, το γενικό συμπέρασμα της έκθεσης δεν είναι ικανοποιητικό Είναι σαφές ότι, εφόσον δεν υπήρξε δυνατή η παροχή μιας θετικής ελεγκτικής δήλωσης εδώ και 13 συναπτά έτη, αυτό αποτελεί αιτία έντονων, πολύ έντονων επικρίσεων. Δυστυχώς, καταδεικνύει ότι δεν υπάρχει έλεγχος στα χρήματα των φορολογούμενων, και δυστυχώς, καταδεικνύει ότι το παρόν Κοινοβούλιο, από κοινού με την Επιτροπή και τα κράτη μέλη, έχουμε πολλή δουλειά μπροστά μας. Πρέπει να βελτιώσουμε τα πράγματα. Τα πράγματα πρέπει να βελτιωθούν.
<P>
" Επιτροπή Ελέγχου των Προϋπολογισμών έχει ήδη δρομολογήσει την ετήσια διαδικασία - δηλαδή, τη διαβούλευσή μας με τους αρμόδιους επιτρόπους και τη διεξοδική εξέταση των εγγράφων που έχουμε πλέον στη διάθεσή μας. Μόνο αφού έχουμε ολοκληρώσει αυτήν τη διαδικασία θα μπορούμε να πούμε σε ποιο βαθμό μπορούμε να χορηγήσουμε αυτό που είναι γνωστό σύμφωνα με την τεχνική ορολογία ως "απαλλαγή" - με άλλα λόγια, σε ποιο βαθμό εγκρίνουμε τους λογαριασμούς και την εκτέλεση των προϋπολογισμών για το 2006. Υπάρχουν ορισμένα επιχειρήματα υπέρ της χορήγησης απαλλαγής: υπάρχει πρόοδος σε ορισμένους τομείς. Ωστόσο, δυστυχώς, υπάρχουν επίσης και ορισμένες πολύ, πολύ σοβαρές επικρίσεις και, κατά συνέπεια, ορισμένα πολύ σοβαρά επιχειρήματα κατά της έγκρισης των λογαριασμών για το 2006.
<P>
Επιτρέψτε μου να ξεκινήσω από τις θετικές πτυχές. Ευτυχώς, είναι γεγονός ότι στον τομέα της γεωργίας τα πράγματα πηγαίνουν πολύ καλά, όπως ήδη ανέφεραν άλλοι βουλευτές και όπως ανέφερε τόσο το Ελεγκτικό Συνέδριο όσο και ο κ. Kallas στις παρεμβάσεις τους. Το σύστημα που αναφέρεται ως ένα "ολοκληρωμένο σύστημα οικονομικού ελέγχου" αποδείχθηκε αποτελεσματικό. Πρέπει να παραδεχτούμε ότι στους τομείς που εφαρμόστηκε υπήρξε καλός οικονομικός έλεγχος. Μπορούμε να κοιτάξουμε τους πολίτες στα μάτια και να τους πούμε ότι τα χρήματα που πλήρωσαν σε φόρους έτυχαν καλής και κατάλληλης διαχείρισης. Στην περίπτωση της Ελλάδας, όπου το σύστημα δεν εφαρμόστηκε όπως έπρεπε, πιστεύω πως η Επιτροπή ενέργησε υπεύθυνα δηλώνοντας ότι θα αναστείλει τις πληρωμές. Αυτό είναι και καλό και θετικό. Ο τομέας της έρευνας επίσης έχει πολύ καλό λόγο να είναι θετικός. Αποτελεί σχεδόν αντιπροσωπευτικό παράδειγμα. Κατά τον τελευταίο χρόνο, έχουμε βεβαίως εστιάσει την προσοχή μας σε ορισμένες επικρίσεις, τις οποίες στη συνέχεια ο Επίτροπος Potočnik έλαβε υπόψη του, και φυσικά αυτός είναι το τρόπος με τον οποίο θα εργαζόμαστε. Είναι σίγουρα πολύ καλό το ότι δεν είμαστε εδώ για να λαϊκίζουμε, όπως θα ήθελαν ορισμένοι βουλευτές. Δεν είμαστε εδώ για να κάνουμε τα θελήματα των αντιπάλων της ΕΕ· είμαστε εδώ για να προβάλλουμε τα σημεία που αξίζουν κριτική και να διατυπώσουμε καλές και εποικοδομητικές προτάσεις για λύσεις.
<P>
Παρόλα αυτά, υπάρχουν τεράστια προβλήματα όσον αφορά τα διαρθρωτικά ταμεία. Δεν μας δώσατε μια εξήγηση για το 12% που αναφέρατε, κ. Kallas. Είναι δυνατό να υπάρχει μια εξήγηση. Ελπίζουμε να υπάρχει. Ωστόσο, δεν λάβαμε μια τέτοια εξήγηση. Δυστυχώς, μπορούμε επίσης να δούμε ότι δεν είναι φυσικά ικανοποιητικό να χαρακτηρίζονται τα συστήματα ελέγχου ως αναποτελεσματικά σε όλες τις περιπτώσεις που διερεύνησε το Ελεγκτικό Συνέδριο. Επιπλέον, πρέπει να συμπληρώσουμε ότι υπάρχει επίσης έλλειψη ελέγχου σε σχέση με την εξωτερική πολιτική όσον αφορά το 1 δισεκατομμύριο ευρώ που χρησιμοποιείται από κοινού με άλλα θεσμικά όργανα σε άλλα διεθνή ταμεία. Εν κατακλείδι, θα πω ότι απαιτούνται ορισμένες πολύ σαφείς απαντήσεις. Αν πρόκειται να προτείνουμε απαλλαγή, πρέπει να δοθούν πολύ καλές εξηγήσεις.
<SPEAKER ID="021" NAME="Helga Trüpel" AFFILIATION="Verts/ALE">
(DE) Κύριε Πρόεδρε, Επίτροπε Kallas, κυρίες και κύριοι, εμείς οι Πράσινοι επαινούμε το έργο του Ελεγκτικού Συνεδρίου. Χρειαζόμαστε τις πληροφορίες που μας παρέχει, αλλά εκφράζουμε τη λύπη μας που πολλοί τομείς δραστηριότητας δεν έχουν βελτιωθεί εδώ και χρόνια, διότι τα ευρήματα αυτά αμαυρώνουν την εικόνα της Ευρωπαϊκής Ένωσης. Δεν θέλουμε πλέον άλλες δικαιολογίες· αυτό που θέλουμε είναι επιτέλους αποτελεσματικότητα.
<P>
Ο κ. Kallas φάνηκε αρκετά συμβιβαστικός σήμερα, όμως, όταν βγήκε στη δημοσιότητα το περιεχόμενο της έκθεσης του Ελεγκτικού Συνεδρίου, την αποκάλεσε υπερβολικά σκληρή και επιτέθηκε επίσης στα κράτη μέλη. Αυτή δεν ήταν συνετή κίνηση από την πλευρά της Επιτροπής, διότι έχει πολιτική ευθύνη και εμείς προσδοκούμε από την Επιτροπή να ασκήσει την εν λόγω ευθύνη και να διασφαλίσει ότι εν τέλει θα πραγματοποιηθούν βελτιώσεις.
<P>
Εμείς οι Πράσινοι έχουμε σοβαρές αμφιβολίες για το κατά πόσο μπορούμε να χορηγήσουμε απαλλαγή για τον προϋπολογισμό του 2006, και ό,τι μόλις ακούσαμε ενδέχεται να έχει πολιτικές συνέπειες για ορισμένους επιτρόπους. Για αυτόν τον λόγο, προτρέπουμε την Επιτροπή να τροποποιήσει τις δημοσιονομικές πρακτικές της και να αρχίσει να σημειώνει σημαντικές βελτιώσεις.
<SPEAKER ID="022" NAME="Jeffrey Titford" AFFILIATION="IND/DEM">
(EN) Κύριε Πρόεδρε, έχουμε δεκατριάρι! Φτάσαμε τώρα τα 13 χρόνια μη εγκριθέντων λογαριασμών. Δεν είναι νέοι ελεγκτές που απαιτούνται, αλλά νέο σύστημα πληρωμών. Ποτέ δεν σταματά να με εκπλήσσει το γεγονός ότι πολλοί πολιτικοί του παρόντος Κοινοβουλίου, όπως και του Westminster, είναι συνειδητά έτοιμοι όχι μόνο να συνεχίσουν να ανέχονται την επισφαλή κατάσταση των λογαριασμών της ΕΕ, αλλά να συνεχίσουν να αυξάνουν το χρηματικό ποσό που καταβάλλουν οι φορολογούμενοι στην ΕΕ. Ως συνήθως, δεχόμαστε τις ίδιες δικαιολογίες για την ανικανότητα και την εθελοτυφλία, με κύρια δικαιολογία ότι φταίνε τα κράτη μέλη, όμως αυτό απλά δεν θα περάσει.
<P>
Πώς γίνεται η Ευρωπαϊκή Επιτροπή να παραδίδει χρήματα στα κράτη μέλη χωρίς να βλέπει δικαιολογητικά που να επιβεβαιώνουν το πώς και πού δαπανήθηκαν. Δεν μπορώ να φανταστώ άλλον επαγγελματικό οργανισμό που να επιτρέπει να συμβαίνουν τέτοια πράγματα, και για τόσο μεγάλο χρονικό διάστημα. Αν τα κράτη μέλη δεν είναι έτοιμα να παρέχουν τα απαραίτητα δικαιολογητικά - δηλαδή αποδείξεις και επιταγές - τότε θα πρέπει να διακόπτεται η παροχή οικονομικής ενίσχυσης. Στην πραγματικότητα, η παροχή θα πρέπει να διακοπεί και στις δύο πλευρές. Αν η ΕΕ δεν είναι σε θέση να βάλει τις υποθέσεις της σε τάξη, τότε οι πολιτικοί του Westminster θα πρέπει να σταματήσουν να ρίχνουν τα χρήματα των φορολογούμενων στο καλάθι της ΕΕ, το οποίο ακόμα φαίνεται να έχει περισσότερες τρύπες και από ένα σουρωτήρι!
<SPEAKER ID="023" NAME="Jana Bobošíková" AFFILIATION="NI">
(CS) Κυρίες και κύριοι, ανεχόμαστε ήδη μια εξαιρετικά ανησυχητική και απαράδεκτη κατάσταση εδώ και 13 χρόνια. " Επιτροπή και τα κράτη μέλη διαχειρίζονται τα χρήματα των φορολογούμενων με κακό και παράνομο τρόπο. " έκθεση του Ελεγκτικού Συνεδρίου δείχνει καθαρά ότι η Επιτροπή και τα κράτη μέλη προχωρούν με αμέλεια και δεν είναι εντελώς εξοικειωμένα με τους κανόνες των δημοσιονομικών δαπανών.
<P>
Επιπλέον, υπάρχουν υπόνοιες για απόπειρες κατάχρησης χρημάτων από τον προϋπολογισμό της Ένωσης. Αντιβαίνοντας πλήρως στους κανονισμούς της Επιτροπής και το δίκαιο των εκάστοτε κρατών, δεν πραγματοποιούνται διαδικασίες δημόσιας υποβολής προσφορών, γίνονται αιτήσεις για καταβολή μη επιλέξιμων δαπανών, οι δικαιούχοι αδυνατούν να αποδείξουν τη νομιμότητα των γενικών τους εξόδων ή των δαπανών προσωπικού, ενώ παραπαίουν και οι έλεγχοι.
<P>
Κυρίες και κύριοι, αν οι πολίτες, των οποίων τα χρήματα σπαταλούμε τόσο αδιάντροπα, διαχειρίζονταν τις δικές τους εταιρείες και τα νοικοκυριά κατά αυτόν τον τρόπο, η Ευρωπαϊκή Ένωση θα ήταν γεμάτη κοινωνικά αποκλεισμένους, άστεγους ανθρώπους. Ζητώ τώρα από την Επιτροπή και το Συμβούλιο να ανασυγκροτηθούν και να αρχίσουν να αντιμετωπίζουν τα χρήματα των φορολογούμενων σαν να ήταν δικά τους. Αυτός είναι ο μόνος τρόπος με τον οποίο μπορούμε να ενισχύσουμε την εμπιστοσύνη στη διαδικασία της ευρωπαϊκής ολοκλήρωσης.
<SPEAKER ID="024" NAME="Gabriele Stauner" AFFILIATION="PPE-DE">
(DE) Κύριε Πρόεδρε, κ. Weber, κυρίες και κύριοι, οι εκθέσεις των ελεγκτικών υπηρεσιών είναι πάντα ενδιαφέρουσες και σημαντικές. Αυτό ισχύει ιδίως για την Ευρώπη, διότι η συνετή και αποτελεσματική χρήση των ευρωπαϊκών κεφαλαίων αποτελεί πάντα το αντικείμενο της ιδιαίτερης προσοχής της κοινής γνώμης.
<P>
" έκθεση ορθώς εστιάζει πολύ έντονα στη χρήση των κεφαλαίων στα κράτη μέλη. Χρειάζεται να γίνουν πολλά ακόμα, ιδιαίτερα όσον αφορά τα διαρθρωτικά ταμεία. Αυτό, ωστόσο, δεν θα πρέπει να μας κάνει να αποστρέψουμε το βλέμμα μας από την πρακτική περί δαπανών των δικών μας θεσμικών οργάνων, ειδικά της Επιτροπής και του Συμβουλίου. Στο πλαίσιο των άμεσα διαχειριζόμενων δαπανών υπάρχουν τα μεγαλύτερα περιθώρια βελτίωσης από την πλευρά της Επιτροπής. " Επιτροπή, εν συντομία, δεν είναι μόνο θεματοφύλακας των συνθηκών, αλλά πρέπει να αποτελεί και υπόδειγμα για τη χρηστή δημοσιονομική διαχείριση. Όταν παρατηρώ τη μεταστροφή στην γεωργική πολιτική, ξεκινώντας από τις επιχορηγήσεις και φτάνοντας μέχρι την προαγωγή της διατήρησης του φυσικού τοπίου, αναρωτιέμαι αλήθεια αν ο στόχος εδώ είναι ίσως η επιχορήγηση ιππικών-αθλητικών συλλόγων και λεσχών γκολφ. Ένας τέτοιος στόχος δεν συμβαδίζει με τον πραγματικό σκοπό της γεωργικής στήριξης.
<P>
" πολιτική ακινήτων συνεχίζει να προβληματίζει αρκετά το Ελεγκτικό Συνέδριο, είτε πρόκειται για επέκταση της έδρας του Ευρωπαϊκού Δικαστηρίου στο Λουξεμβούργο είτε για τα κτίρια του Συμβουλίου και του Κοινοβουλίου στις Βρυξέλλες. Το Δικαστήριο ορθώς επιδιώκει μια συνεπή προσέγγιση στην αποκάλυψη δυσάρεστων αληθειών, ειδικά σε περιπτώσεις που οι διαδικασίες υποβολής προσφορών εμφανίζουν ατέλειες ή δεν υφίστανται. Σίγουρα δεν μπορεί να είναι σωστό να την πληρώνει το Δικαστήριο, ενώ δεν εμπλέκεται στη διατύπωση της σύμβασης και στην προκήρυξη του διαγωνισμού.
<P>
Δράττομαι της ευκαιρίας να υπενθυμίσω στην Επιτροπή την απάντησή της στη γραπτή μου ερώτηση στις 2 Αυγούστου σχετικά με το θέμα αυτό. Απλά δημιουργεί άσχημη γενική εντύπωση αν η τοπική αρχή κάθε μικρού δήμου στην ΕΕ πρέπει να εκδίδει πρόσκληση για υποβολή προσφορών σε όλη την ΕΕ πριν αναθέσει σύμβαση αξίας πάνω από 200 000 ευρώ, ενώ τα ίδια τα ευρωπαϊκά θεσμικά όργανα μπορούν να παρακάμπτουν τις διαδικασίες υποβολής προσφορών για ανάθεση συμβάσεων αξίας εκατομμυρίων. Οι πολίτες μας δεν μπορούν να το καταλάβουν αυτό.
<P>
Θα ήθελα επίσης να απευθυνθώ στην Οικονομική και Κοινωνική Επιτροπή και στην Επιτροπή των Περιφερειών, διότι πρέπει και οι δύο να παρουσιάσουν την έκθεση που ζητήσαμε Θα ήθελα επίσης να ζητήσω από το Συμβούλιο να διασφαλίσει ότι οι αυξήσεις στις λειτουργικές δαπάνες στο πλαίσιο της κοινής εξωτερικής πολιτικής και πολιτικής ασφάλειας δεν θα διολισθήσουν στον τομέα των διοικητικών δαπανών.
<SPEAKER ID="025" NAME="Paulo Casaca" AFFILIATION="PSE">
(PT) Κύριε Πρόεδρε, θα ήθελα να ξεκινήσω εκφράζοντας τα συγχαρητήριά μου στο Ελεγκτικό Συνέδριο, ιδιαίτερα στον πρόεδρό του, τον κ. Hubert Weber, ο οποίος πλησιάζει τη λήξη της θητείας του και με τον οποίο εμείς, οι σοσιαλιστές της Επιτροπής Ελέγχου των Προϋπολογισμών, είχαμε εξαιρετική συνεργασία. Θέλω να τον ευχαριστήσω ιδιαιτέρως για το έργο του και ειδικά θέλω να επισημάνω το έργο του Συνεδρίου σε πολλά ειδικά θέματα, όπως στη συμβολή του να διασαφηνιστεί η πολιτική της Ευρωπαϊκής Ένωσης σχετικά με τις επιστροφές κατά την εξαγωγή.
<P>
Θα ήθελα να συμπληρώσω ότι ανησυχώ πολύ για τον προϋπολογισμό εξωτερικής βοήθειας της Ευρωπαϊκής Ένωσης. Ένα μεγάλο ποσοστό των 5 δισεκατομμυρίων ευρώ που δαπανήθηκαν το 2006, γύρω στο 1 δισεκατομμύριο ευρώ, δαπανήθηκε από πολυμερή ταμεία. Συν τοις άλλοις, πολλά ακόμα κεφάλαια δαπανήθηκαν από ορισμένους διεθνείς οργανισμούς που χρηματοδοτούνται από την Ευρωπαϊκή Επιτροπή - θα ήθελα να μάθω σε ποια βάση και αν για αυτό υπήρχε έγκριση, νομιμότητα και διαφάνεια. Μολονότι ήδη από πέρυσι έχουμε ζητήσει λεπτομερή στοιχεία και διευκρινίσεις, η Επιτροπή συνεχίζει να περιφρονεί τον δημοσιονομικό κανονισμό και δεν μας έχει ακόμα παρουσιάσει μια έκθεση σχετικά με τον τρόπο που δαπανώνται τα ευρωπαϊκά χρήματα σε πολλές χώρες της Μέσης Ανατολής.
<P>
Ταυτόχρονα, η Ευρωπαϊκή Επιτροπή αρνείται να μας ακούσει όταν λέμε ότι η Ευρωπαϊκή Υπηρεσία για την Ανασυγκρότηση αποτέλεσε ουσιαστικό μηχανισμό για τη διασφάλιση της διαφάνειας της ευρωπαϊκής παρουσίας στα Δυτικά Βαλκάνια, τη διασφάλιση της ευρωπαϊκής πολιτικής καθοδήγησης και τη διασφάλιση της χρηστής και αποτελεσματικής δημοσιονομικής διαχείρισης. Επιθυμεί τώρα να διακοπεί η λειτουργία της παρόλο που επί του παρόντος αποτελεί το μοναδικό διαθέσιμο όργανο που επιτελεί έργο που πιστεύουμε ότι έχει αποτέλεσμα σε καταστάσεις που μόνο διαφάνεια δεν τις χαρακτηρίζει. Αυτό είναι ανεπίτρεπτο και θα ήθελα να πω, συγκεκριμένα στον Αντιπρόεδρο Kallas, ότι δεν μπορεί απλά να γυρίζει την πλάτη του σε αυτό, και ότι κατά τη διαδικασία απαλλαγής πρόκειται να εξετάσουμε διεξοδικά τα πάντα σε αυτόν τον προϋπολογισμό, συμπεριλαμβανομένων όλων των οργανισμών που δεν χρησιμοποιούν τα κονδύλια με διαφανή τρόπο.
<SPEAKER ID="026" NAME="Sylwester Chruszcz" AFFILIATION="NI">
(PL) Κύριε Πρόεδρε, ο λογιστικός και ο απλός έλεγχος των κοινοτικών κονδυλίων στα κράτη μέλη αποτελεί βασικό εργαλείο για την αποτελεσματική και διαφανή διαχείριση των κοινοτικών πόρων του προϋπολογισμού. Ωστόσο, οι τελευταίες προτάσεις της Επιτροπής είναι ανησυχητικές, καθώς ενδέχεται να επηρεάσουν σοβαρά τους δικαιούχους των κονδυλίων της ΕΕ. " Επιτροπή επιθυμεί να καταστήσει αυστηρότερες τις διαδικασίες και να επιβάλλει κυρώσεις για παρατυπίες στους διαγωνισμούς, πολλές φορές χωρίς αντικειμενικούς λόγους.
<P>
Αναφέρομαι στο έγγραφο με τον τίτλο "Διαρθρωτικά Ταμεία: Κατευθυντήριες γραμμές σχετικά με τις αρχές, τα κριτήρια και τις ενδεικτικές κλίμακες της εφαρμογής από τις υπηρεσίες της Επιτροπής για τον καθορισμό των δημοσιονομικών διορθώσεων". " πρόταση της ΕΕ για κυρώσεις είναι ιδιαίτερα απειλητική για τις τοπικές και περιφερειακές αρχές. Δεν μπορούμε να δεχτούμε μια κατάσταση κατά την οποία, όπως ήδη επεσήμαναν κάποιοι βουλευτές, η ΕΕ χρηματοδοτεί γήπεδα γκολφ στα 15 παλαιά κράτη μέλη ενώ επεξεργάζεται ένα σύστημα ποινών και κυρώσεων το οποίο πλήττει τις λιγότερο ανεπτυγμένες ευρωπαϊκές χώρες, συμπεριλαμβανομένης της Πολωνίας.
<SPEAKER ID="027" NAME="Ingeborg Gräßle" AFFILIATION="PPE-DE">
(DE) Κύριε Πρόεδρε, Πρόεδρε και μέλη του Ελεγκτικού Συνεδρίου, κύριε Επίτροπε, κυρίες και κύριοι, επιθυμούμε να διαβιβάσουμε την ειλικρινή μας εκτίμηση προς το Ελεγκτικό Συνέδριο για μια καλύτερα εμπεριστατωμένη έκθεση και σας ζητούμε να συνεχίσετε ακολουθώντας το ίδιο μονοπάτι. Δεν έχουμε φτάσει ακόμα στα όρια του δυνατού, διότι όσο πιο κατανοητές είναι οι εκθέσεις σας, τόσο περισσότερο μας βοηθούν και τόσο περισσότερο βοηθούν την Επιτροπή να αναλάβει δράση σχετικά με όλα τα ευρήματά σας. Για αυτό, σας παρακαλούμε, συνεχίστε σε αυτήν τη γραμμή. Είμαστε πολύ ικανοποιημένοι με ό,τι λάβαμε ως τώρα.
<P>
Τα συγχαρητήριά μας και στην Επιτροπή: Ό,τι έχει επιτευχθεί στο θέμα της γεωργίας αποτελεί πραγματικά ορόσημο και δείχνει ότι τα χρόνια σκληρής δουλειάς απέφεραν πράγματι βελτιώσεις.
<P>
Τώρα ας έρθουμε στα διαρθρωτικά ταμεία. Το γεγονός είναι ότι πρέπει να διορθώσουμε την κατάσταση και σε αυτόν τον τομέα και τουλάχιστον να πλησιάσουμε το επίπεδο που επιτεύχθηκε στη γεωργία. Είμαστε έτοιμοι να προβούμε στις απαραίτητες συζητήσεις. Δεν επιδιώκουμε το αδύνατο. Αυτός είναι ο λόγος που μιλάμε για ανεκτό κίνδυνο. Γνωρίζουμε τα προβλήματα της Επιτροπής, αλλά γνωρίζουμε επίσης ότι ο μοναδικός τρόπος για να προοδεύσουμε είναι να στηρίξουμε την Επιτροπή. Κατά συνέπεια, έχετε τη στήριξη του παρόντος Κοινοβουλίου και της Επιτροπής Ελέγχου των Προϋπολογισμών, Επίτροπε Kallas, για τις κατευθυντήριες γραμμές των διαρθρωτικών ταμείων. Σας ενθαρρύνουμε θερμά να προβείτε σε απτή πρόοδο στο ζήτημα αυτό. Πρέπει να προχωρήσουμε μπροστά.
<P>
Δυστυχώς, δεν υπάρχει κάποιος από το Συμβούλιο στον οποίο να απευθυνθούμε. Θα εκφράσουμε, ωστόσο, τις επικρίσεις μας στο Συμβούλιο με την πρώτη ευκαιρία. Δεν πρέπει να συνεχίσουμε κατ' αυτόν τον τρόπο. Δεν πρέπει να συναντηθούμε εδώ του χρόνου και να καταλήξουμε στα ίδια συμπεράσματα. Έχουμε γίνει περίγελος ήδη εδώ και αρκετό καιρό.
<P>
Τέλος, λίγα λόγια για τον κοινοβουλευτικό προϋπολογισμό: αυτό που προσδοκούν οι βουλευτές του Κοινοβουλίου από τους άλλους, το απαιτούν φυσικά και από τον εαυτό τους. Θα ήθελα να ευχαριστήσω το Ελεγκτικό Συνέδριο που μας βοήθησε να προωθήσουμε τον κοινοβουλευτικό προϋπολογισμό για το 2006 όσον αφορά την καταβολή του επιδόματος βοηθών των βουλευτών. Εν τω μεταξύ, το πρόβλημα των δικαιολογητικών για το επίδομα βοηθών που επισημάνθηκε το 2006 έχει ρυθμιστεί και επιλυθεί για όλα εκτός από έξι κράτη μέλη. Αυτό, Πρόεδρε Pöttering, αποτελεί μήνυμα που πρέπει να διαβιβάσουμε επίσης στους ευρωπαίους φορολογούμενους. Ενδιαφερόμαστε για την επίλυση των παλαιών υποθέσεων και θα συνεχίσουμε έτσι από κοινού με την κοινοβουλευτική διοίκηση. Θα βρούμε τη λύση, και η λύση δεν θα διαφέρει από αυτή που προσδοκούμε από τους άλλους.
<SPEAKER ID="028" NAME="Francesco Musotto" AFFILIATION="PPE-DE">
(IT) Κύριε Πρόεδρε, κυρίες και κύριοι, θα ήθελα καταρχάς να επισημάνω την πολύ θετική στάση και το πολύτιμο έργο του Ελεγκτικού Συνεδρίου και ιδιαίτερα να επιστήσω την προσοχή στα στοιχεία που λάβαμε όσον αφορά την ετήσια έκθεση του 2006.
<P>
Υπάρχει βελτίωση στη χρήση των κοινοτικών κονδυλίων. Φέτος, το Συνέδριο αξιολόγησε θετικά τον τρόπο με τον οποίο δαπανήθηκε το 40% των κονδυλίων, σε σύγκριση με το 30% πέρυσι. " θετική εξέλιξη για την οποία μπορούμε να είμαστε σίγουροι, ακόμα και αν απέχουμε πολύ από την πλήρη χρήση των κονδυλίων, είναι ότι σημειώνεται πρόοδος κάθε χρόνο. Πριν από χρόνια το Συνέδριο έδωσε το πράσινο φως μόλις στο 6% των συνολικών δαπανών.
<P>
Έχει συνεπώς ενδιαφέρον να λάβουμε υπόψη μας ότι τα περισσότερα προβλήματα που αντιμετωπίζουμε έχουν να κάνουν περισσότερο με παρατυπίες παρά με απάτες. Οι συχνότεροι τύποι σφαλμάτων είναι η έλλειψη δικαιολογητικών, η μη τήρηση των κριτηρίων επιλεξιμότητας, οι ανακριβείς δηλώσεις και η μη συμμόρφωση με τις διαδικασίες. " συμμόρφωση με τις διατυπώσεις αποτελεί προφανώς πρόβλημα.
<P>
Ο νέος δημοσιονομικός κανονισμός αποτελεί ένα βήμα προόδου προς μια πιο απλή και πιο διαφανή διαχείριση. " υποχρέωση κοινοποίησης πληροφοριών σχετικά με τα κονδύλια που διαχειρίζονται άμεσα οι εθνικές και περιφερειακές αρχές, τα οποία ανέρχονται περίπου στο 80% του κοινοτικού προϋπολογισμού, έχει ιδιαίτερη σημασία.
<P>
Πολλά ακόμα πρέπει να γίνουν για τον εξορθολογισμό των διατυπώσεων με στόχο να απλοποιηθούν οι διατάξεις που διέπουν την αποδέσμευση των κεφαλαίων. Αυτό θα μπορούσε να καταστήσει δυνατή την ουσιαστική μείωση των παρατυπιών, ειδικά από την πλευρά των μικρών δικαιούχων, πολλοί εκ των οποίων στερούνται των απαιτούμενων ευκολιών προκειμένου να διεκπεραιώσουν τις απαραίτητες διαδικασίες.
<P>
Τέλος, ένα βασικό θέμα του ευρωπαϊκού συστήματος δημοσιονομικού ελέγχου εξακολουθεί να είναι το ζήτημα των ανακτήσεων. Προκειμένου να καταστεί ευκολότερο το έργο της ανάκτησης, πρέπει να διατίθενται στο Ελεγκτικό Συνέδριο, στο Κοινοβούλιο και στην Επιτροπή πιο λεπτομερείς πληροφορίες και στοιχεία και πρέπει να θεσπιστούν πιο δεσμευτικά νομοθετικά μέσα, όπως δεσμευτικά συστήματα εγγύησης και απόδοσης.
<P>
Μολονότι τα αποτελέσματα που παρουσιάζονται στην ετήσια έκθεση του Ελεγκτικού Συνεδρίου καταδεικνύουν κάποια βελτίωση, θα ολοκλήρωνα λέγοντας ότι η απλοποίηση των διαδικασιών και η βελτίωση της συνεργασίας των κρατών κατά το στάδιο του ελέγχου εξακολουθούν να αποτελούν τεράστιες προκλήσεις.
<SPEAKER ID="030" NAME="Richard James Ashworth" AFFILIATION="PPE-DE">
(EN) Κύριε Πρόεδρε, καταρχάς θα ήθελα να ευχαριστήσω τον κ. Weber και το Ελεγκτικό Συνέδριο για την έκθεση που παρουσίασαν φέτος, και την οποία διάβασα με μεγάλο ενδιαφέρον. Έχω επισημάνει συχνά ότι είναι λυπηρό το γεγονός ότι οι ελεγκτές δεν κατονομάζουν επαρκώς τους τομείς όπου υπάρχει επιτακτική ανάγκη βελτίωσης. Αν το έκαναν αυτό, θα έδιναν στους βουλευτές του ΕΚ τα στοιχεία που χρειάζονται προκειμένου να στρέψουν με μεγαλύτερη ακρίβεια τις προσπάθειές τους προς την επίτευξη μιας θετικής δήλωσης αξιοπιστίας (déclaration d'assurance, ή "DAS").
<P>
Παρά το γεγονός αυτό, είναι τελείως ξεκάθαρο ότι κατά πολύ το μεγαλύτερο θέμα, το οποίο πρέπει να αντιμετωπιστεί, είναι το γεγονός ότι 80% ή και παραπάνω των συναλλαγών της Ευρωπαϊκής Ένωσης πραγματοποιείται με συμφωνίες κοινής διαχείρισης εντός των κρατών μελών, και συνήθως από οργανισμούς. Λέγοντας αυτό, δεν εννοώ το γεγονός ότι το 80% πραγματοποιείται από οργανισμούς, αλλά το γεγονός ότι αυτοί οι οργανισμοί έχουν μια σαφή έλλειψη λογοδοσίας για τα χρήματα που χειρίζονται εξ ονόματος της Ευρωπαϊκής Ένωσης. Πρέπει να επαινεθεί ιδιαιτέρως η Επιτροπή Προϋπολογισμών και η Επιτροπή Ελέγχου των Προϋπολογισμών που αναγνώρισαν αυτήν την αδυναμία και άσκησαν πιέσεις για τη συμπερίληψη του άρθρου 44 της Διοργανικής Συμφωνίας το 2006. Να σας θυμίσω ότι αυτό το άρθρο έθετε ως υποχρέωση τα κράτη μέλη να υποβάλλουν αυτοπιστοποίηση για τα χρήματα και τις συναλλαγές που διαχειρίζονται.
<P>
Αυτό αποτέλεσε ένα θετικό βήμα, αλλά, έως σήμερα έχει υπάρξει μικρή, αν όχι μηδαμινή, πραγματική πρόοδος προς την επίτευξη αυτού του στόχου. Είναι συνεπώς εύλογο να υποθέτουμε ότι, ακόμα και αν γίνει τώρα κάποια πρόοδος, δεν υπάρχει περίπτωση να επιτύχουμε μια θετική δήλωση αξιοπιστίας DAS, πριν από το 2012 περίπου, που θα είχε ως αποτέλεσμα να φτάσουμε στα 18 χρόνια αποτυχίας επίτευξης μιας θετικής δήλωσης αξιοπιστίας DAS.
<P>
Το Συμβούλιο και η Επιτροπή πρέπει να καταλάβουν ότι αυτό δεν είναι αποδεκτό. Πρέπει να καταλάβουν ότι αυτή η ετήσια αποτυχία επίτευξης μιας θετικής δήλωσης αξιοπιστίας DAS πλήττει εξαιρετικά το Κοινοβούλιο. Έρχεται ο καιρός οι εκλεγμένοι βουλευτές του ΕΚ να ασκήσουν περισσότερη πίεση τόσο στο Συμβούλιο όσο και στην Επιτροπή για να δώσουν έναν πιο επιτακτικό χαρακτήρα σε αυτό το σημαντικό έργο. Εγώ, προσωπικά, δεν έχω ψηφίσει ποτέ υπέρ της απαλλαγής. Θα συνεχίσω να αρνούμαι να το κάνω αυτό μέχρι να δω ότι δίνουν περισσότερη επιτακτικότητα στο θέμα αυτό τόσο το Συμβούλιο όσο και η Επιτροπή.
<SPEAKER ID="031" NAME="Hubert Weber">
Πρόεδρος του Ελεγκτικού Συνεδρίου. - (DE) Κύριε Πρόεδρε, επιτρέψτε μου καταρχάς να ευχαριστήσω ειλικρινά για τα ευγενικά λόγια που έχουν ειπωθεί για το Ελεγκτικό Συνέδριο, για την έκθεσή του και για την παρουσίασή της. Δίνω ιδιαίτερη σημασία στα σχόλια αυτά, και θα τα μεταφέρω με μεγάλη ευχαρίστηση στο Λουξεμβούργο. Πιστεύω ότι θα αποτελέσουν πολύ ισχυρό παράγοντα παρακίνησης του προσωπικού μας. Δέχτηκα επίσης με ικανοποίηση τις πολύ συχνές αναφορές σχετικά με τους νέους δικαιούχους της κοινής γεωργικής πολιτικής. Ωστόσο, νομίζω πως έχω την ευκαιρία να ξεκαθαρίσω μερικά πράγματα, όπως μάλιστα μου ζήτησε να κάνω ο κ. Staes.
<P>
Πρέπει να ξεκινήσω με λίγες συμπληρωματικές πληροφορίες. Το καθεστώς ενιαίας ενίσχυσης είναι βασικά ένα σύστημα το οποίο επικροτήθηκε εξαρχής από το Ελεγκτικό Συνέδριο. Απλοποιεί πολύ την κατάσταση, και τα αποτελέσματα είναι ορατά. Σε συνδυασμό με το ΟΣΔΕ, είχε ως αποτέλεσμα δραστική μείωση της συχνότητας των σφαλμάτων. Αλλά όποτε θεσπίζονται νέοι κανόνες, βέβαια, πάντα υπάρχει η πιθανότητα να μην εφαρμόζονται. Θα πρέπει να έχουμε μια γενική εικόνα και να μην εστιάζουμε αποκλειστικά σε ένα μεμονωμένο φαινόμενο, όπως τη μη συμμόρφωση με τον κανόνα των δέκα μηνών και τις απορρέουσες μεγάλες οικονομικές απώλειες.
<P>
Πρέπει επίσης να λάβουμε υπόψη βέβαια ότι οι κανόνες έχουν διαμορφωθεί σε πολύ γενικές γραμμές και ότι πολλά πράγματα επαφίενται στη διακριτική ευχέρεια των κρατών μελών. Αυτό έχει οδηγήσει στην εμφάνιση ορισμένων φαινομένων. Συγκεκριμένα, υπάρχουν οι αποκαλούμενες παράπλευρες συνέπειες, οι οποίες μπορεί να έχουν λιγότερο σοβαρές οικονομικές επιπτώσεις, αλλά έχουν προσελκύσει μάλλον περισσότερο την προσοχή του κοινού. Πρέπει επίσης να σημειωθεί ότι έχει δοθεί ένας πολύ γενικός ορισμός της ευρείας έννοιας της γεωργικής δραστηριότητας. Είναι αρκετό σήμερα να διαχειρίζεται κάποιος μια έκταση γης βάσει μιας καλής γεωργικής και περιβαλλοντικής πρακτικής. Αρκεί απλά να κουρεύει το γκαζόν και ζητάει επιδότηση. Προσπαθούμε να τονίσουμε αυτό το σημείο προκειμένου να το διερευνήσουμε. Έχουμε συνολικά 700 περιπτώσεις και καθ' αυτόν τον τρόπο δεν μπορώ να πω επί του παρόντος εάν όλες αυτές οι περιπτώσεις είναι νομικά σχετικές, η κάθε μία από αυτές θα πρέπει να εξεταστεί χωριστά. Εξυπακούεται ότι, αν η ενίσχυση που ελήφθη από μια λέσχη γκολφ κάλυπτε επίσης την καθαυτή περιοχή του γηπέδου γκολφ, μια τέτοια κατάσταση δεν θα θεωρείτο σίγουρα νόμιμη. Όπως είπα, όμως, θα πρέπει να αντιμετωπίσουμε αυτά τα πράγματα για κάθε περίπτωση ξεχωριστά, και η Επιτροπή καλείται να πράξει και αυτή παρομοίως.
<P>
Επισήμανα επίσης, ωστόσο, ότι υπάρχουν και άλλες επιπτώσεις τις οποίες θα πρέπει να σκεφτούμε. " εισαγωγή ενός δυναμικού μοντέλου σημαίνει ότι θα πραγματοποιηθεί μια αναδιανομή από αυτούς που διαχειρίζονται τη γη - τους γεωργούς - στους ιδιοκτήτες της. Είμαι πολύ ευτυχής που μας έχει ζητηθεί να σχολιάσουμε τις επιπτώσεις των πολιτικών.
<SPEAKER ID="032" NAME="Siim Kallas">
Αντιπρόεδρος της Επιτροπής - (EN) Κύριε Πρόεδρε, θα ήθελα να ευχαριστήσω τα αξιότιμα μέλη για τα σχόλια τους. Το βασικό θέμα, το οποίο είναι το θέμα της καλύτερης διαχείρισης των Διαρθρωτικών Ταμείων, θα συζητηθεί λεπτομερώς κατά τις ακροάσεις της Επιτροπής Ελέγχου των Προϋπολογισμών στις 18 Δεκεμβρίου. Έπειτα από τις ακροάσεις αυτές θα ακολουθήσουν εκτεταμένες ακροάσεις σχετικά με τη συνολική διακυβέρνηση και τα συστήματα εσωτερικού ελέγχου τον Ιανουάριο.
<P>
Σας ευχαριστώ και πάλι για τα σχόλια σας. " Επιτροπή θα είναι έτοιμη να απαντήσει λεπτομερέστερα σε όλες σας τις ερωτήσεις κατά την διάρκεια των ακροάσεων.
<SPEAKER ID="033" NAME="Πρόεδρος">
" συζήτηση αυτού του θέματος έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="034" NAME="Mairead McGuinness  " AFFILIATION="PPE-DE">
γραπτώς - (EN) Χαιρετίζω την ετήσια έκθεση για το 2006 του Ευρωπαϊκού Ελεγκτικού Συνεδρίου καθώς παρουσιάζει ευπρόσδεκτες βελτιώσεις, συγκεκριμένα σε σχέση με τις γεωργικές δαπάνες. Όπου έχουν εντοπισθεί σφάλματα, αυτά σχετίζονται κυρίως με αδυναμίες των συστημάτων εσωτερικού ελέγχου τόσο στα κράτη μέλη όσο και στην Επιτροπή.
<P>
Οι θετικές εξελίξεις στον τομέα των αγροτικών δαπανών υπογραμμίζουν την αποτελεσματικότητα του ολοκληρωμένου συστήματος διαχείρισης και ελέγχου (ΟΣΔΕ) και της απλοποίησης των διαδικασιών για τις δηλώσεις και τις πληρωμές με την πρόσφατη καθιέρωση του καθεστώτος ενιαίας ενίσχυσης.
<P>
Για τη γεωργία συνολικά - 49,8 δισεκατομμύρια ευρώ το 2006 - το Ελεγκτικό Συνέδριο εντόπισε σημαντική μείωση στο εκτιμώμενο συνολικό επίπεδο σφαλμάτων.
<P>
Το Ελεγκτικό Συνέδριο σημειώνει ότι το καθεστώς ενιαίας ενίσχυσης έχει συνεπιφέρει παράπλευρες συνέπειες, όπως η παραχώρηση δικαιωμάτων σε ιδιοκτήτες εκμεταλλεύσεων που δεν είχαν ασκήσει ποτέ προηγουμένως γεωργική δραστηριότητα, και έχει οδηγήσει σε σημαντική ανακατανομή των κοινοτικών ενισχύσεων, από τους γεωργούς στους ιδιοκτήτες εκμεταλλεύσεων.
<P>
Δεν αποδέχομαι αυτήν τη γενική δήλωση - καθώς η ενιαία ενίσχυση ανά γεωργική εκμετάλλευση καταβάλλεται σε ενεργούς παραγωγούς και ΟΧΙ σε ιδιοκτήτες εκμεταλλεύσεων.
<P>
Είναι σφάλμα εκ μέρους του Συνεδρίου να πει ότι οι λέσχες γκολφ λαμβάνουν την ενιαία ενίσχυση ανά γεωργική εκμετάλλευση. Και αν όντως την λαμβάνουν, δεν θα έπρεπε, καθώς οι πληρωμές μπορούν να καταβάλλονται μόνο σε ενεργούς παραγωγούς, οι οποίοι καλλιεργούν και διατηρούν τη γη σε καλή γεωργική κατάσταση. Οι λέσχες γκολφ δεν πληρούν αυτές τις προϋποθέσεις.

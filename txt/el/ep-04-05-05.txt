<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<P>
(1) 
<SPEAKER ID="2" LANGUAGE="EN" NAME="Ludford (ELDR )." AFFILIATION="(Χειροκροτήματα)">
<P>
Θέλω να επιστήσω την προσοχή σας και την προσοχή του Κοινοβουλίου στο γεγονός ότι στις 29 Απριλίου το Συμβούλιο υπέγραψε δύο νομοθετικές πράξεις, χωρίς να έχει λάβει τη γνωμοδότηση του Ευρωπαϊκού Κοινοβουλίου, με το πρόσχημα ότι είχε τάξει μια δεσμευτική προθεσμία, η οποία δεν τηρήθηκε.
<P>
Θέλω να τονίσω ότι η ίδια προληπτική προθεσμία έχει οριστεί σήμερα για το προσχέδιο συμφωνίας με τις Ηνωμένες Πολιτείες σχετικά με τη διαβίβαση των καταστάσεων με τα ονόματα των επιβατών – την επονομαζόμενη συμφωνία PNR. Προκειμένου να αποφευχθεί η αναίρεση της βούλησης του Κοινοβουλίου, ζητώ να αποστείλετε επίσημο αίτημα στον Πρόεδρο του Συμβουλίου και της Επιτροπής να μην λάβουν οποιεσδήποτε αποφάσεις πριν αποφανθεί το Δικαστήριο, ιδίως κατά τη διάρκεια αυτής της προεκλογικής περιόδου. Αυτό θα ήταν το ελάχιστο που θα μπορούσαμε να περιμένουμε στο πλαίσιο της καλόπιστης συνεργασίας των θεσμικών οργάνων.
<P>
Η καθυστέρηση δεν θα είναι πολύ μεγάλη, διότι το Δικαστήριο ανακοίνωσε ήδη ότι οι διάδικοι οφείλουν να υποβάλουν τα επιχειρήματά τους έως τις 6 Ιουνίου, ενώ φαίνεται ότι το Δικαστήριο επιταχύνει τις εργασίες του και ενδέχεται να καταλήξει σε απόφαση πριν το καλοκαίρι. Υπ’ αυτές τις περιστάσεις, δεν φαίνεται υπερβολικό να ζητά κανείς από το Συμβούλιο και την Επιτροπή να σεβαστούν τόσο το θεσμικό μας όργανο, όσο και το Δικαστήριο και να μην υπονομεύσουν το κράτος δικαίου, δεδομένου ότι το Δικαστήριο προτίθεται να προχωρήσει με ταχείς ρυθμούς. Φοβάμαι αυτά τα δύο προηγούμενα στις 29 Απριλίου. Σας ζητώ να τους καλέσετε επίσημα να μην υπογράψουν τη συμφωνία.
<SPEAKER ID="3" LANGUAGE="NL" NAME="Boogerd-Quaak (ELDR )," AFFILIATION="εισηγήτρια">
<P>
   .  Κύριε Πρόεδρε, συμφωνώ με την άποψη της κ. Ludford. Δεν θα επαναλάβω τα όσα είπε. Θέλω μόνο να επιστήσω την προσοχή σας στο γεγονός ότι χθες συνέταξα μια επιστολή προς τον κ. Gargani, πρόεδρο της Επιτροπής Νομικών Θεμάτων και Εσωτερικής Αγοράς, για να του υπενθυμίσω τη συζήτηση που πραγματοποιήσαμε σε αυτή την επιτροπή στις 6 Απριλίου, στην οποία αποφασίσαμε να κινήσουμε τη διαδικασία του Δικαστηρίου. Σε αυτή τη συζήτηση, ωστόσο, συζητήθηκε μια άλλη διαδικασία, σε περίπτωση που ούτε το Συμβούλιο ούτε η Επιτροπή λάμβαναν υπόψη τους τη γνωμοδότηση του Κοινοβουλίου. Χθες το βράδυ δεν είχαμε αρκετό χρόνο για να συζητήσουμε σχετικά με αυτή την επιστολή, αλλά ο πρόεδρος μου υποσχέθηκε ότι θα το σημειώσει και θα το χειριστεί αποτελεσματικά. Για να είμαι σίγουρη, θα σας τη στείλω και με ηλεκτρονικό ταχυδρομείο. Αν το Συμβούλιο παρόλ’ αυτά προχωρήσει και υπογράψει, τότε νομίζω ότι θα πρέπει να ξεκινήσουμε μια διαφορετική διαδικασία. Ήθελα να επιστήσω την προσοχή σας σε αυτό. 
<SPEAKER ID="4" LANGUAGE="" NAME="Πρόεδρος." AFFILIATION="">
<SPEAKER ID="5" LANGUAGE="EN" NAME="Perry (PPE-DE )." AFFILIATION="">
<P>
    Κύριε Πρόεδρε, κατά τη χθεσινοβραδυνή συνεδρίαση της Επιτροπής Νομικών θεμάτων και Εσωτερικής Αγοράς, ο Πρόεδρος, κ. Gargani, και η επιτροπή συμφώνησαν ότι επιθυμούν να εμμείνουν στην ουσία της σύστασης που σας απηύθυνε η επιτροπή στις 15 Απριλίου, ήτοι να ασκηθεί προσφυγή επί παραλείψει κατά της Ευρωπαϊκής Επιτροπής όσον αφορά την απάντηση στις ερωτήσεις σχετικά με την Lloyd's. 
<SPEAKER ID="6" LANGUAGE="" NAME="Πρόεδρος." AFFILIATION="">
<P>
   Σας ευχαριστώ, κύριε Perry. Θα απευθύνω επιστολή προς τον κ. Gargani σήμερα και θα σας διαβιβάσω αντίγραφο αυτής της αλληλογραφίας. 
<SPEAKER ID="7" LANGUAGE="FR" NAME="Goebbels (PSE )." AFFILIATION="">
<P>
   – Κύριε Πρόεδρε, ανακοινώσατε κατά τη διάρκεια της χθεσινής περιόδου συνόδου, ήτοι στις 4 Μαΐου, ότι σύμφωνα με το άρθρο 185 του Κανονισμού, οι γραπτές δηλώσεις που δεν έχουν υπογραφεί από μια πλειοψηφία βουλευτών και οι γραπτές ερωτήσεις που δεν έχουν λάβει απάντηση και ούτω καθεξής, θα θεωρούνται άκυρα. Βασίζετε τη θέση σας στο άρθρο 185 του Κανονισμού, που δηλώνει: “Στo τέλoς της τελευταίας περιόδoυ συvόδoυ πριv από τις εκλoγές, θεωρoύvται άκυρα όλα τα εκκρεμoύvτα εvώπιov τoυ Κoιvoβoυλίoυ ζητήματα, με τηv επιφύλαξη τωv διατάξεωv τoυ δευτέρoυ εδαφίoυ τoυ παρόvτoς Άρθρoυ”. Η τρίτη παράγραφος του ίδιου άρθρου δηλώνει “Οι διατάξεις αυτές δεv εφαρμόζovται για αvαφoρές ή κείμεvα επί τωv oπoίωv δεv απαιτείται λήψη απoφάσεως”. Οι ερωτήσεις που κατατίθενται από έναν βουλευτή του Σώματος αυτού απαιτούν απάντηση και όχι απόφαση. Δεν μπορούμε, ως εκ τούτου, να θεωρήσουμε άκυρες όλες τις ερωτήσεις που δεν έχουν απαντηθεί ακόμη.
<SPEAKER ID="8" LANGUAGE="" NAME="Πρόεδρος." AFFILIATION="">
<P>
   Σας ευχαριστώ για την ακρίβεια με την οποία εκθέσατε το θέμα, κύριε Goebbels. Αυτή είναι η πέμπτη θητεία του Κοινοβουλίου με άμεση εκλογή. Πλησιάζει στο τέλος της, ενώ οι υπηρεσίες του Κοινοβουλίου με ενημερώνουν ότι πάντα ακολουθούσαμε αυτό το προηγούμενο. Εντούτοις, υπό το πρίσμα της άποψής σας για τη διατύπωση του άρθρου 185 του Κανονισμού, πιστεύω ότι πρέπει να αποστείλω επιστολή στο Συμβούλιο και την Επιτροπή και να τους υποδείξω ότι, βάσει του Κανονισμού μας, αρμόζει να απαντήσουν στις ερωτήσεις που αναφέρετε. Πρέπει να θέσουμε ένα νέο προηγούμενο όσον αφορά το θέμα στο εξής και αυτό θα πράξω.
<SPEAKER ID="9" LANGUAGE="" NAME="Πρόεδρος." AFFILIATION="">
<SPEAKER ID="10" LANGUAGE="IT" NAME="Prodi," AFFILIATION="Πρόεδρος της Επιτροπής">
<P>
Κυρίες και κύριοι βουλευτές, σήμερα ανοίγει ένα νέο κεφάλαιο στην ιστορία της διαδικασίας της ευρωπαϊκής ενοποίησης. Από πολύ καιρό περιμέναμε αυτές τις ημέρες και σήμερα επιτέλους η διεύρυνση αποτελεί πραγματικότητα. Η 1η Μαΐου 2004 θα είναι για εμένα η πιο όμορφη ημέρα της θητείας μου ως Προέδρου της Ευρωπαϊκής Επιτροπής. Η διεύρυνση στρέφει όλα τα θεσμικά όργανα προς το μέλλον. Όσον αφορά την Επιτροπή, αυτή εισέρχεται σήμερα σε ένα μεταβατικό στάδιο το οποίο θα ολοκληρωθεί την 1η του προσεχούς Νοεμβρίου.
<P>
Τις προηγούμενες εβδομάδες συναντήσατε έναν προς έναν τους νέους Επιτρόπους κατά τη διάρκεια των ανταλλαγών απόψεων που είχατε μαζί τους. Βρίσκομαι σήμερα εδώ για σας παρουσιάσω ολόκληρη την πρώτη Επιτροπή της νέας Ευρώπης. Σε αυτό το μεταβατικό στάδιο οικοδομούμε μια γέφυρα μεταξύ της παρούσας Επιτροπής και της νέας Επιτροπής με τα 25 μέλη η οποία θα αναλάβει καθήκοντα τον Νοέμβριο. Για τον λόγο αυτόν εφαρμόσαμε μια νέα πρακτική: τοποθετήσαμε τους νέους συναδέλφους μας δίπλα σε δέκα εν ενεργεία Επιτρόπους, χωρίς να τους αναθέτουμε νέα χαρτοφυλάκια, γεγονός που θα επηρέαζε αρνητικά το έργο του σώματος των Επιτρόπων κατά τους τελευταίους μήνες της θητείας του. Ωστόσο, οι νέοι Επίτροποι θα συμμετέχουν πλήρως στις αποφάσεις της Επιτροπής και ο λόγος τους θα έχει το ίδιο βάρος με τον λόγο των άλλων. Οι νέοι Επίτροποι φέρουν επιπλέον ευθύνη διότι, ουσιαστικά, θα αποτελούν για τους συμπολίτες τους το πρόσωπο της Ευρωπαϊκής Ένωσης. Συνεπώς, ο ρόλος τους θα είναι κρίσιμος σε μια περίοδο κατά την οποία οι νέοι συμπολίτες μας θα αρχίσουν να εξοικειώνονται με την Ένωση και με τον τρόπο λειτουργίας της.
<P>
Ο δεύτερος μεγάλος στόχος που περιλαμβάνει το πρόγραμμα εργασίας της Επιτροπής για το 2004 είναι η εγγύηση της επιτυχίας της διεύρυνσης. Μετά την είσοδο των δέκα νέων κρατών μελών πρέπει να δοθεί πλέον η απαραίτητη προσοχή στις προσδοκίες των άλλων υποψηφίων χωρών. Κατά τους προσεχείς μήνες πρέπει να προωθήσουμε τις διαπραγματεύσεις με τη Βουλγαρία και τη Ρουμανία, οι οποίες εξελίσσονται θετικά. Έχουμε ήδη υποβάλει σύσταση για την έναρξη διαπραγματεύσεων με την Κροατία, το δε Συμβούλιο θα λάβει απόφαση για την Τουρκία στο τέλος του έτους βάσει της σύστασης που θα εκδώσει το φθινόπωρο η Επιτροπή της οποίας προΐσταμαι.
<P>
Τέλος, πρέπει να προωθήσουμε την προετοιμασία των νέων δημοσιονομικών προοπτικών για την περίοδο μετά το 2006. Όπως γνωρίζετε, αποφασίσαμε να υπερβούμε την απλή λογιστική λογική και να δώσουμε πολιτική διάσταση στο θέμα αυτό. Πρόκειται ουσιαστικά για την οργάνωση του σχεδίου της διευρυμένης Ευρώπης ανάλογα με τους πόρους που απαιτούνται για την υλοποίησή του. Το πολιτικό σχέδιο που προτείνουμε βασίζεται σε τρεις πυλώνες: τη βιώσιμη ανάπτυξη, την ευρωπαϊκή ιθαγένεια και τον ρόλο της Ευρώπης στον κόσμο.
<P>
Πιστεύω ότι αυτά τα μεγάλα βήματα προόδου της δημοκρατικής ζωής της Ένωσης προετοίμασαν το έδαφος για το τέταρτο γεγονός που επιθυμώ να υπενθυμίσω: τη διαμόρφωση μιας πραγματικά ευρωπαϊκής κοινής γνώμης. Αναφέρομαι κυρίως στα γεγονότα που, από τους τελευταίους μήνες του 2002, συνόδευσαν τη σύρραξη στο Ιράκ. Για πρώτη ίσως φορά στην ιστορία μας είδαμε να γεννιέται ένα κίνημα στο οποίο συμμετέχει η μεγάλη πλειονότητα των πολιτών σε όλες τις χώρες της Ένωσης. Οι ευρωπαίοι πολίτες ζήτησαν, αφού είχε πλέον εξαντληθεί κάθε δυνατότητα διαλόγου, κάθε στρατιωτική επέμβαση για την ασφάλειά μας να στηρίζεται στη διεθνή νομιμότητα την οποία η Ευρωπαϊκή Ένωση ενσαρκώνει και υπερασπίζεται.
<SPEAKER ID="11" LANGUAGE="" NAME="Πρόεδρος." AFFILIATION="">
<SPEAKER ID="12" LANGUAGE="DE" NAME="Poettering (PPE-DE )." AFFILIATION="(">
<P>
Πάντα θεωρούσαμε την Επιτροπή ένα είδος κυβέρνησης. Ο Ρομάνο Πρόντι άρχισε το έργο του πριν από πέντε χρόνια ως Πρόεδρος της Επιτροπής. Ορισμένες κυβερνήσεις κρατών μελών τον επέκριναν, εμείς όμως πάντα τον υποστηρίζαμε γιατί φυσικά τα μέλη της Επιτροπής είναι πολιτικοί, αν και όχι συνδεδεμένοι με πολιτικά κόμματα.. Εύχομαι τύχη και επιτυχία στους νέους Επιτρόπους για τις εργασίες τους και θέλω να τους διαβεβαιώσω ότι θα έχουν κάθε δυνατή υποστήριξη από την Ομάδα μας. Καλωσορίζουμε τους Péter Balázs, Joe Borg, Ján Figel', Dalia Grybauskaitė Danuta Hübner, Siim Kallas, Sandra Kalniete, Μάρκο Κυπριανού, Janez Potočnik και Pavel Telička. Επίσης, χαιρετούμε το ίδιο εγκάρδια τους Jacques Barrot και Joaquín Almunia από τα κράτη μέλη που ανήκαν στην Ευρωπαϊκή Ένωση πριν ακόμα από την 1η Μαΐου και, φυσικά, τον Επίτροπο Δήμα με τον οποίο έχει ήδη συνεργαστεί η Ολομέλεια.
<P>
Στις 17 και 18 Ιουνίου θα γίνει η σύνοδος κορυφής της Ευρωπαϊκής Ένωσης και έτσι, κύριε Πρόεδρε, θα ήταν ίσως καλό να διεξαγάγουμε άλλη μία Διάσκεψη των Προέδρων το απόγευμα της Πέμπτης, 17ης Ιουνίου, και να συζητήσουμε πώς θα οργανώσουμε την όλη διαδικασία. Αυτό το λέω σαν πρόταση για να το εξετάσουμε όλοι μαζί.
<SPEAKER ID="13" LANGUAGE="DE" NAME="Swoboda (PSE )." AFFILIATION="(Χειροκροτήματα)">
<P>
    Κύριε Πρόεδρε, κύριε Πρόεδρε της Επιτροπής, κ. κ. Επίτροποι, κυρίες και κύριοι, όπως έγραφε και το κύριο άρθρο μιας γερμανικής εφημερίδας, η 1η Μαΐου ήταν ασφαλώς μία ημέρα όπου βγήκαμε από τον μακρύ ίσκιο του Χίτλερ και του Στάλιν. Τώρα όμως αρχίζουν οι προσπάθειες στο πεδίο της καθημερινότητας. Γι’ αυτό είναι κυρίως αρμόδια η Επιτροπή, όχι όμως με την έννοια ότι πρέπει να μας καθοδηγούν τεχνοκράτες ή γραφειοκράτες. Αντίθετα, χρειαζόμαστε πολιτικοποιημένους ανθρώπους, Επιτρόπους με σάρκα και οστά που δεν είναι σκλάβοι της κομματικής πολιτικής. Εδώ συμφωνώ με τον κ. Poettering. Ωστόσο, κύριε Poettering, θα σας συνέχαιρα εάν το λέγατε αυτό και σε ορισμένα άλλα μέλη της Επιτροπής –και ειδικά την Αντιπρόεδρό της– που διατύπωσαν σχόλια τα οποία δεν μαρτυρούν και μεγάλη ουδετερότητα από πλευράς της Επιτροπής.
<P>
Ευτυχώς, η κ. Hübner έδωσε θετική απάντηση σε αυτό το ερώτημα. Πρέπει και η εξωτερική οικονομική πολιτική να γίνει ένα μέσον για να υπερασπιστούμε το ευρωπαϊκό κοινωνικό μας πρότυπο, π.χ. σε σχέση με τις δημόσιες υπηρεσίες. Είναι απαράδεκτο η Επιτροπή να συνεχίζει να αγνοεί την σαφή ψήφο του Σώματος επιχειρώντας να θέσει στην ημερήσια διάταξη την ελευθέρωση και ενδεχομένως την ιδιωτικοποίηση της ύδρευσης, των τοπικών δημόσιων μέσων μεταφοράς, της υγείας και της εκπαίδευσης. Η Ομάδα μας είναι κι αυτή υπέρ του ανοίγματος των αγορών και κάναμε θετικές ενέργειες εδώ μαζί με την Επιτροπή. Εγώ, για παράδειγμα, το έκανα σε σχέση με τους σιδηροδρόμους. Υπάρχουν όμως τομείς που ανήκουν ουσιαστικά σε αυτό που εννοούμε ως εθνικό ή ευρωπαϊκό κοινωνικό πρότυπο και αυτό πρέπει να το δεχτούμε και να το συνεχίσουμε.
<SPEAKER ID="14" LANGUAGE="EN" NAME="Watson (ELDR )." AFFILIATION="(Χειροκροτήματα)">
<P>
Η παρούσα Επιτροπή είναι η πρώτη για τη νέα διευρυμένη Ευρώπη και οι Φιλελεύθεροι σε αυτό το Σώμα θεωρούν επιτακτικό να εξασφαλιστεί ότι θα είναι αποτελεσματική, αφοσιωμένη και ανταγωνιστική. Είναι επίσης σημαντικό να επαναδιατυπωθεί και να θεσπιστεί μία για πάντα η αρχή της ατομικής ευθύνης των Επιτρόπων απέναντι στο Κοινοβούλιο για τις πολιτικές και τα τμήματά τους. Είναι αναπόφευκτο το έργο αυτής της Επιτροπής να δεσμεύσει το έργο της επόμενης, όπως ακριβώς το έργο αυτού του Κοινοβουλίου δεν θα μείνει ημιτελές στις 14 Ιουνίου.
<P>
Η εντολή της Επιτροπής στοχεύει στη διοίκηση της Ευρωπαϊκής Ένωσης και παρόλα αυτά, φαίνεται ότι υπάρχουν ορισμένοι σε αυτό το Σώμα που θα της έβαζαν λουκέτο για το καλοκαίρι. Δεν αντιλαμβάνονται ότι η διευθέτηση του προϋπολογισμού της Ευρωπαϊκής Ένωσης για τα επόμενα επτά χρόνια ή το ζήτημα της τουρκικής προσχώρησης ενδέχεται να απαιτήσουν την προσοχή της Επιτροπής στο διάστημα από σήμερα μέχρι τον Νοέμβριο; Liebe deutsche Freunde, das müsst ihr ernst nehmen! Η διακοπή άσκησης του δικαιώματος πρωτοβουλίας της Επιτροπής σε αυτό το στάδιο δεν θα ήταν μόνο μη πρακτική σε παράλογο βαθμό, αλλά και τελείως ανεύθυνη.
<P>
Στο Ευρωπαϊκό Κόμμα των Φιλελεύθερων, Δημοκρατών και Μεταρρυθμιστών σε αυτό το Σώμα αναλογεί μερίδιο από την κριτική που ασκήθηκε σε ορισμένες πολιτικές της Επιτροπής, αλλά αναγνωρίσαμε πάντα τα ατομικά της ταλέντα και τη συλλογική της αφοσίωση. Αυτή την εβδομάδα χρειάζεται να σκεφτούμε μόνο το εξαιρετικό έργο του Επιτρόπου κ. Verheugen που συνέβαλε στη διασφάλιση μίας επιτυχούς ευρωπαϊκής διεύρυνσης.
<SPEAKER ID="15" LANGUAGE="FR" NAME="Isler Béguin (Verts/ALE )." AFFILIATION="(Χειροκροτήματα)">
<SPEAKER ID="16" LANGUAGE="PL" NAME="Kamiński (UEN )." AFFILIATION="">
<SPEAKER ID="17" LANGUAGE="NL" NAME="Blokland (EDD )." AFFILIATION="(Χειροκροτήματα)">
<P>
    Κύριε Πρόεδρε, με μεγάλη μας χαρά καλωσορίζουμε τα δέκα νέα μέλη της Ευρωπαϊκής Επιτροπής σήμερα. Για εμάς, τους Ολλανδούς, είναι μια συμβολική ημέρα, διότι κάθε χρόνο στις 5 Μαΐου εορτάζουμε το τέλος του Δευτέρου Παγκοσμίου Πολέμου, έναν πόλεμο που τελείωσε άσχημε, με μια διχασμένη Ευρώπη. Σήμερα, 59 χρόνια αργότερα, έχουμε την αληθινή επούλωση των πληγών και η Ευρώπη είναι ελεύθερη. Ελπίζουμε ότι η Επιτροπή θα μπορέσει να συνεχίσει με εντατικό ρυθμό τη διαδικασία επούλωσης της Ευρώπης.
<SPEAKER ID="18" LANGUAGE="PL" NAME="Lepper (NI )." AFFILIATION="">
<P>
Πρέπει να γνωρίζετε ότι οι χώρες μας έχουν εγκρίνει την Οικουμενική Διακήρυξη για τα Ανθρώπινα Δικαιώματα και τη Σύμβαση για τα Δικαιώματα του Παιδιού. Αυτά είναι τα σημαντικότερα από όλα τα διεθνή μέσα. Παρόλ’ αυτά, τα δικαιώματα των πολιτών και των παιδιών παραβιάζονται στις χώρες μας. Επιτρέψτε μου να σας υπενθυμίσω μέρος του άρθρου 25 της Οικουμενικής Διακήρυξης για τα Ανθρώπινα Δικαιώματα: “Καθένας έχει δικαίωμα σε ένα βιοτικό επίπεδο ικανό να εξασφαλίσει στον ίδιο και την οικογένειά του υγεία και ευημερία και ειδικότερα τροφή, ρουχισμό, κατοικία, ιατρική περίθαλψη...”.
<SPEAKER ID="19" LANGUAGE="PL" NAME="Libicki (UEN )." AFFILIATION="">
<P>
Ήθελα επίσης να επωφεληθώ αυτής της ευκαιρίας για να ευχαριστήσω τον Πρόεδρο που παρακολούθησε τους εορτασμούς που πραγματοποιήθηκαν στην Πολωνία στις 3 Μαΐου, την εθνική γιορτή της Πολωνίας. Είμαι σίγουρος ότι μιλώ επίσης εξ ονόματος των συναδέλφων μου. Είμαστε ιδιαίτερα ευγνώμονες στον κ. Cox για τη συμμετοχή του στην επίσημη τελετή για την οικοδόμηση του Ναού της Θείας Πρόνοιας, που προσφέρεται ως τάμα από τον πολωνικό λαό σε ένδειξη ευχαριστίας για την ανάκτηση της ανεξαρτησίας του. Σας ευχαριστώ πολύ. 
<SPEAKER ID="20" LANGUAGE="" NAME="Πρόεδρος." AFFILIATION="">
<SPEAKER ID="21" LANGUAGE="IT" NAME="Prodi," AFFILIATION="Πρόεδρος της Επιτροπής">
<SPEAKER ID="22" LANGUAGE="EN" NAME="Banotti (PPE-DE )." AFFILIATION="(Χειροκροτήματα)">
<SPEAKER ID="23" LANGUAGE="" NAME="Πρόεδρος." AFFILIATION="">
<P>
   Σας ευχαριστώ γι’ αυτή την αποχαιρετιστήρια δήλωση, κυρία Banotti. Δεν μπορούσα να επιμείνω στον κανόνα για τον χρόνο ομιλίας σε αυτή την περίπτωση! 
<SPEAKER ID="24" LANGUAGE="NL" NAME="Van den Berg (PSE )." AFFILIATION="(Χειροκροτήματα)">
<P>
    Κύριε Πρόεδρε, δέκα νέες χώρες και δέκα νέοι Επίτροποι. Οι δέκα νέες χώρες πρέπει να εκπληρώσουν τα νέα κριτήρια, το ίδιο και οι Επίτροποι. Δυστυχώς, το αποτέλεσμα της ακρόασης ενός υποψηφίου, του κ. Borg, ήταν ότι επί του παρόντος, το Κοινοβούλιο δεν επείσθη από την προσέγγισή του στην αναπτυξιακή συνεργασία.
<SPEAKER ID="25" LANGUAGE="IT" NAME="Prodi," AFFILIATION="Πρόεδρος της Επιτροπής">
<SPEAKER ID="26" LANGUAGE="SL" NAME="Jakič (ELDR )." AFFILIATION="">
<P>
Στις διαπραγματεύσεις της με την Ευρωπαϊκή Ένωση, η Σλοβενία προσπάθησε να χρησιμοποιήσει τους καλύτερους ανθρώπους της. Σε αυτό επιτύχαμε. Η ομάδα που διηύθυνε αυτές τις διαπραγματεύσεις στο πλαίσιο της κυβέρνησης της Δημοκρατίας της Σλοβενίας επιτέλεσε αξιέπαινα το καθήκον της, φυσικά με τη συναίνεση όλων των κοινοβουλευτικών κομμάτων. Ο προτεινόμενος από τη Σλοβενία υποψήφιος Επίτροπος είναι αδιαμφισβήτητα ένα από αυτά τα άτομα και, ως εκ τούτου, είμαι πολύ ικανοποιημένος που η υποψηφιότητά του έγινε δεκτή. Η ομάδα του κ. Potočnik, και προηγουμένως η ομάδα του κ. Bavčar, βάσισαν την επιτυχία τους στο γεγονός ότι όλες οι διαπραγματευτικές τους θέσεις είχαν εγκριθεί στο σλοβένικο κοινοβούλιο, γεγονός που ήταν μοναδικό και παράδειγμα της σπουδαίας συνεργασίας και από τις δύο πλευρές.
<SPEAKER ID="27" LANGUAGE="EN" NAME="Tannock (PPE-DE )." AFFILIATION="">
<P>
    Κύριε Πρόεδρε, ως υποστηρικτής της διεύρυνσης σε ολόκληρη την Ευρώπη, με απογοήτευσε πολύ η δήλωση του Προέδρου Πρόντι, η οποία έδωσε το πράσινο φως για την ενδεχόμενη προσχώρηση της Τουρκίας και των βαλκανικών χωρών, αλλά απέκλεισε μόνιμα την Ουκρανία. Κατά τη γνώμη μου, η θέση αυτή αντιβαίνει στο άρθρο 49 της Συνθήκης, της οποίας είναι ο θεματοφύλακας, εκτός βέβαια αν θεωρεί πως η Ουκρανία δεν είναι ευρωπαϊκή χώρα. Ελπίζω οι νέοι Επίτροποι να επιδείξουν περισσότερο θετική στάση έναντι των προσδοκιών της Ουκρανίας.
<P>
Χαιρετίζω ιδιαίτερα σήμερα τον διορισμό του κ. Κυπριανού ως Επιτρόπου της Κύπρου, μιας χώρας της Κοινοπολιτείας. Καλώ τη νέα Επιτροπή να σταματήσει να δαιμονοποιεί τον ελληνοκυπριακό λαό μετά το δημοψήφισμα. Τάσσομαι και εγώ υπέρ της λήξης της απομόνωσης της βόρειας, κατεχόμενης από την Τουρκία, κοινότητας, αλλά, πριν συμβεί αυτό, είναι σίγουρα ανάρμοστη η παροχή οικονομικής βοήθειας από την ΕΕ –και κάνω ειδικότερα έκκληση στον κ. Talat– όσο προσφέρουν άσυλο σε καταζητούμενους από τη δικαιοσύνη, ιδίως από το Ηνωμένο Βασίλειο. Μπορεί η Επιτροπή να εξετάσει επειγόντως αυτό το θέμα; 
<SPEAKER ID="28" LANGUAGE="IT" NAME="Prodi," AFFILIATION="Πρόεδρος της Επιτροπής">
<P>
   . – Πιστεύω πως η συζήτηση που είχαμε σχετικά με τα σύνορα της Ένωσης, εδώ στο Κοινοβούλιο και στο Συμβούλιο, ήταν μία από τις πλέον σοβαρές, διεξοδικές και ειλικρινείς συζητήσεις. Από τη συζήτηση προέκυψε μια στρατηγική η οποία, επί του παρόντος, θεωρείται κοινή· για το μέλλον, κανείς δεν μπορεί να προβλέψει τι θα συμβεί. Η στρατηγική αυτή είναι πολύ σαφής: με τη Βουλγαρία και τη Ρουμανία ελπίζουμε ότι θα μπορέσουμε να ολοκληρώσουμε τις διαπραγματεύσεις εντός του 2007· η Κροατία ξεκίνησε μια ταχύτατη προσέγγιση προς την Ένωση· για την Τουρκία καθορίσαμε το χρονοδιάγραμμα που επανέλαβα σήμερα το πρωί: τον Οκτώβριο η γνωμοδότηση της Επιτροπής και τον Δεκέμβριο η απόφαση, το πλαίσιο αναφοράς και τα κριτήρια της Κοπεγχάγης· αμέσως μετά θα δρομολογηθεί αυτό που συμβολικά ονομάσαμε “κύκλο των φίλων”, στο πλαίσιο του οποίου θα μοιραζόμαστε τα πάντα εκτός από τα θεσμικά όργανα. Αυτό δεν σημαίνει επ’ ουδενί ότι θα αφήσουμε αυτές τις χώρες απομονωμένες και απροστάτευτες· σημαίνει ότι θα ξεκινήσουμε μια στενή συνεργασία η οποία θα προσφέρει στην Ευρώπη μια ζωτικής, για εμάς, σημασίας γενική ασφάλεια, παρέχοντας στις εν λόγω χώρες ευκαιρίες ανάπτυξης και σε όλους μας μια ευκαιρία συνεργασίας τόσο προς Ανατολάς όσο και στη Μεσόγειο.
<SPEAKER ID="29" LANGUAGE="NL" NAME="Maes (Verts/ALE )." AFFILIATION="">
<P>
Τέλος, θα ήθελα να επαναλάβω την παράκληση να μην παραβλεφθεί η αλληλεγγύη με την Αφρική. Αυτές τις ημέρες που εμείς γιορτάζουμε, στο Darfour μαίνεται ο πόλεμος ενώ η ειρήνη δεν έχει εδραιωθεί ακόμη στο Κονγκό. Θα μπορούσα να απαριθμήσω και άλλες συγκρούσεις. Σας καλώ μετ’ επιτάσεως να μεταφέρετε μαζί σας, σε ολόκληρο τον κόσμο, μέχρι τη Μέση Ανατολή, το Ιράκ και την Αφρική, την ελπίδα για ειρήνη, την οποία εμείς στην Ευρώπη διατηρούμε ως βασική φιλοδοξία. Καλή τύχη! 
<SPEAKER ID="30" LANGUAGE="EN" NAME="Azzopardi (PPE-DE )." AFFILIATION="">
<SPEAKER ID="31" LANGUAGE="IT" NAME="Prodi," AFFILIATION="Πρόεδρος της Επιτροπής">
<P>
   . – Κυρία Maes, θίξατε ορισμένα προβλήματα καίριας σημασίας, το πρώτο εκ των οποίων αφορά τη μηδενική ανοχή. Μπορώ να δηλώσω με ειλικρίνεια ότι, για πρώτη φορά στην ιστορία των ευρωπαϊκών οργάνων, αντιμετωπίσαμε τη μεταρρύθμιση του τρόπου εργασίας με οργανικό και διεξοδικό τρόπο και για τον λόγο αυτό θα ήθελα να ευχαριστήσω τον Επίτροπο Kinnock. Είναι ένα έργο το οποίο συνήθως κανείς δεν θέλει να αναλάβει, ακριβώς επειδή επί σειρά ετών δημιουργεί μόνο προβλήματα και κανένα όφελος· ωστόσο, τις βάσεις για τη μηδενική ανοχή τις έχουμε ήδη θέσει. Οι κανόνες που έχουμε θεσπίσει είναι αυστηροί και ελπίζω ότι θα μπορέσουμε να τους σεβαστούμε πραγματικά.
<SPEAKER ID="32" LANGUAGE="MT" NAME="Attard-Montalto (PSE )." AFFILIATION="">
<SPEAKER ID="33" LANGUAGE="EN" NAME="Giertych (NI )." AFFILIATION="">
<SPEAKER ID="34" LANGUAGE="IT" NAME="Prodi," AFFILIATION="Πρόεδρος της Επιτροπής">
<SPEAKER ID="35" LANGUAGE="EN" NAME="Szent-Iványi (ELDR )." AFFILIATION="">
<P>
    Κύριε Πρόεδρε, θα ήθελα πρώτα απ’ όλα να καλωσορίσω θερμά τους νέους Επιτρόπους. Έχω την τύχη να γνωρίζω πολλούς από αυτούς. Είναι πολύ έμπειροι, ικανοί, καλοί άνθρωποι. Θα ήθελα να τους συγχαρώ και θα ήθελα να εκφράσω την πλήρη στήριξή μου προς τους νέους Επιτρόπους. Δεν είναι κατώτεροι Επίτροποι, δεν περιμένουν τη σειρά τους για να μπουν στη BMW, είναι πλήρεις Επίτροποι με τα ίδια δικαιώματα και την ίδια εμπειρία με οποιονδήποτε από τους υπόλοιπους.
<SPEAKER ID="36" LANGUAGE="IT" NAME="Prodi," AFFILIATION="Πρόεδρος της Επιτροπής">
<SPEAKER ID="37" LANGUAGE="SK" NAME="Beňová (PSE )." AFFILIATION="">
<SPEAKER ID="38" LANGUAGE="DE" NAME="Rübig (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, η ημερήσια διάταξη της επόμενης κοινοβουλευτικής περιόδου περιλαμβάνει την εφαρμογή της Βασιλείας ΙΙ. Εδώ το θέμα είναι η φερεγγυότητα και οι απαιτούμενες εγγυήσεις για τις μικρές και τις οικογενειακές επιχειρήσεις που ασφαλώς είναι ένα πολύ σημαντικό θέμα στη φάση της διεύρυνσης. Εφόσον οι μικρές και οι οικογενειακές επιχειρήσεις είναι χαρακτηριστικές για την Ευρώπη, εδώ εργάζονται τα 2/3 των εργαζομένων και από αυτές καταβάλλεται το 80% των φόρων, θα ήθελα να ξέρω τι προτίθεται να κάνει η Επιτροπή προκειμένου να εφαρμόσει την Βασιλεία ΙΙ όσο πιο μαλακά και καλά γίνεται, έτσι ώστε οι επιχειρήσεις μας να έχουν μια ευκαιρία να διασφαλίσουν στο μέλλον την ευημερία και την ασφάλεια των θέσεων εργασίας. 
<SPEAKER ID="39" LANGUAGE="NL" NAME="Van Lancker (PSE )." AFFILIATION="">
<P>
Με όλον τον δέοντα σεβασμό στον νέο Επίτροπο, κ. Borg, που αναμφισβήτητα διαθέτει όλα τα απαιτούμενα τυπικά προσόντα, δεν με έπεισε όσον αφορά την αναπτυξιακή συνεργασία κατά τη διάρκεια της ακρόασης. Σίγουρα, η αναπτυξιακή συνεργασία πρέπει να περιλαμβάνει επίσης μια ισχυρή διάσταση της ισότητας των φύλων. Θα μπορούσε ο Πρόεδρος της Επιτροπής να επιβεβαιώσει ακόμη μία φορά ότι οι ίσες ευκαιρίες εξακολουθούν να είναι σημαντικές και για την προσφάτως διευρυνθείσα Επιτροπή, και ότι η πλατφόρμα του Πεκίνου, που έχει υπογραφεί από όλα τα κράτη μέλη μας, παραμένει η κατευθυντήρια αρχή στο πεδίο αυτό και, τέλος, ότι τα σεξουαλικά και αναπαραγωγικά δικαιώματα και η υγεία τόσο των ανδρών όσο και των γυναικών παραμένει ένας τομέας ανησυχίας για την Ένωση; 
<SPEAKER ID="40" LANGUAGE="EN" NAME="Kinnock, Neil," AFFILIATION="Επιτροπή">
<P>
    Κύριε Πρόεδρε, θέλω να εκφράσω την ευγνωμοσύνη μου τόσο στην κ. Van Lancker όσο και στην κ. Maes που έθιξαν το θέμα της πολιτικής ισότητας των φύλων και της πρακτικής της ισότητας στην Επιτροπή. Αυτό μου δίνει την ευκαιρία να αναφέρω ότι, κατά τη διάρκεια της θητείας αυτής της Επιτροπής, οι προσλήψεις ανδρών και γυναικών έφτασαν στο επίπεδο του 50-50 για πρώτη φορά στην ιστορία.
<P>
Μπορώ να ενημερώσω εν τω μεταξύ το Κοινοβούλιο ότι, κατά την τρέχουσα θητεία της, η Επιτροπή θα πετύχει τον στόχο της να εξασφαλίσει ότι ποσοστό 20% των διευθυντικών στελεχών της μεσαίας και ανώτερης βαθμίδας είναι γυναίκες. Αυτό επετεύχθη πλήρως αξιοκρατικά, αλλά και με την ηθελημένη υποκίνηση και ενθάρρυνση των γυναικών να επιδιώξουν και να κατακτήσουν θέσεις, για τις οποίες διαθέτουν όλα τα προσόντα.
<SPEAKER ID="41" LANGUAGE="ES" NAME="Vila Abelló (PPE-DE )." AFFILIATION="">
<P>
   – Κύριε Πρόεδρε, σας ευχαριστώ που δίνετε τον λόγο σε έναν τελείως περαστικό βουλευτή του Ευρωπαϊκού Κοινοβουλίου. Εισήλθα στο Σώμα στις 19 Απριλίου και θα το εγκαταλείψω στις 19 Ιουλίου, με δύο μήνες διακοπής. Με άλλα λόγια, θα είμαι μέλος του Κοινοβουλίου μόνο για ένα μήνα, αλλά, αυτόν τον μήνα, εισήλθα σε ένα Κοινοβούλιο με 623 μέλη και 15 χώρες και θα εγκαταλείψω ένα Κοινοβούλιο με περισσότερα από 700 μέλη και 25 χώρες. Τι αλλαγή επέφερα σε αυτά τα θεσμικά όργανα!
<P>
Την τελευταία οκταετία, ωστόσο, εργαζόμουν επίσης σε σχέση με τα θεσμικά όργανα, ιδίως στον χώρο της επικοινωνίας. Είχα συναντήσεις με αρκετά μέλη της Επιτροπής, πρώτα με τον Επίτροπο Marcelino Oreja, στη συνέχεια με την κ. Viviane Reding και τελευταία με τον Επίτροπο Vitorino.
<SPEAKER ID="42" LANGUAGE="IT" NAME="Prodi," AFFILIATION="Πρόεδρος της Επιτροπής">
<P>
   . – Θα απαντήσω πολύ σύντομα γιατί πρέπει να αναφερθώ και στο ζήτημα της Βασιλείας II που ετέθη προ ολίγου, ένα ζήτημα που είναι πολύ σημαντικό και επί του οποίου εργασθήκαμε για να επιτευχθεί η τροποποίηση των αρχικών προτάσεων, οι οποίες ήταν εξαιρετικά πιεστικές για τις μικρές και μεσαίες επιχειρήσεις. Το Συμβούλιο μας ζήτησε να τροποποιήσουμε περαιτέρω τις προτάσεις αυτές και προπαντός να μελετήσουμε όλες τις επιπτώσεις για τις μικρές και μεσαίες επιχειρήσεις. Με τη σύμφωνη γνώμη του Συμβουλίου, αναθέσαμε μια εμπεριστατωμένη μελέτη στην PricewaterhouseCoopers: η μελέτη έχει σχεδόν ολοκληρωθεί και θα την παραδώσουμε στο Συμβούλιο προκειμένου να συνεχιστεί η συζήτηση εντός ολίγων εβδομάδων. Το θέμα συνεπώς δεν έχει κλείσει· είναι ακόμη ανοικτό και υπό συζήτηση.
<P>
Όσον αφορά το πρόβλημα της επικοινωνίας, το πείραμα που διεξαγάγαμε αποσκοπούσε ακριβώς στον καλύτερο συντονισμό της επικοινωνίας σε όλα τα επίπεδα της Επιτροπής. Πιστεύω ότι οι βελτιώσεις που επετεύχθησαν ήταν ουσιαστικές, και νομίζω ότι αυτό μπορούμε να το διαπιστώσουμε από τον πιο ολοκληρωμένο τρόπο με τον οποίο μπορέσαμε να λειτουργήσουμε. Ασφαλώς δεν θέλω να προδικάσω τη μελλοντική οργάνωση της επικοινωνίας: θα εξαρτηθεί πλήρως από το πώς θα οργανώσει το σύνολο των εργασιών της Επιτροπής ο νέος Πρόεδρος. Παρατηρώ ωστόσο –και εδώ επανέρχομαι σε όσα είπατε, κύριε Vila Abelló– ότι είναι αναγκαίο να καταβληθούν πιο αποτελεσματικές προσπάθειες στον τομέα της επικοινωνίας: πράγματι, έως τώρα βασιζόμασταν πάντα στα εθνικά μέσα επικοινωνίας, οπότε οι πληροφορίες έφθαναν στον πολίτη πάντα με έμμεσο τρόπο και πολλές φορές με πολύ σημαντικά προβλήματα στρέβλωσης. 
<SPEAKER ID="43" LANGUAGE="EN" NAME="Kinnock, Glenys (PSE )." AFFILIATION="">
<P>
    Κύριε Πρόεδρε, μόλις επέστρεψα από μια συνάντηση με τον Πρόεδρο της Μοζαμβίκης, κ. Chissano, με τον οποίον εσείς και ο κ. Πρόντι συναντηθήκατε σήμερα το πρωί. Ένα από τα θέματα που έθιξε ο Πρόεδρος Chissano ήταν η ανησυχία των χωρών ΑΚΕ σχετικά με την προοπτική της διεύρυνσης και ο αντίκτυπος που θα έχει σ’ αυτές όσον αφορά την πιθανότητα να υπάρχουν λιγότεροι πόροι γι’ αυτές. Ανησυχούν επίσης για το επίπεδο δέσμευσης ως προς την αναπτυξιακή συνεργασία, το οποίο μπορεί να περιμένουν από τις νέες χώρες που εισέρχονται στην Ένωση. Εμείς, στην Επιτροπή Ανάπτυξης και Συνεργασίας, καθώς και η Κοινοβουλευτική Συνέλευση Ίσης Εκπροσώπησης ΑΚΕ-ΕΕ θα θέλαμε διαβεβαιώσεις ότι μπορούμε να περιμένουμε το ίδιο επίπεδο δέσμευσης από τη νέα Επιτροπή με αυτό που υπάρχει στη σημερινή Επιτροπή.
<SPEAKER ID="44" LANGUAGE="FR" NAME="Lamy," AFFILIATION="Επιτροπή">
<P>
   .  Κύριε Πρόεδρε, θα ήθελα πολύ σύντομα να απαντήσω στην πρώτη ερώτηση της κ. Kinnock. Έχω την ίδια εντύπωση με αυτή που εξέφρασε, διότι χθες βράδυ ήμουν στο Ντακάρ, όπου παρευρέθηκα σε μια σύσκεψη με τις λιγότερο προηγμένες χώρες, και μιλήσαμε μαζί τους για τη διεύρυνση.
<P>
Έχετε δίκιο, κυρία Kinnock· υπάρχει κάποιος βαθμός ανησυχίας στις αναπτυσσόμενες χώρες όσον αφορά τη διεύρυνση της ΕΕ. Είναι πράγματι ένα από τα χαρακτηριστικά των αναπτυσσόμενων χωρών ότι ανησυχούν για πολλά πράγματα, αλλά υπάρχει ιδιαίτερη ανησυχία για τη διεύρυνση. Νομίζω ότι πρέπει να τους μεταφέρουμε ότι η διεύρυνση είναι κάτι καλό για αυτές, και προσπαθήσαμε να το κάνουμε με ορισμένες εξ αυτών.
<P>
Είναι κάτι καλό διότι η διευρυμένη ΕΕ έχει μεγαλύτερη επιρροή και είναι δυνητικά ισχυρότερη· διότι η διευρυμένη ΕΕ άνοιξε για αυτές τις χώρες αγορές με 70 εκατομμύρια νέους καταναλωτές, ενώ μέχρι σήμερα, αυτές οι νέες αγορές ήταν λιγότερο ανοιχτές για αυτές τις χώρες από ό,τι οι δικές μας· διότι η διευρυμένη ΕΕ αντιπροσωπεύει ένα ρόδινο μέλλον για αυτές, ιδιαίτερα όσον αφορά το εμπόριο. Νομίζω ότι αυτά είναι ισχυρά επιχειρήματα. Εξακολουθεί, ωστόσο, να επικρατεί η αντίληψη σε πολλούς κύκλους εκτός της ΕΕ ότι η ΕΕ είναι ανίκανη να πραγματοποιήσει τη διεύρυνση παρακολουθώντας παράλληλα τα άλλα θέματα. Πιστεύω ότι είναι λανθασμένη, και ότι το παρελθόν έχει αποδείξει ότι πρόκειται για μια εσφαλμένη άποψη. Για να ολοκληρώσουμε, έχουμε μια καλή επιχειρηματολογία, σίγουρα όσον αφορά τις αναπτυσσόμενες χώρες, και ειδικότερα τις χώρες ΑΚΕ. Υπάρχουν, ως εκ τούτου, πολλά σημεία για τα οποία μπορούμε να τους διαβεβαιώσουμε.
<P>
Όσον αφορά το δεύτερο σημείο, κυρία Kinnock, είμαι βέβαιος ότι η Επιτροπή στο σύνολό της θα λάβει υπόψη της αυτό το αίτημα και αυτή την επιθυμία, που θα διαβιβαστούν στο αρμόδιο άτομο την κατάλληλη στιγμή. 
<SPEAKER ID="45" LANGUAGE="DE" NAME="Schreyer," AFFILIATION="Επιτροπή">
<P>
    Θα ήθελα να αναφερθώ στην ανησυχία που εξέφρασε η κ. Kinnock για το εάν ενόψει της παρούσας κατάστασης οι πόροι που παρέχει η Επιτροπή στις αναπτυσσόμενες χώρες εξακολουθούν να είναι αρκετοί για την καταπολέμηση της φτώχειας. Είμαι σε θέση να την πληροφορήσω ότι οι πόροι που θα διατεθούν για την καταπολέμηση της φτώχειας στο πλαίσιο της αναπτυξιακής πολιτικής θα ξεπεράσουν για πρώτη φορά στο προσχέδιο του προϋπολογισμού 2005 σύμφωνα με την πρόταση της Επιτροπής το μαγικό όριο του 1 δισ. ευρώ. Θεωρώ ότι αυτό δείχνει πως αυτή η Επιτροπή αισθάνεται ιδιαίτερη αφοσίωση στον στόχο της καταπολέμησης της φτώχειας. 
<SPEAKER ID="46" LANGUAGE="ET" NAME="Berg (PPE-DE )." AFFILIATION="">
<SPEAKER ID="47" LANGUAGE="IT" NAME="Prodi," AFFILIATION="Πρόεδρος της Επιτροπής">
<P>
Όσον αφορά την άλλη παρατήρησή σας, κύριε Berg, σχετικά με το θέμα των σχέσεων με τα κράτη μέλη και την αποτελεσματικότητα της δράσης μας, θα ήθελα να υπογραμμίσω ένα μόνο στοιχείο: τη συνεκτικότητα της δράσης και των προγραμμάτων που είχαμε τα πέντε τελευταία χρόνια. Η δράση μας δεν μπόρεσε να είναι πάντοτε επιτυχής και το Συμβούλιο δεν έτρεχε πάντα με την ίδια ταχύτητα, αλλά η Επιτροπή δεν εξετράπη ποτέ από την πορεία της. Υπενθυμίζω ότι, εάν είχαμε μπορέσει να επιβάλουμε ή έστω να επιτύχουμε την εφαρμογή των προτάσεών μας, η στρατηγική της Λισαβόνας θα είχε αποδώσει πολύ καλύτερους καρπούς για την Ευρωπαϊκή Ένωση.
<P>
Θα ήθελα να επωφεληθώ μια στιγμή για μια επιπλέον απάντηση στην κ. Kinnock. Εύχομαι –μάλιστα αυτή είναι μια πρόταση την οποία υποβάλλω ενώπιόν σας–κατά την προσεχή κοινοβουλευτική περίοδο να έχουμε στη Διεύθυνση Ανάπτυξης μια ειδική διεύθυνση για την Αφρική, καθώς η Αφρική πρέπει να αποτελέσει για εμάς μια ιδιαίτερη υποχρέωση στο πλαίσιο της ανάπτυξης. Είμαστε υπεύθυνοι για την Αφρική. Για τις άλλες ηπείρους υπάρχουν κοινές ευθύνες και περίπλοκες καταστάσεις: η Αφρική είναι δικό μας καθήκον. 
<SPEAKER ID="48" LANGUAGE="PL" NAME="Iwiński (PSE )." AFFILIATION="">
<P>
Δεύτερον, πρέπει επίσης να θυμόμαστε ότι 22 χώρες παραμένουν εκτός της Ευρωπαϊκής Ένωσης. Η Ευρώπη έχει 800 εκατομμύρια κατοίκους. Εξ αυτών, μόνο τα 450 εκατομμύρια είναι πολίτες της Ένωσης. Για τον λόγο αυτόν, είναι σημαντικό να δημιουργηθεί μια υπηρεσία για τις εξωτερικές σχέσεις. Επίσης, πρέπει να υπενθυμίσουμε ότι η Ένωση έχει σχεδόν 4 000 χιλιόμετρα εξωτερικών συνόρων, εκ των οποίων τα 1 150 χιλιόμετρα είναι στη χώρα μου, την Πολωνία.
<P>
Το τελικό μου σχόλιο απευθύνεται άμεσα στον Πρόεδρο. Θα ήθελα να τον ρωτήσω πώς οραματίζεται τη μελλοντική ανάπτυξη των σχέσεων μεταξύ των τριών βασικών ενοποιημένων ομαδοποιήσεων του κόσμου. Αναφέρομαι στην Ευρωπαϊκή Ένωση, στη NAFTA (Βορειοαμερικανική Ζώνη Ελευθέρων Συναλλαγών), που επεκτείνεται σε όλη τη Λατινική Αμερική, και στον ASEAN (Σύνδεσμος των κρατών της Νοτιοανατολικής Ασίας) και την APEC (Οικονομική Συνεργασία Ασίας-Ειρηνικού), τις ασιατικές ομάδες. 
<SPEAKER ID="49" LANGUAGE="EN" NAME="Duff (ELDR )." AFFILIATION="">
<SPEAKER ID="50" LANGUAGE="IT" NAME="Prodi," AFFILIATION="Πρόεδρος της Επιτροπής">
<SPEAKER ID="51" LANGUAGE="LT" NAME="Landsbergis (PPE-DE )." AFFILIATION="">
<P>
    Χαιρετώ όλους τους Επιτρόπους, ιδιαίτερα τους νέους, αλλά έχω μια ερώτηση για τον κ. Ρομάνο Πρόντι. Κύριε Πρόεδρε της Επιτροπής, στην επόμενη θητεία της η Επιτροπή, της οποίας ηγείστε τόσο καλά, θα εξετάσει κάποιου είδους μονιμότερη ευρωπαϊκή στρατηγική ολοκλήρωσης για το ζήτημα του Königsberg–Kaliningrad; Κατά την άποψή σας, δεν θα ήταν χρήσιμο για την Ευρώπη, και δεν θα επέτρεπε μια καλύτερη κατανόηση της ιστορικής θέσης και των προβλημάτων αυτής της περιοχής, αν προτεινόταν η διοργάνωση από τους αρμόδιους για τον πολιτισμό Επιτρόπους ενός διεθνούς ακαδημαϊκού συνεδρίου για τη συνεισφορά των δύο μορφών, του Εμανουέλ Καντ και του Μιχαήλ Καλίνιν, στον ευρωπαϊκό πολιτισμό; 
<SPEAKER ID="52" LANGUAGE="IT" NAME="Prodi," AFFILIATION="Πρόεδρος της Επιτροπής">
<P>
   . – Το θέμα του Καλίνινγκραντ έχει συζητηθεί πάρα πολλές φορές. Στην τελευταία συνάντηση με τη Ρωσία διεξήχθη μια πολύ ενδιαφέρουσα συζήτηση, καθώς ετέθησαν βεβαίως στο τραπέζι όλα τα προβλήματα που εσείς γνωρίζετε πολύ καλά, κύριε Landsbergis: η κυκλοφορία του εργατικού δυναμικού και η κυκλοφορία των εμπορευμάτων. Προπαντός, όμως, κατατέθηκε από την πλευρά μας μια πρόταση να εργαστούμε από κοινού για την οικονομική και πολιτιστική ανάπτυξη της πόλης του Καλίνινγκραντ, έτσι ώστε να αποτελέσει πράγματι ένα σημείο αναφοράς τόσο για τη Ρωσία όσο και για τις γείτονες χώρες· μια πρόταση δηλαδή να περάσουμε από μια απλή πολιτική καλής γειτονίας με κοινούς κανόνες σε μια ισχυρή πολιτική συνεργασίας. Κατά συνέπεια, η απάντηση στην ερώτησή σας, κύριε Landsbergis, είναι καταφατική: ναι, το πολιτιστικό κεφάλαιο συγκαταλέγεται και αυτό μεταξύ των προτάσεων.
<SPEAKER ID="53" LANGUAGE="PL" NAME="Gadzinowski (PSE )." AFFILIATION="">
<P>
    Κύριε Πρόεδρε, πριν από 25 χρόνια εργαζόμουν εδώ παράνομα, και έκανα χειρωνακτική εργασία. Ήμουν ένας πολίτης βα κατηγορίας. Σήμερα, είμαι εδώ ως μέλος του Ευρωπαϊκού Κοινοβουλίου. Εκπροσωπώ μια χώρα που έχει προσχωρήσει στην Ευρωπαϊκή Ένωση. Παρόλ’ αυτά, πολλοί από τους συμπατριώτες μου αισθάνονται ακόμη πολίτες βα κατηγορίας στην Ευρωπαϊκή Ένωση. Αυτό συμβαίνει γιατί δεν μπορούν να εργαστούν νόμιμα σε αυτήν. Θα ήθελα να ρωτήσω την Επιτροπή τι σχεδιάζει να κάνει για να βραχύνει τις περιόδους στις οποίες εφαρμόζονται οι περιορισμοί για την ανάληψη εργασίας. Αυτό θα επέτρεπε στους πολίτες της περιοχής μου να γίνουν πολίτες πρώτης κατηγορίας.
<P>
Θα ήθελα επίσης να πω ότι θα ήταν άκρως ατυχές να αποστασιοποιηθεί η Ευρωπαϊκή Ένωση από τη Ρωσία. Η Ουκρανία είναι μέρος της Ευρώπης. Μοιράζεται την πολιτιστική μας κληρονομιά. Αν ταξιδέψετε στο Lvov ή στο Chernovtsy, θα αισθανθείτε σαν να ήσασταν στη Βιέννη, τη Βουδαπέστη ή τη Μπρατισλάβα. Θα ήθελα να κάνω αυτή την έκκληση: ας μην γυρίσουμε την πλάτη στην Ουκρανία! 
<SPEAKER ID="54" LANGUAGE="IT" NAME="Prodi," AFFILIATION="Πρόεδρος της Επιτροπής">
<P>
Όσον αφορά την Ουκρανία, συμφωνώ απολύτως. Δεν θέλουμε να στρέψουμε τα νώτα μας στη χώρα αυτή. Η πολιτική του κύκλου των φίλων και της κοινής συμμετοχής των γειτόνων σε όλα εκτός των θεσμικών οργάνων σχεδιάστηκε με σημείο αναφοράς την Ουκρανία, με την οποία αναπτύξαμε τα τελευταία χρόνια εξαιρετικά στενές σχέσεις. Μπορώ να σας διαβεβαιώσω, κύριε Gadzinowski, ότι η Επιτροπή θα σταθεί κοντά στην Πολωνία για όλες τις πρωτοβουλίες διαπεριφερειακής συνεργασίας που μπορεί να φαντασθεί κανείς έναντι της Ουκρανίας, ακριβώς επειδή θεωρούμε ότι οι σχέσεις μεταξύ της Ουκρανίας και της Ένωσης είναι στενές, όχι μόνον από οικονομικής, αλλά και πολιτιστικής απόψεως, καθώς και όσον αφορά τις συναισθηματικές ρίζες που μας συνδέουν με αυτή τη χώρα. 
<SPEAKER ID="55" LANGUAGE="EN" NAME="Gorostiaga Atxalandabaso (NI )." AFFILIATION="">
<SPEAKER ID="56" LANGUAGE="IT" NAME="Prodi," AFFILIATION="Πρόεδρος της Επιτροπής">
<SPEAKER ID="57" LANGUAGE="FI" NAME="Aaltonen (Verts/ALE )." AFFILIATION="">
<P>
Εμείς οι γυναίκες πολίτες της Ευρωπαϊκής Ένωσης ανησυχούμε για το μέλλον της ισότητας μεταξύ ανδρών και γυναικών. Γνωρίζουμε ότι οι γυναίκες αποτελούν το 14% των μελών του Σώματος που προέρχονται από τα νέα κράτη μέλη. Δεν γνωρίζουμε τη σύνθεση του επερχόμενου Κοινοβουλίου ούτε της επερχόμενης Επιτροπής, ωστόσο φαντάζομαι ότι προγνώσεις μου δεν θα αποδεικνύονταν ιδιαίτερα λανθασμένες, εάν έλεγα ότι η γυναικεία εκπροσώπηση, η οποία σήμερα ανέρχεται στο 31%, θα υποστεί μείωση.
<SPEAKER ID="58" LANGUAGE="EN" NAME="Matsakis (ELDR )." AFFILIATION="">
<SPEAKER ID="59" LANGUAGE="EN" NAME="Byrne," AFFILIATION="Επιτροπή">
<P>
Βρίσκομαι στην ευχάριστη θέση να αναφέρω ότι τον Δεκέμβριο του 2003, η Επιτροπή συνέστησε μία ομάδα υψηλού επιπέδου από υπουργούς υγείας της Ευρωπαϊκής Ένωσης προκειμένου να υποβάλει έκθεση επί του θέματος, κατόπιν της οποίας η Επιτροπή δημοσίευσε την απάντησή της. Βρισκόμαστε τώρα στο στάδιο, όπου έχουμε προωθήσει μία πολιτική σε συνέχεια αυτής της έκθεσης, κατά την οποία θα συσταθεί ομάδα υψηλού επιπέδου που θα κατευθύνει τη συζήτηση σχετικά με την κατάλληλη αντιμετώπιση της υγειονομικής περίθαλψης και της παροχής υγειονομικής περίθαλψης σε κοινοτικό επίπεδο. Η Επιτροπή θα καθοδηγήσει τη συζήτηση από κοινού με τους υπουργούς υγείας των 25 κρατών μελών της ΕΕ.
<SPEAKER ID="60" LANGUAGE="EN" NAME="Bowis (PPE-DE )." AFFILIATION="">
<SPEAKER ID="61" LANGUAGE="EN" NAME="Lachnit (PSE )." AFFILIATION="">
<P>
Χρειαζόμαστε μεγαλύτερη συνοχή. Θα ήθελα να ρωτήσω τον διάδοχο του Επιτρόπου Barnier αν είναι διατεθειμένος να θεσπίσει μια νέα και αποτελεσματική στρατηγική συνοχής. 
<SPEAKER ID="62" LANGUAGE="IT" NAME="Prodi," AFFILIATION="Πρόεδρος της Επιτροπής">
<P>
Όσον αφορά τη στρατηγική συνοχής –τη στρατηγική που εκπόνησε ο Επίτροπος Barnier– εφαρμόσθηκε από όλη την Επιτροπή και τυγχάνει της αποδοχής του νέου Επιτρόπου. Είναι μια στρατηγική που θέτει έναν πολύ σημαντικό στόχο, τη δημιουργία αλληλεγγύης με τις νέες χώρες, χωρίς ωστόσο να εγκαταλείπονται οι περιφέρειες των παλαιότερων κρατών μελών που αντιμετωπίζουν ακόμη προβλήματα προσαρμογής του εισοδήματός τους με τον μέσο ευρωπαϊκό όρο. Είναι μια σύνθετη, αλλά αρμονική στρατηγική την οποία μπορούμε να εφαρμόσουμε, με τους δημοσιονομικούς όρους, ασφαλώς, που προτείναμε και που ευχόμαστε να εγκριθούν στις δημοσιονομικές προοπτικές για την περίοδο 2007-2013. 
<SPEAKER ID="63" LANGUAGE="NL" NAME="Van Dam (EDD )." AFFILIATION="">
<SPEAKER ID="64" LANGUAGE="IT" NAME="Prodi," AFFILIATION="Πρόεδρος της Επιτροπής">
<P>
Ευχαριστώ τους νέους Επιτρόπους που άρχισαν να εργάζονται ήδη και, σήμερα που συνεδριάζει το διευρυμένο Κοινοβούλιο, επιτρέψτε μου μεταξύ των μελών της Επιτροπής να απευθύνω ιδιαίτερες ευχαριστίες στον Επίτροπο Verheugen, ο οποίος διαχειρίσθηκε αυτή τη δύσκολη και ωραία διεύρυνση. Σας ευχαριστώ όλους και σας εύχομαι καλή επιτυχία στο έργο σας!
<SPEAKER ID="65" LANGUAGE="" NAME="Πρόεδρος." AFFILIATION="">
<SPEAKER ID="66" LANGUAGE="" NAME="" AFFILIATION="Κατάθεση εγγράφων"/>
<SPEAKER ID="67" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Εξ ονόματος του Κοινοβουλίου, θα ήθελα να καλωσορίσω στο θεωρείο των επισήμων τον Πρόεδρο Chissano, Πρόεδρο της Δημοκρατίας της Μοζαμβίκης και σημερινό Πρόεδρο της Αφρικανικής Ένωσης.
<SPEAKER ID="68" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Το εύρος της νομοθετικής μας δέσμευσης και της δέσμευσής μας στα ευρωπαϊκά θεσμικά όργανα, η οποία συνέβαλε στη δημιουργία κλίματος εμπιστοσύνης, προσέφερε νομιμότητα, αποτελεσματικότητα και βεβαιότητα. Η πραγματική κλιμάκωση της εξαιρετικής ταχύτητας παραγωγής –αν μπορώ να την ονομάσω έτσι– με την έγκριση 80 και πλέον εκθέσεων κατά τις τελευταίες περιόδους συνόδου, μαρτυρά τη γενική αναβάθμιση του έργου του Κοινοβουλίου κατά τη διάρκεια της πέμπτης θητείας του.
<P>
Το βασικό μήνυμα αυτής της θητείας είναι ότι το Ευρωπαϊκό Κοινοβούλιο απέδειξε πως αποτελεί ώριμο και αξιόπιστο εταίρο του Συμβουλίου και της Επιτροπής. Τονίσαμε σε κάθε ευκαιρία την πρωτοκαθεδρία της πολιτικής. Τα τελευταία πέντε χρόνια, ολοκληρώθηκαν με επιτυχία 403 διαδικασίες συναπόφασης και 86 κύκλοι διαπραγματεύσεων συνδιαλλαγής. Πρόκειται για ποσοστό κατά 250% μεγαλύτερο από ό,τι τα προηγούμενα πέντε χρόνια. Μόνο 2 προτάσεις δεν εγκρίθηκαν και αυτό με δημοκρατική επιλογή: η οδηγία για τις εξαγορές το 2001 και η οδηγία για τις λιμενικές υπηρεσίες το 2003.
<P>
Το νομοθετικό κληροδότημα αυτού του Κοινοβουλίου από το 1994 μέχρι το 2004 θα βελτιώσει την ποιότητα ζωής των λαών μας και θα θέσει τις προϋποθέσεις για μεγαλύτερη ευημερία. Ο κατάλογος της νομοθεσίας παριστά το εύρος και το βάθος της δράσης μας σε τομείς που περιλαμβάνουν το περιβάλλον, τις μεταφορές, τις πολιτιστικές ανταλλαγές, τις χρηματοοικονομικές υπηρεσίες και την προστασία των καταναλωτών.
<P>
Χρησιμοποιήσαμε επίσης τις νομοθετικές μας εξουσίες με ευελιξία και επιδεξιότητα: οι διαδικασίες συναπόφασης εγκρίθηκαν στην πρώτη ανάγνωση σε ποσοστό 28%. Οι μισές συνολικά ολοκληρώθηκαν στη δεύτερη ανάγνωση μέσω προκαταρκτικής συνδιαλλαγής. Σε απλή γλώσσα: δεν εκμεταλλευθήκαμε πάντα τα νομοθετικά μας προνόμια μέχρι τα άκρα, χρησιμοποιήσαμε τα προνόμιά μας με στρατηγικό τρόπο και με ισχυρή πολιτική συναίσθηση.
<P>
Καθόλη τη θητεία, εμείς στο Κοινοβούλιο –μόνοι από τα νομοπαρασκευαστικά θεσμικά όργανα αυτής της Ένωσης– μπορούμε να επιδείξουμε στο τέλος της θητείας μας ένα 100% νομοθετικό έργο, για το οποίο μπορούμε, ως προς το αποτέλεσμα, να είμαστε υπερήφανοι.
<P>
Το Κοινοβούλιο άντλησε από την εμπειρία του 1999 τα διδάγματα της υποχρέωσης λογοδοσίας της εκτελεστικής εξουσίας. Ο όλο και πιο ώριμος ρόλος του Σώματος και της Επιτροπής Ελέγχου του Προϋπολογισμού καταδεικνύει ότι αφομοιώσαμε τα διδάγματα της προηγούμενης κρίσης, ιδίως ότι η κοινοβουλευτική υποχρέωση λογοδοσίας είναι απαραίτητη προϋπόθεση της εκτελεστικής δράσης της Ένωσης κι όχι απλώς πρόσθετο συμπλήρωμα.
<P>
Όλο και περισσότερο, εμείς, ως βουλευτές, εκπληρώσαμε έναν ρόλο ως επίκεντρο της έκφρασης των ανησυχιών του λαού στο πεδίο. Οι συζητήσεις, για παράδειγμα, σχετικά με τα ναυάγια του Erika και του Prestige οδήγησαν σε πραγματική επανορθωτική νομοθεσία.
<P>
Ολοκλήρωσα ένα γεμάτο και βεβαρημένο πρόγραμμα ως Πρόεδρος. Εντός του Κοινοβουλίου συμμετείχα σε 90 συνεδριάσεις της Διάσκεψης των Προέδρων, καλύπτοντας 669 θέματα ημερήσιας διάταξης. Συμμετείχα σε 54 συνεδριάσεις του Προεδρείου του Σώματος, συζητώντας 934 θέματα ημερήσιας διάταξης. Συμμετείχα σε 450 άλλες συνεδριάσεις σε αυτό το Κοινοβούλιο. Συμμετείχα σε 334 συναντήσεις με προσωπικότητες και πολιτικούς που πραγματοποιούσαν επίσκεψη και σε 16 επισκέψεις αρχηγών κρατών. Εκπροσώπησα εσάς που συμμετέχετε σε αυτό το Σώμα σε 12 συνεδριάσεις του Ευρωπαϊκού Συμβουλίου. Εκτός Κοινοβουλίου στο Στρασβούργο και στις Βρυξέλλες, πραγματοποίησα, εξ ονόματός σας, 203 επισκέψεις. Μετέβην σε 33 κράτη, συμπεριλαμβανομένων των κρατών της Ευρωπαϊκής Ένωσης και των αυριανών υποψηφίων κρατών. Σε 24 κράτη, είχα το προνόμιο να απευθυνθώ, εξ ονόματός σας, στην ολομέλεια των εθνικών κοινοβουλίων. Έδωσα εξ ονόματός σας 1 000 και πλέον συνεντεύξεις στα μέσα ενημέρωσης στις Βρυξέλλες και στο Στρασβούργο και ανάλογο αριθμό κατά τις 203 επισκέψεις μου στο εξωτερικό. Απευθύνθηκα σε αυτή την Ολομέλεια πάνω και πέρα από τα κανονικά καθήκοντα του Προέδρου σε 24 περιστάσεις και εκφώνησα 130 μεγάλους λόγους εκτός του Σώματος εξ ονόματός σας. Το σύνολο της αλληλογραφίας μας ανέρχεται σχεδόν σε 10 000 σελίδες και άλλους 10 000 φακέλους. Ευχαριστώ το προσωπικό του γραφείου μου για την υπομονή και το έργο του.
<P>
Πρώτη μου προτεραιότητα –καθώς και ο υπέρτερος δημόσιος σκοπός της Προεδρίας μου– ήταν η διεύρυνση, η οποία κορυφώθηκε αυτή την εβδομάδα. Το έργο των Αντιπροέδρων και του Προεδρείου, των αρχηγών των πολιτικών ομάδων και της Διάσκεψης των Προέδρων, η προκαταβολική κατάρτιση του προϋπολογισμού για την περίοδο πριν την ένταξη, όλα αυτά σήμαιναν ότι το έργο μας, με το νέο μας Κοινοβούλιο αυτή την εβδομάδα μιας Ευρώπης των 25, προχώρησε απρόσκοπτα. Είμαι υπερήφανος γι’ αυτό.
<P>
Όλα αυτά δεν συνέβησαν τυχαία: Ήταν μέρος ενός στρατηγικού πολιτικού και διοικητικού σχεδίου. Ευχαριστώ τον κ. Julian Priestley και την ομάδα του για τη δουλειά που επένδυσαν σε αυτό το σχέδιο με τόσο επαγγελματικούς όρους.
<P>
Στο Κοινοβούλιο, τονίσαμε την κοινοβουλευτική διάσταση. Νοέμβριος 2002: ήταν ένας ιδιαίτερος σταθμός, όταν καλέσαμε όλους τους βουλευτές να βρεθούν μαζί μας πριν τη Σύνοδο της Κοπεγχάγης εκείνης της χρονιάς. 2003: η χρονιά των κοινοβουλίων και του κοινοβουλευτισμού. Προχωρήσατε σε κάτι χωρίς προηγούμενο –είναι η πέμπτη διεύρυνση, αλλά η πρώτη φορά που γίνεται– προσκαλώντας παρατηρητές βουλευτές από όλα τα κράτη κι αυτό είναι προς τιμήν σας.
<P>
Η διεύρυνση συνοδεύτηκε από την αναγνώριση της αναγκαιότητας ενός νέου κειμένου κανόνων για την Ένωση και της σύγκλησης μίας Συνέλευσης για το Μέλλον της Ευρώπης, για να το προετοιμάσει. Ενάντια στις προσδοκίες, η φόρμουλα της Συνέλευσης, την οποία πρότεινε το Κοινοβούλιο και η Επιτροπή Συνταγματικών Υποθέσεων, εγκρίθηκε και, ενάντια σε πολλές προσδοκίες, αποδείχτηκε απόλυτα επιτυχής. Χρειάζεται ακόμη δουλειά όσον αφορά τη Συνταγματική Συνθήκη. Επιτρέψτε μου να διαβεβαιώσω το Σώμα σήμερα σε αυτή την αίθουσα ότι στο διάστημα που μεσολαβεί –από σήμερα μέχρι τον Ιούλιο, όταν το Σώμα θα επαναλάβει τις εργασίες του για την έκτη εντολή του– θα επικεντρωθώ με αποφασιστικότητα, από κοινού με τους εκπροσώπους μας, τους κ.κ. Hänsch και Brok, και τους αρχηγούς των πολιτικών μας ομάδων, ώστε να εξασφαλίσω ότι το Κοινοβούλιο θα διαδραματίσει τον πληρέστερο δυνατό ρόλο τις εβδομάδες που απομένουν. Επιτρέψτε μου να εκφράσω την εξής αποφασιστικότητα: θα συνεργαστούμε με άλλους για την επιτυχή ολοκλήρωση μιας Συνταγματικής Συνθήκης κατά τη διάρκεια της ιρλανδικής Προεδρίας.
<P>
Οι δύσκολες ημέρες και εβδομάδες του 2003, όταν ζήσαμε μέσα στην Ευρωπαϊκή Ένωση την κρίση στο Ιράκ, σήμαναν μια ανάσχεση στην αποτελεσματική πολυμέρεια μέσω των Ηνωμένων Εθνών και στις διατλαντικές σχέσεις. Χρειάζεται να σκεφτούμε για πολλά και να αντλήσουμε διδάγματα για το μέλλον. Η κρίση σηματοδότησε μια απόκλιση από τον ευρωπαϊκό τρόπο εργασίας μας. Έδειξε ότι υπάρχει κίνδυνος οι θεσμικές ή συνταγματικές διατάξεις να καταστούν απλώς κενό γράμμα, αν δεν τους δίνει πνοή η πολιτική βούληση και ο κοινός δημόσιος σκοπός.
<P>
Η μεγάλη μου υπερηφάνεια για το γεγονός ότι διατρανώσαμε την πολυμέρεια κορυφώθηκε με την επίσκεψη του Γενικού Γραμματέα των Ηνωμένων Εθνών, κ. Κόφι Ανάν, στις 29 Ιανουαρίου 2004, για να παραλάβει το Βραβείο Ζαχάρωφ. Σηματοδότησε με ισχυρό και συγκινησιακό τρόπο την αφοσίωση του Κοινοβουλίου μας στον πολυμερή τρόπο άσκησης της πολιτικής.
<P>
Κάναμε τους συμβιβασμούς, ακόμα και όσους προτάθηκαν από το Συμβούλιο, και παρόλα αυτά, την τελευταία στιγμή, μία μειοψηφία μας στάθηκε εμπόδιο. Μία ρύθμιση, κατά την οποία οι βουλευτές του ίδιου Κοινοβουλίου έχουν 25 διαφορετικά νομικά και οικονομικά καθεστώτα, δεν είναι κατά τη γνώμη μου ούτε επιθυμητή, ούτε μακροπρόθεσμα βιώσιμη.
<P>
Διαθέτουμε τώρα εμπειρία 50 περίπου ετών στη χάραξη ευρωπαϊκής πολιτικής. Σε αυτό το διάστημα, η πολιτική και πολλές πτυχές της καθημερινής ζωής στα κράτη μέλη μας εξευρωπαΐστηκαν μέσω της Ένωσης. Η ευρωπαϊκή δημόσια πολιτική και νομοθεσία είναι ενσωματωμένη στο εθνικό πολιτικό περιβάλλον λήψης των αποφάσεων, αλλά όσο και αν εξευρωπαΐσαμε τις πολιτικές, αναζητούμε ακόμα τον τρόπο να εξευρωπαΐσουμε την ίδια την πολιτική.
<P>
Επιδίωξα πάντα να υπηρετήσω το Σώμα χωρίς φόβο ή εύνοια, χωρίς μοχθηρία ή προκατάληψη, ώστε να υπηρετήσω τα συμφέροντα ολόκληρου του Σώματος και όχι μόνο των συστατικών του μερών. Πιστεύω πραγματικά ότι προσπάθησα να εργαστώ σύμφωνα με τις αρχές ενός άλλου Ιρλανδού, του Edmund Burke, ο οποίος το 1774 είπε δι’ αλληλογραφίας στους ψηφοφόρους του τα εξής: “Ο αντιπρόσωπός σας δεν οφείλει σε εσάς μόνο την εργατικότητά του, αλλά και την κρίση του και σας προδίδει, αντί να σας υπηρετεί, αν θυσιάζει την κρίση του στην άποψή σας”. Στηρίζω τις κρίσεις που έκανα από αυτή την έδρα και είμαι έτοιμος να κριθώ επ’ αυτών.
<P>
Ευχαριστώ το γραφείο μου. Ευχαριστώ το Ευρωπαϊκό Κοινοβούλιο και για άλλη μία φορά, δεν έχω λόγια να ευχαριστήσω και να επαινέσω τους κ.κ. Julian Priestley και Harald Rømer, και την θαυμάσια, επαγγελματική ηγεσία μίας ποιοτικής διεθνικής παγκοσμίου επιπέδου δημόσιας υπηρεσίας.
<P>
Επιτρέψτε μου να τελειώσω με μία πιο προσωπική παρατήρηση. Το γεγονός ότι υπηρέτησα ως βουλευτής του Ευρωπαϊκού Κοινοβουλίου επί 15 χρόνια, ως Αντιπρόεδρος και Πρόεδρος της Ομάδας ΦΙΛ για περισσότερα από επτά χρόνια, ως Πρόεδρος αυτού του Σώματος για δυόμισι χρόνια, υπήρξε η μεγάλη εμπειρία της ζωής μου. Με πολύ ανάμικτα –μπορώ να σας διαβεβαιώσω– συναισθήματα, ενημέρωσα σήμερα το πρωί τους υποστηρικτές μου στην εκλογική μου περιφέρεια του Munster ότι δεν σκοπεύω να είμαι υποψήφιος στις επερχόμενες εκλογές.
<P>
Θέλω να ευχαριστήσω τον λαό του Munster για την σταθερή του υποστήριξη όλα αυτά τα χρόνια. Ευχαριστώ τους δικούς μου υποστηρικτές και την οικογένειά μου, ορισμένοι από τους οποίους βρίσκονται σήμερα στην αίθουσα. Αν και στην πολιτική καμία υπόθεση δεν τελειώνει ποτέ, έκανα τη συμβολή μου και γνωρίζω ότι υπάρχουν κι άλλοι να αναλάβουν την πρόκληση. Η Ευρώπη υπήρξε η αιτία της πολιτικής μου σταδιοδρομίας. Θα συνεχίσω να υπηρετώ αυτό τον σκοπό όπως μπορώ. Εγκαταλείπω το Σώμα, οι φιλίες, τα οράματα και ο διαρκής σεβασμός που τρέφω γι’ αυτό το Κοινοβούλιο δεν θα με εγκαταλείψουν, όμως, ποτέ. Πάνω απ’ όλα, απευθύνω τις ευχαριστίες μου σε όλους εσάς για την φιλία και την υποστήριξή σας.
<SPEAKER ID="69" LANGUAGE="DE" NAME="Poettering (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, η παράδοση να ευχαριστούν θερμά οι πρόεδροι των Ομάδων τον απερχόμενο Πρόεδρο είναι ωραία και γι’ αυτό ζήτησα κι εγώ τον λόγο όπως όλοι οι άλλοι πρόεδροι Ομάδων. Για την Ομάδα του ΕΛΚ-ΕΔ αυτό δεν είναι υποχρέωση, αντίθετα οι θερμές ευχαριστίες μας έρχονται μέσα από την καρδιά μας και είναι ειλικρινείς. Κύριε Πρόεδρε, Pat Cox, είσαστε ένα πρόσωπο που συνδυάζει το όραμα και τον ρεαλισμό και που είναι γεμάτο πολιτική και προσωπική τιμιότητα. Συνδυάζετε τις καλύτερες παραδόσεις της χώρας σας, της Ιρλανδικής Δημοκρατίας, με την πίστη μας στην Ευρώπη. Θα συγκαταλέγεστε πάντα στους μεγάλους Προέδρους του Ευρωπαϊκού Κοινοβουλίου και είστε τυχερός που η προεδρία σας συνέπεσε με μία επιτυχημένη περίοδο, όπου συζητήθηκε το σύνταγμα και προστέθηκαν στην Ευρωπαϊκή Ένωση δέκα νέα μέλη.
<SPEAKER ID="70" LANGUAGE="ES" NAME="Barón Crespo (PSE )." AFFILIATION="(Χειροκροτήματα)">
<SPEAKER ID="71" LANGUAGE="EN" NAME="Watson (ELDR )." AFFILIATION="(Χειροκροτήματα)">
<P>
    Κύριε Πρόεδρε, προσφέρατε σε αυτό το Σώμα 15 χρόνια άοκνης υπηρεσίας και εξ ονόματος της Ομάδας ΦΙΛ, θα ήθελα να αποτίσω φόρο τιμής στις ηγετικές ικανότητες και στο όραμα που επιδείξατε κατά τη διάρκεια της θητείας σας. Αποδειχθήκατε εξαίρετος Πρόεδρος του Σώματός μας, ενισχύοντας την εικόνα μας, εξασφαλίζοντας ότι ακούγεται η φωνή μας στο Συμβούλιο και παραπέρα. Με την ευφράδεια και τη φρόνιμη χρήση της επιδέξιας δηκτικότητάς σας, κάνατε γνωστά τα οφέλη του έργου μας στους πολίτες. Είμαι υπερήφανος που ο πρώτος Φιλελεύθερος Πρόεδρος του Σώματος εδώ και 22 χρόνια είναι ένας από τους πιο επιτυχημένους.
<P>
Θα ήθελα να υπογραμμίσω εν συντομία δύο επιτεύγματα. Η ενεργός σας εκστρατεία για τη διεύρυνση και η αποφασιστικότητα που επιδείξατε για την αναμόρφωση του Σώματος θα καταγραφούν στο ενεργητικό σας. Ως προκάτοχός μου στην ηγεσία της Ομάδας ΦΙΛ, δείξατε την αφοσίωσή μας στη διεύρυνση, εμπλέκοντας βουλευτές από τις υποψήφιες χώρες στο έργο μας. Συνεχίσατε με την ενεργό σας εκστρατεία υπέρ του “ναι” στις υποψήφιες χώρες και φέρνοντας παρατηρητές βουλευτές στο Σώμα το 2002. Οδηγήσατε αυτό το Κοινοβούλιο πιο κοντά παρά ποτέ στην εφαρμογή μεταρρυθμίσεων και δεν έχω καμία αμφιβολία ότι, ως αποτέλεσμα του έργου σας, θα πετύχουμε να αναμορφώσουμε το Σώμα.
<P>
Είμαστε βέβαιοι ότι έχετε ακόμα να συνεισφέρετε πολλά στην Ευρώπη, οτιδήποτε και αν κάνετε τους μήνες και τα χρόνια που έρχονται. Σήμερα σας λέμε “au revoir” με ευχαριστήριες ψήφους και τις καλύτερες ευχές μας για το μέλλον.
<SPEAKER ID="72" LANGUAGE="FR" NAME="Wurtz (GUE/NGL )." AFFILIATION="(Χειροκροτήματα)">
<SPEAKER ID="73" LANGUAGE="FR" NAME="Cohn-Bendit (Verts/ALE )." AFFILIATION="(Διαμαρτυρίες)">
<P>
... Είμαστε μέλη ενός κοινοβουλίου. Δεν αναλώνουμε τον χρόνο μας συγχαίροντας ο ένας τον άλλον· παίρνουμε τον κοινοβουλευτικό μας ρόλο σοβαρά, όπως κάνει ο κ. Cox εδώ και πέντε χρόνια.
<SPEAKER ID="74" LANGUAGE="" NAME="Πρόεδρος. –" AFFILIATION="">
<P>
   Κύριε Cohn-Bendit, σας είμαι ευγνώμων για τις συμβουλές σας. Αυτό που ζητάτε έχει, ωστόσο, ήδη αποφασιστεί. Ολοκληρώθηκε σήμερα το πρωί. Σας ευχαριστώ. 
<SPEAKER ID="75" LANGUAGE="FR" NAME="Pasqua (UEN )." AFFILIATION="">
<SPEAKER ID="76" LANGUAGE="IT" NAME="Dell'Alba (NI )." AFFILIATION="">
<P>
   – Κύριε Πρόεδρε, προς το τέλος της ομιλίας σας ευχαριστήσατε τους Προέδρους των Ομάδων· επιτρέψτε μου ωστόσο να σας υπενθυμίσω –αν και το γνωρίζετε πολύ καλά– την ύπαρξη των μη εγγεγραμμένων. Πολλοί μη εγγεγραμμένοι συνάδελφοι θα ήθελαν να ζητήσουν τον λόγο· καθώς τους εκπροσώπησα λοιπόν τα τελευταία αυτά χρόνια μαζί με την κ. Garaud στη Διάσκεψη των Προέδρων, θα εκμεταλλευτώ για τελευταία φορά τη δυνατότητα να λάβω τον λόγο, αν και δεν θα τοποθετηθώ βεβαίως ως Ομάδα, σεβόμενος ασφαλώς τον χαρακτήρα της Ομάδας των Μη Εγγεγραμμένων, για τον οποίο συζητήσαμε πολλές φορές. Δυστυχώς δεν μπόρεσε να δοθεί λύση στα προβλήματα οργάνωσης της Ομάδας αυτής στο πλαίσιο του Κοινοβουλίου, χωρίς ασφαλώς να θέλω να κατηγορήσω εσάς προσωπικά, κύριε Πρόεδρε· οφείλουμε, ωστόσο, να πούμε ότι η Ομάδα αυτή αποτελείται από αρκετές δεκάδες βουλευτών, και συνεπώς το επόμενο Κοινοβούλιο θα πρέπει να εξετάσει με μεγαλύτερο ενδιαφέρον το πρόβλημα.
<P>
Προσωπικά, αλλά πιστεύω και εκ μέρους της κ. Garaud, θα ήθελα να εκφράσω και εγώ, κύριε Πρόεδρε, την εκτίμηση και την αναγνώρισή μου για τον ρόλο που διαδραματίσατε, ιδίως στην υπεράσπιση του Κοινοβουλίου, και για τον τρόπο με τον οποίο διευθύνατε το Σώμα, ανεξάρτητα από τις περιστάσεις και από την πολιτική κρίση που μπορεί να έχει ο καθένας από εμάς για το έργο σας. Ήθελα λοιπόν και εγώ να σας συγχαρώ και να σας εκφράσω τις καλύτερες ευχές μου για τη μελλοντική πολιτική και προσωπική σας ζωή.
<SPEAKER ID="77" LANGUAGE="DA" NAME="Bonde (EDD )." AFFILIATION="">
<P>
Είσαστε, κατά κάποιον τρόπο, ο πρώτος σωστός πρόεδρος του Κοινοβουλίου, διότι η εκλογή σας προέκυψε από μια προεκλογική εκστρατεία. Ποτέ πριν στην ιστορία του Κοινοβουλίου δεν είχε πραγματοποιηθεί προεκλογική εκστρατεία, και σας το λέω εγώ που εορτάζω σήμερα 25 έτη ως βουλευτής του Ευρωπαϊκού Κοινοβουλίου. Προκύψατε από μια προεκλογική εκστρατεία στην οποία νικήσατε δίκαια και τίμια τον κ. Martin, τον κ. Onesta, τον κ. Wurtz και τον υποφαινόμενο. Η εκλογή ήταν αποτέλεσμα εποικοδομητικών συζητήσεων, και στις Ομάδες μας, και ελπίζω ότι μπορούμε να συνεχίσουμε αυτή την παράδοση έτσι ώστε, πριν την εκλογή Προέδρου, να μπορούν να γίνουν συζητήσεις για το πώς πρόκειται να οργανωθούν οι εργασίες του Κοινοβουλίου. Όταν φθάνουμε στο Κοινοβούλιο τις Δευτέρες, οι απλοί βουλευτές μπορούν τώρα να λάβουν τον λόγο, ενώ στο παρελθόν δεν μπορούσαν. Αυτό είναι ένα μικρό, πρακτικό αποτέλεσμα μιας προεκλογικής εκστρατείας.
<SPEAKER ID="78" LANGUAGE="" NAME="Πρόεδρος." AFFILIATION="">
<P>
   Το επόμενο θέμα στην ημερήσια διάταξη είναι ο έλεγχος της εντολής των νέων μελών του Ευρωπαϊκού Κοινοβουλίου.(1) 
<SPEAKER ID="79" LANGUAGE="IT" NAME="Gargani (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, κυρίες και κύριοι συνάδελφοι, αποτελεί για εμένα τιμή και χαρά να σας ενημερώσω σχετικά με την επικύρωση της εντολής 162 βουλευτών που διόρισαν τα δέκα νέα κράτη μέλη από 1ης Μαΐου 2004 και έξι βουλευτών που εξελέγησαν στη θέση ισάριθμων βουλευτών που είχαν παραιτηθεί από τα καθήκοντά τους.
<P>
Σήμερα, με την εκπλήρωση των διαδικαστικών υποχρεώσεων –και πιστεύω ότι με αυτό εκφράζω τα αισθήματα όλου του Σώματος– υπογραμμίζουμε την πλήρη ένταξη στο Ευρωπαϊκό Κοινοβούλιο των συναδέλφων που εκπροσωπούν τους πολίτες της διευρυμένης Ένωσης. Όπως γνωρίζουν οι συνάδελφοι, βάσει του Κανονισμού, ήταν αναγκαία η εφαρμογή της διαδικασίας ελέγχου της εντολής· βάσει του άρθρου 7, παράγραφος 2, του Κανονισμού, η Επιτροπή Νομικών Θεμάτων και Εσωτερικής Αγοράς όφειλε να παρουσιάσει στο Κοινοβούλιο την εκπονηθείσα έκθεση όπως τροποποιήθηκε από τις άλλες διατάξεις και για τον λόγο αυτόν συνεδρίασε εχθές το βράδυ.
<P>
Λόγω του μεγάλου αριθμού ελέγχων εντολής που έπρεπε να πραγματοποιηθούν και των χρονικών περιορισμών, μιας και έπρεπε να ολοκληρωθεί ο έλεγχος αμέσως, θεωρήσαμε σκόπιμο ο Πρόεδρος της Επιτροπής Νομικών Θεμάτων και Εσωτερικής Αγοράς να παρουσιάσει στο Κοινοβούλιο την παρούσα προφορική έκθεση, η οποία συνοψίζεται στην ανακοίνωση ότι κατά τη χθεσινή συνεδρίαση η Επιτροπή Νομικών Θεμάτων και Εσωτερικής Αγοράς ήλεγξε τις εντολές των 168 βουλευτών. Κύριε Πρόεδρε, εξετάσαμε τα καθιερωμένα έγγραφα που περιλαμβάνουν τη δήλωση ασυμβατότητας και τη δήλωση οικονομικών συμφερόντων. Συμφωνήσαμε ομόφωνα ότι όλα είναι εντάξει και κατά συνέπεια μπορούμε να συστήσουμε τη λήψη θετικής απόφασης. Μας ενημερώσατε ότι ο κ. Kadis ανέλαβε υπουργικά καθήκοντα τα οποία είναι ασύμβατα με τη θέση του βουλευτή: πρέπει συνεπώς να επικυρώσουμε την εντολή του από 1ης Μαΐου 2004 μέχρι σήμερα. Για τον αντικαταστάτη του δεν μπορούμε ασφαλώς να προβούμε στον έλεγχο της εντολής στην παρούσα συνεδρίαση.
<SPEAKER ID="80" LANGUAGE="" NAME="Πρόεδρος." AFFILIATION="(Ο Πρόεδρος διαπιστώνει ότι δεν υπάρχουν αντιρρήσεις)">
<SPEAKER ID="81" LANGUAGE="" NAME="" AFFILIATION="Έγκριση των συνοπτικών πρακτικών της προηγούμενης συνεδρίασης"/>
<SPEAKER ID="82" LANGUAGE="" NAME="" AFFILIATION="(Το Σώμα εγκρίνει την απόφαση)">
<SPEAKER ID="83" LANGUAGE="DE" NAME="Theato (PPE-DE )," AFFILIATION="εισηγήτρια">
<P>
Όπως μας υπαγορεύει ο Κανονισμός, διεξαγάγαμε στην Επιτροπή Ελέγχου του Προϋπολογισμού μια διαδικασία με γνώμονα τις διατάξεις της Συνθήκης που λένε ότι το πιο σημαντικό για να γίνει κανείς μέλος του Ελεγκτικού Συνεδρίου είναι τα επαγγελματικά προσόντα και, κυρίως, η απόλυτη ανεξαρτησία. Δέκα μέλη συμπλήρωσαν γραπτό ερωτηματολόγιο, λάβαμε τις απαντήσεις και τα αντίστοιχα βιογραφικά σημειώματα. Μετά διεξαγάγαμε δημόσιες ατομικές ακροάσεις για κάθε υποψήφιο και ύστερα συζητήσαμε κεκλεισμένων των θυρών, μόνο τα μέλη της Επιτροπής Ελέγχου του Προϋπολογισμού. Προκειμένου να συμπεριλάβουμε τα νέα μέλη που προστέθηκαν στο Σώμα την 1η Μαΐου, αφού οι νέες χώρες τώρα είναι και νομικά πλήρη μέλη της Ευρωπαϊκής Ένωσης, διεξαγάγαμε την ψηφοφορία στην Επιτροπή Ελέγχου του Προϋπολογισμού την περασμένη Δευτέρα, 3 Μαΐου. Το αποτέλεσμα της ψηφοφορίας έχει υποβληθεί στο Σώμα με την μορφή εννέα εκθέσεων – αυτό το λέω τώρα καθαρά και θα το εξηγήσω αμέσως. Θα ψηφίσουμε μυστικά για εννέα ξεχωριστές εκθέσεις, τις εκθέσεις της Επιτροπής Ελέγχου του Προϋπολογισμού που περιλαμβάνουν την σύστασή της για τους υποψηφίους. Η μεγάλη πλειοψηφία των υποψηφίων εγκρίθηκε από την πλειοψηφία της επιτροπής. Δύο από τους δέκα υποψηφίους δεν πέτυχαν αυτήν την πλειοψηφία, εκ των οποίων ο ένας –συγκεκριμένα ο κύπριος υποψήφιος– απέσυρε με επιστολή του προς το Συμβούλιο την υποψηφιότητά του. Έτσι, μένει ο σλοβάκος υποψήφιος που δυστυχώς δεν έτυχε της υποστήριξης της πλειοψηφίας στην Επιτροπή Ελέγχου του Προϋπολογισμού.
<P>
Έχω δύο ακόμα ανακοινώσεις: στις μεταφράσεις των εκθέσεων σε αρκετές γλώσσες υπήρχε μια λανθασμένη κρίση της Επιτροπής Ελέγχου του Προϋπολογισμού που τώρα διορθώθηκε. Είχε γραφτεί θετική κρίση για τον κ. Molnár στη δανέζικη, γαλλική, ουγγρική, λιθουανική, μαλτέζικη, πορτογαλική και σουηδική μετάφραση. Όλες οι εκδοχές εκτός της ουγγρικής διορθώθηκαν – έτσι ήταν τα πράγματα στις 11.21 π.μ. Σας παρακαλώ λοιπόν να προσέξετε ότι η Επιτροπή Ελέγχου του Προϋπολογισμού δεν έχει ενιαία αποτελέσματα στην ψηφοφορία αλλά μία κρίση είναι διαφορετική, όπως σας εξήγησα.
<SPEAKER ID="84" LANGUAGE="" NAME="Πρόεδρος." AFFILIATION="">
<P>
   Σας ευχαριστώ, κυρία Theato, σας ευχόμαστε το καλύτερο. 
<SPEAKER ID="85" LANGUAGE="DE" NAME="Kuhne (PSE )." AFFILIATION="">
<P>
    Κύριε Πρόεδρε, θεωρώ βέβαια σίγουρο ότι προετοίμασα σωστά με τις υπηρεσίες τον εκλογικό κατάλογο για την Ομάδα μου, αλλά τέθηκαν σχετικές ερωτήσεις. Ως εκ τούτου, θα ήθελα να σας ζητήσω να διευκρινίσετε ξανά για όλα τα μέλη ότι θα ψηφίσουμε για την έκθεση όπως είπε η κ. Theato σχετικά με τις σωστές εκδοχές σε διάφορες γλώσσες. Πρέπει λοιπόν να υπογραμμίσουμε ξανά ότι θα ψηφίσουμε για τα κείμενα των εκθέσεων. 
<SPEAKER ID="86" LANGUAGE="" NAME="Πρόεδρος." AFFILIATION="(Με διαδοχικές ψηφοφορίες το Σώμα εγκρίνει εννέα αποφάσεις)">
<P>
   Μπορώ να επιβεβαιώσω, όπως υπογράμμισε η κ. Theato, ότι η ψηφοφορία θα είναι ηλεκτρονική και μυστική.
<P>
(1) 
<SPEAKER ID="87" LANGUAGE="" NAME="" AFFILIATION="Αντιπροέδρου">
<SPEAKER ID="88" LANGUAGE="" NAME="" AFFILIATION="">
<P>
Πρόταση απόφασης σχετικά με την έγκριση της Επιτροπής υπό τη νέα μορφή της (B5-0227/2004) 
<SPEAKER ID="89" LANGUAGE="MT" NAME="Attard-Montalto (PSE )," AFFILIATION="γραπτώς">
<P>
   .Η Ευρωπαϊκή Επιτροπή περιλαμβάνει σήμερα μέλη από 25 χώρες και, παρόλο που ο ρόλος του κάθε Επιτρόπου είναι να εξυπηρετεί το κοινό ευρωπαϊκό συμφέρον, υπάρχει ακόμη ένα σημαντικό στοιχείο εθνικής εκπροσώπησης.
<SPEAKER ID="90" LANGUAGE="FR" NAME="Berthu (NI )," AFFILIATION="γραπτώς">
<P>
Όπως ήταν αναμενόμενο, το Συμβούλιο δεν κατόρθωσε να καταλήξει σε συμφωνία για το γενετικά τροποποιημένο καλαμπόκι BT-11 και, σύμφωνα με τις ισχύουσες διαδικασίες, η Επιτροπή θα αποφασίσει μόνη της. Αντιτίθεμαι στην στάση των κρατών που δέχτηκαν εν γνώσει τους αυτή τη διαδικασία. Αντιτίθεμαι επίσης στην περιφρόνηση που έδειξε η Επιτροπή στο κοινό, δεδομένου ότι ο Επίτροπος Byrne επαναλαμβάνει κάθε ημέρα ότι θα άρει το μορατόριουμ, ακόμη και αν η πλειοψηφία των ευρωπαίων πολιτών είναι αντίθετοι σε αυτό.
<SPEAKER ID="91" LANGUAGE="FI" NAME="Iivari και Paasilinna (PSE )," AFFILIATION="γραπτώς">
<P>
   . – Είναι καταρχήν ορθό να αντιμετωπίζουμε επικριτικά το φαινόμενο της συνεχούς αλλαγής των Επιτρόπων. Ωστόσο, δεν μπορούμε να δεχθούμε καμία διαδικασία όπου η Φινλανδία, μετά την αποχώρηση του Erkki Liikanen, θα αποκτούσε υποδεέστερο καθεστώς έναντι των λοιπών χωρών που προέβησαν σε αλλαγή του Επιτρόπου τους. Πρόκειται επίσης για ζήτημα νομιμότητας, ήτοι συμμόρφωσης προς τη Συνθήκη, σύμφωνα με την οποία η θέση ενός Επιτρόπου μπορεί να παραμείνει κενή μόνο μετά από ομόφωνη απόφαση του Συμβουλίου. 
<SPEAKER ID="92" LANGUAGE="FR" NAME="Souchet (NI )," AFFILIATION="γραπτώς">
<P>
   . Η ηχηρή απόρριψη, κυρίως από σχεδόν όλους τους γάλλους βουλευτές του Σώματος, εκτός από τους Πρασίνους και τους αντιφεντεραλιστές, της τροπολογίες που ζητά από την Επιτροπή Πρόντι –η οποία είναι, εν πάση περιπτώσει, στο τέλος της θητείας της– να μην ανακαλέσει το μορατόριουμ για τους ΓΤΟ που καθιερώθηκε από το Συμβούλιο, ισοδυναμεί με την ευλογία του Κοινοβουλίου στην απόφαση που πρόκειται να λάβει η Επιτροπή και η οποία έχει, επιπλέον, αναγγελθεί ήδη από τον Επίτροπο Byrne, υπέρ της εμπορίας του γενετικά τροποποιημένου καλαμποκιού BT-11 και των ποικιλιών που θα προκύψουν. Ο Επίτροπος Byrne θα κάνει πιθανώς την εξαγγελία του μετά τις προσεχείς εκλογές για το Ευρωπαϊκό Κοινοβούλιο...
<SPEAKER ID="93" LANGUAGE="" NAME="" AFFILIATION="Έγκριση των συνοπτικών πρακτικών της παρούσας συνεδρίασης"/>
<SPEAKER ID="94" LANGUAGE="" NAME="Πρόεδρος." AFFILIATION="(Η συνεδρίαση λήγει στις 12.59)">
<P>
Κηρύσσω τη διακοπή της συνόδου του Ευρωπαϊκού Κοινοβουλίου.(1)
<SPEAKER ID="95" LANGUAGE="" NAME="" AFFILIATION="Διαβίβαση κειμένων που εγκρίθηκαν κατά την παρούσα συνεδρίαση - Χρονοδιάγραμμα των επομένων συνεδριάσεων"/>

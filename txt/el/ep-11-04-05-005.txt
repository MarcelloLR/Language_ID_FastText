<CHAPTER ID="005">
Αιτιολογήσεις ψήφου
<SPEAKER ID="118" NAME="Jens Rohde" AFFILIATION="ALDE">
(DA) Κύριε Πρόεδρε, οι πρόσφατες εσωτερικές εντάσεις και η αναταραχή στην Τυνησία, την Αίγυπτο, τη Λιβύη και άλλες αραβικές χώρες οδήγησαν σε τεράστια μεταναστευτικά ρεύματα με τις συνακόλουθες προκλήσεις για την Ευρώπη. Προφανώς, πρέπει να είμαστε έτοιμοι να αντιμετωπίσουμε αυτές τις καταστάσεις και αυτά τα ρεύματα ανθρώπων. Πρέπει να βρούμε έναν τρόπο να το κάνουμε αυτό μαζί, διασφαλίζοντας με αλληλεγγύη μεταξύ μας ότι θα αντιμετωπίσουμε τις προκλήσεις που θα εμφανιστούν όταν ασκηθεί πίεση στο κοινό μας σύστημα από τον έξω κόσμο.
<P>
Συνεπώς, χαίρομαι διότι το Σώμα ενέκρινε σήμερα μια πολιτική αντιμετώπισης των μεταναστευτικών ρευμάτων που οφείλονται στην αστάθεια. Χαίρομαι ιδιαίτερα διότι το ψήφισμα του Κοινοβουλίου εστιάζει στην ενίσχυση του ρόλου της υπηρεσίας του οργανισμού προστασίας των συνόρων FRONTEX. Αυτό είναι κάτι για το οποίο εμείς, το φιλελεύθερο κόμμα της Δανίας, αγωνιζόμαστε εδώ και πάρα πολύ καιρό. Στη διάρκεια της σημερινής κρίσης στη βόρεια Αφρική, ο FRONTEX απέδειξε ότι είναι ένα ιδιαίτερα σημαντικό μέσο για την αντιμετώπιση των μεταναστευτικών ρευμάτων στην περιοχή. Τώρα το μόνο που χρειαζόμαστε είναι να μπορεί ο FRONTEX να αναλαμβάνει πιο γρήγορα δράση όταν τελικά χρειάζεται.
<SPEAKER ID="119" NAME="Pino Arlacchi" AFFILIATION="S&amp;D">
(EN) Κύριε Πρόεδρε, υπερψήφισα αυτήν την έκθεση διότι αντιπροσωπεύει ένα πρώτο βήμα προς μια πολιτική της ΕΕ για τα μεταναστευτικά ρεύματα που οφείλονται στην αστάθεια. Από την άποψη αυτή είναι σημαντικό να εκφραστεί το Σώμα κατά αυτού του υστερικού οράματος μιας επαπειλούμενης εισβολής μεταναστών και αιτούντων άσυλο από τον Νότο.
<P>
Δεν πρόκειται να κατακλυστούμε από εκατομμύρια ανθρώπων που διαφεύγουν από την πολιτική στέρηση και τα τυραννικά καθεστώτα. Πολλοί φοβούνται ότι καταφθάνουν αιτούντες άσυλο σε μεγάλους αριθμούς, ασκώντας πίεση στα κλονισμένα μας συστήματα κοινωνικής πρόνοιας. Αυτός ο ισχυρισμός είναι καλός για να κερδίσει κανείς ψήφους και να ενισχύσει τη στήριξη σκληρών πολιτικών για τη μετανάστευση, αλλά δεν στηρίζεται από τα γεγονότα. Ο συνολικός αριθμός των ανθρώπων που ζητούν άσυλο στη Δύση μειώθηκε κατά παραπάνω από 40% κατά την προηγούμενη δεκαετία, σύμφωνα με στοιχεία που μόλις δημοσίευσαν τα "νωμένα Έθνη.
<SPEAKER ID="120" NAME="Salvatore Iacolino" AFFILIATION="PPE">
(IT) Κύριε Πρόεδρε, κυρίες και κύριοι, και εγώ στήριξα και υπερψήφισα την έκθεση του κ. Provera, διότι πιστεύω ότι προσφέρει ένα πρακτικό και δυναμικό βήμα προόδου προς τον στόχο της αλληλεγγύης, ο οποίος προβλέπεται επιπλέον από το άρθρο 80 για την αλληλεγγύη μεταξύ των κρατών μελών της Ευρωπαϊκής Ένωσης. Δίνει επίσης σαφή και ρητή προσοχή σε εκείνους που αντιμετωπίζουν μεγάλες δυσκολίες, όπως τώρα ειδικότερα η βόρεια Αφρική.
<P>
Ο σεβασμός των ανθρωπίνων δικαιωμάτων, η διεθνής συνεργασία και οι διμερείς σχέσεις είναι σημαντικά, καθώς και οι περιφερειακές οργανώσεις όπως ο Αραβικός Σύνδεσμος και η Αφρικανική Ένωση, οι οποίες μπορούν να προσφέρουν προστιθέμενη αξία σε μια διαδικασία για σταθερή και μόνιμη ειρήνη. Ελπίζουμε ότι τα βήματα προόδου θα χαρακτηρίζονται και από δράσεις σε παρόμοιους τομείς, οι οποίες θα προωθούν, από οικονομική άποψη, οντότητες που πρέπει να υποστηριχθούν και να βοηθηθούν για να επιτύχουν σταθερή και διαρκή ανάπτυξη.
<SPEAKER ID="121" NAME="Mitro Repo" AFFILIATION="S&amp;D">
(FI) Κύριε Πρόεδρε, θα ήθελα να πω ότι τα μεταναστευτικά ρεύματα που οφείλονται στην αστάθεια συνιστούν πραγματική πρόκληση για την Ευρωπαϊκή Ένωση. Πρόκειται για την προσωπική μοίρα ανθρώπινων όντων και η ιστορία κάθε ατόμου είναι διαφορετική. Τρέπονται σε φυγή από απελπισία, αυτό όμως που τους ενώνει όλους είναι η ελπίδα για κάτι καλύτερο.
<P>
" Ευρώπη πρέπει να επιδείξει συμπόνια και βούληση για βοήθεια. " ευρωπαϊκή ολοκλήρωση είναι ένα επιτυχημένο, κοινό σχέδιο μέσω του οποίου δημιουργήσαμε ευημερία, σταθερότητα και ασφάλεια - ένα είδος λίκνου ευημερίας. Θα είναι δύσκολο και δαπανηρό να αντιδράσουμε σε αυτό το μεταναστευτικό κύμα αφότου αρχίσει να χτυπά τις πόρτες της Ευρώπης.
<P>
Το παράδειγμα του νησιού Lampedusa δείχνει πώς τα θέματα εξωτερικής πολιτικής μπορούν να γίνουν εσωτερική πολιτική σε μια στιγμή, και γι' αυτό δεν αρκεί πλέον μόνο η αναπτυξιακή συνεργασία. " Ευρώπη χρειάζεται ένα ολοκληρωμένο σχέδιο πρόληψης που θα καλύπτει τις πτυχές της ασφάλειας, της περιφερειακής συνεργασίας, της εμπορικής πολιτικής, της αλλαγής του κλίματος, της προστασίας των ανθρωπίνων δικαιωμάτων και της ανάπτυξης της δημοκρατίας. Αυτό πρέπει να κάνουμε.
<SPEAKER ID="122" NAME="Carlo Fidanza" AFFILIATION="PPE">
(IT) Κύριε Πρόεδρε, κυρίες και κύριοι, στην ευρωπαϊκή συζήτηση για τα μεταναστευτικά ρεύματα ακούει κανείς συχνά το εξής: "Τι προβλήματα μπορεί να αντιμετωπίζει μια χώρα με σχεδόν 60 εκατομμύρια κατοίκους όπως η Ιταλία προκειμένου να φιλοξενήσει λίγες δεκάδες χιλιάδες μεταναστών;"
<P>
" ερώτηση αυτή αγνοεί δύο πληροφορίες, συχνά υστερόβουλα. Πρώτον, πολλοί από αυτούς τους μετανάστες θέλουν να καταλήξουν σε άλλες χώρες της ΕΕ. Δεύτερον, τα τελευταία δύο χρόνια έφθασαν στις ακτές της Ιταλίας λιγότεροι από 4.000 άνθρωποι χάρη σε διμερείς συμφωνίες με τη Λιβύη και την Τυνησία. Τους τελευταίους δύο μήνες μετά την πολιτική κρίση έχουν ήδη φθάσει 22.000.
<P>
" Ιταλία είναι αυτήν τη στιγμή μια ωρολογιακή βόμβα. Αφενός, το μεταναστευτικό ρεύμα από τη βόρεια Αφρική, ιδίως οικονομικοί μετανάστες από την Τυνησία, δεν λέει να σταματήσει. Αφετέρου, η Γαλλία απορρίπτει μετανάστες στη Ventimiglia διότι δεν έχουν άδειες παραμονής.
<P>
Αν υπάρχει ευρωπαϊκή αλληλεγγύη, τώρα είναι η ώρα να τη δείξουμε συνεργαζόμενοι σε επίπεδο ΕΕ για να αποφασίσουμε πώς θα αντιμετωπίσουμε αυτά τα ρεύματα, τόσο στη σημερινή επείγουσα κατάσταση όσο και μακροπρόθεσμα, καθώς και ποια μέτρα θα υιοθετήσουμε στις χώρες προέλευσης. Αυτό το κείμενο αποτελεί ένα πρώτο βήμα προς αυτήν την κατεύθυνση και για τον λόγο αυτόν το υπερψήφισα.
<SPEAKER ID="123" NAME="Nicole Sinclaire" AFFILIATION="NI">
(EN) Κύριε Πρόεδρε, έχω μια παρατήρηση επί της διαδικασίας: είμαστε σε μια Αίθουσα που προορίζεται για διάλογο και προφανώς πρέπει όλοι να επιδεικνύουμε αλληλοσεβασμό. Όταν δύο αρχηγοί Ομάδων κάνουν ιδιωτική συζήτηση, ενώ άλλοι αγορεύουν, τι μήνυμα δίνει αυτό στους συναδέλφους τους;
<SPEAKER ID="124" NAME="Πρόεδρος">
Κύριε Daul και κύριε Schulz, ερωτήθηκα μήπως θα μπορούσατε να δώσετε το παράδειγμα στο Σώμα.
<SPEAKER ID="125" NAME="Giommaria Uggias" AFFILIATION="ALDE">
(IT) Κύριε Πρόεδρε, κυρίες και κύριοι, το μέτρο επί του οποίου ψηφίσαμε σήμερα βοηθάει κάπως να διαλευκανθεί το φαινόμενο των μεταναστευτικών ρευμάτων και επαινεί το έργο του FRONTEX. Πιστεύω ότι αυτό θα πρέπει να το δούμε θετικά και επομένως έτσι πρέπει να δούμε και το αποτέλεσμα της ψηφοφορίας.
<P>
Ωστόσο πιστεύω πραγματικά ότι αυτή η στάση πρέπει να συνοδεύεται από την ίδια σαφήνεια εκ μέρους των κρατών μελών, διότι αυτή η πρόκληση δεν επηρεάζει μόνο τα ευρωπαϊκά θεσμικά όργανα, αλλά και την πολιτική στα κράτη μέλη.
<P>
Οφείλω να πω, ωστόσο, ότι μέχρι τώρα δεν έχουν εφαρμόσει στην πράξη όλα τα κράτη μέλη μια τέτοια σαφήνεια, ξεκινώντας από την πολιτική της ιταλικής κυβέρνησης, η οποία αντιμετώπισε την κατάσταση στη Lampedusa με άκρως απαράδεκτο και αμφισβητήσιμο τρόπο. Εκεί, χιλιάδες μετανάστες ουσιαστικά εγκαταλείφθηκαν στη μοίρα τους, ενώ η ανθρώπινη αλληλεγγύη -για να μη μιλήσουμε για νομική αλληλεγγύη- θα είχε οδηγήσει σε άμεση βοήθεια και ασφαλώς μεγαλύτερο σεβασμό από αυτόν που επιδείχθηκε, παρά το γεγονός ότι θα έπρεπε να αντιμετωπιστεί έπειτα το νομικό πρόβλημα, όπως κάναμε εδώ στο Σώμα.
<SPEAKER ID="126" NAME="Cristiana Muscardini" AFFILIATION="PPE">
(IT) Κύριε Πρόεδρε, κυρίες και κύριοι, ενώ είναι αλήθεια ότι πολλά μεταναστευτικά ρεύματα οφείλονται στην αστάθεια, διστάζουμε κάπως να χρησιμοποιήσουμε έναν τόσο παρεξηγημένο όρο, διότι αστάθεια σημαίνει στην πραγματικότητα πόλεμο, γενοκτονία, ανεξέλεγκτη βία, επαναστάσεις και την αθλιότητα στην οποία είναι καταδικασμένοι οι άνθρωποι αυτοί ενώ η Ευρωπαϊκή Ένωση παραμένει σιωπηλή. Υπάρχει επίσης η επιθυμία της ελευθερίας. Τα ψήφισμα επί του οποίου ψηφίσαμε ζητεί μια πολιτική της Ένωσης για την Ανατολή και τα πιο κατάλληλα μέσα της για να αντιμετωπιστούν διάφοροι παράγοντες που προκαλούν αυτήν την αστάθεια.
<P>
Αναρωτιέμαι ποια αξιοπιστία μπορεί να έχει αυτή η εξωτερική πολιτική, δεδομένου ότι τα γεγονότα στη Λιβύη και τη βόρεια Αφρική κατέδειξαν την παντελή έλλειψη μιας εξωτερικής πολιτικής της ΕΕ. Οι κυβερνήσεις των επιμέρους κρατών μελών ενήργησαν ανεξάρτητα προσφέροντας ένα θλιβερό θέαμα στον κόσμο και στους ανθρώπους που θα έπρεπε να βοηθάμε. " μόνη πολιτική υποδοχής προσφύγων που μπόρεσε να προσφέρει η Ένωση δεν ανταποκρίθηκε στις απαιτήσεις. Το νησί Lampedusa και η Ιταλία έμειναν χωρίς απαντήσεις. Επομένως, ασφαλώς υπερψηφίζουμε αυτό το μέτρο, καλούμε όμως την Ένωση να παρουσιάσει επιτέλους μια εξωτερική πολιτική αντάξια αυτού του ονόματος.
<SPEAKER ID="127" NAME="Frank Vanhecke" AFFILIATION="NI">
(NL) Κύριε Πρόεδρε, απείχα από την ψηφοφορία για την έκθεση Provera, πρωτίστως διότι πιστεύω ότι παρουσιάζει μεγάλη έλλειψη σαφήνειας. Στην έκθεση αυτή δηλώνονται και προτείνονται κάθε είδους πράγματα - μερικά μάλιστα συνιστούν εύλογες ιδέες, κάτι που είναι ασυνήθιστο σε αυτό το Κοινοβούλιο. Ωστόσο, δυστυχώς, παραμένει κατά βάση μια έκθεση με πλήρη πολιτική ορθότητα που δεν τολμά πουθενά -ούτε σε ένα σημείο, ούτε σε μία παράγραφο ή σε ένα εδάφιο- να θέσει υπό αμφισβήτηση τη νέα μαζική μετανάστευση σε μια ήδη υπερπληθή Ευρώπη, καθώς αυτό αφορά κυρίως τις χώρες που αποτελούσαν την περιοχή που ήταν γνωστή ως Δυτική Ευρώπη, αλλά είναι και ένα θεμελιώδες ζήτημα.
<P>
" δική μου χώρα, η Φλάνδρα, είναι η πιο πυκνοκατοικημένη χώρα σε ολόκληρη την Ευρωπαϊκή Ένωση. " συντριπτική πλειοψηφία των Φλαμανδών δεν θέλει νέα μετανάστευση, και ασφαλώς δεν θέλει μετανάστευση από χώρες με πολιτισμούς και θρησκείες που υπερασπίζονται αξίες οι οποίες είναι εντελώς αντίθετες με τις δικές μας. Είναι καιρός να ακούσει για μια φορά το Ευρωπαϊκό Κοινοβούλιο τους ευρωπαίους πολίτες του.
<SPEAKER ID="128" NAME="Anna Maria Corazza Bildt" AFFILIATION="PPE">
(EN) Κύριε Πρόεδρε, συμφωνώ ότι θα πρέπει να λάβουμε βραχυπρόθεσμα μέτρα για να αντιμετωπίσουμε την ανθρωπιστική κρίση στη Μεσόγειο, διασφαλίζοντας την αξιοπρέπεια των ανθρώπων αυτών με τη χρήση μέσων όπως ο FRONTEX. Επίσης, χρειαζόμαστε ένα μακροπρόθεσμο όραμα για να λύσουμε τα προβλήματα που αφορούν τις μεταναστευτικές ροές και να βοηθήσουμε στη δημιουργία θέσεων εργασίας στις χώρες προέλευσης αυτών των ανθρώπων.
<P>
Ένα από τα κύρια εργαλεία της Ευρωπαϊκής Ένωσης είναι η εμπορική πολιτική. Ήρθε η ώρα να κάνουμε πιο ανοιχτές τις αγορές μας, ξεκινώντας με χώρες όπως η Αίγυπτος και η Τυνησία. Επίσης, πρέπει να καθιερώσουμε διάλογο με στόχο την ενίσχυση των περιφερειακών εμπορικών σχέσεων.
<P>
Έχουμε το παράδειγμα της Τουρκίας και της επιτυχίας της τόσο σχετικά με την τελωνειακή της ένωση όσο και με την αποτελεσματική εφαρμογή των αναγκαίων δημοκρατικών μεταρρυθμίσεων. Πρέπει να αρχίσουμε να τολμάμε να μιλάμε για τελωνειακές ενώσεις και συμφωνίες ελευθέρων συναλλαγών με τις χώρες της Μεσογείου που κινούνται προς τη δημοκρατία και τις μεταρρυθμίσεις.
<P>
Θα ήθελα να ολοκληρώσω καλώντας το Συμβούλιο να εγκρίνει χωρίς περαιτέρω καθυστέρηση την περιφερειακή σύμβαση για πανευρωμεσογειακούς προτιμησιακούς κανόνες προέλευσης.
<SPEAKER ID="129" NAME="Daniel Hannan" AFFILIATION="ECR">
(EN) Κύριε Πρόεδρε, η βασική ιδέα αυτής της έκθεσης είναι λανθασμένη. " ιδέα ότι η μετανάστευση είναι παράγωγο της φτώχειας και της απελπισίας, ενώ επιφανειακά φαίνεται εύλογη, αποδεικνύεται αβάσιμη. Γνωρίζουμε από την ιστορία πως η μετανάστευση είναι συχνότερα αποτέλεσμα αυξανόμενου πλούτου και αυξανόμενων φιλοδοξιών. Είδαμε πολύ πρόσφατα ότι τα μεγάλα μεταναστευτικά ρεύματα από την Τυνησία έφθασαν μετά από την αποκατάσταση της δημοκρατίας και το τέλος της δικτατορίας.
<P>
" πραγματική αιτία που ξεριζώνει τους ανθρώπους και τους κάνει να μετακινούνται για εκατοντάδες χιλιόμετρα αναζητώντας μια καλύτερη ζωή είναι η ευκαιρία. " πραγματικότητα είναι ότι στην Ευρωπαϊκή Ένωση έχουμε δημιουργήσει μια κατάσταση όπου έχουμε μεγάλης κλίμακας διαρθρωτική ανεργία αλλά, παρ' όλα αυτά, είμαστε ακόμα αναγκασμένοι να εισάγουμε εργατικό δυναμικό. Στη χώρα μας, το "νωμένο Βασίλειο, υπάρχουν πάνω από 4 εκατομμύρια άνθρωποι που είναι είτε άνεργοι είτε λαμβάνουν επίδομα ως ανίκανοι προς εργασία και ωστόσο φέρνουμε κάθε μήνα ανθρώπους από ολόκληρο τον κόσμο για να εκτελέσουν εργασίες που δεν τις δέχονται άνθρωποι γεννημένοι στο "νωμένο Βασίλειο. Έχουμε παγιδεύσει εκατομμύρια ανθρώπους στην αθλιότητα της εξάρτησης. Τους έχουμε βάλει σε μια κατάσταση όπου η εργασία δεν είναι πια μέρος του διανοητικού τους ορίζοντα. Αν θέλουμε να σώσουμε τους ανθρώπους από αυτήν την αξιοθρήνητη κατάσταση, η λύση δεν βρίσκεται στην εξωτερική πολιτική, αλλά στη μεταρρύθμιση της κοινωνικής πρόνοιας προκειμένου να αποκαταστήσουμε την αξιοπρέπεια και την ανεξαρτησία των ίδιων των πολιτών μας.
<SPEAKER ID="130" NAME="Syed Kamall" AFFILIATION="ECR">
(EN) Κύριε Πρόεδρε, ένας από τους παράγοντες που συχνά παραβλέπεται σε κάθε συζήτηση για τη μετανάστευση είναι ότι πολλές φορές είναι πολύ δύσκολη για εκείνους που μεταναστεύουν από μία χώρα σε μια άλλη, και μάλιστα υπό τις πιο δύσκολες συνθήκες. Σκεφτείτε πώς πρέπει να είναι να αφήνεις πίσω την οικογένειά σου, το χωριό σου, την πόλη σου, όλους τους κοινωνικούς δεσμούς σου, τους φίλους σου, ίσως μη γνωρίζοντας καν αν θα τους ξαναδείς ή πότε. Τι τους κάνει να εγκαταλείπουν αυτές τις χώρες αναζητώντας μια ευκαιρία στη Δύση, όπως είπε ο προηγούμενος ομιλητής; Λοιπόν, πολύ συχνά η αιτία είναι ότι θέλουν να ξεφύγουν από συνθήκες και κυβερνήσεις που δεν είναι πια σε θέση να τους εμπνεύσουν εμπιστοσύνη.
<P>
Υπάρχουν κάποιοι τρόποι για να βοηθήσουμε. Ας εξετάσουμε μερικές από τις πολιτικές που έχουμε: την αλιευτική μας πολιτική, που ενθαρρύνει τα μεγάλα αλιευτικά σκάφη να λεηλατούν τις θάλασσες φτωχών αφρικανικών εθνών αφήνοντας τους τοπικούς αλιείς απελπισμένους και χωρίς δουλειά. Τι κάνουν τότε; Προσπαθούν να μεταναστεύσουν. Έχουμε την πολιτική βοήθειας, η οποία διατηρεί στην εξουσία διεφθαρμένες κυβερνήσεις κάνοντας λιγότερο ευχάριστη για τους πολίτες την παραμονή στις χώρες τους. Αυτό κάνει τους ανθρώπους να προσπαθούν να φύγουν στο εξωτερικό, και έρχονται εδώ.
<P>
Αυτό πρέπει να το διορθώσουμε. Πρέπει να κατανοήσουμε ότι είναι δύσκολο για τους ανθρώπους να εγκαταλείψουν τις χώρες τους. Θα πρέπει να διασφαλίσουμε ότι οι πολιτικές μας βοηθούν τους ανθρώπους να μείνουν στις χώρες τους.
<SPEAKER ID="132" NAME="Jens Rohde" AFFILIATION="ALDE">
(DA) Κύριε Πρόεδρε, η Ομάδα της Συμμαχίας Φιλελευθέρων και Δημοκρατών για την Ευρώπη θεωρεί απολύτως καίριο να εξασφαλίσουμε όχι μόνο για τις γυναίκες, αλλά και για τους άντρες των αγροτικών περιοχών τα ίδια δικαιώματα και ευκαιρίες που έχουν εκείνοι που ζουν σε πόλεις. Αν θέλουμε να διατηρήσουμε έναν ισχυρό ευρωπαϊκό γεωργικό τομέα που θα μπορεί να προμηθεύει ολόκληρη την Ευρώπη με καλής ποιότητας τρόφιμα, πρέπει να διασφαλίσουμε ότι ο εν λόγω τομέας θα είναι ελκυστικός τόσο για τους εργαζομένους όσο και για τις οικογένειες. Για να καταστεί αυτό δυνατό, είναι απαραίτητο να δώσουμε στις αγροτικές περιοχές την ευκαιρία για ανάπτυξη, καινοτομία, θέσεις εργασίας και ανάπτυξη. Δεν είναι ανάγκη να επιβάλουμε ποσοστώσεις και αφύσικες κατανομές του φύλου στον κλάδο. Επομένως, είναι επίσης καλό το γεγονός ότι το Κοινοβούλιο ενέκρινε σήμερα την έκθεση για τον ρόλο των γυναικών στη γεωργία και στις αγροτικές περιοχές στέλνοντας ένα πολύ ξεκάθαρο μήνυμα ότι οι γυναίκες διαδραματίζουν και εδώ σημαντικό ρόλο.
<SPEAKER ID="133" NAME="Mario Pirillo" AFFILIATION="S&amp;D">
(IT) Κύριε Πρόεδρε, κυρίες και κύριοι, οι γυναίκες ανέκαθεν είχαν σημαντικό ρόλο στον γεωργικό και αγροτικό τομέα. Πράγματι, οι γυναίκες αποτελούν το 42% του εργατικού δυναμικού επί συνόλου περίπου 27 εκατομμυρίων εργαζομένων.
<P>
Παρά αυτό το υψηλό ποσοστό, οι γυναίκες δεν έχουν καλή εκπροσώπηση σε τομεακές οργανώσεις και αντιμετωπίζουν διακρίσεις στη διαδικασία λήψης αποφάσεων. Υπάρχουν πολλοί τομείς στους οποίους θα μπορούσαν να βελτιωθούν οι συνθήκες για τις γυναίκες, περιλαμβανομένης της διασφάλισης επαρκούς κοινωνικής κάλυψης.
<P>
Ως εκ τούτου, τα ευρωπαϊκά θεσμικά όργανα θα πρέπει να ενεργήσουν για να εξισορροπήσουν αυτήν την ανισότητα, ενδεχομένως παρακολουθώντας τον κλάδο μέσω ενός παρατηρητηρίου γυναικείας επιχειρηματικότητας στη γεωργία, όπως εκείνα που λειτουργούν ήδη στην Καλαβρία και σε άλλες περιοχές της Ιταλίας.
<P>
" έκθεση επί της οποίας ψηφίσαμε σήμερα -και την οποία υποστήριξα- εξετάζει επίσης συστηματικά το θέμα της αστυφιλίας. Προκειμένου να βοηθήσουμε να διατηρηθούν σταθερά τα επίπεδα της απασχόλησης, χρειαζόμαστε πολιτικές και στρατηγικές στήριξης που θα αποσκοπούν στη δημιουργία υποδομών και υπηρεσιών σύμφωνα με τις απαιτήσεις της σύγχρονης ζωής, οι οποίες θα μπορούν να εφαρμοστούν σε αγροτικές περιοχές.
<SPEAKER ID="134" NAME="Peter Jahr" AFFILIATION="PPE">
(DE) Κύριε Πρόεδρε, η ζωή και η εργασία έχουν αλλάξει ριζικά στις αγροτικές περιοχές λόγω του μετασχηματισμού της κοινωνίας, αλλαγών στην κοινωνική δομή και μιας δραματικής δημογραφικής αλλαγής.
<P>
Αν ο στόχος μας είναι να κρατήσουμε στις αγροτικές περιοχές γυναίκες όλων των γενεών ή να τις ενθαρρύνουμε να επιλέξουν έναν αγροτικό τρόπο ζωής, τότε οι ανάγκες και οι απαιτήσεις τους πρέπει να ληφθούν περισσότερο υπόψη στην αναπτυξιακή πολιτική. Πρέπει να λάβουμε υπόψη ότι η πραγματικότητα για τις γυναίκες στις αγροτικές περιοχές έχει αλλάξει τα τελευταία χρόνια και παρουσιάζει εξαιρετικά μεγάλη διαφοροποίηση. Οι ίδιες οι γυναίκες διαδραμάτισαν ρόλο στη δρομολόγηση και τη διαμόρφωση αυτής της αλλαγής, τόσο ατομικά όσο και στο πλαίσιο πολιτικών ομάδων γυναικών.
<P>
Θεωρώ ότι η εισηγήτριά μας κ. Jeggle υπογράμμισε δικαιολογημένα το γεγονός αυτό, και γι' αυτό θεωρώ αυτήν την έκθεση εξαιρετικά σημαντική. Εξάλλου, αν θέλουμε να αναπτύξουμε τις αγροτικές περιοχές, δεν μπορούμε να επικεντρωνόμαστε απλά στη δημιουργία υποδομών και ενός περιβάλλοντος κατάλληλου για τουρισμό, αλλά πρέπει επίσης να διασφαλίσουμε ότι θα εγκατασταθούν εκεί ξανά οικογένειες, γεγονός που περιλαμβάνει στο ίδιο μέτρο άντρες και γυναίκες.
<SPEAKER ID="135" NAME="Janusz Wojciechowski" AFFILIATION="ECR">
(PL) Κύριε Πρόεδρε, υποστήριξα την έκθεση Jeggle, ειδικά διότι συνιστά τη διασφάλιση της κατάλληλης χρηματοδότησης για τη γεωργική πολιτική της Ευρωπαϊκής Ένωσης. " τάση εξοικονόμησης στον κοινοτικό προϋπολογισμό, η οποία κατά τα άλλα είναι απόλυτα ενδεδειγμένη, δεν πρέπει να ακολουθείται σε βάρος της κοινής γεωργικής πολιτικής. Αν οι αγροτικές περιοχές και η γεωργία στην Ευρωπαϊκή Ένωση δεν λάβουν την κατάλληλη στήριξη, θα είναι δύσκολο να βελτιωθεί ο ρόλος των γυναικών στις αγροτικές περιοχές, θα είναι δύσκολο να ενθαρρυνθούν οι γυναίκες να ζήσουν σε αγροτικές περιοχές υπό τόσο δύσκολες συνθήκες και θα είναι δύσκολο να επιτευχθούν οι στόχοι αυτής της καίριας πολιτικής, όπως η επισιτιστική ασφάλεια, η περιβαλλοντική προστασία και η εδαφική ισορροπία. Αυτό θα πρέπει να το θυμόμαστε και θα ήθελα να εκμεταλλευτώ την ευκαιρία που προσφέρει αυτή η συζήτηση για την καίρια έκθεση της κ. Jeggle για να ζητήσω άλλη μια φορά να μην εκπληρωθεί η επιθυμία εξοικονομήσεων στην Ευρωπαϊκή Ένωση εις βάρος της κοινής γεωργικής πολιτικής.
<SPEAKER ID="136" NAME="Izaskun Bilbao Barandica" AFFILIATION="ALDE">
(ES) Κύριε Πρόεδρε, υπερψήφισα αυτήν την έκθεση διότι συμβάλλει στην καταπολέμηση της έλλειψης ορατότητας που χαρακτήριζε ως τώρα το έργο και τον ρόλο των γυναικών στις αγροτικές περιοχές.
<P>
Χωρίς αυτήν τη συνεισφορά, δεν θα ήταν δυνατό, ούτε στο παρελθόν ούτε στο παρόν, να διατηρήσουμε τον πληθυσμό και την απασχόληση έξω από τις αστικές περιοχές. Αυτή η ορατότητα θα πρέπει να έχει ως αποτέλεσμα όχι μόνο την κοινωνική αναγνώριση, αλλά και παροχές. " κοινή γεωργική πολιτική πρέπει να περιλαμβάνει μια εστίαση στη διάσταση του φύλου στα προγράμματα στήριξής της, με ειδικά κίνητρα για τη γυναικεία επιχειρηματικότητα. Επιπλέον, πρέπει να βοηθήσει στη χρηματοδότηση υπηρεσιών και στην προώθηση πτυχών όπως η πρόσβαση στο διαδίκτυο σε αγροτικές περιοχές, οι οποίες προωθούν την ισότητα ως προς τις συνθήκες διαβίωσης σε αστικές και αγροτικές περιοχές.
<P>
Από την πλευρά τους, τα συστήματα κοινωνικής ασφάλισης των κρατών μελών πρέπει να αναγνωρίσουν το έργο των γυναικών σε αυτόν τον τομέα, τόσο στον τομέα της παραγωγής όσο και στον τομέα της φροντίδας, ιδίως εξαρτημένων ατόμων και παιδιών.
<SPEAKER ID="137" NAME="Cristiana Muscardini" AFFILIATION="PPE">
(IT) Κύριε Πρόεδρε, κυρίες και κύριοι, παρά το γεγονός ότι οι γυναίκες αποτελούν το 42% των 26 έως 27 εκατομμυρίων εργαζομένων και ότι οι γυναίκες διαχειρίζονται το 29% των αγροτικών εκμεταλλεύσεων, η εκπροσώπησή τους σε επίπεδο βιομηχανίας είναι σχεδόν ανύπαρκτη και ασύμβατη με τη σημασία τους.
<P>
Αυτό δεν είναι ούτε σωστό ούτε φυσιολογικό, συνεπώς η Ένωση πρέπει να παραχωρήσει στις γυναίκες μεγαλύτερο ρόλο στον γεωργικό τομέα και να βρει κατάλληλες λύσεις για τον συνδυασμό των οικονομικών δραστηριοτήτων που επιτελούν. Αυτό που απαιτείται είναι ισότητα των φύλων, ίση μεταχείριση, κοινωνική προστασία των μητέρων και αναγνώριση του ιδιαίτερου ρόλου που διαδραματίζουν οι γυναίκες στη γεωργία.
<P>
" προώθηση της συνεχούς κατάρτισης είναι επομένως ένα από τα κεντρικά ζητήματα, στα οποία δεν μπορούμε να συνεχίσουμε να κάνουμε συμβιβασμούς. Υποστηρίζουμε τις προτάσεις της εισηγήτριας κ. Jeggle για καλύτερη εκπροσώπηση των γυναικών σε όλα τα πολιτικά, οικονομικά και κοινωνικά όργανα του τομέα της γεωργίας και για στήριξη πρωτοβουλιών κοινωνικής προστασίας των γυναικών που εργάζονται ως μικροί παραγωγοί, εργάτριες σε εκμεταλλεύσεις και ως εποχιακές στην εκτροφή ζώων
<P>
Οι γυναίκες πρέπει να αναγνωριστούν ειδικά στο πλαίσιο της κοινής γεωργικής πολιτικής, διαφορετικά αυτή η μεταρρύθμιση θα είναι άχρηστη και είναι βέβαιο ότι δεν θα μπορούμε να φανταστούμε ένα ανέφελο μέλλον με νέες περικοπές στη γεωργία.
<SPEAKER ID="138" NAME="Daniel Hannan" AFFILIATION="ECR">
(EN) Κύριε Πρόεδρε, δεν ξέρω αν θυμάστε τη δημοφιλή τηλεοπτική σειρά Life on Mars που προβαλλόταν στη χώρα μας, της οποίας η κεντρική ιδέα ήταν ότι ο πρωταγωνιστής, ένας αστυνομικός, μεταφέρεται μυστηριωδώς πίσω, όπως φαίνεται, στις αρχές της δεκαετίας του 1970.
<P>
Αισθάνθηκα κάπως σαν αυτόν όταν διάβασα σήμερα τον κατάλογο της ψηφοφορίας. Εδώ η ΕΕ προτείνει πολιτικές για τις γυναίκες στη γεωργία, εξαγωγικές πιστώσεις για ευνοούμενες εταιρείες, ειδικά δάνεια στη Unilever στην Τσεχική Δημοκρατία και σε κατασκευαστές μηχανημάτων στην Πολωνία.
<P>
" δεκαετία του 1970 ήταν μια δυσμενής περίοδος για την Ευρώπη συνολικά και για το "νωμένο Βασίλειο ειδικά· μια περίοδος στασιμότητας και πληθωρισμού, ανεργίας, εθνικής χρεοκοπίας. Αλλά τότε αυτά δεν συνέβησαν εξαιτίας κάποιων τεκτονικών δυνάμεων πέρα από τον έλεγχό μας. Συνέβησαν ως αποτέλεσμα μιας εσφαλμένης πολιτικής και ιδίως της ιδέας ότι οι κυβερνήσεις μπορούσαν να επιλέγουν νικητές και ότι οι κυβερνήσεις έπρεπε να ελέγχουν την οικονομία και να επιτυγχάνουν αποτελέσματα μέσω της ανακατανομής των πόρων.
<P>
Τα 27 κράτη μέλη προχώρησαν, όχι όμως και η Ευρωπαϊκή Ένωση. Βρισκόμαστε ακόμα σε αυτόν τον κόσμο όπου παίρνουμε χρήματα από τους φορολογουμένους μας και τα δίνουμε σε ευνοούμενες ομάδες πελατών.
<P>
Γιατί; Διότι αν δεν το κάναμε, ποιος ο λόγος ύπαρξης της Ευρωπαϊκής Ένωσης; Όπως παρατήρησε κάποτε ο Upton Sinclair, είναι πολύ δύσκολο να κάνεις κάποιον να δει κάτι όταν η δουλειά του εξαρτάται από το να μην το δει.
<SPEAKER ID="139" NAME="Anna Záborská" AFFILIATION="PPE">
(SK) Κύριε Πρόεδρε, είναι απόλυτα σωστό να επιχειρεί η υποβληθείσα έκθεση να βελτιώσει τη θέση των γυναικών στις αγροτικές περιοχές. Δυστυχώς όμως αντιμετωπίζει τις γυναίκες μόνο σαν εργαζόμενες ή επιχειρηματίες. Δεν τις αντιμετωπίζει στον ρόλο της μητέρας ούτε βλέπει την αξία της άτυπης και συνεπώς απλήρωτης εργασίας των γυναικών. Ωστόσο, το έργο των γυναικών στο σπίτι και η φροντίδα των εξαρτημένων μελών της οικογένειας αποτελεί επίσης σημαντική συμβολή στην ευημερία της κοινωνίας.
<P>
Αυτό το έργο αντιστοιχεί έως και στο ένα τρίτο του ΑΕγχΠ σε χώρες της Ευρώπης και παρ' όλα αυτά μονίμως κάνουμε σαν να μην υπάρχει. Αντί να αναγνωρίσουμε ρητά αυτό το αγαθό, ασκούμε πίεση στις γυναίκες να αναλάβουν θέσεις εργασίας και να μπουν στον κόσμο των επιχειρήσεων. Ταυτόχρονα, ειδικά στη γεωργία και στις αγροτικές περιοχές, η εκτίμηση του έργου των γυναικών θα βελτίωνε την ποιότητα ζωής για τις οικογένειες και τις κοινότητες.
<SPEAKER ID="141" NAME="Jens Rohde" AFFILIATION="ALDE">
(DA) Κύριε Πρόεδρε, θα έπρεπε πάντα να εναπόκειται στο κάθε επιμέρους κράτος μέλος να αποφασίζει για το ενεργειακό του μίγμα. Υπό το πρίσμα αυτού του γεγονότος, ισχύει επίσης σαφώς το γεγονός ότι κάθε επιμέρους κράτος μέλος θα πρέπει να καλύπτει τις δαπάνες αν θέλει να καταργήσει σταδιακά ένα από τα στοιχεία αυτού του μίγματος. Ωστόσο, ειδικά στη Λιθουανία, στη Σλοβακία και στη Βουλγαρία υπήρχε ένας αριθμός πυρηνικών σταθμών από τη σοβιετική εποχή που απείχαν πολύ από την εκπλήρωση των δικών μας απαιτήσεων ασφαλείας. Συνεπώς, ήταν επίσης αναγκαίο και εύλογο να στηρίξουμε τον παροπλισμό των εν λόγω πυρηνικών σταθμών.
<P>
Το πρόβλημα είναι ότι ο σχεδιασμός που έγινε εκεί, ή για την ακρίβεια η έλλειψη σχεδιασμού, απλά δεν επιτρέπεται να επαναληφθεί. Μπορούμε να δούμε ότι, έως το τέλος του 2013, θα έχουμε δαπανήσει συνολικά 3 δισ. ευρώ και δεν θα έχουμε ακόμα επιτύχει τον παροπλισμό των εν λόγω πυρηνικών σταθμών. Αυτό αποτελεί δείγμα ελλιπούς σχεδιασμού. " Επιτροπή πρέπει να υποβάλει μια διεξοδική ανάλυση της οικονομικής αποδοτικότητας των έργων, διότι κάθε μελλοντική στήριξη πρέπει να εξαρτάται από το εάν οι χώρες είναι σε θέση να αποδείξουν ότι διαχειρίστηκαν σωστά τους τρέχοντες πόρους τους.
<SPEAKER ID="142" NAME="Sergej Kozlík" AFFILIATION="ALDE">
- (SK) Κύριε Πρόεδρε, η παρούσα έκθεση για την κατάσταση της χρηματοδότησης στον τομέα του παροπλισμού πυρηνικών σταθμών δίνει μια καλή εικόνα της μέχρι τώρα κατάστασης. Συμφωνώ απόλυτα με ένα από τα κύρια συμπεράσματα της έκθεσης, ότι δηλαδή ο παροπλισμός αυτών των εγκαταστάσεων στις εν λόγω χώρες θα απαιτήσει χρηματοδοτική συνδρομή από την Ευρώπη και μετά το 2013. Οι εν λόγω χώρες δεν θα είναι σε θέση να τον χρηματοδοτήσουν αποκλειστικά από δικές τους πηγές.
<P>
Για παράδειγμα, η Σλοβακία παρόπλισε μετά από πίεση της ΕΕ δύο εντελώς ανακατασκευασμένα τμήματα του πυρηνικού σταθμού Jaslovské Bohunice το 2006 και το 2008. Σύμφωνα με τα συμπεράσματα του Διεθνούς Οργανισμού Ατομικής Ενέργειας, τα εν λόγω τμήματα πληρούσαν όλα τα κριτήρια ασφαλείας. Ο οικονομικός αντίκτυπος αυτής της ενέργειας είναι σημαντικός και θα πολλαπλασιαστεί περαιτέρω λόγω των υψηλών μακροπρόθεσμων δαπανών για τον πλήρη παροπλισμό αυτών των εγκαταστάσεων. " Ευρωπαϊκή Ένωση θα πρέπει να προβλέψει επίσης πόρους για τη στήριξη του παροπλισμού των πυρηνικών σταθμών στις δημοσιονομικές προοπτικές για τα έτη 2013-2020.
<SPEAKER ID="143" NAME="Jarosław Kalinowski" AFFILIATION="PPE">
(PL) Κύριε Πρόεδρε, η ενεργειακή πολιτική, και πρωτίστως η ενεργειακή ασφάλεια με την ευρύτερη έννοια της λέξης, είναι ένα θέμα που προκαλεί έντονη συζήτηση σε κάθε γωνιά του πλανήτη υπό το πρίσμα των πρόσφατων γεγονότων στην Ιαπωνία. Το ατύχημα στον πυρηνικό σταθμό της Fukushima έδειξε πόσο μεγάλο έργο πρέπει να κάνουμε για να δημιουργήσουμε ένα σύστημα ενεργειακού εφοδιασμού που θα είναι αποδοτικό και φιλικό για το περιβάλλον, πρωτίστως όμως ασφαλές. Αυτό δεν αποτελεί πρόβλημα μόνο για την Ασία, αλλά για κάθε χώρα σε κάθε ήπειρο. Αν υπάρχουν πυρηνικοί σταθμοί που πρέπει να κλείσουν για λόγους ασφαλείας, ας κάνουμε ό,τι μπορούμε για να διασφαλίσουμε ότι αυτό θα γίνει, και μάλιστα αποδοτικά. Ας προσφέρουμε στήριξη σε όλα τα μέτρα που οδηγούν στη δημιουργία νέων και ασφαλών πηγών ενέργειας και, όταν λαμβάνουμε αποφάσεις, ας είναι πάντα κύρια προτεραιότητά μας η ασφάλεια του κοινού. Σας ευχαριστώ πολύ.
<SPEAKER ID="144" NAME="Salvatore Iacolino" AFFILIATION="PPE">
(IT) Κύριε Πρόεδρε, κυρίες και κύριοι, δεν υπάρχει αμφιβολία ότι μια έκθεση όπως αυτή του κ. Marinescu δεν μπορούσε παρά να τύχει της στήριξης και της συναίνεσης ακόμα και σε μια κατάσταση που εξακολουθεί να χαρακτηρίζεται από τη συναισθηματική φόρτιση μετά τα γεγονότα της Fukushima. " απόλυτα ισορροπημένη και συνετή προσέγγιση στο έγγραφο του κ. Marinescu με έκανε να το στηρίξω οπωσδήποτε.
<P>
Επιπλέον, δεν υπάρχει αμφιβολία ότι η δέσμευση προς τη Λιθουανία, τη Σλοβακία και τη Βουλγαρία πρέπει να είναι διαρκής και συνεπής, ενώ ταυτόχρονα μια σειρά άλλων δραστηριοτήτων -εκείνων που ονομάζονται απλά "δοκιμές αντοχής", καθώς και όλων εκείνων των δοκιμών που έχουν σχεδιαστεί σε σχέση με την ασφάλεια- πρέπει να εγγυηθεί την ασφάλεια στον πυρηνικό τομέα. Δεν υπάρχουν περιθώρια για λάθη, για λόγους που γνωρίζουμε όλοι πάρα πολύ καλά.
<P>
Τα χρηματοδοτικά προγράμματα είχαν ήδη προγραμματιστεί εδώ και καιρό και έχουν εξασφαλιστεί. Έχουμε εμπιστοσύνη στο θετικό και συγκεκριμένο αποτέλεσμα του όλου εγχειρήματος, το οποίο σηματοδοτεί ένα βήμα προς την κατεύθυνση που όλοι θέλαμε.
<SPEAKER ID="145" NAME="Paolo Bartolozzi" AFFILIATION="PPE">
(IT) Κύριε Πρόεδρε, κυρίες και κύριοι, το θέμα της παροχής επαρκών χρηματοδοτικών πόρων για την διασφάλιση του παροπλισμού πυρηνικών σταθμών έχει ήδη αντιμετωπιστεί με τη νομοθεσία της Ευρωπαϊκής Ένωσης για την ασφάλεια του πυρηνικού τομέα. Σήμερα, υπό το πρίσμα των πρόσφατων διεθνών γεγονότων και των συνακόλουθων σχετικών αποφάσεων των κρατών μελών, το θέμα είναι εξαιρετικά επίκαιρο.
<P>
Εκφράσαμε την υποστήριξή μας για την εργασία του κ. Marinescu, η οποία ασχολείται με τις συγκεκριμένες περιπτώσεις μιας σειράς χωρών που ανέλαβαν, κατά την προσχώρησή τους, επιμέρους υποχρεώσεις για τον παροπλισμό πυρηνικών σταθμών και έλαβαν ειδική στήριξη από την Ευρωπαϊκή Ένωση γι' αυτήν ακριβώς τη δραστηριότητα.
<P>
Εκτός από ειδικές περιπτώσεις, για το θέμα αυτό έχουμε καθήκον να θεσπίσουμε ένα αποτελεσματικό σύστημα παρακολούθησης για να ελέγχουμε και να περνάμε από δοκιμές τους πυρηνικούς σταθμούς στην επικράτεια της ΕΕ. Όντως, ο αριθμός των αντιδραστήρων που θεωρείται ότι πρέπει να παροπλιστούν στην επικράτεια της ΕΕ στο εγγύς μέλλον είναι μάλλον μεγάλος.
<P>
Ως εκ τούτου, θα είναι ουσιαστικό -κυρίως μάλιστα και σε τέτοιες περιπτώσεις- να διασφαλίσουμε την παροχή μηχανισμών εγγύησης για τη διάθεση επαρκών χρηματοδοτικών πόρων, οι οποίοι απαιτούνται για την αντιμετώπιση τόσο των τακτικών όσο και των έκτακτων απαιτήσεων.
<SPEAKER ID="146" NAME="Giommaria Uggias" AFFILIATION="ALDE">
(IT) Κύριε Πρόεδρε, κυρίες και κύριοι, ως ένθερμος υποστηρικτής της κατάργησης της πυρηνικής ενέργειας, υποστήριξα αυτήν την έκθεση όχι μόνο διότι πιστεύω ότι ο παροπλισμός αυτών των σταθμών θα είναι επωφελής για όλους, αλλά και διότι ελπίζω ότι δεν θα είναι δυνατή η κατασκευή νέων.
<P>
Σήμερα αντιμετωπίζουμε μια ωρολογιακή βόμβα σε ολόκληρη την Ευρώπη. " λειτουργία πυρηνικών σταθμών για μη στρατιωτικούς σκοπούς βασίζεται σε μηχανολογικές πρακτικές που είναι πλέον παρωχημένες και αναχρονιστικές. Μπορούμε να πούμε ότι η ασφάλειά τους είναι ακόμα πιο θεωρητική: όλα θα είναι εντάξει όσο δεν συμβαίνει τίποτα. Στην πραγματικότητα, έχουμε να κάνουμε με πρωτόκολλα 50 ετών, τα οποία ουσιαστικά δεν προστατεύονται σε περίπτωση συμβάντων που ενδέχεται να γίνονται ολοένα πιο απρόβλεπτα. Οι τρομοκρατικές επιθέσεις δεν θα μπορούσαν να είχαν προβλεφθεί, το ίδιο και τα φυσικά φαινόμενα και τα ατυχήματα -όχι μόνο οι σεισμοί- που δυστυχώς αυξάνονται ολοένα στον χτυπημένο από καταστροφές κόσμο μας.
<SPEAKER ID="147" NAME="Alajos Mészáros" AFFILIATION="PPE">
(HU) Κύριε Πρόεδρε, υποστήριξα την έκθεση, η οποία επηρεάζει άμεσα και την πατρίδα μου τη Σλοβακία. Το 2004, οι κυβερνήσεις της Λιθουανίας, της Σλοβακίας και της Βουλγαρίας δεσμεύθηκαν στις συνθήκες προσχώρησής τους να καταργήσουν σταδιακά ορισμένους από τους πυρηνικούς αντιδραστήρες τους. " κατάργηση είχε ως συνέπεια εξαιρετική οικονομική επιβάρυνση, συνεπώς η ΕΕ ανέλαβε να παράσχει οικονομική βοήθεια για τον παροπλισμό έως το τέλος του 2013. " εμπειρία της ΕΕ σχετικά με τον παροπλισμό πυρηνικών σταθμών δεν είναι μεγάλη. Το κλείσιμό τους μπορεί να έχει άμεση επίπτωση στον ενεργειακό εφοδιασμό της εκάστοτε χώρας και γειτονικών κρατών μελών.
<P>
" ανάπτυξη ανταγωνιστικών εναλλακτικών πηγών ενέργειας με χαμηλές εκπομπές άνθρακα πρέπει να προαχθεί προκειμένου να διαχειριστούμε τις αρνητικές συνέπειες. Ταυτόχρονα, πρέπει να προσφέρουμε επαρκείς οικονομικούς πόρους για να διασφαλίσουμε ότι οι επιχειρήσεις παροπλισμού θα διεξαχθούν σύμφωνα με τους κανονισμούς ασφαλείας. " Ευρωπαϊκή Ένωση θα μπορέσει να χρησιμοποιήσει την εμπειρία που θα αποκτήσει από τις διαδικασίες παροπλισμού για πυρηνικούς σταθμούς που πλησιάζουν στο τέλος της οικονομικής τους ζωής. Βάσει των αποτελεσμάτων, ενόψει του 2013, μπορούμε να υποθέσουμε ότι διάφορα επενδυτικά έργα θα έχουν σχεδόν ολοκληρωθεί και θα έχουμε ήδη στη διάθεσή μας νέες δομές παροπλισμού και διαχείρισης. Σας ευχαριστώ πολύ.
<SPEAKER ID="148" NAME="Μιχάλης Τρεμόπουλος" AFFILIATION="Verts/ALE">
Κύριε Πρόεδρε, υπερψήφισα την έκθεση Marinescu, ακριβώς γιατί στη νοτιοανατολική και ανατολική Ευρώπη υπάρχει μια βαριά κληρονομιά εξαιρετικά επικίνδυνων πυρηνικών αντιδραστήρων, όπως στη Βουλγαρία, τη Ρουμανία και τη Σλοβακία. Όλα αυτά τα χρόνια ξοδεύτηκαν, όμως, δισεκατομμύρια ευρώ των ευρωπαίων πολιτών προκειμένου να εκσυγχρονιστούν και να επιτύχουν παράταση της ζωής τους. Πρόκειται ουσιαστικά για επιδότηση του πυρηνικού λόμπυ που αναλάμβανε τις μετασκευές. " Φουκουσίμα μας έχει δείξει για άλλη μια φορά ότι οι αντιδραστήρες αυτοί πρέπει να κλείσουν, όμως τέτοιες οικονομικές προβλέψεις δεν έχουν υπολογιστεί στο κόστος λειτουργίας των αντιδραστήρων και αυτό αποτελεί μια τεράστια και σκανδαλώδη επιχορήγηση για έναν επικίνδυνο, δαπανηρό και ρυπογόνο τρόπο παραγωγής ενέργειας. Και τώρα, όμως, μπορούμε να αλλάξουμε πολιτική βούληση. Μετατρέψτε άμεσα τις επιδοτήσεις για μετασκευές στους μη ασφαλείς αντιδραστήρες σε χρηματοδότηση για το κλείσιμό τους. Παγώστε όλους τους νέους αντιδραστήρες που σχεδιάζονται. Μεταφέρετε πόρους από τις χρηματοδοτήσεις της Ευρατόμ και τις πλουσιοπάροχες επιχορηγήσεις του ITER. Εκτρέψτε τους πόρους που προορίζονται για μελέτες και κατασκευές νέων αντιδραστήρων σε μια οικονομία βασισμένη 100% σε ανανεώσιμες πηγές ενέργειας μέχρι το 2050. Είμαστε σε κατάσταση ανάγκης και πρέπει οπωσδήποτε να ανταποκριθούμε.
<SPEAKER ID="149" NAME="RadvilMorkūnaitė-Mikulėnien" AFFILIATION="PPE">
(LT) Κύριε Πρόεδρε, θα ήθελα να συγχαρώ τον εισηγητή για μια έκθεση που είναι σκληρή, αλλά σε πολλά σημεία πολύ αληθινή. Θα ήθελα να δώσω έμφαση και να επιστήσω την προσοχή των συναδέλφων μου στο γεγονός ότι η Λιθουανία, μαζί με τη Σλοβακία και τη Βουλγαρία, εκπλήρωσε τις υποχρεώσεις της συνθήκης προσχώρησης και έκλεισε τους παλιούς σοβιετικούς πυρηνικούς αντιδραστήρες της εντός της καθορισμένης προθεσμίας. Τα περισσότερα από τα έργα που αφορούν το κλείσιμο της Ignalina εκτελέστηκαν ή τελούν υπό εκτέλεση. Προφανώς, υπάρχουν κάποιες δυσκολίες. Όταν θα αναλάβουν μια νέα λιθουανική κυβέρνηση και το συμβούλιο του πυρηνικού σταθμού της Ignalina, ελπίζουμε ότι θα είναι δυνατό να κινηθούν διαδικασίες κατά των προσώπων που δεν οργάνωσαν σωστά το έργο, καθώς και να επανεξεταστεί η συμφωνία για την κατασκευή χώρων εναπόθεσης αναλωμένων πυρηνικών καυσίμων επιτυγχάνοντας ευνοϊκούς όρους. Συμφωνώ απόλυτα ότι είναι αναγκαία η πλήρης διαφάνεια στη διαχείριση κονδυλίων και στη χρήση πόρων, διασφαλίζοντας έτσι την πυρηνική ασφάλεια. Ωστόσο, εφόσον συζητάμε για νέους πυρηνικούς σταθμούς, θα ήθελα να εκμεταλλευτώ την ευκαιρία για να επιστήσω την προσοχή των συναδέλφων στα σύνορα της Ευρωπαϊκής Ένωσης, στη Ρωσία και τη Λευκορωσία, όπου σχεδιάζεται η κατασκευή σταθμών παραγωγής ενέργειας με πειραματικούς αντιδραστήρες. Πρέπει να εστιάσουμε την προσοχή μας σε αυτό.
<SPEAKER ID="151" NAME="Jens Rohde" AFFILIATION="ALDE">
(DA) Κύριε Πρόεδρε, δεν είχα καταλάβει ότι θα είχαμε τελικά την ευκαιρία για αιτιολόγηση ψήφου σχετικά με αυτό το ψήφισμα, εφόσον όμως είναι έτσι, θα το κάνω πολύ σύντομα. Το δανικό Φιλελεύθερο Κόμμα είναι κατά βάσιν αντίθετο στο Ευρωπαϊκό Ταμείο Προσαρμογής στην Παγκοσμιοποίηση. Ωστόσο, από τη στιγμή που ελήφθη η απόφαση να συσταθεί ένα τέτοιο ταμείο και στάλθηκαν αιτήσεις και οι ενδιαφερόμενες χώρες εκπληρώνουν τις απαιτήσεις που έχουν θεσπιστεί σχετικά με το Ταμείο Προσαρμογής στην Παγκοσμιοποίηση, πρέπει προφανώς και να χορηγήσουμε τους πόρους που ζητήθηκαν. Ως εκ τούτου, ψηφίσαμε υπέρ.
<SPEAKER ID="152" NAME="Nicole Sinclaire" AFFILIATION="NI">
(EN) Κύριε Πρόεδρε, καταψήφισα και τις δύο εκθέσεις Matera για την κινητοποίηση του Ταμείου Προσαρμογής στην Παγκοσμιοποίηση, για την Τσεχική Δημοκρατία και την Πολωνία, όχι διότι έχω κάτι εναντίον αυτών των χωρών - καθόλου μάλιστα. Απλά σκέφτομαι ιδιαίτερα τα μέλη της δικής μου περιφέρειας στα West Midlands, και μάλιστα τη συνεισφορά τους στα 48 εκατ. στερλίνες που καταβάλλει το "νωμένο Βασίλειο κάθε μέρα στην Ευρωπαϊκή Ένωση.
<P>
Επιτρέψτε μου να σας πω κάποια πράγματα για τα West Midlands: έχουμε τη μεγαλύτερη ανεργία νέων και η αυτοκινητοβιομηχανία μας αποδεκατίστηκε, εν μέρει διότι η Ευρωπαϊκή Ένωση χρηματοδότησε θέσεις εργασίας στη Σλοβακία που αφαίρεσαν ουσιαστικές θέσεις εργασίας από το εργοστάσιο του Ryton.
<P>
Φυσικά, το 2004, το "νωμένο Βασίλειο ήταν εκείνο που επλήγη περισσότερο από τη διεύρυνση της ΕΕ διότι ήταν το μόνο που δεν έθεσε φραγμούς. Αυτό κόστισε περισσότερο σε δημόσιες υπηρεσίες. Ένα άλλο παράδειγμα δαπάνης που έχουν οι ψηφοφόροι μου είναι ότι συνεισφέρουμε σε επιδόματα τέκνων για ανθρώπους στην Ανατολική Ευρώπη. Οι άνθρωποι αυτοί έρχονται στο "νωμένο Βασίλειο, εργάζονται στο "νωμένο Βασίλειο και διεκδικούν επιδόματα για παιδιά που κατοικούν σε χώρες της Ανατολικής Ευρώπης.
<P>
Αυτό που θα θέλαμε να κάνουμε, και αυτό που θα ήθελα να δω, είναι να μένουν στο "νωμένο Βασίλειο τα 48 εκατομμύρια στερλίνες ημερησίως και να δαπανώνται για ουσιαστικές δημόσιες υπηρεσίες και όχι να καταβάλλονται τη στιγμή που οι λογαριασμοί της ΕΕ δεν έχουν ελεγχθεί εδώ και 14 χρόνια.
<SPEAKER ID="153" NAME="Seán Kelly" AFFILIATION="PPE">
(GA) Κύριε Πρόεδρε, υποστήριξα με χαρά αυτές τις προτάσεις της Bairbre de Brún και εύχομαι κάθε επιτυχία στους εργαζομένους στην Τσεχική Δημοκρατία και στην Πολωνία. Ωστόσο, υποψιάζομαι ότι τελικά θα αισθανθούν αηδία και αποθάρρυνση, όπως είδα να συμβαίνει στην εκλογική μου περιφέρεια, ιδίως στη Dell στο Limerick και στη Waterford Crystal στο Waterford.
<P>
(EN) Το ΕΓΤΠΕ είναι μια θαυμάσια ιδέα, δυστυχώς όμως δεν είναι αρκετά ευέλικτο. Αυτό έχει ως αποτέλεσμα πολλοί από τους πόρους να επιστρέφουν στην Ευρωπαϊκή Ένωση. Θα πρότεινα, όταν περισσεύουν πόροι, τα ενδιαφερόμενα κράτη μέλη να μπορούν να υποβάλλουν προτάσεις στην Επιτροπή για το πώς θα χρησιμοποιηθούν καλύτερα από τους εργαζόμενους.
<P>
(GA) Εάν γίνει αυτό, θα βοηθήσει σημαντικά τους άνεργους εργαζόμενους και θα βελτιώσει σημαντικά την εικόνα της Ευρωπαϊκής Ένωσης.
<SPEAKER ID="157" NAME="Jens Rohde" AFFILIATION="ALDE">
(DA) Κύριε Πρόεδρε, η βία κατά των γυναικών είναι ένα πρόβλημα που υπάρχει σε ολόκληρο τον κόσμο και προφανώς είναι σημαντικό να λάβουμε θέση επ' αυτού - τόσο προσωπικά όσο και από πολιτική σκοπιά. Επομένως είναι σαφές ότι πρέπει να λάβουμε θέση για το ζήτημα αυτό και σε ευρωπαϊκό επίπεδο. Συζητώντας τα προβλήματα αυτά, θα προτιμούσα απλά, αντί να φτιάχνουμε ένα χριστουγεννιάτικο δέντρο στολισμένο με διάφορες πρωτοβουλίες, να είχε επικεντρωθεί η Επιτροπή Δικαιωμάτων των Γυναικών και Ισότητας των Φύλων λίγο περισσότερο στις πρωτοβουλίες στις οποίες θέλει πραγματικά να εστιαστεί η Ευρωπαϊκή Ένωση. Με τις υπόλοιπες συνθήκες να παραμένουν ίδιες, πιστεύω ότι αυτό θα έδινε μεγαλύτερη βαρύτητα στις δράσεις μας και θα τις έκανε πιο αποτελεσματικές και συνεπώς καλύτερες για τις ενδιαφερόμενες γυναίκες και, εν προκειμένω, και για την αξιοπιστία των πρωτοβουλιών που προτείνουμε εδώ στο Κοινοβούλιο.
<SPEAKER ID="158" NAME="Anna Maria Corazza Bildt" AFFILIATION="PPE">
(EN) Κύριε Πρόεδρε, η βία κατά των γυναικών δεν είναι ιδιωτικό ζήτημα. Είναι έγκλημα και πρέπει να διώκεται. Πρέπει να σπάσουμε τη σιωπή. Ο σεβασμός του πολιτισμού και της θρησκείας είναι σημαντικός, ποτέ όμως δεν πρέπει να αποτελεί δικαιολογία για φόνους τιμής, ακρωτηριασμό γεννητικών οργάνων, σωματεμπορία, ενδοοικογενειακή βία και αναγκαστικούς γάμους. Το πρόγραμμα της Στοκχόλμης προσφέρει ένα νέο πολιτικό πλαίσιο για την ενίσχυση του αγώνα κατά της βίας κατά των γυναικών και καλεί σε συγκεκριμένη δράση. Ενθαρρύνω την Επιτροπή να υποβάλει μια στρατηγική που θα περιλαμβάνει πρακτικές προτάσεις.
<P>
Υπερψήφισα αυτήν την έκθεση διότι πιστεύω ότι πρέπει να ενώσουμε τις δυνάμεις μας σε διακομματικό επίπεδο για να καταδικάσουμε και να καταπολεμήσουμε κάθε μορφή βίας κατά των γυναικών. Υποστηρίζω την αρχή και τις περισσότερες από τις προτάσεις, αλλά τα δικαστικά και ποινικά μέτρα θα πρέπει να ληφθούν σε εθνικό επίπεδο. Αυτό ακριβώς κάνουμε στη Σουηδία. Στην πραγματικότητα, η καταπολέμηση της βίας βρίσκεται στο επίκεντρο της οργάνωσης γυναικών του κόμματός μου, παρέχοντας συγκεκριμένη δράση και ευαισθητοποίηση όχι μόνο για την προστασία των γυναικών, αλλά και για τη χειραφέτησή τους και την ανάπτυξη ενός πνεύματος σεβασμού της γυναικείας αξιοπρέπειας. Έχω ξεκινήσει μια εκστρατεία στα μέσα κοινωνικής δικτύωσης για το θέμα αυτό και όλοι είναι ευπρόσδεκτοι να συμμετάσχουν.
<SPEAKER ID="159" NAME="Silvia Costa" AFFILIATION="S&amp;D">
(IT) Κύριε Πρόεδρε, κυρίες και κύριοι, όπως ήδη είπαν ορισμένοι συνάδελφοι, θεωρώ ότι υπερψηφίζοντας αυτήν την έκθεση της κ. Svensson δεσμευόμαστε να διασφαλίσουμε ότι η Επιτροπή θα εκπληρώσει τη δέσμευσή της να εγκρίνει πριν από το τέλος του 2011 μια ανακοίνωση για την εφαρμογή μιας στρατηγικής και ενός ευρωπαϊκού σχεδίου δράσης για την καταπολέμηση της βίας κατά των γυναικών, η οποία θα υιοθετεί μια σφαιρική θέαση και ως εκ τούτου θα περιλαμβάνει όλες τις επιμέρους περιπτώσεις, από τη σεξουαλική βία ως την ενδοοικογενειακή βία και τον ακρωτηριασμό των γυναικείων γεννητικών οργάνων, και -ελπίζω- όλες τις νέες μορφές βίας. Αναφέρομαι στη σημερινή παρακίνηση σε βία, η οποία συχνά υλοποιείται μέσω των διαφημίσεων και των μέσων ενημέρωσης, καθώς και στις μορφές εκβιασμού και παραβιάσεων των ανθρωπίνων δικαιωμάτων των γυναικών που σημειώνονται στον χώρο εργασίας όταν αποφασίζουν ότι θέλουν να γίνουν μητέρες ή όταν είναι ήδη εργαζόμενες μητέρες.
<P>
Μετά από την εφαρμογή και την έγκριση της οδηγίας για την εμπορία ανθρώπων -για την οποία το Κοινοβούλιο επέδειξε μεγάλη δέσμευση- και της οδηγίας για την ευρωπαϊκή εντολή προστασίας, θεωρώ ότι θα ήταν σημαντικό να έχουμε μια κατάλληλη οδηγία για το ζήτημα αυτό μέσα στο νέο νομικό πλαίσιο που δημιουργήθηκε από τη Συνθήκη της Λισαβόνας και το πρόγραμμα της Στοκχόλμης.
<SPEAKER ID="160" NAME="Licia Ronzulli" AFFILIATION="PPE">
(IT) Κύριε Πρόεδρε, κυρίες και κύριοι, δεν θα είμαστε ποτέ σε θέση να πούμε ότι έχουμε μια σύγχρονη κοινωνία που είναι επιτέλους δημοκρατική αν δεν εξαλειφθούν πλήρως όλες οι μορφές βίας κατά των γυναικών. Το Κοινοβούλιο εξετάζει γι' άλλη μια φορά αυτό το βίαιο φαινόμενο, το οποίο δυστυχώς παραμένει συγκλονιστικά επίκαιρο.
<P>
Οι αριθμοί είναι σαφείς: τουλάχιστον μία στις πέντε γυναίκες υφίσταται σωματική ή σεξουαλική βία στη διάρκεια της ζωής της, ενώ η βία είναι στην πραγματικότητα η βασική αιτία θανάτου και αναπηρίας στις γυναίκες ηλικίας μεταξύ 15 και 44 ετών - συχνότερη ακόμα και από τον καρκίνο ή τα τροχαία ατυχήματα.
<P>
Επομένως, απαιτείται πραγματική και διαρκής κινητοποίηση που θα οδηγήσει στη δημιουργία ενός παγκόσμιου νομικού μηχανισμού για την καταπολέμηση κάθε μορφής βίας κατά των γυναικών. Σήμερα πρέπει να δοθεί ένα ισχυρό μήνυμα. Υπάρχει μόνο ένας τελικός στόχος: αυτός ο θανατηφόρος ιός δεν πρέπει πλέον να βρίσκει γόνιμο έδαφος.
<SPEAKER ID="161" NAME="Izaskun Bilbao Barandica" AFFILIATION="ALDE">
(ES) Κύριε Πρόεδρε, η βία κατά των γυναικών είναι άμεση συνέπεια των διακρίσεων· γι' αυτόν τον λόγο χρειαζόμαστε μια πολύμορφη πολιτική η οποία θα δίνει ιδιαίτερη προσοχή στα παιδιά των γυναικών που έχουν υποστεί κακομεταχείριση.
<P>
Οι γυναίκες πρέπει να έχουν δικαίωμα σε δωρεάν νομική συνδρομή και ψυχολογική στήριξη, σε καταφύγια γυναικών και σε οικονομική βοήθεια για να μπορέσουν να είναι ανεξάρτητες, σε εξειδικευμένα δικαστήρια, πρωτόκολλα εφαρμογής και εξειδικευμένη κατάρτιση των εργαζομένων στους τομείς της υγείας, της αστυνομίας και των δικαστηρίων, καθώς και στην κατάρτιση στατιστικών και τη συγκέντρωση στοιχείων που θα μας δώσουν μια πραγματική εικόνα του προβλήματος και θα μας επιτρέψουν να εφαρμόσουμε τις καταλληλότερες πολιτικές σε ευρωπαϊκό επίπεδο.
<SPEAKER ID="162" NAME="Frank Vanhecke" AFFILIATION="NI">
(NL) Κύριε Πρόεδρε, απείχα από την τελική ψηφοφορία για την έκθεση Svensson και για τον λόγο αυτόν χρησιμοποιώ την αιτιολόγηση ψήφου για να πω ότι και εγώ βρίσκω συγκλονιστική και εντελώς απαράδεκτη τη βία κατά των γυναικών.
<P>
Εντούτοις, απείχα από την τελική ψηφοφορία διότι πιστεύω ότι αυτή η έκθεση κυριολεκτικά βρίθει παραβιάσεων της αρχής της επικουρικότητας, την οποία εκτιμώ, και δεν πιστεύω ότι είναι επιθυμητή η δημιουργία νέας ευρωπαϊκής γραφειοκρατίας, παρατηρητηρίων ή άλλων οργάνων - ακριβώς το αντίθετο ισχύει. Παρεμπιπτόντως, με ενοχλεί επίσης η πολιτική ορθότητα που καταλήγει στο να μην εμφανίζεται ούτε μία φορά σε αυτήν την έκθεση η λέξη "Ισλάμ", μολονότι είναι προφανές ότι αυτή η θρησκεία, με την πληθώρα των οπισθοδρομικών προτύπων και αρχών της, διαδραματίζει μείζονα ρόλο στις διακρίσεις και στη βία κατά των γυναικών. Αυτό φυσικά ισχύει στον ισλαμικό κόσμο, δυστυχώς όμως ισχύει και εδώ. Ας πούμε τα σύκα-σύκα και το Ισλάμ, στην πραγματική σημερινή του κατάσταση, οπισθοδρομικό και εχθρικό για τις γυναίκες.
<SPEAKER ID="163" NAME="Anna Záborská" AFFILIATION="PPE">
(SK) Κύριε Πρόεδρε, επικροτώ την έκθεση της κ. Svensson διότι προάγει τη συζήτηση για τα δικαιώματα των γυναικών. Καταδικάζοντας τη βία κατά εγκύων, η έκθεση αναφέρει επί λέξει: "ο δράστης αποτελεί κίνδυνο για περισσότερα από ένα πρόσωπα". Αγωνίζομαι εδώ και χρόνια ώστε τα δικαιώματα των γυναικών να μην αντιπαρατίθενται στα δικαιώματα των αγέννητων παιδιών. Δυστυχώς, η έκθεση Svensson δεν έχει ακόμα ξεπεράσει αυτήν τη σύγκρουση.
<P>
Ο περιορισμός των αναπαραγωγικών δικαιωμάτων των γυναικών, που σήμερα σημαίνει κυρίως το δικαίωμα στην άμβλωση, εξακολουθεί να θεωρείται μια μορφή βίας κατά των γυναικών. Ωστόσο, αν τελικά θεωρήσουμε τα αγέννητα παιδιά ανθρώπινα πλάσματα, τότε η τεχνητή διακοπή της εγκυμοσύνης είναι μια πράξη βίας κατά του αγέννητου παιδιού.
<P>
Κατά την εκπόνηση μιας στρατηγικής για την καταπολέμηση όλων των μορφών βίας, η Επιτροπή θα πρέπει να εναρμονίσει τα δικαιώματα των γυναικών με τα δικαιώματα των αγέννητων παιδιών. " νέα στρατηγική θα πρέπει να προστατεύει τις γυναίκες και παράλληλα να περιλαμβάνει μηχανισμούς προστασίας των αγέννητων παιδιών. Αυτό συνάγεται και από την ανά χείρας έκθεση, αλλά πρέπει να διαβαστεί με προσοχή.
<SPEAKER ID="164" NAME="Nicole Sinclaire" AFFILIATION="NI">
(EN) Κύριε Πρόεδρε, καταψήφισα την έκθεση Svensson. Ασφαλώς καταδικάζω απόλυτα τη βία και ειδικά τη βία κατά των γυναικών - γιατί λοιπόν καταψήφισα αυτήν την έκθεση; Την καταψήφισα διότι, όπως είπε νωρίτερα κάποιος συνάδελφος, συνιστά μια κάποια χρονική στρέβλωση. Μας πηγαίνει πίσω στη δεκαετία του 1970 και στην πολιτική ορθότητα και είναι πολύ αφελής εν προκειμένω. Θέλει απλά την επανάληψη των αγώνων της αρχής της δεκαετίας του 1970.
<P>
Επίσης, με ανησυχεί κάπως ο ποινικός χαρακτήρας που θέλει να εισαγάγει. Αυτό δεν είναι που κάνει η Ευρωπαϊκή Ένωση; Παρεμβαίνει σε ένα θέμα για το οποίο μπορούν να συμφωνήσουν όλοι -πόσο φρικτή είναι η βία κατά των γυναικών- και μετά δημιουργεί δεδομένα και θεσπίζει ποινική νομοθεσία. Μετά, πριν καλά-καλά το καταλάβουμε, αυτό επεκτείνεται σε ολοένα περισσότερους τομείς.
<P>
" Ευρωπαϊκή Ένωση θα έπρεπε να ντρέπεται που επιλέγει αυτό το θέμα, ακόμα και αν πρόκειται για έκθεση πρωτοβουλίας, διότι έτσι αρχίζουν όλα. Έτσι αρχίζει η υφαρπαγή εξουσιών και θα έπρεπε να ντρέπεται. Αυτό που χρειαζόμαστε, είναι πραγματική δράση για τη βία κατά των γυναικών σε επίπεδο κρατών μελών. Αφήστε τα πράγματα στην ησυχία τους και σταματήστε να χρησιμοποιείτε αυτό το θέμα.
<P>
Γραπτές αιτιολογήσεις ψήφου
<SPEAKER ID="166" NAME="Regina Bastos" LANGUAGE="PT">
Το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) συστάθηκε το 2006 για να παράσχει πρόσθετη βοήθεια σε εργαζομένους που πλήττονται από τις συνέπειες των σημαντικών αλλαγών στη δομή του διεθνούς εμπορίου και για να τους βοηθήσει να επανενταχθούν στην αγορά εργασίας. Από την 1η Μαΐου 2009, η αρμοδιότητα του ΕΤΠ διευρύνθηκε, ώστε να περιλαμβάνει και τη στήριξη σε απολυθέντες εργαζομένους η απόλυση των οποίων ήταν άμεση συνέπεια της οικονομικής, χρηματοπιστωτικής και κοινωνικής κρίσης.
<P>
Αυτήν την εποχή, που βρισκόμαστε αντιμέτωποι με την παρούσα σοβαρή κρίση, μία από τις κύριες συνέπειες της οποίας είναι η αύξηση της ανεργίας, η ΕΕ πρέπει να χρησιμοποιήσει όλα τα μέσα που διαθέτει ώστε να αντιδράσει, ιδίως όσον αφορά τη στήριξη που πρέπει να παρέχεται σε όσους αντιμετωπίζουν την καθημερινή πραγματικότητα της ανεργίας. Για τον λόγο αυτόν ψήφισα υπέρ της συγκεκριμένης έκθεσης σχετικά με την κινητοποίηση του ΕΤΠ υπέρ της Τσεχικής Δημοκρατίας με στόχο τη στήριξη εργαζομένων που απολύθηκαν σε τρεις επιχειρήσεις οι οποίες δραστηριοποιούνται στον κλάδο 28 της στατιστικής ταξινόμησης των οικονομικών δραστηριοτήτων στην Ευρωπαϊκή Κοινότητα (NACE) Αναθ. 2 (κατασκευή μηχανημάτων και ειδών εξοπλισμού).
<SPEAKER ID="166" NAME="Adam Bielan" AFFILIATION="ECR">
γραπτώς. - (PL) " παγκόσμια οικονομική κρίση είχε ως αποτέλεσμα την επιδείνωση της χρηματοοικονομικής κατάστασης πολλών πολωνικών εταιρειών. Τα προβλήματα που σχετίζονται με τα μειωμένα επίπεδα παραγωγής έχουν μεγαλύτερο αντίκτυπο στους απλούς ανθρώπους που εργάζονται στις εταιρείες αυτές. Για τη διασφάλιση της στήριξης των εργαζομένων που απολύονται ως αποτέλεσμα των αλλαγών στη δομή του παγκόσμιου εμπορίου τις οποίες προκαλεί η παγκοσμιοποίηση συστάθηκε το Ευρωπαϊκό Ταμείο Προσαρμογής στην Παγκοσμιοποίηση. Κύριος στόχος του είναι να βοηθήσει τους ανθρώπους αυτούς να επανενταχθούν στην αγορά εργασίας. " παρούσα αίτηση κινητοποίησης του Ταμείου προς όφελος των εργαζομένων σε πολωνικές εταιρείες στην περιφέρεια του Podkarpackie αποτελεί την πρώτη αίτηση του έτους. Ως εκπρόσωπος των πολωνικών συμφερόντων στο Ευρωπαϊκό Κοινοβούλιο, εγκρίνω την απόφαση της Επιτροπής για τη μεταφορά χρημάτων από το Ταμείο με σκοπό την υλοποίηση των στόχων που καθορίζονται στην αίτηση. Χάρη στην απόφαση αυτή, οι εργαζόμενοι που απολύθηκαν από τρεις εταιρείες στον τομέα των μηχανημάτων στην περιφέρεια του Podkarpackie λαμβάνουν οικονομική στήριξη ύψους περίπου 500.000 ευρώ. Ψηφίζοντας υπέρ του ψηφίσματος, θα ήθελα ταυτόχρονα να εκφράσω την ελπίδα ότι η Επιτροπή θα εγκρίνει παρόμοιες αιτήσεις και στο μέλλον.
<SPEAKER ID="167" NAME="Izaskun Bilbao Barandica" AFFILIATION="ALDE">
γραπτώς. - (ES) " αίτηση ικανοποιεί τις απαιτήσεις του Ευρωπαϊκού Ταμείου Προσαρμογής στην Παγκοσμιοποίηση και αφορά 200 από τους 594 εργαζόμενους που απολύθηκαν εντός περιόδου εννέα μηνών σε τρεις πολωνικές εταιρείες οι οποίες δραστηριοποιούνται στην κατασκευή μηχανημάτων και ειδών εξοπλισμού και των οποίων οι εξαγωγές μειώθηκαν κατά 58%. Το είκοσι τοις εκατό των πληγέντων ήταν ηλικίας άνω των 54 ετών και το 10% άνω των 64 ετών. " βοήθεια αυτή θα συμβάλει στη βελτίωση της κατάρτισης όσων απολύθηκαν ώστε να εξοπλιστούν με εφόδια για να καταλάβουν νέες θέσεις εργασίας στο μέλλον.
<SPEAKER ID="167" NAME="Maria Da Graça Carvalho" LANGUAGE="PT">
Χαίρομαι με το έργο που επιτελείται επί τη βάσει του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ), και συγκεκριμένα με τη στήριξη εργαζομένων που πλήττονται από τις αλλαγές στο παγκόσμιο εμπόριο. Υποστηρίζω επίσης την απόφαση κινητοποίησης του ΕΤΠ υπέρ της Πολωνίας προς όφελος εργαζομένων στον τομέα της κατασκευής μηχανημάτων και ειδών εξοπλισμού που απολύθηκαν εξαιτίας της παγκόσμιας οικονομικής και χρηματοπιστωτικής κρίσης. Πρόκειται για αρκετά επίκαιρο μέτρο με δεδομένη την πολύ μεγάλη πτώση των εξαγωγών που σημειώνεται στον τομέα αυτόν, γεγονός το οποίο, κατά συνέπεια, συνοδεύεται από ένα εξίσου ανησυχητικό ποσοστό ανεργίας.
<SPEAKER ID="167" NAME="Diogo Feio" AFFILIATION="PPE">
γραπτώς. - (PT) " αίτηση αφορά 594 απολύσεις σε τρεις επιχειρήσεις που δραστηριοποιούνται στην περιφέρεια του Podkarpackie της Πολωνίας, στον τομέα της κατασκευής μηχανημάτων και ειδών εξοπλισμού. Αυτή είναι η πρώτη αίτηση που εξετάζεται στο πλαίσιο του προϋπολογισμού του 2011. Βασίζεται στο κριτήριο παρέμβασης του άρθρου 2, στοιχείο β) του κανονισμού του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ), το οποίο απαιτεί τουλάχιστον 500 απολύσεις σε χρονικό διάστημα εννέα μηνών σε επιχειρήσεις που δραστηριοποιούνται σε μία περιφέρεια ή σε δύο όμορες επιπέδου NUTS II περιφέρειες.
<P>
" Επιτροπή Απασχόλησης και Κοινωνικών Υποθέσεων αξιολόγησε τις σχετικές προϋποθέσεις επιλεξιμότητας ευνοϊκά. Το ΕΤΠ συστάθηκε το 2006 με στόχο να προσφέρει πρόσθετη στήριξη σε εργαζόμενους που απολύονται και πλήττονται από τις συνέπειες των μεγάλων διαρθρωτικών αλλαγών στη μορφή του παγκόσμιου εμπορίου και να τους βοηθήσει να επανενταχθούν στην αγορά εργασίας. Ως αποτέλεσμα της αναθεώρησης του κανονισμού ΕΤΠ το 2009, το πεδίο εφαρμογής του ταμείου διευρύνθηκε με σκοπό να συμπεριλάβει τη στήριξη σε εργαζόμενους η απόλυση των οποίων ήταν άμεση συνέπεια της παγκόσμιας οικονομικής και χρηματοπιστωτικής κρίσης. Ο ετήσιος προϋπολογισμός που διατίθεται για το ΕΤΠ ανέρχεται σε 500 εκατομμύρια ευρώ. Πιστεύω ότι θα ήταν επωφελές να καταβληθούν οι απαραίτητες προσπάθειες προκειμένου να επιταχυνθεί η κινητοποίηση του μέσου αυτού έτσι ώστε να μπορεί η βοήθεια να φθάνει γρηγορότερα στους εργαζόμενους που τη χρειάζονται.
<SPEAKER ID="167" NAME="José Manuel Fernandes" LANGUAGE="PT">
" έκθεση αυτή αφορά ένα σχέδιο απόφασης του Ευρωπαϊκού Κοινοβουλίου και του Συμβουλίου για την κινητοποίηση 453.570 ευρώ από το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) με στόχο τη στήριξη της επανένταξης πολωνών εργαζομένων που απολύθηκαν εξαιτίας της τρέχουσας οικονομικής και χρηματοπιστωτικής κρίσης. " αίτηση αυτή, η πρώτη που εγκρίνεται στο πλαίσιο του κοινοτικού προϋπολογισμού του 2011, υποβλήθηκε από την Πολωνία στις 27 Απριλίου και αφορά 594 εργαζόμενους από την περιφέρεια του Podkarpackie, οι οποίοι εργάζονταν στον τομέα της κατασκευής μηχανημάτων και ειδών εξοπλισμού. Δεδομένου ότι πρόκειται για ένα συγκεκριμένο δημοσιονομικό μέσο και ότι το αιτούμενο ποσό είναι νομικά αποδεκτό και συνάδει με τις διατάξεις της διοργανικής συμφωνίας της 17ης Μαΐου 2006 μεταξύ του Ευρωπαϊκού Κοινοβουλίου, του Συμβουλίου και της Ευρωπαϊκής Επιτροπής, και συγκεκριμένα του άρθρου 28, ψηφίζω υπέρ της πρότασης αυτής, ελπίζω δε ότι θα συμβάλει στη μείωση των οικονομικών δυσκολιών των κατοίκων της εν λόγω περιοχής και στην ανάκαμψη της τοπικής οικονομίας.
<SPEAKER ID="168" NAME="João Ferreira" AFFILIATION="GUE/NGL">
γραπτώς. - (PT) " κατάσταση της γεωργίας και τα προβλήματα που αντιμετωπίζει ο αγροτικός κόσμος δεν μπορούν να διαχωριστούν από τη βαθιά κρίση του συστήματος ή από την τρέχουσα πολιτική, για παράδειγμα την κοινή γεωργική πολιτική (ΚΓΠ), η οποία φέρει το μεγαλύτερο μέρος της ευθύνης για τη συνεχή παρακμή της γεωργίας σε ορισμένα κράτη μέλη: τα πάντα είναι προσανατολισμένα προς το συμφέρον των μεγάλης κλίμακας γεωργών και της γεωργικής βιομηχανίας της βόρειας Ευρώπης, καταστρέφοντας την οικογενειακή γεωργία και θέτοντας σε κίνδυνο τη βιωσιμότητα των μικρομεσαίων γεωργικών εκμεταλλεύσεων.
<P>
Ο ρόλος των γυναικών στη γεωργία και την ανάπτυξη των αγροτικών περιοχών είναι εξαιρετικά σημαντικός δεδομένου ότι αντιπροσωπεύουν το 42% περίπου των απασχολούμενων στη γεωργία, αποτελούν ακρογωνιαίο λίθο της λειτουργίας των γεωργικών εκμεταλλεύσεων και διασφαλίζουν την αποτελεσματική καταπολέμηση της απερήμωσης των αγροτικών περιοχών.
<P>
Παρά την απουσία οιασδήποτε ρεαλιστικής κριτικής της ΚΓΠ, η έκθεση που εγκρίθηκε είναι σε γενικές γραμμές θετική στην προσέγγισή της και στον τρόπο με τον οποίο αναγνωρίζει τον ρόλο των γυναικών. Αναφέρει ότι "η προώθηση της ισότητας των δυο φύλων αποτελεί κύριο στόχο της ΕΕ και των κρατών μελών της", μαζί με τη δημιουργία καλύτερων συνθηκών διαβίωσης στις αγροτικές περιοχές και την αντιμετώπιση του φαινομένου της απερήμωσης, για το οποίο απαραίτητη είναι η προάσπιση των "ικανοποιητικών υποδομών μεταφορών" και η βελτίωση της "πρόσβασης όλων στις μεταφορές" με στόχο την καταπολέμηση του "κοινωνικού αποκλεισμού και των ανισοτήτων στην κοινωνία που πλήττουν πρωτίστως τις γυναίκες".
<SPEAKER ID="169" NAME="Ilda Figueiredo" LANGUAGE="PT">
" έκθεση αυτή επιτρέπει την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ) για ένα εργοστάσιο μηχανολογικού εξοπλισμού στην περιφέρεια του Podkarpackie στην Πολωνία. Δεν πρέπει να λησμονείται ότι η Πολωνία ζήτησε βοήθεια για 594 εργαζόμενους που απολύθηκαν σε τρεις εταιρείες στον τομέα της κατασκευής μηχανημάτων και ειδών εξοπλισμού στην περιφέρεια NUTS II του Podkarpackie.
<P>
Οι απολύσεις συνδέονται με τις επιπτώσεις της οικονομικής και χρηματοπιστωτικής κρίσης, η οποία έχει ως αποτέλεσμα τη μείωση των εξαγωγών για τις εταιρείες Huta Stalowa Wola SA, HSW - ZZN και DEZAMET Α.Ε. σε ποσοστό 47%, 34% και 58% αντίστοιχα, κάτι που σημαίνει ότι οι επιχειρήσεις πληρούν τα κριτήρια επιλεξιμότητας τα οποία ορίζονται στον κανονισμό του ΕΤΠ. " Ευρωπαϊκή Επιτροπή προτείνει συνεπώς την κινητοποίηση ποσού ύψους 453.570 ευρώ. Το αποτέλεσμα, δηλώνουν, ήταν η σημαντική μείωση της παραγωγής μηχανημάτων και ειδών εξοπλισμού, γεγονός το οποίο καταδεικνύει τις επιπτώσεις της κρίσης στις εν λόγω εταιρείες της χώρας.
<P>
Οι 594 απολύσεις έχουν σοβαρές επιπτώσεις για τις συνθήκες διαβίωσης, την απασχόληση και την τοπική οικονομία, αυτός δε είναι ο λόγος για τον οποίο η κινητοποίηση του ΕΤΠ είναι υψίστης σημασίας για τη στήριξη των πληγέντων εργαζομένων. Για τον λόγο αυτόν ψηφίσαμε υπέρ, αν και πιστεύουμε ότι το σημαντικότερο θα ήταν η αποτροπή της χρεοκοπίας των εν λόγω εταιρειών και της απώλειας αυτών των θέσεων εργασίας.
<SPEAKER ID="169" NAME="Juozas Imbrasas" AFFILIATION="EFD">
γραπτώς. - (LT) Το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) δημιουργήθηκε για να παράσχει πρόσθετη στήριξη σε εργαζομένους που υφίστανται τις συνέπειες των μεγάλων διαρθρωτικών αλλαγών στη μορφή του παγκόσμιου εμπορίου. " αίτηση EGF/2010/013 PL/Podcarpackie για εργοστάσιο μηχανολογικού εξοπλισμού στην Πολωνία, υποβλήθηκε από την Πολωνία στην Επιτροπή στις 27 Απριλίου 2010 και συμπληρώθηκε με πρόσθετες πληροφορίες ως τις 4 Αυγούστου 2010. Βασίσθηκε στο κριτήριο παρέμβασης του άρθρου 2, στοιχείο β) του κανονισμού ΕΤΠ, το οποίο απαιτεί τουλάχιστον 500 απολύσεις σε χρονικό διάστημα εννέα μηνών σε επιχειρήσεις που υπάγονται στον ίδιο κλάδο της NACE αναθ. 2 σε μία περιφέρεια ή σε δύο όμορες επιπέδου NUTS II περιφέρειες σε ένα κράτος μέλος, και υποβλήθηκε εντός της προθεσμίας των δέκα εβδομάδων που προβλέπεται στο άρθρο 5 του εν λόγω κανονισμού. Στην αποτίμησή της η Επιτροπή αναφέρει ότι η αίτηση πληροί τα κριτήρια επιλεξιμότητας που ορίζονται με τον κανονισμό ΕΤΠ και συνιστά στην αρμόδια για τον προϋπολογισμό αρχή να εγκρίνει την αίτηση αυτή, ως εκ τούτου ψήφισα υπέρ του παρόντος εγγράφου, το οποίο κατά τη γνώμη μου θα βοηθήσει στην αποφυγή αρνητικών κοινωνικών συνεπειών. Πιστεύω επίσης ότι και άλλα κράτη μέλη της ΕΕ θα πρέπει να επωφεληθούν περισσότερο από τις ευκαιρίες που προσφέρονται από τα κοινοτικά ταμεία.
<SPEAKER ID="169" NAME="Giovanni La Via" LANGUAGE="IT">
Υπερψήφισα την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ) υπέρ της Πολωνίας διότι πιστεύω ότι το μέσο αυτό αποτελεί πολύτιμο πόρο για τη στήριξη των εργαζομένων που αντιμετωπίζουν δυσκολίες λόγω της οικονομικής κρίσης. Όπως έχει ειπωθεί αρκετές φορές, από το 2006 το ΕΤΠ παρέχει πρακτική στήριξη σε ευρωπαίους εργαζόμενους που απολύθηκαν είτε για λόγους που σχετίζονται με τη μετεγκατάσταση των εταιρειών τους είτε, μετά την τροποποίηση του 2009, λόγω της οικονομικής κρίσης, προκειμένου να βοηθήσει την επανένταξή τους στην αγορά εργασίας. " σημερινή ψηφοφορία αφορούσε αίτηση παροχής βοήθειας σχετικά με 594 απολύσεις (για 200 από τις οποίες ζητείται ενίσχυση) σε τρεις επιχειρήσεις στον κλάδο 28 της NACE Αναθ. 2, στην περιφέρεια NUTS II του Podkarpackie. Το συνολικό ποσό της χρηματοδότησης που παρέχεται από το ΕΤΠ ανέρχεται σε 453.750 ευρώ. Εν κατακλείδι, επικροτώ την έγκριση της έκθεσης, η οποία καταδεικνύει ότι το ΕΤΠ συνιστά χρήσιμο και αποτελεσματικό μέσο για την καταπολέμηση της ανεργίας που οφείλεται στην παγκοσμιοποίηση και την οικονομική κρίση.
<SPEAKER ID="170" NAME="Elżbieta Katarzyna Łukacijewska" AFFILIATION="PPE">
γραπτώς. - (PL) Το Ευρωπαϊκό Ταμείο Προσαρμογής στην Παγκοσμιοποίηση συστάθηκε για να παράσχει πρόσθετη στήριξη σε εργαζομένους που πλήττονται από τις συνέπειες των μεγάλων διαρθρωτικών αλλαγών στο παγκόσμιο εμπόριο. Σήμερα το Ευρωπαϊκό Κοινοβούλιο ψήφισε σχετικά με αίτηση που αφορούσε την απελευθέρωση άνω των 450.000 ευρώ για εργαζόμενους που απολύθηκαν από τρεις εταιρείες οι οποίες εδρεύουν στην περιφέρεια του Podkarpackie. Θα ήθελα να τονίσω ότι η στήριξη της ΕΕ αποτελεί σημαντική ώθηση για την περιφέρεια την οποία εκπροσωπώ, δεδομένου ότι θα δώσει τη δυνατότητα στους εργαζόμενους που απολύθηκαν να επανενταχθούν στην αγορά εργασίας, και θα διατεθούν κεφάλαια για κατάρτιση, επανακατάρτιση, νέο εξοπλισμό και συνδρομή ώστε να καταστούν αυτοαπασχολούμενοι. " περιφέρεια του Podkarpackie είναι μία από τις φτωχότερες στην Πολωνία, χαίρομαι συνεπώς ιδιαίτερα για το ότι θα λάβει κοινοτική βοήθεια. Θα ήθελα να ευχαριστήσω όλους όσοι ψήφισαν υπέρ της παροχής οικονομικής στήριξης.
<SPEAKER ID="171" NAME="Barbara Matera" LANGUAGE="IT">
Χαίρομαι για την έγκριση χορήγησης πιστώσεων ύψους 453.000 ευρώ από το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) για πολωνούς εργαζόμενους που απολύθηκαν στον τομέα της κατασκευής μηχανημάτων. Μετά τις συστάσεις της Επιτροπής Προϋπολογισμών, η Ευρωπαϊκή Επιτροπή ενέγραψε περίπου 50 εκατ. ευρώ σε πιστώσεις πληρωμών στη θέση για το ΕΤΠ στον προϋπολογισμό του 2011. Το γεγονός αυτό μάς δίνει τη δυνατότητα να εγκρίνουμε την πίστωση των απαραίτητων κονδυλίων χωρίς να στερηθούν πόροι από άλλες γραμμές του προϋπολογισμού οι οποίες προορίζονται για τη χρηματοδότηση σημαντικών δράσεων στο πλαίσιο των στόχων και των προγραμμάτων της Ένωσης.
<SPEAKER ID="172" NAME="David Martin" AFFILIATION="S&amp;D">
γραπτώς. - (EN) Ψήφισα υπέρ της έκθεσης αυτής η οποία παρέχει στήριξη μέσω του Ευρωπαϊκού Ταμείου Προσαρμογής στην Παγκοσμιοποίηση σε 594 εργαζόμενους που απολύθηκαν στην Πολωνία. Τα 450.000 ευρώ θα χρησιμοποιηθούν για την επανακατάρτιση και τη στήριξη των εργαζομένων σε μια δύσκολη μεταβατική περίοδο.
<SPEAKER ID="173" NAME="Jean-Luc Mélenchon" LANGUAGE="FR">
Για άλλη μια φορά είμαστε καταδικασμένοι να ψηφίσουμε σχετικά με μια θλιβερή παροχή ελεημοσύνης της ΕΕ προς τα θύματα των πολιτικών μετεγκατάστασής της. Το σκεπτικό για τη σύσταση του Ευρωπαϊκού Ταμείου Προσαρμογής στην Παγκοσμιοποίηση είναι απαράδεκτο. Απέχω μόνο επειδή σκέφτομαι τους πολωνούς εργαζόμενους, ο πόνος των οποίων μπορεί να ελαφρυνθεί λίγο από την εν λόγω υποκριτική ενίσχυση.
<SPEAKER ID="173" NAME="Nuno Melo" LANGUAGE="PT">
" ΕΕ συνιστά χώρο αλληλεγγύης, το δε Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) αποτελεί μέρος αυτού. " συγκεκριμένη ενίσχυση είναι απαραίτητη για την παροχή βοήθειας στους ανέργους και τα θύματα των μετεγκαταστάσεων επιχειρήσεων που λαμβάνουν χώρα σε ένα παγκοσμιοποιημένο περιβάλλον. Όλο και περισσότερες επιχειρήσεις μετεγκαθίστανται εκμεταλλευόμενες το χαμηλό κόστος εργασίας σε ορισμένες χώρες, ιδίως στην Κίνα και την Ινδία, με καταστροφικές συνέπειες για τις χώρες οι οποίες σέβονται τα δικαιώματα των εργαζομένων. Το ΕΤΠ έχει σκοπό να βοηθά τους εργαζόμενους οι οποίοι αποτελούν θύματα της μετεγκατάστασης επιχειρήσεων, είναι δε απαραίτητο για τη διευκόλυνση της πρόσβασης σε νέα απασχόληση. Το ΕΤΠ έχει χρησιμοποιηθεί και από άλλες χώρες της ΕΕ κατά το παρελθόν, οπότε τώρα είναι σκόπιμο να χορηγηθεί η εν λόγω ενίσχυση προς την Πολωνία, η οποία έχει υποβάλει αίτηση για την παροχή βοήθειας όσον αφορά 594 απολυθέντες -200 εκ των οποίων είναι δυνητικοί δικαιούχοι ενίσχυσης- σε τρεις επιχειρήσεις στον κλάδο 28 της NACE Αναθ. 2, κατασκευή μηχανημάτων και ειδών εξοπλισμού, στην περιφέρεια NUTS II του Podkarpackie στην Πολωνία.
<SPEAKER ID="173" NAME="Willy Meyer" LANGUAGE="ES">
Παρά το γεγονός ότι ψήφισα υπέρ της εν λόγω πρότασης για την παροχή βοήθειας στους εργαζόμενους σε εργοστάσιο μηχανολογικού εξοπλισμού στο Podkarpackie της Πολωνίας, πιστεύω ότι πρόκειται για αναλγητικό και παρηγορητικό μέτρο για τις συνέπειες του καπιταλιστικού μοντέλου και ότι δεν αντιπροσωπεύει καμία πρόοδο στην καταπολέμηση των βαθύτερων αιτιών της κρίσης. Συμφωνώ με την κινητοποίηση πόρων από το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) για όσους απολύθηκαν λόγω διαρθρωτικών αλλαγών στη μορφή του εμπορίου ή ως άμεση συνέπεια της τρέχουσας οικονομικής και χρηματοπιστωτικής κρίσης. Πιστεύω ότι το ΕΤΠ μπορεί να συμβάλει στον απώτερο στόχο της διευκόλυνσης της επανένταξης των εργαζομένων αυτών στην αγορά εργασίας. Ψήφισα επίσης υπέρ διότι είμαι πεπεισμένος ότι η εν λόγω βοήθεια συμπληρώνει το επίδομα ανεργίας που προβλέπεται σε κάθε εθνική νομοθεσία και σε όλες τις συλλογικές συμβάσεις. Ως εκ τούτου, η παρούσα κινητοποίηση κονδυλίων από το ΕΤΠ δεν μπορεί σε καμία περίπτωση να υποκαταστήσει ή να εξαλείψει τις νομικές ευθύνες των κυβερνήσεων και των επιχειρήσεων προς τους εργαζομένους που απολύθηκαν.
<SPEAKER ID="173" NAME="Alexander Mirsky" AFFILIATION="S&amp;D">
γραπτώς. - (EN) Λαμβάνοντας υπόψη ότι η Πολωνία ζήτησε βοήθεια για περιπτώσεις που αφορούν 594 απολύσεις κατά την περίοδο μεταξύ της 1ης Ιουνίου 2009 και της 1ης Μαρτίου 2010 (για 200 από τις οποίες ζητείται ενίσχυση) σε τρεις επιχειρήσεις που δραστηριοποιούνται στην κατασκευή μηχανημάτων και ειδών εξοπλισμού στην περιφέρεια του Podkarpackie στην Πολωνία, εγκρίνω απόλυτα και στηρίζω την ενεργό αυτή θέση της πολωνικής κυβέρνησης και τις γνωμοδοτήσεις των συναδέλφων μου της Ομάδας S&D. Δυστυχώς, η κυβέρνηση της χώρας μου -της Λετονίας- δεν ανταποκρίνεται σε κανένα από τα αιτήματα και τις επιστολές που της απευθύνω και κατά συνέπεια δεν κάνει χρήση της βοήθειας από το Ταμείο Σταθεροποίησης για την αντιμετώπιση της χρηματοπιστωτικής κρίσης.
<SPEAKER ID="174" NAME="Andreas Mölzer" AFFILIATION="NI">
γραπτώς. - (DE) Το Ευρωπαϊκό Ταμείο Προσαρμογής στην Παγκοσμιοποίηση συστάθηκε για την προστασία των εργαζομένων που απολύθηκαν ως αποτέλεσμα της παγκόσμιας χρηματοπιστωτικής και οικονομικής κρίσης. " Πολωνία υπέβαλε αίτηση για στήριξη σχετικά με 594 απολύσεις στην περιφέρεια του Podkarpackie. Είναι σωστό και δίκαιο να προσφέρουμε προσωπική στήριξη σε εργαζόμενους που απολύθηκαν ως αποτέλεσμα της παγκοσμιοποίησης και της οικονομικής κρίσης, βοηθώντας την επανένταξή τους στην αγορά εργασίας. Συνεπώς, ψήφισα υπέρ της έκθεσης.
<SPEAKER ID="174" NAME="Maria do Céu Patrão Neves" AFFILIATION="PPE">
γραπτώς. (PL) Το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) συστάθηκε για να παράσχει πρόσθετη στήριξη σε εργαζομένους που πλήττονται από τις συνέπειες των μεγάλων διαρθρωτικών αλλαγών στη μορφή του παγκόσμιου εμπορίου. Στις 15 Φεβρουαρίου 2011, η Επιτροπή ενέκρινε νέο σχέδιο απόφασης για την κινητοποίηση του ΕΤΠ υπέρ της Πολωνίας με σκοπό να στηρίξει την επανένταξη των εργαζομένων που απολύονται λόγω της παγκόσμιας οικονομικής και χρηματοπιστωτικής κρίσης στην αγορά εργασίας. Σε αυτήν την περίπτωση αφορούσε την απόλυση 594 εργαζομένων -200 εκ των οποίων είναι δυνητικοί δικαιούχοι βοήθειας- σε τρεις εταιρείες κατασκευής μηχανημάτων και ειδών εξοπλισμού στην περιφέρεια του Podkarpackie της Πολωνίας κατά την περίοδο αναφοράς 9 μηνών μεταξύ της 1ης Ιουνίου 2009 και της 1ης Μαρτίου 2010. Αυτή είναι η πρώτη αίτηση που εξετάζεται στο πλαίσιο του προϋπολογισμού του 2011 και αφορά την κινητοποίηση συνολικού ποσού 453.570 ευρώ. " αποτίμηση της Επιτροπής κατέληξε στο συμπέρασμα ότι υπάρχει σύνδεση ανάμεσα στις απολύσεις και τις μείζονες διαρθρωτικές αλλαγές που επέρχονται στο εμπόριο παγκοσμίως ή τη χρηματοπιστωτική και οικονομική κρίση, και αναγνώρισε το απρόβλεπτο των εν λόγω απολύσεων. " αίτηση πληροί όλα τα κριτήρια επιλεξιμότητας που ορίζονται στον κανονισμό ΕΤΠ, αυτός δε είναι ο λόγος για τον οποίο ψήφισα υπέρ της κινητοποίησης του ταμείου.
<SPEAKER ID="174" NAME="Paulo Rangel" LANGUAGE="PT">
" αίτηση της Πολωνίας για την παρέμβαση του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ) αφορά 594 απολυθέντες -200 εκ των οποίων είναι δυνητικοί δικαιούχοι βοήθειας- σε τρεις επιχειρήσεις στον κλάδο 28 της NACE Αναθ. 2, κατασκευή μηχανημάτων και ειδών εξοπλισμού, στην περιφέρεια NUTS II του Podkarpackie. Σύμφωνα με την αποτίμηση της Επιτροπής, η εν λόγω αίτηση πληροί όλα τα νομικά καθορισμένα κριτήρια επιλεξιμότητας. Βάσει του κανονισμού (ΕΚ) αριθ. 546/2009 του Ευρωπαϊκού Κοινοβουλίου και του Συμβουλίου, της 18ης Ιουνίου 2009, που τροποποίησε τον κανονισμό (ΕΚ) αριθ. 1927/2006 του Ευρωπαϊκού Κοινοβουλίου και του Συμβουλίου της 20ής Δεκεμβρίου 2006 σχετικά με τη σύσταση του Ευρωπαϊκού Ταμείου Προσαρμογής στην Παγκοσμιοποίηση, το πεδίο εφαρμογής του ΕΤΠ διευρύνθηκε προσωρινά ώστε να καλύπτει την παρέμβασή του σε περιπτώσεις όπως η παρούσα κατά την οποία, ως άμεσο αποτέλεσμα της παγκόσμιας οικονομικής και χρηματοπιστωτικής κρίσης, σημειώνονται "τουλάχιστον 500 απολύσεις σε χρονικό διάστημα εννέα μηνών, ιδίως σε μικρές ή μεσαίες επιχειρήσεις, στον ίδιο κλάδο της NACE αναθ. 2 σε μία περιφέρεια ή σε δύο όμορες επιπέδου NUTS II περιφέρειες". Επομένως, ψήφισα υπέρ του παρόντος ψηφίσματος με την ελπίδα ότι η κινητοποίηση του ΕΤΠ θα μπορούσε να συμβάλει στην αποτελεσματική επανένταξη των εργαζομένων αυτών στην αγορά εργασίας.
<SPEAKER ID="175" NAME="Raül Romeva i Rueda" AFFILIATION="Verts/ALE">
γραπτώς. - (EN) Έχουμε ζητήσει από τα αρμόδια θεσμικά όργανα, ως συνήθως στις περιπτώσεις αυτές, να καταβάλουν τις αναγκαίες προσπάθειες για την επίσπευση της κινητοποίησης του ΕΤΠ.
<P>
Επιπλέον, το Κοινοβούλιο εκτιμά στο πλαίσιο αυτό τη βελτιωμένη διαδικασία που καθιέρωσε η Επιτροπή, σε συνέχεια του αιτήματός του για επίσπευση της διάθεσης των κονδυλίων, με την οποία η αξιολόγηση της Επιτροπής όσον αφορά την επιλεξιμότητα μιας αίτησης για κινητοποίηση του ΕΤΠ υποβάλλεται στην αρμόδια για τον προϋπολογισμό αρχή μαζί με την πρόταση κινητοποίησης του Ταμείου, ελπίζει δε ότι στο πλαίσιο των επικείμενων αναθεωρήσεων του Ταμείου θα επέλθουν περαιτέρω βελτιώσεις στη διαδικασία.
<P>
Ωστόσο, υπενθυμίζει επίσης τη δέσμευση των θεσμικών οργάνων για τη διασφάλιση ομαλής και ταχείας διαδικασίας έγκρισης των αποφάσεων σχετικά με την κινητοποίηση του ΕΤΠ, μέσω της παροχής εφάπαξ και χρονικά περιορισμένης ατομικής ενίσχυσης που αποσκοπεί στην υποστήριξη των εργαζομένων που απολύθηκαν ως αποτέλεσμα της παγκοσμιοποίησης και της χρηματοπιστωτικής και οικονομικής κρίσης, επισημαίνει τον ρόλο που μπορεί να διαδραματίσει το ΕΤΠ όσον αφορά την επανένταξη των απολυθέντων στην αγορά εργασίας, ζητεί δε εντούτοις να πραγματοποιηθεί αξιολόγηση με αντικείμενο την σε βάθος χρόνου ένταξη των εν λόγω εργαζομένων στην αγορά εργασίας όταν μπορεί η ένταξη να θεωρηθεί ως άμεσο αποτέλεσμα των χρηματοδοτούμενων από το ΕΤΠ μέτρων.
<SPEAKER ID="176" NAME="Licia Ronzulli" LANGUAGE="IT">
Στις 15 Φεβρουαρίου 2011, η Επιτροπή ενέκρινε σχέδιο απόφασης για την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ) υπέρ της Πολωνίας με στόχο να στηρίξει την επανένταξη των εργαζομένων που απολύονται λόγω της παγκόσμιας χρηματοπιστωτικής και οικονομικής κρίσης στην αγορά εργασίας. " αίτηση αφορά 594 απολύσεις (εκ των οποίων οι 200 προορίζονται για στήριξη) σε τρεις επιχειρήσεις που δραστηριοποιούνται στον κλάδο 28 της NACE αναθ. 2 (κατασκευή ειδών ένδυσης), στην περιφέρεια NUTS II του Podkarpackie, κατά τη διάρκεια της εννεάμηνης περιόδου αναφοράς από την 1η Ιουνίου 2009 έως τις 1 Μαρτίου 2010. " ψήφος μου υπέρ του σημερινού ψηφίσματος επαναλαμβάνει τη θετική γνώμη που έχω ήδη εκφράσει στο πλαίσιο της Επιτροπής Απασχόλησης και Κοινωνικών Υποθέσεων.
<SPEAKER ID="177" NAME="Peter Skinner" AFFILIATION="S&amp;D">
γραπτώς. - (EN) Ενώ ψηφίζουμε υπέρ της παρούσας έκθεσης, θεωρώ ειρωνεία το γεγονός ότι το ταμείο αυτό υφίσταται όταν δεν το χρησιμοποιούν όλες οι χώρες της ΕΕ. Το μερίδιο του εν λόγω ταμείου που παραμένει ως υπόλοιπο στο τέλος του έτους επαναπατρίζεται στα κράτη μέλη ως μέρος της "επιστροφής" τους. Ωστόσο, η μη χρησιμοποίηση από ορισμένες χώρες, όπως το "νωμένο Βασίλειο, του εν λόγω ταμείου, κάτι το οποίο αποτελεί θεσμοθετημένο δικαίωμά του, σε περιπτώσεις όπως το κλείσιμο του εργοστασίου Twining Tea στο Andover, θέτει ορισμένα ερωτήματα. Όσοι προσποιούνται ότι κατανοούν τα οφέλη/μειονεκτήματα της επιστροφής θέτουν το ερώτημα κατά πόσον είναι ορθότερο και αποτελεσματικότερο οι χώρες να κάνουν άμεση χρήση των χρημάτων του ΕΤΠ σε τοπικό επίπεδο.
<P>
" δεύτερη ειρωνεία αφορά την πολιτική και οικονομική συμμετοχή - συμμετοχή σε όλα τα κοινοτικά επίπεδα προστιθέμενης αξίας. " επιφύλαξη από το "νωμένο Βασίλειο του δικαιώματος να μην συμμετέχει σε ταμεία τα οποία διοικούνται σε επίπεδο ΕΕ διότι ενδέχεται να προκύψουν αργότερα οφέλη είναι, σε αυτήν την περίπτωση, επισφαλής αν όχι εντελώς λανθασμένη.
<P>
Το "νωμένο Βασίλειο παραιτείται από την πρόσβαση σε χρηματοδότηση με βάση την αρχή της μη υποβολής αίτησης για το κονδύλιο αυτό προκειμένου να λάβει επιστροφή. Για όσους αναζητούν βοήθεια ώστε να επιστρέψουν στην αγορά εργασίας -στο Sandwich του Kent και το Andover του Hampshire- δεν συντρέχουν επαρκείς λόγοι για να λέμε "όχι", πρόκειται δε για μια ακόμη περίπτωση εγκατάλειψής τους από τη βρετανική κυβέρνηση.
<SPEAKER ID="177" NAME="Catherine Stihler" AFFILIATION="S&amp;D">
γραπτώς. - (EN) Ψήφισα υπέρ της έκθεσης αυτής η οποία θα παράσχει χρηματοδότηση για τη λήψη εξατομικευμένων μέτρων προς βοήθεια των εργαζομένων που απολύθηκαν στην Πολωνία.
<SPEAKER ID="178" NAME="Laima Liucija Andrikien" LANGUAGE="LT">
Ψήφισα υπέρ του σημαντικού αυτού ψηφίσματος σχετικά με τα μεταναστευτικά ρεύματα που οφείλονται στην αστάθεια: πεδίο εφαρμογής και ρόλος της εξωτερικής πολιτικής της ΕΕ. " πολιτική, κοινωνική και οικονομική αστάθεια, η έλλειψη ασφάλειας, η πολιτική καταπίεση και τα απολυταρχικά καθεστώτα είναι οι κύριοι μοχλοί της μετανάστευσης, καθώς στερούν από τις θιγόμενες κοινότητες βιώσιμες τοπικές προοπτικές και εισόδημα και, με τον τρόπο αυτόν, το δικαίωμα να επιλέγουν εάν θα μεταναστεύσουν ή όχι, θέτοντας κατ' αυτόν τον τρόπο τη ζωή τους σε διαρκή κίνδυνο και προσφέροντάς τους ως μοναδική επιλογή τη μετανάστευση. Οι πρόσφατες ραγδαίες εξελίξεις στην Αίγυπτο και σε άλλες χώρες της βόρειας Αφρικής και της Μέσης Ανατολής έχουν αυξήσει σαφώς τα ρεύματα νόμιμων και παράνομων μεταναστών προς την Ευρώπη. " Ευρωπαϊκή Ένωση πρέπει επομένως να είναι έτοιμη να αντέξει στα μεταναστευτικά ρεύματα. Μπορεί να το πράξει μόνο αναπτύσσοντας μια αποτελεσματική και συνετή μεταναστευτική πολιτική, παρόμοια με εκείνες που εφαρμόζονται στον Καναδά, στην Αυστραλία ή στη Νέα Ζηλανδία. Συμφωνώ με τη θέση του εισηγητή ότι πρέπει να παροτρύνουμε την Επιτροπή να διασφαλίσει ότι κάθε συμφωνία επανεισδοχής η οποία υπογράφεται από την ΕΕ και τα κράτη μέλη της σέβεται πλήρως τα ανθρώπινα δικαιώματα και την αρχή της "μη επαναπροώθησης" και δεν θέτει σε κίνδυνο πρόσωπα τα οποία χρειάζονται διεθνή προστασία. " ΕΕ θα αποδείξει έτσι για άλλη μια φορά ότι οι αξίες και ο σεβασμός των ανθρωπίνων δικαιωμάτων αποτελούν το σημαντικότερο ζήτημα και είναι αναπαλλοτρίωτα, τα δε πρόσωπα που ζητούν άσυλο θα αισθάνονται ασφαλή και ότι γίνονται σεβαστά.
<SPEAKER ID="179" NAME="Roberta Angelilli" LANGUAGE="IT">
" πολιτική, κοινωνική και οικονομική αστάθεια, η έλλειψη ασφάλειας και η πολιτική καταπίεση που ασκείται από τα απολυταρχικά καθεστώτα είναι οι κύριοι παράγοντες που ευθύνονται για τη μετανάστευση και τα μεταναστευτικά κύματα τα οποία εξαπλώνονται αδιάκοπα σε ορισμένες χώρες της λεκάνης της Μεσογείου, καθιστώντας αδύνατη τη διαχείριση των πολυάριθμων δυσκολιών που προκαλούνται από καταστάσεις έκτακτης ανθρωπιστικής ανάγκης.
<P>
Τις τελευταίες εβδομάδες είναι αδύνατο να αγνοήσει κανείς τις χιλιάδες των μεταναστών που έφθασαν στη Lampedusa μετά την αναταραχή στις χώρες της βόρειας Αφρικής. Το ενενήντα τοις εκατό αυτών είναι νέοι μεταξύ 15 και 35 ετών, οι οποίοι διακινδυνεύουν τη ζωή τους με την ελπίδα να βρουν καλύτερες ευκαιρίες. Παρά τις τεράστιες προσπάθειες της ιταλικής κυβέρνησης, της τοπικής αυτοδιοίκησης και του ιταλικού Ερυθρού Σταυρού, στο νησί επικρατεί κατάσταση έκτακτης ανάγκης: δεν υπάρχει καμία ένδειξη ότι οι αφίξεις σταδιακά θα σταματήσουν, παρατηρείται δε καθυστέρηση εκ μέρους της ΕΕ, η οποία έχει γραφειοκρατικά χρονοδιαγράμματα ασυμβίβαστα με την κατάσταση.
<P>
Σήμερα, η ΕΕ έχει καθήκον να αναπτύξει μια αποτελεσματική παγκόσμια πολιτική για τη μετανάστευση που θα προβλέπει τη δημιουργία ενός ευρωπαϊκού συστήματος ασύλου, την εφαρμογή υποχρεωτικού προγράμματος επανεγκατάστασης που θα είναι σε θέση να επιμερίζει τις ευθύνες δίκαια, καθώς και συμφωνίες με τα κράτη μέλη για την ενθάρρυνση της ανάπτυξης.
<SPEAKER ID="180" NAME="Alfredo Antoniozzi" LANGUAGE="IT">
Τα πρόσφατα και εν εξελίξει γεγονότα που εκτυλίσσονται στις απέναντι ακτές της Μεσογείου μαρτυρούν τον τρόπο με τον οποίο η αστάθεια στην περιοχή αυτή και τα συνακόλουθα μεταναστευτικά ρεύματα αντιπροσωπεύουν πρόκληση που η Ευρωπαϊκή Ένωση οφείλει να αντιμετωπίσει.
<P>
Το φαινόμενο της μετανάστευσης αποτελεί αντικείμενο ανησυχίας λόγω των εξελίξεων και των εντάσεων που μπορεί να προκαλέσει, από την άποψη των σχέσεων τόσο μεταξύ των χωρών καταγωγής και χωρών προορισμού των μεταναστών, όσο και μεταξύ των χωρών καταγωγής και χωρών διέλευσης. Πρέπει να ενισχύσουμε την πολιτική πρόληψης βελτιστοποιώντας τους ίδιους χρηματοοικονομικούς πόρους και βελτιώνοντας τις υφισταμένες θεσμικές δομές. Πρέπει να κρατήσουμε την παράνομη μετανάστευση υπό έλεγχο και, υπό την έννοια αυτή, νομίζω ότι η επέκταση των συμφωνιών μετανάστευσης αποτελεί αποτελεσματικό μέσο για την επίτευξη βραχυπρόθεσμων αποτελεσμάτων και τη μείωση της αστάθειας των μεταναστευτικών ρευμάτων.
<P>
Συμφωνώ με την ανάλυση της έκθεσης και, ειδικότερα, με το ότι κατά την προετοιμασία των μέσων εξωτερικής δράσης για την περίοδο μετά το 2013 πρέπει να προβλεφθεί διμερής μηχανισμός που θα επιτρέπει την ενεργή παρακολούθηση της κατάστασης της προστασίας των μειονοτήτων - ή άλλων ομάδων που θα μπορούσαν να υπόκεινται σε καταχρήσεις ή ταλαιπωρίες ως αποτέλεσμα της αστάθειας. Επομένως, ψήφισα υπέρ της έκθεσης.
<SPEAKER ID="180" NAME="Zigmantas Balčytis" AFFILIATION="S&amp;D">
γραπτώς. - (LT) Ψήφισα υπέρ της έκθεσης αυτής. Οι πρόσφατες εξελίξεις στην Αίγυπτο και σε άλλες χώρες της βόρειας Αφρικής και της Μέσης Ανατολής έχουν αυξήσει τα ρεύματα των μεταναστών, νόμιμων και παράνομων, προς την Ευρώπη. Τα κράτη μέλη της Ευρωπαϊκής Ένωσης αντιμετωπίζουν αναγκαστική μετανάστευση, η οποία αποτελεί αποτέλεσμα οικονομιών σε δυσχέρεια, της εξαθλίωσης, παραβιάσεων των ανθρωπίνων δικαιωμάτων, υποβάθμισης του περιβάλλοντος, διεύρυνσης του χάσματος μεταξύ πλούσιων και φτωχών χωρών, εμφυλίων πολέμων και πολιτικών διώξεων. " διαχείριση των μεταναστευτικών ρευμάτων συνιστά τεράστια πρόκληση για την Ευρωπαϊκή Ένωση, η οποία πρέπει να αναλάβει δράση προκειμένου να θεσπίσει μια κοινή μεταναστευτική πολιτική ικανή να συμβάλει στη μείωση της παράνομης μετανάστευσης. Συμφωνώ ότι είναι αναγκαίο να ληφθούν προληπτικά μέτρα σε όλες τις διμερείς εμπορικές συμφωνίες της ΕΕ, συμπεριλαμβανομένων των ρητρών για τα ανθρώπινα δικαιώματα, θα πρέπει δε να εξετασθεί το ενδεχόμενο εφαρμογής κατάλληλων κυρώσεων για τις χώρες που δεν συμμορφώνονται με τις ρήτρες αυτές.
<SPEAKER ID="180" NAME="Regina Bastos" AFFILIATION="PPE">
γραπτώς. - (PT) " Ευρώπη βρίσκεται αντιμέτωπη με αύξηση των μεταναστευτικών ρευμάτων που οφείλονται στην αστάθεια την οποία βιώνουν πολλές χώρες, αυτό δε συνιστά πρόκληση για την ΕΕ. Τα εν λόγω μεταναστευτικά φαινόμενα θα μπορούσαν να είναι αιτία εντάσεων μεταξύ των χωρών καταγωγής και χωρών προορισμού, καθώς και μεταξύ των χωρών καταγωγής και χωρών διέλευσης.
<P>
" στρατηγική της ΕΕ θα πρέπει να συνίσταται στον συνδυασμό μέτρων αναπτυξιακής συνεργασίας με μια πιο γενική πολιτική θεώρηση που θα περιλαμβάνει τον τομέα της ασφάλειας, την περιφερειακή συνεργασία και διμερείς συμφωνίες. " παρούσα έκθεση επισημαίνει τους ακόλουθους πιθανούς τομείς δράσης ως προς την άποψη αυτή: ενθάρρυνση των χωρών διέλευσης και των χωρών καταγωγής να επιτύχουν μεγαλύτερη οικονομική και θεσμική σταθερότητα· εντατικοποίηση των προσπαθειών διαμεσολάβησης και πρόληψης των συγκρούσεων από την ίδια την ΕΕ σε συνεργασία με περιφερειακές οργανώσεις· διαπραγμάτευση διμερών συμφωνιών μετανάστευσης με χώρες διέλευσης, και εκπόνηση οικονομικού προγράμματος το οποίο θα περιλαμβάνει συγκεκριμένα μέτρα για την αύξηση των επιπέδων απασχόλησης στις χώρες εταίρους της ΕΕ. " Επιτροπή θα πρέπει να επιδιώξει την ενίσχυση των συνεργειών μεταξύ του πυλώνα της ανάπτυξης και του πυλώνα της ασφάλειας και ανάπτυξης με τη δημιουργία νέων μέσων εξωτερικής δράσης για την περίοδο μετά το 2013. Για όλους τους παραπάνω λόγους, ψήφισα υπέρ της παρούσας έκθεσης.
<SPEAKER ID="180" NAME="Dominique Baudis" LANGUAGE="FR">
Ψήφισα υπέρ του παρόντος κειμένου σχετικά με τα μεταναστευτικά ρεύματα. Πράγματι, τα γεγονότα που βιώνουν επί του παρόντος οι νότιοι γείτονές μας οδηγούν σε υψηλά επίπεδα μετανάστευσης προς τις ευρωπαϊκές ακτές. Σήμερα περισσότερο παρά ποτέ οφείλουμε να συντονίσουμε την εξωτερική μας πολιτική και την πολιτική για τη μετανάστευση. Πρόκειται για πραγματικά ευρωπαϊκό ζήτημα, δεν είναι δε σήμερα εποχή για εθνικούς εγωισμούς. Οι μεσογειακές χώρες της Ευρωπαϊκής Ένωσης δεν πρέπει να αφεθούν να αντιμετωπίσουν μόνες τους το μεγάλο κύμα των παράνομων μεταναστών: η προσπάθεια αυτή πρέπει να είναι κοινή για όλες τις χώρες της ΕΕ.
<SPEAKER ID="181" NAME="Izaskun Bilbao Barandica" LANGUAGE="ES">
Ψήφισα υπέρ της έκθεσης αυτής διότι, θέτοντας μεσοπρόθεσμους και μακροπρόθεσμους στόχους, ακολουθεί μια ρεαλιστική προσέγγιση σε ένα πρόβλημα που οφείλεται στην ανισορροπία μεταξύ των χωρών που είναι αναπτυγμένες και εκείνων που δεν είναι, καθώς και στις παραβιάσεις των ανθρωπίνων δικαιωμάτων σε πολλά μέρη του κόσμου.
<P>
" έκθεση προτείνει διαδικασίες για την πρόληψη της παράνομης μετανάστευσης και έχει ως στόχο τη συμμετοχή των αναδυόμενων χωρών στην ολοκληρωμένη προσέγγιση του προβλήματος, μαζί με όλες τις ενδιαφερόμενες χώρες: καταγωγής, διέλευσης και προορισμού. " εστίαση στην ιδέα η πολιτική συνεργασίας να εξαρτάται από το επίπεδο σεβασμού των ανθρωπίνων δικαιωμάτων μου φαίνεται επίσης ιδιαίτερα θετική, το ίδιο και οι αναφορές που γίνονται για την προστασία των πλέον μειονεκτουσών ομάδων, όπως οι γυναίκες ή οι ασυνόδευτοι ανήλικοι.
<SPEAKER ID="181" NAME="Slavi Binev" LANGUAGE="BG">
Ψήφισα υπέρ του ψηφίσματος αυτού διότι τα μεταναστευτικά ρεύματα που προκαλούνται από την αστάθεια σε κάποια χώρα αποτελούν πρόκληση για ολόκληρη την Ευρωπαϊκή Ένωση. Το ψήφισμα αποτελεί ένα πρώτο βήμα προς την κατεύθυνση της δημιουργίας κοινής ευρωπαϊκής πολιτικής για τη διαχείριση της μετανάστευσης. " πολιτική αυτή πρέπει επίσης να ενεργεί ως αποτρεπτικός παράγοντας. Για να επιτευχθεί αυτό, πρέπει να συνδυάζει κάθε πιθανό μέσο συνεργασίας της Ευρωπαϊκής Ένωσης στον τομέα της κοινωνικής και οικονομικής ανάπτυξης, έχοντας κατά συνέπεια άμεση επίδραση στις αιτίες της αστάθειας στις χώρες προέλευσης των μεταναστευτικών ρευμάτων.
<SPEAKER ID="181" NAME="Vilija Blinkevičiūt" AFFILIATION="S&amp;D">
γραπτώς. - (LT) Ψήφισα υπέρ της έκθεσης αυτής. " μετανάστευση αποτελεί ιδιαίτερα σημαντικό θέμα, το οποίο τονίστηκε πρόσφατα, επειδή λόγω των γεγονότων στη βόρεια Αφρική η Ευρωπαϊκή Ένωση ως γειτονική περιοχή αναγκάστηκε να δεχθεί εξαιρετικά μεγάλα ρεύματα μεταναστών. " έκθεση εφιστά την προσοχή στους πολλούς παράγοντες που προκαλούν τα μεταναστευτικά ρεύματα, όπως πολιτικοί και κοινωνικοί παράγοντες, η οικονομική αστάθεια και η κλιματική αλλαγή, η οποία εξακολουθεί να μην λαμβάνεται υπόψη κατά την εξέταση των αιτίων της μαζικής μετανάστευσης. Για όλους αυτούς τους λόγους, τονίζεται ότι η ΕΕ χρειάζεται αποτελεσματικότερη προσέγγιση της μετανάστευσης, η οποία θα συμπληρώνει τα μέσα της εξωτερικής πολιτικής. Τα μέσα αυτά θα συνέβαλλαν στην αντιμετώπιση των πηγών αστάθειας στις χώρες καταγωγής, η οποία εξαναγκάζει τους ανθρώπους να μεταναστεύουν μαζικά σε σταθερότερες γειτονικές χώρες. " έκθεση καλεί επίσης την Επιτροπή να εκπονήσει προτάσεις για τη νόμιμη μετανάστευση, η οποία θα ήταν ευκολότερη στη διαχείριση και θα μπορούσε να προωθήσει την οικονομική και κοινωνική πρόοδο στις χώρες υποδοχής, διέλευσης και καταγωγής. Αναφέρεται ότι οι χειρότερες από τις παραβιάσεις των ανθρωπίνων δικαιωμάτων, καθώς και οι εγκληματικές δραστηριότητες οι οποίες συχνά γίνονται επιχειρηματικό πεδίο για όσους τις οργανώνουν, συνδέονται ακριβώς με την παράνομη μετανάστευση. Τέλος, τονίζει την ανάγκη αξιολόγησης της δημογραφικής κατάστασης στην ίδια την ΕΕ προκειμένου να υπολογιστεί με ακρίβεια πόσους ανθρώπους μπορεί να δεχθεί η Ευρώπη.
<SPEAKER ID="181" NAME="Sebastian Valentin Bodu" LANGUAGE="RO">
" Ευρωπαϊκή Ένωση πρέπει να αντιμετωπίσει τα μεταναστευτικά ρεύματα που προκαλούνται από πολέμους και ένοπλες συρράξεις, εθνοτικές εντάσεις, παραβιάσεις ανθρωπίνων δικαιωμάτων και φυσικές καταστροφές σε τρίτες χώρες. " Ένωση οφείλει να αντιμετωπίσει αποτελεσματικά αυτήν την πρόκληση εφαρμόζοντας προληπτικά μέτρα και επιστρατεύοντας τα πλέον κατάλληλα μέσα εξωτερικής πολιτικής με σκοπό να εντοπισθούν και να εξετασθούν απευθείας οι λόγοι της αστάθειας έτσι ώστε η μετανάστευση να μετατραπεί σε ευκαιρία και όχι σε κατάσταση έκτακτης ανάγκης. Μια ευρωπαϊκή πολιτική για τη ρύθμιση της μετανάστευσης θα πρέπει να συνδυάζει μέτρα αναπτυξιακής συνεργασίας με μια πιο γενική πολιτική θεώρηση που θα περιλαμβάνει διμερείς συμφωνίες στον τομέα της ασφάλειας και της περιφερειακής συνεργασίας με χώρες καταγωγής και χώρες διέλευσης, την περιφρούρηση των ανθρωπίνων δικαιωμάτων και τον εκδημοκρατισμό.
<P>
" εξωτερική πολιτική της ΕΕ πρέπει να συμπληρώνει και να δημιουργεί συνέργειες με τη μεταναστευτική πολιτική επικεντρώνοντας το ενδιαφέρον στις αιτίες αστάθειας και ύπαρξης διαρθρωτικών προβλημάτων στις χώρες καταγωγής. Πρέπει επίσης να επιδιώκει την οικοδόμηση συνεχούς διαλόγου με τις χώρες διέλευσης με σκοπό τη ρύθμιση των μεταναστευτικών ρευμάτων και την εξασφάλιση της ομοιόμορφης εφαρμογής των διεθνών προτύπων για τα ανθρώπινα δικαιώματα που έχουν σχέση με τη μετανάστευση.
<SPEAKER ID="182" NAME="Vito Bonsignore" LANGUAGE="IT">
Ψήφισα υπέρ της έκθεσης του κ. Provera διότι πιστεύω ότι αποτελεί ένα βήμα προόδου προς τον στόχο της αλληλεγγύης μεταξύ των κρατών μελών.
<P>
Ιδίως κατά τις τελευταίες εβδομάδες, η Ιταλία αποτέλεσε προορισμό για χιλιάδες μεταναστών που εγκαταλείπουν τις χώρες της βόρειας Αφρικής. Απέναντι σε μια τόσο δύσκολη κατάσταση, η ΕΕ δεν μπορεί να εγκαταλείψει την πατρίδα μου, αλλά πρέπει να καταβάλει κάθε δυνατή προσπάθεια προκειμένου να διασφαλιστεί ότι τηρούνται οι συνθήκες, και ιδίως το άρθρο 80 της Συνθήκης για τη λειτουργία της Ευρωπαϊκής Ένωσης.
<P>
Ταυτόχρονα, πρέπει να βελτιστοποιηθούν οι χρηματοοικονομικοί πόροι και οι υφιστάμενες δομές. Για παράδειγμα, ο ρόλος του οργανισμού προστασίας των συνόρων Frontex πρέπει να ενισχυθεί και, επίσης, να χρηματοδοτηθεί καλύτερα. " προάσπιση των ανθρωπίνων δικαιωμάτων, η αύξηση των χρηματοοικονομικών πόρων, η ανάπτυξη δημοκρατιών, το κράτος δικαίου και οι διμερείς συμφωνίες αποτελούν μέσα τα οποία, εάν χρησιμοποιηθούν ορθά, μπορούν ασφαλώς να συμβάλουν στην πρόληψη της μαζικής μετανάστευσης.
<SPEAKER ID="183" NAME="Jan Březina" AFFILIATION="PPE">
γραπτώς. - (CS) Συμφωνώ ότι υπάρχει ανάγκη να καταλήξουμε σε μια ολοκληρωμένη μακροπρόθεσμη κοινοτική στρατηγική για τα ασταθή κράτη, η οποία θα αντιμετωπίσει τα βασικά αίτια των μεταναστευτικών ρευμάτων. Ωστόσο, δεν συμμερίζομαι την πεποίθηση ότι το Συμβούλιο πρέπει να υποβάλει σχέδιο δράσης για τον καταμερισμό των βαρών με βάση την αρχή της αλληλεγγύης που προβλέπεται στο άρθρο 80 της Συνθήκης για τη λειτουργία της Ευρωπαϊκής Ένωσης. " επανεγκατάσταση των προσφύγων από την περιοχή αυτή πρέπει να αποτελεί ευθύνη των κρατών προς τα οποία κατευθύνονται οι πρόσφυγες, εάν δε η εισροή καταστεί μη ανεκτή, η απάντηση πρέπει να είναι η εφαρμογή αυστηρότερης κοινοτικής πολιτικής ασύλου και μετανάστευσης. Στο πλαίσιο αυτό, θεωρώ ανησυχητικές τις εκκλήσεις για τη δημιουργία κοινού συστήματος ασύλου στην ΕΕ και κοινού προγράμματος επανεγκατάστασης στην ΕΕ. " κατάρτιση συνολικής προσέγγισης της νόμιμης μετανάστευσης από την Επιτροπή είναι καλή ιδέα, δεν πρέπει όμως να συνδεθεί με τις ανάγκες της ευρωπαϊκής αγοράς εργασίας ή την ικανότητα κάθε κράτους μέλους να δέχεται και να ενσωματώνει μετανάστες. " διαχείριση των μεταναστευτικών ρευμάτων πρέπει να παραμείνει κατά κύριο λόγο στην αρμοδιότητα των κρατών μελών.
<SPEAKER ID="183" NAME="Maria Da Graça Carvalho" LANGUAGE="PT">
Επικροτώ τις προσπάθειες της ΕΕ να ανταποκριθεί στις προκλήσεις που δημιουργούνται από την αστάθεια και τα μεταναστευτικά ρεύματα, τα οποία δεν επηρεάζουν μόνο τις χώρες καταγωγής, αλλά και τις χώρες διέλευσης, σε διάφορους τομείς που σχετίζονται με τη βία, τις παραβιάσεις των ανθρωπίνων δικαιωμάτων και ούτω καθεξής. Στηρίζω συνεπώς μια ενεργό πολιτική στον τομέα αυτόν, η οποία επιδιώκει να αντιμετωπίσει τους αρχικούς παράγοντες αποσταθεροποίησης στις χώρες καταγωγής, όπως η έλλειψη οικονομικών και δημοκρατικών δομών. Αυτός είναι ο μόνος τρόπος για την εξάλειψη των αρνητικών συνεπειών της μετανάστευσης, η οποία θα πρέπει να θετική και παραγωγική και όχι μέσο διαφυγής. " πολιτική αυτή πρέπει να μεταφράζεται σε συνεργασία μεταξύ των χωρών καταγωγής και διέλευσης με βάση τον διάλογο που στοχεύει στην επίτευξη ισχυρών, αποδοτικών και διαρκών αποτελεσμάτων.
<SPEAKER ID="183" NAME="Νικόλαος Χουντής" AFFILIATION="GUE/NGL">
γραπτώς. - Καταψήφισα την Έκθεση για τις μεταναστευτικές ροές διότι, παρά το γεγονός ότι υπάρχει μια σχετικά σωστή και ισορροπημένη ανάλυση των βασικών αιτιών που εξωθούν τους ανθρώπους να φύγουν από τον τόπο τους, η Έκθεση δεν βγάζει τα αντίστοιχα συμπεράσματα και προτάσεις. Από τη μία, επιμένει στην αντίληψη που διαχωρίζει τους ανθρώπους σε νόμιμους και παράνομους και στην εργαλειακή αντίληψη των "χρήσιμων" και μη μεταναστών, συνδέοντας επομένως τα δικαιώματά τους ανάλογα με τα διάφορα "quotas" της Ένωσης και των Κρατών Μελών. Από την άλλη, η Έκθεση συνδέει το φαινόμενο της μετανάστευσης με θέματα ασφάλειας, δημιουργεί σύγχυση και ταύτιση ανάμεσα στους μετανάστες και τις διάφορες εγκληματικές ή "τρομοκρατικές" δραστηριότητες και με αυτόν τον τρόπο ενισχύει τις πρακτικές και τις ιδεολογίες που τους ποινικοποιούν.
<P>
Σε αυτά τα πλαίσια η έκθεση, ενισχύοντας ακόμη περισσότερο τον "πατερναλιστικό" ρόλο της Ένωσης, φτάνει ως το σημείο να προτείνει τη σύνδεση του πυλώνα που αφορά την αναπτυξιακή βοήθεια της ΕΕ προς τις τρίτες χώρες, με τον πυλώνα της "ασφάλειας", αλλάζοντας έτσι ολοκληρωτικά τον χαρακτήρα και τον σκοπό της βοήθειας αυτής.
<SPEAKER ID="183" NAME="Corina Creţu" LANGUAGE="RO">
Ενώ οι προηγούμενες διασκέψεις είχαν επικεντρωθεί στις αρχές, ελπίζω ότι η τέταρτη διάσκεψη των "νωμένων Εθνών στην Κωνσταντινούπολη θα θέσει ως στόχο τον καθορισμό αποτελεσμάτων και τη διαμόρφωση σαφών δεικτών για τη μείωση στο ήμισυ του αριθμού των λιγότερο αναπτυγμένων χωρών έως το 2020. Από τις 51 υπανάπτυκτες χώρες, όπου το 78% του πληθυσμού ζει με λιγότερο από 1,25 δολάρια την ημέρα, μόνο τρεις έφυγαν από την κατηγορία αυτή τα τελευταία χρόνια. " κατάσταση είναι ανησυχητική, εφόσον οι συγκεκριμένες χώρες είναι οι πλέον ευάλωτες σε δοκιμασίες όπως η οικονομική και επισιτιστική κρίση και η κλιματική αλλαγή, ενώ αντιμετωπίζουν επίσης ακραία φτώχεια, έλλειψη υποδομών και αύξηση της ανεργίας. " πραγματικότητα αυτή τονίζει, δυστυχώς, το γεγονός ότι η διεθνής κοινότητα δεν έχει εκπληρώσει τις δεσμεύσεις που διατυπώθηκαν στο πρόγραμμα δράσης των Βρυξελλών. Ελπίζω ότι κατά τη διάρκεια της διάσκεψης, όπου θα εκπροσωπώ την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, θα επικεντρωθούμε στην επίτευξη συνοχής από την άποψη των αναπτυξιακών πολιτικών και των μεθόδων εφαρμογής καινοτόμων μηχανισμών χρηματοδότησης με στόχο την παροχή αποτελεσματικότερης βοήθειας προς τις χώρες εκείνες οι οποίες πρέπει να ενθαρρυνθούν ώστε να εφαρμόσουν τις κατάλληλες πολιτικές.
<SPEAKER ID="183" NAME="Mario David" LANGUAGE="PT">
Πρόκειται για αρκετά σημαντικό ζήτημα, ο περίπλοκος χαρακτήρας του δε πρέπει να λαμβάνεται υπόψη κατά την ανάλυσή του. " εν λόγω έκθεση εξετάζει τη σημασία της συνέχισης των συνθηκών συνεργασίας που σχετίζονται με την Ευρωπαϊκή πολιτική γειτονίας (ΕΠΓ). Το φαινόμενο της μετανάστευσης, το οποίο τροφοδοτείται από καταστάσεις κρίσης και αστάθειας, έχει αρνητικές συνέπειες για τη χώρα καταγωγής, τη χώρα προορισμού και τους ίδιους τους εκτοπισμένους πληθυσμούς. Το φαινόμενο αυτό πρέπει να αντιστραφεί έτσι ώστε η μετανάστευση υπό τις συνθήκες αυτές να παύσει να είναι η έσχατη λύση: η απόδραση από μια κατάσταση ανασφάλειας, ανεπαρκούς οικονομικής ανάπτυξης, αστάθειας ή φόβου. Σε αυτήν την αιτιολόγηση ψήφου, επαναλαμβάνω την ανάγκη λήψης μέτρων για την κατοχύρωση και προώθηση της σταθερότητας και ασφάλειας στις χώρες καταγωγής. Λύση για τη μείωση των μεταναστευτικών ρευμάτων τα οποία τροφοδοτούνται από την αστάθεια και την κρίση θα πρέπει να είναι η πρόληψη. Πιστεύω ότι η ευρωπαϊκή εξωτερική πολιτική, και ειδικότερα η ΕΠΓ, οφείλουν να μεριμνούν για την ενίσχυση των συγκεκριμένων περιοχών του κόσμου με την προώθηση της ασφάλειας, της σταθερότητας και της προστασίας των ανθρωπίνων δικαιωμάτων ως τμήμα μιας διευρυμένης αναπτυξιακής διαδικασίας, όπως ανέφερα στην έκθεσή μου σχετικά με την αναθεώρηση της ΕΠΓ-Νότου, η οποία θα ψηφιστεί επίσης αυτήν την εβδομάδα.
<SPEAKER ID="183" NAME="Marielle De Sarnez" LANGUAGE="FR">
Ορισμένα κράτη μέλη έχουν να αντιμετωπίσουν τη μαζική εισροή ανθρώπων από τα νότια της Μεσογείου οι οποίοι αναζητούν προστασία. Δεν μπορούν να αντιμετωπίσουν μόνα τους τις εν λόγω καταστάσεις έκτακτης ανθρωπιστικής και μεταναστευτικής ανάγκης. Οι ανθρώπινοι, υλικοί αλλά και οικονομικοί πόροι του Frontex πρέπει να αυξηθούν ώστε να μπορέσει να παράσχει μεγαλύτερη υποστήριξη σε επιχειρήσεις όπως οι Hermes και Poseidon. Οι βουλευτές του ΕΚ καλούν το Ευρωπαϊκό Συμβούλιο να καταρτίσει σχέδιο δράσης για την επανεγκατάσταση των προσφύγων εφαρμόζοντας τη ρήτρα αλληλεγγύης μεταξύ των κρατών μελών. Πράγματι, το άρθρο 80 της Συνθήκης για τη λειτουργία της Ευρωπαϊκής Ένωσης μνημονεύει την αρχή της αλληλεγγύης και της δίκαιης κατανομής των ευθυνών μεταξύ όλων των κρατών μελών όσον αφορά τη διαχείριση των συνοριακών ελέγχων, την πολιτική ασύλου και τη μεταναστευτική πολιτική. Σε μεσοπρόθεσμη και μακροπρόθεσμη βάση, πρέπει να σφυρηλατήσουμε σχέσεις συνεργασίας με τις χώρες καταγωγής των μελλοντικών μεταναστών και να θεσπίσουμε εταιρικές σχέσεις κινητικότητας ώστε να εξασφαλίσουμε στους υπηκόους τους το δικαίωμα να εργάζονται, να σπουδάζουν και να ταξιδεύουν νόμιμα μεταξύ των δύο ακτών της Μεσογείου.
<SPEAKER ID="183" NAME="Edite Estrela" LANGUAGE="PT">
Ψήφισα υπέρ της έκθεσης σχετικά με τα μεταναστευτικά ρεύματα που οφείλονται στην αστάθεια: πεδίο εφαρμογής και ρόλος της εξωτερικής πολιτικής της ΕΕ. " πολιτική, κοινωνική και οικονομική αστάθεια, η έλλειψη ασφάλειας, η πολιτική καταπίεση και η κλιματική αλλαγή ωθούν τις κοινότητες σε μετανάστευση, έτσι ώστε η ΕΕ πρέπει να αναπτύξει μια κοινή μεταναστευτική πολιτική η οποία θα περιλαμβάνει, συγκεκριμένα, την προώθηση της οικονομικής και κοινωνικής προόδου στις χώρες υποδοχής, διέλευσης και καταγωγής και την ενίσχυση της κοινωνικής συνοχής με τη βελτίωση της ενσωμάτωσης των μεταναστών.
<SPEAKER ID="183" NAME="Göran Färm, Anna Hedh, Olle Ludvigsson, Marita Ulvskog και Åsa Westlund" AFFILIATION="S&amp;D">
γραπτώς. - (SV) Εμείς οι σουηδοί Σοσιαλδημοκράτες συμφωνούμε ότι τα μεταναστευτικά ρεύματα ως αποτέλεσμα της αστάθειας αποτελούν πρόκληση για την ΕΕ και ότι απαιτούνται μεγαλύτερες προσπάθειες για την αντιμετώπιση των αιτιών της αστάθειας και των διαρθρωτικών προβλημάτων στις χώρες καταγωγής. Ωστόσο, πιστεύουμε ότι είναι σημαντικό η ΕΕ να αναλάβει πραγματικά την ευθύνη για τους μετανάστες που έρχονται στο έδαφός της και να μην αφήσουμε την ευθύνη στις γειτονικές μας χώρες, όπως προτείνεται στην παράγραφο 9. Υποστηρίζουμε την έκκληση η διάσταση των ανθρωπίνων δικαιωμάτων να αντανακλάται ξεκάθαρα στο έργο του FRONTEX, και ιδίως το δικαίωμα ενός προσώπου να εγκαταλείψει τη χώρα του, η απαγόρευση της επαναπροώθησης και το δικαίωμα αναζήτησης ασύλου. Διαπιστώνουμε προβλήματα όσον αφορά μέρος του έργου που έχει επιτελέσει ο FRONTEX μέχρι σήμερα και δεν υποστηρίζουμε τη διατύπωση που αναφέρει ότι το Ευρωπαϊκό Κοινοβούλιο επικροτεί τις επιτυχείς δραστηριότητες του FRONTEX.
<SPEAKER ID="183" NAME="Diogo Feio" AFFILIATION="PPE">
γραπτώς. - (PT) " σχέση μεταξύ των κέντρων αστάθειας -κοινωνικής, οικονομικής ή πολιτικής- και των μεταναστευτικών ρευμάτων προς την Ευρωπαϊκή Ένωση είναι σαφής. " εξωτερική πολιτική της Ένωσης απλά δεν μπορεί να διαχωριστεί από το φαινόμενο αυτό: πρέπει να επιδιώκει την κατανόηση και παρακολούθησή του στον μεγαλύτερο δυνατό βαθμό. Στην πραγματικότητα, η ΕΕ πρέπει να λάβει μέτρα για τη βελτιστοποίηση της χρήσης των χρηματοοικονομικών της πόρων και των θεσμικών της δομών, καθώς και για την αποτελεσματική διαχείριση των μεταναστευτικών ρευμάτων τα οποία οφείλονται στην αστάθεια που επικρατεί σήμερα σε πολλές περιοχές του κόσμου.
<P>
Μια πολιτική πρόληψης η οποία χρησιμοποιεί τα πλέον κατάλληλα μέσα εξωτερικής πολιτικής με σκοπό να εντοπισθούν και να εξετασθούν απευθείας οι λόγοι της αστάθειας θα μπορούσε να βοηθήσει ώστε να μετατραπεί η σημερινή "κατάσταση έκτακτης ανάγκης" σε "ευκαιρία" για μετανάστευση. Πρέπει να προωθηθεί το κράτος δικαίου, να προστατευθούν τα ανθρώπινα δικαιώματα και να ενισχυθεί η ανάπτυξη της δημοκρατίας και των οικονομιών. Χωρίς τις κοινές αυτές προσπάθειες ανάπτυξης στις εμπλεκόμενες χώρες, σε συνεργασία με τους πολίτες τους και τις κοινωνικές δομές, δεν θα είναι δυνατόν να συμβάλουμε αποτελεσματικά στη μείωση της αστάθειας.
<SPEAKER ID="183" NAME="José Manuel Fernandes" LANGUAGE="PT">
" παρούσα έκθεση επικεντρώνεται στα μεταναστευτικά ρεύματα που οφείλονται στην πολιτική αστάθεια την οποία βιώνουν ορισμένες περιοχές του κόσμου, ιδίως η βόρεια Αφρική και η νότια Μεσόγειος. " κατάσταση αυτή, η οποία πλήττει τις χώρες της Νότιας Ευρώπης, και ιδιαίτερα την Ιταλία -παρακολουθούμε όλοι την κατάσταση στη νήσο Lampedusa, όπου έχουν καταφύγει πάνω από 20.000 άτομα- και τη νήσο Μάλτα, έφερε περισσότερους από 400.000 πρόσφυγες στην Ευρώπη. Για να περιοριστεί κατά το δυνατό η κατάσταση αυτή, εκτός από την κινητοποίηση του Ευρωπαϊκού Ταμείου για τους Πρόσφυγες, είναι σημαντικό η ΕΕ να εφαρμόσει το συντομότερο δυνατό ένα σταθερότερο σχέδιο με στόχο την ανθρωπιστική βοήθεια, το οποίο θα εγγυάται τις βασικές ανάγκες των ανθρώπων αυτών. Πρέπει επίσης να καταρτιστεί περιφερειακό πρόγραμμα με στόχο τους πρόσφυγες από την Αίγυπτο, την Τυνησία και τη Λιβύη, το οποίο θα αφορά τόσο το άσυλο όσο και την προστασία των προσφύγων, προκειμένου να προληφθεί η εμπορία ανθρώπων και να προετοιμαστεί η επιστροφή τους στις χώρες καταγωγής τους. Εκφράζω την ικανοποίησή μου για την έγκριση της έκθεσης αυτής, εφόσον επισημαίνει ότι η ΕΕ πρόκειται να εξετάσει τις διαρθρωτικές αιτίες των προβλημάτων που οφείλονται στα μεταναστευτικά ρεύματα μέσω της πολιτικής της για την εξωτερική συνεργασία, χωρίς προκαταλήψεις οποιουδήποτε είδους.
<SPEAKER ID="184" NAME="João Ferreira" LANGUAGE="PT">
Υπάρχουν λόγοι για τα μεταναστευτικά ρεύματα. Οι σημαντικότεροι αυτών είναι παράγοντες όπως οι πόλεμοι και οι ένοπλες συρράξεις, οι συστηματικές παραβιάσεις των ανθρωπίνων δικαιωμάτων και οι συγκρούσεις και η καταπίεση για εθνοτικούς και θρησκευτικούς λόγους. Ωστόσο, οι φυσικές καταστροφές και η φτώχεια που οφείλεται στην έλλειψη επαρκών οικονομικών και δημοκρατικών δομών συγκαταλέγονται επίσης μεταξύ των πλέον συνηθισμένων αιτίων των μεταναστευτικών ρευμάτων.
<P>
Οι επιπτώσεις της κρίσης του παγκόσμιου καπιταλισμού και οι συνέπειες της ακανόνιστης και ασύμμετρης ανάπτυξής του επιδεινώνουν την οικονομική και κοινωνική κατάσταση σε πολλές χώρες. Οι εξεγέρσεις στον αραβικό κόσμο αποτελούν και αυτές έκφραση του συγκεκριμένου φαινομένου, το οποίο τείνει επίσης να αυξάνει τα μεταναστευτικά ρεύματα. Ο λόγος της Ευρωπαϊκής Ένωσης επί του θέματος είναι συχνά υποκριτικός, και η Ένωση εφαρμόζει πολιτική των δύο μέτρων και σταθμών. Αφενός ισχυρίζεται ότι υπερασπίζεται τα ανθρώπινα δικαιώματα σε τρίτες χώρες, ενώ ταυτόχρονα διατηρεί μια θεώρηση βασισμένη στο συμφέρον της όσον αφορά την επίθεση εναντίον οποιασδήποτε από τις χώρες αυτές. Αφετέρου είναι συνένοχη για τη συνέχιση σοβαρών καταστάσεων, όπως αυτή που παρατηρείται στη Lampedusa της Ιταλίας.
<P>
" πρόληψη των μεταναστευτικών ρευμάτων απαιτεί μέτρα που βασίζονται σε μια πραγματική πολιτική αναπτυξιακής συνεργασίας και βοήθειας, αλληλεγγύης και προώθησης της ειρήνης, συμπεριλαμβανομένης της ειρηνικής επίλυσης των συγκρούσεων, κάτι το οποίο δεν ισχύει σήμερα.
<SPEAKER ID="185" NAME="Ilda Figueiredo" LANGUAGE="PT">
Γνωρίζουμε ότι πόλεμοι και ένοπλες συρράξεις, εθνοτικές εντάσεις, συστηματικές παραβιάσεις ανθρωπίνων δικαιωμάτων όπως η άρνηση να επιτραπεί σε ορισμένους ανθρώπους να ασκούν ελεύθερα την πίστη τους, οι φυσικές καταστροφές και η φτώχεια που οφείλεται στην έλλειψη των κατάλληλων οικονομικών και δημοκρατικών δομών είναι οι κύριοι λόγοι των μεταναστευτικών ρευμάτων.
<P>
Σύμφωνα με την τρέχουσα προοπτική, η κατάσταση θα επιδεινωθεί λόγω της κρίσης που πλήττει τον καπιταλισμό και των κοινωνικών της συνεπειών, συμπεριλαμβανομένων των εξεγέρσεων στις αραβικές χώρες.
<P>
Ως εκ τούτου, η Ευρωπαϊκή Ένωση δεν μπορεί να συνεχίσει την υποκριτική της πολιτική των δύο μέτρων και σταθμών ισχυριζόμενη ότι υπερασπίζεται τα ανθρώπινα δικαιώματα σε τρίτες χώρες, ενώ ταυτόχρονα επιτρέπει να συνεχίζονται σοβαρές καταστάσεις όπως στη Lampedusa.
<P>
Πρέπει να καθιερωθεί πολιτική πρόληψης και μέτρα αναπτυξιακής συνεργασίας με μια πιο γενική πολιτική θεώρηση που θα περιλαμβάνει, πάνω απ' όλα, την αλληλεγγύη και τη διασφάλιση των ανθρωπίνων δικαιωμάτων, κάτι το οποίο δεν ισχύει σήμερα.
<P>
Σε γενικές γραμμές, η Ευρωπαϊκή Επιτροπή και το ίδιο το Ευρωπαϊκό Κοινοβούλιο αποδίδουν προτεραιότητα στα οικονομικά και γεωστρατηγικά τους συμφέροντα και λησμονούν την αλληλεγγύη και τους αναπτυξιακούς στόχους της χιλιετίας, θεσπίζοντας επαίσχυντες οδηγίες όπως η οδηγία για την επιστροφή.
<P>
Αυτός είναι ο λόγος για τον οποίο καταψηφίσαμε την έκθεση αυτή παρά το γεγονός ότι περιλαμβάνει κάποια θετικά σημεία.
<SPEAKER ID="186" NAME="Bruno Gollnisch" LANGUAGE="FR">
Θα ήθελα να εκφράσω την υποστήριξή μου προς τους κατοίκους της Lampedusa οι οποίοι βρίσκονται αντιμέτωποι με τον υπερπληθυσμό, την ανασφάλεια, προβλήματα εφοδιασμού και, ενδεχομένως, κινδύνους για την υγεία, αλλά οι οποίοι, στα μάτια του παρόντος Σώματος, έρχονται σε δεύτερη μοίρα σε σχέση με τις δεκάδες χιλιάδες παράνομους μετανάστες που καταφεύγουν στις ακτές τους. Θα ήθελα επίσης να τονίσω στις ιταλικές αρχές ότι με τα σκάφη που ναυλώνουν πρέπει να επαναπατρίζουν τους παράνομους αυτούς μετανάστες προς την Αφρική, όχι προς την Ευρώπη. Οι περισσότεροι από τους ανθρώπους αυτούς προέρχονται από την Τυνησία, μια χώρα η οποία σήμερα βιώνει προφανώς μια υπέροχη δημοκρατική περιπέτεια στην οποία έχουν καθήκον να συμμετάσχουν. Δεν μπορούμε να συνεχίσουμε να φιλοξενούμε όλους όσοι αισθάνονται άβολα στη χώρα τους επειδή βρέχει... ή επειδή δεν βρέχει, επειδή είναι δικτατορία... ή επειδή δεν είναι πλέον δικτατορία, επειδή είναι υπανάπτυκτη, ή επειδή είναι αναπτυσσόμενη. Το βασικό κίνητρο των μεταναστών αυτών είναι καθαρά οικονομικό.
<P>
Οι πολιτικές αναπτυξιακής βοήθειας θα πρέπει να ενθαρρύνουν τους ανθρώπους να παραμένουν στη χώρα τους, και μάλιστα να εξαρτώνται από αυτό και από την επιστροφή των πολιτών τους. Σε αντίθεση με όσα αναφέρει ο εισηγητής, δεν υφίσταται "δικαίωμα" στη μετανάστευση. Οι ευρωπαϊκοί λαοί, από την άλλη πλευρά, οι οποίοι πρέπει να αποτελούν την πρώτη σας προτεραιότητα, έχουν το αναφαίρετο δικαίωμα να πουν "ΕΩΣ ΕΔΩ" και να ακουστούν.
<SPEAKER ID="186" NAME="Nathalie Griesbeck" LANGUAGE="FR">
Ψήφισα υπέρ της παρούσας κοινοβουλευτικής έκθεσης σχετικά με τα "μεταναστευτικά ρεύματα που οφείλονται στην αστάθεια: πεδίο εφαρμογής και ρόλος της εξωτερικής πολιτικής της ΕΕ" και θέλω να εστιάσω σε ορισμένες πτυχές που περιέχονται στην εν λόγω έκθεση. Σχεδόν 24.000 Τυνήσιοι έχουν φθάσει στη νήσο Lampedusa και στις ακτές της Ιταλίας μετά την πτώση του προέδρου Ben Ali, χιλιάδες δε Λίβυοι από τον Φεβρουάριο έχουν επίσης εγκαταλείψει την πληγείσα από τον πόλεμο χώρα τους. Χρειαζόμαστε οπωσδήποτε μια ευρωπαϊκή απάντηση και την ευρωπαϊκή αλληλεγγύη για την αντιμετώπιση του ανθρώπινου δράματος που εκτυλίσσεται. " έκθεσή μας απευθύνει έκκληση για την εγκαθίδρυση συστήματος αλληλεγγύης όσον αφορά την επανεγκατάσταση προσφύγων από τη βόρεια Αφρική. " έκθεσή μας ζητεί να εφαρμόζεται η "ρήτρα αλληλεγγύης" μεταξύ των κρατών μελών όσον αφορά τις πολιτικές σχετικά με τους συνοριακούς ελέγχους, το άσυλο και τη μετανάστευση. " έκθεσή μας ζητεί επίσης ο προϋπολογισμός μετά το 2013 να περιλαμβάνει διάταξη σχετικά με κεφάλαια έκτακτης ανάγκης για ταχεία αντίδραση στη μετανάστευση και το άσυλο στην Ευρώπη. Όλες αυτές οι πτυχές είναι αναγκαίες σε μια πραγματική ευρωπαϊκή πολιτική ασύλου, την οποία ζητούμε εδώ και καιρό και η οποία πρέπει να βασίζεται στις αρχές της συνοχής, της ευθύνης, της αλληλεγγύης και του σεβασμού των ανθρωπίνων δικαιωμάτων.
<SPEAKER ID="186" NAME="Sylvie Guillaume" LANGUAGE="FR">
Ψήφισα υπέρ της παρούσας έκθεσης πρωτοβουλίας διότι αναδεικνύει τις πραγματικές αιτίες των μεταναστευτικών ρευμάτων, δηλαδή την πολιτική, κοινωνική και οικονομική αστάθεια, την έλλειψη ασφάλειας, την πολιτική καταπίεση, την παραβίαση των ανθρωπίνων δικαιωμάτων, καθώς και την αλλαγή του κλίματος. " παρούσα έκθεση τονίζει επίσης τη σημασία της προσφοράς βιώσιμων στρατηγικών στις χώρες καταγωγής στο πλαίσιο της Ευρωπαϊκής πολιτικής γειτονίας (ΕΠΓ) και της πολιτικής αναπτυξιακής συνεργασίας της ΕΕ. Με τον τρόπο αυτόν αμφισβητεί τον μύθο της μηδενικής μετανάστευσης, υπενθυμίζοντάς μας ότι η μετανάστευση δεν μπορεί να σταματήσει και ότι η ΕΕ χρειάζεται ουσιαστική, αλλά ελεγχόμενη μετανάστευση για τη στήριξη του γηράσκοντος πληθυσμού και την αντιμετώπιση άλλων κοινωνικών και οικονομικών προκλήσεων.
<SPEAKER ID="187" NAME="Ian Hudghton" AFFILIATION="Verts/ALE">
γραπτώς. - (EN) " έκθεση Provera ασχολείται με μια σειρά σημαντικών ζητημάτων που σχετίζονται με τη μετανάστευση και τονίζει την σημασία των ανθρωπίνων δικαιωμάτων. Τα ανθρώπινα δικαιώματα βρίσκονται στο επίκεντρο εκστρατειών στη Σκωτία και το "νωμένο Βασίλειο για τον τερματισμό της κράτησης παιδιών που ζητούν άσυλο. " βρετανική κυβέρνηση έχει δεσμευθεί ότι η χυδαία αυτή κατάσταση θα τερματιστεί -όμως μέχρι σήμερα δεν έχει ανταποκριθεί αναλόγως.
<SPEAKER ID="186" NAME="Juozas Imbrasas" AFFILIATION="EFD">
γραπτώς. - (LT) Συμφώνησα με το έγγραφο αυτό επειδή τα μεταναστευτικά ρεύματα που οφείλονται στην αστάθεια συνιστούν πρόκληση για την Ευρωπαϊκή Ένωση. Πόλεμοι και ένοπλες συρράξεις, εθνοτικές εντάσεις, συστηματικές παραβιάσεις ανθρωπίνων δικαιωμάτων -όπως η άρνηση να επιτραπεί σε ορισμένους ανθρώπους να ασκούν ελεύθερα την πίστη τους- οι φυσικές καταστροφές και η έλλειψη των κατάλληλων οικονομικών και δημοκρατικών δομών είναι οι κύριοι λόγοι αυτής της μορφής μεταναστευτικού ρεύματος. Αυτό το φαινόμενο είναι ιδιαίτερα ανησυχητικό επειδή μπορεί να προκαλέσει ή να επιτείνει εντάσεις όχι μόνο μεταξύ χωρών καταγωγής και χωρών προορισμού, αλλά επίσης και μεταξύ χωρών καταγωγής και χωρών διέλευσης. Για να αντιμετωπιστεί αποτελεσματικά αυτή η πρόκληση, η Ευρωπαϊκή Ένωση πρέπει να εφαρμόσει μια πολιτική πρόληψης, επιστρατεύοντας τα πλέον κατάλληλα μέσα εξωτερικής πολιτικής με σκοπό να αντιμετωπιστούν απευθείας οι λόγοι της αστάθειας έτσι ώστε η μετανάστευση να μετατραπεί σε ευκαιρία και όχι σε κατάσταση έκτακτης ανάγκης. Υπάρχει ως εκ τούτου επείγουσα ανάγκη να εγκαινιαστεί διάλογος με προοπτική την καλύτερη κατανόηση όλων των πτυχών που αφορούν τη μετανάστευση και τα βαθύτερα αίτιά της. Αυτό θα επιτρέψει στην ΕΕ να χαράξει μια συνεπή και αποτελεσματική πολιτική γραμμή για τα μεταναστευτικά ρεύματα από χώρες καταγωγής και χώρες διέλευσης και να αποφασίσει με ποιον τρόπο και μέχρι ποιο βαθμό θα επενδύσει στις χώρες αυτές για την ανακούφιση των εσωτερικών δημογραφικών και κοινωνικών εντάσεών τους ενισχύοντας με τον τρόπο αυτόν τη σταθερότητα.
<SPEAKER ID="186" NAME="Giovanni La Via" LANGUAGE="IT">
Το σχέδιο ψηφίσματος επί του οποίου ψηφίσαμε σήμερα στο Σώμα θέτει ένα σημαντικό ερώτημα: πώς να καθοριστεί ο ρόλος της εξωτερικής πολιτικής της ΕΕ όταν αντιμετωπίζει το τραγικό και ταυτόχρονα ευαίσθητο ζήτημα των μεταναστευτικών ρευμάτων; " πρόκληση που πρέπει να αντιμετωπίσει η Ευρωπαϊκή Ένωση προκαλείται από την προφανή αστάθεια στην οποία έχουν εγκλωβιστεί η βόρεια Αφρική και η Μέση Ανατολή. Για να αποφευχθούν οι αρνητικές συνέπειες, η Ευρώπη πρέπει να είναι σε θέση να ανταποκριθεί στην πρόκληση αυτή με τον καθορισμό και την εφαρμογή μιας πολιτικής πρόληψης που θα ενεργεί επί των αιτίων της οικονομικής και πολιτικής αστάθειας στις χώρες αυτές, προτείνοντας κοινές λύσεις που μπορούν να αποτρέψουν το φαινόμενο ή τουλάχιστον να μειώσουν το μέγεθός του. Ωστόσο, οι πόροι που απαιτούνται για τον σκοπό αυτόν είναι σημαντικοί, θα πρέπει συνεπώς να συμμετάσχουν και άλλες παγκόσμιες δυνάμεις και να συντονιστούμε μαζί τους. Όλα αυτά, ωστόσο, δεν μπορούν να πραγματοποιηθούν χωρίς πλήρη σεβασμό της αρχής της επικουρικότητας. Από αυτήν την άποψη, η Ευρώπη είναι υποχρεωμένη να απαντήσει συνοπτικά και με συνοχή, αποδεικνύοντας έτσι την αποφασιστικότητά της να επικεντρωθεί κατά προτεραιότητα στη συγκεκριμένη πολιτική. Για τους λόγους αυτούς, επειδή είμαι πεπεισμένος για το σημαντικό πολιτικό μήνυμα που η Ευρώπη έχει την ηθική υποχρέωση να αποστείλει ως προς το θέμα αυτό μην αφήνοντας τα κράτη στην τύχη τους, χρησιμοποίησα την ψήφο μου για τη στήριξη του εν λόγω ψηφίσματος.
<SPEAKER ID="186" NAME="Agnès Le Brun" LANGUAGE="FR">
Αφότου τέθηκε σε ισχύ η συνθήκη του Άμστερνταμ, η ΕΕ διαθέτει ευρύτατες αρμοδιότητες όσον αφορά τον έλεγχο των μεταναστευτικών ρευμάτων. Με τις αρμοδιότητες αυτές καλείται πλέον να διαχειριστεί την πρόσφατη εισροή προσφύγων οι οποίοι προσπαθούν να ξεφύγουν από τις αναταραχές στη βόρεια Αφρική, ειδικά στη Λιβύη. " "αραβική άνοιξη" αποτελεί ισχυρό σύμβολο ελευθερίας, κρύβει όμως και μια τραγικότερη πραγματικότητα η οποία ωθεί μεγάλο αριθμό πολιτών στον δρόμο (ή τον θαλάσσιο δρόμο, στην περίπτωση αυτή) της αναζήτησης ασύλου. Το ψήφισμα καλεί επομένως την ΕΕ και τους διεθνείς οργανισμούς να προβούν σε απολογισμό των συνεπειών που προκύπτουν από τις τεράστιες αυτές μετακινήσεις πληθυσμών. Το υποστήριξα διότι τα επιμέρους κράτη μέλη δεν μπορούν να αντιμετωπίσουν την κατάσταση αυτή μεμονωμένα: τον τρόπο που τη χειριζόμαστε πρέπει να διέπουν η συνεργασία και η κοινή δράση. " νέα αρχιτεκτονική εξωτερικής πολιτικής της Ένωσης που καθιερώθηκε με τη συνθήκη της Λισαβόνας, και ειδικότερα η δημιουργία της Ευρωπαϊκής Υπηρεσίας Εξωτερικής Δράσης (ΕΥΕΔ), θα πρέπει επίσης να δώσουν τη δυνατότητα για αποτελεσματικότερο συντονισμό της δράσης των κρατών μελών.
<SPEAKER ID="188" NAME="David Martin" AFFILIATION="S&amp;D">
γραπτώς. - (EN) Ψήφισα υπέρ της έκθεσης αυτής η οποία επικροτεί τις πρόσφατες προτάσεις της Επιτροπής για νόμιμη μετανάστευση για άτομα που δεν αναζητούν άσυλο και την ενθαρρύνει να αναπτύξει περαιτέρω μηχανισμούς για τη θέσπιση μιας κοινής μεταναστευτικής πολιτικής, τη διαχείριση της οικονομικής μετανάστευσης με στόχο την προώθηση της οικονομικής και κοινωνικής προόδου στις χώρες υποδοχής, διέλευσης και καταγωγής και την ενίσχυση της κοινωνικής συνοχής με τη βελτίωση της ενσωμάτωσης των μεταναστών. Τονίζει την ανάγκη της κατάλληλης ενημέρωσης σχετικά με τις δυνατότητες νόμιμης μετανάστευσης στην ΕΕ, προκειμένου να προληφθεί η παράνομη μετανάστευση, να γίνεται καλύτερη χρήση των καθεστώτων της ΕΕ για νόμιμη μετανάστευση, να διασαφηνισθούν οι υφιστάμενες προοπτικές και ευκαιρίες εντός της ΕΕ και να εξανεμισθούν οι φρούδες υποσχέσεις τις οποίες δίνουν οι διακινητές, περιορίζοντας έτσι το οργανωμένο έγκλημα και την εμπορία ανθρώπων, που αποκομίζουν κέρδη από την ανάγκη των ανθρώπων για μετακίνηση. Καλεί την Επιτροπή να προωθήσει μέτρα προστασίας για τις ευάλωτες ομάδες και άτομα (κυρίως γυναίκες και παιδιά), που πέφτουν συχνά θύματα εμπορίας και σεξουαλικής εκμετάλλευσης, και ζητεί, συνεπώς, από αυτήν να δημιουργήσει σε τρίτες χώρες κέντρα πληροφόρησης σχετικά με τις δυνατότητες μετανάστευσης στην ΕΕ. Ζητεί ωστόσο μια ισόρροπη προσέγγιση μεταξύ της προώθησης της νόμιμης μετανάστευσης στην ΕΕ και της διασφάλισης ότι η ΕΕ έχει την ικανότητα να υποδεχθεί και να ενσωματώσει με επιτυχία τους μετανάστες.
<SPEAKER ID="189" NAME="Jean-Luc Mélenchon" LANGUAGE="FR">
" έκθεση αυτή δεν καταφέρνει να συγκαλύψει την αλήθεια παρά το γεγονός ότι βρίθει ευγενών συναισθημάτων. " ΕΕ ανησυχεί σχετικά με την πτώση των δικτατόρων που στήριζε σε αντάλλαγμα για τη διαχείριση των "μεταναστευτικών ρευμάτων" στα σύνορά της. " ιδέα της μαζικής εισροής προσφύγων, θυμάτων των δικτατορικών αυτών συστημάτων, δεν την ανησυχούσε, και είχε λόγο για αυτό. " άφιξη της δημοκρατίας είναι αυτό που την ανησυχεί.
<P>
Ωστόσο, η Ευρώπη θα χρειαστεί 230 εκατομμύρια μετανάστες μέχρι το 2030: το έχει δηλώσει η ίδια η Ευρωπαϊκή Επιτροπή. Επιπλέον, το κείμενο αυτό συνιστά την επιβολή κυρώσεων σε χώρες οι οποίες δεν σέβονται τις αρχές που περιλαμβάνονται στις συμφωνίες ελευθέρων συναλλαγών και όσες προωθούνται από το Διεθνές Νομισματικό Ταμείο (ΔΝΤ). Οι αραβικές επαναστάσεις μόλις αποτίναξαν τον ζυγό των δικών τους δεσποτών και τώρα ξένοι τύραννοι τους στέλνουν χαιρετίσματα. " έκθεση είναι αλαζονική και βάρβαρη. Ψηφίζω εναντίον της.
<SPEAKER ID="189" NAME="Nuno Melo" LANGUAGE="PT">
Τα μεταναστευτικά ρεύματα που οφείλονται στην αστάθεια συνιστούν πρόκληση για την Ευρωπαϊκή Ένωση. Πόλεμοι και ένοπλες συρράξεις, εθνοτικές εντάσεις, συστηματικές παραβιάσεις ανθρωπίνων δικαιωμάτων όπως η άρνηση να επιτραπεί σε ορισμένους ανθρώπους να ασκούν ελεύθερα την πίστη τους, οι φυσικές καταστροφές και η έλλειψη των κατάλληλων οικονομικών και δημοκρατικών δομών είναι οι κύριοι λόγοι αυτής της μορφής μεταναστευτικού ρεύματος. Αυτό το φαινόμενο είναι ιδιαίτερα ανησυχητικό επειδή μπορεί να προκαλέσει ή να επιτείνει εντάσεις όχι μόνο μεταξύ χωρών καταγωγής και χωρών προορισμού, αλλά επίσης και μεταξύ χωρών καταγωγής και χωρών διέλευσης. Για να αντιμετωπιστεί αποτελεσματικά αυτή η πρόκληση, η Ευρωπαϊκή Ένωση πρέπει να εφαρμόσει μια πολιτική πρόληψης, επιστρατεύοντας τα πλέον κατάλληλα μέσα εξωτερικής πολιτικής με σκοπό να εξετασθούν απευθείας οι λόγοι της αστάθειας έτσι ώστε η μετανάστευση να μετατραπεί σε ευκαιρία και όχι σε κατάσταση έκτακτης ανάγκης.
<SPEAKER ID="189" NAME="Willy Meyer" LANGUAGE="ES">
Ψήφισα κατά της έκθεσης Provera σχετικά με τα μεταναστευτικά ρεύματα που οφείλονται στην αστάθεια: πεδίο εφαρμογής και ρόλος της εξωτερικής πολιτικής της ΕΕ, επειδή απορρίπτω τη μεταναστευτική πολιτική της Ευρωπαϊκής Ένωσης, την πολιτική του "Φρουρίου Ευρώπη", με σύνορα απόρθητα για άνδρες και γυναίκες, αλλά τα οποία, αντιθέτως, εξαφανίζονται όσον αφορά το κεφάλαιο. " παρούσα έκθεση τάσσεται υπέρ μιας ευρωπαϊκής μεταναστευτικής πολιτικής που δεν βασίζεται στην αντίληψη ότι η μετανάστευση είναι δικαίωμα και όχι έγκλημα, και δεν εγγυάται την ιερή αρχή της αίτησης ασύλου. " υποκρισία της ΕΕ είναι απεχθής: ποινικοποιεί τους μετανάστες χωρίς χαρτιά. Οι παράνομοι μετανάστες χρησιμοποιούνται ως εργατικό δυναμικό κατά τη διαδικασία ταχείας συσσώρευσης κεφαλαίου σε άμεση αντίθεση με τον οικουμενικό χαρακτήρα των ανθρωπίνων δικαιωμάτων. " ΕΕ, η οποία μπορεί να υπάρξει μόνο μέσω της οικονομικής μετανάστευσης, επιδεικνύει μεγάλο κυνισμό. Αυτό που συμβαίνει στη βόρεια Αφρική αποτελεί την απόδειξη του "Φρουρίου Ευρώπη". Ο ευρωπαϊκός οργανισμός για τη διαχείριση της επιχειρησιακής συνεργασίας στα εξωτερικά σύνορα των κρατών μελών της Ευρωπαϊκής Ένωσης (FRONTEX) δεν έχει καμία σχέση με την αλληλεγγύη ή τη συνεργασία για την ενίσχυση λαών στην καταπολέμηση δικτατοριών όπως του Ben Ali, του Mubarak ή του Gaddafi: όταν χιλιάδες Αφρικανοί προσπαθούν να διαφύγουν την καταστολή και τον πόλεμο, η ΕΕ τους φυλακίζει.
<SPEAKER ID="189" NAME="Alexander Mirsky" AFFILIATION="S&amp;D">
γραπτώς. - Τα μεταναστευτικά ρεύματα που οφείλονται στην αστάθεια συνιστούν πρόκληση για την ΕΕ. Πόλεμοι και ένοπλες συρράξεις, εθνοτικές εντάσεις, συστηματικές παραβιάσεις ανθρωπίνων δικαιωμάτων -όπως η άρνηση να επιτραπεί σε ορισμένους ανθρώπους να ασκούν την πίστη τους- οι φυσικές καταστροφές και η έλλειψη των κατάλληλων οικονομικών και δημοκρατικών δομών είναι κάποιοι από τους κύριους λόγους αυτής της μορφής μεταναστευτικών ρευμάτων. Αυτό το φαινόμενο είναι ιδιαίτερα ανησυχητικό επειδή όχι μόνο μπορεί να αυξήσει και να επιτείνει εντάσεις μεταξύ χωρών καταγωγής και χωρών προορισμού, αλλά επίσης και μεταξύ χωρών καταγωγής και χωρών διέλευσης. Για να αντιμετωπιστεί αποτελεσματικά αυτήν την πρόκληση, η ΕΕ πρέπει να εφαρμόσει πολιτική πρόληψης, επιστρατεύοντας τα πλέον κατάλληλα μέσα εξωτερικής πολιτικής με σκοπό να αντιμετωπισθούν οι λόγοι της αστάθειας έτσι ώστε η μετανάστευση να μετατραπεί σε ευκαιρία και όχι σε ανάγκη. Σε μακροπρόθεσμη βάση, η ΕΕ μπορεί να αναλάβει ουσιαστική δράση για τη βελτιστοποίηση της χρήσης των ίδιων χρηματοοικονομικών της πόρων και των υφισταμένων θεσμικών δομών της. Τα μέτρα που προτείνονται στην έκθεση δεν επαρκούν και είναι υπερβολικά θεωρητικά. Απαιτείται σαφώς προσδιορισμένο και εξειδικευμένο οικονομικό πρόγραμμα. Διαφορετικά, θα προκληθεί ασφυξία στην Ευρώπη από το κύμα της παράνομης μετανάστευσης. Ως πρώτο βήμα στον δρόμο για την επίλυση του προβλήματος αυτού, η έκθεση είναι πολύ χρήσιμη.
<SPEAKER ID="190" NAME="Andreas Mölzer" AFFILIATION="NI">
γραπτώς. - (DE) Λαμβάνοντας υπόψη τη συνεχιζόμενη ροή μεταναστών προς την Ευρώπη, φαίνεται ακόμη σημαντικότερο να λάβουμε θέση κατά της νομιμοποίησης των οικονομικών μεταναστών. Είναι ζωτικής σημασίας οι αναπτυσσόμενες χώρες να λάβουν την υποστήριξή μας έτσι ώστε οι άνθρωποι αυτοί να ενθαρρυνθούν να παραμείνουν στις χώρες τους. Δεν έχει κανένα νόημα να επιτρέπεται σε ανθρώπους από αναπτυσσόμενες χώρες να εισέρχονται στην αγορά εργασίας, κυρίως επειδή το ποσοστό ανεργίας στη ζώνη του ευρώ ανέρχεται σήμερα σε 9,9%. " αρχική έκθεση του κ. Provera ήταν πολύ καλή και ισορροπημένη. Διάφορες τροπολογίες, ωστόσο, την άλλαξαν δυστυχώς κατά τρόπο λανθασμένο. Για τον λόγο αυτόν η ψήφος μου ήταν αρνητική.
<SPEAKER ID="190" NAME="Rolandas Paksas" AFFILIATION="EFD">
γραπτώς. - (LT) Ψήφισα υπέρ του ψηφίσματος αυτού επειδή μετά την αναταραχή στις αραβικές χώρες, οπότε τα μεταναστευτικά ρεύματα εντάθηκαν σε μεγάλο βαθμό, είναι σημαντικό να εφαρμόζεται κοινή μεταναστευτική πολιτική σε ολόκληρη την ΕΕ. Λαμβάνοντας υπόψη το γεγονός ότι η μετανάστευση δεν μπορεί να σταματήσει, η εξωτερική πολιτική πρέπει να διαδραματίσει ιδιαίτερο ρόλο στον τομέα αυτόν. Οι χώρες στα εξωτερικά σύνορα της ΕΕ πλήττονται περισσότερο από την αύξηση των μεταναστευτικών ρευμάτων. Πρέπει συνεπώς να καταβληθεί κάθε προσπάθεια προκειμένου να διασφαλιστεί η καθιέρωση κοινής μεταναστευτικής πολιτικής σε επίπεδο ΕΕ, έτσι ώστε να υπάρχει η καλύτερη δυνατή διαχείριση και έλεγχος των μεταναστευτικών ρευμάτων. Μόνο οι κοινές προσπάθειες θα προστατεύσουν την οικονομική ανάπτυξη, τη βιωσιμότητα της αγοράς εργασίας και τις δυνατότητες εξέλιξης από τις αρνητικές επιπτώσεις στις χώρες οι οποίες αντιμετωπίζουν τα μεγαλύτερα ρεύματα μεταναστών. Κάτι τέτοιο θα αποτελέσει αποτελεσματικό εργαλείο για τον τερματισμό της παράνομης μετανάστευσης, του οργανωμένου εγκλήματος και της εμπορίας ανθρώπων. " ΕΕ πρέπει να καταβάλει κάθε προσπάθεια ώστε να διασφαλιστεί η προώθηση της νόμιμης μετανάστευσης και η αποτελεσματική καταπολέμηση της παράνομης μετανάστευσης. Είναι πολύ σημαντικό να καθιερωθεί ένα σύστημα ως προς τη νόμιμη μετανάστευση που θα λαμβάνει υπόψη τις ανάγκες της αγοράς εργασίας στην Ευρώπη και την ικανότητα κάθε κράτους μέλους να δέχεται και να ενσωματώνει μετανάστες.
<P>
Οι νόμιμοι μετανάστες στα κράτη μέλη της Ευρωπαϊκής Ένωσης θα πρέπει να απολαμβάνουν τα ίδια δικαιώματα και υποχρεώσεις με τους άλλους εργαζόμενους. Επιπλέον, είναι πολύ σημαντικό να μειωθεί σε κάθε χώρα η διαρροή εγκεφάλων και η έξοδος ειδικευμένου προσωπικού. Για τον σκοπό αυτόν θα πρέπει να καθιερωθούν προγράμματα ενισχυόμενης επιστροφής, να προωθηθεί η κυκλική μετανάστευση, να ρυθμιστούν οι πρακτικές πρόσληψης και να υποστηριχθεί η ανάπτυξη ικανοτήτων.
<SPEAKER ID="190" NAME="Alfredo Pallone" LANGUAGE="IT">
Ψήφισα υπέρ της έκθεσης του κ. Provera σχετικά με μία από τις θεμελιώδεις αρχές της Ένωσης: την αλληλεγγύη μεταξύ των λαών. Δεδομένης της πολιτικής κρίσης στη βόρεια Αφρική και της αργής ή εντελώς απούσας αντίδρασης της ευρωπαϊκής πολιτικής στα μεταναστευτικά ρεύματα, η τρέχουσα κατάσταση είναι τόσο σοβαρή και προβληματική ώστε πιστεύω ότι θα έπρεπε να αντιμετωπιστεί χωρίς καθυστέρηση. Με την έγκριση του κειμένου αυτού, απευθύνεται έκκληση προς το Συμβούλιο -μια έκκληση που δεν μπορεί και δεν πρέπει να αγνοηθεί- να εφαρμόσει πλήρως τη ρήτρα αλληλεγγύης με ένα πρακτικό σχέδιο δράσης και την κατανομή του βάρους μεταξύ των κρατών μελών. Ειδικότερα, το κείμενο συνηγορεί υπέρ της καθιέρωσης ελάχιστων προδιαγραφών κατά την παροχή προσωρινής προστασίας για τους μετανάστες και της λήψης μέτρων σχεδιασμένων για την κατανομή των ευθυνών και των προσπαθειών μεταξύ των κρατών μελών τα οποία, όπως η Ιταλία, δέχονται μετανάστες με υπευθυνότητα και υφίστανται τις συνέπειες μόνα τους.
<SPEAKER ID="190" NAME="Γεώργιος Παπανικολάου" AFFILIATION="PPE">
γραπτώς. - Είναι σημαντικό ότι σε ευρωπαϊκό επίπεδο συνδέουμε τη διάσταση της αυξανόμενης πίεσης των μεταναστευτικών ροών με την εξωτερική πολιτική της Ε.Ε. Οι ευρωπαϊκές πρωτοβουλίες μπορούν να συνδράμουν τις πολιτικά ασταθείς χώρες της Βορείου Αφρικής από όπου προέρχεται μεγάλος αριθμός παράνομων μεταναστών. Εργαλεία όπως τα προγράμματα αναπτυξιακής βοήθειας και συνεργασίας καθώς και οι συμφωνίες επανεισδοχής μπορούν και πρέπει να αξιοποιηθούν πλήρως. Είναι σαφές πως το επόμενο χρονικό διάστημα τα ζητήματα αυτά είναι ιδιαίτερα κρίσιμα, τόσο για την Ελλάδα. όσο και για τις υπόλοιπες χώρες της Ε.Ε. και για τον λόγο αυτό υπερψήφισα την συγκεκριμένη έκθεση.
<SPEAKER ID="190" NAME="Maria do Céu Patrão Neves" LANGUAGE="PT">
Τα μεταναστευτικά ρεύματα που οφείλονται στην αστάθεια συνιστούν σήμερα μείζονα πρόκληση για την ΕΕ. Οφείλονται σε πολέμους, ένοπλες συρράξεις, εθνοτικές εντάσεις, παραβιάσεις ανθρωπίνων δικαιωμάτων όπως η άρνηση να επιτραπεί σε ορισμένους ανθρώπους να ασκούν ελεύθερα την πίστη τους, φυσικές καταστροφές και την έλλειψη των κατάλληλων οικονομικών και δημοκρατικών δομών. Πρόκειται για φαινόμενο που εμφανίζεται ολοένα και συχνότερα και προκαλεί εντάσεις όχι μόνο μεταξύ χωρών καταγωγής και χωρών προορισμού, αλλά επίσης και μεταξύ χωρών καταγωγής και χωρών διέλευσης. " παρούσα έκθεση διατυπώνει μια σειρά συστάσεων με στόχο να μπορέσει η ΕΕ να ανταποκριθεί αποτελεσματικά στην πρόκληση αυτή. Μεταξύ άλλων μέτρων, θα ήθελα να τονίσω την υιοθέτηση πολιτικής πρόληψης με σκοπό να εντοπισθούν και να εξετασθούν απευθείας οι λόγοι της αστάθειας έτσι ώστε η μετανάστευση να μετατραπεί σε ευκαιρία και όχι σε κατάσταση έκτακτης ανάγκης, και αναπτυξιακής συνεργασίας με μια πιο γενική πολιτική θεώρηση που θα περιλαμβάνει τον τομέα της ασφάλειας, την περιφερειακή συνεργασία και διμερείς συμφωνίες με χώρες καταγωγής και χώρες διέλευσης. Οι στόχοι αυτοί θα πρέπει να επιδιωχθούν παράλληλα με τους αναπτυξιακούς στόχους της χιλιετίας, οι οποίοι συνδέονται στενά με την πολιτική σταθερότητα, και να πλαισιώνουν την όλη διαδικασία.
<SPEAKER ID="190" NAME="Aldo Patriciello" LANGUAGE="IT">
Τα μεταναστευτικά ρεύματα που οφείλονται στην αστάθεια αποτελούν την έμμεση συνέπεια των παραβιάσεων των ανθρωπίνων δικαιωμάτων, των περιβαλλοντικών καταστροφών και της έλλειψης οικονομικών και κοινωνικών δομών που είναι σε θέση να εγγυηθούν την ευημερία ευρέων τμημάτων της κοινωνίας. Τα ζητήματα αυτά συνιστούν πρόκληση για την Ευρωπαϊκή Ένωση λόγω των προσπαθειών που απαιτούνται τόσο από την άποψη της αναπτυξιακής συνεργασίας όσο και από την άποψη της πρόληψης των κοινωνικών εντάσεων, που συχνά δεν δημιουργούνται μόνο μεταξύ χωρών καταγωγής και χωρών προορισμού, αλλά επίσης και μεταξύ χωρών καταγωγής και χωρών διέλευσης των μεταναστών. " πρόκληση αυτή απαιτεί συγκεκριμένες απαντήσεις από την ΕΕ, σχεδιασμένες για την αντιμετώπιση όχι μόνο της αναπτυξιακής συνεργασίας, αλλά και της εξωτερικής πολιτικής με την εφαρμογή προληπτικών μέτρων τόσο σε περιφερειακό όσο και σε παγκόσμιο επίπεδο, μέτρων τα οποία θα κάνουν χρήση του συνόλου των διαθέσιμων μέσων της εξωτερικής πολιτικής και θα επικεντρώνονται στην ασφάλεια, την περιφερειακή συνεργασία, τις διμερείς συμφωνίες με χώρες καταγωγής και χώρες διέλευσης και την περιφρούρηση των ανθρωπίνων δικαιωμάτων και του εκδημοκρατισμού. Με δεδομένη την ισχυρή πεποίθησή μου ότι είναι σημαντικό η ΕΕ να δράσει άμεσα επί των αιτίων της αστάθειας, εν μέρει βελτιώνοντας τη χρήση των διαθέσιμων μέσων, δεν έχω άλλη επιλογή από το να υπερψηφίσω την πρόταση.
<SPEAKER ID="191" NAME="Raül Romeva i Rueda" AFFILIATION="Verts/ALE">
γραπτώς. - - (EN) Τα μεταναστευτικά ρεύματα που οφείλονται στην αστάθεια συνιστούν πρόκληση για την Ευρωπαϊκή Ένωση. Πόλεμοι και ένοπλες συρράξεις, εθνοτικές εντάσεις, συστηματικές παραβιάσεις ανθρωπίνων δικαιωμάτων -όπως η άρνηση να επιτραπεί σε ορισμένους ανθρώπους να ασκούν ελεύθερα την πίστη τους- οι φυσικές καταστροφές και η έλλειψη των κατάλληλων οικονομικών και δημοκρατικών δομών είναι οι κύριοι λόγοι αυτής της μορφής μεταναστευτικού ρεύματος.
<P>
Αυτό το φαινόμενο είναι ιδιαίτερα ανησυχητικό επειδή μπορεί να προκαλέσει ή να επιτείνει εντάσεις όχι μόνο μεταξύ χωρών καταγωγής και χωρών προορισμού, αλλά επίσης και μεταξύ χωρών καταγωγής και χωρών διέλευσης. Για να αντιμετωπιστεί αποτελεσματικά αυτή η πρόκληση, η Ευρωπαϊκή Ένωση πρέπει να εφαρμόσει μια πολιτική πρόληψης, επιστρατεύοντας τα πλέον κατάλληλα μέσα εξωτερικής πολιτικής με σκοπό να εξετασθούν απευθείας οι λόγοι της αστάθειας έτσι ώστε η μετανάστευση να μετατραπεί σε ευκαιρία και όχι σε κατάσταση έκτακτης ανάγκης.
<P>
Μια ευρωπαϊκή πολιτική για τη ρύθμιση της μετανάστευσης θα πρέπει να συνδυάζει μέτρα αναπτυξιακής συνεργασίας με μια πιο γενική πολιτική θεώρηση που θα περιλαμβάνει τον τομέα της ασφάλειας, την περιφερειακή συνεργασία, διμερείς συμφωνίες με χώρες καταγωγής και χώρες διέλευσης, την περιφρούρηση των ανθρωπίνων δικαιωμάτων και του εκδημοκρατισμού.
<SPEAKER ID="192" NAME="Licia Ronzulli" LANGUAGE="IT">
" διαχείριση των μεταναστευτικών ρευμάτων που οφείλονται στην πολιτική αστάθεια συνιστά ουσιαστική πρόκληση για την Ευρωπαϊκή Ένωση. Πόλεμοι και ένοπλες συρράξεις, εθνοτικές εντάσεις, συστηματικές παραβιάσεις ανθρωπίνων δικαιωμάτων, οι φυσικές καταστροφές και η έλλειψη των κατάλληλων οικονομικών και δημοκρατικών δομών είναι οι κύριοι λόγοι των εν λόγω ρευμάτων.
<P>
Πιστεύω ότι είναι αναγκαία σήμερα η εφαρμογή μιας πολιτικής πρόληψης που θα βασίζεται στα πλέον κατάλληλα μέσα ώστε να καταπολεμηθούν οι αιτίες της αστάθειας. " ευρωπαϊκή εξωτερική πολιτική πρέπει να επικεντρωθεί στις ρίζες της αστάθειας και στα διαρθρωτικά προβλήματα στις χώρες καταγωγής. Πιστεύω ότι το κείμενο αυτό αποτελεί ένα ακόμη εργαλείο προς χρήση από την ΕΕ δεδομένου ότι σκιαγραφεί μια συνεκτική και αποτελεσματική πολιτική για το φαινόμενο των μεταναστευτικών ρευμάτων κατευθύνοντας τις επιλογές της προς την καταλληλότερη πορεία με στόχο την αναδημιουργία συνθηκών πολιτικής, οικονομικής και κοινωνικής σταθερότητας.
<SPEAKER ID="193" NAME="Oreste Rossi" LANGUAGE="IT">
Είμαι κατηγορηματικά αντίθετος προς την εν λόγω έκθεση. Το σύνθημα "Ενωμένη στην πολυμορφία" επιτρέπει σε όλους να είναι κύριοι στα του οίκου τους και η Ευρωπαϊκή Ένωση δεν μπορεί και δεν πρέπει να μας εξαναγκάζει να δεχόμαστε ανεπιθύμητους επισκέπτες. " άρνηση του δικαιώματός μας να επαναπροωθούμε τους παράνομους μετανάστες στις χώρες καταγωγής τους αντιβαίνει κάθε κανόνα κοινής λογικής. Εάν δεν τηρείται η νομιμότητα, διατρέχουμε τον κίνδυνο εισβολής εκατομμυρίων απελπισμένων που προσπαθούν να εγκαταλείψουν την πατρίδα τους. Οι άνθρωποι οι οποίοι υποφέρουν πρέπει να βοηθούνται, αλλά στην πατρίδα τους, με την πρόληψη της εμπορίας ανθρώπων.
<P>
Απορρίπτω σθεναρά τις κατηγορίες περί ευρωπαϊκού ρατσισμού και ξενοφοβίας διότι έχω κουραστεί να παρακολουθώ τυνήσιους παράνομους μετανάστες να απεργούν επειδή δεν τους δίνονται χρήματα να αγοράσουν τσιγάρα, να αρνούνται να δεχθούν τροφές που περιέχουν τόνο επειδή μυρίζουν ψάρι και, στην περίπτωση της Ιταλίας, να απαιτούν στέγαση και εργασία (δωρεάν, φυσικά), όταν υπάρχουν δικοί μας πολίτες που είναι άνεργοι και φτωχοί.
<P>
Οι φιλοφρονήσεις προς την Ύπατη Εκπρόσωπο για θέματα εξωτερικής πολιτικής, βαρόνη Ashton, πηγαίνουν σίγουρα χαμένες αφού στην πραγματικότητα δεν έχει ιδέα για το πώς να χειριστεί την τρέχουσα κρίση στις χώρες του Μαγκρέμπ. Το κερασάκι στην τούρτα, εν τω μεταξύ, είναι να πρέπει να θεωρηθούν οι λεσβίες, οι ομοφυλόφιλοι, οι αμφιφυλόφιλοι, οι τρανσεξουαλικοί και οι διεμφυλικοί ως διωκόμενοι ή άτομα με λίγα δικαιώματα που ως εκ τούτου χρήζουν ιδιαίτερης προσοχής.
<SPEAKER ID="193" NAME="Νικόλαος Σαλαβράκος" AFFILIATION="EFD">
γραπτώς. - Υπερψήφισα την έκθεση του κυρίου Provera καθώς θεωρώ ότι η εισήγησή του αντιμετωπίζει ρεαλιστικά το πρόβλημα. η δε πρότασή του για επιμερισμό του βάρους της μετανάστευσης κρίνεται αναγκαία. Το θέμα της μετανάστευσης είναι δύσκολο να λυθεί, αλλά μπορούμε, ωστόσο, με σωστούς χειρισμούς να το διαχειριστούμε. Δεν είναι δυνατόν το πρόβλημα να το επωμίζονται κυρίως η Ελλάδα, η Ιταλία και η Ισπανία. Επισημαίνω ότι, από τον Ιανουάριο, 23.000 μετανάστες έχουν περάσει στην Ιταλία. Ιδιαίτερα, μετά τις εξελίξεις στην Βόρειο Αφρική και στον Αραβικό κόσμο, πρέπει να κοιτάξουμε να βρούμε μια ευρωπαϊκή στρατηγική για την αντιμετώπιση του προβλήματος της μετανάστευσης ώστε να μην αφήνονται τα κράτη μέλη στην τύχη τους και, παράλληλα, να μην γίνεται εκμετάλλευση των δύστυχων ανθρώπων που αναγκάζονται να μεταναστεύσουν, αλλά και των πολιτών της Ευρώπης που υφίστανται αυτό το βάρος.
<SPEAKER ID="194" NAME="Bart Staes" LANGUAGE="NL">
Το παρόν ψήφισμα έχει το πλεονέκτημα ότι εγκαινιάζει τη συζήτηση για τη μεταναστευτική πολιτική της Ένωσης, αν και το κείμενο θα μπορούσε να είναι πιο συγκεκριμένο και με εντονότερη διατύπωση. Αυτήν ακριβώς τη στιγμή κατά την οποία η κατάσταση στη βόρεια Αφρική προκαλεί μεγάλα ρεύματα μεταναστών, η ΕΕ δεν καταφέρνει να αρθεί στο ύψος των περιστάσεων, καθώς δεν αναλαμβάνει καμία σαφή ευθύνη. Ο Frontex δεν μπορεί να είναι το μόνο μέσο που εμπλέκεται στην αντιμετώπιση της κρίσης των προσφύγων. " Ευρώπη πρέπει, επίσης, να αναπτύξει επειγόντως ένα σχέδιο δράσης για τον καταμερισμό των βαρών προκειμένου να συμβάλει στην επανεγκατάσταση προσφύγων από την περιοχή και να προσφέρει στήριξη στους άστεγους. Θεωρώ λυπηρό το γεγονός ότι, υπό τις παρούσες συνθήκες, η αναβολή της συμφωνίας που θα διέπει τη συνεργασία μεταξύ της ΕΕ και της Λιβύης ήταν προφανώς η μόνη δυνατή επιλογή. Σε αυτές τις συμφωνίες πρωταρχικό μέλημα δεν πρέπει να είναι η αυστηρότερη εφαρμογή των συνοριακών ελέγχων για είσοδο στην Ένωση, αλλά η παρακολούθηση της επικύρωσης και της συμμόρφωσης με τη Σύμβαση της Γενεύης. Ελπίζω ότι το παρόν ψήφισμα αποτελεί ένα πρώτο βήμα προς την κατεύθυνση μιας σφαιρικότερης προσέγγισης του θέματος των προσφύγων, έτσι ώστε οι άνθρωποι αυτοί να αντιμετωπίζονται κατά τρόπο περισσότερο ανθρώπινο.
<SPEAKER ID="195" NAME="Michèle Striffler" LANGUAGE="FR">
Ψήφισα υπέρ της έκθεσης του κ. Provera σχετικά με τα "μεταναστευτικά ρεύματα που οφείλονται στην αστάθεια: πεδίο εφαρμογής και ρόλος της εξωτερικής πολιτικής της ΕΕ". Ο συντονισμός μεταξύ εξωτερικής και μεταναστευτικής πολιτικής είναι απαραίτητος. Πρέπει να επικεντρωθούμε στις βαθιά ριζωμένες αιτίες της αστάθειας σε ορισμένες περιοχές του κόσμου και να διαχειριστούμε τα μεταναστευτικά ρεύματα αποτελεσματικά. " πολιτική για τη διαχείριση της μετανάστευσης θα πρέπει πράγματι να συνδυάζεται αποτελεσματικά με την ευρωπαϊκή πολιτική αναπτυξιακής συνεργασίας και να λαμβάνει υπόψη πτυχές που αφορούν την ασφάλεια, την περιφερειακή συνεργασία στις χώρες του Νότου και συμφωνίες συνεργασίας με τις χώρες καταγωγής και διέλευσης. Όσον αφορά τον κεντρικό ρόλο ορισμένων τρίτων χωρών στην πολιτική αυτή, είμαι πεπεισμένη ότι είναι απολύτως απαραίτητη για την ΕΕ η υπογραφή συμφωνιών συνεργασίας με τις χώρες αυτές με σκοπό την καταπολέμηση της παράνομης μετανάστευσης. Από αυτήν την άποψη, η συμφωνία συνεργασίας μεταξύ της Λιβύης και της Ευρωπαϊκής Ένωσης, η οποία προς το παρόν έχει ανασταλεί, πρέπει να αποκατασταθεί.
<SPEAKER ID="195" NAME="Νίκη Τζαβέλα" AFFILIATION="EFD">
γραπτώς. - " οικονομική ύφεση και η πολιτική αστάθεια που επικρατεί σε αρκετές χώρες έχουν συμβάλει στην αύξηση των μεταναστευτικών ρευμάτων, γεγονός που συνιστά πρόκληση για την ΕΕ. Στην συγκεκριμένη έκθεση, τα προτεινόμενα μέτρα θα βοηθήσουν στην αντιμετώπιση του φαινομένου αυτού, που τρομοκρατεί άμεσα τις χώρες οι οποίες βρίσκονται στα σύνορα της ΕΕ και, έμμεσα, ολόκληρη την ΕΕ. Ένα από τα μέτρα αυτά είναι η ανάπτυξη ενός μόνιμου συστήματος παρακολούθησης των δραστηριοτήτων και επιχειρήσεων της FRONTEX, οι οποίες θα πρέπει να χαρακτηρίζονται από διάρκεια και σταθερότητα, σχετικά με την διαχείριση των μεταναστευτικών ρευμάτων. Για τους παραπάνω λόγους, ψήφισα θετικά στην έκθεση του κ. Provera.
<SPEAKER ID="195" NAME="Dominique Vlasto" LANGUAGE="FR">
Επικροτώ την έγκριση του παρόντος ισορροπημένου ψηφίσματος το οποίο προτείνει εναλλακτικές λύσεις για την αντιμετώπιση των προκλήσεων από τις μεταναστευτικές πιέσεις που αντιμετωπίζει η Ευρώπη. Πιστεύω ότι είναι απαραίτητη η αλληλοτροφοδότηση της μεταναστευτικής πολιτικής της ΕΕ και της πολιτικής για την αναπτυξιακή βοήθεια. Τα φαινόμενα της μετανάστευσης υποκρύπτουν αθέατα ανθρώπινα δράματα, μέρος δε της λύσης έγκειται σε μια πολιτική βοήθειας προς τρίτες χώρες η οποία θα συμβάλει στην ανάπτυξη και τη σταθερότητά τους. Είναι ένα θέμα το οποίο πρέπει επίσης να ληφθεί υπόψη από την ευρωπαϊκή πολιτική γειτονίας (ΕΠΓ). Πιστεύω ότι υπάρχει επείγουσα ανάγκη ανταπόκρισης σε επίπεδο Ένωσης, καλώ δε τα κράτη μέλη και την Επιτροπή να κινητοποιήσουν τα απαραίτητα εργαλεία και πόρους. Αυτό μπορεί να συμβεί με την ενίσχυση των πόρων και του ρόλου του ευρωπαϊκού οργανισμού για τη διαχείριση της επιχειρησιακής συνεργασίας στα εξωτερικά σύνορα (FRONTEX). Μπορεί να συμβεί, επίσης, με την παροχή επαρκούς βοήθειας προς τις περιφέρειες και τις πόλεις των ακτών της Μεσογείου, οι οποίες θα υποχρεωθούν να ασχοληθούν με την κατάσταση έκτακτης ανθρωπιστικής ανάγκης που πρόκειται να δημιουργηθεί από την εν λόγω εισροή μεταναστών και οι οποίες θα πρέπει να διασφαλίσουν τη διατήρηση της τάξης και να ενθαρρύνουν την ενσωμάτωση των νόμιμων μεταναστών. Κατά τη γνώμη μου, πρέπει να εφαρμοστεί πλήρως η ευρωπαϊκή αλληλεγγύη μεταξύ των κρατών μελών και τρίτων χωρών.
<SPEAKER ID="196" NAME="Angelika Werthmann" AFFILIATION="NI">
γραπτώς. - (DE) Ψήφισα υπέρ της έκθεσης αυτής. Όπως τονίζει η έκθεση, η τρέχουσα ροή μεταναστών προκαλεί πολύ μεγάλες εντάσεις μεταξύ των χωρών καταγωγής, των χωρών υποδοχής και των χωρών διέλευσης, καθώς και εντός των χωρών υποδοχής. Ως προληπτικό μέτρο, ο κ. Provera προτείνει την εξέταση των βαθύτερων αιτίων της μετανάστευσης και την αντιμετώπιση της έλλειψης δημοκρατικής και οικονομικής σταθερότητας στις χώρες καταγωγής στο πλαίσιο της ευρωπαϊκής εξωτερικής πολιτικής. Το Ευρωπαϊκό Κοινοβούλιο έχει εκπονήσει διάφορες εκθέσεις στον τομέα της αναπτυξιακής πολιτικής με τις οποίες καλεί την Επιτροπή και ιδίως τη βαρόνη Ashton να περιλαμβάνουν την κατάσταση των ανθρωπίνων δικαιωμάτων σε όλες τις διαπραγματεύσεις, μόνο δε στο πλαίσιο αυτό να παρέχουν υποστήριξη και να διευκολύνουν τις εμπορικές συναλλαγές. Θα ήθελα να εκμεταλλευτώ την παρούσα ευκαιρία για να επαναλάβω το αίτημα αυτό.
<SPEAKER ID="197" NAME="Laima Liucija Andrikien" AFFILIATION="PPE">
γραπτώς. - (LT) Ψήφισα υπέρ του ψηφίσματος αυτού σχετικά με τον ρόλο των γυναικών στον τομέα της γεωργίας και στις αγροτικές περιοχές επειδή οι γυναίκες έχουν πολυλειτουργικό ρόλο στη σύγχρονη κοινωνία και ακριβώς χάρη σε αυτήν την ποικιλία ρόλων μπορούν επίσης να συμβάλουν σημαντικά στην πρόοδο και την καινοτομία σε όλα τα κοινωνικά επίπεδα και στη βελτίωση της ποιότητας ζωής, ιδίως στην ύπαιθρο. Δυστυχώς, παρατηρείται ελάττωση του αριθμού των γυναικών στις αγροτικές περιοχές. Ως εκ τούτου, προκειμένου να διασφαλιστεί σταθερότητα για τους πληθυσμούς που εργάζονται στον τομέα της γεωργίας, η πολιτική ανάπτυξης της υπαίθρου πρέπει να προσανατολιστεί σε μεγαλύτερο βαθμό σε καινοτόμες και βιώσιμες συνθήκες διαβίωσης και εργασίας στις αγροτικές περιοχές. Συμφωνώ με την άποψη της εισηγήτριας ότι θα πρέπει να ενθαρρυνθούν το επιχειρηματικό πνεύμα και οι πρωτοβουλίες των γυναικών, ιδίως μέσω της προώθησης της γυναικείας ιδιοκτησίας, των δικτύων γυναικών επιχειρηματιών, της πρόβλεψης διευκόλυνσης της πρόσβασης για τις γυναίκες επιχειρηματίες της υπαίθρου σε επενδύσεις και δάνεια στον χρηματοπιστωτικό τομέα, ούτως ώστε να αποκτήσουν μεγαλύτερη ικανότητα δράσης στην αγορά και να μπορέσουν να αναπτύξουν επιχειρήσεις από τις οποίες μπορούν να επιτύχουν σταθερό οικονομικό εισόδημα. Είναι επίσης σημαντικό να υποστηριχθούν οι πολιτικές προσπάθειες που αποσκοπούν στην προαγωγή του ρόλου των γυναικών στη γεωργία μέσω της διευκόλυνσης της άσκησης επιχειρηματικής γεωργικής δραστηριότητας. Πρέπει να καταστεί ευκολότερη για τις γυναίκες η πρόσβαση στη γη και στον δανεισμό προκειμένου έτσι να ενθαρρυνθεί η εγκατάσταση των γυναικών στις αγροτικές περιοχές και ως παραγόντων του γεωργικού τομέα.
<SPEAKER ID="198" NAME="Roberta Angelilli" LANGUAGE="IT">
Βρίσκομαι στην ευχάριστη θέση να παράσχω τη στήριξή μου στην έκθεση της κ. Jeggle διότι εστιάζει την προσοχή στο 42% των γυναικών που ζουν σε αγροτικές περιοχές και επιτελούν ουσιαστικό έργο με το να τις αναπτύσσουν, να τις σταθεροποιούν και να τις εκσυγχρονίζουν μέσω της παρουσίασης νέων μορφών επιχειρηματικής δραστηριότητας. Χάρη στη σκληρή δουλειά τους, οι γυναίκες αυτές έχουν αποδείξει ότι μπορούν να συμβάλουν στην εξέλιξη των παραδοσιακών τρόπων ζωής και παραγωγής στην ύπαιθρο, δημιουργώντας επιχειρήσεις που μπορούν να προσφέρουν θέσεις εργασίας και επιτρέπουν τον συνδυασμό οικογενειακών υποχρεώσεων και εργασίας.
<P>
Ο στόχος της εξασφάλισης ισότιμων συνθηκών διαβίωσης σε όλες τις περιφέρειες και της αποφυγής μονόπλευρης ανάπτυξης των αστικών κέντρων σημαίνει ότι ο αγροτικός χώρος πρέπει να εξοπλιστεί με υπερσύγχρονες υποδομές πληροφορικής, με κατάλληλη ευρυζωνική κάλυψη, καθώς και να αναπτυχθούν ηλεκτρονικές μορφές επιχειρηματικότητας, όπως το ηλεκτρονικό εμπόριο, που επιτρέπουν την ανάπτυξη εμπορικών δραστηριοτήτων ασχέτως από την απόσταση από τα αστικά κέντρα.
<P>
Επιπλέον, πρέπει επίσης να βελτιωθεί η εκπαίδευση των γυναικών και να παρασχεθεί ευκολότερη πρόσβαση σε πιστώσεις για τη στήριξη της γυναικείας επιχειρηματικότητας. Οι πολιτικές κοινωνικής προστασίας που θα εγκαινιαστούν θα πρέπει επίσης να λαμβάνουν υπόψη τις συνθήκες διαβίωσης των μεταναστριών που απασχολούνται ως εποχιακές εργαζόμενες σε γεωργικές επιχειρήσεις, ιδίως όσον αφορά την ανάγκη να εξασφαλιστεί για τις γυναίκες αυτές κατάλληλη στέγαση, ιατρική ασφάλιση και επαρκείς εγκαταστάσεις υγιεινής.
<SPEAKER ID="198" NAME="Elena Oana Antonescu" LANGUAGE="RO">
Ο σεβασμός της αρχής της ισότητας των φύλων είναι μια βασική απαίτηση βάσει της στρατηγικής Ευρώπη 2020 και θα πρέπει να προωθείται προκειμένου να αυξηθεί ο αριθμός των γυναικών στις οικονομικές και κοινωνικές δραστηριότητες και να εξασφαλισθεί ο σεβασμός των δικαιωμάτων ανδρών και γυναικών, ιδιαίτερα στον τομέα της γεωργίας. Πιστεύω ότι είναι σημαντικό να δοθεί έμφαση στον ρόλο που διαδραματίζουν οι γυναίκες στις γεωργικές εκμεταλλεύσεις και τις αγροτικές περιοχές. Αυτός είναι ο λόγος για τον οποίο οι πολιτικές στήριξης πρέπει να αντανακλούν σε μεγαλύτερο βαθμό από ό,τι μέχρι σήμερα τον σημαντικό ρόλο των γυναικών, τις ανάγκες τους και την κατάστασή τους στην ύπαιθρο. Προτρέπω τα κράτη μέλη να αναπτύξουν κίνητρα στην ύπαιθρο για την προώθηση των γυναικών ως παραγωγών ή επιχειρηματιών και για τη στήριξη της συμμετοχής τους στην πολιτική διαδικασία, μεταξύ άλλων ως εκπροσώπων στα διοικητικά συμβούλια ιδρυμάτων, με στόχο την υποστήριξη ισότιμων ρόλων για γυναίκες και άνδρες.
<P>
Ψήφισα υπέρ της έκθεσης αυτής, η οποία συμβάλλει στην καταπολέμηση του κοινωνικού αποκλεισμού στις αγροτικές περιοχές. Βασικός στόχος των πολιτικών αγροτικής ανάπτυξης είναι η διασφάλιση ίσων δικαιωμάτων για άνδρες και γυναίκες και ισότιμων συνθηκών διαβίωσης σε όλες τις περιφέρειες με στόχο την αποφυγή μονόπλευρης ανάπτυξης των αστικών κέντρων, ούτως ώστε να προληφθεί η μαζική έξοδος από τα χωριά.
<SPEAKER ID="199" NAME="Liam Aylward" LANGUAGE="GA">
Δεδομένου ότι οι γυναίκες αποτελούν το 42% των απασχολούμενων στον γεωργικό τομέα, είναι σαφές ότι διαδραματίζουν σημαντικό ρόλο στις αγροτικές περιοχές και τις γεωργικές επιχειρήσεις. Πρέπει να αναγνωριστούν και να στηριχθούν οι γυναίκες και η συμβολή τους στη γεωργία και την αγροτική ζωή και, για τον σκοπό αυτόν, υποστηρίζω τη σημαντική αυτή έκθεση. Ο ρόλος των γυναικών πρέπει να αναγνωριστεί στις μελλοντικές γεωργικές πολιτικές της ΕΕ. Υποστηρίζω όσα αναφέρει η έκθεση για το εξαίρετο έργο των δικτύων γυναικών στην ενεργοποίηση των αγροτικών κοινοτήτων και την προώθηση της ισότητας και της κοινωνικής ένταξης στην ύπαιθρο. Πρέπει να λάβουν μεγαλύτερη πολιτική στήριξη σε τοπικό, εθνικό και ευρωπαϊκό επίπεδο. Στην Ιρλανδία, για παράδειγμα, η ICA αποτελεί σημαντική οργάνωση με μεγάλη επιρροή στις αγροτικές περιοχές που γιόρτασε πρόσφατα τα 100 χρόνια ύπαρξής της, έχει περίπου 11.000 μέλη και υποστηρίζει τις γυναίκες της υπαίθρου εδώ και πολύ καιρό. Πρέπει να δοθεί κατάλληλη στήριξη στις τοπικές αυτές οργανώσεις και να λαμβάνονται υπόψη στις μελλοντικές γεωργικές πολιτικές της ΕΕ.
<SPEAKER ID="199" NAME="Regina Bastos" AFFILIATION="PPE">
γραπτώς. - (PT) Οι γυναίκες διαδραματίζουν έναν όλο και σημαντικότερο ρόλο στον τομέα της γεωργίας και τις αγροτικές περιοχές. Κατά τη διάρκεια των τελευταίων ετών, η στήριξη που παρέχεται σε γυναίκες για τα δικά τους προγράμματα τούς έδωσε τη δυνατότητα να επιτελέσουν σημαντική πρόοδο, η οποία έχει ως αποτέλεσμα την αύξηση της ανάπτυξης της αγροτικής κοινωνίας στο σύνολό της.
<P>
Οι γυναίκες συμβάλλουν στην προώθηση παραδοσιακών οικονομικών μοντέλων και τρόπων ζωής σε αγροτικές περιοχές, ενώ παράλληλα ενισχύουν τη σταθεροποίηση και τον εκσυγχρονισμό των σχετικών επιχειρηματικών μοντέλων και, κατά συνέπεια, την αειφόρο ανάπτυξη των αγροτικών περιοχών. " υλοποίηση των προσωπικών τους σχεδίων ζωής, η οικονομική ανεξαρτησία και η επιτυχής αντιμετώπιση των οικογενειακών προκλήσεων αποτελούν τις απαιτήσεις των γυναικών και στην ύπαιθρο.
<P>
Ως εκ τούτου η έκθεση αυτή, την οποία υπερψήφισα, υποστηρίζει ότι οι πολύπλευρες επαγγελματικές ικανότητες των γυναικών, τα συμφέροντα και οι επιδόσεις τους πρέπει να ληφθούν σε μεγαλύτερο βαθμό υπόψη, προκειμένου να παραμείνει η γεωργία ελκυστικός χώρος εργασίας για τις γυναίκες. Κύριος στόχος της ευρωπαϊκής αγροτικής πολιτικής πρέπει να είναι η διασφάλιση ότι άνδρες και γυναίκες μπορούν να επιτύχουν και να έχουν καλές προοπτικές ζωής στις αγροτικές περιοχές.
<SPEAKER ID="200" NAME="George Becali" LANGUAGE="RO">
" κατάσταση των γυναικών στις αγροτικές περιοχές αποτελεί πολύ ουσιαστικό και επίκαιρο θέμα για την Ευρωπαϊκή Ένωση. Ωστόσο, είναι πολύ σοβαρό και επείγον θέμα για ορισμένα νέα κράτη μέλη, όπως η Ρουμανία, όπου καταγράφεται πολύ υψηλό ποσοστό αγροτικών περιοχών με εξαιρετικά χαμηλό ποσοστό απασχόλησης. Πρέπει να υιοθετηθεί η κατάλληλη προσέγγιση, μια προσέγγιση που θα λάβει οικονομική ενίσχυση στη μελλοντική ΚΓΠ, έτσι ώστε να μπορέσουμε να επιτύχουμε αποτελέσματα στη δημιουργία συνθηκών διαβίωσης ελκυστικών για γυναίκες και άνδρες στις περιοχές αυτές. Συμφωνώ με την άποψη που εξέφρασε η κ. Jeggle σχετικά με ένα πανευρωπαϊκό δίκτυο γυναικών της υπαίθρου το οποίο θα υποστηρίζεται, επίσης, μέσα από μέτρα στο πλαίσιο του δεύτερου πυλώνα της ΚΓΠ. Συμφωνώ επίσης με την άποψη ότι μία από τις προτεραιότητες κατά τη μεταρρύθμιση της ΚΓΠ θα πρέπει να είναι η διασφάλιση πρόσβασης σε υπηρεσίες και παροχή βοήθειας για τις γυναίκες της υπαίθρου σύμφωνα με τις ανάγκες του κάθε κράτους μέλους.
<SPEAKER ID="200" NAME="Sergio Berlato" LANGUAGE="IT">
" έκθεση που συζητούμε σήμερα είναι ιδιαίτερα σημαντική δεδομένου ότι επικεντρώνεται στα κύρια σημεία επί των οποίων πρέπει να εργαστούμε ώστε να επιτευχθεί η αποτελεσματική συμβολή των γυναικών στην ανάπτυξη των αγροτικών περιοχών, ενώ παράλληλα στοχεύει στη βελτίωση των προοπτικών απασχόλησης στο πλαίσιο της νέας κοινής γεωργικής πολιτικής (ΚΓΠ).
<P>
Κατά τη γνώμη μου, ο ρόλος των γυναικών στον τομέα των γεωργικών επιχειρήσεων και του αγροτικού περιβάλλοντος αποτελεί σημαντική πτυχή των πολιτικών εδαφικής ανάπτυξης. Μάλιστα, ένας από τους κύριους στόχους της ευρωπαϊκής πολιτικής για τις αγροτικές περιοχές είναι η διασφάλιση ισότιμων συνθηκών διαβίωσης σε όλες τις περιφέρειες έτσι ώστε, ακόμα και στην ύπαιθρο, οι άνδρες και οι γυναίκες να έχουν τη δυνατότητα να αξιοποιήσουν τις ευκαιρίες για δημιουργία.
<P>
Κατά τη διάρκεια της τρέχουσας φάσης ανάπτυξης της ΚΓΠ, το να έχουμε κατά νου τις ανάγκες των γυναικών που ζουν σε αγροτικές περιοχές αποκτά θεμελιώδη σημασία, το ίδιο και η απελευθέρωση του δυναμικού τους. Πιστεύω ότι όσον αφορά τη μακρόπνοη θεώρηση των πραγμάτων, θα χρειαστεί να καταβληθούν μεγαλύτερες προσπάθειες για τη βιώσιμη χρήση των αγροτικών περιοχών, η οποία θα πρέπει να είναι αποτελεσματική από την άποψη τόσο της ενέργειας όσο και της ποιότητας. Επιπλέον, θα χρειαστεί μεγαλύτερη δέσμευση από όλους όσοι συμμετέχουν στη διαδικασία της γεωργικής μεταρρύθμισης.
<SPEAKER ID="200" NAME="Slavi Binev" LANGUAGE="BG">
Στόχος της κοινής γεωργικής πολιτικής είναι η προώθηση της ποιοτικής και αειφόρου ανάπτυξης των αγροτικών περιοχών. Υπερψήφισα το κείμενο διότι πιστεύω ότι οι γυναίκες διαδραματίζουν εξαιρετικά σημαντικό ρόλο στη σύγχρονη κοινωνία. Τα τελευταία χρόνια, έχει καταστεί σαφές ότι μεγάλο ποσοστό των έργων που εκτελούνται στις γεωργικές περιοχές θα ήταν αδιανόητο χωρίς την ενεργό συμμετοχή των γυναικών. Πιστεύω επίσης ότι πρέπει να βελτιωθούν οι συνθήκες διαβίωσης στις αγροτικές περιοχές. Αυτό μπορεί να επιτευχθεί με τη βελτίωση της πρόσβασης σε υποδομές, ιδρύματα και υπηρεσίες για την καθημερινή ζωή. Οι γυναίκες πρέπει να έχουν την ευκαιρία να επιτύχουν ισορροπία μεταξύ εργασίας και ζωής, οι δε αγροτικές κοινότητες πρέπει να διατηρηθούν. Οι γυναίκες πρέπει να έχουν πρόσβαση σε υπηρεσίες υποστήριξης, ιδρύματα και διαρθρώσεις πρόνοιας. Πρέπει επίσης να ενισχυθεί ο ρόλος τους στη διαδικασία λήψης αποφάσεων.
<SPEAKER ID="200" NAME="Mara Bizzotto" AFFILIATION="EFD">
γραπτώς. - (IT) Λαμβάνοντας υπόψη ότι ο κίνδυνος κοινωνικού αποκλεισμού στις αγροτικές περιοχές είναι μεγαλύτερος για τις γυναίκες από ό,τι για τους άνδρες και τη σημασία που έχει αυτό, υποστηρίζω σθεναρά το ψήφισμα αυτό, το οποίο εφιστά την προσοχή στον ρόλο των γυναικών στον τομέα της γεωργίας και δεν ζητεί μόνο να δίδεται μεγαλύτερη έμφαση στις γεωργικές και μη γεωργικές επαγγελματικές ικανότητες των γυναικών στο πλαίσιο των επιχειρηματικών στρατηγικών και των στρατηγικών περιφερειακής ανάπτυξης, αλλά και ενθαρρύνει την παροχή κινήτρων για την προώθηση της συμμετοχής των γυναικών στην αγορά με την εξάλειψη κάθε είδους διάκρισης, τη βελτίωση της διαθέσιμης κατάρτισης και την πρόσβαση σε μεταπτυχιακά και ειδικευμένα μαθήματα.
<SPEAKER ID="201" NAME="Vilija Blinkevičiūt" AFFILIATION="S&amp;D">
γραπτώς. - (LT) Ψήφισα υπέρ της έκθεσης αυτής επειδή πιστεύω ότι η περιφερειακή ανάπτυξη καθίσταται ιδιαίτερα επίκαιρο θέμα σήμερα, εφόσον οι αγροτικές περιοχές κατοικούνται όλο και αραιότερα ως αποτέλεσμα της κοινωνικής αλλαγής, των μεταβολών των κοινωνικών διαρθρώσεων και των αξιών, καθώς και της αυξανόμενης τάσης προς εξατομίκευση. Συμφωνώ απόλυτα ότι ένα από τα σημαντικότερα μέτρα που μπορεί να αλλάξει την αναδυόμενη αυτή τάση αστικοποίησης είναι η δημιουργία των κατάλληλων συνθηκών διαβίωσης και εργασίας στις αγροτικές περιοχές. " εμπειρία δείχνει ότι η ποιότητα ζωής και η οικονομική ισχύς στις αγροτικές περιοχές συνδέονται στενά με τις γυναίκες και τον ρόλο που διαδραματίζουν στη γεωργία. Κατά συνέπεια, είναι ιδιαίτερα σημαντικό τα μέτρα που προτείνονται στην έκθεση να επιτρέψουν στις γυναίκες να πραγματοποιήσουν τα σχέδιά τους για τη ζωή τους, να είναι οικονομικά ανεξάρτητες και να αντιμετωπίζουν τις οικογενειακές προκλήσεις με την ίδια ακριβώς επιτυχία όπως κάνουν σήμερα στις αστικές περιοχές. Τα μέτρα που αναφέρονται στην έκθεση περιλαμβάνουν τη συνέχιση και ανάπτυξη ειδικής γεωργικής κατάρτισης και παροχής συμβουλών για τις γυναίκες, τη συνέχιση της υποστήριξης της ΕΕ προς τη γεωργία και τις επιχειρήσεις στις αγροτικές περιοχές, την ανάπτυξη των πλέον απαραίτητων υποδομών και υποδομών πληροφορικής, καθώς και την αξιοποίηση της ευκαιρίας για πρόωρη συνταξιοδότηση και πολλά άλλα μέτρα.
<SPEAKER ID="202" NAME="Vito Bonsignore" AFFILIATION="PPE">
γραπτώς. - (IT) Θα ήθελα να συγχαρώ τη συνάδελφό μου και εισηγήτρια κυρία Jeggle για το έργο που επιτέλεσε, το οποίο επέτρεψε στο Κοινοβούλιο να αναγνωρίσει δημόσια τον πολυλειτουργικό ρόλο που διαδραματίζουν οι γυναίκες στον αγροτικό τομέα. Παρά το γεγονός ότι το 42% των 27 περίπου εκατομμυρίων εργαζομένων στον τομέα είναι γυναίκες και το ότι σχεδόν το 29% των γεωργικών επιχειρήσεων είναι υπό γυναικεία διαχείριση, ο ρόλος των γυναικών δεν έχει ακόμη αναγνωριστεί επαρκώς.
<P>
Ψήφισα υπέρ του εγγράφου αυτού διότι συμφωνώ με την ανάγκη να αναγνωριστεί ο μοναδικός ρόλος που διαδραματίζουν οι γυναίκες στη γεωργία. Επιπλέον, πιστεύω ότι έχουμε την υποχρέωση να προσδιορίσουμε τις ιδιαίτερες ανάγκες των γυναικών στις αγροτικές περιοχές και να διασφαλίσουμε ότι οι μελλοντικές στρατηγικές, αρχής γενομένης με την επόμενη μεταρρύθμιση της Κοινής Γεωργικής Πολιτικής (ΚΓΠ), θα ανταποκριθούν επαρκώς στις απαιτήσεις αυτές. " Ευρωπαϊκή Ένωση δεν πρέπει να παραβλέπει τις επαγγελματικές, οικογενειακές και κοινωνικές προσδοκίες των γυναικών που ζουν σε αγροτικές περιοχές. Για να είναι δυνατό να συμβεί αυτό, είναι συνεπώς σκόπιμο τα ευρωπαϊκά θεσμικά όργανα να εγγυηθούν τις απαραίτητες υπηρεσίες στήριξης και μια καινοτόμο δέσμη μέτρων που δεν θα είναι αποκλειστικά προσανατολισμένη προς την αγορά.
<P>
Τέλος, συμμερίζομαι τις προτάσεις που διατυπώθηκαν από την εισηγήτρια κυρία Jeggle, ιδίως όσον αφορά την ανάγκη μεγαλύτερης εκπροσώπησης των γυναικών σε πολιτικές, οικονομικές και κοινωνικές οργανώσεις στον αγροτικό κόσμο.
<SPEAKER ID="202" NAME="Maria Da Graça Carvalho" AFFILIATION="PPE">
γραπτώς. - (PT) Επικροτώ τη σημασία που αποδίδει η Επιτροπή στον ρόλο των γυναικών στην ανάπτυξη των αγροτικών περιοχών. Ο πολυλειτουργικός ρόλος των γυναικών τα τελευταία χρόνια, τόσο από οικονομικής όσο και από κοινωνικής άποψης, αποτελεί μια πραγματικότητα έναντι της οποίας δεν θα πρέπει να μένουμε αδιάφοροι. Αυτό ισχύει ιδιαίτερα για τη γεωργία, έναν τομέα στον οποίο οι γυναίκες έχουν συμβάλει σημαντικά τα τελευταία χρόνια, αν μη τι άλλο ως προς τη διαφοροποίηση των επιχειρήσεων και την προσαρμογή στην αγορά. Έτσι, και σύμφωνα με τους στόχους της κοινής γεωργικής πολιτικής για την ενθάρρυνση περισσότερο βιώσιμης χρήσης των αγροτικών περιοχών, πρέπει να αναληφθεί δράση με στόχο την ικανοποίηση των αναγκών και των φιλοδοξιών των γυναικών στις περιοχές αυτές. Στο πλαίσιο αυτό, ιδιαίτερη προσοχή πρέπει να δοθεί στη διατήρηση και την ανάπτυξη της απαραίτητης υποδομής υποστήριξης, η δε βαρύτητα που αποδίδεται στην εκπαίδευση είναι ιδιαίτερα σημαντική.
<SPEAKER ID="203" NAME="Nessa Childers" AFFILIATION="S&amp;D">
γραπτώς. - (EN) Οι σημερινές προσπάθειες του Ευρωπαϊκού Κοινοβουλίου για τη στήριξη και ενίσχυση της συμβολής των γυναικών στον ζωτικής σημασίας για την Ευρώπη τομέα της γεωργίας είναι ευπρόσδεκτες. " έκθεση "Γυναίκες στη γεωργία" υποστηρίχθηκε από σημαντική πλειοψηφία βουλευτών του ΕΚ και αποτελεί επίκαιρο μέτρο. Δεν συνειδητοποιούν πολλοί ότι το 42% όσων απασχολούνται κανονικά στον τομέα της γεωργίας είναι γυναίκες. Επικροτώ την παρούσα έκθεση.
<SPEAKER ID="204" NAME="Vasilica Viorica Dăncilă" LANGUAGE="RO">
Λαμβάνοντας υπόψη ότι η αρχή της ισότητας των φύλων προωθείται από την ευρωπαϊκή νομοθεσία και είναι μία από τις θεμελιώδεις απαιτήσεις της στρατηγικής Ευρώπη 2020, θεωρώ σκόπιμο το θέμα αυτό να συμπεριληφθεί στη μελλοντική κοινή γεωργική πολιτική, μεταξύ άλλων μέσω της χρήσης νέων μέσων τα οποία θα προβάλουν την εν λόγω αρχή. Πιστεύω ότι η μελλοντική κοινή γεωργική πολιτική θα πρέπει να είναι μια δίκαιη πολιτική, και για τις γυναίκες.
<SPEAKER ID="204" NAME="Edite Estrela" AFFILIATION="S&amp;D">
γραπτώς. - (PT) Ψήφισα υπέρ της έκθεσης αυτής δεδομένου ότι υποστηρίζει ότι η προώθηση της ισότητας των δυο φύλων αποτελεί κύριο στόχο της ΕΕ και θεωρεί ότι η εν λόγω αρχή πρέπει να ενσωματωθεί στην κοινή γεωργική πολιτική (ΚΓΠ). Είναι σημαντικό να διευκολυνθεί η πρόσβαση των γυναικών σε γεωργικές και αγροτικές πιστώσεις. " εν λόγω έκθεση συμβάλλει επίσης στην προώθηση της βιώσιμης οικονομικής ανάπτυξης και της ανάπτυξης της υπαίθρου.
<SPEAKER ID="205" NAME="Göran Färm, Anna Hedh, Olle Ludvigsson, Marita Ulvskog και Åsa Westlund" AFFILIATION="S&amp;D">
γραπτώς. - (SV) Ψηφίσαμε υπέρ της έκθεσης σχετικά με τον ρόλο των γυναικών στον τομέα της γεωργίας και στις αγροτικές περιοχές διότι πιστεύουμε ότι είναι απαραίτητο να καταπολεμηθεί η έλλειψη ισότητας στην κοινωνία. " έκθεση καταδεικνύει επίσης τη σημασία της ύπαρξης εύρυθμων υποδομών και της βασικής παροχής ορισμένων υπηρεσιών, για παράδειγμα ευρυζωνικών υπηρεσιών και μέριμνας των παιδιών, όχι μόνο στις πόλεις αλλά και στις αγροτικές περιοχές. Ωστόσο, θα θέλαμε να τονίσουμε πως δεν πιστεύουμε ότι η γεωργία θα πρέπει να διατηρήσει το ίδιο ποσοστό στον προϋπολογισμό κατά το επόμενο πολυετές δημοσιονομικό πλαίσιο, αλλά ότι το συνολικό μερίδιό της θα πρέπει να μειωθεί σημαντικά.
<SPEAKER ID="206" NAME="Diogo Feio" AFFILIATION="PPE">
γραπτώς. - (PT) Εάν θέλουμε να υποστηρίζουμε μια σοβαρή δέσμευση για τον αγροτικό τομέα -όπως πράττω εγώ- και τη δυνατότητα η εργασία στον αγροτικό κόσμο να αποτελεί πραγματική επιλογή τρόπου ζωής για τις οικογένειες, είναι ζωτικής σημασίας να διασφαλιστεί ότι οποιοσδήποτε κάνει την επιλογή αυτή έχει πρόσβαση σε συνθήκες παρόμοιες με όσων ζουν στις πόλεις από την άποψη της υγείας, της εκπαίδευσης και των υποδομών στήριξης της οικογένειας.
<P>
" ανάπτυξη και η κοινωνική συνοχή συνεπάγονται αρμονία μεταξύ αγροτικών και αστικών περιοχών, χωρίς οι πρώτες να λησμονούνται ή να θεωρούνται συστηματικά λιγότερο ελκυστικές. Μια τέτοια αλλαγή νοοτροπίας συμπεριλαμβάνει, φυσικά, τον ενεργό ρόλο των γυναικών στις γεωργικές κοινότητες. Δεν τρέφω κανένα ρομαντικό ή βουκολικό όραμα για τη "διαφυγή στην ύπαιθρο": το αντίθετο μάλιστα, γνωρίζω ότι μια τέτοια επιλογή τρόπου ζωής έχει κόστος και ότι συχνά σημαίνει να απαρνηθεί κανείς την εύκολη πρόσβαση στις υποδομές που είναι απαραίτητες για τη σύγχρονη ζωή. Αυτός είναι ο λόγος για τον οποίο διάκειμαι θετικά προς τα μελήματα που περιέχονται στην παρούσα έκθεση, εφόσον προάγουν την ανάληψη δέσμευσης για την προώθηση ποιοτικής υποδομής με στόχο τη στήριξη των οικογενειών, της εκπαίδευσης, της υγείας και των μεταφορών και στον αγροτικό κόσμο.
<SPEAKER ID="206" NAME="José Manuel Fernandes" AFFILIATION="PPE">
γραπτώς. - (PT) " προώθηση της ισότητας των δυο φύλων αποτελεί κύριο στόχο της ΕΕ και των κρατών μελών της. " εν λόγω αρχή πρέπει να ενσωματωθεί στην κοινή γεωργική πολιτική (ΚΓΠ) ως μέσον προώθησης της βιώσιμης οικονομικής ανάπτυξης και της ανάπτυξης της υπαίθρου: οι γεωργικές εκμεταλλεύσεις, ο αγροτουρισμός, η άμεση διάθεση στην αγορά και οι κοινωνικές υπηρεσίες αποτελούν τους ακρογωνιαίους λίθους μιας δομής αγροτικού εφοδιασμού και πρέπει να στηριχθούν κατά τρόπο βιώσιμο μέσω της ΚΓΠ. " ΚΓΠ πρέπει να χρησιμοποιηθεί για την προώθηση των εν λόγω υπηρεσιών με σκοπό να παράσχει στις γυναίκες νέες προοπτικές και ευκαιρίες αμειβόμενης απασχόλησης, καθώς και να διευκολύνει ουσιαστικά τον συνδυασμό οικογενειακού και εργασιακού βίου. Υπάρχει ανάγκη να αναληφθεί δράση κατά της γήρανσης του πληθυσμού στην ύπαιθρο, για αυτόν δε τον σκοπό πρέπει να δημιουργηθούν οι συνθήκες για την εγκατάσταση κατοίκων, δεδομένου ότι πρέπει να τονιστεί η σημασία των ζωντανών και δυναμικών αγροτικών περιοχών με διαφοροποιημένο πληθυσμό. Σε αυτό το πλαίσιο, θα ήθελα να τονίσω τη σημασία των ευκαιριών ανάπτυξης και των επαρκών προκλήσεων για τις νέες γυναίκες. Υπάρχει ανάγκη στήριξης και αναζωογόνησης του αγροτικού κόσμου ως διαφοροποιημένης και εκτεταμένης περιοχής στην οποία μπορεί κανείς να ζήσει και να ασκήσει επιχειρηματική δραστηριότητα αξιοποιώντας, πάνω απ' όλα, τις εξειδικευμένες γνώσεις και δεξιότητες των γυναικών.
<SPEAKER ID="206" NAME="João Ferreira" AFFILIATION="GUE/NGL">
γραπτώς. - (PT) Το παρόν ψήφισμα έρχεται σε αντίθεση με την έγκριση του σχεδίου κανονισμού που υπέβαλε η Επιτροπή "σχετικά με την έγκριση και την άρνηση έγκρισης ορισμένων ισχυρισμών υγείας που διατυπώνονται για τα τρόφιμα και οι οποίοι αφορούν την ανάπτυξη και την υγεία των παιδιών" δεδομένου ότι δεν συνάδει με τους στόχους και το περιεχόμενο του κανονισμού σχετικά με τους ισχυρισμούς διατροφής και υγείας που διατυπώνονται στα τρόφιμα. Το μητρικό γάλα περιέχει δοκοσαεξανοϊκό οξύ (DHA), το οποίο συμβάλλει στη φυσιολογική οπτική ανάπτυξη παιδιών ηλικίας έως 12 μηνών. Στο πλαίσιο της έλλειψης σαφούς επιστημονικής συναίνεσης για την επίδραση σκευασμάτων εμπλουτισμένων με DHA στα βρέφη σε βιολογικό περιβάλλον πέραν του μητρικού γάλακτος, είτε σε σκεύασμα γάλακτος είτε σε άλλη βρεφική τροφή, πιστεύουμε ότι πρέπει να υιοθετηθεί προληπτική στάση προφύλαξης.
<P>
Ανησυχούμε για την έγκριση του εν λόγω σχεδίου κανονισμού διότι δεν πληροί τις απαιτήσεις του κανονισμού (ΕΚ) αριθ. 1924/2006 ο οποίος αναφέρει, μεταξύ άλλων, ότι "ο ισχυρισμός τεκμηριώνεται επιστημονικά λαμβάνοντας υπόψη το σύνολο των διαθέσιμων επιστημονικών δεδομένων".
<SPEAKER ID="206" NAME="Ilda Figueiredo" AFFILIATION="GUE/NGL">
γραπτώς. - (PT) Όλες οι πολιτικές της Ευρωπαϊκής Ένωσης και των κρατών μελών πρέπει να λαμβάνουν υπόψη την προώθηση της ισότητας και των δικαιωμάτων των γυναικών, καθώς και την καταπολέμηση των διακρίσεων λόγω φύλου. Κατά συνέπεια, υπάρχει ανάγκη να δοθεί ιδιαίτερη σημασία στην κατάσταση των γυναικών στον τομέα της γεωργίας και στις αγροτικές περιοχές, η ζωή των οποίων πλήττεται από τη βαθιά κρίση στην οποία έχουν βυθίσει τον αγροτικό κόσμο οι τρέχουσες πολιτικές, όπως η κοινή γεωργική πολιτική (ΚΓΠ) και άλλες.
<P>
Οι γυναίκες, οι οποίες αντιπροσωπεύουν περίπου το 42% των 26,7 εκατομμυρίων ανθρώπων που εργάζονται στη γεωργία, πλήττονται ιδιαίτερα από το γεγονός ότι εκατοντάδες χιλιάδες μικρομεσαίων εκμεταλλεύσεων σταματούν τις δραστηριότητές τους και από τη διαδικασία καταστροφής της οικογενειακής γεωργίας, αποτελέσματα τα οποία προέκυψαν από τις διαδοχικές μεταρρυθμίσεις της ΚΓΠ. Όπως και σε άλλους τομείς δραστηριότητας, αποτελούν και εδώ θύματα της ανεργίας, της επισφαλούς απασχόλησης, των χαμηλών μισθών και της φτώχειας, φαινομένων που έχουν επιδεινωθεί από τις αντικοινωνικές πολιτικές οι οποίες επιβάλλονται υπό το πρόσχημα της κρίσης.
<P>
Αντί για κενά λόγια χρειαζόμαστε, συνεπώς, να απαλλαγούμε από τις πολιτικές που δημιούργησαν τη σημερινή κατάσταση. Πρέπει να αποδίδεται αξία στον ρόλο των γυναικών, στα δικαιώματά τους, στην ισότητα, καθώς και στις δημόσιες υπηρεσίες στις αγροτικές περιοχές που αφορούν την υγεία, την εκπαίδευση, την παροχή πολιτιστικών αγαθών και αναψυχής, τις κοινωνικές υποδομές...
<P>
(" αιτιολόγηση ψήφου συντομεύθηκε σύμφωνα με το άρθρο 170 του Κανονισμού)
<SPEAKER ID="207" NAME="Mathieu Grosch" AFFILIATION="PPE">
γραπτώς. - (DE) " έκθεση αυτή αξίζει την ολόψυχη υποστήριξή μας επειδή εφιστά την προσοχή στον ιδιαίτερο ρόλο των γυναικών στον τομέα των γεωργικών επιχειρήσεων και στις αγροτικές περιοχές, ενώ ταυτόχρονα προσφέρει λύσεις στις τρέχουσες προκλήσεις. Οι λύσεις αυτές θα βοηθήσουν να καταστεί ελκυστικότερη η επαγγελματική ζωή και η καθημερινή κατάσταση για τις γυναίκες στις αγροτικές περιοχές. Ένα σκέλος της παρούσας λύσης είναι η στήριξη οικονομικά προσιτής και εύκολης πρόσβασης σε υπηρεσίες υποστήριξης και ιδρύματα πρόνοιας όπως παιδικοί σταθμοί, εξωτερικά ιατρεία και ούτω καθεξής, καθώς και στην απαιτούμενη υποδομή. Υπάρχει επίσης πρόταση για τη χρήση κοινοτικής χρηματοδότησης με στόχο τη βελτίωση της ποιότητας ζωής στις αγροτικές κοινότητες.
<P>
Ένα άλλο βασικό στοιχείο είναι η ενίσχυση της πρόσβασης σε σχολεία, η υψηλότερου επιπέδου επαγγελματική και ακαδημαϊκή κατάρτιση, καθώς και η βελτίωση των κοινωνικών συνθηκών για τις γυναίκες στην ύπαιθρο. Αυτό δεν θα ωφελήσει μόνο τις γυναίκες στις αγροτικές περιοχές, αλλά και θα εμπλουτίσει τις εν λόγω περιοχές αναπτύσσοντάς τις κατά τρόπο βιώσιμο σε ολοκληρωμένο τόπο όπου μπορεί κανείς να εργαστεί και να ζήσει.
<SPEAKER ID="207" NAME="Juozas Imbrasas" AFFILIATION="EFD">
γραπτώς. - (LT) Ψήφισα υπέρ του εγγράφου αυτού διότι είναι πολύ σημαντικό να τονιστεί ο ρόλος που διαδραματίζουν οι γυναίκες στις γεωργικές εκμεταλλεύσεις και τις αγροτικές περιοχές, λαμβάνοντας ιδιαίτερα υπόψη τον πολυλειτουργικό του χαρακτήρα. Κεντρικός στόχος μιας ευρωπαϊκής πολιτικής για την ύπαιθρο παραμένει η επιδίωξη ισότιμων συνθηκών διαβίωσης σε όλες τις περιφέρειες και η αποφυγή μονόπλευρης ανάπτυξης των αστικών κοινοτήτων, ούτως ώστε γυναίκες και άνδρες να έχουν και στην ύπαιθρο προοπτική παραμονής και επιτυχίας. Αν θέλουμε να κρατήσουμε στην ύπαιθρο τις γυναίκες όλων των γενεών ή αν θέλουμε να τις ενθαρρύνουμε να πάνε να ζήσουν στην ύπαιθρο, τότε οι ανάγκες και οι όροι τους πρέπει να αντανακλώνται, σε μεγαλύτερο βαθμό απ' όσο στο παρελθόν, στις πολιτικές στήριξης. Στη σύγχρονη κοινωνία, όλα αυτά δεν είναι δυνατό να επιτευχθούν χωρίς τη χρήση υπηρεσιών υποστήριξης, συστημάτων και διαρθρώσεων πρόνοιας προσιτών από οικονομική άποψη και με δυνατότητα πρόσβασης σε περιφερειακό επίπεδο. " διατήρηση και η φιλική προς τις γυναίκες επέκταση μιας υποστηρικτικής διάρθρωσης αυτού του είδους πρέπει να αποτελεί μία από τις κεντρικές στρατηγικές στήριξης. Πρέπει να επινοηθούν νέες προσεγγίσεις και να διασφαλιστεί η συμμετοχή γυναικών όλων των γενεών στις διαδικασίες λήψης αποφάσεων, ήδη στο στάδιο του σχεδιασμού μέτρων, όπως π.χ. η κατασκευή ενός παιδικού σταθμού, η δημιουργία μιας εξωτερικής μονάδας περίθαλψης ή η επέκταση των δικτύου δημόσιων συγκοινωνιών. Σημαντικός θεμέλιος λίθος της ποιότητας διαβίωσης και εργασίας στην ύπαιθρο παραμένει η σχολική, επαγγελματική και ακαδημαϊκή εκπαίδευση και επιμόρφωση.
<SPEAKER ID="208" NAME="Anneli Jäätteenmäki" AFFILIATION="ALDE">
γραπτώς. - (FI) " ζωή των γυναικών στις αγροτικές περιοχές έχει αλλάξει και έχει καταστεί περισσότερο διαφοροποιημένη τα τελευταία 50 χρόνια περίπου. Οι παραδοσιακές θέσεις εργασίας στις περιοχές αυτές έχουν μειωθεί σε αριθμό. Παράλληλα, εμφανίστηκαν και πήραν τη θέση τους νέοι τρόποι ζωής. Παρουσιάζουν σημαντικές διαφορές ως προς το υπόβαθρο, την εκπαίδευση και την κατάσταση των γυναικών στην αγορά εργασίας. Αυτές οι αλλαγές πρέπει επίσης να αντανακλώνται περισσότερο στην πολιτική στήριξης της Ένωσης για τη βελτίωση του συνδυασμού του εργασιακού και οικογενειακού βίου των γυναικών της υπαίθρου.
<P>
Τα τελευταία χρόνια, οι γυναίκες χρησιμοποιούν την εκπαίδευση και τις επαγγελματικές τους δεξιότητες για την προώθηση της ανάπτυξης της παραδοσιακής αγροτικής οικονομίας. Καινοτόμες αγροτικές επιχειρήσεις όλων των ειδών οι οποίες εστιάζονται, για παράδειγμα, στις υπηρεσίες και τον αγροτουρισμό, έχουν αναζωογονήσει σημαντικά την αγροτική οικονομική δομή. Πρέπει επίσης να στηριχθεί η δημιουργία και η ανάπτυξη καινοτόμων αγροτικών επιχειρήσεων στο μέλλον.
<P>
Τέλος, θα ήθελα να επισημάνω ότι η προώθηση της ισότητας των δυο φύλων αποτελεί έναν από τους κύριους στόχους της ΕΕ και των κρατών μελών. " κοινή γεωργική πολιτική της Ένωσης θα πρέπει ως εκ τούτου να ενσωματώνει την αρχή της προώθησης της ισότητας.
<SPEAKER ID="208" NAME="Elisabeth Köstinger" AFFILIATION="PPE">
γραπτώς. - (DE) " έκθεση αυτή συνιστά προσπάθεια του Ευρωπαϊκού Κοινοβουλίου για τη βελτίωση των συνθηκών διαβίωσης και εργασίας των γυναικών στις αγροτικές περιοχές και τη δημιουργία ευκαιριών για την ανάπτυξή τους. Στο επίκεντρο των προτάσεων της έκθεσης βρίσκεται η περαιτέρω επέκταση της αγροτικής υποδομής ώστε να προσφερθούν στις γυναίκες νέες προοπτικές και ευκαιρίες απασχόλησης. Το ζήτημα της συμβατότητας εργασίας και οικογένειας επηρεάζει και όσους απασχολούνται στον τομέα των γεωργικών επιχειρήσεων. Όπως και η εισηγήτρια, είμαι πεπεισμένη ότι μια εκστρατεία ενεργού στήριξης των αγροτικών περιοχών αποτελεί τον μόνο τρόπο ώστε να αποτραπεί η μετακίνηση των γυναικών προς τις πόλεις. Αυτό απαιτεί, επίσης, υπηρεσίες φροντίδας των παιδιών με βάση τις ανάγκες και υποδομές προσαρμοσμένες στις οικογένειες του αγροτικού τομέα, καθώς και πρόσβαση στο διαδίκτυο και άλλες τεχνολογίες της επικοινωνίας. Για να μπορέσουμε να εφαρμόσουμε σημαντικά μέτρα στις αγροτικές περιοχές στο μέλλον, θα χρειαστούν επαρκή οικονομικά μέσα για τη γεωργία και την ανάπτυξη των αγροτικών περιοχών. Υποστηρίζω το αίτημα της έκθεσης που υπογραμμίζει τη σημασία τού να μην περικοπεί το μερίδιο της γεωργίας στον προϋπολογισμό της ΕΕ κατά τις επικείμενες συνομιλίες για το μελλοντικό δημοσιονομικό πλαίσιο της ΕΕ.
<SPEAKER ID="208" NAME="Giovanni La Via" AFFILIATION="PPE">
γραπτώς. - (IT) Υποστήριξα σθεναρά την έκθεση που εκπόνησε η συνάδελφός μου κ. Jeggle διότι διαπίστωσα ότι περιέχει σημαντικές αρχές που πρέπει να ληφθούν υπόψη και να διατηρηθούν στο μέλλον. Από το σύνολο των 27 περίπου εκατομμυρίων ανθρώπων που απασχολούνται κανονικά στον τομέα της γεωργίας στην ΕΕ, περίπου το 42% είναι γυναίκες ενώ, σύμφωνα με επίσημες στατιστικές, μία γεωργική επιχείρηση στις πέντε (περίπου 29%) βρίσκεται υπό την άμεση διαχείριση γυναίκας. Σας καλώ να λάβετε τα στοιχεία αυτά υπόψη κατά την αξιολόγηση της τεράστιας συμβολής των γυναικών στην ανάπτυξη σε πολλές τοπικές κοινότητες, η οποία συχνά συνοδεύεται από δυσανάλογα χαμηλή συμμετοχή στις διαδικασίες λήψης αποφάσεων. Πρόκειται για εμπόδιο που πρέπει να ξεπεραστεί με μια πολιτική των υπηρεσιών η οποία, μέσω της νέας κοινής γεωργικής πολιτικής (ΚΓΠ), θα διευκολύνει τις διαδικασίες ανάπτυξης και δραστηριότητας στον αγροτικό ιστό πολλών περιοχών. Εννοώ ιδίως πρωτοβουλίες κατάρτισης, παροχής συμβουλών και δημιουργίας επιχειρήσεων, οι οποίες θα μπορούσαν ακόμα να αναπτυχθούν στο πλαίσιο του δεύτερου πυλώνα της ΚΓΠ και θα αποτελούσαν κομβικό σημείο για σημαντική βελτίωση των συνθηκών διαβίωσης των γυναικών, αλλά και των ανδρών, στις αγροτικές περιοχές. Θεωρώ ότι πρόκειται για καθαρά στρατηγική απαίτηση, αν μη τι άλλο όσον αφορά την επίτευξη των στόχων της στρατηγικής ΕΕ 2020, με ιδιαίτερη αναφορά σε πρωτοβουλίες που αποσκοπούν στην τόνωση της καινοτομίας, της έρευνας και της ανάπτυξης.
<SPEAKER ID="209" NAME="Elżbieta Katarzyna Łukacijewska" AFFILIATION="PPE">
γραπτώς. - (PL) Σήμερα στο Στρασβούργο ψηφίσαμε επί της έκθεσης σχετικά με τον ρόλο των γυναικών στον τομέα της γεωργίας και στις αγροτικές περιοχές. Προέρχομαι προσωπικά από αγροτική περιοχή, ζω σε αγροτική περιοχή και κάποτε δούλευα σκληρά στο αγρόκτημα των γονέων μου. Μπορώ να δηλώσω με πλήρη βεβαιότητα ότι οι γυναίκες στις αγροτικές περιοχές επηρεάζουν όχι μόνο την ανάπτυξη και τον εκσυγχρονισμό των γεωργικών εκμεταλλεύσεων, αλλά συχνά και την τόνωση του συνόλου της αγροτικής κοινότητας χάρη στη σκληρή δουλειά και την αποφασιστικότητά τους. Οι δραστηριότητές τους σε ενώσεις νοικοκυρών της υπαίθρου, οι προσπάθειές τους για τη διατήρηση των παραδόσεων και των οικογενειακών εθίμων, αλλά και η επιτυχής εφαρμογή εκ μέρους τους νέων λύσεων στον τομέα της διαχείρισης των γεωργικών εκμεταλλεύσεων αποδεικνύουν ότι πρόκειται για μια ομάδα που θα πρέπει να υποστηριχθεί και να προωθηθεί, η δε αξία της θα πρέπει να τονιστεί. Θα ήθελα να ευχαριστήσω όλες τις γυναίκες στις αγροτικές περιοχές, τόσο στην Πολωνία όσο και σε ολόκληρη την Ευρωπαϊκή Ένωση, για τη σκληρή δουλειά και τη συμβολή τους στην περιφερειακή ανάπτυξη, θα ήθελα δε να γνωστοποιήσω ότι υπερψήφισα την έκθεση Jeggle. Σας ευχαριστώ.
<SPEAKER ID="210" NAME="David Martin" AFFILIATION="S&amp;D">
γραπτώς. - (EN) Επικροτώ την αναγνώριση εκ μέρους της έκθεσης του σημαντικού ρόλου που διαδραματίζουν οι γυναίκες στη γεωργική παραγωγή και της ανάγκης προσαρμογής ορισμένων πολιτικών και όρων για την υποστήριξή τους. Ωστόσο, δεν πιστεύω ότι αυτό θα πρέπει να χρησιμοποιηθεί ως δικαιολογία ώστε να διοχετευθούν ακόμη περισσότερα χρήματα στην ΚΓΠ.
<SPEAKER ID="211" NAME="Barbara Matera" AFFILIATION="PPE">
γραπτώς. - (IT) Ψήφισα υπέρ επειδή πιστεύω ακράδαντα ότι πρέπει να αναγνωριστεί ο κεντρικός ρόλος που διαδραματίζουν οι γυναίκες σε χώρους όπου η εργασία τους είναι θεμελιώδους σημασίας για την απόδοση ή την ανάκαμψη της συγκεκριμένης τοπικής οικονομίας, η οποία με τη σειρά της συμβάλλει στη γενικότερη ανάπτυξη των χωρών μας.
<P>
Ο ρόλος των γυναικών στον τομέα της γεωργίας έχει αλλάξει σημαντικά τις τελευταίες δεκαετίες, αποκτώντας μια όλο και περισσότερο πολυλειτουργική θέση. Για τον λόγο αυτόν, τα ευρωπαϊκά θεσμικά όργανα πρέπει να λάβουν μέτρα με στόχο την αποφυγή της εξόδου των γυναικών από την ύπαιθρο, ή σε κάθε περίπτωση την ενθάρρυνση της επιστροφής των γυναικών στην αγροτική ζωή. " στήριξη προς τις γυναίκες και τα σχέδιά τους θα οδηγούσε σε πρόοδο όσον αφορά την ανάπτυξη των αγροτικών κοινοτήτων στο σύνολό τους.
<P>
Πρέπει να προσφέρουμε στις γυναίκες που εργάζονται στον γεωργικό τομέα την ευκαιρία να εκπληρώσουν τα προσωπικά τους σχέδια για τη ζωή καθιστώντας τις οικονομικά ανεξάρτητες και ικανές να ανταποκριθούν στις οικογενειακές ευθύνες. Οι θέσεις εργασίας στον τομέα της γεωργίας πρέπει να παραμείνουν ελκυστικές για τις γυναίκες, έτσι ώστε να είναι σε θέση να εκπληρώσουν τις πολλαπλές επαγγελματικές τους αρμοδιότητες. Σε αυτήν την περίοδο χρηματοπιστωτικής και οικονομικής κρίσης, είναι θεμελιώδους σημασίας να δημιουργηθούν ισότιμες συνθήκες εργασίας στην ύπαιθρο και στις πόλεις, έτσι ώστε να κατοικηθούν εκ νέου οι περιοχές που θα μπορούσαν να δώσουν το έναυσμα για την οικονομική ανάκαμψη μιας συγκεκριμένης περιοχής της Ευρώπης.
<SPEAKER ID="211" NAME="Véronique Mathieu" LANGUAGE="FR">
Όλες οι ριζικές αλλαγές στις ευρωπαϊκές αγροτικές περιοχές αντιπροσωπεύουν προκλήσεις όσον αφορά τον πληθυσμό, την απασχόληση, τις υπηρεσίες και το περιβάλλον. Πρέπει να τονίσουμε τον σημαντικό αντίκτυπο της παρουσίας και της συμμετοχής των γυναικών στην ποιότητα ζωής και την αγροτική οικονομία. Οι γυναίκες συνιστούν σπουδαίο δυναμικό για την ΕΕ στην προσπάθεια ανάπτυξης και αξιοποίησης της αγροτικής οικονομίας της Ευρώπης. " κοινοτική χρηματοδότηση μπορεί επομένως να συμβάλει στη βελτίωση της ποιότητας ζωής και εργασίας στις αγροτικές περιοχές με την ενίσχυση των εισοδημάτων και μέσω της σχολικής εκπαίδευσης και της επαγγελματικής και ακαδημαϊκής εκπαίδευσης και περαιτέρω κατάρτισης.
<P>
Το μέλλον του γεωργικού τομέα εξαρτάται από την ικανότητά του για διαφοροποίηση. Οι δυνατότητες των υπηρεσιών που παρέχονται από τις επιχειρήσεις γεωργικής εκμετάλλευσης, πέρα από την παραγωγή τους σε τρόφιμα, εξαρτώνται από τη δημιουργικότητα των ανθρώπων που συμμετέχουν, με τις γυναίκες μεταξύ αυτών να έχουν ήδη συνεισφέρει σε μεγάλο βαθμό. Υπάρχουν πολλές ευκαιρίες για τη δημιουργία τοπικών υπηρεσιών, η δε συμμετοχή των γυναικών σε αυτές είναι ο καλύτερος τρόπος προκειμένου να διασφαλιστεί η επιτυχία των εν λόγω προγραμμάτων.
<SPEAKER ID="211" NAME="Nuno Melo" AFFILIATION="PPE">
γραπτώς. - (PT) Με δεδομένη την αυξανόμενη σημασία των γυναικών στον τομέα της γεωργίας και των αγροτικών περιοχών, η νέα κοινή γεωργική πολιτική (ΚΓΠ) οφείλει να τη λάβει υπόψη προκειμένου να προαχθεί η ισότητα μεταξύ των δυο φύλων. Αυτός είναι ο μόνος τρόπος ώστε να καταφέρουμε να προωθήσουμε τη βιώσιμη οικονομική ανάπτυξη και την ανάπτυξη της υπαίθρου. Όπως και στις αστικές περιοχές, πρέπει να δημιουργηθούν καλές συνθήκες διαβίωσης στις αγροτικές περιοχές, έτσι ώστε οι γυναίκες και οι οικογένειές τους να έχουν κίνητρα να παραμείνουν εκεί.
<SPEAKER ID="211" NAME="Willy Meyer" LANGUAGE="ES">
Ψήφισα υπέρ της έκθεσης σχετικά με τον ρόλο των γυναικών στον τομέα της γεωργίας και στις αγροτικές περιοχές διότι πιστεύω ότι ο ρόλος τους είναι ζωτικής σημασίας στον τομέα αυτόν, ο οποίος απασχολεί 14,6 εκατομμύρια γυναίκες, ήτοι 41%. Αν και γνωρίζω ότι ο δεύτερος πυλώνας της κοινής γεωργικής πολιτικής παρέχει στήριξη σε έργα που σχετίζονται με τις συνθήκες διαβίωσης των γυναικών στις αγροτικές περιοχές, πιστεύω ότι είναι απαραίτητο να αναλυθούν τα εν εξελίξει έργα προκειμένου να προσδιοριστούν ορθές πρακτικές που θα συμβάλουν στη βελτίωση της κατάστασης των γυναικών, η οποία πλήττεται ιδιαίτερα από τις συνέπειες της τρέχουσας διαρθρωτικής κρίσης του καπιταλιστικού συστήματος στις αγροτικές περιοχές. Αυτό ισχύει ιδιαίτερα εάν ληφθούν υπόψη τα υψηλά επίπεδα ανεργίας των γυναικών, πρόβλημα στο οποίο θα πρέπει να προστεθεί το γεγονός ότι πολλές γυναίκες δεν συμμετέχουν καν στην αγορά εργασίας, κάτι που σημαίνει ότι δεν είναι εγγεγραμμένες ως άνεργες και δεν περιλαμβάνονται στα στατιστικά στοιχεία για την ανεργία. Πιστεύω επίσης ότι η κοινωνική προστασία των γυναικών εργαζομένων στον αγροτικό τομέα είναι απαραίτητη για την ανάπτυξη της υπαίθρου, γι' αυτό ψήφισα υπέρ της παρούσας έκθεσης η οποία αποτελεί ένα βήμα προς αυτήν την κατεύθυνση.
<SPEAKER ID="211" NAME="Alexander Mirsky" AFFILIATION="S&amp;D">
γραπτώς. - (EN) Όπως ειπώθηκε, η έκθεση έχει ως στόχο να τονίσει την ανάγκη εφαρμογής της αρχής της ισότητας των φύλων στην κοινή γεωργική πολιτική ως μέσο για την προώθηση της βιώσιμης οικονομικής ανάπτυξης και της ανάπτυξης της υπαίθρου. Ως εκ τούτου, η ΕΕ πρέπει να επανεστιάσει τις κοινοτικές στρατηγικές στήριξης με στόχο την ανάπτυξη των αγροτικών περιοχών κατά τρόπο φιλικό προς τις γυναίκες. " προώθηση του επιχειρηματικού πνεύματος και των ικανοτήτων των γυναικών στη γεωργία, η βελτίωση της πρόσβασης και της ειδικής κατάρτισης για τις γυναίκες, ο εξοπλισμός της υπαίθρου με υπερσύγχρονες υποδομές πληροφορικής, η μεγαλύτερη αναγνώριση και στήριξη των δικτύων γυναικών, η ενίσχυση της ποιότητας και της προσβασιμότητας των εγκαταστάσεων υποδομής και των υπηρεσιών, οι επαρκείς παροχές κοινωνικής ασφάλισης για τις γυναίκες που εργάζονται στον τομέα της γεωργίας, η συγκυριότητα των γεωργικών εκμεταλλεύσεων και η ιδιαίτερη προσοχή για τις μετανάστριες είναι μερικά από τα σημαντικότερα σημεία επί των οποίων συμφώνησαν οι διάφορες πολιτικές Ομάδες. Ποιος, λοιπόν, θα την καταψήφιζε; Πόσο γενικόλογη και λαϊκιστική είναι! Φαίνεται ότι η εισηγήτρια επέδειξε την καλοσύνη της προς τις γυναίκες που εργάζονται στη γεωργία. Δεν λέγεται τίποτα συγκεκριμένο για τα παιδιά και την υγειονομική περίθαλψη. Έλλειψη αποτελεσματικής υγειονομικής περίθαλψης! " έλλειψη αποτελεσματικής υγειονομικής περίθαλψης και προσχολικής εκπαίδευσης στις αγροτικές περιοχές είναι ό,τι ακριβώς απασχολεί τις γυναίκες στη Λετονία, την Εσθονία και τη Λιθουανία. Ψήφισα "υπέρ", όμως η έκθεση χρειάζεται περαιτέρω επεξεργασία και επαγγελματισμό.
<SPEAKER ID="212" NAME="Andreas Mölzer" AFFILIATION="NI">
γραπτώς. - (DE) Ο ρόλος των γυναικών εξακολουθεί να είναι ήσσονος σημασίας στον γεωργικό τομέα. Σύμφωνα με την παρούσα έκθεση, θα πρέπει να ανταποκριθούμε καλύτερα στις ανάγκες των γυναικών, ιδιαίτερα στις μη αστικές περιοχές. Πρέπει να προσφέρονται ευκαιρίες για περαιτέρω εκπαίδευση και κατάρτιση, καθώς και καλύτερη πρόσβαση σε υπηρεσίες παιδικής μέριμνας. Οι αγρότισσες συμβάλλουν όλο και περισσότερο στη διαφοροποίηση και την προσαρμογή των επιχειρήσεων, γεγονός το οποίο συνεπάγεται σημαντική αύξηση της πολυλειτουργικότητας στον τομέα της γεωργίας. Για να διατηρηθεί η ελκυστικότητα της γεωργίας ως πηγής απασχόλησης και τρόπου ζωής, οι γυναίκες θα πρέπει να έχουν την ευκαιρία να επηρεάζουν τις αποφάσεις σε επιτροπές και ενώσεις. Ομοίως, είναι σημαντικό η θέση των γυναικών στον τομέα της γεωργίας να καταστεί ασφαλέστερη, προσφέροντάς τους ένα κίνητρο ώστε να παραμείνουν στον κλάδο. Ψήφισα υπέρ της παρούσας έκθεσης διότι πρέπει να θέσουμε τέρμα στην παρακμή της γεωργίας με όλα τα μέσα που διαθέτουμε.
<SPEAKER ID="213" NAME="Rareş-Lucian Niculescu" LANGUAGE="RO">
Ψήφισα υπέρ της έκθεσης Jeggle την οποία επικροτώ ως βουλευτής του ΕΚ που εκλέγεται στη Ρουμανία, μια χώρα με μεγάλο αριθμό ατόμων που ασχολούνται με γεωργικές δραστηριότητες. Ωστόσο, θα ήθελα να επισημάνω ότι, κατά την άποψή μου, η έκθεση θα έπρεπε να ήταν αποφασιστικότερη στο θέμα των συνθηκών διαβίωσης στην ύπαιθρο. Χρειαζόμαστε ευρεία χρηματοδότηση του Ευρωπαϊκού Γεωργικού Ταμείου Αγροτικής Ανάπτυξης ώστε να μπορέσουμε να περιορίσουμε τις ανισότητες μεταξύ αγροτικών και αστικών περιοχών. Οι επενδύσεις για τον εκσυγχρονισμό των βασικών υλικών υποδομών πρέπει να παραμείνουν μια βασική πτυχή του ταμείου αυτού. Επιπλέον, χρήσιμες θα ήταν επιπρόσθετες αναφορές στη γήρανση του αγροτικού πληθυσμού και τη σημασία των προγραμμάτων που αποσκοπούν στην πρόωρη συνταξιοδότηση των γεωργών και την εγκατάσταση νέων σε ηλικία.
<SPEAKER ID="213" NAME="Franz Obermayr" AFFILIATION="NI">
γραπτώς. - DE) Οι γυναίκες είναι, με πολλούς τρόπους, η ραχοκοκαλιά του γεωργικού μας τομέα. Ο ρόλος των γυναικών καθίσταται τόσο πιο σημαντικός όσο περισσότερο προσπαθούμε να δημιουργήσουμε τις κατάλληλες συνθήκες για έναν βιώσιμο και οικολογικά υπεύθυνο γεωργικό κλάδο που βασίζεται σε μικρές γεωργικές εκμεταλλεύσεις. Για τον λόγο αυτόν είναι σημαντικό η κοινωνία να αναγνωρίσει ευρύτερα και να αντιμετωπίσει με μεγαλύτερο σεβασμό την εργασία των γυναικών στον τομέα της γεωργίας. Επιπλέον, πρέπει να γίνουν περισσότερα στο μέλλον ώστε να καλυφθούν οι ιδιαίτερες ανάγκες των γυναικών στον τομέα αυτόν προκειμένου να προσελκύσουμε τις νεότερες γενεές στον κλάδο. Συνεπώς, ψήφισα υπέρ της έκθεσης.
<SPEAKER ID="213" NAME="Wojciech Michał Olejniczak" LANGUAGE="PL">
Εγκρίθηκε σήμερα πρόταση ψηφίσματος του Ευρωπαϊκού Κοινοβουλίου σχετικά με τον ρόλο των γυναικών στον τομέα της γεωργίας και στις αγροτικές περιοχές. " εμπειρία μας των τελευταίων δεκαετιών έχει αποδείξει ότι η αυξανόμενη συμμετοχή των γυναικών και οι γνώσεις, η εμπειρία και ο επαγγελματισμός τους αποτελούν βασικό παράγοντα για την ανάπτυξη όλων των κλάδων της οικονομίας. Για αυτόν, αλλά και άλλους λόγους, πιστεύω ότι ένας από τους θεμελιώδεις στόχους της κοινής γεωργικής πολιτικής πρέπει να είναι οι αγροτικές περιοχές να καταστούν ελκυστικότερες, αποδίδοντας ιδιαίτερη προσοχή στις ανάγκες και τον ρόλο των γυναικών. Πρέπει να καταβάλουμε κάθε δυνατή προσπάθεια για να βοηθήσουμε τις γυναίκες να επιτύχουν τους στόχους τους, αλλά και να συνδυάσουν την επαγγελματική σταδιοδρομία με την οικογενειακή ζωή. Για να επιτευχθεί αυτό, χρειαζόμαστε εγγυημένη πρόσβαση στις αγροτικές περιοχές σε υπηρεσίες με την ευρεία έννοια του όρου και σε υποδομές, καθώς και δυνατότητες κατάρτισης και προσωπικής ανάπτυξης. Είναι απαραίτητο να ληφθούν μέτρα για τη στήριξη της επιχειρηματικότητας των γυναικών και την καταπολέμηση όλων των εκδηλώσεων εισαγωγής διακρίσεων λόγω φύλου. Θα πρέπει επίσης να επικεντρωθούμε στη διασφάλιση μεγαλύτερης πολιτικής και οικονομικής στήριξης, για παράδειγμα μέσω της ευκολότερης πρόσβασης σε επενδύσεις και δάνεια. Είμαι βέβαιος ότι όλα αυτά τα μέτρα θα διασφαλίσουν μια ολοένα και καλύτερη χρήση του δυναμικού των γυναικών για την ανάπτυξη της γεωργίας, καθώς και των τοπικών κοινοτήτων και ολόκληρων των περιφερειών.
<SPEAKER ID="214" NAME="Rolandas Paksas" AFFILIATION="EFD">
γραπτώς. - (LT) Ψήφισα υπέρ του ψηφίσματος αυτού που αποσκοπεί στην ενίσχυση του ρόλου των γυναικών στον γεωργικό τομέα και τη βελτίωση της κατάστασής τους στις αγροτικές περιοχές με την παροχή περισσότερων κοινωνικών εγγυήσεων και την προώθηση της απασχόλησης και της επιχειρηματικότητας. Πάνω απ' όλα, πρέπει να καταβάλουμε κάθε δυνατή προσπάθεια προκειμένου να διασφαλιστεί η θέσπιση συστήματος κοινωνικής προστασίας που θα λειτουργεί αποτελεσματικά και θα παράσχει τη δυνατότητα πρόωρης συνταξιοδότησης και λήψης επιδόματος μητρότητας. Για να δημιουργηθεί ευνοϊκό περιβάλλον με σκοπό την προώθηση της επιχειρηματικότητας, όλες οι αγροτικές περιοχές πρέπει να διαθέτουν υπερσύγχρονες υποδομές πληροφορικής. " επαρκής ευρυζωνική πρόσβαση αποτελεί έναν από τους βασικούς παράγοντες στήριξης της ανάπτυξης των δραστηριοτήτων των μικρομεσαίων επιχειρήσεων στις αγροτικές περιοχές. Επιπλέον, πρέπει να καταβάλουμε κάθε δυνατή προσπάθεια ώστε να διασφαλιστεί ότι διατηρούνται οι αγροτικές κοινότητες και δημιουργούνται ευκαιρίες για τον συνδυασμό οικογενειακού και επαγγελματικού βίου. Ως εκ τούτου, είναι αναγκαίο να διασφαλιστεί ότι οι άνθρωποι που ζουν σε αγροτικές περιοχές διαθέτουν υψηλού επιπέδου ιατροφαρμακευτική περίθαλψη, εκπαίδευση, παιδική μέριμνα και άλλες υπηρεσίες που προορίζονται να καλύψουν τις καθημερινές τους ανάγκες, οι οποίες θα δημιουργήσουν ευνοϊκότερες συνθήκες διαβίωσης και θα μειώσουν τον κοινωνικό αποκλεισμό.
<P>
Τα κράτη μέλη που χρησιμοποιούν χρήματα από τα διαρθρωτικά ταμεία πρέπει να θεσπίσουν και να εφαρμόσουν πρωτοβουλίες οι οποίες θα προωθούν τη συμμετοχή των γυναικών στην αγορά εργασίας, θα μειώνουν τις κοινωνικές ανισότητες και θα αντιμετωπίζουν ζητήματα που αφορούν τις υποδομές των μεταφορών. Πρέπει επίσης να δοθεί μεγαλύτερη προσοχή στις οργανώσεις των γεωργών και να δημιουργηθεί πανευρωπαϊκό δίκτυο γυναικών της υπαίθρου έτσι ώστε να τεθούν σε πλήρη εφαρμογή τα αναπτυξιακά προγράμματα στις αγροτικές περιοχές.
<SPEAKER ID="214" NAME="Alfredo Pallone" AFFILIATION="PPE">
γραπτώς. - (IT) " νέα κοινή γεωργική πολιτική (ΚΓΠ) λαμβάνει μεταξύ άλλων υπόψη κοινωνικά ζητήματα όπως ο ρόλος των γυναικών στις αγροτικές περιοχές. Κοινός στόχος είναι να αποφευχθεί η αποκλειστική ανάπτυξη των αστικών κέντρων, προλαμβάνοντας έτσι τις διακρίσεις με βάση το φύλο ή/και τη γεωγραφική προέλευση των πολιτών που ζουν στην ύπαιθρο. Εφόσον συμφώνησα με τις αρχές αυτές, ψήφισα υπέρ της έκθεσης η οποία υπογραμμίζει τον σημαντικό ρόλο που διαδραματίζουν οι γυναίκες στις γεωργικές επιχειρήσεις και το αγροτικό περιβάλλον και εφιστά την προσοχή στη σημασία του ρόλου αυτού για τις πολιτικές εδαφικής ανάπτυξης. " έκθεση επισημαίνει τομείς όπου χρειάζεται προσπάθεια ώστε οι γυναίκες να ενσωματωθούν καλύτερα και να γίνει βέλτιστη χρήση των επαγγελματικών τους δυνατοτήτων με αποτέλεσμα τη βελτίωση των προοπτικών ζωής μέσω της ενίσχυσης της οικολογικής και ενεργειακής απόδοσης στις αγροτικές περιοχές.
<SPEAKER ID="214" NAME="Maria do Céu Patrão Neves" AFFILIATION="PPE">
γραπτώς. - (PT) Ψήφισα υπέρ της έκθεσης αυτής διότι συμφωνώ με την πλειονότητα των προτάσεων που περιέχει, και συγκεκριμένα την προώθηση της πολυλειτουργικότητας στις αγροτικές περιοχές, που αποτελούν περιοχές ζωής και επιχειρηματικής δραστηριότητας στις οποίες οι κοινότητες θα πρέπει να παραμείνουν και να καταστούν δυναμικές. Είναι σημαντικό να αναγνωριστεί ότι οι αγροτικές περιοχές πλήττονται ιδιαίτερα από τη γήρανση του πληθυσμού, τη χαμηλή πληθυσμιακή πυκνότητα και, σε ορισμένες περιοχές, τη συρρίκνωση του πληθυσμού, για τον λόγο δε αυτόν η κοινή γεωργική πολιτική (ΚΓΠ) θα πρέπει να είναι προσανατολισμένη προς την προσπάθεια να αντιμετωπιστούν οι εν λόγω προκλήσεις. Είναι γεγονός ότι, ιστορικά, η εργασία των γυναικών στη γεωργία υποτιμάται συστηματικά και συχνά δεν αμείβεται ή αμείβεται χαμηλότερα από την αντίστοιχη εργασία που εκτελείται από άνδρες. Είναι συνεπώς σημαντικό να ληφθεί το γεγονός αυτό υπόψη ως στοιχείο του θέματος αυτού, καθώς και να θεσπιστούν, πάνω απ' όλα, οι ίδιοι όροι εργασίας για την ίδια εργασία. Σε κάθε περίπτωση, πιστεύω ότι είναι βασικό το θέμα αυτό να χάσει τελικά τη σημασία του με την καθιέρωση της ισότητας των φύλων στον τομέα των γεωργικών δραστηριοτήτων.
<SPEAKER ID="214" NAME="Aldo Patriciello" AFFILIATION="PPE">
γραπτώς. - (IT) Οι γυναίκες είναι η ραχοκοκαλιά του γεωργικού τομέα στις αγροτικές περιοχές. Είναι επομένως σημαντικό να επικεντρωθούμε στον ρόλο που διαδραματίζουν στον τομέα των γεωργικών επιχειρήσεων και στις αγροτικές περιοχές. Για τον σκοπό αυτόν, πρέπει να λάβουμε υπόψη τις ανάγκες τους και να αξιοποιήσουμε τις δυνατότητές τους, δεδομένου ότι ζητήματα όπως η ποιότητα ζωής και η οικονομική ισχύς είναι κυρίως στις αγροτικές περιοχές συνδεδεμένα με την παρουσία των γυναικών και το πολύπλευρο έργο τους. Έτσι, οι ευρωπαϊκές πολιτικές στήριξης πρέπει να πράξουν περισσότερα από ποτέ προκειμένου να ανταποκριθούν στις ανάγκες και την κατάστασή τους ώστε να αποτραπεί μια έξοδος των γυναικών όλων των γενεών από την ύπαιθρο ή, εν πάση περιπτώσει, να ενθαρρυνθούν να επιστρέψουν στην αγροτική ζωή. Υπό το πρίσμα αυτό, η βοήθεια της ΕΕ μπορεί να συμβάλει στη βελτίωση της ποιότητας ζωής στις αγροτικές περιοχές για τις γυναίκες που διοικούν επιχειρήσεις ή παρέχουν υπηρεσίες, καθώς και για τους καταναλωτές των προϊόντων και υπηρεσιών. Δεδομένου ότι οι γυναίκες διαδραματίζουν ζωτικό ρόλο από την άποψη της βιώσιμης ανάπτυξης στις αγροτικές περιοχές, ψηφίζω υπέρ προκειμένου να εξασφαλιστεί συγκεκριμένη στήριξη για τις γυναίκες στον τομέα αυτόν.
<SPEAKER ID="215" NAME="Rovana Plumb" AFFILIATION="S&amp;D">
γραπτώς. - (EN) Οι γυναίκες είναι πολύ σημαντικές για τον γεωργικό τομέα και τον αγροτικό κόσμο, η δε εκεί παρουσία τους καθίσταται ολοένα και πιο εμφανής. Είναι, ως εκ τούτου, σημαντικό να τονιστεί ο ρόλος που διαδραματίζουν οι γυναίκες στις γεωργικές εκμεταλλεύσεις και στις αγροτικές περιοχές, λαμβάνοντας ιδιαίτερα υπόψη τον πολυλειτουργικό τους ρόλο. Αν θέλουμε να κρατήσουμε στην ύπαιθρο τις γυναίκες όλων των γενεών ή αν θέλουμε να τις ενθαρρύνουμε να πάνε να ζήσουν στην ύπαιθρο, τότε οι ανάγκες και οι όροι τους πρέπει να αντανακλώνται, σε μεγαλύτερο βαθμό απ' όσο στο παρελθόν, στις πολιτικές στήριξης. " υλοποίηση των προσωπικών τους σχεδίων ζωής, η οικονομική ανεξαρτησία και η επιτυχής αντιμετώπιση των οικογενειακών προκλήσεων αποτελούν τις απαιτήσεις των γυναικών και στην ύπαιθρο.
<P>
" Ευρωπαϊκή Επιτροπή πρέπει να αυξήσει τις πιστώσεις του προϋπολογισμού για το ΕΚΤ προκειμένου να παράσχει επαρκείς πόρους για τη λήψη μέτρων προς βελτίωση της εκπαίδευσης και της κατάρτισης με σκοπό την ενίσχυση της πρόσβασης στην αγορά εργασίας και την καταπολέμηση της ανεργίας, καθώς και μέτρων και δραστηριοτήτων, στο πλαίσιο της στρατηγικής για την κοινωνική ένταξη και της εμβληματικής πρωτοβουλίας της ΕΕ 2020 για την καταπολέμηση της φτώχειας και του κοινωνικού αποκλεισμού, υπέρ των μειονεκτούντων και ευάλωτων προσώπων, ιδίως των γυναικών, συμπεριλαμβανομένων όσων αντιμετωπίζουν επισφαλείς και αβέβαιες συμβάσεις. Τα κράτη μέλη πρέπει να συμβάλουν ιδίως στη σαφή βελτίωση της κοινωνικής κατάστασης των γυναικών στον τομέα της γεωργίας στην Ευρώπη.
<SPEAKER ID="216" NAME="Frédérique Ries" LANGUAGE="FR">
Τι θα συνέβαινε εάν οι αγρότισσες αποτελούσαν το μέλλον της κοινής γεωργικής πολιτικής; " δήλωση αυτή, μολονότι είναι κάπως αμφισβητήσιμη, είναι σε μεγάλο βαθμό βάσιμη εάν ληφθεί υπόψη η σημασία των γυναικών στην αγροτική ζωή και τις γεωργικές εκμεταλλεύσεις. Σύμφωνα με τις στατιστικές, οι αγρότισσες της Ευρωπαϊκής Ένωσης αντιπροσωπεύουν το 43% των εργατών και το 20% των διαχειριστών των γεωργικών εκμεταλλεύσεων, το ποσοστό δε αυτό δεν περιλαμβάνει τις συζύγους των ανδρών γεωργών, η εργασία των οποίων συχνά δεν λαμβάνεται υπόψη.
<P>
Σε μια εποχή κατά την οποία οι γεωργικές εκμεταλλεύσεις εξειδικεύονται, η δημιουργική φύση των γυναικών αποτελεί αναμφισβήτητο πλεονέκτημα το οποίο, σε συνδυασμό με τη μεγαλύτερη μέριμνά τους για την περιβαλλοντική βιωσιμότητα και την ποιότητα, αξίζει να αναγνωριστεί και να υποστηριχθεί σε ευρωπαϊκό επίπεδο. Αυτή ήταν η επιλογή που έγινε σήμερα από το Ευρωπαϊκό Κοινοβούλιο το οποίο, με την έγκριση της έκθεσης της κ. Jeggle, τόνισε τον σημαντικό ρόλο που θα διαδραματίσουν οι γυναίκες στη μελλοντική ενίσχυση των αγροτικών περιοχών. Όπως έγραψε πολύ σωστά η εισηγήτρια στην αιτιολογική της έκθεση: "" πείρα μάλιστα δείχνει ότι η ποιότητα ζωής και η οικονομική ισχύς είναι κυρίως στις αγροτικές περιοχές συνδεδεμένη με την παρουσία των γυναικών και την πολύπλευρη στράτευσή τους". Πρόκειται για έναν απλό και σύγχρονο τρόπο επανεξέτασης του επαγγέλματος του αγρότη.
<SPEAKER ID="217" NAME="Raül Romeva i Rueda" AFFILIATION="Verts/ALE">
γραπτώς. - (EN) Οι γυναίκες είναι η ραχοκοκαλιά του γεωργικού τομέα και της υπαίθρου και η εκεί παρουσία τους είναι ολοένα και πιο εμφανής. Είναι, ως εκ τούτου, σημαντικό να τονιστεί ο ρόλος που διαδραματίζουν οι γυναίκες στις γεωργικές εκμεταλλεύσεις και στις αγροτικές περιοχές, λαμβάνοντας ιδιαίτερα υπόψη τον πολυλειτουργικό τους ρόλο. Εν προκειμένω υπάρχουν ευκαιρίες για συγκεκριμένες δράσεις υποστήριξης των γυναικών στη γεωργία. Οι πολύπλευρες επαγγελματικές ικανότητές τους, τα συμφέροντα και οι επιδόσεις τους πρέπει να ληφθούν σε μεγαλύτερο βαθμό υπόψη, προκειμένου να παραμείνει η γεωργία ελκυστικός χώρος εργασίας για τις γυναίκες. Για τον σκοπό αυτόν οι γυναίκες πρέπει να έχουν πλήρες μερίδιο στους πόρους που στηρίζουν τη γεωργία ως τρόπο διαβίωσης και είδος επιχειρηματικής δραστηριότητας. Ανάλογα με τη συνυπευθυνότητά τους στην εκμετάλλευση, οι αγρότισσες πρέπει να μπορούν να έχουν μερίδιο στα δικαιώματα και τις υποχρεώσεις. Σε αυτά συγκαταλέγονται η εκπροσώπηση στους γεωργικούς φορείς και το μερίδιο στα έσοδα της εκμετάλλευσης.
<P>
Εξάλλου η επαρκής κοινωνική προστασία όλων των γυναικών που δραστηριοποιούνται στον γεωργικό τομέα είναι άλλος ένας απολύτως απαραίτητος παράγοντας για μια σύγχρονη και βιώσιμη γεωργία. Πρέπει να ληφθούν υπόψη οι εμπειρίες που έχουν αποκτηθεί από τα συστήματα κοινωνικής ασφάλισης των ευρωπαϊκών κρατών μελών στον τομέα της γεωργίας και να συμβάλουν, βραχυπρόθεσμα, σε εμφανή βελτίωση της κοινωνικής κατάστασης των γυναικών στην ευρωπαϊκή γεωργία.
<SPEAKER ID="218" NAME="Licia Ronzulli" AFFILIATION="PPE">
γραπτώς. - (IT) " βιώσιμη ανάπτυξη στις αγροτικές περιοχές θεωρούνταν ανέκαθεν προτεραιότητα στην Ευρώπη προκειμένου να μπορέσουμε να διασφαλίσουμε τις καλύτερες δυνατές συνθήκες διαβίωσης για τους άνδρες και τις γυναίκες που επιλέγουν να εργάζονται σε αυτόν τον τομέα.
<P>
Επί του παρόντος, 26,7 εκατομμύρια άτομα απασχολούνται στον γεωργικό τομέα στην Ευρωπαϊκή Ένωση. Το σαράντα δύο τοις εκατό αυτών είναι γυναίκες, ενώ τουλάχιστον μία γεωργική επιχείρηση στις πέντε είναι υπό γυναικεία διαχείριση. " εικόνα της γυναικείας πραγματικότητας της υπαίθρου που προκύπτει από τα στοιχεία αυτά είναι ριζικά διαφορετική από εκείνη των προηγούμενων δεκαετιών, κατά τις οποίες οι γυναίκες ήταν οι πρωταγωνίστριες της αλλαγής και προέρχονταν από πολύ διαφορετικά κοινωνικά και οικονομικά υπόβαθρα ανά τα κράτη μέλη.
<P>
Υποστηρίζω το κείμενο της έκθεσης αυτής δεδομένου ότι εφιστά την προσοχή στην ανάγκη κατάρτισης ευρωπαϊκών στρατηγικών στήριξης της υπαίθρου προσαρμοσμένων ειδικά στις γυναίκες, προκειμένου να εργαστούμε προς την κατεύθυνση της βελτίωσης των κοινωνικών και εργασιακών συνθηκών των γυναικών σε μεσοπρόθεσμη βάση.
<SPEAKER ID="219" NAME="Oreste Rossi" AFFILIATION="EFD">
γραπτώς. - (IT) Είμαστε υποχρεωμένοι να ψηφίσουμε υπέρ της έκθεσης σχετικά με τον ρόλο των γυναικών στον τομέα της γεωργίας και στις αγροτικές περιοχές εφόσον συνεχίζουμε να πιστεύουμε στον επαγγελματία γεωργό που ζει από το εισόδημα το οποίο προέρχεται από την επιχείρησή του.
<P>
Ασχολούμενες κατά κανόνα με τον ρόλο της μητέρας και τον συνηθισμένο τους ρόλο της υποστήριξης άλλων μελών της οικογένειας, οι γυναίκες βρίσκονται αναμφισβήτητα σε μειονεκτική θέση εντός του γεωργικού πλαισίου. Οι συνήθεις ασχολίες της γεωργίας δεν προσδιορίζονται από σταθερές ώρες αλλά πρέπει να προσαρμόζονται σε εποχικές απαιτήσεις, περιόδους βλάστησης και την πιθανή παρουσία ζωικού κεφαλαίου. Υπάρχουν περίοδοι κατά τις οποίες οι εργάσιμες ημέρες περιλαμβάνουν 12 ή 13 ώρες εργασίας επί επτά ημέρες την εβδομάδα, και άλλες που είναι πιο ήσυχες. Είναι προφανές ότι μια αγρότισσα, κατά τη διάρκεια της εγκυμοσύνης για παράδειγμα, δεν μπορεί να εγκαταλείψει την ενασχόλησή της με τη γη εάν χρειαστεί, επειδή κάτι τέτοιο θα της στερούσε εισόδημα για ολόκληρο το έτος.
<P>
Οι ανάγκες των γυναικών στη γεωργία είναι συνεπώς διαφορετικές από των άλλων γυναικών εργαζομένων και ως εκ τούτου είναι ζωτικής σημασίας να διασφαλιστεί γι' αυτές επαρκής και εξειδικευμένη στήριξη, λαμβάνοντας υπόψη το γεγονός ότι οι γεωργικές επιχειρήσεις βρίσκονται σχεδόν πάντοτε μακριά από δημόσιες υπηρεσίες όπως οι δημόσιες συγκοινωνίες, η πρόνοια ή η κοινωνική στήριξη.
<SPEAKER ID="219" NAME="Νικόλαος Σαλαβράκος" AFFILIATION="EFD">
γραπτώς. - Υπερψήφισα αυτήν την πρόταση ψηφίσματος καθώς θεωρώ ότι ο ρόλος και η συμβολή των γυναικών στην ανάπτυξη της υπαίθρου και του γεωργικού τομέα είναι τεράστια. " υποστήριξη των γυναικών καθώς και των επιχειρηματικών τους σχεδίων στον αγροτικό τομέα συμβάλλει στην επίτευξη σημαντικής αναπτυξιακής προόδου για ολόκληρη την κοινωνία της υπαίθρου. Εν μέσω οικονομικής κρίσης, και με την ανεργία να καλπάζει, πρέπει να δώσουμε κίνητρα για να κρατήσουμε στην ύπαιθρο τις γυναίκες όλων των ηλικιών, να στηρίξουμε την γυναικεία επιχειρηματικότητα και να επενδύσουμε στην εκπαίδευση τους για την επίτευξη ανάπτυξης και καινοτομίας στον γεωργικό τομέα.
<SPEAKER ID="219" NAME="Daciana Octavia Sârbu" LANGUAGE="RO">
Θα ήθελα να ξεκινήσω ευχαριστώντας την κ. Jeggle για την εξαιρετική αυτή έκθεση, η οποία υπογραμμίζει τον σημαντικότατο ρόλο που διαδραματίζουν οι γυναίκες στη γεωργία. Γνωρίζω ότι πολλοί από εμάς θα θέλαμε οι γυναίκες κάθε ηλικίας να παραμένουν στην ύπαιθρο, ή πιστεύουμε ότι πρέπει να τις ενθαρρύνουμε να μεταβούν εκεί ώστε να διασφαλιστεί το μέλλον των αγροτικών περιοχών και της γεωργίας στην Ευρώπη. Ωστόσο, για να διευκολυνθεί αυτό, πρέπει να βελτιωθεί η πρόσβαση των γυναικών στην εκπαίδευση και την κατάρτιση στον τομέα της γεωργίας και να τους δοθεί η δυνατότητα να αποκτήσουν καλύτερη πρόσβαση σε άμεσες ενισχύσεις. Από την άλλη πλευρά, πρέπει να διασφαλιστεί η πρόσβασή τους σε αξιοπρεπείς συντάξεις και κοινωνική ασφάλιση.
<P>
Στη Ρουμανία, για παράδειγμα, μερικές γυναίκες που ζουν στην ύπαιθρο δεν δικαιούνται γεωργική σύνταξη, ενώ αντιμετωπίζουν και μεγάλες δυσκολίες κατά την εκκίνηση επιχειρήσεων στον τομέα της γεωργίας. Για τον λόγο αυτόν είναι υψίστης σημασίας να εστιάσουμε περισσότερο την προσοχή στις γυναίκες που εργάζονται σε οικογενειακές γεωργικές εκμεταλλεύσεις ή εκμεταλλεύσεις κάλυψης ιδίων αναγκών και να τους εγγυηθούμε τόσο μια αξιοπρεπή διαβίωση, όσο και επαρκείς συντάξεις.
<SPEAKER ID="220" NAME="Joanna Senyszyn" LANGUAGE="PL">
Υποστήριξα την έκθεση σχετικά με τον ρόλο των γυναικών στον τομέα της γεωργίας και στις αγροτικές περιοχές. Συγκεκριμένα, είμαι υπέρ των λύσεων που στοχεύουν στην αύξηση των επιπέδων απασχόλησης των γυναικών στις αγροτικές περιοχές. Στην Πολωνία υπάρχουν περισσότερες γυναίκες άνεργες από ό,τι άνδρες, ιδίως στις αγροτικές περιοχές. Μεγάλο ποσοστό των ατόμων χωρίς εργασία στις αγροτικές περιοχές είναι γυναίκες ηλικίας κάτω των 34 ετών. Στην πλειοψηφία των περιπτώσεων αυτών πρόκειται για μορφωμένες γυναίκες οι οποίες δεν μπορούν να βρουν δουλειά ανάλογη των προσόντων τους. Είναι μια ιδιαίτερα επικίνδυνη τάση, δεδομένου ότι στους νέους θα πρέπει να δοθούν περισσότερες ευκαιρίες να αποκτήσουν πρόσβαση στην αγορά εργασίας. Σε μακροπρόθεσμη βάση, αυτό έχει ως αποτέλεσμα να "γυναικοκρατείται" η ανεργία στις αγροτικές περιοχές με συνέπεια υψηλότερα επίπεδα φτώχειας μεταξύ των νέων γυναικών. Πολλές από αυτές αποφασίζουν να μετακινηθούν στις πόλεις ώστε να βρουν δουλειά, κάτι που με τη σειρά του οδηγεί σε γήρανση του αγροτικού πληθυσμού, πτώση του φυσικού ρυθμού ανάπτυξης και γενική επιδείνωση των συνθηκών διαβίωσης των κατοίκων των αγροτικών περιοχών.
<P>
Κατά συνέπεια, υποστηρίζω την πρόταση σύμφωνα με την οποία θα πρέπει να υπάρξει στον νέο κανονισμό του ΕΓΤΑΑ πρόβλεψη ειδικής χρηματοδότησης με στόχο την υποστήριξη των γυναικών κατά τη μελλοντική περίοδο προγραμματισμού 2014-2020. Αυτό μπορεί να έχει θετική επίπτωση στα επίπεδα απασχόλησης των γυναικών στις αγροτικές περιοχές. Είμαι επίσης υπέρ της διασφάλισης κατάλληλων παροχών για τις γυναίκες που ζουν σε αγροτικές περιοχές στο πλαίσιο των συστημάτων κοινωνικής ασφάλισης. Οι παροχές αυτές πρέπει να λαμβάνουν υπόψη το γεγονός ότι οι γυναίκες έχουν χαμηλότερες αμοιβές και ότι αυτό επηρεάζει τα συνταξιοδοτικά τους δικαιώματα.
<SPEAKER ID="220" NAME="Czesław Adam Siekierski" LANGUAGE="PL">
Ως αποτέλεσμα των κοινωνικών και δημογραφικών εξελίξεων, της αλλαγής των συστημάτων αξιών και του ευρύτερου φάσματος επιλογών, η δομή των αγροτικών περιοχών αλλάζει. Ο ρόλος των γυναικών στις αγροτικές περιοχές αλλάζει επίσης. Αυτό που χρειάζεται τώρα ώστε να διασφαλιστεί ότι οι γυναίκες θα παραμείνουν στις αγροτικές περιοχές, ή για να ενθαρρυνθούν να επιλέξουν τον αγροτικό τρόπο ζωής, είναι να ληφθούν περισσότερο υπόψη οι ανάγκες τους και να διασφαλιστεί ότι οι ανάγκες αυτές αντανακλώνται στην πολιτική στήριξής μας. Πρέπει να διασφαλιστεί ότι οι γυναίκες θα έχουν μεγαλύτερη παρουσία στις αγροτικές περιοχές, ιδίως στον οικονομικό και χρηματοπιστωτικό τομέα, θα πρέπει δε να διαθέτουμε μέσα για την επίτευξη των στόχων αυτών.
<P>
Λαμβάνοντας υπόψη το γεγονός ότι εξακολουθούν να υπάρχουν γυναίκες που φροντίζουν μικρά παιδιά και άρρωστους ή ηλικιωμένους εγκαταλείποντας την εργασία τους για να το πράξουν, θα πρέπει να τους δίδεται η δυνατότητα εξισορρόπησης οικογενειακού και επαγγελματικού βίου. Αυτό καθίσταται εφικτό μέσω της ανάπτυξης υποδομών, για παράδειγμα με την κατασκευή παιδικών σταθμών και την ανάπτυξη διαφόρων εκπαιδευτικών και πολιτιστικών επιλογών. Κλειδί για την επίτευξη των στόχων αυτών είναι η συμμετοχή γυναικών όλων των γενεών στις διαδικασίες λήψης αποφάσεων.
<P>
Επίσης, υψίστης σημασίας είναι η βελτίωση της πρόσβασης σε ιατρικές υπηρεσίες και προγράμματα προσυμπτωματικού ελέγχου του καρκίνου για τις γυναίκες. Επιπλέον, εξακολουθεί να αξίζει η στήριξη και ανάπτυξη του αγροτουρισμού ως μορφής οικονομικής δραστηριότητας χαμηλού κινδύνου η οποία ευνοεί τη δημιουργία θέσεων εργασίας και την ισορροπία εργασιακού και προσωπικού βίου, και να προωθηθούν ηλεκτρονικές μορφές επιχειρηματικότητας, όπως το ηλεκτρονικό εμπόριο, που επιτρέπουν την ανάπτυξη εμπορικών δραστηριοτήτων ασχέτως από την απόσταση από τα αστικά κέντρα.
<SPEAKER ID="221" NAME="Brian Simpson" AFFILIATION="S&amp;D">
γραπτώς. - (EN) Το Εργατικό Κόμμα στο Ευρωπαϊκό Κοινοβούλιο (EPLP) υποστηρίζει τον στόχο της έκθεσης της Elisabeth Jeggle "Ο ρόλος των γυναικών στον τομέα της γεωργίας και στις αγροτικές περιοχές" να τονίσει τα ειδικά για τον κλάδο προβλήματα που αντιμετωπίζουν οι γυναίκες οι οποίες εργάζονται στον τομέα της γεωργίας, καθώς και πολλά από τα μέτρα που προτείνονται για την ενίσχυση της θέσης τους. " έκθεση αντιμετωπίζει τις ειδικές ανάγκες των γυναικών που εργάζονται στη γεωργία προτείνοντας μια σειρά συστάσεων οι οποίες λαμβάνουν υπόψη τόσο τις συνθήκες διαβίωσης όσο και τον ρόλο και τη συμβολή τους στην ανάπτυξη της αγροτικής οικονομίας. Ωστόσο, το EPLP δεν συμφωνεί με την παράγραφο 4, η οποία αντιτίθεται στην περαιτέρω μείωση του ποσοστού του συνολικού προϋπολογισμού που αντιπροσωπεύουν οι γεωργικές δαπάνες. Θα θέλαμε σημαντική αναθεώρηση των προτεραιοτήτων εντός του πολυετούς δημοσιονομικού πλαισίου με στόχο την πλήρη χρηματοδότηση των προτεραιοτήτων της Ευρώπης 2020 που έχουν τον μεγαλύτερο αντίκτυπο στην αύξηση της απασχόλησης και των επιπέδων ανάπτυξης.
<SPEAKER ID="221" NAME="Catherine Stihler" AFFILIATION="S&amp;D">
γραπτώς. - (EN) Υποστήριξα την παρούσα έκθεση η οποία υπογραμμίζει τη σημασία της ισότητας των δύο φύλων για την προώθηση της βιώσιμης οικονομικής ανάπτυξης και της ανάπτυξης της υπαίθρου. Πιστεύω ότι είναι σημαντικό να ενθαρρυνθεί η εκπροσώπηση των γυναικών σε όλους τους πολιτικούς, κοινωνικούς και οικονομικούς φορείς του γεωργικού τομέα προκειμένου να διασφαλιστεί η συμμετοχή τους σε ισότιμη βάση.
<SPEAKER ID="222" NAME="Marc Tarabella" LANGUAGE="FR">
Χαίρομαι για την έγκριση της έκθεσης της κ. Jeggle, στην οποία και ο ίδιος συνέβαλα. Πράγματι, η κοινή γεωργική πολιτική έχει κοινωνική αξία από την άποψη ότι αναγνωρίζει τον θεμελιώδη ρόλο που διαδραματίζουν οι γυναίκες στη διαφύλαξη των μελλοντικών προοπτικών της αγροτικής ζωής και της ευημερίας στην ύπαιθρο (δεδομένου ότι το 41% των 14,6 εκατομμυρίων εργαζομένων στον κλάδο της γεωργίας στην ΕΕ είναι γυναίκες).
<P>
Στόχος είναι μεταξύ άλλων να προωθηθούν το επιχειρηματικό πνεύμα και οι ικανότητες των γυναικών στη γεωργία, να εξοπλιστούν οι αγροτικές περιοχές με σύγχρονες υποδομές που θα επιτρέπουν στις γυναίκες να επιτύχουν ισορροπία εργασίας και ζωής (με τη δημιουργία βρεφονηπιακών σταθμών, για παράδειγμα), να τεθεί ως στόχος η καλύτερη εκπροσώπηση των γυναικών στο πλαίσιο πολιτικών, οικονομικών και κοινωνικών φορέων στον τομέα της γεωργίας (με απώτερο σκοπό την πλήρη ισοτιμία) και να υλοποιηθεί η κατάλληλη κοινωνική κάλυψη για τις γυναίκες που εργάζονται στη γεωργία, καθώς και η συγκυριότητα των γεωργικών εκμεταλλεύσεων. Εάν η αληθινή ισότητα είναι συνώνυμη με τη δικαιοσύνη, τότε αυτό που έχει πραγματικά σημασία είναι η αναγνώριση του ρόλου των γυναικών στη γεωργία.
<SPEAKER ID="223" NAME="Thomas Ulmer" LANGUAGE="DE">
Υπερψήφισα αυτήν την έκθεση. Υπάρχει συνεχής ανάγκη πολιτικής ενεργού στήριξης των αγροτικών περιοχών με στόχο την προσφορά καλύτερων προοπτικών και βελτιωμένων ευκαιριών εργασίας στις γυναίκες. Οι ειδικευμένες αγρότισσες χρειάζονται ευρείας βάσης κατάρτιση, πρέπει δε να μπορούν να δραστηριοποιούνται και να σκέφτονται με επιχειρηματικό τρόπο. Αυτό απαιτεί τη βέλτιστη υποδομή στις αγροτικές περιοχές όσον αφορά την εκπαίδευση, την περαιτέρω κατάρτιση, τα σχολεία και τη μέριμνα των παιδιών, καθώς και ανεμπόδιστη πρόσβαση στη σύγχρονη τεχνολογία των πληροφοριών. Επιπλέον, τα δίκτυα γυναικών και η πρόσβαση των γυναικών επιχειρηματιών σε πιστώσεις και επενδυτικές ευκαιρίες πρέπει να επεκταθούν.
<SPEAKER ID="223" NAME="Marie-Christine Vergiat" LANGUAGE="FR">
Ψήφισα υπέρ της παρούσας έκθεσης, η οποία ζητεί τη βελτίωση της κατάστασης και την αναγνώριση των γυναικών που εργάζονται στον τομέα της γεωργίας, καθώς και τη συνεχή παροχή αγροτικών ενισχύσεων.
<P>
" έκθεση επισημαίνει την επιτακτική ανάγκη να διασφαλιστεί η κοινωνική κάλυψη των συζύγων των γεωργών οι οποίες κερδίζουν εισόδημα, όπως και των προσωρινών εργαζομένων και των μεταναστριών. Αυτό θα πρέπει να καταστεί ένα προφανές βήμα, όχι μόνο για τις γεωργικές εργασίες, αλλά και στο ευρύτερο πλαίσιο του συνόλου των επαγγελμάτων αυτοαπασχόλησης, προκειμένου να επιτύχουμε τους στόχους της πραγματικής ισότητας των φύλων στους κλάδους αυτούς όπου οι γυναίκες αντιμετωπίζονται ιδιαίτερα άσχημα.
<P>
Επομένως, ναι, η προώθηση της ισότητας των φύλων πρέπει επίσης να ενσωματωθεί στην κοινή γεωργική πολιτική και η Ένωση να εναρμονίσει τους δηλωμένους στόχους και τις πράξεις της. Παρ' όλα αυτά, δεν τρέφω καμιά ψευδαίσθηση σχετικά με τη συνολική συνοχή μεταξύ των στόχων της Ένωσης και της χρήσης των ευρωπαϊκών κονδυλίων, ιδίως όσον αφορά τα ανθρώπινα δικαιώματα, αναπόσπαστο μέρος των οποίων αποτελούν τα δικαιώματα των γυναικών.
<SPEAKER ID="224" NAME="Angelika Werthmann" AFFILIATION="NI">
γραπτώς. - (DE) Ψήφισα υπέρ της έκθεσης της κ. Jeggle. " έκθεση υπογραμμίζει την τεράστια συνεισφορά των γυναικών τα τελευταία χρόνια στην αειφόρο ανάπτυξη των αγροτικών περιοχών και στη διαφοροποίηση και προσαρμογή της γεωργίας στις αλλαγές της αγοράς.
<P>
Ωστόσο, για να προσφερθούν πραγματικές δυνατότητες στις γυναίκες στον τομέα της γεωργίας, η κοινή γεωργική πολιτική θα πρέπει να περιλαμβάνει περισσότερες πτυχές προσανατολισμένες στις γυναίκες, μεταξύ άλλων (όπως εξηγείται στην παρούσα έκθεση), την παροχή ειδικών μορφών κατάρτισης και συμβουλευτικής, καθώς και υποδομές βοήθειας.
<SPEAKER ID="224" NAME="Artur Zasada" LANGUAGE="PL">
Θα ήθελα να συγχαρώ την κ. Jeggle για το έγγραφο αυτό, το οποίο συμβάλλει σημαντικά στη συζήτηση σχετικά με τη διαμόρφωση της κοινής γεωργικής πολιτικής. Ένας βασικός παράγοντας που επηρεάζει την αύξηση του οικονομικού δυναμικού των αγροτικών περιοχών είναι η συμμετοχή των γυναικών -τόσο σε πολιτικούς φορείς και γεωργικές οργανώσεις όσο και μέσω της αυτοαπασχόλησης. Βασικό ζήτημα από την άποψη της δημιουργίας θέσεων εργασίας είναι η προώθηση ηλεκτρονικών μορφών επιχειρηματικότητας, όπως το ηλεκτρονικό εμπόριο, που επιτρέπουν να είναι κανείς οικονομικά ενεργός ακόμη και σε δυσπρόσιτες περιοχές. Πρέπει επίσης να γίνει καλύτερη χρήση των ευκαιριών που αποβλέπουν στην ανάπτυξη της κοινοτικής ζωής στις αγροτικές περιοχές με την εκπόνηση και εφαρμογή προγραμμάτων που θα στηρίζουν συστήματα κατάρτισης για τις οργανώσεις των γυναικών.
<P>
Κάτι άλλο που είναι καίριας σημασίας από την άποψη των ίσων ευκαιριών είναι η στήριξη για τη δημιουργία των κατάλληλων υποδομών παιδικής μέριμνας σε αγροτικές περιοχές, δεδομένου ότι η εύρυθμη παροχή φροντίδας στα παιδιά διευκολύνει τις γυναίκες να επιστρέψουν στην εργασία τους γρηγορότερα και τις καθιστά ανταγωνιστικότερες στην αγορά εργασίας. Θα ήθελα να ευχαριστήσω για άλλη μια φορά την κυρία Jeggle για τη συμπερίληψη των προτάσεών μου κατά την εργασία της σχετικά με την έκθεση. Πράγματα τα οποία ζήτησαν γυναίκες κατά τη διάρκεια δημόσιας διαβούλευσης που διοργάνωσα στην περιφέρεια της Ziemia Lubuska συμπεριλήφθηκαν στο έγγραφο.
<SPEAKER ID="225" NAME="Laima Liucija Andrikien" LANGUAGE="LT">
Ψήφισα υπέρ του ψηφίσματος αυτού σχετικά με την αποδοτικότητα και την αποτελεσματικότητα της χρηματοδότησης της ΕΕ στον τομέα του παροπλισμού πυρηνικών σταθμών στα νέα κράτη μέλη. Πρόκειται για πολύ σημαντικό έγγραφο για τη Λιθουανία, τη Βουλγαρία και τη Σλοβακία, εφόσον παροπλίζουν τους πυρηνικούς τους σταθμούς. Υπάρχει ανησυχία ότι βασικά έργα υποδομής για τη διαχείριση αποβλήτων έχουν παρουσιάσει καθυστερήσεις στη Λιθουανία, αυτό δε την εμποδίζει να απορροφά κοινοτικά κονδύλια έγκαιρα και αποτελεσματικά. Σημειώνεται ότι εξακολουθεί να απαιτείται σημαντική χρηματοδότηση για τον παροπλισμό και ότι τα εθνικά κεφάλαια δεν επαρκούν για να καλύψουν τις ανάγκες: το Κρατικό Ταμείο Παροπλισμού του σταθμού της Ignalina έχει μέχρι στιγμής συγκεντρώσει μόλις πάνω από 100 εκατ. ευρώ (ενώ το τεχνικό κόστος μόνο του παροπλισμού κυμαίνεται από 987 εκατ. ευρώ έως 1,3 δισ. ευρώ). Το Ευρωπαϊκό Κοινοβούλιο καλεί συνεπώς τα κράτη μέλη της ΕΕ να λάβουν τα κατάλληλα μέτρα από την άποψη αυτή. Ο παροπλισμός των πυρηνικών σταθμών είναι πολύ περίπλοκη διαδικασία. Οι χώρες δεν διαθέτουν επαρκή εμπειρία ώστε να μπορούν να προβλέψουν το σύνολο των έργων και να το εκτελέσουν αποτελεσματικά. Το Ευρωπαϊκό Κοινοβούλιο εγκρίνει το ψήφισμα αυτό την κατάλληλη στιγμή, ενθαρρύνοντας έτσι τη Λιθουανία, τη Βουλγαρία, τη Σλοβακία και όλα τα κράτη μέλη της ΕΕ να υλοποιήσουν τα έργα παροπλισμού όσο το δυνατόν αποτελεσματικότερα. Πρόκειται για πολύ σημαντικό έργο το οποίο θα συνεχίσει να τυγχάνει μεγάλης προσοχής από το Ευρωπαϊκό Κοινοβούλιο.
<SPEAKER ID="225" NAME="Zigmantas Balčytis" AFFILIATION="S&amp;D">
γραπτώς. - - (LT) Υπερψήφισα αυτό το σημαντικό έγγραφο. Όταν προσχώρησαν στην Ευρωπαϊκή Ένωση, η Λιθουανία, η Σλοβακία και η Βουλγαρία ανέλαβαν πολιτικά και οικονομικά πολύπλοκες δεσμεύσεις για τον παροπλισμό πυρηνικών σταθμών, η δε Ευρωπαϊκή Ένωση δεσμεύτηκε να διαθέσει την οικονομική βοήθεια που απαιτείται για τα έργα παροπλισμού, την κατασκευή χώρων εναπόθεσης πυρηνικών αποβλήτων, την αποθήκευση των αποβλήτων αυτών και την ανάπτυξη ενεργειακών έργων. Πιστεύω ότι η έννοια της αλληλεγγύης της Ευρωπαϊκής Ένωσης μπορεί να συμβάλει αποτελεσματικά στον μετριασμό των αρνητικών οικονομικών συνεπειών του πρόωρου κλεισίματος στον τομέα της ενέργειας, όμως πολλά σημαντικά ζητήματα παραμένουν ανεπίλυτα. Το ζήτημα των χορηγήσεων δεν είναι απολύτως σαφές εφόσον είναι πλέον γνωστό ότι η τρέχουσα χρηματοδότηση δεν θα είναι επαρκής για την εκτέλεση των έργων παροπλισμού έγκαιρα και ορθά. Υπάρχει κίνδυνος ο παροπλισμός των πυρηνικών σταθμών να καθυστερήσει λόγω έλλειψης χρηματοδοτικών πόρων, αυτό δε μπορεί να αποτελέσει απειλή για το περιβάλλον και την ανθρώπινη υγεία. Τα λεπτομερή σχέδια παροπλισμού δεν έχουν ακόμη οριστικοποιηθεί και, κατά συνέπεια, δεν υπάρχουν επαρκείς πληροφορίες για τα χρονοδιαγράμματα, το κόστος συγκεκριμένων έργων και τις πηγές χρηματοδότησής τους. Συμφωνώ ότι η Ευρωπαϊκή Επιτροπή πρέπει να διαδραματίσει ευρύτερο συντονιστικό ρόλο με αυτά τα τρία κράτη μέλη προκειμένου να επιτευχθεί συμφωνία σχετικά με την υποβολή λεπτομερών σχεδίων, την ολοκλήρωση των έργων σύμφωνα με το χρονοδιάγραμμα και τον όγκο της χρηματοδότησης. " Επιτροπή πρέπει να μελετήσει επίσης τρόπους για τροποποίηση των ενωσιακών μεθόδων χρηματοδότησης των εργασιών παροπλισμού, λαμβάνοντας υπόψη τις στρατηγικές που χρησιμοποιούνται από τα κράτη μέλη και τις εθνικές διοικητικές δομές τους, και για απλούστευση των κανόνων διαχείρισης των πόρων κατά τρόπο ώστε να μην πλήττεται η ασφάλεια των εργασιών παροπλισμού.
<SPEAKER ID="225" NAME="Elena Băsescu" LANGUAGE="RO">
Ψήφισα υπέρ της έκθεσης του κ. Marinescu διότι, κατά την άποψή μου, η έλλειψη χρηματοδότησης για τα μέτρα παροπλισμού θα καθυστερήσει τη διαδικασία παροχής οικονομικής βοήθειας στα τρία εν λόγω κράτη μέλη: Λιθουανία, Σλοβακία και Βουλγαρία. " καθυστέρηση αυτής της διαδικασίας θα αποτελέσει απειλή για το περιβάλλον και την ανθρώπινη υγεία. Στις μελλοντικές αξιολογήσεις που θα διεξαχθούν από την Ευρωπαϊκή Επιτροπή και το Ελεγκτικό Συνέδριο της Ευρωπαϊκής Ένωσης, πρέπει να διευκρινιστούν οι ακόλουθες πτυχές: η κατανομή και χρήση κονδυλίων της ΕΕ για την κατοχύρωση ασφαλούς παροπλισμού, ασφαλούς αποθήκευσης των πυρηνικών αποβλήτων και συντονισμού μεταξύ των τριών υφιστάμενων προγραμμάτων. Από την άποψη αυτή, πρέπει να χρησιμοποιηθεί αποτελεσματικά η εμπειρία που έχει συσσωρευτεί και να αξιοποιηθεί το μοντέλο το οποίο βασίζεται σε έργα που έχουν εκπονηθεί και χρηματοδοτηθεί στο παρελθόν προκειμένου να επιτευχθεί μείωση του κόστους.
<SPEAKER ID="226" NAME="George Becali" LANGUAGE="RO">
Ψήφισα υπέρ της έκθεσης του συναδέλφου μας βουλευτή σχετικά με την παροχή της οικονομικής βοήθειας που ζητήθηκε από τη Λιθουανία, τη Σλοβακία και τη Βουλγαρία για το κλείσιμο των πυρηνικών τους σταθμών. Είναι ολοφάνερο ότι εάν δεν παράσχουμε τους κατάλληλους πόρους, ενδέχεται να αντιμετωπίσουμε ιδιαίτερα σοβαρές συνέπειες για το περιβάλλον και την ανθρώπινη υγεία. " διαχείριση των πόρων που διατίθενται πρέπει οπωσδήποτε να γίνεται σωστά και με διαφάνεια. Παρατηρείται ανησυχία ως προς το γεγονός ότι δεν υπάρχει μια ενωσιακή ομάδα συντονιστών και εμπειρογνωμόνων και για τα τρία έργα η οποία θα επιβλέπει την εκπόνηση σχεδίου και σαφούς χρονοδιαγράμματος και την ορθή χρήση των κονδυλίων που έχουν ήδη διατεθεί, καθώς και θα αποφασίζει τι απαιτείται ώστε να ολοκληρωθεί το κλείσιμο υπό ασφαλείς συνθήκες.
<SPEAKER ID="226" NAME="Jean-Luc Bennahmias" LANGUAGE="FR">
" λέξη κλειδί στην έκθεση αυτή είναι "ευθύνη". " πυρηνική βιομηχανία πρέπει να συνειδητοποιήσει ότι δεν μπορεί πλέον να αποποιείται των ευθυνών της όσον αφορά τον παροπλισμό των πυρηνικών σταθμών, όπως έκανε τόσο συχνά στο παρελθόν. Ο παροπλισμός των πυρηνικών σταθμών που είχαν κατά κανόνα ανεπαρκή πρότυπα ασφαλείας ήταν ακριβώς αυτό που υποσχέθηκε να πράξει κατά τη στιγμή των διαφόρων διαδικασιών προσχώρησης στην ΕΕ. Δυστυχώς, τα χορηγηθέντα ποσά δεν χρησιμοποιήθηκαν σωστά. Είναι πλέον καιρός, συνεπώς, να εξαχθούν από αυτό όλα τα απαραίτητα συμπεράσματα. " παρατήρηση αυτή μπορεί να ισχύει για τους πυρηνικούς σταθμούς στα νέα κράτη μέλη, δεν παύει όμως να είναι σημαντική για όλες τις χώρες της ΕΕ που επέλεξαν τη συγκεκριμένη τεχνολογία.
<SPEAKER ID="227" NAME="Izaskun Bilbao Barandica" LANGUAGE="ES">
" καταστροφή στην Ιαπωνία μάς έκανε όλους να σκεφτούμε την πυρηνική ασφάλεια. " συνδρομή στο κλείσιμο των σταθμών στη Λιθουανία, τη Σλοβακία και τη Βουλγαρία, οι οποίοι χρησιμοποιούσαν παρωχημένη τεχνολογία, συμβάλλει στην ελαχιστοποίηση των συνεπειών των έκτακτων δαπανών που συνεπάγεται το κλείσιμό τους μέχρι το 2013. " ενίσχυση διοχετεύεται στην περιβαλλοντική βελτίωση και εκσυγχρονισμό νέων συστημάτων παραγωγής ηλεκτρικής ενέργειας, καθώς και στη βελτίωση της ασφάλειας του εφοδιασμού. Υπερψήφισα την εν λόγω πρωτοβουλία επειδή αυτό πρέπει να είναι το μέλλον και για άλλους ευρωπαϊκούς πυρηνικούς σταθμούς με παρωχημένη τεχνολογία.
<SPEAKER ID="227" NAME="Mara Bizzotto" AFFILIATION="EFD">
γραπτώς. - (IT) Με την έκθεση αυτή το Κοινοβούλιο ορθώς ασκεί πίεση στην Επιτροπή ώστε να διασφαλιστεί ότι συνεχίζει να παρακολουθεί στενά και να ελέγχει τον τρόπο με τον οποίο η Σλοβακία, η Βουλγαρία και η Λιθουανία δαπανούν και θα δαπανήσουν τα σημαντικά ποσά της χρηματοδότησης της οποίας απολαύουν στο πλαίσιο του προγράμματος παροπλισμού των σοβιετικής εποχής πυρηνικών τους σταθμών ώστε να καταστούν ασφαλείς. Το καταστροφικό ατύχημα στην Ιαπωνία πριν από λίγες εβδομάδες καθιστά σαφές σε όσους δεν το είχαν ήδη συνειδητοποιήσει ότι δεν παίζει κανείς με την πυρηνική ενέργεια: κάθε φορά που ασχολούμαστε με την ατομική ενέργεια πρέπει να εφαρμόζονται μέγιστης αυστηρότητας κριτήρια ασφαλείας, η δε Επιτροπή οφείλει ως εκ τούτου να αναλάβει την ευθύνη για την παρακολούθηση της εξέλιξης των προγραμμάτων παροπλισμού των παλαιών σταθμών παραγωγής ενέργειας στις τρεις πρώην κομμουνιστικές χώρες.
<SPEAKER ID="228" NAME="Vito Bonsignore" AFFILIATION="PPE">
γραπτώς. - (IT) Ψήφισα υπέρ της έκθεσης του κ. Marinescu, η οποία εφιστά την προσοχή σε ένα πρόβλημα που είναι σήμερα εξαιρετικά επίκαιρο. Υπό το πρίσμα των όσων συνέβησαν στην Ιαπωνία, προκύπτουν πλέον ερωτήματα ως προς την ασφάλεια των υφιστάμενων και εν λειτουργία πυρηνικών σταθμών στην Ευρώπη.
<P>
" δέσμευση που ανέλαβαν η Λιθουανία, η Βουλγαρία και η Σλοβακία κατά τη διάρκεια των διαπραγματεύσεων ένταξης στην ΕΕ για την αποξήλωση των παλαιών πυρηνικών αντιδραστήρων που αποδείχθηκε αδύνατο να προσαρμοστούν ώστε να ικανοποιούν τα απαιτούμενα ελάχιστα πρότυπα ασφαλείας πρέπει να αποτελεί διαρκή και συνεκτική δέσμευση, αναφορικά με την οποία η Ευρωπαϊκή Ένωση έχει θεσπίσει και παρέχει πακέτα στήριξης και χρηματοδότησης εδώ και αρκετό καιρό. Ελπίζω ότι τα έργα αποξήλωσης θα διενεργηθούν άμεσα και με τρόπο που εγγυάται τη μέγιστη ασφάλεια των πολιτών και του περιβάλλοντος. Ελπίζω επίσης ότι θα καταστεί δυνατόν να καλυφθούν οι καθυστερήσεις και το έργο να ολοκληρωθεί μέχρι το τέλος της συμφωνηθείσας περιόδου.
<P>
Τέλος, θα ήθελα να τονίσω, ανεξαρτήτως ειδικών περιπτώσεων, την ανάγκη παρακολούθησης των ελέγχων που πραγματοποιούνται σε άλλους αντιδραστήρες στην Ευρώπη, καθιστώντας τους οργανισμούς υπεύθυνους για την κατοχύρωση της ασφάλειας όχι μόνο των υφιστάμενων σταθμών, αλλά και των νέων σε περίπτωση που χρειαστεί να κατασκευαστούν και άλλοι στο μέλλον.
<SPEAKER ID="228" NAME="Cristian Silviu Buşoi" LANGUAGE="RO">
" συμμόρφωση με τα πρότυπα πυρηνικής ασφάλειας και η προστασία του πληθυσμού από τον πυρηνικό κίνδυνο αποτελούν ιδιαίτερα σημαντικές πτυχές που δικαιολογούν τη χρηματοδότηση η οποία χορηγείται από την Ευρωπαϊκή Ένωση στα τρία κράτη μέλη για τον παροπλισμό των πυρηνικών σταθμών τους, οι οποίοι δεν θα μπορούσαν πλέον να εκσυγχρονιστούν ώστε να ικανοποιούν τα υψηλότερα πρότυπα ασφαλείας. Ωστόσο, στηρίζω πλήρως την άποψη που εκφράζεται στο ψήφισμα αυτό, διότι πιστεύω ότι πρέπει να παρακολουθείται ο τρόπος με τον οποίο δαπανώνται τα κονδύλια αυτά προκειμένου να διασφαλιστεί ότι συμβάλλουν αποτελεσματικά στην εγγύηση της ασφάλειας της διαδικασίας παροπλισμού. Δυστυχώς, οι στρατηγικές στερούνται σαφήνειας, γεγονός το οποίο έχει επίσης ως αποτέλεσμα την απουσία ανωτάτων ορίων όσον αφορά τη χρηματοδότηση των δραστηριοτήτων παροπλισμού εκ μέρους της Ευρωπαϊκής Ένωσης. Στο μέλλον θα πρέπει να αποφεύγεται ένας τέτοιος τρόπος εργασίας, υπάρχει δε ανάγκη κατάρτισης ολοκληρωμένου σχεδίου που θα καλύπτει όλες τις δράσεις που θα είναι επιλέξιμες προς χρηματοδότηση. Είναι ζωτικής σημασίας να υπάρξει διαφάνεια στον τρόπο με τον οποίο δαπανώνται τα χρήματα αυτά ώστε να εξασφαλιστεί η αποτελεσματικότητα της χρηματοδότησης και, τελικά, να διασφαλιστεί ότι τα χρήματα των ευρωπαίων φορολογουμένων δαπανώνται υπεύθυνα.
<SPEAKER ID="228" NAME="Maria Da Graça Carvalho" AFFILIATION="PPE">
γραπτώς. - (PT) Είναι επιτακτική ανάγκη να παροπλιστούν οι πυρηνικοί αντιδραστήρες στη Σλοβακία, τη Βουλγαρία και τη Λιθουανία επειδή δεν μπορούν να συμμορφωθούν με τα απαιτούμενα ελάχιστα πρότυπα ασφαλείας με οικονομικά αποδεκτό κόστος. Κάτι τέτοιο δεν είναι εφικτό χωρίς κοινοτική οικονομική ενίσχυση προκειμένου να αντιμετωπιστούν οι συνέπειες από το κλείσιμο και τον παροπλισμό τους, η οποία όπως είναι φυσικό θα καλύπτει μέτρα για την περιβαλλοντική αναβάθμιση σύμφωνα με το κεκτημένο και μέτρα εκσυγχρονισμού της συμβατικής παραγωγικής δυναμικότητας για αντικατάσταση της παραγωγικής δυναμικότητας και ούτω καθεξής. " χρηματοδοτική ενίσχυση της Ευρωπαϊκής Ένωσης διατέθηκε υπό τη μορφή συνεισφορών στα τρία Διεθνή Ταμεία Στήριξης του Παροπλισμού, τα οποία διαχειρίζεται η Ευρωπαϊκή Τράπεζα Ανασυγκρότησης και Ανάπτυξης.
<SPEAKER ID="228" NAME="Vasilica Viorica Dăncilă" LANGUAGE="RO">
" Ευρωπαϊκή Ένωση ανησυχεί για τις πιθανές συνέπειες για την ασφάλεια από τον παροπλισμό των παλαιών πυρηνικών σταθμών στα νέα κράτη μέλη και την πιθανή ανεπαρκή διαχείριση των ραδιενεργών αποβλήτων που παράγουν. Οι σχετικές επιχειρήσεις είναι σε γενικές γραμμές εξαιρετικά δαπανηρές. Γι' αυτό είναι ζωτικής σημασίας να γίνεται ορθή και κατά το δυνατόν διαφανής διαχείριση των χρηματοδοτικών πόρων που διατίθενται από την ΕΕ, καθώς και να προβλέπεται ο κατάλληλος εξωτερικός έλεγχος, ώστε να εξασφαλίζεται ο θεμιτός ανταγωνισμός στην αγορά ενέργειας. Ταυτόχρονα, η Ένωση πρέπει να προωθεί συνεχώς την ανάπτυξη εναλλακτικών πηγών ενέργειας που έχουν χαμηλές εκπομπές ρύπων και είναι ανταγωνιστικές προκειμένου να αντιμετωπισθούν οι αρνητικές οικονομικές και κοινωνικές συνέπειες οι οποίες απορρέουν από τη διαδικασία παροπλισμού παλαιών πυρηνικών σταθμών.
<SPEAKER ID="228" NAME="Marielle De Sarnez" LANGUAGE="FR">
Από το 2007, έχουν παροπλιστεί τρεις πυρηνικοί σταθμοί στη Λιθουανία, τη Σλοβακία και τη Βουλγαρία με ουσιαστική οικονομική στήριξη από την ΕΕ. Υπό το πρίσμα των καθυστερήσεων και της γενικής κακοδιαχείρισης, το Κοινοβούλιο ζητεί από την Επιτροπή να συγκροτήσει ομάδα συντονισμού που θα επιβλέπει τον σχεδιασμό και τον προγραμματισμό, θα επανεξετάσει τη χρήση των κονδυλίων που έχουν διατεθεί μέχρι σήμερα και θα αποφασίσει εάν θα εξακολουθήσει να απαιτείται κοινοτική βοήθεια μετά το 2013. Το Κοινοβούλιο ζήτησε επίσης από το Ευρωπαϊκό Ελεγκτικό Συνέδριο να συντάξει ειδική έκθεση για τα τρία αυτά προγράμματα παροπλισμού μέχρι το τέλος του έτους προκειμένου να διαπιστωθεί κατά πόσον τα χρήματα που δαπανήθηκαν συνέβαλαν πραγματικά στη βελτίωση της ασφάλειας. Με δεδομένους τους δημοσιονομικούς περιορισμούς που επηρεάζουν όλες τις χώρες, το Κοινοβούλιο θα συμφωνήσει με την παράταση της βοήθειάς του μόνο εάν τα κοινοτικά κονδύλια έχουν εξυπηρετήσει πραγματικά τη βελτίωση της ασφάλειας του ενεργειακού εφοδιασμού, τον εκσυγχρονισμό των υποδομών και την ανάπτυξη βιώσιμων ενεργειακών έργων. Μετά την πυρηνική καταστροφή στην Ιαπωνία, η ΕΕ έχει επίγνωση της έκτασης της ευθύνης της και του γεγονότος ότι δεν έχει την πολυτέλεια να παραμελεί την ασφάλεια των πυρηνικών της εγκαταστάσεων.
<SPEAKER ID="229" NAME="Robert Dušek" AFFILIATION="S&amp;D">
γραπτώς. - (CS) " έκθεση σχετικά με την αποτελεσματικότητα της χρηματοδότησης της ΕΕ στον τομέα του παροπλισμού πυρηνικών σταθμών στα νέα κράτη μέλη παρουσιάζει μια σύνοψη αναφορικά με την κοινοτική χρηματοδότηση για την αποσύνδεση και την αποξήλωση των πυρηνικών σταθμών Ignalina στη Λιθουανία, Bohunice στη Σλοβακία και Kozloduj στη Βουλγαρία. Στο πλαίσιο των συνομιλιών ένταξης στην ΕΕ, η Λιθουανία, η Σλοβακία και η Βουλγαρία ανέλαβαν την υποχρέωση να κλείσουν και να παροπλίσουν τους συγκεκριμένους πυρηνικούς σταθμούς οι οποίοι, δυνάμει των διαπραγματεύσεων της G7, δεν μπορούσαν να εκσυγχρονιστούν με οικονομικά αποδεκτό κόστος, και στους οποίους ήταν αδύνατον να διασφαλιστούν τα ελάχιστα πρότυπα ασφαλείας. " Ε.Ε. ανέλαβε να χρηματοδοτήσει το κλείσιμο και τον παροπλισμό και προσφέρει το ανάλογο χρηματοδοτικό πλαίσιο. Επικροτώ το γεγονός ότι η ΕΕ είναι σε θέση να υποστηρίζει τέτοιου είδους δραστηριότητες. Ο παροπλισμός των παλαιών και μη ασφαλών πυρηνικών σταθμών στην Ευρώπη είναι ουσιαστικής σημασίας για τη διατήρηση της ζωής και της υγείας των ευρωπαίων πολιτών.
<P>
Ελπίζω ότι και στη Γαλλία οι παλαιότεροι πυρηνικοί σταθμοί θα κλείσουν και θα παροπλιστούν με ανάλογο τρόπο. " Γερμανία αποφάσισε να λάβει παρόμοια μέτρα αμέσως μετά την καταστροφή στην Ιαπωνία. Θα ψηφίσω υπέρ της έγκρισης της έκθεσης, δεδομένου ότι είναι αναγκαίο να ολοκληρωθεί η διαδικασία κλεισίματος και παροπλισμού των σταθμών Ignalina, Bohunice και Kozloduj με την κατάλληλη χρηματοδότηση της ΕΕ.
<SPEAKER ID="229" NAME="Edite Estrela" AFFILIATION="S&amp;D">
γραπτώς. - (PT) Ψήφισα υπέρ της έκθεσης σχετικά με τη χρηματοδότηση της ΕΕ στον τομέα του παροπλισμού πυρηνικών σταθμών στα νέα κράτη μέλη. Πιστεύω ότι η ΕΕ πρέπει να στηρίξει το κλείσιμο των εν λόγω εγκαταστάσεων και τις επενδύσεις σε εναλλακτικά ενεργειακά έργα προκειμένου να κατοχυρωθεί η ασφάλεια και η προστασία της υγείας των ευρωπαίων πολιτών, να μειωθεί η ενεργειακή εξάρτηση και να ελαχιστοποιηθεί το ενδεχόμενο κοινωνικό κόστος.
<SPEAKER ID="229" NAME="Diogo Feio" AFFILIATION="PPE">
γραπτώς. - (PT) Οι κανόνες σχετικά με την πυρηνική ενέργεια και τα ραδιενεργά απόβλητα που ίσχυαν στις χώρες της Κεντρικής και Ανατολικής Ευρώπης πριν από την προσχώρησή τους ήταν λιγότερο αυστηροί από τους κανόνες που εφαρμόζονταν στην ΕΕ κατά την εποχή εκείνη. Επιπλέον, ορισμένες από τις χώρες αυτές συνέχιζαν να χρησιμοποιούν παλαιούς, σοβιετικής κατασκευής αντιδραστήρες που δεν μπορούσαν να προσαρμοστούν στα ελάχιστα απαιτούμενα πρότυπα ασφαλείας με οικονομικά αποδεκτό κόστος. Για τον λόγο αυτόν, κατά την προσχώρηση, η Λιθουανία, η Σλοβακία και η Βουλγαρία ανέλαβαν την υποχρέωση να παροπλίσουν τους αντιδραστήρες οι οποίοι θεωρείτο ότι δεν πληρούν τις προδιαγραφές. Απαιτήθηκε για αυτό η παρέμβαση και η οικονομική αρωγή της ΕΕ, η οποία έχει προγραμματιστεί να συνεχιστεί μέχρι το 2013. Μετά τα τραγικά γεγονότα στην Ιαπωνία, πιστεύω ότι υπάρχει επείγουσα ανάγκη να ολοκληρωθούν όλα τα προγράμματα για το κλείσιμο και τον παροπλισμό των πυρηνικών σταθμών στην Κεντρική και Ανατολική Ευρώπη, των οποίων οι δραστηριότητες δεν πληρούν τα ευρωπαϊκά πρότυπα ασφαλείας.
<SPEAKER ID="229" NAME="José Manuel Fernandes" AFFILIATION="PPE">
γραπτώς. - (PT) " Λιθουανία, η Σλοβακία και η Βουλγαρία εκπλήρωσαν τις υποχρεώσεις τους όσον αφορά το έγκαιρο κλείσιμο των αντίστοιχων μονάδων τριών πυρηνικών σταθμών. " μονάδα 1 του σταθμού της Ignalina έκλεισε στις 31 Δεκεμβρίου 2004 ενώ η μονάδα 2 στις 31 Δεκεμβρίου 2009. " μονάδα 1 του σταθμού Bohunice V1 έκλεισε στις 31 Δεκεμβρίου 2006 ενώ η μονάδα 2 στις 31 Δεκεμβρίου 2008. Οι μονάδες 1 και 2 του σταθμού του Kozloduy έκλεισαν στις 31 Δεκεμβρίου 2002 ενώ οι μονάδες 3 και 4 στις 31 Δεκεμβρίου 2006. Υπάρχει νομική βάση για τη χορήγηση της χρηματοδοτικής ενίσχυσης, τα δε ποσά καθορίζονται ετησίως με απόφαση της Επιτροπής, που βασίζεται σε επιμέρους έγγραφα συνδυασμένου ετήσιου προγραμματισμού, κάτι το οποίο μπορεί να εξασφαλίσει τον έλεγχο της εξέλιξης και της χρηματοδότησης των έργων που εγκρίνονται. Σκοπός της κοινοτικής ενίσχυσης είναι να βοηθήσει τα τρία αυτά κράτη μέλη να αντεπεξέλθουν στο δημοσιονομικό και οικονομικό βάρος που προκαλείται από τις καθορισμένες κοντινές ημερομηνίες κλεισίματος και να καλύψει το κόστος πολλών σημαντικών εργασιών του παροπλισμού, να επενδύσει σε ενεργειακά έργα με στόχο τη μείωση της ενεργειακής εξάρτησης και να συμβάλει στον μετριασμό των κοινωνικών επιπτώσεων του παροπλισμού των πυρηνικών σταθμών.
<SPEAKER ID="230" NAME="Ilda Figueiredo" LANGUAGE="PT">
Γνωρίζουμε ότι η μέση ηλικία των εν ενεργεία αντιδραστήρων στους πυρηνικούς σταθμούς στο ήμισυ σχεδόν των κρατών μελών της Ευρωπαϊκής Ένωσης είναι σχετικά υψηλή, γεγονός το οποίο δημιούργησε την ανάγκη παροπλισμού ορισμένων από αυτούς τους αντιδραστήρες για λόγους ασφαλείας και προάσπισης και προστασίας της δημόσιας υγείας και του περιβάλλοντος.
<P>
Στην περίπτωση των νέων κρατών μελών τα οποία βρίσκονται αντιμέτωπα με την απαίτηση παροπλισμού ορισμένων μονάδων, μας φαίνεται απόλυτα σωστό να μπορούν να αναμένουν τη στήριξη της ΕΕ για την ορθή και ασφαλή ολοκλήρωση των διαδικασιών παροπλισμού.
<P>
Οι διαδικασίες αυτές θα πρέπει να περιλαμβάνουν την απαραίτητη συντήρηση και επιτήρηση μετά το κλείσιμο, επεξεργασία αποβλήτων, αποθήκευση και απομόλυνση αναλωμένων καυσίμων, την περιβαλλοντική αναβάθμιση των εγκαταστάσεων, καθώς και υποστήριξη για την αντικατάσταση της παραγωγικής δυναμικότητας των μονάδων που θα κλείσουν, αποδίδοντας ιδιαίτερη προσοχή στην περιβαλλοντική βιωσιμότητα και την ενεργειακή απόδοση.
<P>
Τέλος, πρέπει να σημειωθεί ότι χρειάζεται επίσης να ληφθούν υπόψη οι κοινωνικές συνέπειες των διαδικασιών αυτών, εξασφαλίζοντας -πέρα από όλες τις συνθήκες ασφαλείας πριν, κατά και μετά τον παροπλισμό- την κατοχύρωση των θέσεων απασχόλησης των εργαζομένων και των υπόλοιπων δικαιωμάτων τους.
<SPEAKER ID="231" NAME="Ian Hudghton" AFFILIATION="Verts/ALE">
γραπτώς. - (EN) " παράγραφος 7 της έκθεσης Marinescu παρατηρεί ότι ο παροπλισμός ορισμένων πυρηνικών σταθμών στη Λιθουανία, τη Σλοβακία και τη Βουλγαρία "πρέπει να τύχει της ανώτατης δυνατής προτεραιότητας, προς το συμφέρον της ασφάλειας και της υγείας όλων των λαών της Ευρώπης". Συμφωνώ πλήρως με τη δήλωση αυτή, όμως θα προχωρούσα περισσότερο: η πλήρης αποστασιοποίηση από την πυρηνική ενέργεια σε όλα τα κράτη μέλη θα ήταν προς το συμφέρον της ασφάλειας και της υγείας των λαών μας.
<SPEAKER ID="231" NAME="Juozas Imbrasas" AFFILIATION="EFD">
γραπτώς. - (LT) Όπως γνωρίζετε, η Λιθουανία, η Σλοβακία και η Βουλγαρία είχαν σε λειτουργία παλαιούς πυρηνικούς αντιδραστήρες σοβιετικού σχεδιασμού, για τους οποίους η διεθνής κοινότητα κατέληξε στο συμπέρασμα ότι δεν θα ήταν δυνατόν να αναβαθμιστούν ώστε να ικανοποιούν τα ελάχιστα απαιτούμενα πρότυπα ασφαλείας με οικονομικά αποδεκτό κόστος. Αναγνωρίζοντας το γεγονός ότι το πρώιμο κλείσιμο αντιπροσώπευε ένα δυσβάστακτο οικονομικό βάρος, και σε ένδειξη αλληλεγγύης, η Ευρωπαϊκή Ένωση δεσμεύτηκε να προσφέρει επαρκή επιπρόσθετη χρηματοδοτική στήριξη για τον παροπλισμό των εν λόγω αντιδραστήρων έως το τέλος του 2013. Ωστόσο επικρατεί ανησυχία ότι βασικά έργα υποδομής για τη διαχείριση αποβλήτων (αποθήκευση αναλωμένων καυσίμων και έργο εναπόθεσης αποβλήτων) έχουν παρουσιάσει σοβαρές καθυστερήσεις. Το διαθέσιμο περιθώριο στο σύστημα έχει σχεδόν εξαντληθεί και οι καθυστερήσεις ενδέχεται να αρχίσουν να επηρεάζουν την κρίσιμη διαδρομή για ολόκληρο το έργο παροπλισμού, με αντίστοιχη αύξηση του κόστους. " Επιτροπή πρέπει να γνωστοποιήσει τα αποτελέσματα της επανεκτίμησης του χρονοδιαγράμματος του έργου. Μεγάλο μέρος των κεφαλαίων διατέθηκε σε ενεργειακά έργα, όμως εξακολουθεί να απαιτείται σημαντική χρηματοδότηση για τον παροπλισμό και τα εθνικά κεφάλαια δεν επαρκούν για να καλύψουν τις ανάγκες: το Κρατικό Ταμείο Παροπλισμού του σταθμού της Ignalina δεν έχει καταφέρει να συγκεντρώσει επαρκή κεφάλαια. Το τεχνικό κόστος μόνο του παροπλισμού κυμαίνεται από 987 εκατ. ευρώ έως 1,3 δισ. ευρώ. Τα κράτη μέλη της ΕΕ πρέπει να λάβουν τα κατάλληλα μέτρα από την άποψη αυτή. Επιπλέον, όσον αφορά την πυρηνική ασφάλεια, πρέπει να συζητήσουμε σχετικά με τους νέους πυρηνικούς σταθμούς με πυρηνικούς αντιδραστήρες που σχεδιάζεται να κατασκευαστούν στα σύνορα της ΕΕ, στη Ρωσία και τη Λευκορωσία. Ενδέχεται να αντιπροσωπεύουν μια νέα πρόκληση για την ΕΕ, που θα μπορούσε στο μέλλον να αποτελέσει πραγματική απειλή για την υγεία των πολιτών μας και για το περιβάλλον μας.
<SPEAKER ID="231" NAME="Elisabeth Köstinger" AFFILIATION="PPE">
γραπτώς. - (DE) Οι πυρηνικοί αντιδραστήρες στη Λιθουανία, τη Σλοβακία και τη Βουλγαρία δεν μπορούν να εκσυγχρονιστούν με οικονομικά βιώσιμο κόστος ώστε να διασφαλιστεί ότι ικανοποιούν τα ελάχιστα απαιτούμενα πρότυπα ασφαλείας. Στο πλαίσιο των διαπραγματεύσεων για την προσχώρησή τους, οι τρεις αυτές χώρες ανέλαβαν τη δέσμευση να κλείσουν και να παροπλίσουν τους πυρηνικούς αντιδραστήρες εντός συμφωνημένου χρονοδιαγράμματος. Για να προχωρήσουμε σε αποτελεσματικό κλείσιμο, χρειαζόμαστε σαφές χρηματοδοτικό πλαίσιο και ελέγχους για την ορθή χρήση των παρεχόμενων κονδυλίων. Στηρίζω την έκθεση του κ. Marinescu διότι η ασφάλεια των πολιτών της Ευρώπης πρέπει να είναι η πρώτη μας προτεραιότητα.
<SPEAKER ID="231" NAME="Giovanni La Via" AFFILIATION="PPE">
γραπτώς. - (IT) Το ζήτημα της αποδοτικότητας και της αποτελεσματικότητας της χρηματοδότησης της ΕΕ για έργα παροπλισμού πυρηνικών σταθμών στα νέα κράτη μέλη είναι σήμερα περισσότερο σημαντικό παρά ποτέ. Τα πρόσφατα γεγονότα στην Ιαπωνία έχουν καταστήσει τη μέριμνα για την ασφάλεια πιο επιτακτική από ποτέ. " έκθεση του κ. Marinescu εξετάζει, ειδικότερα, την παροχή επαρκών οικονομικών πόρων για την εξασφάλιση του παροπλισμού πυρηνικών σταθμών στη Λιθουανία, τη Σλοβακία και τη Βουλγαρία. Πράγματι, κατά την είσοδό τους στην ευρωπαϊκή οικογένεια, τα κράτη αυτά ανέλαβαν την ευθύνη του παροπλισμού των πυρηνικών σταθμών στο έδαφός τους. " ΕΕ έχει δεσμευθεί να παράσχει επαρκή οικονομική στήριξη ώστε να ανταποκριθούν στις υποχρεώσεις αυτές. Στην ουσία, πιστεύω ότι η Ευρωπαϊκή Ένωση οφείλει να προτείνει σχέδια αποφασιστικής δράσης σε ορισμένα θέματα που οι πολίτες της θεωρούν σημαντικά, συμπεριλαμβανομένης της ασφάλειας των πυρηνικών σταθμών.
<SPEAKER ID="231" NAME="Agnès Le Brun" LANGUAGE="FR">
Όταν η Λιθουανία, η Σλοβακία και η Βουλγαρία εντάχθηκαν στην Ευρωπαϊκή Ένωση, καταρτίστηκε σχέδιο κλεισίματος και παροπλισμού μιας σειράς παλαιών πυρηνικών σταθμών που δεν πληρούν τα ευρωπαϊκά πρότυπα. Χάρη στη διάθεση σημαντικότατων πιστώσεων, οι οποίες θα ανέλθουν συνολικά σε 2,848 δισεκατομμύρια ευρώ μέχρι το τέλος του 2013, κατέστη δυνατό να κλείσουν όλοι αυτοί οι σταθμοί και να διασφαλιστεί η μερική μετάβαση σε άλλες πηγές ενέργειας στα εν λόγω κράτη μέλη. Ωστόσο, κάποιες από τις δεσμεύσεις που αναλήφθηκαν φαίνεται να μην έχουν τηρηθεί, ούτως ώστε να αναρωτιέται κανείς σχετικά με τη χρήση των διατιθέμενων κονδυλίων. Για τον λόγο αυτόν ψήφισα υπέρ του παρόντος ψηφίσματος του Ευρωπαϊκού Κοινοβουλίου. Υπογραμμίζοντας τη σχεδόν ανύπαρκτη πρόοδο ως προς τον παροπλισμό παρά το γεγονός ότι αποτελεί τον κύριο λόγο ύπαρξης του προγράμματος, το ψήφισμα καλεί την Επιτροπή να υλοποιήσει τη βοήθεια αυτή αποτελεσματικότερα, με την υποβολή ετήσιας έκθεσης προόδου, για παράδειγμα. Για τον σκοπό αυτόν, η Επιτροπή θα μπορούσε να αξιοποιήσει τον έλεγχο που διενεργείται επί του παρόντος από το Ευρωπαϊκό Ελεγκτικό Συνέδριο. Θα πρέπει επίσης να συγκροτήσει ομάδα συντονιστών και εμπειρογνωμόνων για την κάλυψη και των τριών έργων, κάτι τα οποίο, περιέργως, δεν έχει πράξει ακόμα.
<SPEAKER ID="232" NAME="David Martin" AFFILIATION="S&amp;D">
γραπτώς. - (EN) Ψήφισα υπέρ αυτής της έκθεσης η οποία ασχολείται με τις τρεις χώρες, Λιθουανία, Σλοβακία και Βουλγαρία, που είχαν σε λειτουργία παλαιούς πυρηνικούς αντιδραστήρες σοβιετικού σχεδιασμού, για τους οποίους η διεθνής κοινότητα, σύμφωνα με το πολυμερές πρόγραμμα δράσης της G7 που εγκρίθηκε στη σύνοδο κορυφής της G7 στο Μόναχο το 1992, κατέληξε στο συμπέρασμα ότι δεν ήταν δυνατόν να αναβαθμιστούν ώστε να ικανοποιούν τα ελάχιστα απαιτούμενα πρότυπα ασφαλείας με οικονομικά αποδεκτό κόστος. Στο πλαίσιο των διαπραγματεύσεων για την προσχώρηση στην Ευρωπαϊκή Ένωση, οι τρεις χώρες ανέλαβαν τη δέσμευση να κλείσουν και στη συνέχεια να παροπλίσουν αυτούς τους πυρηνικούς αντιδραστήρες σε σταθερές ημερομηνίες. Αναγνωρίζοντας το γεγονός ότι το πρώιμο κλείσιμο αντιπροσώπευε ένα δυσβάστακτο οικονομικό βάρος, και σε ένδειξη αλληλεγγύης, η Ευρωπαϊκή Ένωση δεσμεύτηκε να προσφέρει επαρκή επιπρόσθετη χρηματοδοτική στήριξη για τον παροπλισμό των εν λόγω αντιδραστήρων έως το τέλος του 2013.
<SPEAKER ID="232" NAME="Marisa Matias" AFFILIATION="GUE/NGL">
γραπτώς. - (PT) " έκθεση αυτή αφορά τη χρηματοδότηση της ΕΕ στον τομέα του παροπλισμού πυρηνικών σταθμών στα νέα κράτη μέλη. Οι εν λόγω σταθμοί αποτελούν κίνδυνο για τη δημόσια υγεία και το οικοσύστημα, όχι μόνο στη χώρα προέλευσής τους, αλλά και σε ολόκληρη την Ευρώπη και τον κόσμο. Λαμβάνοντας υπόψη το αντικείμενο της έκθεσης, ψήφισα υπέρ της συμβολής στον παροπλισμό αυτών των παλαιών σταθμών. Ωστόσο, πιστεύω ότι η ευρωπαϊκή πολιτική πυρηνικής ενέργειας θα πρέπει να προχωρήσει περαιτέρω. Δεδομένων των σοβαρών κινδύνων που συνδέονται με την πυρηνική ενέργεια και έχουν καταστεί γνωστοί εδώ και πολύ καιρό, και της πυρηνικής καταστροφής που βιώνει σήμερα η Ιαπωνία, ζητώ την άμεση εκπόνηση ευρωπαϊκού σχεδίου για την εγκατάλειψη αυτού του είδους ενέργειας. Πιστεύω επίσης ότι η ΕΕ πρέπει να αναστείλει αμέσως τη χρηματοδότηση και στήριξη νέων πυρηνικών σταθμών.
<SPEAKER ID="233" NAME="Jean-Luc Mélenchon" LANGUAGE="FR">
" παρούσα έκθεση ασχολείται με τον παροπλισμό απαρχαιωμένων πυρηνικών σταθμών που αποτελούν άμεση απειλή για την υγεία όλων των πολιτών της ΕΕ. Θέτει εν μέρει μόνο υπό αμφισβήτηση τη λεγόμενη "ενεργειακή" συνιστώσα της κοινοτικής χρηματοδοτικής βοήθειας που διατίθεται στο εν λόγω πρόγραμμα παροπλισμού.
<P>
Το Σώμα πρέπει να καταδικάσει σαφώς τη χρηματοδότηση νέων πυρηνικών σταθμών. Δεν το πράττει αυτό, ούτε και απαιτεί την αποστασιοποίηση από την πυρηνική ενέργεια, όσο και αν είναι απαραίτητη. Με την καταστροφή της Fukushima να έχει συμβεί μόλις πριν από λίγες ημέρες, η συμπεριφορά αυτή είναι επονείδιστα κοντόφθαλμη. Ζητώ την άμεση εφαρμογή ευρωπαϊκού σχεδίου για τη σταδιακή κατάργηση της πυρηνικής ενέργειας. Ψήφισα υπέρ, έχοντας ιδιαίτερα κατά νου τη χρηματοδότηση του παροπλισμού των πυρηνικών σταθμών που καλύπτονται από την παρούσα έκθεση.
<SPEAKER ID="233" NAME="Nuno Melo" AFFILIATION="PPE">
γραπτώς. - (PT) " πυρηνική ασφάλεια αποτελεί πηγή ανησυχίας για όλους στην Ευρώπη. Το πρόσφατο ατύχημα στην Ιαπωνία αποκάλυψε τους κινδύνους που ενέχουν οι πυρηνικοί σταθμοί. Τα κράτη της Ανατολικής Ευρώπης που επιδίωκαν να αποτελέσουν τμήμα της ΕΕ διαθέτουν πυρηνικούς σταθμούς που χρησιμοποιούν σοβιετική τεχνολογία και που, έχοντας τεθεί σε λειτουργία εδώ και πολλά χρόνια, φθάνουν στο τέλος της διάρκειας ζωής τους. Δεδομένου του σημαντικού κόστους παροπλισμού των δομών αυτών, είναι ασφαλώς φυσικό η ΕΕ να στηρίζει τις εν λόγω χώρες στην προσπάθειά τους για τον παροπλισμό έτσι ώστε να μην επέλθει πυρηνικό ατύχημα στην ευρωπαϊκή επικράτεια με συνέπειες που είναι, δυστυχώς, γνωστές σε όλους μας.
<SPEAKER ID="233" NAME="Willy Meyer" LANGUAGE="ES">
Ψήφισα υπέρ της παρούσας έκθεσης σχετικά με την αποδοτικότητα και την αποτελεσματικότητα της χρηματοδότησης της ΕΕ στον τομέα του παροπλισμού πυρηνικών σταθμών στα νέα κράτη μέλη διότι παρατηρεί ότι ο παροπλισμός αυτών των πυρηνικών σταθμών πρέπει να τύχει της ανώτατης δυνατής προτεραιότητας, προς το συμφέρον της ασφάλειας και της υγείας όλων των λαών της Ευρώπης, και επειδή εκφράζει φόβους ότι η έλλειψη χρηματοδοτικών πόρων για τα μέτρα παροπλισμού θα καθυστερήσει τον παροπλισμό των πυρηνικών σταθμών και θα απειλήσει το περιβάλλον και την ανθρώπινη υγεία. Το ατύχημα της Fukushima αποτελεί απόδειξη ότι η πυρηνική ενέργεια είναι ανεξέλεγκτη σε περίπτωση καταστροφής και ότι η διαχείρισή της δεν μπορεί να επαφίεται στα χέρια ιδιωτών. Ως εκ τούτου, ζητούμε επειγόντως μορατόριουμ ούτως ώστε να μην κατασκευαστούν περαιτέρω πυρηνικοί σταθμοί, θα πρέπει δε να οριστεί χρονοδιάγραμμα για το κλείσιμο των 143 σταθμών που υπάρχουν σήμερα στην Ευρώπη. " ΕΕ πρέπει να κινηθεί προς ένα μέλλον απαλλαγμένο από πυρηνικούς σταθμούς, που θα βασίζεται σε ανανεώσιμες πηγές ενέργειας.
<SPEAKER ID="232" NAME="Alexander Mirsky" AFFILIATION="S&amp;D">
γραπτώς. - (EN) Το ψήφισμα αξιολογεί σχέδια για τον παροπλισμό παρωχημένων πυρηνικών σταθμών σε τρεις χώρες της ΕΕ: Ignalina στη Λιθουανία, Bohunice στη Σλοβακία, Kozloduy στη Βουλγαρία. Το ψήφισμα αποτιμά επίσης τις δαπάνες και τις καθυστερήσεις στην πιθανή χρηματοδότηση ενεργειακών έργων τα οποία δεν σχετίζονται με τον παροπλισμό. Ο όρος "πιθανή χρηματοδότηση" είναι επιτυχής. Είναι αναγκαίο να καθοριστεί σαφώς και συγκεκριμένα πώς ακριβώς θα αντικατασταθούν ισχυρές πηγές ενέργειας και πού και πότε θα κατασκευαστούν νέοι σταθμοί παραγωγής ηλεκτρικής ενέργειας με τα χρηματοδοτικά μας μέσα. Ψήφισα "υπέρ" επειδή αντιλαμβάνομαι τον κίνδυνο των πυρηνικών σταθμών, ποιο είναι όμως το νόημα του παροπλισμού του σταθμού της Ignalina όταν δεν έχουν ακόμη κατασκευαστεί άλλοι πυρηνικοί σταθμοί στην Ευρωπαϊκή Ένωση; Μήπως είναι καλύτερο να πραγματοποιηθούν έργα ανακατασκευής;
<SPEAKER ID="234" NAME="Andreas Mölzer" AFFILIATION="NI">
γραπτώς. - (DE) " αναβάθμιση κάποιων πυρηνικών αντιδραστήρων στη Λιθουανία, τη Σλοβακία και τη Βουλγαρία προκειμένου να διασφαλιστεί η τήρηση των απαιτούμενων ελάχιστων προτύπων ασφαλείας είναι είτε αδύνατη είτε καταλήγει σε οικονομικά αδικαιολόγητο κόστος. Δυνάμει των όρων των διαπραγματεύσεων ένταξης στην ΕΕ, τα εν λόγω κράτη της Κεντρικής και Ανατολικής Ευρώπης εξασφάλισαν χρηματοδότηση που θα συμβάλει στον παροπλισμό των απαρχαιωμένων αντιδραστήρων. Μέχρι το 2009 είχαν καταβληθεί περίπου 1,3 δισ. ευρώ στη Λιθουανία (Ignalina), τη Σλοβακία (Bohunice V1) και τη Βουλγαρία (Kozloduy). " ΕΕ έχει δεσμευτεί για περαιτέρω πληρωμές μέχρι το τέλος του 2013. Κατά τη διάρκεια της ρωσο-ουκρανικής κρίσης του φυσικού αερίου, η Σλοβακία εξέτασε το ενδεχόμενο επανενεργοποίησης του παροπλισμένου σταθμού Bohunice ώστε να καλυφθεί το ενεργειακό έλλειμμα που είχε προκληθεί από την έλλειψη παροχής φυσικού αερίου από τη Ρωσία. " Ιαπωνία μάς έδειξε πόσο εύκολα ένας πυρηνικός σταθμός μπορεί να τεθεί εκτός ελέγχου. Αυτό καθιστά ακόμη σημαντικότερο το να κλείσουν οι απαρχαιωμένοι αντιδραστήρες ενώ ταυτόχρονα θα αναπτυχθούν εναλλακτικές πηγές ενέργειας, προκειμένου να προληφθεί η επανενεργοποίηση από την πίσω πόρτα. Κατά συνέπεια, υπερψήφισα την έκθεση.
<SPEAKER ID="235" NAME="Rareş-Lucian Niculescu" LANGUAGE="RO">
Δεν υπάρχει καμία απολύτως αμφιβολία ότι για το συμφέρον της ασφάλειας και της υγείας όλων των ευρωπαίων πολιτών, η ΕΕ και τα κράτη μέλη πρέπει να δώσουν απόλυτη προτεραιότητα στον παροπλισμό των αντίστοιχων πυρηνικών σταθμών στα νέα κράτη μέλη. Ωστόσο, η ίδια ακριβώς προσοχή θα πρέπει επίσης να εστιασθεί στην εξάλειψη των κινδύνων στις γείτονες χώρες της Ευρωπαϊκής Ένωσης. Στο σημείο αυτό, υπογραμμίζω την επείγουσα ανάγκη εντοπισμού και ενεργοποίησης των κεφαλαίων που απαιτούνται για την οικοδόμηση νέας σαρκοφάγου στην κορυφή του αντιδραστήρα του πυρηνικού σταθμού του Τσερνομπίλ που εξερράγη το 1986.
<SPEAKER ID="236" NAME="Rolandas Paksas" LANGUAGE="LT">
Συμφώνησα με το παρόν ψήφισμα σχετικά με την αποδοτικότητα και την αποτελεσματικότητα της χρηματοδότησης της ΕΕ στον τομέα του παροπλισμού πυρηνικών σταθμών στη Λιθουανία, τη Σλοβακία και τη Βουλγαρία. Πάνω απ' όλα, πρέπει να επιδιώξουμε να διασφαλιστεί ότι όλα τα έργα παροπλισμού εκτελούνται εγκαίρως, ενώ ταυτόχρονα εφαρμόζονται σωστά όλα τα απαραίτητα μέτρα ασφαλείας και εξαλείφονται ακόμη και οι ελάχιστοι κίνδυνοι για την ανθρώπινη υγεία και το περιβάλλον. Εάν έχουμε δεσμευτεί για τον παροπλισμό του σταθμού της Ignalina και άλλων πυρηνικών σταθμών, όλοι οι χρηματοδοτικοί πόροι που διατίθενται για τη διαδικασία αυτή πρέπει να χρησιμοποιούνται όπως προβλέπεται, σύμφωνα με την αρχή της διαφάνειας και της αποτελεσματικότητας. Οι εθνικές αρχές πρέπει να ολοκληρώσουν επειγόντως λεπτομερή σχέδια παροπλισμού. Πιστεύω ότι τα αποτελέσματα του ελέγχου που πραγματοποιείται από το Ευρωπαϊκό Ελεγκτικό Συνέδριο θα αποκαλύψουν τους στόχους της χρήσης των κεφαλαίων και την αποτελεσματικότητά τους. Πρέπει να καταβάλουμε κάθε δυνατή προσπάθεια προκειμένου να διασφαλιστεί ότι οι δραστηριότητες αποξήλωσης και η διαχείριση των αποβλήτων παροπλισμού θα έχουν ξεκινήσει έως το 2013. Πιστεύω ότι είναι ενδεδειγμένο να ζητηθεί από την Επιτροπή να υποβάλει στο Ευρωπαϊκό Κοινοβούλιο λεπτομερές σχέδιο χρηματοδότησης και να προσδιορίσει την ευθύνη όσον αφορά τη χρήση της βοήθειας από την Ευρωπαϊκή Ένωση. Λαμβάνοντας υπόψη το γεγονός ότι τα κρατικά ταμεία για τον παροπλισμό πυρηνικών σταθμών δεν έχουν συγκεντρώσει επαρκή ποσά, θα ήταν σκόπιμο οι στρατηγικές και τα σχέδια που καταρτίζονται να περιλαμβάνουν νέες δράσεις και να προβλέπουν, αναλόγως, πρόσθετα κοινοτικά κονδύλια.
<SPEAKER ID="236" NAME="Alfredo Pallone" AFFILIATION="PPE">
γραπτώς. - (IT) Ψήφισα υπέρ του κειμένου σχετικά με τη χρηματοδότηση της ΕΕ για τον παροπλισμό πυρηνικών σταθμών στη Λιθουανία, τη Σλοβακία και τη Βουλγαρία διότι, υπό το πρίσμα των πρόσφατων γεγονότων μετά τον σεισμό και την πυρηνική κρίση στην Ιαπωνία, πιστεύω ότι είναι θεμελιώδους και ζωτικής σημασίας η Ευρωπαϊκή Ένωση να υιοθετήσει πολιτική ελέγχων ασφαλείας για τους πυρηνικούς αντιδραστήρες η οποία θα εξαλείψει κάθε πιθανότητα κινδύνου. Στο έδαφος των εν λόγω χωρών βρίσκονταν σε λειτουργία παλαιοί πυρηνικοί αντιδραστήρες σοβιετικού σχεδιασμού, έχει δε αποδειχθεί τεχνικά αδύνατον να εκσυγχρονιστούν ώστε να ικανοποιούν τα απαιτούμενα σήμερα διεθνή πρότυπα ασφαλείας. " χρηματοδότηση που παρέχει η ΕΕ είναι ανάλογη της οικονομικής επιβάρυνσης που υφίστανται οι χώρες αυτές προκειμένου να κλείσουν τους πυρηνικούς τους σταθμούς.
<SPEAKER ID="236" NAME="Maria do Céu Patrão Neves" AFFILIATION="PPE">
γραπτώς. - (PT) Στο πλαίσιο των διαπραγματεύσεων ένταξης στην ΕΕ, η Λιθουανία, η Σλοβακία και η Βουλγαρία διαπραγματεύθηκαν τη στήριξη για τον παροπλισμό των παλαιών πυρηνικών αντιδραστήρων σοβιετικού σχεδιασμού οι οποίοι, κατά τη γνώμη της διεθνούς κοινότητας και σύμφωνα με τη σύνοδο κορυφής της G7 στο Μόναχο το 1992, δεν ήταν δυνατόν να προσαρμοστούν στα ελάχιστα απαιτούμενα πρότυπα ασφαλείας με οικονομικά αποδεκτό κόστος. Στο πλαίσιο των ενταξιακών διαπραγματεύσεων, οι τρεις χώρες ανέλαβαν τη δέσμευση να κλείσουν και στη συνέχεια να παροπλίσουν αυτούς τους πυρηνικούς αντιδραστήρες σε σταθερές ημερομηνίες. Αναγνωρίζοντας το γεγονός ότι το πρώιμο κλείσιμο αντιπροσώπευε ένα δυσβάστακτο οικονομικό βάρος, και σε ένδειξη αλληλεγγύης, η Ευρωπαϊκή Ένωση δεσμεύτηκε να προσφέρει επαρκή επιπρόσθετη χρηματοδοτική στήριξη για τον παροπλισμό των εν λόγω αντιδραστήρων έως το τέλος του 2013. Το πρόγραμμα ενίσχυσης υποβλήθηκε σε τακτικούς λογιστικούς ελέγχους και αξιολογήσεις. Το Ευρωπαϊκό Ελεγκτικό Συνέδριο διενεργεί επί του παρόντος ελέγχους των αποτελεσμάτων των τριών προγραμμάτων, έκθεση δε αναμένεται το φθινόπωρο του 2011. Μπορεί ήδη να συναχθεί το συμπέρασμα ότι θα μπορούσαν να έχουν δημιουργηθεί συνέργειες μεταξύ των τριών έργων ώστε η δράση της ΕΕ να καταστεί αποδοτικότερη και αποτελεσματικότερη. Ψήφισα υπέρ της έκθεσης αυτής, από την οποία θα ήθελα να υπογραμμίσω τη σύσταση της Επιτροπής για την εναρμόνιση των κανόνων χρηματοδότησης του παροπλισμού των πυρηνικών αντιδραστήρων.
<SPEAKER ID="236" NAME="Aldo Patriciello" AFFILIATION="PPE">
γραπτώς. - (IT) " πρόταση ψηφίσματος του Ευρωπαϊκού Κοινοβουλίου σχετικά με την αποδοτικότητα και την αποτελεσματικότητα της χρηματοδότησης της ΕΕ για τον παροπλισμό πυρηνικών σταθμών στα νέα κράτη μέλη, όπως παρουσιάστηκε στις 14 Μαρτίου 2011, έχει ως στόχο να εξακριβώσει ποια στάδια έχουν επιτευχθεί ως προς την αποξήλωση των απαρχαιωμένων πυρηνικών σταθμών στη Λιθουανία, τη Βουλγαρία και τη Σλοβακία, οι οποίες από το 1999 λαμβάνουν οικονομική βοήθεια από την ΕΕ για το έργο αυτό. " ασφάλεια του ενεργειακού εφοδιασμού αποτελεί μία από τις θεμελιώδεις προτεραιότητες στην ενεργειακή στρατηγική της ΕΕ. Σύμφωνα με τις τρέχουσες προβλέψεις, οι καθυστερήσεις που σημειώθηκαν στα προγράμματα μέχρι σήμερα δεν θα εμποδίσουν την έναρξη των διαδικασιών αποξήλωσης και διαχείρισης των πυρηνικών αποβλήτων, ούτε θα επηρεάσουν τα έργα που πρέπει να πραγματοποιηθούν από το προσωπικό των σταθμών μέχρι το 2013. Παρ' όλα αυτά, εξακολουθεί να υφίσταται σοβαρή ανησυχία εφόσον τα σχέδια παροπλισμού δεν έχουν ακόμη οριστικοποιηθεί, πρέπει δε να καταβληθούν προσπάθειες ώστε να βελτιωθεί η διαχείριση των οικονομικών πόρων, καθώς και ο συντονισμός μεταξύ των εθνικών αρχών των οικείων κρατών μελών. Για τους λόγους αυτούς, ψηφίζω υπέρ της πρότασης ψηφίσματος.
<SPEAKER ID="237" NAME="Raül Romeva i Rueda" AFFILIATION="Verts/ALE">
γραπτώς. - (EN) Οι τρεις χώρες, Λιθουανία, Σλοβακία και Βουλγαρία είχαν σε λειτουργία παλαιούς πυρηνικούς αντιδραστήρες σοβιετικού σχεδιασμού, για τους οποίους η διεθνής κοινότητα, σύμφωνα με το πολυμερές πρόγραμμα δράσης της G7 που εγκρίθηκε στη σύνοδο κορυφής της G7 στο Μόναχο το 1992, κατέληξε στο συμπέρασμα ότι δεν ήταν δυνατόν να αναβαθμιστούν ώστε να ικανοποιούν τα ελάχιστα απαιτούμενα πρότυπα ασφαλείας με οικονομικά αποδεκτό κόστος. Στο πλαίσιο των διαπραγματεύσεων για την προσχώρηση στην Ευρωπαϊκή Ένωση, οι τρεις χώρες ανέλαβαν τη δέσμευση να κλείσουν και στη συνέχεια να παροπλίσουν αυτούς τους πυρηνικούς αντιδραστήρες σε σταθερές ημερομηνίες. Αναγνωρίζοντας το γεγονός ότι το πρώιμο κλείσιμο αντιπροσώπευε ένα δυσβάστακτο οικονομικό βάρος, και σε ένδειξη αλληλεγγύης, η Ευρωπαϊκή Ένωση δεσμεύτηκε να προσφέρει επαρκή επιπρόσθετη χρηματοδοτική στήριξη για τον παροπλισμό των εν λόγω αντιδραστήρων έως το τέλος του 2013.
<SPEAKER ID="238" NAME="Licia Ronzulli" AFFILIATION="PPE">
γραπτώς. - (IT) Ψήφισα υπέρ της παρούσας έκθεσης επειδή θεωρώ πρωταρχικής σημασίας να συνεχίσουμε να παρακολουθούμε εκ του σύνεγγυς τη φάση παροπλισμού των πυρηνικών σταθμών στη Λιθουανία, Σλοβακία και Βουλγαρία όπου, κατά τη στιγμή εισόδου τους στην Ευρωπαϊκή Ένωση, εξακολουθούσαν να βρίσκονται σε λειτουργία παλαιοί πυρηνικοί αντιδραστήρες σοβιετικού σχεδιασμού οι οποίοι έχει αποδειχθεί αδύνατον να αναβαθμιστούν ώστε να ικανοποιούν τα πιο πρόσφατα πρότυπα ασφαλείας με βιώσιμο κόστος.
<P>
Μετά την πρόσφατη καταστροφή στην Ιαπωνία, η καθυστέρηση των διαδικασιών αυτών δεν είναι πλέον δυνατή, για χάρη της ασφάλειας όλων των πολιτών στην Ευρώπη και αλλού και, επιπλέον, η έκτακτη χρηματοδοτική επιβάρυνση που συνδέεται με τη διαδικασία παροπλισμού δεν μπορεί πλέον να χρησιμοποιείται ως δικαιολογία για ενδεχόμενη καθυστέρηση. Για τον λόγο αυτόν, η Ευρωπαϊκή Ένωση έχει δεσμευθεί να παράσχει επαρκή οικονομική βοήθεια για τον παροπλισμό των συγκεκριμένων αντιδραστήρων πριν από το τέλος του 2013. Προς το συμφέρον ολόκληρης της Ευρωπαϊκής Ένωσης, καμία περαιτέρω καθυστέρηση δεν μπορεί να γίνει πλέον ανεκτή, πρέπει δε να καταγγέλλεται αμέσως σε κάθε σχετική ευκαιρία.
<SPEAKER ID="239" NAME="Oreste Rossi" AFFILIATION="EFD">
γραπτώς. - (IT) Μετά την πυρηνική καταστροφή που προκλήθηκε από τον σταθμό παραγωγής ενέργειας στην Ιαπωνία, η οποία σχετίζεται επίσης με την απουσία προσαρμογής στα τρέχοντα πρότυπα ασφαλείας, μπορούμε να πούμε ότι κάναμε άριστη επιλογή όταν, κατά τη διάρκεια των ενταξιακών διαπραγματεύσεων, ορίστηκαν ημερομηνίες για το οριστικό κλείσιμο των τριών παλαιών πυρηνικών σταθμών σοβιετικού σχεδιασμού στη Λιθουανία, τη Σλοβακία και τη Βουλγαρία.
<P>
" ημερομηνία για το οριστικό κλείσιμο και την επακόλουθη ασφαλή συντήρηση ορίστηκε για το 2013, με κόστος σχεδόν 3 δισ. ευρώ για την Ευρωπαϊκή Ένωση. Μετά από καθυστερήσεις και αύξηση του κόστους που συνδέεται με την ασφάλιση των τριών σταθμών παραγωγής ενέργειας, η έκθεση καλεί την Επιτροπή να ασκεί μεγαλύτερη εποπτεία και να διαπιστώσει ποια είναι η τρέχουσα κατάσταση και το αναμενόμενο χρονικό πλαίσιο για την ολοκλήρωση των διαφόρων φάσεων της διαδικασίας παροπλισμού σύμφωνα με το αρχικό χρονοδιάγραμμα.
<SPEAKER ID="240" NAME="Bart Staes" LANGUAGE="NL">
" Λιθουανία, η Σλοβακία και η Βουλγαρία είχαν παλαιούς πυρηνικούς σταθμούς της σοβιετικής περιόδου για τους οποίους η διεθνής κοινότητα αποφάσισε ότι δεν ήταν δυνατόν να αναβαθμιστούν ώστε να ικανοποιούν τις ελάχιστες απαιτήσεις ασφαλείας με οικονομικά προσιτό κόστος. Οι διαπραγματεύσεις προσχώρησης χρησιμοποιήθηκαν για την επίτευξη συμφωνίας όσον αφορά το κλείσιμο των τριών πυρηνικών σταθμών έως μια καθορισμένη ημερομηνία και την εν συνεχεία αποξήλωσή τους. 2,7 δισεκατομμύρια ευρώ προορίζονται για τον σκοπό αυτόν κατά την περίοδο 1999-2013. Στα τέλη του 2009, 1,8 δισ. ευρώ εξ αυτών είχαν ήδη διατεθεί. Παρά το γεγονός αυτό, σημειώνονται σημαντικές καθυστερήσεις στην υλοποίηση των προγραμμάτων αποξήλωσης. Το Ευρωπαϊκό Κοινοβούλιο φοβάται ότι οι καθυστερήσεις αυτές θα οδηγήσουν σε κινδύνους για το περιβάλλον και την ανθρώπινη υγεία. Είμαι ικανοποιημένος με την έκθεση αυτή, κυρίως διότι το Σώμα υποστήριξε τις τροπολογίες μου οι οποίες κατατέθηκαν στην Επιτροπή Ελέγχου του Προϋπολογισμού και ζητούσαν απόλυτη διαφάνεια κατά τη διαχείριση των ταμείων και τη χρήση των πόρων τους.
<P>
Το Ευρωπαϊκό Κοινοβούλιο υιοθέτησε επίσης την πρότασή μου η Επιτροπή να υποβάλλει κάθε χρόνο έκθεση στο Κοινοβούλιο και να μας ενημερώνει για το κατά πόσον οι προβλέψεις της ότι οι πόροι που διατίθενται θα απορροφηθούν εντός των επόμενων τριών ετών, αποδεικνύονται ακριβείς. " έκθεση αυτή αποτελεί τη βάση για την πολύ στενή παρακολούθηση της εν λόγω διαδικασίας, αυτό δε είναι θετικό από πάρα πολλές απόψεις.
<SPEAKER ID="240" NAME="Catherine Stihler" AFFILIATION="S&amp;D">
γραπτώς. - (EN) Ψήφισα υπέρ της έκθεσης αυτής διότι υποστηρίζω τον σταδιακό παροπλισμό των πυρηνικών σταθμών.
<SPEAKER ID="241" NAME="Thomas Ulmer" LANGUAGE="DE">
Υπερψήφισα αυτήν την έκθεση. " αποξήλωση των σταθμών στην Ignalina, το Bohunice και το Kozloduy βραδυπορεί, πρέπει δε να απαιτηθεί μεγαλύτερη δέσμευση από τους αρμόδιους εθνικούς φορείς. Είναι επίσης επιτακτική ανάγκη όλα τα κράτη μέλη να προωθήσουν κοινά πρότυπα για την αποξήλωση των σταθμών. Πρέπει να καθοριστούν σαφείς τομείς ευθύνης. Κατά τις ενταξιακές διαπραγματεύσεις τους οι τρεις χώρες, δηλαδή η Λιθουανία, η Σλοβακία και η Βουλγαρία, διακήρυξαν τη βούλησή τους να αφαιρέσουν τους τρεις αυτούς μη ασφαλείς πυρηνικούς σταθμούς από το δίκτυο.
<SPEAKER ID="241" NAME="Viktor Uspaskich" AFFILIATION="ALDE">
γραπτώς. - (LT) Τα τραγικά γεγονότα που συνέβησαν τον περασμένο μήνα στην Ιαπωνία και η ανησυχία ως προς την ασφάλεια της μονάδας παραγωγής ενέργειας της Fukushima οδήγησαν σε πολλές συζητήσεις σχετικά με τους πυρηνικούς σταθμούς. Είναι πολύ σημαντικό που γίνονται οι συζητήσεις αυτές - πολλοί Λιθουανοί θυμούνται εντονότατα την τραγωδία του Τσερνομπίλ. Το κλείσιμο του πυρηνικού σταθμού Ignalina της Λιθουανίας αποτελούσε μία από τις προϋποθέσεις ένταξης στην ΕΕ, ήταν όμως και πολύ οδυνηρό. " ΕΕ χορήγησε στη Λιθουανία 837 εκατομμύρια ευρώ ως βοήθεια για την εξάλειψη των συνεπειών από το κλείσιμο του πυρηνικού σταθμού κατά την περίοδο 2007-2013. Ωστόσο, δεν αρκεί απλώς η λήψη της κοινοτικής χρηματοδότησης που διατίθεται για το κλείσιμο του αντιδραστήρα. Ο ασφαλής παροπλισμός αποτελεί μακρά διαδικασία και η ΕΕ πρέπει να στηρίζει τη Λιθουανία σε κάθε βήμα της πορείας της. Αυτό θα πρέπει να περιλαμβάνει σφαιρική υποστήριξη -τη διαχείριση των ραδιενεργών και άλλων επικίνδυνων αποβλήτων.
<P>
Όπως δηλώνει ο εισηγητής, η σφαιρική υποστήριξη εκ μέρους της ΕΕ είναι σημαντική για τη μείωση των οικονομικών και κοινωνικών συνεπειών λόγω του κλεισίματος του πυρηνικού σταθμού Ignalina. Το κλείσιμο του πυρηνικού σταθμού προκάλεσε την απόλυση πολλών Λιθουανών και επέφερε ζημίες στην οικονομία μας. " ΕΕ πρέπει να παράσχει περισσότερη βοήθεια για έργα στον τομέα της ενέργειας προκειμένου να αμβλυνθούν οι οικονομικές συνέπειες από το κλείσιμο του πυρηνικού σταθμού Ignalina. Αυτή μπορεί να περιλαμβάνει την προώθηση της ανανέωσης των μέτρων για την αύξηση της παραγωγής ενέργειας και της ενεργειακής απόδοσης.
<SPEAKER ID="242" NAME="Angelika Werthmann" AFFILIATION="NI">
γραπτώς. - (DE) Ψήφισα υπέρ της έκθεσης σχετικά με τον παροπλισμό των τριών πυρηνικών αντιδραστήρων στη Λιθουανία, τη Σλοβακία και τη Βουλγαρία. Επειδή οι εν λόγω πυρηνικοί αντιδραστήρες δεν ικανοποιούν καν τα ελάχιστα πρότυπα ασφαλείας, η αποξήλωσή τους ήταν ένας από τους όρους επί των οποίων συμφώνησαν οι τρεις χώρες κατά τη διάρκεια των ενταξιακών διαπραγματεύσεων, η δε Ευρωπαϊκή Ένωση ανέλαβε να καλύψει μέρος του κόστους αποξήλωσης. Σε αυτό το πλαίσιο, είναι ιδιαίτερα θετικό το γεγονός ότι γνωρίζουμε πως το κλείσιμο του σταθμού Ignalina στη Λιθουανία σημαίνει ότι ο μοναδικός πυρηνικός σταθμός της χώρας έχει αποσυνδεθεί.
<SPEAKER ID="243" NAME="Regina Bastos" LANGUAGE="PT">
Το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) συστάθηκε το 2006 για να παράσχει πρόσθετη βοήθεια σε εργαζομένους που πλήττονται από τις συνέπειες των σημαντικών αλλαγών στη δομή του διεθνούς εμπορίου και για να τους βοηθήσει να επανενταχθούν στην αγορά εργασίας. Από την 1η Μαΐου 2009, η αρμοδιότητα του ΕΤΠ διευρύνθηκε, ώστε να περιλαμβάνει και τη στήριξη σε απολυθέντες εργαζομένους η απόλυση των οποίων ήταν άμεση συνέπεια της οικονομικής, χρηματοπιστωτικής και κοινωνικής κρίσης.
<P>
Αυτήν την εποχή, που βρισκόμαστε αντιμέτωποι με την παρούσα σοβαρή κρίση, μία από τις κύριες συνέπειες της οποίας είναι η αύξηση της ανεργίας, η ΕΕ πρέπει να χρησιμοποιήσει όλα τα μέσα που διαθέτει ώστε να αντιδράσει, ιδίως όσον αφορά τη στήριξη που πρέπει να παρέχεται σε όσους αντιμετωπίζουν την καθημερινή πραγματικότητα της ανεργίας. Για τον λόγο αυτόν ψήφισα υπέρ της παρούσας έκθεσης σχετικά με την κινητοποίηση του ΕΤΠ υπέρ της Τσεχικής Δημοκρατίας με στόχο τη στήριξη εργαζομένων που απολύθηκαν από τη Unilever ČR spol.s r.o.
<SPEAKER ID="244" NAME="Izaskun Bilbao Barandica" LANGUAGE="ES">
" ενίσχυση περιλαμβάνει 460 από τους 664 εργαζόμενους που απολύθηκαν από την εταιρεία Unilever ČR και οι οποίοι απασχολούνταν στον τομέα του λιανικού εμπορίου: Το 52,4% των πληγέντων είναι γυναίκες, το 13% είναι άνω των 54 ετών και το 9,1% κάτω των 24 ετών. Πρέπει να τονιστεί ότι τα μέτρα που θα συμβάλουν στην κατάρτιση των απολυθέντων εργαζομένων θα συγχρηματοδοτηθούν από την εταιρεία, η οποία δεν αποποιείται των ευθυνών της, θα τεθούν δε σε εφαρμογή από αναδόχους ή εταιρείες που εργάζονται για λογαριασμό της.
<SPEAKER ID="245" NAME="Jan Březina" AFFILIATION="PPE">
γραπτώς. - (CS) Πρόκειται για επιτυχία του Ευρωπαϊκού Κοινοβουλίου το ότι ο προϋπολογισμός του 2011 διαθέτει για πρώτη φορά πιστώσεις πληρωμών ύψους 47.608.950 ευρώ στη γραμμή για το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ). Το ΕΤΠ δημιουργήθηκε ως ξεχωριστό ειδικό μέσο με δικούς του στόχους και προθεσμίες και επομένως δικαιούται ιδιαίτερες πιστώσεις ώστε να αποφεύγονται οι μεταφορές από άλλες θέσεις, πράγμα που συνέβαινε στο παρελθόν και θα μπορούσε να είναι εις βάρος της επίτευξης διαφόρων πολιτικών στόχων. Κατά τη γνώμη μου, το ΕΤΠ έχει αποδείξει την αξία του, η μόνη μου ανησυχία δε είναι ότι τα νέα κράτη μέλη δεν έχουν κάνει μεγαλύτερη χρήση του. Μπορεί να δημιουργηθεί τελικά η εντύπωση ότι στόχος του ΕΤΠ είναι τα παλαιά κράτη μέλη να λαμβάνουν τους δημοσιονομικούς πόρους της ΕΕ που είχαν συνηθίσει να λαμβάνουν στο παρελθόν, για παράδειγμα, στο πλαίσιο της πολιτικής συνοχής. Κατά τη γνώμη μου, το πρώτο αίτημα της Τσεχικής Δημοκρατίας στην ιστορία για επιχορήγηση από το ΕΤΠ αποτελεί το πρώτο χελιδόνι της άνοιξης που θα ακολουθήσουν και άλλα, επειδή και η τσεχική βιομηχανία έχει πληγεί από την παγκοσμιοποίηση και την παγκόσμια χρηματοπιστωτική κρίση, οι δε τσέχοι εργαζόμενοι που απολύθηκαν αξίζουν ευρωπαϊκή βοήθεια στις προσπάθειές τους να επιτύχουν σε μια αγορά εργασίας γεμάτη προκλήσεις.
<SPEAKER ID="246" NAME="Zuzana Brzobohatá" AFFILIATION="S&amp;D">
γραπτώς. - (CS) Το Ευρωπαϊκό Ταμείο Προσαρμογής στην Παγκοσμιοποίηση συστάθηκε το 2006 ως ευέλικτο μέσο παροχής εφάπαξ και χρονικά περιορισμένης ατομικής ενίσχυσης που αποσκοπεί στην υποστήριξη των εργαζομένων που απολύθηκαν ως αποτέλεσμα της παγκοσμιοποίησης και της χρηματοπιστωτικής και οικονομικής κρίσης. Πρόκειται για την πρώτη αποδέσμευση πόρων από το ταμείο για την Τσεχική Δημοκρατία μετά την έκρηξη της παγκόσμιας οικονομικής και χρηματοπιστωτικής κρίσης, αφορά δε ειδικότερα την άμβλυνση των συνεπειών από την απόλυση 634 εργαζομένων στην εταιρεία Unilever, η οποία έκλεισε ένα εργοστάσιο στον δήμο Nelahozeves. Λαμβάνοντας υπόψη το γεγονός ότι το 52,4% όσων απολύθηκαν είναι γυναίκες και ότι πάνω από το 13% των εργαζομένων που απολύθηκαν είναι άνω των 54 ετών, θεωρώ ότι η αποδέσμευση πόρων για την Τσεχική Δημοκρατία είναι ορθή και γι' αυτό ψήφισα υπέρ της έκθεσης.
<SPEAKER ID="246" NAME="Maria Da Graça Carvalho" LANGUAGE="PT">
Χαίρομαι με το έργο που επιτελείται επί τη βάσει του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ), και συγκεκριμένα με τη στήριξη εργαζομένων που πλήττονται από τις αλλαγές στο παγκόσμιο εμπόριο. Κατά τον ίδιο τρόπο, στηρίζω την απόφαση για την κινητοποίηση του ΕΤΠ υπέρ της Τσεχικής Δημοκρατίας προς όφελος των εργαζομένων στην εταιρεία Unilever, στην οποία σημειώθηκαν περισσότερες από 500 απροσδόκητες απολύσεις ως αποτέλεσμα της παγκόσμιας οικονομικής και χρηματοπιστωτικής κρίσης. " απόφαση αυτή επομένως είναι μεγάλης σημασίας, όχι μόνο για τους εργαζόμενους και τις οικογένειές τους, αλλά και για την περιφέρεια του Melnik όπου βρίσκονται οι εγκαταστάσεις της Unilever, η οικονομία της οποίας εξαρτάται σε μεγάλο βαθμό από τη βιομηχανία επεξεργασίας τροφίμων και τη χημική και ενεργειακή βιομηχανία.
<SPEAKER ID="247" NAME="Anne Delvaux" LANGUAGE="FR">
Ψήφισα υπέρ της έκθεσης αυτής και της τροπολογίας που ζητεί την αναθεώρηση του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ). Αυτό οφείλεται στο ότι λυπάμαι για το γεγονός ότι το ΕΤΠ, υπό τη σημερινή του μορφή, δεν απαιτεί έρευνα σχετικά με την οικονομική ευρωστία, την ενδεχόμενη φοροδιαφυγή ή την κατάσταση κρατικής ενίσχυσης των πολυεθνικών εταιρειών, η αναδιάρθρωση των οποίων προκαλεί την παρέμβαση του ΕΤΠ. Πιστεύω ότι το ζήτημα αυτό πρέπει να εξεταστεί κατά την επικείμενη αναθεώρηση του κανονισμού ΕΤΠ χωρίς να διακυβεύεται η πρόσβαση των απολυθέντων εργαζομένων στο ταμείο.
<SPEAKER ID="247" NAME="Lena Ek, Marit Paulsen, Olle Schmidt και Cecilia Wikström" AFFILIATION="ALDE">
γραπτώς. - (SV) Επιλέξαμε και πάλι να στηρίξουμε την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση -αυτήν τη φορά για να βοηθήσει συνολικά περίπου 1.200 άτομα που έχασαν τη δουλειά τους στην Πολωνία και την Τσεχική Δημοκρατία- επειδή η Ευρώπη εξακολουθεί να υφίσταται τις συνέπειες της οικονομικής κρίσης και οι έκτακτες περιστάσεις απαιτούν έκτακτα μέτρα.
<P>
Ωστόσο, πιστεύουμε ότι στο μέλλον θα πρέπει, αντίθετα, να χρησιμοποιούμε ήδη υφιστάμενα μέσα -ιδίως το Ευρωπαϊκό Κοινωνικό Ταμείο- προκειμένου να αυξηθεί η απασχολησιμότητα όσων είναι υπό απόλυση ή έχουν απολυθεί. Πιθανότατα δεν θα υπάρχει ανάγκη ύπαρξης του Ταμείου Προσαρμογής στην Παγκοσμιοποίηση κατά την επόμενη δημοσιονομική περίοδο.
<SPEAKER ID="247" NAME="Diogo Feio" AFFILIATION="PPE">
γραπτώς. - (PT) " αίτηση αφορά 634 απολύσεις από την εταιρεία Unilever ČR που δραστηριοποιείται στον τομέα του λιανικού εμπορίου στην Κεντρική Βοημία. Όπως συνέβη και με το πρώτο αίτημα του τρέχοντος έτους σχετικά με την πολωνική περιφέρεια του Podkarpackie, η Επιτροπή Απασχόλησης και Κοινωνικών Υποθέσεων αξιολόγησε θετικά τη συμμόρφωση της διαδικασίας αυτής με τα κριτήρια επιλεξιμότητας. Με λύπη μου σημειώνω την εξάπλωση των απολύσεων σε ολόκληρη την Ένωση, γεγονός που καταδεικνύει ότι πολλά πρέπει ακόμη να γίνουν προκειμένου να αναστραφεί ο κύκλος της κρίσης εντός του οποίου έχουμε παγιδευθεί. Υποστηρίζω την πρόταση της Επιτροπής για την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ), ελπίζω δε ότι οι απολυθέντες εργαζόμενοι θα είναι σε θέση να βρουν νέες θέσεις απασχόλησης το συντομότερο δυνατόν.
<SPEAKER ID="247" NAME="José Manuel Fernandes" LANGUAGE="PT">
" έκθεση αυτή αφορά ένα σχέδιο απόφασης του Ευρωπαϊκού Κοινοβουλίου και του Συμβουλίου σχετικά με την κινητοποίηση 323.820 ευρώ από το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) προς στήριξη της επανένταξης τσέχων εργαζομένων που απολύθηκαν εξαιτίας της τρέχουσας οικονομικής και χρηματοπιστωτικής κρίσης. " παρούσα αίτηση, η δεύτερη που πρόκειται να εγκριθεί στο πλαίσιο του κοινοτικού προϋπολογισμού του 2011, υποβλήθηκε στην Επιτροπή στις 24 Μαρτίου 2010 και αφορά 634 εργαζόμενους από την εταιρεία Unilever ČR στην Κεντρική Βοημία, οι οποίοι εργάζονταν στον τομέα του λιανικού εμπορίου. Δεδομένου ότι πρόκειται για ένα συγκεκριμένο δημοσιονομικό μέσο και ότι το αιτούμενο ποσό είναι νομικά αποδεκτό και συνάδει με τις διατάξεις της διοργανικής συμφωνίας της 17ης Μαΐου 2006 μεταξύ του Ευρωπαϊκού Κοινοβουλίου, του Συμβουλίου και της Ευρωπαϊκής Επιτροπής, και συγκεκριμένα του άρθρου 28, ψηφίζω υπέρ της πρότασης αυτής, ελπίζω δε ότι θα συμβάλει στη μείωση των οικονομικών δυσκολιών των κατοίκων της εν λόγω περιοχής και στην ανάκαμψη της τοπικής οικονομίας.
<SPEAKER ID="248" NAME="João Ferreira" LANGUAGE="PT">
Μια ακόμη κινητοποίηση του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ), αυτήν τη φορά για τη στήριξη των εργαζομένων που απολύθηκαν από εργοστάσιο που ανήκει στην πολυεθνική Unilever στην Τσεχική Δημοκρατία.
<P>
Όπως και σε άλλες περιπτώσεις, ψηφίσαμε υπέρ. Εντούτοις, εκτός από τις επιφυλάξεις που πάντοτε εκφράζουμε σε αυτές τις περιπτώσεις, υπάρχουν συγκεκριμένες πτυχές τής εν λόγω διαδικασίας που πρέπει να τονιστούν. " Ευρωπαϊκή Επιτροπή περιορίστηκε να δηλώσει ότι η Unilever δεν έλαβε καμία ενίσχυση από κρατικά ή κοινοτικά ταμεία για να ανοίξει το εργοστάσιο στην Τσεχική Δημοκρατία, πριν ή μετά την ένταξή της στην ΕΕ. Ωστόσο, η Επιτροπή δεν έχει παράσχει πληροφορίες, όπως όφειλε και της ζητήθηκε να πράξει, σχετικά με το τι συμβαίνει όσον αφορά άλλα εργοστάσια του ομίλου, με το επιχείρημα ότι δεν είναι υποχρεωμένη να το πράξει στο πλαίσιο του κανονισμού ΕΤΠ.
<P>
Εκτός από το τι έχει συμβεί στη συγκεκριμένη περίπτωση της Τσεχικής Δημοκρατίας, θα ήταν ενδιαφέρον να πληροφορηθούμε και να αξιολογήσουμε τη συμπεριφορά του ομίλου Unilever σε ευρωπαϊκό επίπεδο. Εκφράζουμε ως εκ τούτου τη λύπη μας για την έλλειψη πληροφόρησης σχετικά με τη δημόσια ενίσχυση που χορηγήθηκε στον εν λόγω όμιλο, καθώς και σε πολυεθνικές εταιρείες γενικότερα, η αναδιάρθρωση των οποίων αποτελεί αιτία για παρεμβάσεις του ΕΤΠ.
<SPEAKER ID="249" NAME="Ilda Figueiredo" LANGUAGE="PT">
Πρόκειται για μια ακόμη κινητοποίηση του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ), η οποία στην περίπτωση αυτή επιδιώκει να ωφελήσει εργαζόμενους που απολύθηκαν από το εργοστάσιο της πολυεθνικής Unilever στην Τσεχική Δημοκρατία. " θέση της Ευρωπαϊκής Επιτροπής στο εν λόγω ζήτημα υπήρξε εξαιρετικά αμφιλεγόμενη, εφόσον περιορίστηκε να δηλώσει ότι η Unilever δεν έχει λάβει καμία κρατική ενίσχυση ή οικονομική στήριξη από ευρωπαϊκά ταμεία για να ανοίξει το εργοστάσιο στην Τσεχική Δημοκρατία, πριν ή μετά την ένταξή της στην ΕΕ, με το επιχείρημα ότι δεν είναι υποχρεωμένη να το πράξει στο πλαίσιο του κανονισμού ΕΤΠ. Ωστόσο, η Επιτροπή δεν έχει υποβάλει πληροφορίες, όπως όφειλε και της ζητήθηκε να πράξει, σχετικά με το τι συμβαίνει όσον αφορά άλλα εργοστάσια του ομίλου, υποστηρίζοντας ότι δεν είναι υποχρεωμένη να το πράξει στο πλαίσιο του κανονισμού ΕΤΠ.
<P>
Ως εκ τούτου, κατά τη διάρκεια της συζήτησης στην Επιτροπή Απασχόλησης και Κοινωνικών Υποθέσεων, επέστησα την προσοχή στο γεγονός ότι δεν υπήρχαν διαθέσιμες πληροφορίες σχετικά με το τι συμβαίνει με τον όμιλο Unilever σε ευρωπαϊκό επίπεδο και πρότεινα να ληφθεί υπόψη το ζήτημα αυτό κατά την αναθεώρηση του κανονισμού, έτσι ώστε να καταστεί δυνατή η εξέταση της οικονομικής κατάστασης, συμπεριλαμβανομένων των κρατικών ενισχύσεων, των πολυεθνικών εταιρειών, η αναδιάρθρωση των οποίων αποτελεί αιτία για παρεμβάσεις του ΕΤΠ, χωρίς να διακυβεύεται η πρόσβαση στο ταμείο για τους απολυθέντες εργαζόμενους.
<P>
Κατά συνέπεια, υπερψηφίσαμε τις προτάσεις αυτές.
<SPEAKER ID="249" NAME="Estelle Grelier" LANGUAGE="FR">
Ψήφισα υπέρ της έκθεσης αυτής σχετικά με την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ) προς στήριξη των εργαζομένων της βιομηχανίας τροφίμων UNILEVER στην Τσεχική Δημοκρατία. Θα ήθελα να τονίσω, ωστόσο, ότι υπάρχει επείγουσα ανάγκη αναθεώρησης του κανονισμού για το ταμείο αυτό το συντομότερο δυνατόν. Για τον σκοπό αυτόν, κατά τη διάρκεια της ψηφοφορίας συνυπέγραψα και εξασφάλισα την έγκριση της τροπολογίας η οποία διευκρινίζει ότι είναι επιζήμιο για τον κανονισμό να μην απαιτείται έρευνα σχετικά με την οικονομική ευρωστία, την ενδεχόμενη φοροδιαφυγή ή την κατάσταση κρατικής ενίσχυσης των πολυεθνικών εταιρειών οι οποίες απολαύουν της παρέμβασης του ΕΤΠ. Σε μια εποχή κατά την οποία η Ευρωπαϊκή Ένωση αγωνίζεται να χρηματοδοτήσει τους στόχους της και είναι υποχρεωμένη να επιλέξει μεταξύ πολιτικών εξίσου υψηλής προτεραιότητας, ο κοινοτικός προϋπολογισμός δεν έχει την πολυτέλεια χρηματοδότησης των στρατηγικών εισόδου στην αγορά και μετεγκατάστασης μεγάλων πολυεθνικών εταιρειών, μόνη πρόθεση των οποίων είναι η αύξηση των κερδών τους. Αυτό πρέπει να ληφθεί υπόψη στον επικείμενο κανονισμό χωρίς να θίγονται οι απολυθέντες εργαζόμενοι με το να διακυβεύεται η πρόσβασή τους στο ΕΤΠ.
<SPEAKER ID="250" NAME="Jiří Havel" AFFILIATION="S&amp;D">
γραπτώς. - (CS) Θα ήθελα να συστήσω την υπερψήφιση της έκθεσης της Barbara Matera σχετικά με την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ), στο πλαίσιο του οποίου η Τσεχική Δημοκρατία υπέβαλε την πρώτη αίτησή της για στήριξη. Θεωρώ σημαντικό να τονιστεί η σημασία του ταμείου αυτού, το οποίο δημιουργήθηκε υπό τον τσέχο σοσιαλδημοκράτη Επίτροπο Vladimir Spidla. Ο χρηματοπιστωτικός και οικονομικός σεισμός που ακολούθησε έχει στερήσει από πολλούς ανθρώπους σε ολόκληρη την Ευρώπη τη θέση εργασίας τους. Οι πόροι του ταμείου ΕΤΠ χρηματοδοτούν μόνο τα μέτρα εκείνα τα οποία διευκολύνουν την εύρεση νέας θέσης εργασίας σε όσους έχουν απολυθεί, έχουν υπογράψει για τη συμμετοχή τους σε προγράμματα επαγγελματικής κατάρτισης και έχουν αποκτήσει μια δεξιότητα που ανταποκρίνεται στις ανάγκες της αγοράς εργασίας ή έχουν γίνει αυτοαπασχολούμενοι. Σύμφωνα με την έκθεση της κ. Matera, μπορώ να ανακεφαλαιώσω αναφέροντας ότι η Unilever πληροί όλα τα κριτήρια. " Unilever ČR αναγκάστηκε να κλείσει το εργοστάσιό της στο Nelahozeves λόγω των επιπτώσεων της οικονομικής κρίσης, οι δε απολύσεις επηρέασαν τους περισσότερους εργαζόμενους.
<P>
" Unilever προσέφερε σε όλους όσοι αποχωρούσαν ένα ολοκληρωμένο πρόγραμμα στήριξης για την εύρεση νέας εργασίας, η δε εταιρεία συνεργάστηκε στενά με το τοπικό γραφείο ευρέσεως εργασίας στη διαχείριση του προγράμματος. Μπορώ επομένως να συμφωνήσω με την αποδέσμευση πόρων, με βάση τις πληροφορίες της έκθεσης και την πρόταση της Επιτροπής, ώστε να καταβληθούν στην Τσεχική Δημοκρατία 323.820 ευρώ από το ΕΤΠ.
<SPEAKER ID="250" NAME="Juozas Imbrasas" AFFILIATION="EFD">
γραπτώς. - (LT) Το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) συστάθηκε για να παράσχει πρόσθετη στήριξη σε εργαζομένους που απολύονται ως αποτέλεσμα των μεγάλων διαρθρωτικών αλλαγών στη μορφή του παγκόσμιου εμπορίου λόγω της παγκοσμιοποίησης και για να τους βοηθήσει να επανενταχθούν στην αγορά εργασίας. Για τις αιτήσεις που υποβάλλονται μετά την 1η Μαΐου 2009 το πεδίο εφαρμογής του ΕΤΠ επεκτάθηκε, ώστε να περιλαμβάνει και τη στήριξη σε απολυθέντες εργαζομένους η απόλυση των οποίων ήταν άμεση συνέπεια της παγκόσμιας χρηματοπιστωτικής και οικονομικής κρίσης. " διοργανική συμφωνία της 17ης Μαΐου 2006 επιτρέπει την κινητοποίηση του ΕΤΠ μέχρι το ποσό των 500 εκατομμυρίων ευρώ ετησίως. Στις 24 Μαρτίου 2010, η Τσεχική Δημοκρατία υπέβαλε αίτηση κινητοποίησης του ΕΤΠ για περιπτώσεις που αφορούν 634 απολύσεις (ζητείται ενίσχυση για όλες) στην εταιρεία Unilever ČR, spol.sr.o που δραστηριοποιείται στον τομέα του λιανικού εμπορίου (είδη διατροφής) και τη συμπλήρωσε με πρόσθετες πληροφορίες για το διάστημα έως τις 20 Σεπτεμβρίου 2010. " αίτηση πληροί τις απαιτήσεις που προβλέπονται για τον καθορισμό των χρηματοδοτικών συνεισφορών. Κατά συνέπεια, η Επιτροπή προτείνει τη διάθεση ποσού 323.820 ευρώ. Ως εκ τούτου, συμφώνησα ότι το ΕΤΠ πρέπει να κινητοποιηθεί προκειμένου να παράσχει χρηματοδοτική συνεισφορά για την αίτηση που υπέβαλε η Τσεχική Δημοκρατία. Πιστεύω επίσης ότι και άλλα κράτη μέλη της ΕΕ θα πρέπει να επωφεληθούν περισσότερο των ευκαιριών που προσφέρουν τα ταμεία της ΕΕ.
<SPEAKER ID="250" NAME="Giovanni La Via" AFFILIATION="PPE">
γραπτώς. - (IT) Υπερψήφισα την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ) υπέρ της Τσεχικής Δημοκρατίας επειδή θεωρώ το μέσο αυτό πολύτιμο εργαλείο για τη στήριξη εργαζομένων που αντιμετωπίζουν δυσκολίες λόγω της οικονομικής κρίσης. " σημερινή ψηφοφορία αφορούσε αίτηση για τη στήριξη 634 εργαζομένων στην επιχείρηση Unilever ČR που δραστηριοποιείται στον τομέα του λιανικού εμπορίου στην Κεντρική Βοημία, περιφέρεια NUTS II, η οποία ανέρχεται σε ποσό ύψους 323.820 ευρώ που χρηματοδοτούνται από το ΕΤΠ. Τέλος, θα ήθελα να τονίσω τη σημασία του ΕΤΠ, το οποίο έχει αποδειχθεί ότι αποτελεί χρήσιμο και αποτελεσματικό εργαλείο για την καταπολέμηση της ανεργίας που οφείλεται στην παγκοσμιοποίηση και την οικονομική κρίση.
<SPEAKER ID="251" NAME="David Martin" AFFILIATION="S&amp;D">
γραπτώς. - (EN) Επικροτώ την παρούσα έκθεση με την οποία αποδεσμεύονται πόροι από το Ευρωπαϊκό Ταμείο Προσαρμογής στην Παγκοσμιοποίηση για την ενίσχυση εργαζομένων που απολύθηκαν στην Τσεχική Δημοκρατία. " αίτηση αφορά 634 απολύσεις που σημειώθηκαν μετά το κλείσιμο εργοστασίου της Unilever στο Nelahozeves κατά το τελευταίο τρίμηνο του 2009. Τετρακόσιοι εξήντα απολυθέντες εργαζόμενοι θα επωφεληθούν από εξατομικευμένα μέτρα τα οποία υποστηρίζονται από χρηματοδότηση του ΕΤΠ συνολικού ύψους 320.000 ευρώ.
<SPEAKER ID="252" NAME="Jean-Luc Mélenchon" LANGUAGE="FR">
Απέχω από εκτίμηση προς τους τσέχους εργαζόμενους που θυσιάστηκαν στον βωμό της παγκοσμιοποίησης. " επισφαλής κατάσταση στην οποία βρίσκονται είναι απλά αποτέλεσμα των νεοφιλελεύθερων πολιτικών της ΕΕ, τις οποίες το εν λόγω ταμείο υιοθετεί και υποστηρίζει. Ψηφίζω κατά, διότι η ελεημοσύνη που προσφέρεται στα θύματα των πολιτικών αυτών προκαλεί θλίψη σε σχέση με τα κέρδη που αποκομίζονται αλλού.
<SPEAKER ID="252" NAME="Nuno Melo" LANGUAGE="PT">
" ΕΕ συνιστά χώρο αλληλεγγύης, το δε Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) αποτελεί μέρος αυτού. " συγκεκριμένη ενίσχυση είναι απαραίτητη για την παροχή βοήθειας στους ανέργους και τα θύματα των μετεγκαταστάσεων επιχειρήσεων που λαμβάνουν χώρα στο παγκοσμιοποιημένο περιβάλλον. Όλο και περισσότερες επιχειρήσεις μετεγκαθίστανται εκμεταλλευόμενες το χαμηλό κόστος εργασίας σε ορισμένες χώρες, ιδίως στην Κίνα και την Ινδία, με καταστροφικές συνέπειες για τις χώρες οι οποίες σέβονται τα δικαιώματα των εργαζομένων. Το ΕΤΠ έχει σκοπό να βοηθά τους εργαζόμενους οι οποίοι αποτελούν θύματα της μετεγκατάστασης επιχειρήσεων, είναι δε απαραίτητο για τη διευκόλυνση της πρόσβασης σε νέα απασχόληση. Το ΕΤΠ έχει χρησιμοποιηθεί και από άλλες χώρες της ΕΕ κατά το παρελθόν, οπότε τώρα είναι σκόπιμο να χορηγηθεί η εν λόγω ενίσχυση στην Τσεχική Δημοκρατία, η οποία έχει υποβάλει αίτηση για βοήθεια που αφορά 634 απολυθέντες -όλους δυνητικούς δικαιούχους ενίσχυσης- από την εταιρεία Unilever ČR που δραστηριοποιείται στον τομέα του λιανικού εμπορίου στην Κεντρική Βοημία, περιφέρεια NUTS II.
<SPEAKER ID="252" NAME="Willy Meyer" LANGUAGE="ES">
Παρά το γεγονός ότι ψήφισα υπέρ της εν λόγω πρότασης για την παροχή βοήθειας στους εργαζόμενους της Unilever στην Τσεχική Δημοκρατία, πιστεύω ότι πρόκειται για αναλγητικό και παρηγορητικό μέτρο για τις συνέπειες του καπιταλιστικού μοντέλου και ότι δεν αντιπροσωπεύει καμία ουσιαστική πρόοδο στην καταπολέμηση των βαθύτερων αιτιών της κρίσης. Συμφωνώ με την κινητοποίηση πόρων από το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) για όσους απολύθηκαν λόγω διαρθρωτικών αλλαγών στη μορφή του εμπορίου ή ως άμεση συνέπεια της τρέχουσας οικονομικής και χρηματοπιστωτικής κρίσης. Πιστεύω ότι το ΕΤΠ μπορεί να συμβάλει στον απώτερο στόχο της διευκόλυνσης της επανένταξης των εργαζομένων αυτών στην αγορά εργασίας. Ψήφισα επίσης υπέρ διότι είμαι πεπεισμένος ότι η εν λόγω βοήθεια συμπληρώνει το επίδομα ανεργίας που προβλέπεται σε κάθε εθνική νομοθεσία και σε όλες τις συλλογικές συμβάσεις. Ως εκ τούτου, η παρούσα κινητοποίηση κονδυλίων από το ΕΤΠ δεν μπορεί σε καμία περίπτωση να υποκαταστήσει ή να εξαλείψει τις νομικές ευθύνες των κυβερνήσεων και των επιχειρήσεων προς τους εργαζομένους που απολύθηκαν.
<SPEAKER ID="253" NAME="Andreas Mölzer" AFFILIATION="NI">
γραπτώς. - (DE) Το Ευρωπαϊκό Ταμείο Προσαρμογής στην Παγκοσμιοποίηση συστάθηκε για την προστασία των εργαζομένων που απολύθηκαν ως αποτέλεσμα της παγκόσμιας χρηματοπιστωτικής και οικονομικής κρίσης. " Τσεχική Δημοκρατία υπέβαλε αίτηση για τη στήριξη 634 απολύσεων. Είναι σωστό και δίκαιο να προσφέρουμε προσωπική στήριξη σε εργαζόμενους που απολύθηκαν ως αποτέλεσμα της παγκοσμιοποίησης και της οικονομικής κρίσης, βοηθώντας την επανένταξή τους στην αγορά εργασίας. Κατά συνέπεια, υπερψήφισα αυτήν την έκθεση.
<SPEAKER ID="253" NAME="Alfredo Pallone" AFFILIATION="PPE">
γραπτώς. - (IT) Το Ευρωπαϊκό Ταμείο Προσαρμογής στην Παγκοσμιοποίηση είναι ένα ταμείο που διατίθεται από την Ένωση για την παροχή οικονομικής στήριξης σε ορισμένους τομείς που αντιμετωπίζουν δυσχέρειες εντός των κρατών μελών ή στους τομείς που επεκτείνονται προς τον μέσο όρο των προτύπων της Ένωσης. Για τον λόγο αυτόν ψήφισα υπέρ της έκθεσης της κ. Matera. Για το 2011, η θέση της Ένωσης για πληρωμές από ταμεία του είδους αυτού έχει αυξηθεί κατά 50 εκατ. ευρώ και επομένως είναι ευκολότερο να παρέχεται χρηματοδότηση σε ευρύτερο φάσμα τομέων. Συγκεκριμένα, πρόκειται για τις πρώτες αιτήσεις κινητοποίησης για το 2011 από τον τομέα παραγωγής μηχανημάτων και τον μεταποιητικό τομέα στην Τσεχική Δημοκρατία και την Πολωνία. Το ταμείο (ύψους σχεδόν ενός εκατομμυρίου ευρώ) θα χρησιμοποιηθεί για τη στήριξη εργαζομένων που ειδικεύονται στο εμπόριο και την παραγωγή μηχανημάτων.
<SPEAKER ID="253" NAME="Maria do Céu Patrão Neves" LANGUAGE="PT">
Το Ευρωπαϊκό Ταμείο Προσαρμογής στην Παγκοσμιοποίηση δημιουργήθηκε για να παράσχει πρόσθετη στήριξη σε εργαζομένους που πλήττονται από τις συνέπειες των μεγάλων διαρθρωτικών αλλαγών στη μορφή του παγκόσμιου εμπορίου. Στις 15 Φεβρουαρίου 2011 η Επιτροπή ενέκρινε νέα πρόταση απόφασης για την κινητοποίηση του ΕΤΠ υπέρ της Τσεχικής Δημοκρατίας, για να στηρίξει την επανένταξη στην αγορά εργασίας των εργαζομένων που απολύονται λόγω της παγκόσμιας οικονομικής και χρηματοπιστωτικής κρίσης. Πρόκειται για τη δεύτερη αίτηση που εξετάζεται στο πλαίσιο του προϋπολογισμού 2011 και αφορά την κινητοποίηση συνολικού ποσού 323.820 ευρώ. " διαδικασία αφορά την απόλυση 594 εργαζομένων -όλων δυνητικών δικαιούχων ενίσχυσης- από την εταιρεία Unilever ČR, spol.sr. που δραστηριοποιείται στον τομέα του λιανικού εμπορίου στην Κεντρική Βοημία, κατά τη διάρκεια της τετράμηνης περιόδου αναφοράς μεταξύ της 16ης Σεπτεμβρίου 2009 και της 16ης Ιανουαρίου 2010. " αποτίμηση της Επιτροπής κατέληξε στο συμπέρασμα ότι υπάρχει σύνδεση ανάμεσα στις απολύσεις και τις μείζονες διαρθρωτικές αλλαγές που επέρχονται στο εμπόριο παγκοσμίως ή τη χρηματοπιστωτική και οικονομική κρίση, και αναγνώρισε το απρόβλεπτο των εν λόγω απολύσεων. " αίτηση πληροί όλα τα κριτήρια επιλεξιμότητας που ορίζονται στον κανονισμό ΕΤΠ, αυτός δε είναι ο λόγος για τον οποίο ψήφισα υπέρ της κινητοποίησης του ταμείου.
<SPEAKER ID="253" NAME="Paulo Rangel" LANGUAGE="PT">
" αίτηση της Τσεχικής Δημοκρατίας για την παρέμβαση του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ), η οποία αφορά 634 απολύσεις που σημειώθηκαν κατά τη διάρκεια της περιόδου μεταξύ της 16ης Σεπτεμβρίου 2009 και της 16ης Ιανουαρίου 2010, μεταξύ άλλων στην εταιρεία Unilever ČR, spol.sr.o που δραστηριοποιείται στον τομέα του λιανικού εμπορίου στην Κεντρική Βοημία, περιφέρεια NUTS II, πληροί όλα τα νομικά καθορισμένα κριτήρια επιλεξιμότητας. Βάσει του κανονισμού (ΕΚ) αριθ. 546/2009 του Ευρωπαϊκού Κοινοβουλίου και του Συμβουλίου, της 18ης Ιουνίου 2009, που τροποποίησε τον κανονισμό (ΕΚ) αριθ. 1927/2006 του Ευρωπαϊκού Κοινοβουλίου και του Συμβουλίου της 20ής Δεκεμβρίου 2006 σχετικά με τη σύσταση του Ευρωπαϊκού Ταμείου Προσαρμογής στην Παγκοσμιοποίηση, το πεδίο εφαρμογής του ΕΤΠ διευρύνθηκε προσωρινά ώστε να καλύπτει την παρέμβασή του σε περιπτώσεις όπως η παρούσα κατά την οποία, ως άμεσο αποτέλεσμα της παγκόσμιας οικονομικής και χρηματοπιστωτικής κρίσης, σημειώνονται "τουλάχιστον 500 απολύσεις σε χρονικό διάστημα εννέα μηνών, ιδίως σε μικρές ή μεσαίες επιχειρήσεις, στον ίδιο κλάδο της NACE αναθ. 2 σε μία περιφέρεια ή σε δύο όμορες επιπέδου NUTS II περιφέρειες". Επομένως, ψήφισα υπέρ του παρόντος ψηφίσματος με την ελπίδα ότι η κινητοποίηση του ΕΤΠ θα μπορούσε να συμβάλει στην αποτελεσματική επανένταξη των εργαζομένων αυτών στην αγορά εργασίας.
<SPEAKER ID="253" NAME="Zuzana Roithová" AFFILIATION="PPE">
, γραπτώς - (CS) Ψήφισα υπέρ της έκθεσης σχετικά με την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση υπέρ της Τσεχικής Δημοκρατίας, και ειδικότερα υπέρ των πρώην εργαζομένων της εταιρείας Unilever, και χαίρομαι που η έκθεση εγκρίθηκε. Λυπάμαι για το γεγονός ότι οι βρετανοί Συντηρητικοί την καταψήφισαν και ο τσέχος πρόεδρος των Ευρωπαίων Συντηρητικών και Μεταρρυθμιστών δεν μπόρεσε να τους μεταπείσει παρά το γεγονός ότι είναι η πρώτη φορά που η Τσεχική Δημοκρατία κάνει χρήση των πόρων από το ταμείο αυτό.
<SPEAKER ID="254" NAME="Raül Romeva i Rueda" AFFILIATION="Verts/ALE">
γραπτώς. - (EN) Ως συνήθως σε αυτού του είδους τις εκθέσεις, το Ευρωπαϊκό Κοινοβούλιο:
<P>
1. Ζητεί από τα αρμόδια θεσμικά όργανα να καταβάλουν τις απαραίτητες προσπάθειες για την επίσπευση της κινητοποίησης του ΕΤΠ· εκτιμά στο πλαίσιο αυτό τη βελτιωμένη διαδικασία που καθιέρωσε η Επιτροπή, σε συνέχεια του αιτήματος του ΕΚ για επίσπευση της διάθεσης των κονδυλίων, με την οποία η αξιολόγηση της Επιτροπής όσον αφορά την επιλεξιμότητα μιας αίτησης για κινητοποίηση του ΕΤΠ θα υποβάλλεται στην αρμόδια για τον προϋπολογισμό αρχή μαζί με την πρόταση κινητοποίησης του Ταμείου· ελπίζει ότι στο πλαίσιο των επικείμενων αναθεωρήσεων του Ταμείου θα επέλθουν περαιτέρω βελτιώσεις στη διαδικασία.
<P>
2. Υπενθυμίζει τη δέσμευση των θεσμικών οργάνων για τη διασφάλιση ομαλής και ταχείας διαδικασίας έγκρισης των αποφάσεων σχετικά με την κινητοποίηση του ΕΤΠ, μέσω της παροχής εφάπαξ και χρονικά περιορισμένης ατομικής ενίσχυσης που αποσκοπεί στην υποστήριξη των εργαζομένων που απολύθηκαν ως αποτέλεσμα της παγκοσμιοποίησης και της χρηματοπιστωτικής και οικονομικής κρίσης· επισημαίνει τον ρόλο που μπορεί να διαδραματίσει το ΕΤΠ όσον αφορά την επανένταξη των απολυθέντων στην αγορά εργασίας· ζητεί εντούτοις να πραγματοποιηθεί αξιολόγηση με αντικείμενο τη σε βάθος χρόνου ένταξη των εν λόγω εργαζομένων στην αγορά εργασίας όταν μπορεί η ένταξη να θεωρηθεί ως άμεσο αποτέλεσμα των χρηματοδοτούμενων από το ΕΤΠ μέτρων.
<SPEAKER ID="255" NAME="Licia Ronzulli" AFFILIATION="PPE">
γραπτώς. - (IT) Στις 15 Φεβρουαρίου 2011 η Επιτροπή ενέκρινε πρόταση απόφασης για την κινητοποίηση του ΕΤΠ υπέρ της Τσεχικής Δημοκρατίας, για να στηρίξει την επανένταξη στην αγορά εργασίας των εργαζομένων που απολύονται λόγω της παγκόσμιας οικονομικής και χρηματοπιστωτικής κρίσης. Το υπό εξέταση θέμα αφορά 634 απολύσεις, για όλες από τις οποίες ζητείται ενίσχυση από το ταμείο, οι οποίες σημειώθηκαν στην επιχείρηση Unilever ČR που δραστηριοποιείται στον τομέα του λιανικού εμπορίου στην Κεντρική Βοημία, περιφέρεια NUTS II, κατά τη διάρκεια της τετράμηνης περιόδου αναφοράς από την 16η Σεπτεμβρίου 2009 έως τη 16η Ιανουαρίου 2010. " ψήφος μου υπέρ του σημερινού ψηφίσματος επιβεβαιώνει τη θετική γνώμη που έχω ήδη εκφράσει κατά τη συνεδρίαση της Επιτροπής Απασχόλησης και Κοινωνικών Υποθέσεων.
<SPEAKER ID="256" NAME="Olga Sehnalová" AFFILIATION="S&amp;D">
γραπτώς. - (CS) " διάθεση κεφαλαίων από το Ευρωπαϊκό Ταμείο Προσαρμογής στην Παγκοσμιοποίηση θα στηρίξει την επανένταξη 460 εργαζομένων που πλήττονται από το κλείσιμο της εταιρείας Unilever στον δήμο Nelahozeves της Κεντρικής Βοημίας στην Τσεχική Δημοκρατία. Λαμβάνοντας υπόψη το γεγονός ότι αυτό συνεπάγεται σημαντική βοήθεια για την επίλυση των κοινωνικών επιπτώσεων που συνδέονται με τη μαζική απόλυση στη μικρή αυτή κοινότητα, ψήφισα υπέρ της έγκρισης της παρούσας έκθεσης.
<SPEAKER ID="256" NAME="Catherine Stihler" AFFILIATION="S&amp;D">
γραπτώς. - (EN) Ψήφισα υπέρ της έκθεσης αυτής η οποία θα παράσχει χρηματοδότηση για εξατομικευμένα μέτρα που θα βοηθήσουν τους εργαζόμενους που απολύθηκαν στην Τσεχική Δημοκρατία.
<SPEAKER ID="256" NAME="Marie-Christine Vergiat" LANGUAGE="FR">
Το Ευρωπαϊκό Ταμείο Προσαρμογής στην Παγκοσμιοποίηση αποτελεί αμφιλεγόμενο μηχανισμό. Επισήμως, το ταμείο αυτό δίνει τη δυνατότητα στην Ευρωπαϊκή Ένωση να χρηματοδοτεί συγκεκριμένες δράσεις για την αντιμετώπιση των επιπτώσεων της κρίσης. Κάτι σαν παρηγοριά στον άρρωστο.
<P>
Ωστόσο, ο μηχανισμός αυτός χρησιμοποιείται σε ad hoc βάση και μόνο σε ορισμένες περιπτώσεις. Στην πραγματικότητα, χρησιμοποιείται για τη χρηματοδότηση σχεδίων απόλυσης.
<P>
Σήμερα, επιδεικνύοντας ακόμη μεγαλύτερη υποκρισία, το Ευρωπαϊκό Κοινοβούλιο διέθεσε μέρος τού εν λόγω ταμείου στη Unilever, η οποία μόλις έκλεισε τα εργοστάσιά της στην Τσεχική Δημοκρατία και απέλυσε πάνω από 600 άτομα, ενώ τα καθαρά της κέρδη αυξήθηκαν κατά 26% στα 4,6 δισεκατομμύρια ευρώ.
<P>
Ως εκ τούτου, καταψήφισα την έκθεση αυτή η οποία θέτει ένα ζήτημα γενικότερο από την υπόθεση Unilever. Πώς μπορούν οι εθνικοί και ευρωπαϊκοί δημόσιοι φορείς, δεδομένης της κρίσης απασχόλησης που αντιμετωπίζουμε, να συνεχίζουν να χρησιμοποιούν δημόσια χρήματα για την επιδότηση πολυεθνικών επιχειρήσεων οι οποίες απολύουν εργαζόμενους παρά το γεγονός ότι σημειώνουν κέρδη και κατά συνέπεια θέτουν τα συμφέροντα των μετόχων πάνω από τα συμφέροντα των εργαζομένων;
<SPEAKER ID="257" NAME="Angelika Werthmann" AFFILIATION="NI">
γραπτώς. - (DE) Δεν μπορώ παρά να συμφωνήσω με την τροπολογία που κατατέθηκε από την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο με την οποία ζητείται μια επιχείρηση να αξιολογείται στο σύνολό της κατά τη χορήγηση πόρων από το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ). Έχω απευθύνει επανειλημμένα παρόμοιες εκκλήσεις προς την Επιτροπή Προϋπολογισμών. Δεν είμαι σε θέση, ωστόσο, να ψηφίσω υπέρ της έκθεσης στο σύνολό της. " τσεχική εταιρεία Unilever ČR spol.sr.o, η οποία δραστηριοποιείται στον τομέα του λιανικού εμπορίου, απέλυσε 634 εργαζόμενους και ζήτησε μέτρα στήριξης για όλους όσοι έχασαν τη δουλειά τους (τα μεμονωμένα μέτρα είναι συνήθως απαραίτητα μόνο για ορισμένους από τους απολυθέντες του εργατικού δυναμικού ώστε να τους βοηθήσουν στην επανένταξή τους στην αγορά εργασίας). Όπως τονίζεται σε κάθε έκθεση με την οποία το Κοινοβούλιο εγκρίνει χρηματοδότηση από το ΕΤΠ, οι απαιτήσεις επί των διαρθρωτικών ταμείων δεν πρέπει να υποκαθιστούν τα μέτρα για τα οποία οι ίδιες οι επιχειρήσεις είναι υπεύθυνες σύμφωνα με τις συλλογικές συμβάσεις.
<SPEAKER ID="258" NAME="Laima Liucija Andrikien" AFFILIATION="PPE">
γραπτώς. - (LT) Υπερψήφισα το κανονισμό αυτόν σχετικά με τα είδη και την τεχνολογία διπλής χρήσης, αγαθά δηλαδή που μπορούν να χρησιμοποιηθούν τόσο για πολιτικούς όσο και για στρατιωτικούς σκοπούς. Ο έλεγχος των εξαγωγών ειδών διπλής χρήσης είναι βασικός παράγοντας για τη μη διάδοση των όπλων, συμπεριλαμβανομένων των όπλων μαζικής καταστροφής (ΟΜΚ). Είναι πολύ σημαντικό, λοιπόν, να διασφαλιστεί ότι το σύστημα ελέγχου της Ευρωπαϊκής Ένωσης των εξαγωγών ειδών διπλής χρήσης θα γίνει πιο δημοκρατικό και διαφανές, ενώ θα εξασφαλιστεί ταυτόχρονα πως θα είναι αρκούντως αυστηρό. Επί του παρόντος, οι απαιτήσεις που ισχύουν στις εξαγωγές ειδών και τεχνολογίας διπλής χρήσης ποικίλλουν ως προς την αυστηρότητα. Πιστεύω ότι στόχος της ΕΕ πρέπει να είναι η εφαρμογή άκρως αυστηρών καθεστώτων εξαγωγής για καθένα από τα είδη, και αυτό να ισχύει για όλα τα κράτη μέλη της. " Επιτροπή πρέπει να θεσπίσει ένα αποτελεσματικό σύστημα στον τομέα αυτόν, που θα διευκολύνει τη συλλογή αξιόπιστων στοιχείων σχετικά με την τελική χρήση των ειδών διπλής χρήσης που εξάγονται από την Ένωση.
<SPEAKER ID="258" NAME="Zigmantas Balčytis" AFFILIATION="S&amp;D">
γραπτώς. - (LT) Ο έλεγχος των εξαγωγών ειδών διπλής χρήσης (για πολιτικούς και στρατιωτικούς σκοπούς) είναι βασικός παράγοντας για τη μη διάδοση των όπλων, συμπεριλαμβανομένων των όπλων μαζικής καταστροφής (ΟΜΚ). Επί 15 χρόνια η ΕΕ ενισχύει διαρκώς τον έλεγχο των εξαγωγών ειδών διπλής χρήσης, βασιζόμενη σε μέτρα πρόληψης, όπως η επιβολή απαιτήσεων για άδειες εξαγωγής και οι διαδικασίες δήλωσης στο τελωνείο. Με δεδομένες όμως τις συνεχείς τεχνολογικές αλλαγές και τις νέες απειλές, πρέπει διαρκώς να ενημερώνονται οι κατάλογοι των ειδών διπλής χρήσης που υπόκεινται σε έλεγχο, που θα είναι ανάλογοι με εκείνους που προβλέπονται στα κύρια διεθνή καθεστώτα ελέγχου εξαγωγών. Κύρια αποστολή αυτών των διεθνών καθεστώτων ελέγχου εξαγωγών είναι να ενημερώνονται οι κατάλογοι των ειδών που υπόκεινται σε έλεγχο. Ως σήμερα, οι κατάλογοι αυτοί μεταφέρονται σχεδόν αυτόματα στη νομοθεσία της ΕΕ χωρίς τη συμμετοχή του Ευρωπαϊκού Κοινοβουλίου, αλλά με την έναρξη ισχύος της Συνθήκης της Λισαβόνας απαιτείται πλέον η έγκριση του Ευρωπαϊκού Κοινοβουλίου. Είμαι σύμφωνος με τη συγκεκριμένη έκθεση και με τις προτάσεις του Ευρωπαϊκού Κοινοβουλίου που επιδιώκουν να διασφαλίσουν πιο δημοκρατικά και διαφανή καθεστώτα ελέγχου των εξαγωγών ειδών διπλής χρήσης για την ΕΕ και έναν σημαντικότερο ρόλο για την Επιτροπή όσον αφορά τον έλεγχο της εφαρμογής του εν λόγω κανονισμού στα κράτη μέλη.
<SPEAKER ID="259" NAME="George Becali" LANGUAGE="RO">
Υπερψήφισα το παρόν ψήφισμα διότι ο έλεγχος των εξαγωγών ειδών διπλής χρήσης είναι βασικός παράγοντας όσον αφορά τη μη διάδοση των όπλων, ειδικά των όπλων μαζικής καταστροφής. Δεδομένου του μεγάλου όγκου των διασυνοριακών εμπορικών συναλλαγών στην Ευρωπαϊκή Ένωση, η διεξαγωγή ελέγχων των εξαγωγών ειδών διπλής χρήσης από την ΕΕ βασίζεται σε μέτρα πρόληψης, όπως η επιβολή απαιτήσεων για άδειες εξαγωγής και οι διαδικασίες δήλωσης στο τελωνείο. Οι έλεγχοι των εξαγωγών έχουν σοβαρό αντίκτυπο στην εμπορική πολιτική της ΕΕ, δεδομένου ότι μπορεί να επηρεάσουν πάνω από το 10% του συνόλου των εξαγωγών της.
<SPEAKER ID="259" NAME="Sergio Berlato" AFFILIATION="PPE">
γραπτώς. - (IT) Ο έλεγχος των εξαγωγών ειδών διπλής χρήσης, δηλαδή αγαθών που μπορούν να χρησιμοποιηθούν τόσο για πολιτικούς όσο και για στρατιωτικούς σκοπούς, αποτελεί αντικείμενο δράσεων σε επίπεδο ΕΕ εδώ και 15 χρόνια περίπου.
<P>
Οι έλεγχοι αυτοί έχουν σοβαρό αντίκτυπο στην εμπορική πολιτική της ΕΕ, δεδομένου ότι μπορεί να επηρεάσουν πάνω από το 10% του συνόλου των εξαγωγών της. Κατά τη γνώμη μου, η έναρξη ισχύος της Συνθήκης της Λισαβόνας και η συνακόλουθη αποσαφήνιση των αρμοδιοτήτων της ΕΕ στον τομέα του διεθνούς εμπορίου προσφέρει μια ανεκτίμητη ευκαιρία να εδραιωθεί ο ρόλος της Ευρωπαϊκής Ένωσης και η ευθύνη του Ευρωπαϊκού Κοινοβουλίου ως προς τη λήψη αποφάσεων εντός του θεσμικού πλαισίου της ΕΕ.
<P>
Κύριο μέσο διεξαγωγής των ελέγχων των εξαγωγών της ΕΕ είναι ο κανονισμός για τα είδη διπλής χρήσης (ΕΚ) αριθ. 428/2009, ο οποίος επέφερε ορισμένες σημαντικές αλλαγές στο πεδίο εφαρμογής των ελέγχων των εξαγωγών ειδών διπλής χρήσης στην Ευρωπαϊκή Ένωση. Ειδικότερα, πιστεύω ότι το σύστημα της ΕΕ όσον αφορά τις εξαγωγές ειδών διπλής χρήσης θα πρέπει να οργανωθεί με πιο διαφανή τρόπο.
<P>
Για την επίτευξη του σκοπού αυτού, συμφωνώ με την πεποίθηση του εισηγητή ότι θα είναι πολύ σημαντική η πλήρης συμμετοχή του Ευρωπαϊκού Κοινοβουλίου, μέσω της εφαρμογής των υποχρεώσεων βάσει της Συνθήκης της Λισαβόνας και της κοινής ερμηνείας της, στην οποία συμφώνησαν το Ευρωπαϊκό Κοινοβούλιο και η Ευρωπαϊκή Επιτροπή στη νέα συμφωνία πλαίσιο.
<SPEAKER ID="259" NAME="Mara Bizzotto" AFFILIATION="EFD">
γραπτώς. - (IT) " έκθεση του κυρίου Leichtfried αντιμετωπίζει με θετικό τρόπο το σημαντικό ζήτημα του ελέγχου των εξαγωγών ειδών διπλής χρήσης της ΕΕ, αγαθών δηλαδή που μπορούν να χρησιμοποιηθούν για πολιτικούς και στρατιωτικούς σκοπούς. Ο έλεγχος των εξαγωγών αυτές, που επηρεάζει πάνω από το 10% του συνόλου των εξαγωγών της ΕΕ, έχει αποδειχτεί υψίστης σημασίας για τη μη διάδοση των εξοπλισμών. Υπερψηφίζω την παρούσα έκθεση επειδή έχει στόχο να θεσπίσει πιο διαφανείς διαδικασίες ελέγχου στις εν λόγω εισαγωγές.
<SPEAKER ID="260" NAME="George Sabin Cutaş" LANGUAGE="RO">
Υπερψήφισα την πρόταση για τροποποίηση του κανονισμού, καθώς πιστεύω ότι τα νέα σημεία που εισάγονται θα έχουν ως αποτέλεσμα να καταστεί το σύστημα ελέγχου εξαγωγών της ΕΕ όσον αφορά τα είδη διπλής χρήσης πιο διαφανές και πιο δημοκρατικό. Αυτό σημαίνει ότι το Ευρωπαϊκό Κοινοβούλιο θα μπορεί να συμμετέχει στην ενημέρωση των καταλόγων με τα προϊόντα που υπόκεινται σε έλεγχο από τα διεθνή καθεστώτα. Αυτοί οι κατάλογοι μεταφέρονται ως σήμερα σχεδόν αυτόματα στη νομοθεσία της ΕΕ, χωρίς καμία δυνατότητα παρέμβασης του Κοινοβουλίου. Επιπλέον, είναι έργο της συντονιστικής ομάδας διπλής χρήσης να υποβάλλει μια ετήσια έκθεση στο Κοινοβούλιο, προκειμένου αυτό να είναι πλήρως ενημερωμένο σχετικά με την πρόοδο που σημειώνεται στους ελέγχους στα προϊόντα και στις τεχνολογίες που μπορούν να χρησιμοποιηθούν τόσο για πολιτικούς όσο και για στρατιωτικούς σκοπούς.
<SPEAKER ID="260" NAME="Marielle De Sarnez" LANGUAGE="FR">
Τα είδη διπλής χρήσης είναι προϊόντα που μπορούν να έχουν τόσο πολιτική όσο και στρατιωτική χρήση, όπως χημικά προϊόντα και υλικά τεχνικών κατασκευών, λογισμικό και άλλες νέες τεχνολογίες. Συχνά είναι δύσκολο να προβλέψει κανείς τον πραγματικό σκοπό για τον οποίο θα χρησιμοποιηθούν τα εξαγόμενα προϊόντα. Για τον λόγο αυτόν, οι εξαγωγείς πρέπει να έχουν επίγνωση των ευθυνών τους και να υποχρεούνται να επαληθεύουν τον πραγματικό σκοπό για τον οποίο θα χρησιμοποιηθούν τα διάφορα προϊόντα που πωλούν στο εξωτερικό. Παρότι ήδη ασκείται αυστηρός έλεγχος και υφίστανται μηχανισμοί πληροφόρησης, ζητήσαμε ακόμη μεγαλύτερη ασφάλεια στον τομέα αυτόν. Γι' αυτό ακριβώς υπερψήφισα τις τροπολογίες που ζητούν την εκ των προτέρων κοινοποίηση των εξαγωγών, αυστηρότερους ελέγχους και μεγαλύτερη διαφάνεια. Όλα αυτά θα αποτελέσουν μια πρόσθετη εγγύηση ώστε να αποτραπεί η παράνομη χρήση και η διάδοση των όπλων μαζικής καταστροφής.
<SPEAKER ID="260" NAME="Diogo Feio" LANGUAGE="PT">
Τεχνολογικά είδη διπλής χρήσης θεωρούνται τα προϊόντα που μπορούν να χρησιμοποιηθούν τόσο για πολιτικούς όσο και για στρατιωτικούς σκοπούς, συμπεριλαμβανομένου του λογισμικού και των τεχνολογιών. Αυτή η διπλή χρήση σημαίνει ότι χρειάζεται ιδιαίτερη μέριμνα όσον αφορά τις εξαγωγές τους, ώστε να αποτρέπεται η διάδοση όπλων και, πάνω από όλα, των όπλων μαζικής καταστροφής. Όπως είναι σαφές για κάθε αναλυτή, είναι πολύ σημαντικό για τη διεθνή ασφάλεια να υπάρχει έλεγχος των συγκεκριμένων προϊόντων και οι κανονισμοί που θεσπίζουν τους κατάλληλους ελεγκτικούς μηχανισμούς να επικαιροποιούνται διαρκώς σε συνάρτηση με τις τεχνολογικές εξελίξεις. Είναι επίσης σαφές ότι, στα κράτη δικαίου, οι έλεγχοι αυτοί πρέπει να είναι διαφανείς και δημοκρατικοί, κάτι που αποτελεί πρόθεση της Επιτροπής.
<P>
Τελικά, όπως αναφέρεται στη γνωμοδότηση της Επιτροπής Εξωτερικών Υποθέσεων, πιστεύω ότι η Επιτροπή πρέπει να επιδείξει ευαισθησία ως προς το γεγονός ότι ορισμένα κράτη μέλη της ΕΕ διαθέτουν πιο περιοριστικούς και αυστηρούς κανόνες όσον αφορά τον έλεγχο των εξαγωγών των ειδών διπλής χρήσης. Αυτό είναι φυσικό και, κατά τη γνώμη μου, θα πρέπει να διατηρηθεί.
<SPEAKER ID="260" NAME="José Manuel Fernandes" LANGUAGE="PT">
" έκθεση αυτή αφορά την αναγκαιότητα ελέγχου των εξαγωγών και της κυκλοφορίας των λεγόμενων προϊόντων διπλής χρήσης: των προϊόντων δηλαδή που δεν έχουν μόνο πολιτική, αλλά και στρατιωτική χρήση. Εδώ και λίγα χρόνια, η Ευρωπαϊκή Ένωση εφαρμόζει μια σειρά από μέτρα πρόληψης, ώστε τα συγκεκριμένα υλικά να μην χρησιμοποιούνται για την κατασκευή όπλων, και κυρίως όπλων μαζικής καταστροφής. Κύριο μέσο διεξαγωγής των ελέγχων της ΕΕ είναι ο κανονισμός (ΕΚ) αριθ. 428/2009, της 5ης Μαΐου 2009, ο οποίος καλύπτει την πώληση και την μεταφορά των εν λόγω υλικών, αλλά πρέπει να τροποποιηθεί προκειμένου να μην υπάρχουν διαφορετικές προσεγγίσεις στα διάφορα κράτη μέλη. Συμφωνώ ως εκ τούτου με τις προτάσεις που περιλαμβάνει η παρούσα έκθεση, καθώς έχουν στόχο να καθησυχάσουν το ευρωπαϊκό κοινό όσον αφορά την παραγωγή και την κυκλοφορία των υλικών διπλής χρήσης και να καταστήσουν τις τρέχουσες ρυθμίσεις πιο διαφανείς και δημοκρατικές.
<SPEAKER ID="261" NAME="João Ferreira" LANGUAGE="PT">
Τα μέτρα όσον αφορά τους ελέγχους των εξαγωγών ειδών διπλής χρήσης λαμβάνονται σε επίπεδο ΕΕ. Κύριο μέσο διεξαγωγής των ελέγχων των εξαγωγών είναι ο κανονισμός (ΕΚ) αριθ. 428/2009 του 2009. Αυτός ο κανονισμός διεύρυνε το πεδίο εφαρμογής των ελέγχων στην πώληση και στη μεταφορά. Παρότι η έκθεση καταβάλλει μια προσπάθεια να ενισχύσει τους δημοκρατικούς ελέγχους και τη διαφάνεια, υπάρχουν ορισμένα βασικά ζητήματα που δεν μας επιτρέπουν να την υπερψηφίσουμε.
<P>
Σύμφωνα με τη θέσπισή του, ο "κατάλογος των εξαγωγέων, των μεσιτών και των ενδιαφερομένων με τους οποίους η ομάδα ήλθε σε διαβούλευση" εμπίπτει στην αρμοδιότητα της συντονιστικής ομάδας διπλής χρήσης, στην οποία προεδρεύει ένας αντιπρόσωπος της Επιτροπής. Αυτή η ομάδα θα αποφασίζει με ποιες χώρες μπορούν να υπάρξουν εμπορικές συναλλαγές, καταργώντας την εξουσία των κρατών μελών και θέτοντας έτσι υπό αίρεση την κυριαρχία τους.
<P>
Μια άλλη πτυχή είναι η συμπερίληψη του Ισραήλ στον κατάλογο των χωρών προορισμού για προϊόντα διπλής χρήσης. Να θυμίσουμε, λόγου χάρη, τα κοινά ερευνητικά προγράμματα που χρηματοδοτήθηκαν από το έβδομο πρόγραμμα πλαίσιο για την έρευνα, κυρίως εκείνα που διεξήχθησαν με τη συμμετοχή της Israel Aerospace Industries Ltd., κατασκευάστριας του μη επανδρωμένου αεροσκάφους που χρησιμοποιήθηκε στην επίθεση ενάντια στη λωρίδα της Γάζας το 2008/2009, προκαλώντας τον θάνατο δεκάδων ανθρώπων.
<SPEAKER ID="262" NAME="Ilda Figueiredo" LANGUAGE="PT">
Υπερψηφίσαμε την αναπομπή της παρούσας έκθεσης στην αρμόδια κοινοβουλευτική επιτροπή, ώστε να αρχίσουν διαπραγματεύσεις με το Συμβούλιο στη βάση της νομοθετικής πρότασης με τις τροπολογίες που προτείνει το Κοινοβούλιο.
<P>
Γνωρίζουμε ότι δεν υπάρχει προσέγγιση της χρήσης πολιτικών προϊόντων και τεχνολογιών για στρατιωτικούς σκοπούς η οποία να μην συναρτάται προς τους ελέγχους των εξαγωγών των ειδών διπλής χρήσης, όπως είναι γνωστά, και των συναφών υπηρεσιών.
<P>
Παρότι ο έλεγχος αυτός των εξαγωγών είναι σημαντικός και θα πρέπει να διεξάγεται με προσοχή, χωρίς ωστόσο να επηρεάζει αρνητικά την πρόσβαση των αναπτυσσόμενων χωρών σε προϊόντα και τεχνολογίες που χρειάζονται για την ανάπτυξή τους, είναι ανάγκη οι σχετικές διαδικασίες να καταστούν πιο διαφανείς και να είναι ανοικτές σε δημοκρατικό έλεγχο.
<P>
Θα θέλαμε να υπογραμμίσουμε ότι χρειάζεται επίσης συνεκτικότητα στον τομέα αυτόν ανάμεσα στις λοιπές πολιτικές της ΕΕ και στους στόχους του συγκεκριμένου κανονισμού. Είναι πολύ γνωστά τα κοινά ερευνητικά προγράμματα που χρηματοδοτήθηκαν από το έβδομο πρόγραμμα πλαίσιο για την έρευνα, κυρίως εκείνα που διεξήχθησαν με τη συμμετοχή της Israel Aerospace Industries Ltd., κατασκευάστριας του μη επανδρωμένου αεροσκάφους που χρησιμοποιήθηκε στην επίθεση ενάντια στη λωρίδα της Γάζας το 2008/2009, προκαλώντας τον θάνατο αναρίθμητων ανθρώπων.
<SPEAKER ID="262" NAME="Lorenzo Fontana" AFFILIATION="EFD">
γραπτώς. - (IT) Οι νέες αρμοδιότητες της ΕΕ στον τομέα του διεθνούς εμπορίου με βάση τη Συνθήκη της Λισαβόνας αποτελούν μια καλή ευκαιρία για να υπάρξει μεγαλύτερη διαφάνεια στην αγορά προϊόντων διπλής χρήσης. Οι αλλαγές στον εν λόγω κανονισμό, που αφορά είδη τα οποία μπορούν να έχουν τόσο πολιτική όσο και στρατιωτική χρήση, θα επιτρέψουν πιο επισταμένους ελέγχους στα προϊόντα αυτού του τύπου. Αυτό είναι πολύ σημαντικό για τη μη διάδοση των εξοπλισμών. Λαμβάνοντας επιπλέον υπόψη τη διαδικασία στο πλαίσιο της επιτροπής, επιβεβαιώνω τη στήριξή μου στον συνάδελφό μου.
<SPEAKER ID="262" NAME="Juozas Imbrasas" AFFILIATION="EFD">
γραπτώς. - (LT) Χημικά και ραδιενεργά υλικά, φυγοκεντρητές, τεχνικός εξοπλισμός, λογισμικό και επιμέρους στοιχεία λογισμικού χρησιμοποιούνται τόσο για πολιτικούς όσο και για στρατιωτικούς σκοπούς. Σε λάθος χέρια, αυτά τα αγαθά μπορούν να μετατραπούν σε εργαλεία βασανισμού ή όπλα μαζικής καταστροφής. Υπερψήφισα αυτό το έγγραφο, επειδή προτείνει την βελτίωση του συστήματος ελέγχου των εξαγωγών ειδών και τεχνολογίας διπλής χρήσης, με άλλα λόγια την ενίσχυση των ελέγχων στα αγαθά διπλής χρήσης. Το συγκεκριμένο έγγραφο διευρύνει επίσης τον κατάλογο των αγαθών για τα οποία πρέπει να λαμβάνεται άδεια εξαγωγής και να δηλώνεται η κίνηση εξαγωγής τους.
<SPEAKER ID="262" NAME="Elisabeth Köstinger" AFFILIATION="PPE">
γραπτώς. - (DE) Ως προς τα είδη και την τεχνολογία με πολιτικές και ενδεχόμενες στρατιωτικές χρήσεις, πρέπει ισχύουν σε όλα τα μέλη κράτη οι ίδιοι όροι ανταγωνισμού. Το ζητούμενο είναι βρεθεί ένα κοινό και, κυρίως, ασφαλές πλαίσιο όρων που θα εγγυώνται την ασφαλή χρήση τους. Έτσι θα αποτραπεί μια τεχνητή μείωση στις τιμές πώλησης των ευρωπαϊκών εξαγωγών, που θα έχει σαφώς ως αποτέλεσμα την ενίσχυση των ευρωπαϊκών μικρών και μεσαίων επιχειρήσεων. Υπερψήφισα την προτεινόμενη τροποποίηση του κανονισμού, διότι η διαφάνεια και η ασφάλεια πρέπει να αποτελούν ύψιστες προτεραιότητες για τα είδη και την τεχνολογία αυτού του τύπου.
<SPEAKER ID="263" NAME="David Martin" AFFILIATION="S&amp;D">
γραπτώς. - (EN) Καλωσορίζω την έκθεση αυτή. Οι έλεγχοι των εξαγωγών ειδών διπλής χρήσης, αγαθών δηλαδή που μπορούν να χρησιμοποιηθούν για πολιτικούς και στρατιωτικούς σκοπούς, αποτελούν αντικείμενο δράσεων σε επίπεδο Ευρωπαϊκής Ένωσης εδώ και 15 περίπου χρόνια. Ο έλεγχος των εξαγωγών ειδών διπλής χρήσης είναι σημαντικός παράγοντας για τη μη διάδοση των εξοπλισμών, συμπεριλαμβανομένων των όπλων μαζικής καταστροφής. Με δεδομένο τον μεγάλο όγκο των διασυνοριακών εμπορικών συναλλαγών στην Ευρωπαϊκή Ένωση, η ενίσχυση των ελέγχων των εξαγωγών αγαθών διπλής χρήσης από την ΕΕ βασίζεται σε μέτρα πρόληψης, όπως η επιβολή απαιτήσεων για άδειες εξαγωγής και οι διαδικασίες δήλωσης στο τελωνείο.
<P>
Οι έλεγχοι των εξαγωγών έχουν σοβαρό αντίκτυπο στην εμπορική πολιτική της ΕΕ, δεδομένου ότι μπορεί να επηρεάσουν πάνω από το 10% του συνόλου των εξαγωγών της ΕΕ. Κύριο μέσο διεξαγωγής ελέγχου εξαγωγών της ΕΕ είναι ο κανονισμός (ΕΚ) αριθ. 428/2009 της 5ης Μαΐου 2009 για τα είδη διπλής χρήσης, που τέθηκε σε ισχύ στις 27 Αυγούστου 2009. Ο νέος αυτός κανονισμός επέφερε ορισμένες σημαντικές αλλαγές στο πεδίο εφαρμογής των ελέγχων των εξαγωγών ειδών διπλής χρήσης στην Ευρωπαϊκή Ένωση. Μεταξύ άλλων, καθιέρωσε ελέγχους στις δραστηριότητες μεσιτείας και διαμετακόμισης ειδών διπλής χρήσης. Ο κανονισμός για τα είδη διπλής χρήσης προβλέπει τακτικά ενημερωνόμενους καταλόγους των ειδών διπλής χρήσης που υπόκεινται σε έλεγχο, ανάλογους με εκείνους που προβλέπονται στα κύρια διεθνή καθεστώτα ελέγχου εξαγωγών.
<SPEAKER ID="263" NAME="Jiří Maštálka" AFFILIATION="GUE/NGL">
γραπτώς. - (CS) Ο έλεγχος στο εμπόριο ειδών διπλής χρήσης είναι ένας σημαντικός τομέας, με πτυχές τόσο εμπορικές όσο και σχετικές με την ασφάλεια, οι οποίες δεν θα ήταν επαρκώς αποτελεσματικές και δεν θα υλοποιούνταν χωρίς μια συνοδευτική ροή κοινής πληροφόρησης ή μια ευέλικτη διεθνή συνεργασία. Στο πλαίσιο αυτό, θα ήθελα επίσης να υπογραμμίσω τον ρόλο των αρμόδιων εποπτικών οργάνων, όπως οι τελωνειακές αρχές λόγου χάρη, που επωμίζονται σημαντική ευθύνη για την άμεση παρακολούθηση των εξαγωγών ή της διαμετακόμισης ειδών διπλής χρήσης. Κατά τη γνώμη μου, θα πρέπει επίσης να στηρίξουμε τα όργανα αυτά όσον αφορά για παράδειγμα την πρόσβασή τους σε σύγχρονο εξοπλισμό παρακολούθησης, την απόκτηση νέας εμπειρίας στις διαδικασίες παρακολουθήσης, καθώς και, τέλος, τη στήριξη της επαγγελματικής κατάρτισης και της ανταλλαγής επισκέψεων εργασίας. Προϋπόθεση για μια εξελιγμένη πολιτική ασφαλείας είναι το σύστημα ελέγχου των εξαγωγών ειδών διπλής χρήσης να είναι υψηλού επιπέδου και παράλληλα να εφαρμόζονται όλες οι διεθνείς δεσμεύσεις.
<SPEAKER ID="263" NAME="Nuno Melo" LANGUAGE="PT">
" έναρξη ισχύος της Συνθήκης της Λισαβόνας και η συνακόλουθη αποσαφήνιση των αρμοδιοτήτων της ΕΕ στον τομέα του διεθνούς εμπορίου προσφέρει μια καλή ευκαιρία να επαναβεβαιωθεί ο ρόλος της ΕΕ και ο ρόλος, η εξουσία και η ευθύνη του Ευρωπαϊκού Κοινοβουλίου ως προς τη λήψη αποφάσεων εντός του θεσμικού πλαισίου της ΕΕ. Το καθεστώς της ΕΕ σχετικά με τα είδη και την τεχνολογία διπλής χρήσης θα πρέπει να οργανωθεί με τρόπο πιο διαφανή και πιο δημοκρατικό. " πλήρης συμμετοχή του Ευρωπαϊκού Κοινοβουλίου, μέσω της εφαρμογής των υποχρεώσεων βάσει της Συνθήκης της Λισαβόνας και της κοινής ερμηνείας της, στην οποία συμφώνησαν το Ευρωπαϊκό Κοινοβούλιο και η Ευρωπαϊκή Επιτροπή στη νέα συμφωνία πλαίσιο, θα είναι πολύ σημαντική για την επίτευξη του εν λόγω στόχου.
<SPEAKER ID="263" NAME="Alexander Mirsky" AFFILIATION="S&amp;D">
γραπτώς. - (EN) Τα είδη διπλής χρήσης είναι προϊόντα που μπορούν χρησιμοποιηθούν τόσο για ειρηνικούς όσο και για στρατιωτικούς σκοπούς. Ο έλεγχος των εξαγωγών ειδών διπλής χρήσης είναι βασικός παράγοντας για τη μη διάδοση των όπλων. Δεδομένου του μεγάλου όγκου διασυνοριακών εμπορικών συναλλαγών στην ΕΕ, ο κοινοτικός έλεγχος των εξαγωγών ειδών διπλής χρήσης στηρίζεται σε μέτρα πρόληψης. Οι έλεγχοι των εξαγωγών έχουν σοβαρό αντίκτυπο στην εμπορική πολιτική της ΕΕ. Καλό θα ήταν οι ελεγκτικοί μηχανισμοί να μην μετατραπούν σε μέσο πολέμου ενάντια στους ανταγωνιστές διαμέσου επιχειρηματικών δομών. Για τον σκοπό αυτόν, είναι αναγκαίο να καταρτιστεί ένας διευρυμένος κατάλογος ειδών διπλής χρήσης, οποίος ωστόσο αποτελεί αντικείμενο άλλης έκθεσης. Υπερψήφισα την έκθεση.
<SPEAKER ID="264" NAME="Andreas Mölzer" AFFILIATION="NI">
γραπτώς. - (DE) Οι εξαγωγές ειδών και τεχνολογίας διπλής χρήσης διέπονται εντός της ΕΕ από ιδιαιτέρως προσεγμένες ρυθμίσεις.Ο όρος αφορά ειδικότερα είδη και τεχνολογία που μπορούν να έχουν και στρατιωτική χρήση. Προκειμένου να αποφευχθούν οι παρανομίες στον τομέα των εξαγωγών, υπάρχουν τέσσερις τύποι αδειών εξαγωγής: γενικές κοινοτικές άδειες εξαγωγής, γενικές εθνικές άδειες εξαγωγής, συνολικές άδειες εξαγωγής και μεμονωμένες άδειες εξαγωγής. Οι άδειες αυτές ισχύουν όλες εντός της ΕΕ.
<P>
Επιπλέον, υπάρχουν επίσης διεθνή καθεστώτα ελέγχου εξαγωγών, στα οποία η Ευρωπαϊκή Ένωση συμμετέχει και η Επιτροπή καταβάλλει προσπάθεια να βελτιώσει τη θέση της ΕΕ. Μεταξύ αυτών είναι η ομάδα της Αυστραλίας, στην οποία η Επιτροπή είναι πλήρες μέλος και μετέχουν χωριστά και τα 27 κράτη μέλη, οι "ΠΑ, ο Καναδάς, η Ιαπωνία, η Νότια Κορέα και η Αυστραλία· η ομάδα προμηθευτών πυρηνικών υλικών, στην οποία η Επιτροπή συμμετέχει ως παρατηρητής και μετέχουν τα 27 κράτη μέλη, οι "ΠΑ και η Ρωσία· η ρύθμιση του Wassenaar, στην οποία η Επιτροπή δεν συμμετέχει, αλλά συμμετέχουν ως πλήρη μέλη όλα τα κράτη μέλη της ΕΕ με εξαίρεση την Κύπρο, και το καθεστώς ελέγχου τεχνολογίας πυραύλων, στο οποίο επίσης η ΕΕ δεν συμμετέχει και μόνο 19 κράτη μέλη είναι πλήρη μέλη του.
<P>
Ψήφισα έτσι ώστε να μην έρθω σε αντίθεση με την αρχή της επικουρικότητας.
<SPEAKER ID="264" NAME="Paul Murphy" AFFILIATION="GUE/NGL">
γραπτώς. - (EN) Υπερψήφισα την παρούσα έκθεση, καθώς κάνει ένα βήμα, έστω και μικρό, προκειμένου να αντιμετωπιστεί η τρέχουσα έλλειψη διαφάνειας σε σχέση με τις εξαγωγικές πιστώσεις, όπως επίσης και η τεράστια διαφορά ανάμεσα στους εκπεφρασμένους στόχους της ΕΕ και στην πραγματική χρήση των πιστώσεων στο πλαίσιό της. " ΕΕ θέλει να παρουσιάζεται ως υπέρμαχος των ανθρωπίνων δικαιωμάτων και της προστασίας του περιβάλλοντος. Ο ρόλος των ευρωπαϊκών οργανισμών εξαγωγικών πιστώσεων καταδεικνύει το ανυπόστατο των ισχυρισμών της. Αυτές οι πιστώσεις χρησιμοποιούνται συνήθως για να ενισχυθούν σχέδια και εμπορικές συναλλαγές ολέθριες για το περιβάλλον και για τα δικαιώματα των εργατών. Για να υπάρξει πραγματική εμπορική δικαιοσύνη στον συγκεκριμένο τομέα, αυτοί οι οργανισμοί, οι οποίοι στηρίζουν το 10% περίπου του διεθνούς εμπορίου, πρέπει να περάσουν στη δημοκρατική κυριότητα του δημοσίου. Τα βιβλία πρέπει να ανοιχτούν ώστε οι εργαζόμενοι και όσοι επηρεάζονται από αυτά να δουν για πρώτη φορά πού έχουν πάει τα χρήματα και πρέπει να υπάρξει έλεγχος των εργαζομένων στη λειτουργία των εν λόγω οργανισμών, έτσι ώστε οι τεράστιοι πόροι τους να χρησιμοποιούνται προς όφελος του εργαζόμενου λαού, των μικροκαλλιεργητών και του περιβάλλοντος.
<SPEAKER ID="264" NAME="Maria do Céu Patrão Neves" LANGUAGE="PT">
Υπερψήφισα την παρούσα έκθεση, επειδή πιστεύω ότι η έναρξη ισχύος της Συνθήκης της Λισαβόνας και η συνακόλουθη αποσαφήνιση των αρμοδιοτήτων της ΕΕ στον τομέα του διεθνούς εμπορίου προσφέρει μια καλή ευκαιρία να επαναβεβαιωθεί ο ρόλος της Ευρωπαϊκής Ένωσης και η ευθύνη του Ευρωπαϊκού Κοινοβουλίου ως προς τη λήψη αποφάσεων εντός του θεσμικού πλαισίου της ΕΕ. Το σύστημα διπλής χρήσης της ΕΕ πρέπει να οργανωθεί με τρόπο πιο διαφανή και δημοκρατικό. " πλήρης συμμετοχή του Ευρωπαϊκού Κοινοβουλίου, μέσω της εφαρμογής των υποχρεώσεων βάσει της Συνθήκης της Λισαβόνας και της κοινής ερμηνείας της, στην οποία συμφώνησαν το Ευρωπαϊκό Κοινοβούλιο και η Ευρωπαϊκή Επιτροπή στη νέα συμφωνία πλαίσιο, θα είναι πολύ σημαντική για την επίτευξη του εν λόγω στόχου. Πρόκειται για μια αναδιατύπωση του κανονισμού (ΕΚ) αριθ. 1334/2000 υπό το πρίσμα του τρέχοντος διεθνούς πλαισίου. Πράγματι, η διεύρυνση του πεδίου εφαρμογής των ελέγχων των εξαγωγών ειδών διπλής χρήσης είναι θεμελιακής σημασίας, εφόσον οι έλεγχοι αυτοί θα καλύψουν και τη διαμετακόμιση και τη μεσιτεία, το ίδιο και η ποινικοποίηση της παράνομης μεσιτείας ειδών διπλής χρήσης, η οποία συνδέεται, λόγου χάρη, με την κατασκευή όπλων μαζικής καταστροφής.
<SPEAKER ID="264" NAME="Aldo Patriciello" AFFILIATION="PPE">
γραπτώς. - (IT) " πρόταση κανονισμού του Συμβουλίου, της 7ης Φεβρουαρίου 2011, που θα τροποποιεί τον κανονισμό (ΕΚ) αριθ. 1334/2000, ο οποίος θέσπιζε ένα κοινοτικό σύστημα ελέγχου των εξαγωγών ειδών και τεχνολογίας διπλής χρήσης, έχει στόχο να προσφέρει στην Ένωση ένα αποτελεσματικό σύστημα μέτρων πρόληψης, σχεδιασμένων για την αποτροπή της διάδοσης των όπλων, συμπεριλαμβανομένων των όπλων μαζικής καταστροφής. Ο κανονισμός που ισχύει σήμερα στον τομέα αυτόν ((ΕΚ) αριθ. 428/2009) θεσπίζει ένα σύστημα ελέγχων που επιτρέπει στην Ένωση να συμμορφώνεται πλήρως προς τις δεσμεύσεις που έχει αναλάβει στο πλαίσιο των τεσσάρων διεθνών καθεστώτων ελέγχου των εξαγωγών στα οποία συμμετέχει. Εν πάση περιπτώσει, η αποσαφήνιση των αρμοδιοτήτων της ΕΕ στον τομέα του διεθνούς εμπορίου στη Συνθήκη της Λισαβόνας προσφέρει μια καλή ευκαιρία ώστε η Ευρωπαϊκή Ένωση να αναβαθμιστεί και να βελτιώσει την εικόνα της σε ένα διεθνές πλαίσιοκαι τον ρόλο, την εξουσία και την ευθύνη του Ευρωπαϊκού Κοινοβουλίου ως προς τη λήψη αποφάσεων εντός του θεσμικού πλαισίου της ΕΕ στον τομέα του διεθνούς εμπορίου. Για τους λόγους αυτούς θεωρώ ότι η τροποποίηση του κανονισμού πρέπει να γίνει, ώστε να επιτευχθούν οι εν λόγω στόχοι, και ως εκ τούτου υπερψηφίζω την πρόταση.
<SPEAKER ID="265" NAME="Raül Romeva i Rueda" AFFILIATION="Verts/ALE">
γραπτώς. - (EN) Στην AFET/SEDE (Επιτροπή Εξωτερικών Υποθέσεων/Υποεπιτροπή Ασφάλειας και Άμυνας), ως εισηγητής και βουλευτής των πρασίνων, είχα σημαντική επιτυχία. " γνώμη της AFET/SEDE πρότεινε την κατάργηση των αποστολών μικρής αξίας στις ΓΚΑΕ, επειδή διαθέταμε εμπεριστατωμένα στοιχεία που αποδείκνυαν ότι δεν υπάρχει αντιστοιχία ανάμεσα στη χαμηλή τιμή και στον χαμηλό κίνδυνο σε επίπεδο ασφάλειας, μια παραδοχή στην οποία είχε στηριχτεί ολόκληρη η ΓΚΑΕ. Αντιθέτως, μερικά πολύ φτηνά είδη διπλής χρήσης μπορούν να είναι εξαιρετικά επικίνδυνα αν πέσουν σε λάθος χέρια. Καταφέραμε επίσης να διαγράψουμε το τμήμα "Ασφάλεια των πληροφοριών" από την ΓΚΑΕ EU007 διότι μεταξύ των πιθανών χωρών προορισμού υπήρχαν και μη δημοκρατικές χώρες. Επιτύχαμε επίσης ευρεία υποστήριξη στο πλαίσιο της AFET/SEDE όσον αφορά μια έντονη διατύπωση για την ανάγκη σεβασμού των ανθρωπίνων δικαιωμάτων στην περίπτωση εξαγωγών τηλεπικοινωνιακού εξοπλισμού, διότι οι τεχνολογίες υποκλοπής, οι συσκευές μεταφοράς ψηφιακών δεδομένων για την παρακολούθηση κινητών τηλεφώνων κ.λπ. αποτελούν μέρος της ΓΚΑΕ.
<P>
Ως προς τις πιθανές χώρες προορισμού των μεμονωμένων ΓΚΑΕ καταφέραμε να αποκλείσουμε το Ισραήλ και την Ινδία, λόγω της απροθυμίας τους να μετάσχουν ως πλήρη μέλη στη συνθήκη περί της μη διαδόσεως πυρηνικών όπλων. Αλλά το πλέον επίμαχο και σημαντικό ζήτημα ήταν το κατά πόσο είναι αρκετό ο έλεγχος, η κοινοποίηση και η καταχώρηση να γίνονται μετά την εξαγωγή του προϊόντος ή πρέπει να γίνεται πριν από αυτήν.
<SPEAKER ID="266" NAME="Licia Ronzulli" AFFILIATION="PPE">
γραπτώς. - (IT) Ο έλεγχος των εξαγωγών των ειδών διπλής χρήσης, αγαθών δηλαδή που μπορούν να χρησιμοποιηθούν τόσο για πολιτικούς όσο και για στρατιωτικούς σκοπούς, αποτελεί αντικείμενο δράσης σε επίπεδο ΕΕ εδώ και 15 περίπου χρόνια. Αυτός ο τύπος ελέγχου είναι μείζονος σημασίας για τη μη διάδοση των εξοπλισμών, συμπεριλαμβανομένων των όπλων μαζικής καταστροφής. Δεδομένου του μεγάλου όγκου διασυνοριακών εμπορικών συναλλαγών στην Ευρωπαϊκή Ένωση, η ενίσχυση των ελέγχων της ΕΕ των εξαγωγών αγαθών διπλής χρήσης πρέπει να βασίζεται σε μέτρα πρόληψης, όπως η επιβολή απαιτήσεων για άδειες εξαγωγής και οι διαδικασίες δήλωσης στο τελωνείο.
<P>
" έγκριση αυτού του κανονισμού αποτελεί ένα ακόμη βήμα στην κατεύθυνση αυτή. Υπερψήφισα την παρούσα έκθεση, επειδή η έναρξη ισχύος της Συνθήκης της Λισαβόνας προσφέρει μια καλή ευκαιρία για να επαναβεβαιωθεί ο ρόλος της Ευρώπης και η εξουσία και η ευθύνη του Ευρωπαϊκού Κοινοβουλίου εντός του θεσμικού πλαισίου λήψης ανάλογων αποφάσεων της ΕΕ. Το σύστημα πρέπει να αναδιοργανωθεί με τρόπο πιο διαφανή, μέσω της εφαρμογής των υποχρεώσεων βάσει της Συνθήκης της Λισαβόνας και της κοινής ερμηνείας της στην οποία συμφώνησαν το Ευρωπαϊκό Κοινοβούλιο και η Ευρωπαϊκή Επιτροπή στη νέα συμφωνία πλαίσιο.
<SPEAKER ID="267" NAME="Bart Staes" LANGUAGE="NL">
Ο έλεγχος των εξαγωγών ειδών διπλής χρήσης -των αγαθών δηλαδή που μπορούν να χρησιμοποιηθούν τόσο για πολιτικούς όσο και για στρατιωτικούς σκοπούς- είναι πολύ σημαντικός σε σχέση με τη μη διάδοση των εξοπλισμών. " θέση του Ευρωπαϊκού Κοινοβουλίου μεταφέρει τα κεκτημένα της Συνθήκης της Λισαβόνας στη νομοθεσία της ΕΕ, και καλώς πράττει. Το Κοινοβούλιο ενισχύει επίσης το δημοκρατικό έλεγχο και τη διαφάνεια και αναβαθμίζει την ΕΕ σε σχέση με τα διεθνή καθεστώτα ελέγχου των εξαγωγών. Επίσης, είναι θετικό ότι η Επιτροπή είναι υποχρεωμένη να συντάσσει εκθέσεις σχετικά με τη λειτουργία του κανονισμού, όπως και μια διεξοδική εκτίμηση επιπτώσεων.
<P>
Ωστόσο, το πλέον επίμαχο σημείο διαφωνίας μεταξύ Συμβουλίου, Κοινοβουλίου και Επιτροπής σε όλα αυτά παραμένει το ζήτημα κατά πόσο ο έλεγχος, η κοινοποίηση και η καταχώρηση θα γίνονται πριν από την πραγματοποίηση της εξαγωγής ή μετά από αυτήν. Κατά τη γνώμη μου, είναι πολύ σημαντικό ο έλεγχος αυτός να διεξάγεται πριν από την πραγματοποίηση της εξαγωγής. Διότι, στην πράξη, με τον εκ των υστέρων έλεγχο θα προσπαθούμε να βρούμε άκρη κατόπιν εορτής. Το Κοινοβούλιο μόλις αποφάσισε και επέλεξε τον εκ των υστέρων έλεγχο. Για τον λόγο αυτόν, καταψήφισα εντέλει την τελική έκδοση της παρούσας έκθεσης.
<SPEAKER ID="268" NAME="Laima Liucija Andrikien" AFFILIATION="PPE">
γραπτώς. - (LT) Ψήφισα υπέρ του παρόντος ψηφίσματος για τις εξαγωγικές πιστώσεις που τυγχάνουν δημόσιας στήριξης. Οι εξαγωγικές πιστώσεις συνιστούν σημαντικό μηχανισμό για τη στήριξη των επιχειρήσεων της ΕΕ. Συμμερίζομαι την άποψη ότι η στήριξη των μεσοπρόθεσμων και μακροπρόθεσμων εξαγωγικών πιστώσεων είναι ισχυρό εργαλείο το οποίο δεν εκμεταλλεύονται ακόμα πλήρως όλα τα κράτη μέλη και το οποίο χρειάζεται να ενθαρρυνθεί. Οι εξαγωγικές πιστώσεις μπορούν να συμβάλουν στη δημιουργία θέσεων εργασίας διασφαλίζοντας χρηματοδότηση για έργα που άλλως θα είχαν περισσότερο περιορισμένη πρόσβαση σε κεφάλαια καθόσον από τη φύση τους δεν απευθύνονται κατά τρόπο άμεσο στην αγορά. Εντούτοις, θα πρέπει να σημειωθεί ότι επί του παρόντος απουσιάζει η απαιτούμενη διαφάνεια που θα μας επέτρεπε να διαπιστώσουμε τι χρηματοδοτούν ή έχουν χρηματοδοτήσει κατά το παρελθόν οι οργανισμοί εξαγωγικών πιστώσεων (ΟΕΠ). " έλλειψη διαφάνειας οδηγεί σε τεράστιες υπερβάσεις κόστους και χρόνου και διευκολύνει επίσης τις δωροδοκίες και τη διαφθορά. Συμφωνώ, συνεπώς, με την πρόταση του εισηγητή να θεσπιστούν απαιτήσεις για να υποβάλλουν τα κράτη μέλη της ΕΕ ετήσια έκθεση στην Επιτροπή σχετικά με τις δραστηριότητες των οργανισμών τους εξαγωγικών πιστώσεων όσον αφορά τον υπολογισμό κινδύνου και τη γνωστοποίηση μηχανισμών εκτός ισολογισμών, καθώς και να καταστεί η κοινοποίηση των υπολογισμών κινδύνου για κοινωνικά και περιβαλλοντικά θέματα υποχρεωτική.
<SPEAKER ID="268" NAME="Zigmantas Balčytis" AFFILIATION="S&amp;D">
γραπτώς. - (LT) Οι περισσότερες από τις βιομηχανοποιημένες χώρες, συμπεριλαμβανομένων των κρατών μελών της Ευρωπαϊκής Ένωσης, έχουν το λιγότερο έναν οργανισμό εξαγωγικών πιστώσεων που τυγχάνει δημόσιας στήριξης, και οι οργανισμοί αυτοί είναι στο σύνολό τους η πιο σημαντική παγκόσμια πηγή δημόσιας οικονομικής στήριξης στα σχέδια του ιδιωτικού τομέα. Μόνο το ποσό του συνόλου των εγγυήσεων εξαγωγικών πιστώσεων που είχαν παρασχεθεί κατά την περίοδο 2004-2009 από τους ΟΕΠ των κρατών μελών της Ένωσης αντιστοιχεί σε περίπου 468 δισεκατομμύρια ευρώ. Οι οργανισμοί εξαγωγικών πιστώσεων διευκολύνουν το νόμιμο εμπόριο εκεί όπου οι ιδιωτικές αγορές κεφαλαίων αποτυγχάνουν να το πράξουν. Οι οργανισμοί αυτοί έχουν πολύ μεγαλύτερη δυνατότητα απορροφήσεως του υψηλού κινδύνου από ό,τι οι ιδιωτικοί φορείς, διότι δεν έχουν να πληρώσουν φόρους ούτε να παρουσιάσουν κέρδη, με αποτέλεσμα να διαθέτουν μεγαλύτερο περιθώριο ελιγμών από ό,τι οι ιδιωτικές τράπεζες για να μη καταγράψουν ζημίες σε μία παρεχόμενη πίστωση. Όμως, για τον ίδιο λόγο, οι ΟΕΠ μπορούν να δημιουργήσουν μια μαζική στρέβλωση του εμπορίου, εάν οι χρηματοδοτικές τους δραστηριότητες δεν ρυθμίζονται από κοινούς κανόνες. Παρότι οι ΟΕΠ αποτελούν σημαντικό εργαλείο για να διατηρηθεί το επίπεδο του εμπορίου και των επενδύσεων των ευρωπαϊκών επιχειρήσεων, θα πρέπει εντούτοις να διασφαλίζεται ότι οι δραστηριότητές τους είναι βιώσιμες από χρηματοπιστωτικής απόψεως και ότι δεν έχουν ανάγκη να στραφούν προς τον φορολογούμενο για την αναχρηματοδότηση των δραστηριοτήτων τους. Συμφωνώ με την έκθεση και την απαίτηση να υποβάλλονται ετήσιες εκθέσεις στην Ευρωπαϊκή Επιτροπή και στο Ευρωπαϊκό Κοινοβούλιο, διότι σήμερα υπάρχουν ελάχιστα στοιχεία από τα οποία να καταδεικνύεται τι χρηματοδοτούν ή έχουν χρηματοδοτήσει κατά το παρελθόν οι ΟΕΠ, και ορισμένοι εθνικοί ΟΕΠ δεν προβαίνουν καν σε τακτική αναφορά του γενικού ισοζυγίου των ετήσιων δραστηριοτήτων τους, γεγονός το οποίο παραβιάζει τις αρχές της διαφάνειας.
<SPEAKER ID="268" NAME="Mara Bizzotto" AFFILIATION="EFD">
γραπτώς. - (IT) Σκοπός της πρότασης της Ευρωπαϊκής Επιτροπής είναι η ενσωμάτωση στην ευρωπαϊκή νομοθεσία του "Διακανονισμού για εξαγωγικές πιστώσεις που τυγχάνουν δημόσιας στήριξης" που διαπραγματεύθηκε ο Οργανισμός Οικονομικής Συνεργασίας και Ανάπτυξης (ΟΟΣΑ), προκειμένου να διασφαλίζεται η τήρηση των κανόνων της ΕΕ και της διαφάνειας στο πλαίσιο των δραστηριοτήτων των εθνικών οργανισμών εξαγωγικών πιστώσεων. Το μέτρο αυτό, το οποίο συνιστά ήδη αυτό καθαυτό θετικό βήμα, δεδομένου ότι αντιμετωπίζει τη διαφθορά και την έλλειψη διαφάνειας που οδηγεί σε τεράστιες υπερβάσεις κόστους και χρόνου, βελτιώνεται από την έκθεση Jadot, η οποία επιδιώκει την περαιτέρω βελτίωση της διαφάνειας και της δικαιοσύνης με την ενσωμάτωση στη νομοθεσία της ΕΕ του Διακανονισμού που συμφωνήθηκε στο πλαίσιο του ΟΟΣΑ.
<SPEAKER ID="268" NAME="Carlos Coelho" LANGUAGE="PT">
Οι οργανισμοί εξαγωγικών πιστώσεων (ΟΕΠ) είναι η πιο σημαντική πηγή δημόσιας οικονομικής στήριξης στα σχέδια του ιδιωτικού τομέα. Πρόκειται για κρατικούς οργανισμούς ή οιονεί δημόσιους χρηματοπιστωτικούς οργανισμούς που χορηγούν εξαγωγικές πιστώσεις, δάνεια, ασφάλειες και εγγυήσεις επενδύσεων σε επιχειρήσεις που δραστηριοποιούνται σε τομείς υψηλού κινδύνου στο εξωτερικό, συμπεριλαμβανομένων πολλών αναπτυσσόμενων χωρών.
<P>
Θα πρέπει να σημειωθεί ότι η χρηματοδότηση τόσο μεγάλων σχεδίων σε αναπτυσσόμενες χώρες ισοδυναμεί πολλές φορές με την ετήσια συνδυασμένη χρηματοδότηση όλων των πολυμερών τραπεζών που υποστηρίζουν την ανάπτυξη. Οι ΟΕΠ είναι, συνεπώς, τα όργανα που βρίσκονται σε καλή θέση για να συμβάλουν στην επίτευξη των σκοπών εξωτερικής πολιτικής της ΕΕ, ιδίως στον περιορισμό της φτώχειας και την αντιμετώπιση της κλιματικής αλλαγής. Θεωρώ θετικές τις βελτιώσεις που επήλθαν στην εν λόγω συμφωνία, ιδίως σε ό,τι αφορά την ενίσχυση της διαφάνειας, και θεωρώ σημαντικό να υπάρξει ρητή αναφορά ότι οι ΟΕΠ οφείλουν να λαμβάνουν υπόψη και να σέβονται τις πολιτικές και τους σκοπούς της ΕΕ, κυρίως δε τις αξίες που συνδέονται με την εδραίωση της δημοκρατίας, τον σεβασμό των ανθρωπίνων δικαιωμάτων και τη συμμόρφωση με την αναπτυξιακή πολιτική. Παρότι, αφενός, οι ΟΕΠ διευκολύνουν το εμπόριο, θα μπορούσαν, αφετέρου, ελλείψει σαφών και διαφανών κριτηρίων και κανόνων, να οδηγήσουν σε στρέβλωσή του.
<SPEAKER ID="268" NAME="Lara Comi" AFFILIATION="PPE">
γραπτώς. - (IT) Το εξωτερικό εμπόριο είναι ένα από τα πλέον ισχυρά πολιτικά μέσα που έχουμε στη διάθεσή μας στις συναλλαγές μας με τρίτες χώρες. Τουλάχιστον έως ότου κριθεί αναγκαία η λήψη άλλης απόφασης, η ΕΕ έχει επιλέξει να μην έχει τον δικό της στρατό και να προκρίνει την εμπορική πολιτική ως το κύριο διαπραγματευτικό της μέσο στις διεθνείς σχέσεις, και από την άποψη αυτή τα αποτελέσματα είναι θετικά. Οι άμεσες ξένες επενδύσεις των επιχειρήσεών μας συνιστούν, συν τοις άλλοις, πηγή ανάπτυξης για τις τρίτες χώρες δεδομένων των θέσεων εργασίας που δημιουργούνται, και αξίζει σαφώς να ενθαρρύνονται οι δεσμοί αυτοί μέσω των οργανισμών εξαγωγικών πιστώσεων. Αυτό που δεν μπορούμε πλέον να ανεχθούμε, σε μια εσωτερική αγορά όπου ισχύουν ενιαίοι τελωνειακοί δασμοί, είναι να μπορούν να κατευθύνονται οι επενδύσεις από μεμονωμένα κράτη μέλη.
<P>
Οι πρακτικές αυτές δεν ανταποκρίνονται στην πορεία που χάραξε η ΕΕ και που επιχειρεί να προβάλει στον υπόλοιπο κόσμο. " μεταβίβαση όλων των αρμοδιοτήτων που σχετίζονται με το διεθνές εμπόριο από το επίπεδο των κρατών σε εκείνο της Ένωσης συνιστά ένα ακόμη βήμα προς την οικοδόμηση μιας ενιαίας βιομηχανικής πολιτικής, με σκοπό τη δημιουργία κοινής οικονομικής πολιτικής και, σε βάθος χρόνου, περαιτέρω συνεργειών μεταξύ των κρατών μας.
<SPEAKER ID="268" NAME="Marielle De Sarnez" LANGUAGE="FR">
Οι δραστηριότητες των οργανισμών εξαγωγικών πιστώσεων θα πρέπει να υπόκεινται σε καλύτερο έλεγχο σε ευρωπαϊκό επίπεδο και να ασκούνται με πιο διαφανή τρόπο. Οι εν λόγω οργανισμοί θα πρέπει να δημοσιεύουν ετήσια έκθεση δραστηριοτήτων, προκειμένου να διαπιστώνεται κατά πόσον τα σχέδια που τυγχάνουν στήριξης πληρούν τους περιβαλλοντικούς, κοινωνικούς και αναπτυξιακούς στόχους της Ευρωπαϊκής Ένωσης. Οι βουλευτές του ΕΚ ζήτησαν να καταργηθούν σταδιακά οι επιδοτήσεις στα ορυκτά καύσιμα, προκειμένου να ενθαρρυνθεί η οικολογική μετάβαση, σύμφωνα με τις εθνικές και ευρωπαϊκές δεσμεύσεις για την καταπολέμηση της κλιματικής αλλαγής. Μέσω της ψηφοφορίας αυτής, το Κοινοβούλιο επιβεβαιώνει την επιθυμία του για τη συστηματική εφαρμογή μέτρων οικονομικής διαφάνειας, καθώς και μέτρων που ενσωματώνουν το ζήτημα της κλιματικής αλλαγής σε όλες τις πολιτικές της ΕΕ, συμπεριλαμβανομένων όσων σχετίζονται με το εμπόριο και τις επενδύσεις ευρωπαϊκών εταιρειών.
<SPEAKER ID="268" NAME="Edite Estrela" LANGUAGE="PT">
Ψήφισα υπέρ της έκθεσης σχετικά με τις εξαγωγικές πιστώσεις που τυγχάνουν δημόσιας στήριξης, διότι θεωρώ ότι οι οργανισμοί εξαγωγικών πιστώσεων που τυγχάνουν δημόσιας στήριξης πρέπει να καταστούν περισσότερο διαφανείς και να υποβάλλουν εκθέσεις για τις δραστηριότητές τους. Θα πρέπει επίσης να διασφαλίζεται η πλήρης συμμόρφωση με τους στόχους του άρθρου 208 της Συνθήκης, το οποίο θεσπίζει τον περιορισμό και την εξάλειψη της φτώχειας ως κύριους στόχους της πολιτικής της Ένωσης στο πεδίο της συνεργασίας για την ανάπτυξη.
<SPEAKER ID="268" NAME="Diogo Feio" LANGUAGE="PT">
" Επιτροπή και το Συμβούλιο εξετάζουν αυτήν τη στιγμή το νομοθετικό πλαίσιο -που ονομάζεται "Διακανονισμός για εξαγωγικές πιστώσεις που τυγχάνουν δημόσιας στήριξης" για την ενσωμάτωσή του στη νομοθεσία της ΕΕ. Ο σκοπός του νομοθετήματος είναι να προσφέρει πρόσθετη ασφάλεια δικαίου στους οργανισμούς εξαγωγικών πιστώσεων (ΟΕΠ) των κρατών μελών. Οι εξαγωγικές πιστώσεις συνιστούν αποτελεσματικούς μηχανισμούς για τη στήριξη των επιχειρήσεων της ΕΕ, δεδομένου ότι μπορούν να συμβάλουν στη δημιουργία θέσεων εργασίας και στην υλοποίηση σχεδίων που, άλλως, θα αντιμετώπιζαν δυσκολίες ως προς την εξασφάλιση χρηματοδότησης. Το γεγονός ότι υποβάλλονται ολοένα και περισσότερες αιτήσεις καταδεικνύει ότι τα κράτη μέλη οφείλουν να εφαρμόσουν ταχέως τον Διακανονισμό του Οργανισμού Οικονομικής Συνεργασίας και Ανάπτυξης (ΟΟΣΑ).
<P>
Συμφωνώ με τη γνωμοδότηση της Επιτροπής Οικονομικής και Νομισματικής Πολιτικής, καθότι πιστεύω ότι "η σε ευρωπαϊκό επίπεδο εποπτεία των εξαγωγικών πιστώσεων πρέπει να θεσπίζεται κατ' εξαίρεση οσάκις παρατηρείται στρέβλωση του ανταγωνισμού εντός της εσωτερικής αγοράς. Πρέπει να τηρείται η αρχή της επικουρικότητας".
<SPEAKER ID="268" NAME="José Manuel Fernandes" LANGUAGE="PT">
" παρούσα έκθεση αφορά την πρόταση απόφασης του Ευρωπαϊκού Κοινοβουλίου και του Συμβουλίου για την εφαρμογή ορισμένων κατευθυντήριων γραμμών όσον αφορά τη λήψη εξαγωγικών πιστώσεων από εταιρείες που τυγχάνουν δημόσιας στήριξης. Στην πραγματικότητα, τα περισσότερα κράτη μέλη διαθέτουν οργανισμούς εξαγωγικών πιστώσεων (ΟΕΠ), οι οποίοι διαδραματίζουν κεντρικό ρόλο στη στήριξη των ευρωπαϊκών εμπορικών και επιχειρηματικών επενδύσεων, οι οποίες ανήλθαν στα 468 δισ. ευρώ την περίοδο 2004-2009. " στήριξη αυτή εντάσσεται στη συμφωνία για τις επιδοτήσεις και τα αντισταθμιστικά μέτρα (ASCM) -γνωστή και ως η Συμφωνία- η οποία αποτέλεσε αντικείμενο διαπραγματεύσεων μεταξύ των χωρών του Οργανισμού Οικονομικής Συνεργασίας και Ανάπτυξης (ΟΟΣΑ), και συνιστά υπόδειγμα μέσου δημόσιας χρηματοδότησης με τη συμμετοχή της Ευρωπαϊκής Ένωσης. Δεδομένου ότι οι εν λόγω οργανισμοί στηρίζουν σε μεγάλο βαθμό περιβαλλοντικά επιζήμιες βιομηχανικές δραστηριότητες, κυρίως λόγω των εκπομπών CO2, και δεδομένου ότι, σύμφωνα με την Παγκόσμια Τράπεζα, έχουν αμελητέα επίδραση στη μείωση της φτώχειας, συμφωνώ με τη θέση του εισηγητή ότι οι ΟΕΠ οφείλουν να συμβάλλουν στην επίτευξη των πολιτικών και των στόχων της ΕΕ, πράγμα το οποίο σημαίνει ότι δεν υπάρχει ανάγκη για αναθεώρηση της συμφωνίας του ΟΟΣΑ.
<SPEAKER ID="268" NAME="João Ferreira" LANGUAGE="PT">
Θεωρούμε ότι υπάρχει ανάγκη για μεγαλύτερη εποπτεία και έλεγχο των οργανισμών εξαγωγικών πιστώσεων (ΟΕΠ), όσον αφορά τόσο τις εξαγωγές όσο και τις επενδύσεις και τη χρηματοδότηση, καθώς η έλλειψη διαφάνειας που παρουσιάζουν δημιουργεί τεράστια ζημία, ενθαρρύνοντας τις δωροδοκίες και τη διαφθορά.
<P>
Οι ΟΕΠ είναι κρατικά όργανα που χρησιμοποιούνται σε μεγάλο βαθμό από την ΕΕ για να συμβάλουν στη χρηματοδότηση των διεθνών σκοπών της, καθώς και των οικονομικών και γεωστρατηγικών συμφερόντων της, τα οποία συνδέονται άρρηκτα με στόχους επικυριαρχίας και ελέγχου περιοχών και χωρών, κάτι που οδηγεί στη δημιουργία πραγματικών νεοαποικιοκρατικών σχέσεων. Οι επενδύσεις που χρηματοδοτούνται από τους ΟΕΠ συχνά δεν αποφέρουν κανένα όφελος στις υποτιθέμενες δικαιούχους χώρες.
<P>
" κατάρτιση κατευθυντηρίων γραμμών στον τομέα των εξαγωγικών πιστώσεων αποσκοπεί στο να παρακαμφθεί ο ανακοινωθείς τερματισμός των άμεσων ενισχύσεων στο πλαίσιο των συμφωνιών του Παγκόσμιου Οργανισμού Εμπορίου, γεγονός που ασκεί πιέσεις στις αναπτυσσόμενες χώρες προκειμένου να αποδεχθούν την κύρωση του Γύρου της Ντόχα. Κύριος στόχος των άμεσων ενισχύσεων ή πιστώσεων παραμένει ο έλεγχος των αγορών και των φυσικών πόρων, η εκμετάλλευση των εργαζομένων και η χρήση προϊόντων ή επενδύσεων για τον έλεγχο της εθνικής κυριαρχίας των δικαιούχων χωρών μέσω της χρηματοδότησης των ΟΕΠ.
<SPEAKER ID="268" NAME="Ilda Figueiredo" LANGUAGE="PT">
Υπάρχει ανάγκη για μεγαλύτερη εποπτεία και έλεγχο των οργανισμών εξαγωγικών πιστώσεων (ΟΕΠ), όσον αφορά τόσο τις εξαγωγές όσο και τις επενδύσεις και τη χρηματοδότηση, καθώς η έλλειψη διαφάνειας που παρουσιάζουν δημιουργεί τεράστια ζημία, ενθαρρύνοντας τις δωροδοκίες και τη διαφθορά.
<P>
Εντούτοις, οι ΟΕΠ είναι κρατικά όργανα που χρησιμοποιούνται σε μεγάλο βαθμό από την ΕΕ για να συμβάλουν στη χρηματοδότηση των διεθνών σκοπών της, ειδικότερα σε ό,τι αφορά την αντιμετώπιση της κλιματικής αλλαγής και τον περιορισμό της φτώχειας. Ορισμένες φορές χρησιμοποιούνται ως μέσα για τη χρηματοδότηση καταστάσεων πραγματικής ευρωπαϊκής νεοαποικιοκρατίας στις λεγόμενες αναπτυσσόμενες χώρες.
<P>
" κατάρτιση κατευθυντηρίων γραμμών στον τομέα των εξαγωγικών πιστώσεων αποσκοπεί στο να παρακαμφθεί ο ανακοινωθείς τερματισμός των άμεσων ενισχύσεων στο πλαίσιο των συμφωνιών του Παγκόσμιου Οργανισμού Εμπορίου, γεγονός που ασκεί πιέσεις στις αναπτυσσόμενες χώρες προκειμένου να αποδεχθούν την κύρωση του Γύρου της Ντόχα και στο οποίο αντιδρούν.
<P>
Κύριος στόχος των άμεσων ενισχύσεων ή πιστώσεων παραμένει ο έλεγχος των αγορών και των φυσικών πόρων, η εκμετάλλευση των εργαζομένων και η χρήση προϊόντων ή επενδύσεων για τον έλεγχο της εθνικής κυριαρχίας των δικαιούχων χωρών μέσω της χρηματοδότησης των ΟΕΠ.
<SPEAKER ID="268" NAME="Bruno Gollnisch" LANGUAGE="FR">
Θα ήταν σφάλμα οι εξαγωγικές πιστώσεις που τυγχάνουν δημόσιας στήριξης να μην τηρούν ορισμένες αρχές, ειδικότερα μια κάποια κοινωνική ηθική, και να μην συμμορφώνονται με τις κατευθυντήριες γραμμές όσον αφορά την πολιτική στον τομέα της εξωτερικής και αναπτυξιακής βοήθειας. " διαφάνεια όσον αφορά τη χρήση των πόρων αυτών είναι, συνεπώς, υποχρεωτική. Εντούτοις, η εξωτερική πολιτική που ασκεί η Ένωση είναι αυτή που χρησιμοποιείται ως σημείο αναφοράς, και η πολιτική αυτή έχει αποδειχθεί, ιδίως τους τελευταίους μήνες, ανύπαρκτη, ασυνεπής και αντικρουόμενη, αν μη τι άλλο. " ίδια η Ένωση δεν τηρεί τις αρχές που ορίζει: πότε είδαμε τελευταία φορά την Επιτροπή να εφαρμόζει επί του πρακτέου τις ρήτρες για την κοινωνία, τα ανθρώπινα δικαιώματα και το περιβάλλον, οι οποίες διανθίζουν όλες τις εμπορικές συμφωνίες της;
<P>
Πότε προέβαλε αντιρρήσεις στη χρηματοδότηση από την Ευρωπαϊκή Τράπεζα Επενδύσεων σχεδίων εκτός της Ευρώπης που δημιουργούν συνθήκες αθέμιτου ανταγωνισμού για τις ευρωπαϊκές επιχειρήσεις ή που είναι αμφιλεγόμενα από κοινωνική και περιβαλλοντική σκοπιά; Επιπροσθέτως, σκοπός της παρούσας έκθεσης είναι η μεταφορά στην ευρωπαϊκή νομοθεσία ενός διακανονισμού που τέθηκε σε διαπραγμάτευση στο πλαίσιο της διεθνούς και υπερφιλελεύθερης οργάνωσης, του ΟΟΣΑ. Ο εν λόγω διακανονισμός επιτρέπει εκ των πραγμάτων την τοποθέτηση των ευρωπαϊκών επιχειρήσεων σε μειονεκτική θέση έναντι των ανταγωνιστών τους, και δη εκείνων από την Κίνα. Μεταξύ θετικής ή αρνητικής ψήφου, εμείς επιλέξαμε να απέχουμε.
<SPEAKER ID="268" NAME="Juozas Imbrasas" AFFILIATION="EFD">
γραπτώς. - (LT) Ως γνωστόν, είναι αδύνατον να γνωρίζουμε τι χρηματοδοτούν ή έχουν χρηματοδοτήσει κατά το παρελθόν οι οργανισμοί εξαγωγικών πιστώσεων (ΟΕΠ). Ορισμένοι εθνικοί οργανισμοί εξαγωγικών πιστώσεων δεν προβαίνουν καν σε τακτική αναφορά του γενικού ισοζυγίου των ετήσιων δραστηριοτήτων τους. Πολλοί άλλοι δεν αναφέρουν ξεχωριστά δεδομένα των δανείων που χορηγούν ανά τομέα ή με βάση την γεωγραφική κατανομή. Αυτό παρά τις απαιτήσεις για διαφάνεια σύμφωνα με τον Διακανονισμό του Οργανισμού Οικονομικής Συνεργασίας και Ανάπτυξης (ΟΟΣΑ) του 2005 τον οποίο έχουν προσυπογράψει όλα τα κράτη μέλη της ΕΕ και ο οποίος θα μεταφερθεί τώρα στο δίκαιο της ΕΕ. Ο Διακανονισμός του ΟΟΣΑ δεν περιέχει τις απαιτήσεις που χρειάζονται για να υπάρξει εγγύηση για τη σωστή τιμολόγηση των ασφαλίστρων εφόσον δεν περιέχει καμία διάταξη σχετικά με τη διαφάνεια και τα κατώτατα επίπεδα που ισχύουν κατά την εφαρμογή των υπολογισμών σχετικά με τους κοινωνικούς και περιβαλλοντικούς κινδύνους. Υπάρχουν προτάσεις για τακτοποίηση των απαιτήσεων διαφάνειας όσον αφορά τον υπολογισμό κινδύνου, για γνωστοποίηση "οχημάτων" εκτός ισολογισμών, για κοινοποίηση των υπολογισμών κινδύνου για κοινωνικά και περιβαλλοντικά θέματα, καθώς και για θέσπιση απαιτήσεων ώστε να υποβάλλουν τα κράτη μέλη της ΕΕ ετήσια έκθεση στην Επιτροπή σχετικά με τις δραστηριότητες των οργανισμών εξαγωγικών πιστώσεών τους εν προκειμένω. Ψήφισα, συνεπώς, υπέρ του εν λόγω εγγράφου, διότι θα ενισχύσει τη διαφάνεια και τα πρότυπα που ισχύουν κατά την εφαρμογή των υπολογισμών σχετικά με τους κοινωνικούς και περιβαλλοντικούς κινδύνους.
<SPEAKER ID="268" NAME="Arturs Krišjānis Kariņš" LANGUAGE="LV">
Στήριξα το ψήφισμα για τον κανονισμό του Ευρωπαϊκού Κοινοβουλίου και του Συμβουλίου για την εφαρμογή ορισμένων κατευθυντήριων γραμμών στον τομέα των εξαγωγικών πιστώσεων που τυγχάνουν δημόσιας στήριξης, διότι φρονώ ότι όλα τα κράτη μέλη της Ευρωπαϊκής Ένωσης έχουν ανάγκη από σαφείς κανόνες σχετικά με τον τρόπο στήριξης των εξαγωγικών επιχειρήσεων. Οι εγγυήσεις εξαγωγικών πιστώσεων αποτελούν σημαντικό μέσο που βοηθά τους επιχειρηματίες να αποκτήσουν πρόσβαση σε νέες αγορές και να δημιουργήσουν νέες θέσεις εργασίας. Εντούτοις, δεν στήριξα την τροπολογία 22, η οποία επιβάλλει πρόσθετη επιβάρυνση στους επιχειρηματίες και καθιστά τις ευρωπαϊκές επιχειρήσεις λιγότερο ανταγωνιστικές έναντι των επιχειρηματιών που δραστηριοποιούνται σε άλλα κράτη μέλη του Οργανισμού Οικονομικής Συνεργασίας και Ανάπτυξης (ΟΟΣΑ). Σε μια περίοδο κρίσης, τα κράτη μέλη της Ευρωπαϊκής Ένωσης οφείλουν να μειώνουν τις διοικητικές επιβαρύνσεις των επιχειρηματιών και όχι να δημιουργούν νέες. Στον τομέα αυτόν, το Ευρωπαϊκό Κοινοβούλιο πρέπει να δώσει το παράδειγμα και όχι να αναζητά νέους λόγους για την επιβολή πρόσθετων επιβαρύνσεων στους επιχειρηματίες.
<SPEAKER ID="269" NAME="David Martin" AFFILIATION="S&amp;D">
γραπτώς. - (EN) Ψήφισα υπέρ της παρούσας έκθεσης. Θεωρώ ότι οι εξαγωγικές πιστώσεις συνιστούν σημαντικό μηχανισμό για τη στήριξη των επιχειρήσεων της ΕΕ. Δεδομένης της αυξημένης ζήτησης για εξαγωγικές πιστώσεις που τυγχάνουν δημόσιας στήριξης, έχει πρώτιστη σημασία να θεσπισθεί η πλέον πρόσφατη κανονιστική διάταξη του ΟΟΣΑ για τον εν λόγω μηχανισμό στα κράτη μέλη το ταχύτερο δυνατόν. " στήριξη των μεσοπρόθεσμων και μακροπρόθεσμων εξαγωγικών πιστώσεων είναι ισχυρό εργαλείο το οποίο δεν εκμεταλλεύονται πλήρως όλα τα κράτη μέλη και το οποίο χρειάζεται να ενθαρρυνθεί. Οι εξαγωγικές πιστώσεις μπορούν να συμβάλουν στη δημιουργία θέσεων εργασίας διασφαλίζοντας χρηματοδότηση για έργα που άλλως θα είχαν περισσότερο περιορισμένη πρόσβαση σε κεφάλαια καθόσον από τη φύση τους δεν απευθύνονται κατά τρόπο άμεσο στην αγορά. Συμμερίζομαι την άποψη του εισηγητή, ο οποίος σημειώνει ότι οιαδήποτε νέα νομοθεσία στο συγκεκριμένο πεδίο πρέπει να αποφεύγει την επιβολή νέων διοικητικών επιβαρύνσεων ή γραφειοκρατίας που θα σήμαινε αύξηση του ήδη υφισταμένου κόστους. " σε ευρωπαϊκό επίπεδο εποπτεία των εξαγωγικών πιστώσεων πρέπει να θεσπίζεται κατ' εξαίρεση οσάκις παρατηρείται στρέβλωση του ανταγωνισμού εντός της εσωτερικής αγοράς. Πρέπει να τηρείται η αρχή της επικουρικότητας".
<SPEAKER ID="270" NAME="Jean-Luc Mélenchon" LANGUAGE="FR">
" παρούσα έκθεση ζητεί να συμπληρωθεί η χορήγηση πιστώσεων που τυγχάνουν δημόσιας στήριξης και εγγυήσεων για εξαγωγές του ιδιωτικού τομέα από "αξιολογήσεις κοινωνικού και περιβαλλοντικού αντικτύπου". Ζητεί επίσης να μην επηρεαστούν οι στόχοι μείωσης των εκπομπών αερίων του θερμοκηπίου από τα εν λόγω σχέδια. Είναι μια ελάχιστη συνθήκη.
<P>
Θα καταψηφίσω όμως την έκθεση, θέλοντας να εκφράσω τη βαθύτατη θλίψη μου για το ότι η Επιτροπή Διεθνούς Εμπορίου δεν επιδιώκει να αποκτήσει τα μέσα για να διατηρήσει κοινωνικούς και περιβαλλοντικούς στόχους αντάξιους του ονόματός τους. Ο ελεύθερος ανταγωνισμός, η καταπολέμηση του προστατευτισμού, καθώς και εμπόδια στον τερματισμό των γεωργικών εξαγωγικών επιδοτήσεων αποτελούν μερικούς από τους πολλούς παραλογισμούς που εγκρίνονται με το παρόν κείμενο.
<SPEAKER ID="270" NAME="Nuno Melo" LANGUAGE="PT">
Οι οργανισμοί εξαγωγικών πιστώσεων (ΟΕΠ) διαδραματίζουν ολοένα και σημαντικότερο ρόλο στηρίζοντας κάθε είδους επενδύσεις και συμβάλλοντας κατά συνέπεια στον μετριασμό του αντικτύπου της παρούσας οικονομικής και χρηματοπιστωτικής κρίσης μέσω της δημιουργίας θέσεων εργασίας και μέσω της στήριξης της εμπορικής και επενδυτικής δραστηριότητας επιχειρήσεων στις οποίες άλλως δεν θα χορηγείτο πίστη στο πλαίσιο του ιδιωτικού τομέα. Οι ΟΕΠ έχουν καταστεί η μεγαλύτερη πηγή δημόσιας χρηματοδότησης για αναπτυσσόμενες χώρες. Σημαντικό μερίδιο της χρηματοδότησης σχεδίων εξαγωγικών πιστώσεων στις αναπτυσσόμενες χώρες επικεντρώνεται σε τομείς όπως μεταφορές, πετρέλαιο, φυσικό αέριο και εξορυκτικές βιομηχανίες, καθώς και σε ευρείας κλίμακας έργα υποδομών, όπως μεγάλα φράγματα. Εντούτοις, είναι σημαντικό να υπάρχει στενή εποπτεία των δραστηριοτήτων των ΟΕΠ για την αποφυγή μελλοντικών προβλημάτων.
<SPEAKER ID="270" NAME="Alexander Mirsky" AFFILIATION="S&amp;D">
γραπτώς. - (EN) " ΕΕ είναι συμβαλλόμενο μέρος στη συμφωνία για τις κατευθυντήριες γραμμές στον τομέα των εξαγωγικών πιστώσεων που τυγχάνουν δημόσιας στήριξης, η οποία συνήφθη στο πλαίσιο του ΟΟΣΑ. Θα είναι ορθό το Ευρωπαϊκό Κοινοβούλιο να εγκρίνει τροπολογίες στην πρόταση της Επιτροπής με σκοπό την εφαρμογή πρόσθετων μέτρων για τη διαφάνεια και τη λογοδοσία επί των εκθέσεων στην Ευρωπαϊκή Ένωση.
<SPEAKER ID="271" NAME="Andreas Mölzer" AFFILIATION="NI">
γραπτώς. - (DE) Οι οργανισμοί εξαγωγικών πιστώσεων που τυγχάνουν κρατικής και δημόσιας στήριξης αποτελούν σημαντικούς χρηματοδότες σχεδίων του ιδιωτικού τομέα σε αναπτυσσόμενες χώρες. Σε τέτοιες περιόδους σφιχτών εθνικών προϋπολογισμών, αποκτούν ολοένα και μεγαλύτερη σημασία ως πηγές επενδύσεων για τις ευρωπαϊκές επιχειρήσεις, στον βαθμό που δεν απαιτούνται χρήματα των φορολογουμένων για την αναχρηματοδότησή τους. Δεδομένου ότι τα κριτήρια αξιολόγησης του κινδύνου για τους οργανισμούς εξαγωγικών πιστώσεων διαφέρουν σημαντικά από εκείνα που ισχύουν στην περίπτωση δανείου προερχόμενου από ιδιωτική τράπεζα, δεν αποκλείεται να υπάρξει στρέβλωση του ανταγωνισμού στο διεθνές εμπόριο, όπως δείχνει το παράδειγμα της Κίνας. Για τον λόγο αυτόν, υπάρχει μια ολόκληρη σειρά από κανονισμούς, όπως οι συμφωνίες του ΟΟΣΑ και του ΠΟΕ, που καθορίζουν τις προθεσμίες αποπληρωμής, καθώς και ένα ελάχιστο ασφάλιστρο. Για τους σκοπούς της αξιολόγησης και για την αποφυγή ενδεχόμενης κατάχρησης και αναχρηματοδότησης από χρήματα των φορολογουμένων, απαιτούνται προδιαγραφές που θα ενισχύουν τη διαφάνεια μέσω της επιβολής πανευρωπαϊκής υποχρέωσης για τη δημοσίευση ετήσιων εκθέσεων κ.λπ. Ανοικτό παραμένει το ερώτημα κατά πόσον τα προτεινόμενα μέτρα θα οδηγήσουν σε μεγαλύτερη διαφάνεια. Γι' αυτό, απείχα από την ψηφοφορία.
<SPEAKER ID="271" NAME="Maria do Céu Patrão Neves" LANGUAGE="PT">
Ψήφισα υπέρ της παρούσας έκθεσης, διότι συμμερίζομαι την άποψη του εισηγητή ότι οι εξαγωγικές πιστώσεις συνιστούν ισχυρό μηχανισμό για τη στήριξη των επιχειρήσεων της ΕΕ. Δεδομένου του αυξανόμενου αριθμού αιτήσεων για εξαγωγικές πιστώσεις που τυγχάνουν δημόσιας στήριξης, είναι εξαιρετικά σημαντικό τα κράτη μέλη να προχωρήσουν στην ταχύτερη δυνατή θέσπιση της πρόσφατης συμφωνίας του Οργανισμού Οικονομικής Συνεργασίας και Ανάπτυξης (ΟΟΣΑ) σχετικά με τον μηχανισμό αυτόν. Οι μεσοπρόθεσμες και μακροπρόθεσμες εξαγωγικές πιστώσεις είναι πολύτιμο εργαλείο το οποίο δεν εκμεταλλεύονται πλήρως όλα τα κράτη μέλη και το οποίο χρειάζεται να ενθαρρυνθεί, ειδικότερα σε εξασθενημένες οικονομίες όπως αυτή της Πορτογαλίας. Οι εξαγωγικές πιστώσεις λειτουργούν ασφαλώς ως κινητήρια δύναμη για τη δημιουργία θέσεων εργασίας διασφαλίζοντας χρηματοδότηση για έργα που άλλως θα είχαν περισσότερο περιορισμένη πρόσβαση σε κεφάλαια. Οποιαδήποτε νέα νομοθεσία στο συγκεκριμένο πεδίο πρέπει να αποφεύγει την επιβολή νέων διοικητικών επιβαρύνσεων ή γραφειοκρατίας που θα αύξανε το ήδη υφιστάμενο κόστος. " σε ευρωπαϊκό επίπεδο εποπτεία των εξαγωγικών πιστώσεων πρέπει να θεσπίζεται κατ' εξαίρεση οσάκις παρατηρείται στρέβλωση του ανταγωνισμού εντός της εσωτερικής αγοράς. Πρέπει να εφαρμόζεται απαρέγκλιτα η αρχή της επικουρικότητας στον τομέα αυτό.
<SPEAKER ID="270" NAME="Aldo Patriciello" AFFILIATION="PPE">
γραπτώς. - (PT) Οι οργανισμοί εξαγωγικών πιστώσεων (ΟΕΠ) είναι η πιο σημαντική πηγή δημόσιας οικονομικής στήριξης στα σχέδια του ιδιωτικού τομέα. Μπορούν, όμως, να δημιουργήσουν μια μαζική στρέβλωση του εμπορίου, εάν οι χρηματοδοτικές τους δραστηριότητες δεν ρυθμίζονται από κοινούς κανόνες. Συνεπώς, θα πρέπει να προχωρήσουμε σε αναθεώρηση της συμφωνίας του Οργανισμού Οικονομικής Συνεργασίας και Ανάπτυξης (ΟΟΣΑ) (του Διακανονισμού για εξαγωγικές πιστώσεις που τυγχάνουν δημόσιας στήριξης), ούτως ώστε να μπορούμε να ασκούμε στενότερο έλεγχο επί της λειτουργίας των ευρωπαϊκών ΟΕΠ γισ να διασφαλίσουμε ότι οι αποφάσεις τους συνάδουν με τις πολιτικές και τους στόχους της ΕΕ. Θα πρέπει επίσης να αποσαφηνίσουμε τις απαιτήσεις διαφάνειας όσον αφορά τον υπολογισμό κινδύνου και τη γνωστοποίηση "οχημάτων" εκτός ισολογισμών. Εν ολίγοις, είναι ζωτικής σημασίας να θεσπιστούν απαιτήσεις για να υποβάλλουν τα κράτη μέλη της ΕΕ ετήσια έκθεση στην Επιτροπή σχετικά με τις δραστηριότητες των οργανισμών τους εξαγωγικών πιστώσεων εν προκειμένω. Υπό το πρίσμα των προηγούμενων παρατηρήσεων, και δεδομένου ότι οι ΟΕΠ μπορούν να αποτελέσουν χρήσιμα όργανα για την επίτευξη των εξωτερικών σκοπών της Ένωσης (ιδίως την αντιμετώπιση της κλιματικής αλλαγής και τον περιορισμό της φτώχειας), ψηφίζω υπέρ του παρόντος ψηφίσματος, καθότι φρονώ ότι οι εξαγωγικές πιστώσεις αποτελούν σημαντικό μηχανισμό για να διατηρηθεί το επίπεδο του εμπορίου και των επενδύσεων των ευρωπαϊκών επιχειρήσεων.
<SPEAKER ID="272" NAME="Raül Romeva i Rueda" LANGUAGE="FR">
Όπως δήλωσε ο εισηγητής κ. Jadot, η σημερινή ψηφοφορία ενισχύει τη θέση του Ευρωπαϊκού Κοινοβουλίου σχετικά με το ζήτημα αυτό και αποστέλλει ένα ισχυρό μήνυμα σε ένα εξαιρετικά άτολμο Ευρωπαϊκό Συμβούλιο. Οι οργανισμοί εξαγωγικών πιστώσεων αποτελούν σημαντικό εργαλείο για την Ευρωπαϊκή Ένωση από την άποψη της στήριξης του εμπορίου και των επενδύσεων των ευρωπαϊκών επιχειρήσεων.
<P>
Εντούτοις, ήταν επιτακτική ανάγκη να αντιμετωπιστεί η έλλειψη διαφάνειας και ευρωπαϊκής εποπτείας -ιδίως από το Κοινοβούλιο- γύρω από τις δραστηριότητες των οργανισμών αυτών, δεδομένης ειδικότερα της διοχέτευσης αρκετών εκατοντάδων εκατομμυρίων ευρώ μέσω αυτών κάθε χρόνο, καθώς και των αυστηρών περιορισμών στους οποίους υπόκεινται οι εθνικοί προϋπολογισμοί.
<P>
Χαίρομαι επίσης για το γεγονός ότι οι βουλευτές του ΕΚ εξέφρασαν ξανά τη στήριξή τους στη σταδιακή κατάργηση των επιδοτήσεων στα ορυκτά καύσιμα, ενθαρρύνοντας με τον τρόπο αυτό την οικολογική μετάβαση, σύμφωνα με τις ευρωπαϊκές και εθνικές δεσμεύσεις για την κλιματική αλλαγή.
<SPEAKER ID="273" NAME="Licia Ronzulli" AFFILIATION="PPE">
γραπτώς. - (IT) Οι περισσότερες από τις βιομηχανοποιημένες χώρες έχουν έναν οργανισμό εξαγωγικών πιστώσεων. Οι οργανισμοί αυτοί είναι στο σύνολό τους η πιο σημαντική πηγή δημόσιας οικονομικής στήριξης στα σχέδια του ιδιωτικού τομέα. " στήριξη των οργανισμών εξαγωγικών πιστώσεων προς τα βιομηχανικά σχέδια και τα σχέδια υποδομών στις αναπτυσσόμενες χώρες είναι πολύ πιο σημαντική απ' ό,τι η ετήσια συνδυασμένη χρηματοδότηση όλων των πολυμερών τραπεζών που υποστηρίζουν την ανάπτυξη. Οι οργανισμοί εξαγωγικών πιστώσεων διευκολύνουν το νόμιμο εμπόριο εκεί όπου οι ιδιωτικές αγορές κεφαλαίων αποτυγχάνουν να το πράξουν. Οι οργανισμοί αυτοί έχουν πολύ μεγαλύτερη δυνατότητα απορροφήσεως του υψηλού κινδύνου από ό,τι οι ιδιωτικοί φορείς, διότι δεν έχουν να πληρώσουν φόρους ούτε να παρουσιάσουν κέρδη, με αποτέλεσμα να διαθέτουν μεγαλύτερο περιθώριο ελιγμών από ό,τι οι ιδιωτικές τράπεζες για να μη καταγράψουν ζημίες σε μία παρεχόμενη πίστωση.
<P>
Όμως, για τον ίδιο λόγο, μπορούν να δημιουργήσουν μια μαζική στρέβλωση του εμπορίου, εάν οι χρηματοδοτικές τους δραστηριότητες δεν ρυθμίζονται από κοινούς κανόνες. Ψήφισα υπέρ της παρούσας έκθεσης για τον λόγο ότι οι εξαγωγικές πιστώσεις πρέπει να υπόκεινται σε απαιτήσεις αποπληρωμής εντός συγκεκριμένης χρονικής προθεσμίας και ότι πρέπει να χρεώνεται ένα ελάχιστο ασφάλιστρο για να καλύπτεται ο κίνδυνος μη αποπληρωμής.
<SPEAKER ID="274" NAME="Laima Liucija Andrikien" AFFILIATION="PPE">
γραπτώς. - (LT) Ψήφισα υπέρ του σημαντικού αυτού ψηφίσματος σχετικά με ένα νέο πλαίσιο πολιτικής της ΕΕ για την καταπολέμηση της βίας κατά των γυναικών. " βία κατά των γυναικών είναι πρόβλημα διεθνές όσο και ευρωπαϊκό. Παρά το γεγονός ότι η βία κατά γυναικών συζητείται εδώ και δεκαετίες, η διεθνής κοινότητα δεν έχει καταφέρει να θέσει τέρμα στην άκρως καταστρεπτική αυτή μορφή εγκληματικότητας. Είναι, συνεπώς, πολύ σημαντικό να καταβληθεί κάθε δυνατή προσπάθεια σε επίπεδο ΕΕ για να μειωθεί όσο το δυνατόν περισσότερο η βία σε βάρος των γυναικών και να δημιουργηθούν οι συνθήκες για την πρόληψη τέτοιων φαινομένων, τη δίωξη των δραστών και την προστασία των θυμάτων. Για την επίτευξη των στόχων αυτών απαιτείται εναρμόνιση του ποινικού δικαίου σε επίπεδο ΕΕ, καθώς και θέσπιση ενός νομικού πλαισίου που θα επιτρέπει την παραδειγματική τιμωρία των δραστών και την αποτελεσματική προστασία των θυμάτων. Αυτό είναι πολύ σημαντικό και για την καταπολέμηση της εμπορίας ανθρώπων. Ο εξαναγκασμός σε γάμο αποτελεί άλλη μορφή βίας με βάση το φύλο, που συνιστά σοβαρή προσβολή του ατομικού δικαιώματος για ελευθερία και αυτοδιάθεση. Είναι σημαντικό οι νέες γυναίκες να προστατεύονται από τέτοιου είδους εξαναγκασμένες σχέσεις. " βία για λόγους "τιμής" αποτελεί κεντρική έννοια στο πλαίσιο αυτό. Για την εξάλειψη κάθε μορφής βίας κατά των γυναικών, είναι απαραίτητη η διάδοση πληροφοριών σχετικά με την ισότητα των φύλων, καθώς και η ενεργή ενημέρωση της κοινωνίας, και δη των στρωμάτων εκείνων όπου οι σχέσεις μεταξύ γυναικών και ανδρών στηρίζονται σε παραδόσεις και εθιμοτυπικούς κανόνες.
<SPEAKER ID="275" NAME="Roberta Angelilli" AFFILIATION="PPE">
γραπτώς. - (IT) Στην Ευρώπη, μία στις τέσσερις γυναίκες έχει υπάρξει θύμα τουλάχιστον κάποιας μορφής βίας στη ζωή της. Εκτιμάται ότι το ετήσιο κόστος της βίας αυτής ανέρχεται στα 33 δισ. ευρώ περίπου, ποσό το οποίο δεν πρέπει να υποτιμάται.
<P>
Ο σεβασμός της αρχής της ισότητας των φύλων αποτελεί αξία η οποία παραγνωρίζεται διαρκώς σε σχέση με ένα ευρύ φάσμα παραβιάσεων των ανθρωπίνων δικαιωμάτων των γυναικών, επιζήμιων για τη σωματική και πνευματική τους υγεία, τα δικαιώματά τους και τη θέση τους στην κοινωνία. Τα ελάχιστα στοιχεία που είναι σήμερα διαθέσιμα δεν συνθέτουν μια πλήρη εικόνα του φαινομένου, αλλά αρκεί να παρατηρήσει κανείς το οικογενειακό ή εργασιακό περιβάλλον για να διαπιστώσει ότι δεν έχουμε ακόμη κατορθώσει να προστατεύσουμε τις γυναίκες από τη βία.
<P>
Στηρίζω τη δέσμευση που ανέλαβε η Επιτροπή να υποβάλει την περίοδο 2011-2012 την "ανακοίνωση σχετικά με τη στρατηγική για την καταπολέμηση της βίας κατά των γυναικών, της οικιακής βίας και του ακρωτηριασμού των γυναικείων γεννητικών οργάνων", που θα ακολουθηθεί από σχέδιο δράσης της ΕΕ, αλλά ευελπιστώ επίσης να δούμε και την υιοθέτηση μιας ολοκληρωμένης πολιτικής προσέγγισης, η οποία θα εμπεριέχει νομικά, δικαστικά και εκτελεστικά μέτρα όπως και μέτρα υγιεινής, τα οποία μπορούν να περιορίσουν αποτελεσματικά το συγκεκριμένο είδος βίας και τις συνέπειες που δυστυχώς έχει για το 26% των παιδιών και των νέων που καταγγέλλουν ότι τους ασκήθηκε σωματική βία κατά την παιδική τους ηλικία.
<SPEAKER ID="275" NAME="Elena Oana Antonescu" LANGUAGE="RO">
Τα επίσημα στοιχεία για τη βία κατά των γυναικών υπολείπονται σημαντικά της θλιβερής πραγματικότητας που επικρατεί σε κάθε κράτος μέλος. Επισήμως, μεταξύ 2004 και 2009, καταγράφηκαν περίπου 60.000 κρούσματα ενδοοικογενειακής βίας, εκ των οποίων 800 περίπου είχαν ως αποτέλεσμα την κατάληξη του θύματος. Από το σύνολο των κακοποιημένων γυναικών, το 70% ανέχεται την κακοποίηση σιωπηρά και μόλις το 30% αποφασίζει να την καταγγείλει στην αστυνομία.
<P>
Στο πλαίσιο αυτό, στηρίζω τη διάταξη περί διευκόλυνσης της πρόσβασης σε δωρεάν νομική βοήθεια για τα θύματα της βίας κατά των γυναικών. Θεωρώ ότι η ανακήρυξη ενός ευρωπαϊκού έτους κατά της βίας εις βάρος των γυναικών μπορεί να αυξήσει την ευαισθητοποίηση των Ευρωπαίων σχετικά με το πρόβλημα αυτό, το οποίο δεσπόζει στην καθημερινότητα σημαντικού αριθμού γυναικών στην Ευρωπαϊκή Ένωση. Ψήφισα υπέρ της παρούσας έκθεσης, διότι θεωρώ σημαντική την κατάρτιση ενός ευρωπαϊκού χάρτη ελάχιστων υπηρεσιών υποστήριξης για τα θύματα της βίας κατά των γυναικών, προκειμένου να μειωθεί η συχνότητα εμφάνισης του προβλήματος αυτού σε όλα τα κράτη μέλη.
<SPEAKER ID="275" NAME="Sophie Auconie" LANGUAGE="FR">
" παρούσα έκθεση ιδίας πρωτοβουλίας εκπονήθηκε στο πλαίσιο διαφόρων προτάσεων που θα ανακοινωθούν από το Ευρωπαϊκό Κοινοβούλιο το 2011 και το 2011 σχετικά με την καταπολέμηση της βίας κατά των γυναικών. Το ζήτημα αυτό είναι εξαιρετικής σημασίας τόσο για εμένα όσο και για την οργάνωση "Femmes au Centre" (Γυναίκες στο Επίκεντρο), η οποία διοργάνωσε διάσκεψη για το θέμα αυτό πριν από μερικές εβδομάδες στο Παρίσι. " έκθεση προτείνει μια νέα ολοκληρωμένη πολιτική προσέγγιση στην καταπολέμηση της βίας με βάση το φύλο, που περιλαμβάνει, ειδικότερα, την κατάρτιση ευρωπαϊκού χάρτη ελάχιστων υπηρεσιών υποστήριξης για τα θύματα και τη θέσπιση ενός πανευρωπαϊκού μέσου ποινικού δικαίου. Ψήφισα υπέρ της έκθεσης αυτής.
<SPEAKER ID="276" NAME="Liam Aylward" LANGUAGE="GA">
" διεθνής κοινότητα οφείλει να εφαρμόσει μια διασυνοριακή πολιτική για την καταπολέμηση της βίας κατά των γυναικών. Δεν υπάρχει αμφιβολία ότι η βία που ασκείται κατά των γυναικών παραβιάζει τα βασικά δικαιώματα και τις θεμελιώδεις ελευθερίες τους, ειδικότερα το δικαίωμα στην ασφάλεια και την ανθρώπινη αξιοπρέπεια. Τα κράτη μέλη οφείλουν να εφαρμόσουν τη Σύμβαση των "νωμένων Εθνών για την εξάλειψη όλων των μορφών διακρίσεων κατά των γυναικών (CEDAW), η οποία αποσκοπεί στη διασφάλιση των δικαιωμάτων και των ελευθεριών των γυναικών. Δυνάμει της Συνθήκης της Λισαβόνας, η ΕΕ μπορεί να θεσπίζει διατάξεις ποινικού δικαίου, και η Συνθήκη περιλαμβάνει ιδιαίτερη αναφορά στο εμπόριο ανθρώπων και τη σεξουαλική εκμετάλλευση γυναικών και παιδιών. Ψήφισα υπέρ της παρούσας έκθεσης, διότι θεωρώ ότι είναι καιρός η ΕΕ να αντιμετωπίσει το ζήτημα αυτό και να δώσει το παράδειγμα μέσω της νομοθεσίας και τη στήριξη που απαιτείται ώστε να δοθεί τέλος στη βία κατά των γυναικών. Πρέπει να υιοθετηθεί μια πολύπλευρη προσέγγιση, ούτως ώστε να διασφαλιστεί η αποτελεσματικότητα των πολιτικών, κοινωνικών και νομικών μέτρων που εφαρμόζονται.
<SPEAKER ID="276" NAME="Zigmantas Balčytis" AFFILIATION="S&amp;D">
γραπτώς. - (LT) " βία κατά των γυναικών σε όλες τις μορφές της εξακολουθεί να αποτελεί μείζον πρόβλημα, τόσο διεθνές όσο και ευρωπαϊκό. Στην ΕΕ έχει κεφαλαιώδη σημασία η ακεραιότητα των γυναικών να προστατεύεται από τον νόμο, πλήρως και με ενιαίο τρόπο. Ορισμένες χώρες εξακολουθούν να μη διαθέτουν νομοθεσία για την ποινικοποίηση της ενδοοικογενειακής βίας κατά των γυναικών. " ενδοοικογενειακή βία δεν πρέπει να αντιμετωπίζεται ως προσωπική υπόθεση. Τα κράτη μέλη οφείλουν να διασφαλίσουν ότι οι νομικές αρχές θα καταστήσουν προτεραιότητα τη δίωξη πράξεων ενδοοικογενειακής βίας και ότι οι δράστες τέτοιων παραβιάσεων θα διώκονται ποινικά.
<SPEAKER ID="276" NAME="Dominique Baudis" LANGUAGE="FR">
Ψήφισα υπέρ της παρούσας έκθεσης, η οποία εκφράζει τη σαφή θέση του Ευρωπαϊκού Κοινοβουλίου. Ενθαρρύνουμε την Επιτροπή να καταπολεμήσει τη βία κατά των γυναικών. Φυσικά, όλα τα κράτη μέλη διαθέτουν νομικά μέσα για την πρόληψη και την καταστολή. Ωστόσο, είναι και ευθύνη της Ευρώπης να επιληφθεί του ζητήματος αυτού, το οποίο εμπίπτει στην αρμοδιότητά της. Είναι απαράδεκτο το γεγονός ότι οι γυναίκες υφίστανται παρενοχλήσεις και σωματική ή ψυχολογική βία σε καθημερινή βάση.
<SPEAKER ID="277" NAME="George Becali" LANGUAGE="RO">
Ψήφισα υπέρ της παρούσας έκθεσης, διότι η βία κατά των γυναικών είναι πρόβλημα τόσο παγκόσμιο όσο και ευρωπαϊκό. " παρούσα έκθεση προτείνει δέσμη μέτρων, τα οποία είναι απολύτως αναγκαία προκειμένου να διασφαλιστεί η αξιοπρεπής διαβίωση για τις γυναίκες στην Ευρώπη. Έχει κεφαλαιώδη σημασία η ακεραιότητα των γυναικών να προστατεύεται από τον νόμο, πλήρως και με τρόπο ενιαίο. Στο πλαίσιο της νομοθεσίας σε επίπεδο ΕΕ είναι απολύτως επιτακτική ανάγκη να λαμβάνεται υπόψη η άκρως επισφαλής θέση των γυναικών και των παιδιών σε σχέση με την ενδοοικογενειακή βία. Δεν αρκεί, ωστόσο, η θέσπιση ή η έγκριση ποινικής νομοθεσίας για την προστασία των γυναικών· πρέπει να καταστεί αποτελεσματικότερη και η ποινική δίωξη.
<P>
Ένας βασικός τομέας όπου θα μπορούσαν να διατεθούν περισσότεροι πόροι είναι η κατάρτιση των αστυνομικών αρχών της Ευρώπης. " αστυνομία είναι ο πρώτος φορέας επιβολής του νόμου με τον οποίο έρχονται σε επαφή οι γυναίκες που έχουν πέσει θύματα βίας. Ένα πρακτικό μέτρο που μπορεί να ληφθεί είναι η σύσταση υπηρεσίας τηλεφωνικής υποστήριξης σε θύματα βίας με βάση το φύλο στα κράτη μέλη. Οι γυναίκες που πέφτουν θύματα βίας θα μπορούν να καλούν τον αριθμό αυτόν για άμεση βοήθεια.
<SPEAKER ID="277" NAME="Sergio Berlato" AFFILIATION="PPE">
γραπτώς. - (IT) " ισότητα μεταξύ των φύλων αποτελεί μία από τις θεμελιώδεις αρχές της Ευρωπαϊκής Ένωσης. Παρά το γεγονός ότι η βία κατά γυναικών συζητείται εδώ και δεκαετίες, η διεθνής κοινότητα δεν έχει ακόμα καταφέρει να θέσει τέρμα στην άκρως καταστρεπτική αυτή μορφή εγκληματικότητας. " βία με βάση το φύλο προκαλεί σημαντική βλάβη της σωματικής και της πνευματικής υγείας των ατόμων, ενώ συνεπάγεται παράλληλα υψηλό κόστος για την κοινωνία, υπό μορφή κοινωνικών προβλημάτων και επιβάρυνσης του νομικού συστήματος και των συστημάτων υγειονομικής μέριμνας. Εκτιμάται ότι το κόστος της βίας με βάση το φύλο για την κοινωνία, λόγω δαπανών περίθαλψης, νομικού συστήματος και κοινωνικών υπηρεσιών, ανέρχεται σε 2 εκατ. ευρώ την ώρα συνολικά σε όλα τα κράτη μέλη.
<P>
Κατά την άποψή μου, ένας σημαντικός τομέας στον οποίο επιβάλλεται ισχυρή νομική προστασία για τη σωματική και την πνευματική ακεραιότητα της γυναίκας είναι ο ακρωτηριασμός των γεννητικών οργάνων. Πιστεύω πραγματικά ότι πράξεις που προκαλούν σοβαρή βλάβη στην υγεία των γυναικών δεν μπορεί να νομιμοποιούνται με πολιτιστικά επιχειρήματα.
<P>
Επιπλέον, είναι ανάγκη να γίνει περισσότερο γνωστή η έκταση της βίας με βάση το φύλο στην Ευρώπη, ώστε να καταστεί δυνατό να αυξηθεί η ευαισθητοποίηση της κοινής γνώμης σχετικά με το πρόβλημα αυτό. Συνεπώς, τάσσομαι υπέρ της ανάληψης δράσεων που θα ενθαρρύνουν τα κράτη μέλη να καταρτίσουν εθνικά σχέδια δράσης για την καταπολέμηση της βίας με βάση το φύλο.
<SPEAKER ID="277" NAME="Slavi Binev" LANGUAGE="BG">
" παρούσα έκθεση που αφορά τις προτεραιότητες και τα γενικά χαρακτηριστικά ενός νέου πλαισίου πολιτικής της ΕΕ για την καταπολέμηση της βίας κατά των γυναικών παρουσιάζει πολλές ενδιαφέρουσες προτάσεις. Γι' αυτό και την στήριξα. Θεωρώ, όμως, ότι δεν θα πρέπει σε καμία περίπτωση να αποτελεί οδηγία την οποία τα κράτη μέλη θα είναι υποχρεωμένα να μεταφέρουν στην εθνική τους νομοθεσία. Οι μηχανισμοί για τη διευκόλυνση της πρόσβασης σε νομική βοήθεια, που θα επιτρέπουν στα θύματα να κατοχυρώνουν τα δικαιώματά τους στην Ευρωπαϊκή Ένωση δεν πρέπει και δεν μπορεί να παρέχονται δωρεάν. Τάσσομαι υπέρ της θέσπισης νομικού πλαισίου το οποίο θα εγγυάται στις μετανάστριες το δικαίωμα κατοχής ατομικού διαβατηρίου και άδειας παραμονής και το οποίο θα επιτρέπει την απόδοση ποινικής ευθύνης σε κάθε άτομο που προβαίνει σε αφαίρεση των εν λόγω εγγράφων.
<SPEAKER ID="277" NAME="Mara Bizzotto" AFFILIATION="EFD">
γραπτώς. - (IT) Θα περίμενα, σήμερα, από μια έκθεση που ασχολείται με τη βία κατά των γυναικών να υπογραμμίζει την κρισιμότητα της κατάστασης, όπως καταδεικνύεται από τα αυξανόμενα επίπεδα βίας κατά των γυναικών στις μουσουλμανικές κοινότητες της Ευρώπης. Οι ευρωπαϊκές οργανώσεις για την προάσπιση των δικαιωμάτων των γυναικών και την καταπολέμηση της βίας με βάση το φύλο αναφέρουν ότι το φαινόμενο αυτό συνεχίζει να αυξάνεται. Πρόκειται για κάτι που συντελείται ακριβώς μπροστά στα μάτια μας, αλλά φαίνεται ότι είμαστε έως έναν βαθμό απρόθυμοι να μιλήσουμε για το πρόβλημα αυτό θέτοντάς το στη σωστή του βάση. Στην έκθεση γίνεται αναφορά, για παράδειγμα, στον εξαναγκασμό σε γάμο και στον ακρωτηριασμό των γυναικείων γεννητικών οργάνων, εντούτοις τα φαινόμενα αυτά, τα οποία παρουσιάζουν εκθετική αύξηση στις πόλεις μας, αντιμετωπίζονται σαν προβλήματα που σχετίζονται με το πολιτιστικό υπόβαθρο. " αλήθεια είναι ότι συνδέονται με τη μαζική παρουσία μεταναστών που εισάγουν στην Ευρώπη μια φονταμενταλιστική αντίληψη της θρησκείας, του Ισλάμ, και ενώ σήμερα είναι οι γυναίκες των κοινοτήτων αυτών εκείνες που πληρώνουν το τίμημα, αύριο θα μπορούσαν να είναι οι γυναίκες μας και ο ίδιος ο πυρήνας της δυτικής κοινωνίας. " ΕΕ πρέπει ευθύς αμέσως να θεσπίσει κατάλληλες και στοχοθετημένες πολιτικές για το ζήτημα αυτό, και όχι για τη βία που σχετίζεται με "πολιτιστικά" υπόβαθρα, κάτι το οποίο δεν σημαίνει τίποτα, ούτως ώστε να μπορέσουμε να καταπολεμήσουμε αυτό το ραγδαία επεκτεινόμενο φαινόμενο σήμερα, διότι με αυτόν τον ρυθμό, αύριο θα είναι αδύνατον να το διαχειριστούμε.
<SPEAKER ID="277" NAME="Vilija Blinkevičiūt" LANGUAGE="LT">
Ψήφισα υπέρ της παρούσας έκθεσης, διότι είναι επείγουσα ανάγκη να θέσουμε τέλος στη βία κατά των γυναικών. Θα ήθελα να επιστήσω την προσοχή στο γεγονός ότι μία στις δέκα γυναίκες στην Ευρώπη έχει υποστεί βία και αυτού του είδους η βία αποτελεί μία από τις συχνότερες αιτίες βίαιου θανάτου γυναικών. Παρά το γεγονός ότι η βία κατά γυναικών συζητείται εδώ και δεκαετίες, με θλίψη διαπιστώνω ότι δεν είμαστε ακόμη σε θέση να προστατεύσουμε τις γυναίκες από τη βία. Είναι, συνεπώς, πολύ σημαντικό να καταρτίσει η Ευρωπαϊκή Επιτροπή μία και μόνον οδηγία που θα αφορά κάθε μορφή βίας κατά των γυναικών -σωματική, σεξουαλική ή ψυχολογική- καθώς και την καταπολέμησή της. " βία με βάση το φύλο καλύπτει τη σεξουαλική κακοποίηση, το εμπόριο ανθρώπων, τον εξαναγκασμό σε γάμο, τον ακρωτηριασμό των γεννητικών οργάνων και άλλες μορφές προσβολής. Τέτοιου είδους βίαια εγκλήματα έχουν σημαντικό αντίκτυπο, προκαλώντας ανεπανόρθωτη βλάβη στη σωματική και την πνευματική υγεία κάθε γυναίκας, και συνεπώς τα κράτη μέλη πρέπει να διασφαλίζουν την παροχή καλύτερης υγειονομικής μέριμνας στα θύματα βίας. Επιπλέον, θα ήθελα να συστήσω στην αρμόδια Επίτροπο για τις εσωτερικές υποθέσεις, Cecilią Malmström, να μην προβεί σε μείωση της χρηματοδοτικής ενίσχυσης που χορηγείται σε μη κυβερνητικές οργανώσεις (ΜΚΟ) οι οποίες δραστηριοποιούνται στον τομέα της καταπολέμησης της βίας κατά των γυναικών. Οι πράξεις βίας που συντελούνται κατά τη διάρκεια της οικονομικής και χρηματοπιστωτικής κρίσης πληθαίνουν, συνεπώς δεν μπορούμε σε καμία περίπτωση να μειώσουμε τη χρηματοδότηση για τον τομέα αυτόν.
<SPEAKER ID="277" NAME="Sebastian Valentin Bodu" LANGUAGE="RO">
Το Ευρωπαϊκό Κοινοβούλιο έχει εγκρίνει στο παρελθόν ψήφισμα σχετικά με τη βία κατά των γυναικών, το οποίο υπογράμμιζε την ανάγκη κατάρτισης περιεκτικής νομοθεσίας σχετικά με την καταπολέμηση κάθε μορφής βίας κατά των γυναικών. " Επιτροπή έχει λάβει καταρχήν ορισμένες σημαντικές αποφάσεις για τον σκοπό αυτόν, ιδιαίτερα με την κατάρτιση ενός νέου σχεδίου δράσης για την ισότητα των φύλων, στο οποίο τονίζεται ότι η βία με βάση το φύλο είναι ένα από τα κύρια προβλήματα που πρέπει να αντιμετωπιστούν. " Επιτροπή ανακοίνωσε επίσης ότι το 2011 θα υποβάλει πρόταση στρατηγικού σχεδίου για την καταπολέμηση της βίας με βάση το φύλο. " βία με βάση το φύλο προκαλεί σημαντική βλάβη της σωματικής και της πνευματικής υγείας των ατόμων. Τούτο συνεπάγεται υψηλό κόστος για την κοινωνία, υπό μορφή κοινωνικών προβλημάτων και επιβάρυνσης του νομικού συστήματος και των συστημάτων υγειονομικής μέριμνας.
<P>
Το κόστος της βίας με βάση το φύλο για την κοινωνία υπολογίζεται βάσει των δαπανών περίθαλψης, του νομικού συστήματος και των κοινωνικών υπηρεσιών. " βία με βάση το φύλο συνιστά επίσης σοβαρό πρόβλημα για τη δημοκρατία. Και μόνο το γεγονός ότι οι γυναίκες υπόκεινται σε πράξεις βίας περιορίζει τις δυνατότητες συμμετοχής τους στον κοινωνικό και τον επαγγελματικό βίο.
<SPEAKER ID="277" NAME="Cristian Silviu Buşoi" LANGUAGE="RO">
Ως φιλελεύθερος βουλευτής του ΕΚ, δεν μπορώ παρά να παράσχω τη στήριξή μου στην παρούσα έκθεση, διότι τα κράτη μέλη έχουν ανάγκη από μια νέα στρατηγική για την καταπολέμηση της βίας κατά των γυναικών, η οποία έχει σημαντικό αντίκτυπο στη σωματική και την πνευματική ακεραιότητα των γυναικών, που θεωρείται θεμελιώδες δικαίωμα. " βία κατά των γυναικών έχει αρνητική επίπτωση τόσο στα θύματα όσο και στα παιδιά που μεγαλώνουν σε ένα τόσο ακατάλληλο περιβάλλον για την προσωπική τους εξέλιξη. " ισότητα των φύλων αποτελεί μία από τις θεμελιώδεις αξίες της ΕΕ, στην οποία αποδίδουν ιδιαίτερη σημασία οι φιλελεύθεροι. Μια σύγχρονη κοινωνία, η οποία βασίζεται στην ισονομία και στην ισότητα έναντι του νόμου, δεν μπορεί να ανεχθεί τέτοιου είδους φαινόμενα, ακόμη και αν αιτιολογούνται από λόγους πολιτιστικούς ή θρησκευτικούς.
<P>
Θεωρώ ότι η ΕΕ και τα κράτη μέλη πρέπει να χρησιμοποιήσουν κάθε μέσο που έχουν στη διάθεσή τους για να καταπολεμήσουν τη βία με βάση το φύλο. Στηρίζω την ιδέα μιας οδηγίας που θα ορίζει ποινικές κυρώσεις σε όσους ασκούν βία κατά των γυναικών. Θεωρώ ότι η ιδέα αυτή θα πρέπει να συνοδευτεί από τη δημιουργία επαρκούς αριθμού κέντρων υποστήριξης των θυμάτων και από την παροχή κατάλληλης κατάρτισης σε όσους έρχονται σε επαφή με τα θύματα, όπως αστυνομικοί υπάλληλοι, δικαστές, ιατροί και άλλοι.
<SPEAKER ID="277" NAME="Maria Da Graça Carvalho" LANGUAGE="PT">
Με χαροποιεί το ενδιαφέρον που επιδεικνύεται σε επίπεδο ΕΕ για τη βία κατά των γυναικών. Για την επιτυχή καταπολέμηση αυτού του ευρωπαϊκού και διεθνούς προβλήματος, θεωρώ καθοριστικής σημασίας την ανάληψη αρμοδιοτήτων από τα κράτη μέλη, με την έγκριση φυσικά και της απαιτούμενης νομοθεσίας. Για τον λόγο αυτόν, ψηφίζω υπέρ του νέου πλαισίου πολιτικής της ΕΕ για την καταπολέμηση της βίας κατά των γυναικών, καθότι πιστεύω ότι συνιστά πρόοδο στην καταπολέμηση της παραβίασης θεμελιωδών δικαιωμάτων και ελευθεριών, όπως το δικαίωμα στην ασφάλεια και την ανθρώπινη αξιοπρέπεια.
<SPEAKER ID="278" NAME="Nessa Childers" AFFILIATION="S&amp;D">
γραπτώς. - (EN) Ψήφισα υπέρ της παρούσας έκθεσης, διότι η κατάσταση στην Ιρλανδία αντικατοπτρίζει το πρόβλημα που αντιμετωπίζει ολόκληρη η Ευρώπη. Το 2005, το Εθνικό Συμβούλιο Εγκλημάτων διαπίστωσε ότι μία στις επτά γυναίκες στην Ιρλανδία είχε υποστεί σοβαρή κακοποίηση σωματικής, σεξουαλικής ή συναισθηματικής φύσεως από σύντροφο κάποια στιγμή στη ζωή της. Ο αντίκτυπος της ενδοοικογενειακής, σωματικής ή/και σεξουαλικής βίας δεν πρέπει να υποτιμάται, δεδομένου ότι προκαλεί σημαντική βλάβη της σωματικής και της πνευματικής υγείας των ατόμων, οδηγώντας τα σε βαριά κατάθλιψη, ακόμη και σε αυτοκτονία. Ωστόσο, στην έκθεση του Κοινοβουλίου καταδεικνύεται και το κόστος που συνεπάγεται για το Δημόσιο, καθώς εκτιμάται ότι το κόστος της βίας με βάση το φύλο για την κοινωνία -λόγω δαπανών περίθαλψης, νομικού συστήματος και κοινωνικών υπηρεσιών- ανέρχεται σε 2 εκατ. ευρώ την ώρα συνολικά σε όλα τα κράτη μέλη.
<P>
Το 2009 είχα την τιμή να γίνω η πρώτη πρεσβευτής της "Rape Crisis North East", που έχει την έδρα της στο Dundalk. Αυτή η υπηρεσία υποστήριξης και παροχής συμβουλών είναι μία από τις πολλές οργανώσεις που δραστηριοποιούνται σε ολόκληρη την ανατολική Ιρλανδία. Αυτού του είδους οι ΜΚΟ παρέχουν σημαντική υποστήριξη σε θύματα σεξουαλικής και ενδοοικογενειακής βίας, παρά τις εξαιρετικά δύσκολες συνθήκες χρηματοδότησης που έχουν να αντιμετωπίσουν. Ευελπιστώ ότι η παρούσα έκθεση θα συμβάλει στην καταπολέμηση της ενδοοικογενειακής βίας στην Ευρώπη.
<SPEAKER ID="278" NAME="Carlos Coelho" LANGUAGE="PT">
Καταδικάζω απερίφραστα κάθε μορφή βίας κατά των ανδρών, των γυναικών ή των παιδιών, και στηρίζω κάθε πρωτοβουλία που θα καταστήσει δυνατή την πρόληψη και την καταπολέμηση αυτής της μάστιγας, καθώς και την προστασία των θυμάτων της. Τα στοιχεία που έχουν έρθει στο φως από ορισμένες μελέτες για τη βία στην Ευρώπη είναι απαράδεκτα, δεδομένου ότι ποσοστό 26% των παιδιών και των νέων έχουν αποτελέσει στόχο σωματικής βίας, ποσοστό μεταξύ 20% και 25% του γυναικείου πληθυσμού έχουν υποστεί σωματική βία τουλάχιστον μία φορά κατά την ενήλικη ζωή τους και ποσοστό μεγαλύτερο του 10% έχουν υποστεί σεξουαλική βία υπό την απειλή χρήσης δύναμης.
<P>
Πράγματι, ο αριθμός των γυναικών που πέφτουν θύματα βίας είναι ανησυχητικός, και οι τεράστιες ανισότητες μεταξύ των πολιτικών και της νομοθεσίας κάθε κράτους μέλους επιτείνουν την κατάσταση αυτή, γεγονός το οποίο σημαίνει ότι οι γυναίκες δεν απολαμβάνουν το ίδιο επίπεδο προστασίας σε ολόκληρη την Ευρώπη. Είναι σημαντικό η προστασία όλων των γυναικών να διασφαλίζεται από την ευρωπαϊκή νομοθεσία πλήρως και με τρόπο ενιαίο, μέσω της έγκρισης περιεκτικής νομικής πράξης που θα καταστήσει δυνατή την καταπολέμηση κάθε μορφής βίας κατά των γυναικών και θα συνοδεύεται από σειρά μέτρων σε αρκετούς πολιτικούς, κοινωνικούς και νομικούς τομείς.
<SPEAKER ID="278" NAME="Anna Maria Corazza Bildt, Christofer Fjellner και Gunnar Hökmark" AFFILIATION="PPE">
γραπτώς. - (SV) Εμείς, οι σουηδοί συντηρητικοί, συμφωνούμε με τον τρόπο που περιγράφεται το πρόβλημα στην έκθεση. Στο πρόγραμμα της Στοκχόλμης, του οποίου υπήρξαμε σημαντική κινητήριος δύναμη, η καταπολέμηση της βίας κατά των γυναικών αποτελεί προτεραιότητα. Στο σχέδιο δράσης για την εφαρμογή του προγράμματος της Στοκχόλμης, η Επιτροπή δεσμεύθηκε να υποβάλει την περίοδο 2011-2012 στρατηγική για την καταπολέμηση της βίας κατά των γυναικών, της ενδοοικογενειακής βίας και του ακρωτηριασμού των γυναικείων γεννητικών οργάνων. Επιπροσθέτως, το άρθρο 8 της Συνθήκης για τη λειτουργία της Ευρωπαϊκής Ένωσης ορίζει ότι η ΕΕ θα πρέπει να καταβάλει προσπάθειες για να καταπολεμήσει όλες τις μορφές ενδοοικογενειακής βίας και ότι τα κράτη μέλη θα πρέπει να λαμβάνουν όλα τα αναγκαία μέτρα για την τιμωρία αυτών των εγκληματικών πράξεων και για την προστασία των θυμάτων. Δεδομένου ότι το ποινικό δίκαιο εμπίπτει στην αρμοδιότητα του κάθε κράτους μέλους, ψηφίσαμε κατά της παραγράφου που αφορά την έκδοση οδηγίας σε επίπεδο ΕΕ. Ψηφίσαμε υπέρ της έκθεσης, καθότι πιστεύουμε ότι τα κράτη μέλη πρέπει να λάβουν μέτρα ώστε να διασφαλιστεί η ασφάλεια των γυναικών.
<SPEAKER ID="278" NAME="Vasilica Viorica Dăncilă" LANGUAGE="RO">
Θεωρώ ότι, σε ευρωπαϊκό επίπεδο, τα κράτη μέλη πρέπει να καταβάλουν πρόσθετες προσπάθειες για την κατάρτιση πιο ολοκληρωμένων εθνικών στατιστικών, που θα καλύπτουν σε μεγαλύτερο βαθμό τη βία κατά των γυναικών, ανεξαρτήτως της μορφής στην οποία απαντάται - βιασμός, εμπορία για σεξουαλικούς σκοπούς, εξαναγκασμός σε γάμο, θάνατος, καταναγκαστική πορνεία, πόσο μάλλον τη βία που ασκείται εντός της οικογένειας ή από πρώην συντρόφους. Στόχος, όμως, είναι και η βελτίωση της συλλογής δεδομένων για το πρόβλημα αυτό, ούτως ώστε να μπορέσουμε να βρούμε τις πλέον κατάλληλες λύσεις για την τιμωρία των ενόχων.
<SPEAKER ID="278" NAME="Mário David" LANGUAGE="PT">
Ψήφισα υπέρ της παρούσας έκθεσης, καθότι πιστεύω ότι αποτελεί σημαντική επιδίωξη για μια κοινωνία το να καταστεί πιο ισορροπημένη και δίκαιη. Το φαινόμενο αυτό απαντάται σε όλες τις κοινωνίες, σε πολλές μορφές, στην ιδιωτική, δημόσια και ημιδημόσια σφαίρα, ενώ τα σχετικά στοιχεία και οι μορφές που λαμβάνει παραμένουν συχνά άγνωστα. Γι' αυτό πιστεύω ότι, όπως προβλέπεται στην παρούσα έκθεση, απαιτείται διεξοδική ανάλυση, καθώς και η δημιουργία καλύτερων διαδικασιών διερεύνησης του φαινομένου αυτού, προκειμένου να καταπολεμηθεί αποτελεσματικότερα σε διεθνές επίπεδο. " παρούσα έκθεση προτείνει μια νέα προσέγγιση στη βία με βάση το φύλο, καθώς και την ενίσχυση των μέτρων μεταξύ των κρατών μελών στον τομέα της πρόληψης και των ποινικών κυρώσεων, σε συνδυασμό με μέτρα υποστήριξης των θυμάτων. Θέτει, επίσης, σημαντικά ερωτήματα σχετικά με τον αντίκτυπο που έχει η σωματική, ψυχολογική και σεξουαλική βία κατά των γυναικών σε διάφορους τομείς της κοινωνίας. Θεωρώ ζωτικής σημασίας την ανάληψη ενεργού ρόλου εκ μέρους της Επιτροπής, του Κοινοβουλίου και των κρατών μελών, με σκοπό τη θέσπιση μέτρων για την καταπολέμηση του φαινομένου αυτού, το οποίο έχει επιπτώσεις σε αρκετούς ανθρώπους και γενιές.
<SPEAKER ID="278" NAME="Proinsias De Rossa" AFFILIATION="S&amp;D">
γραπτώς. - (EN) " βία των ανδρών κατά των γυναικών συνιστά παραβίαση των ανθρωπίνων δικαιωμάτων των γυναικών που αντικατοπτρίζει και παράλληλα ενισχύει τις ανισότητες μεταξύ ανδρών και γυναικών. Σύμφωνα με μελέτες για τη βία με βάση το φύλο, εκτιμάται ότι ποσοστό μεταξύ 20-25% των γυναικών στην Ευρώπη έχουν υποστεί σωματική βία τουλάχιστον μία φορά κατά την ενήλικη ζωή τους. " βία κατά των γυναικών δεν γνωρίζει γεωγραφικά σύνορα, ηλικιακά όρια, ταξικές, φυλετικές ή πολιτιστικές διακρίσεις, αλλά παραμένει αόρατη, με τα θύματα να σιωπούν. Στηρίζω την παρούσα έκθεση, η οποία προτείνει μια νέα ολοκληρωμένη πολιτική προσέγγιση στην καταπολέμηση της βίας με βάση το φύλο και περιλαμβάνει: τη θέσπιση ενός μέσου ποινικού δικαίου σε μορφή οδηγίας για την καταπολέμηση της βίας με βάση το φύλο· την κατάρτιση του προσωπικού που είναι πιθανό να έρθει σε επαφή με περιπτώσεις βίας κατά των γυναικών· απαιτήσεις από τα κράτη μέλη να επιδείξουν επιμέλεια στην εφαρμογή, και την καταγραφή και διερεύνηση όλων των εγκλημάτων βίας με βάση το φύλο· έκκληση για παροχή οικονομικής στήριξης σε ΜΚΟ που εργάζονται για την υποστήριξη θυμάτων βίας. Επιδιώκει επίσης σχέδια για την ανάπτυξη μεθοδολογικών κατευθυντηρίων γραμμών και την ανάληψη νέων προσπαθειών συλλογής δεδομένων, ώστε να εξασφαλιστούν στατιστικά στοιχεία για τη βία με βάση το φύλο, προκειμένου να εξακριβωθεί η έκταση του προβλήματος και να εξασφαλιστεί μια βάση για αλλαγή μέτρων με σκοπό τη διευθέτηση του προβλήματος.
<SPEAKER ID="278" NAME="Marielle De Sarnez" LANGUAGE="FR">
Στην Ευρώπη, μία στις τέσσερις γυναίκες θα υποστεί σωματική βία στη ζωή της και πάνω από μία στις δέκα θα πέσει θύμα σεξουαλικής βίας υπό την απειλή χρήσης δύναμης. Υπό το πρίσμα των στοιχείων αυτών, είναι επιτακτική ανάγκη να αναλάβουμε δράση. " Επιτροπή πρέπει, συνεπώς, να θεσπίσει ένα νέο πλαίσιο πολιτικής της ΕΕ για την καταπολέμηση της βίας κατά των γυναικών. Όλες οι μορφές βίας κατά των γυναικών -βιασμός, πορνεία, σεξουαλική βία κ.ο.κ.- πρέπει να διώκονται ποινικά σε όλες τις χώρες της Ευρωπαϊκής Ένωσης. Κάθε κράτος μέλος έχει την υποχρέωση να παράσχει σε αυτές τις γυναίκες πρόσβαση σε δωρεάν νομική βοήθεια και σε κέντρα υποδοχής που θα τους επιτρέψουν να οικοδομήσουν μια νέα και καλύτερη ζωή για τις ίδιες και τα παιδιά τους. Αυτή η αναγνώριση, σε ευρωπαϊκό επίπεδο, της βίας κατά των γυναικών ως ποινικού αδικήματος είναι απολύτως αναγκαία.
<SPEAKER ID="279" NAME="Karima Delli" LANGUAGE="FR">
Το Ευρωπαϊκό Κοινοβούλιο ενέκρινε, την Τρίτη 5 Απριλίου 2011, έκθεση σχετικά με την καταπολέμηση της βίας κατά των γυναικών. Το κείμενο αυτό δίνει έμφαση στον ιδιαίτερο χαρακτήρα της βίας που ασκείται από τους άνδρες κατά των γυναικών και των κοριτσιών: πρόκειται πράγματι για ένα από τα συνηθέστερα και πιο επιζήμια εμπόδια στην ισότητα των φύλων. " παρούσα έκθεση θα επιτρέψει τη θέσπιση ενός μέσου ποινικού δικαίου σε μορφή οδηγίας της Ευρωπαϊκής Ένωσης για την καταπολέμηση της βίας με βάση το φύλο. Πράγματι, θεσπίζει ευρωπαϊκό χάρτη, ο οποίος θα εγγυάται ένα ελάχιστο επίπεδο υποστήριξης, συμπεριλαμβανομένου του δικαιώματος δωρεάν νομικής υποστήριξης και υπηρεσιών επείγουσας ψυχολογικής υποστήριξης. Επιπλέον, οι βουλευτές του ΕΚ καλούν την Επιτροπή να προχωρήσει στην ίδρυση ευρωπαϊκού παρατηρητηρίου της βίας κατά των γυναικών. Χάρη στην Ομάδα των Πρασίνων/Ευρωπαϊκή Ελεύθερη Συμμαχία, μια εγκριθείσα τροπολογία καλεί επίσης τα κράτη μέλη να αναγνωρίσουν τον βιασμό και τη σεξουαλική βία εντός του γάμου ή άλλων στενών σχέσεων ως εγκλήματα.
<SPEAKER ID="280" NAME="Anne Delvaux" LANGUAGE="FR">
" βία κατά των γυναικών είναι ζήτημα τόσο διεθνές όσο και ευρωπαϊκό. Ενδοοικογενειακή βία, πορνεία, εμπόριο ανθρώπων, είναι ντροπή που δεν είμαστε ακόμη σε θέση να προστατεύσουμε τις γυναίκες από τη βία στις κοινωνίες μας. Αυτού του είδους η βία με βάση το φύλο συνιστά παραβίαση θεμελιωδών δικαιωμάτων και ελευθεριών, καθώς και του δικαιώματος στην ασφάλεια και την ανθρώπινη αξιοπρέπεια. Το πρόβλημα, εν προκειμένω, συνίσταται τόσο στη διαφύλαξη της ακεραιότητας των θυμάτων όσο και στην προστασία των κεντρικών συλλογικών συμφερόντων της κοινωνίας, όπως η ελευθερία και η δημοκρατία. " Ευρωπαϊκή Ένωση πρέπει να αναλάβει τις ευθύνες της και να θεσπίσει νομοθεσία για να τεθεί τέρμα σε αυτήν τη βία.
<P>
Για τον λόγο αυτόν, ψήφισα υπέρ της θέσπισης μέτρων που περιλαμβάνουν μεταξύ άλλων μηχανισμούς για τη διευκόλυνση της πρόσβασης σε δωρεάν νομική βοήθεια, σύστημα οικονομικών παροχών το οποίο θα προωθεί την αυτονομία των θυμάτων και θα διευκολύνει την επιστροφή τους στον κανονικό ρυθμό ζωής και την εργασιακή δραστηριότητα. Ο σεβασμός των ανθρωπίνων δικαιωμάτων αποτελεί θεμελιώδη αξία που κατοχυρώνεται στη Συνθήκη για την Ευρωπαϊκή Ένωση. Ας σεβαστούμε, λοιπόν, και τα δικαιώματα των γυναικών.
<SPEAKER ID="280" NAME="Lena Ek, Marit Paulsen, Olle Schmidt και Cecilia Wikström" AFFILIATION="ALDE">
γραπτώς. - (SV) Το Ευρωπαϊκό Κοινοβούλιο ψήφισε υπέρ ενός πλαισίου πολιτικής της ΕΕ για την καταπολέμηση της βίας κατά των γυναικών. Επικροτούμε την απόφαση αυτή και ψηφίσαμε υπέρ της πρότασης στο σύνολό της. " απόφαση ήταν ιδιαίτερα σημαντική, διότι καλεί την Επιτροπή να τηρήσει τις προηγούμενες υποσχέσεις της και να καταθέσει συγκεκριμένη νομοθετική πρόταση για την καταπολέμηση της βίας κατά των γυναικών.
<P>
Εντούτοις, η πρόταση εμπεριέχει ορισμένες διατυπώσεις σε σχέση με την παρένθετη μητρότητα, τις οποίες θεωρούμε εξαιρετικά απλουστευτικές όσον αφορά τη γενικότερη αρνητική στάση που τηρούν έναντι του φαινομένου αυτού και των διεθνών υιοθεσιών. Δεν είμαστε αφελείς σε ό,τι αφορά τα προβλήματα της παρένθετης μητρότητας, αλλά δεν θέλουμε, εξαιτίας των προβλημάτων αυτών, να καταφερθούμε εναντίον ενός πράγματος που σε ορισμένες περιπτώσεις μπορεί να αποτελέσει θετική εμπειρία για τους ενδιαφερόμενους. Αυτός είναι ο λόγος που καταψηφίσαμε τις συγκεκριμένες αυτές διατυπώσεις σχετικά με την παρένθετη μητρότητα - θέση που και η Ομάδα μας, η Ομάδα της Συμμαχίας Φιλελευθέρων και Δημοκρατών για την Ευρώπη, υιοθέτησε στην αρχική ψηφοφορία στην Επιτροπή Δικαιωμάτων των Γυναικών και Ισότητας των Φύλων.
<SPEAKER ID="280" NAME="Diogo Feio" LANGUAGE="PT">
" βία κατά των γυναικών εμπεριέχει ευρύ φάσμα σοβαρών παραβιάσεων των ανθρωπίνων δικαιωμάτων, όπως η σεξουαλική κακοποίηση, οι επιθέσεις κατά της σωματικής ακεραιότητας και η ενδοοικογενειακή βία, η ψυχολογική βία, η σεξουαλική παρενόχληση ή ο καταναγκασμός, καθώς και το εμπόριο και η εκμετάλλευση γυναικών για σκοπούς πορνείας, ανάμεσα σε πολλά άλλα παραδείγματα επιθετικής συμπεριφοράς που πρέπει να καταπολεμηθούν αποφασιστικά από τα κράτη μέλη. Καταδικάζω κάθε μορφή βίας, αλλά ειδικότερα τη βία που ασκείται κατά όσων βρίσκονται σε πιο ευάλωτη θέση -σωματικά, κοινωνικά, οικονομικά ή συναισθηματικά- όπως είναι τα παιδιά, αλλά και οι γυναίκες. Γι' αυτόν ακριβώς τον λόγο, τα κράτη μέλη πρέπει να επιδιώξουν την εξάλειψη κάθε μορφής βίας κατά των γυναικών, και ειδικότερα της εμπορίας για σκοπούς σεξουαλικής εκμετάλλευσης, της παραβίασης της σεξουαλικής τους αυτοδιάθεσης και των επιθέσεων κατά της σωματικής τους ακεραιότητας.
<P>
Ο σεβασμός της ανθρώπινης ζωής και αξιοπρέπειας δεν συνάδει με τα εγκλήματα που διαπράττονται σε βάρος πολλών γυναικών στην Ευρώπη, γεγονός που καθιστά αναγκαία τη θέσπιση αυστηρών πολιτικών για την πρόληψη της βίας και την τιμωρία των δραστών.
<SPEAKER ID="280" NAME="José Manuel Fernandes" LANGUAGE="PT">
" διεθνής κοινότητα συζητά εδώ και χρόνια για καταστάσεις βίας κατά των γυναικών. Εντούτοις, είναι σαφές ότι οι γυναίκες συνεχίζουν να πέφτουν θύματα βίας: το ένα πέμπτο των γυναικών στην Ευρώπη έχει υποστεί σωματική βία τουλάχιστον μία φορά. Είναι, συνεπώς, απαραίτητο η Ευρωπαϊκή Ένωση να εγκρίνει νομοθεσία για να θέσει τέρμα στην τραγωδία αυτή. Παρότι η Ευρωπαϊκή Επιτροπή έχει αναλάβει αρκετές πρωτοβουλίες για να θέσει τέρμα σε αυτήν τη μάστιγα που πλήττει εκατομμύρια γυναίκες σε ολόκληρο τον κόσμο, μεταξύ άλλων και με την κατάρτιση νέου σχεδίου δράσης για την ισότητα των φύλων (2010-2015), η αλήθεια είναι ότι η ΕΕ δεν μπορεί να παραμείνει άπραγη τη στιγμή που οι παραβιάσεις των θεμελιωδών δικαιωμάτων των γυναικών παραμένουν ατιμώρητες, ειδικότερα στους ακόλουθους τομείς: σεξουαλική κακοποίηση, ακρωτηριασμός των γυναικείων γεννητικών οργάνων και εξαναγκασμός σε γάμο, εμπόριο ανθρώπων και πορνεία, έλλειψη νομικής προστασίας, κ.λπ. Συμφωνώ ότι υπάρχει ανάγκη για περαιτέρω εξέταση του ζητήματος αυτού, ούτως ώστε να έχουμε στη διάθεσή μας πιο λεπτομερή επιστημονικά στοιχεία. Δεν μπορούμε, όμως, να παραμείνουμε αδρανείς. Γι' αυτό, επικροτώ τις προτάσεις της εισηγήτριας, και ειδικότερα τη δημιουργία κέντρων υποδοχής για τα θύματα, τη σύσταση υπηρεσίας τηλεφωνικής υποστήριξης και την καθιέρωση του ευρωπαϊκού έτους κατά της βίας εις βάρος των γυναικών.
<SPEAKER ID="281" NAME="João Ferreira" LANGUAGE="PT">
" βία κατά των γυναικών στις πολυάριθμες μορφές της -ενδοοικογενειακή βία, σεξουαλική βία, πορνεία, εμπόριο γυναικών, σεξουαλική και ψυχολογική παρενόχληση και βία κατά των γυναικών στον χώρο εργασίας τους- συνιστά σοβαρή παραβίαση των ανθρωπίνων δικαιωμάτων και ελευθεριών, τόσο των ατομικών όσο και των συλλογικών, με εξαιρετικά αρνητικές κοινωνικές επιπτώσεις. " πρόληψη και η εξάλειψη της βίας κατά των γυναικών πρέπει να αποτελέσουν μείζονες στρατηγικούς στόχους, των οποίων η επιδίωξη είναι άρρηκτα συνδεδεμένη με την πρόοδο για την οποία μάχεται ο πολιτισμός μας.
<P>
Σύμφωνα με μελέτες για τη βία με βάση το φύλο, εκτιμάται ότι ποσοστό μεταξύ 20% και 25% του γυναικείου πληθυσμού στην Ευρώπη υπήρξαν θύματα σωματικής βίας τουλάχιστον μία φορά κατά την ενήλικη ζωή τους, και ποσοστό περίπου 10% εξ αυτών έχουν υποστεί σεξουαλική βία. Εκτιμάται επίσης ότι παιδιά και νέοι σε ποσοστό περίπου 26% καταγγέλλουν περιστατικά σωματικής βίας κατά την παιδική τους ηλικία και την εφηβεία τους, γεγονός το οποίο είναι ιδιαίτερα ανησυχητικό εάν λάβουμε υπόψη τις υποθέσεις που βασίζονται στην κοινωνική μάθηση, σύμφωνα με την οποία τα σημερινά θύματα θα μπορούσαν να είναι οι αυριανοί θύτες.
<P>
Τώρα είναι σημαντικό να εφαρμοστούν οι κατευθυντήριες γραμμές που εμπεριέχονται στην έκθεση αυτή.
<SPEAKER ID="282" NAME="Ilda Figueiredo" LANGUAGE="PT">
Επικροτούμε την έγκριση της παρούσας έκθεσης της βουλευτού της Ομάδας μας, κ. Svensson, η οποία είναι επίσης πρόεδρος της Επιτροπής Δικαιωμάτων των Γυναικών και Ισότητας των Φύλων του Ευρωπαϊκού Κοινοβουλίου.
<P>
Γνωρίζουμε ότι η βία κατά των γυναικών συνιστά σοβαρή παραβίαση των ανθρωπίνων δικαιωμάτων και ελευθεριών, τόσο των ατομικών όσο και των συλλογικών, με τεράστιες κοινωνικές επιπτώσεις, δεδομένου ότι η βία κατά των γυναικών εμπεριέχει ευρύ φάσμα παραβιάσεων των ανθρωπίνων δικαιωμάτων όπως, μεταξύ άλλων, η ενδοοικογενειακή βία, η σεξουαλική βία, η πορνεία, το εμπόριο γυναικών, η σεξουαλική και ψυχολογική παρενόχληση και η βία κατά των γυναικών στον χώρο εργασίας τους.
<P>
" πρόληψη και η εξάλειψη της βίας κατά των γυναικών αποτελούν μείζονες στρατηγικούς στόχους που είναι σημαντικοί για την πρόοδο για την οποία μάχεται ο πολιτισμός μας.
<P>
Σύμφωνα με μελέτες για τη βία με βάση το φύλο, εκτιμάται ότι ποσοστό μεταξύ 20% και 25% του γυναικείου πληθυσμού στην Ευρώπη υπήρξαν θύματα σωματικής βίας τουλάχιστον μία φορά κατά την ενήλικη ζωή τους, και ποσοστό περίπου 10% εξ αυτών έχουν υποστεί σεξουαλική βία. Εκτιμάται επίσης ότι παιδιά και νέοι σε ποσοστό περίπου 26% καταγγέλλουν περιστατικά σωματικής βίας κατά την παιδική τους ηλικία και την εφηβεία τους, γεγονός το οποίο είναι ιδιαίτερα ανησυχητικό εάν λάβουμε υπόψη τις υποθέσεις που βασίζονται στην κοινωνική μάθηση...
<P>
(H αιτιολόγηση ψήφου συντομεύθηκε σύμφωνα με το άρθρο 170 του Κανονισμού)
<SPEAKER ID="282" NAME="Lorenzo Fontana" AFFILIATION="EFD">
γραπτώς. - (IT) " βία κατά των γυναικών αποτελεί ένα δεινό της κοινωνίας μας που πρέπει να καταπολεμήσουμε πάση θυσία. Εντούτοις, δεν μπορώ να στηρίξω το παρόν ψήφισμα, δεδομένου ότι εστιάζει υπερβολικά, κατά τη γνώμη μου, στις μετανάστριες. Ειδικότερα σήμερα, η εστίαση αυτή εκ μέρους της ΕΕ και των κυβερνήσεών της θα πρέπει να είναι πολύ ορατή, και όχι να περιορίζεται σε ωραία λόγια περί υποστήριξης των ευρωπαϊκών προγραμμάτων.
<SPEAKER ID="283" NAME="Catherine Grèze" LANGUAGE="FR">
" Ομάδα μου είναι διχασμένη σε σχέση με το θέμα αυτό. Ψήφισα υπέρ της τροπολογίας 19 και της αιτιολογικής σκέψης Θ λόγω του όρου "πορνεία", διότι είμαι της γνώμης ότι η πορνεία συνιστά, πράγματι, πράξη βίας κατά των γυναικών.
<SPEAKER ID="283" NAME="Nathalie Griesbeck" LANGUAGE="FR">
" βία κατά των γυναικών αποτελεί μια πραγματικότητα που πολύ συχνά την παραβλέπουμε: εκτιμάται ότι ποσοστό μεταξύ 20% και 25% των γυναικών στην Ευρώπη θα έχουν ήδη υποστεί σωματική βία τουλάχιστον μία φορά κατά την ενήλικη ζωή τους. Την περασμένη εβδομάδα, το Ευρωπαϊκό Κοινοβούλιο ενέκρινε έκθεση για το ζήτημα αυτό, καθώς και για την ανάγκη κατάρτισης ενός πλαισίου πολιτικής στον τομέα αυτόν, κάτι το οποίο εγώ, τουλάχιστον, επικροτώ. " έκθεσή μας αποσκοπεί στην ενθάρρυνση όλων των κρατών μελών της ΕΕ να θεωρήσουν τη βία κατά των γυναικών έγκλημα και να δημιουργήσουν, ως εκ τούτου, ένα μέσο ποινικού δικαίου για την καταπολέμηση της βίας αυτής. Επιπλέον, και κύρίως, ψήφισα υπέρ της δημιουργίας μηχανισμών για τη διευκόλυνση της πρόσβασης σε δωρεάν νομική βοήθεια και της δωρεάν παροχής υπηρεσιών επείγουσας υποστήριξης των θυμάτων. Στήριξα επίσης τις τροπολογίες που αναγνωρίζουν το "σοβαρό πρόβλημα της πορνείας" και που θεωρούν ότι "η βία κατά των γυναικών" εμπεριέχει την πορνεία. Τέλος, ψήφισα υπέρ της αναγνώρισης του βιασμού και της σεξουαλικής βίας ως εγκλημάτων, ακόμη και εάν διαπράττονται εντός του γάμου ή οποιουδήποτε άλλου είδους στενών σχέσεων.
<SPEAKER ID="283" NAME="Roberto Gualtieri" AFFILIATION="S&amp;D">
γραπτώς. - (IT) " θέσπιση ευρωπαϊκού ρυθμιστικού πλαισίου για την καταπολέμηση της βίας κατά των γυναικών αποτελεί σημαντικό βήμα προόδου στο πλαίσιο μιας ολοκληρωμένης στρατηγικής. Μόνον με τον συνδυασμό νομικών, κοινωνικών, οικονομικών και προληπτικών μέτρων θα καταστεί δυνατή η επίλυση του προβλήματος αυτού που δεν είναι ξένο σε εμάς, δεδομένου ότι ποσοστό μεγαλύτερο του 25% των γυναικών στην Ευρωπαϊκή Ένωση έχουν υποστεί βία στη ζωή τους. " βία κατά των γυναικών δεν κάνει διακρίσεις λόγω ηλικίας ή εθνικής και πολιτισμικής προέλευσης, και παραμένει αόρατο πρόβλημα που έχει, ωστόσο, πολύ υψηλό ανθρώπινο, κοινωνικό και οικονομικό κόστος.
<P>
" Ευρωπαϊκή Ένωση οφείλει να επιβεβαιώσει τον ενεργό ρόλο της στην καταπολέμηση των διακρίσεων σε βάρος των γυναικών και γι' αυτό, η έκθεση Svensson στηρίζει την Ευρωπαϊκή Επιτροπή στις προσπάθειές της να δημιουργήσει ένα σαφές και ομοιογενές ρυθμιστικό πλαίσιο στο πλαίσιο του προγράμματος της Στοκχόλμης.
<P>
Τάσσομαι, ως εκ τούτου, υπέρ της έκκλησης για την ευθυγράμμιση ενός μέσου ποινικού δικαίου που θα ορίζει τη βία κατά των γυναικών ως έγκλημα αυτό καθαυτό μέσω της έκδοσης οδηγίας για την καταπολέμηση της βίας με βάση το φύλο, με τις διάφορες πρωτοβουλίες που αφορούν την κατάρτιση, την πρόληψη και την αύξηση της ευαισθητοποίησης με σκοπό την καταπολέμηση κάθε μορφής κακοποίησης των γυναικών.
<SPEAKER ID="283" NAME="Sylvie Guillaume" LANGUAGE="FR">
Στήριξα με την ψήφο μου την παρούσα έκθεση, διότι είναι σημαντικό να διασφαλίσουμε ότι στον 21ο αιώνα ο βιασμός θα αναγνωρίζεται ως έγκλημα σε ολόκληρη την Ευρώπη και ότι οι δράστες τέτοιων εγκλημάτων θα διώκονται και θα τιμωρούνται. Είναι απαράδεκτο το γεγονός ότι σήμερα τα θύματα αυτών των αποτρόπαιων εγκλημάτων, ανάλογα με τη χώρα στην οποία διαμένουν, δεν απολαμβάνουν όλα τις ίδιες ευκαιρίες ως προς την απονομή δικαιοσύνης και την επανόρθωση για τη βία την οποία έχουν υποστεί. " μπάλα βρίσκεται τώρα στην περιοχή του Συμβουλίου και της Επιτροπής, που είναι βέβαιο ότι δεν θα θέσουν εμπόδια σε αυτήν τη σημαντική θετική εξέλιξη που βοηθά ώστε οι γυναίκες θύματα αυτού του είδους βίας να λαμβάνουν επανόρθωση για την οδύνη που υπέστησαν.
<SPEAKER ID="283" NAME="Juozas Imbrasas" AFFILIATION="EFD">
γραπτώς. - (LT) Ψήφισα υπέρ της παρούσας έκθεσης, διότι πρέπει να θέσουμε τέλος σε κάθε παραβίαση των δικαιωμάτων των γυναικών και σε κάθε μορφή βίας κατά των γυναικών. Πιστεύω ότι, σύμφωνα με το σχέδιο δράσης για την εφαρμογή του προγράμματος της Στοκχόλμης που εγκρίθηκε πέρυσι, η Επιτροπή θα πρέπει να προχωρήσει επειγόντως στην κατάρτιση στρατηγικής για την καταπολέμηση της βίας κατά των γυναικών. Παράλληλα, τα κράτη μέλη πρέπει να διασφαλίσουν ότι οι φορείς υγειονομικής μέριμνας, οι κοινωνικοί λειτουργοί, η αστυνομία, τα δικαστήρια, καθώς και άλλοι οργανισμοί θα προχωρήσουν σε βελτιώσεις προκειμένου να είναι σε θέση να ανταποκρίνονται σε όλα τα κρούσματα βίας κατά των γυναικών κατά τρόπο έγκαιρο και επαγγελματικό.
<SPEAKER ID="284" NAME="Jarosław Kalinowski" LANGUAGE="PL">
" ανθρώπινη αξιοπρέπεια και το δικαίωμα στην ασφάλεια αποτελούν, αναμφίβολα, θεμελιώδεις αξίες της ζωής που πρέπει να προστατεύονται. " ίδια η λέξη "βία" είναι τόσο αρνητικά φορτισμένη που πολλοί επιχειρούν να αλλάξουν θέμα όταν η συζήτηση στραφεί στη βία με βάση το φύλο. Ωστόσο, καθήκον μας είναι να αντιμετωπίζουμε δύσκολα ζητήματα και να παρεμβαίνουμε σε περιπτώσεις, όπου ζητούμενο είναι ο προσανατολισμός της κοινωνίας προς τη σωστή κατεύθυνση σε ό,τι αφορά πολιτικά και νομικά ζητήματα. Ας μην ξεχνάμε ότι η βία κατά των γυναικών, που εμπεριέχει την προσβολή της αξιοπρέπειας, τη σεξουαλική κακοποίηση, τον εξαναγκασμό σε γάμο και τον ακρωτηριασμό, δεν αποτελεί πρόβλημα μόνον του γυναικείου φύλου. Αποτελεί πρόβλημα ολόκληρης της κοινωνίας, το οποίο συμβάλλει στην εκτεταμένη αποδιοργάνωσή της. Το συνολικό κόστος υποτιμάται εν προκειμένω.
<P>
Δεν αληθεύει άλλωστε ότι το κόστος που προκύπτει από το συγκεκριμένο είδος βίας -το κόστος ιατρικής, ψυχολογικής, δικαστικής και κοινωνικής συνδρομής- μετακυλίεται σε όλους μας; Τα θύματα συχνά δεν είναι σε θέση να εργαστούν. Τα κράτη μέλη οφείλουν να εξετάσουν την κατάρτιση ενός σχεδίου για την καταπολέμηση της βίας με βάση το φύλο.
<SPEAKER ID="284" NAME="Giovanni La Via" AFFILIATION="PPE">
γραπτώς. - (IT) Το Ευρωπαϊκό Κοινοβούλιο ενέκρινε την πρόταση ψηφίσματος σχετικά με τη θέσπιση ενός νέου πλαισίου πολιτικής της ΕΕ για την καταπολέμηση της βίας κατά των γυναικών. Στήριξα με ένταση και θέρμη το ψήφισμα, διότι πιστεύω ότι η απάντηση σε αυτήν την κοινωνική μάστιγα πρέπει να δοθεί από την Ευρωπαϊκή Ένωση σε ενιαία βάση για όλη την Ένωση μέσω της ανάληψης συνεκτικών και αποτελεσματικών πολιτικών δράσεων. " βία κατά των γυναικών, είτε σωματική, είτε ψυχολογική ή σεξουαλική, αποτελεί έκφραση έλλειψης σεβασμού, την οποία η Ευρώπη πρέπει να αποκηρύξει. Αποτελεί μάστιγα που δημιουργεί τραύματα με ανυπολόγιστες επιπτώσεις για την κοινωνική ζωή των γυναικών. Τα στατιστικά στοιχεία που έχουμε επί του παρόντος στη διάθεσή μας σκιαγραφούν μια θλιβερή και απογοητευτική πραγματικότητα. Μία στις τέσσερις γυναίκες στην Ευρώπη υπήρξε θύμα βίας τουλάχιστον μία φορά στη ζωή της. Γι' αυτό, πιστεύω ότι προτεραιότητες των δράσεων της ΕΕ πρέπει να είναι ο προσδιορισμός πανευρωπαϊκών νομικών μέσων, η δυνατότητα λήψης δωρεάν υποστήριξης, η δημιουργία κέντρων υποδοχής ικανών να παρέχουν ψυχολογική και ηθική υποστήριξη και η σύσταση ενιαίας υπηρεσίας τηλεφωνικής υποστήριξης σε ολόκληρη την Ευρώπη.
<SPEAKER ID="285" NAME="David Martin" AFFILIATION="S&amp;D">
γραπτώς. - (EN) Ψήφισα υπέρ της παρούσας έκθεσης. " βία με βάση το φύλο είναι πάντα κατά κύριο λόγο ποινικό θέμα. " κοινωνία πρέπει επομένως να αντιδρά με ποινές ανάλογες προς τη σοβαρότητα του εγκλήματος. Είναι σημαντικό, κατά τον καθορισμό των προτεραιοτήτων για την κατανομή των πόρων της κοινωνίας, να υιοθετείται ξεκάθαρα η οπτική του θύματος, δεδομένου ότι αυτή η ομάδα χρειάζεται αυτήν τη στιγμή ειδικά μέτρα προστασίας. Τούτο δεν αποκλείει τη διάθεση πόρων σε επιμέρους δράστες, για παράδειγμα με διαλεκτική θεραπεία και άλλες μεθόδους καταπολέμησης της βίαιης συμπεριφοράς. " συγκεκριμένη μορφή εναλλακτικής θεραπείας ανδρών που έχουν διαπράξει σοβαρές πράξεις βίας κατά γυναικών, ωστόσο, δεν πρέπει ποτέ να υποκαθιστά την ποινή που επιβάλλει το ποινικό δίκαιο. " διαλεκτική θεραπεία και άλλες παρεμφερείς μορφές θεραπείας μπορούν μόνο να συμπληρώνουν άλλες μορφές ποινής, όπως η φυλάκιση.
<P>
" βία είναι σε μεγάλο βαθμό απόρροια άνισων σχέσεων εξουσίας μεταξύ ανδρών και γυναικών, και αποτελεί έκφραση σχέσης κυριαρχίας/υποταγής μεταξύ δραστών και θυμάτων των εγκλημάτων αυτού του είδους, επομένως δε η διαλεκτική θεραπεία με την ταυτόχρονη συμμετοχή θύματος και δράστη πρέπει να αποκλείεται, δεδομένου ότι η φύση του εγκλήματος είναι τέτοια που τα δύο αυτά πρόσωπα δεν είναι ποτέ δυνατόν να αποτελέσουν ισότιμα και ίσα διαπραγματευτικά μέρη.
<SPEAKER ID="285" NAME="Marisa Matias" LANGUAGE="PT">
Ψήφισα υπέρ του παρόντος ψηφίσματος, διότι η βία κατά των γυναικών εξακολουθεί να αποτελεί μάστιγα στην Ευρώπη και στον κόσμο, παρά τις εκστρατείες που διεξάγει η διεθνής κοινότητα εδώ και δεκαετίες. Πλήττει τα άμεσα θύματα καταρχάς αλλά και την ίδια την ελευθερία και τη δημοκρατία. Ψήφισα επίσης υπέρ της έκθεσης, διότι προτείνει μια σειρά από άμεσα μέτρα τα οποία είναι αναγκαία προκειμένου να διασφαλιστεί αξιοπρεπής ζωή για τις γυναίκες, και είναι σαφές ότι απαιτούνται μακροπρόθεσμα πολιτικά, κοινωνικά και νομικά μέτρα για την εξάλειψη της βίας με βάση το φύλο.
<SPEAKER ID="285" NAME="Nuno Melo" LANGUAGE="PT">
" βία εν γένει είναι καταδικαστέα, πόσο μάλλον η βία που στρέφεται κατά των πλέον ανυπεράσπιστων, όπως είναι τα παιδιά, οι ηλικιωμένοι και οι γυναίκες. Στην προκειμένη περίπτωση, μέλημα του Κοινοβουλίου είναι να συνδυάσει μια σειρά μέτρων υποδομής, νομικών και δικαστικών μέτρων, μέτρων επιβολής του νόμου, εκπαίδευσης και υγιεινής και άλλων ενεργειών που μπορούν να μειώσουν σημαντικά τη βία κατά των γυναικών και να αμβλύνουν τις συνέπειές της.
<SPEAKER ID="285" NAME="Willy Meyer" LANGUAGE="ES">
Ψήφισα υπέρ της έκθεσης Svensson που αφορά το νέο πλαίσιο πολιτικής της ΕΕ για την καταπολέμηση της βίας κατά των γυναικών, διότι ανησυχώ βαθύτατα για το συγκεκριμένο είδος βίας. Εκτιμάται ότι ποσοστό μεταξύ 20% και 25% των γυναικών στην Ευρώπη έχουν υποστεί σωματική βία τουλάχιστον μία φορά κατά την ενήλικη ζωή τους, ενώ ποσοστό μεγαλύτερο του 10% έχουν υποστεί σεξουαλική κακοποίηση. Ως εκ τούτου, πιστεύω ότι έχει έρθει η ώρα να δοθεί τέλος στη βία των ανδρών, και αυτό θα καταστεί δυνατόν μόνον μέσω της οικοδόμησης πραγματικής ισότητας μεταξύ ανδρών και γυναικών. Είμαι δε πεπεισμένος ότι ο βιασμός πρέπει να αναγνωρίζεται ως έγκλημα σε ολόκληρη την Ευρωπαϊκή Ένωση και οι δράστες πρέπει να προσάγονται στη δικαιοσύνη. " έκθεση αυτή προτείνει επίσης μια νέα προσέγγιση για την καταπολέμηση αυτής της κοινωνικής μάστιγας, όχι μόνον μέσω ποινικών διαδικασιών, αλλά και μέσω μέτρων προστασίας και πρόληψης έναντι της επισφαλούς εργασίας, της ανεργίας και της φτώχειας που οδηγούν συχνά τις γυναίκες σε σχέσεις εξάρτησης, καθιστώντας αδύνατον για τις ίδιες να επιλέξουν ελεύθερα το μέλλον τους. Καθίσταται, συνεπώς, σημαντική η θέσπιση ευρωπαϊκής οδηγίας κατά της βίας με βάση το φύλο. Τα κράτη μέλη πρέπει να υιοθετήσουν μέτρα προς τον σκοπό αυτόν το συντομότερο δυνατόν.
<SPEAKER ID="285" NAME="Alexander Mirsky" AFFILIATION="S&amp;D">
γραπτώς. - (EN) " βία των ανδρών κατά των γυναικών συνιστά δομική παραβίαση των ανθρωπίνων δικαιωμάτων των γυναικών. Αν προσμετρήσουμε όλες τις μορφές βίας των ανδρών κατά των γυναικών, το 45% του συνόλου των γυναικών στην Ευρώπη έχουν υποστεί βία από τους άνδρες και έχουν πληγεί από αυτό. Εκτιμάται ότι το συνολικό κόστος της ενδοοικογενειακής βίας εντός των 27 κρατών μελών θα μπορούσε να αγγίζει τα 16 δισ. ευρώ. " βία, όμως, των ανδρών κατά των γυναικών δεν γνωρίζει γεωγραφικά σύνορα, ηλικιακά όρια, ταξικές, φυλετικές ή πολιτιστικές διακρίσεις, αλλά παραμένει αόρατη, με τα θύματα να σιωπούν. Το 2008, συνέταξα τροπολογίες στο ποινικό δίκαιο της λετονικής δημοκρατίας σχετικά με την ενδοοικογενειακή βία. Δυστυχώς, οι τροπολογίες αυτές απερρίφθησαν από το λετονικό κοινοβούλιο. Ψήφισα "υπέρ".
<SPEAKER ID="286" NAME="Andreas Mölzer" AFFILIATION="NI">
γραπτώς. - (DE) Παρά την πρόοδο που σημειώθηκε τα τελευταία χρόνια και δεκαετίες στον τομέα της καταπολέμησης της βίας κατά των γυναικών και των παιδιών, υπάρχουν ακόμη πολλά να γίνουν. " απάθεια και η ψευτοηθική που υπάρχουν στην κοινωνία πρέπει να αποτελέσουν τροφή για σκέψη. Τα πρώιμα στάδια της πραγματικής βίας, όπως π.χ. η όχληση, τα άσεμνα σχόλια και η σεξουαλική παρενόχληση, που απευθύνουν καθημερινά πολλοί μετανάστες σε γυναίκες της Δύσης θεωρούνται ολοένα και περισσότερο ως φυσιολογικά. " περιφρόνηση των γυναικών έφτασε στο αποκορύφωμά της, όταν μια γερμανίδα δικαστής αναφέρθηκε στο δικαίωμα του συζύγου να χρησιμοποιεί σωματική τιμωρία, που εμπεριέχεται στο Κοράνι, ως παράγοντα καθοριστικής σημασίας για την έκδοση απόφασης σε υπόθεση μουσουλμανικού διαζυγίου.
<P>
Με το να επιτρέπει τη μετανάστευση, η ΕΕ εισήγαγε προβλήματα από κάθε γωνιά της Γης, όπως τα εγκλήματα τιμής, ο εξαναγκασμός σε γάμο και η ενδοοικογενειακή βία που παρατηρούνται σε πατριαρχικές οικογενειακές δομές. Ο πολιτισμός, η θρησκεία και η παράδοση δεν πρέπει να χρησιμοποιούνται για να δικαιολογήσουν πράξεις βίας. " προταθείσα πρωτοβουλία περιλαμβάνει αρκετές καλές ιδέες, αλλά εξακολουθεί στο σύνολό της να είναι αρκετά επιφανειακή, και γι' αυτό αποφάσισα να απέχω.
<SPEAKER ID="286" NAME="Franz Obermayr" AFFILIATION="NI">
γραπτώς. - (DE) " έκθεση εφιστά την προσοχή σε ορισμένες σοβαρές περιπτώσεις άσκησης βίας κατά των γυναικών. Αναφέρομαι στη σεξουαλική κακοποίηση, τη σωματική βία εντός της οικογένειας, τον εξαναγκασμό σε πορνεία, τον εξαναγκασμό σε γάμο και τη γυναικεία περιτομή. Δυστυχώς, όλες αυτές οι θλιβερές καταστάσεις μπορούν να συμβούν και στη δική μας κοινωνία, εδώ στην ΕΕ. " έκθεση αναφέρεται στο γεγονός αυτό, αλλά δεν φτάνει στη ρίζα του προβλήματος, που συχνά έγκειται σε παράλληλες κοινωνίες, αρχαϊκές ισλαμικές δομές ή οργανωμένες συμμορίες διακινητών. Απαιτείται δουλειά στον τομέα αυτό. Για τον λόγο αυτόν, απείχα από την ψηφοφορία.
<SPEAKER ID="286" NAME="Γεώργιος Παπανικολάου" AFFILIATION="PPE">
γραπτώς. - Υπερψήφισα την έκθεση σχετικά με τη βία κατά των γυναικών, μια πρωτοβουλία που βοηθά στη διασφάλιση της αξιοπρεπούς διαβίωσης των γυναικών στην Ευρώπη. Με βάση τις στατιστικές, περίπου το ένα πέμπτο των γυναικών που ζουν στην Ευρώπη έχουν πέσει θύματα βίας, ενώ το 20% έχουν βιώσει τη βία από πρόσωπα του στενού τους περιβάλλοντος. Είναι σημαντικές οι προβλέψεις της έκθεσης αυτής για την καταπολέμηση της βίας κατά των γυναικών καθώς: • απαιτείται από τα κράτη μέλη η τιμωρία των δραστών με βάση τη σοβαρότητα του εγκλήματος που διαπράττουν (σεξουαλική κακοποίηση, εμπόριο ανθρώπων, εξαναγκασμός σε γάμο, ακρωτηριασμός των γεννητικών οργάνων), • παρέχονται μέσα που είναι απαραίτητα για την βοήθεια των θυμάτων βίας, όπως νομική συνδρομή και δημιουργία ασφαλών κέντρων υποδοχής των θυμάτων, • παρέχεται νομική συνδρομή στα θύματα και η υποχρέωση να υπόκεινται σε εισαγγελική δίωξη όλες οι μορφές βίας με βάση το φύλο, • προβλέπεται η αύξηση της πληροφόρησης των νέων γυναικών μέσω της κατάλληλης εκπαίδευσης αναφορικά με τους κινδύνους που διατρέχουν. Ωστόσο, καταψήφισα την πρόταση περί αύξησης του αριθμού των δικαστηρίων με αρμοδιότητα επί θεμάτων βίας με βάση το φύλο, καθώς μια τέτοια πρόταση εισάγει ανεπίτρεπτες διακρίσεις και αντίκειται στην αρχή της ισότητας των φύλων.
<SPEAKER ID="286" NAME="Maria do Céu Patrão Neves" LANGUAGE="PT">
Είναι σημαντικό να σπάσει η σιωπή που περιβάλλει κάθε μορφή εγκλήματος, και εν προκειμένω τη βία με βάση το φύλο. Τα αδικήματα που λαμβάνουν τη μορφή της ενδοοικογενειακής βίας, της σεξουαλικής κακοποίησης, του εμπορίου ανθρώπων, του ακρωτηριασμού των γεννητικών οργάνων, καθώς και άλλες μορφές προσβολής της ακεραιότητας, ιδίως γυναικών και κοριτσιών, πρέπει να δημοσιοποιούνται προκειμένου να είναι δυνατή η αποτελεσματικότερη καταπολέμησή τους. Στην πραγματικότητα, η διεύρυνση των γνώσεων σχετικά με τη βία με βάση το φύλο θα μπορούσε να αυξήσει την ευαισθητοποίηση της κοινωνίας έναντι του προβλήματος αυτού. " παρούσα έκθεση πρωτοβουλίας του Ευρωπαϊκού Κοινοβουλίου επιδιώκει να συνδυάσει μια σειρά από μέτρα, τα οποία είναι αναγκαία προκειμένου να διασφαλιστεί αξιοπρεπής ζωή για τις γυναίκες στην Ευρώπη. Παρά το γεγονός ότι η βία κατά γυναικών συζητείται εδώ και αρκετές δεκαετίες, η διεθνής κοινότητα δεν έχει καταφέρει να θέσει τέρμα στην άκρως καταστρεπτική αυτή μορφή εγκληματικότητας. Εν ολίγοις, θεωρώ ότι η Ευρωπαϊκή Ένωση πρέπει να εγκρίνει την απαιτούμενη νομοθεσία για να τεθεί τέρμα στη συγκεκριμένη βία, και τα κράτη μέλη πρέπει να καταρτίσουν εθνικά σχέδια δράσης για την καταπολέμηση της βίας με βάση το φύλο. Για τους λόγους αυτούς, ψήφισα υπέρ της παρούσας έκθεσης.
<SPEAKER ID="286" NAME="Aldo Patriciello" AFFILIATION="PPE">
γραπτώς. - (IT) " βία κατά των γυναικών είναι πρόβλημα τόσο διεθνές όσο και ευρωπαϊκό. " βία με βάση το φύλο καλύπτει αδικήματα όπως η βία στο πλαίσιο στενών σχέσεων, η σεξουαλική κακοποίηση, το εμπόριο ανθρώπων και η πορνεία, ο εξαναγκασμός σε γάμο, ο ακρωτηριασμός των γεννητικών οργάνων, και άλλες μορφές προσβολής της προσωπικής ακεραιότητας, ιδίως γυναικών και κοριτσιών. Για τον λόγο αυτόν, είναι ανάγκη να εγκρίνουμε μια σειρά από πολιτικά, κοινωνικά και νομικά μέτρα, ώστε να μπορούμε να διασφαλίσουμε ένα αξιοπρεπές επίπεδο διαβίωσης για τις γυναίκες στην Ευρώπη. Στην έκθεση πρωτοβουλίας, το Ευρωπαϊκό Κοινοβούλιο τονίζει ότι είναι δυνατή η εξάλειψη αυτού του είδους της βίας θεσπίζοντας καταρχάς ευρεία και συνεκτική νομοθετική προστασία της ακεραιότητας των γυναικών. Είναι επίσης ανάγκη να καταγραφεί η έκταση αυτού του είδους της εγκληματικότητας, να αποκτήσουν τα δικαστήρια συνείδηση του τι σημαίνει η γενετήσια προσβολή, να ανιχνεύεται το συγκεκριμένο είδος βίας σε αρχικό στάδιο με ενεργά και προληπτικά μέτρα, να διασφαλίζεται νομική σαφήνεια στο πλαίσιο των ερευνών και των δικών, να δημιουργηθούν νέα κέντρα υποδοχής, να συσταθεί υπηρεσία τηλεφωνικής υποστήριξης για τα θύματα και να χρηματοδοτηθεί η έρευνα στον τομέα αυτόν. Βάσει των ανωτέρω παρατηρήσεων, ψηφίζω υπέρ της θέσπισης όλων των απαιτούμενων μέτρων για την καταπολέμηση αυτού του είδους βίας και την κατάρτιση αποτελεσματικών σχεδίων δράσης για την καταπολέμηση της συχνότητας εμφάνισης του φαινομένου αυτού.
<SPEAKER ID="287" NAME="Rovana Plumb" AFFILIATION="S&amp;D">
γραπτώς. - (EN) Παρά το γεγονός ότι η βία κατά γυναικών συζητείται εδώ και δεκαετίες, η διεθνής κοινότητα δεν έχει καταφέρει να θέσει τέρμα στην άκρως καταστρεπτική αυτή μορφή εγκληματικότητας. Πρόκειται για ένα πρόβλημα σύνθετο, που συνίσταται στην προστασία της ακεραιότητας των επιμέρους θυμάτων του εγκλήματος, αλλά και στην προάσπιση σημαντικών κοινών κοινωνικών συμφερόντων όπως η ελευθερία και η δημοκρατία.
<P>
Τα κράτη μέλη πρέπει να παράσχουν καταφύγια για γυναίκες, ώστε να μπορούν οι γυναίκες και τα παιδιά να ζουν μια ζωή με αυτοδιάθεση, χωρίς βία και φτώχεια. Τα καταφύγια αυτά πρέπει να προσφέρουν ειδικευμένες υπηρεσίες, ιατρική υποστήριξη, νομική βοήθεια, ψυχολογική και θεραπευτική υποστήριξη, νομική υποστήριξη κατά τη διάρκεια δικών, στήριξη στα παιδιά που υπέστησαν βία κλπ. Τα κράτη μέλη οφείλουν να διασφαλίζουν την παροχή επαρκούς χρηματοδότησης, προκειμένου τα καταφύγια για γυναίκες να μπορούν να πληρούν διεθνή πρότυπα όσον αφορά τη μεταχείριση των γυναικών που επιβίωσαν από τη βία και των παιδιών τους.
<P>
Τα κράτη μέλη οφείλουν να παρέχουν σε γυναικείες οργανώσεις και ΜΚΟ τα απαιτούμενα μέσα για την προστασία των γυναικών και των παιδιών τους από τη βία και τη φτώχεια, καθώς και για την πρόληψη των φαινομένων αυτών, οφείλουν να διασφαλίζουν κοινωνικά και οικονομικά δικαιώματα για τις γυναίκες, ώστε να μην εξαρτώνται οικονομικά από τον σύντροφο/σύζυγο και οφείλουν να προάγουν και να ενισχύουν την ένταξη των γυναικών στην αγορά εργασίας.
<SPEAKER ID="287" NAME="Miguel Portas" LANGUAGE="PT">
Ψήφισα υπέρ του παρόντος ψηφίσματος, διότι η βία κατά των γυναικών εξακολουθεί να αποτελεί μάστιγα στην Ευρώπη και στον κόσμο, παρά τις εκστρατείες που διεξάγει η διεθνής κοινότητα εδώ και δεκαετίες. Πλήττει τα άμεσα θύματα καταρχάς αλλά και την ίδια την ελευθερία και τη δημοκρατία. Ψήφισα επίσης υπέρ της έκθεσης, διότι προτείνει μια σειρά από άμεσα μέτρα τα οποία είναι αναγκαία προκειμένου να διασφαλιστεί αξιοπρεπής ζωή για τις γυναίκες, και είναι σαφές ότι απαιτούνται μακροπρόθεσμα πολιτικά, κοινωνικά και νομικά μέτρα για την εξάλειψη της βίας με βάση το φύλο.
<SPEAKER ID="287" NAME="Robert Rochefort" LANGUAGE="FR">
Μία στις τέσσερις γυναίκες στην Ευρώπη έχει υποστεί σωματική βία κατά την ενήλικη ζωής της και μία στις δέκα έχει πέσει θύμα σεξουαλικής βίας υπό τη χρήση απειλής δύναμης. Ενόψει στοιχείων όπως αυτά, είναι επείγουσα ανάγκη να αναλάβουμε δράση για την καταπολέμηση της συγκεκριμένης βίας κατά των γυναικών στην Ευρωπαϊκή Ένωση. Γι' αυτό, στηρίζω την έκθεση της κ. Svensson. Ο βιασμός, ο οποίος εξακολουθεί σήμερα να μην αντιμετωπίζεται ως ποινικό αδίκημα σε αρκετά κράτη μέλη, και άλλες μορφές σεξουαλικής βίας κατά των γυναικών, πρέπει να αναγνωριστούν ως εγκλήματα σε όλες τις χώρες της Ένωσης και οι δράστες πρέπει αυτομάτως να οδηγούνται στη δικαιοσύνη. Για την προστασία των μεταναστριών και των γυναικών αιτουσών άσυλο, ζητώ επίσης τη θέσπιση νομικού πλαισίου το οποίο θα εγγυάται στις μετανάστριες το δικαίωμα κατοχής ατομικού διαβατηρίου και άδειας παραμονής και το οποίο θα επιτρέπει την απόδοση "ποινικής ευθύνης" σε κάθε άτομο που προβαίνει σε αφαίρεση των εν λόγω εγγράφων. Επιπλέον, ζητώ να διευκολυνθεί η πρόσβαση σε νομική βοήθεια, προκειμένου να επιτρέπεται στα θύματα να διεκδικούν τα δικαιώματά τους. Θεωρώ ότι είναι σημαντικό η εν λόγω βοήθεια να παρέχεται δωρεάν και θα ήθελα το σημείο αυτό να είχε διατυπωθεί σαφώς στην έκθεση.
<SPEAKER ID="287" NAME="Zuzana Roithová" AFFILIATION="PPE">
, γραπτώς. - (CS) Πάντα είναι σημαντική η καταπολέμηση της βίας κατά των γυναικών, η οποία παίρνει πολλές μορφές και σχήματα, αφήνοντας πίσω της σημάδια τόσο στο σώμα όσο και στην ψυχή και οδηγώντας τα θύματα της βίας ακόμη και στην αυτοκτονία σε ορισμένες περιπτώσεις. Με χαροποιεί το γεγονός ότι δημιουργούμε ένα νέο πλαίσιο για την καταπολέμηση αυτού του απαράδεκτου φαινομένου στην ΕΕ και, ως εκ τούτου, ψήφισα με χαρά υπέρ της έκθεσης. Εντούτοις, δεν μπόρεσα να ψηφίσω τα τμήματα της έκθεσης που προωθούν την τεχνητή διακοπή της κύησης, με την οποία διαφωνώ, διότι ακόμη και ένα αγέννητο ανθρώπινο ον έχει δικαίωμα στη ζωή.
<SPEAKER ID="288" NAME="Raül Romeva i Rueda" AFFILIATION="Verts/ALE">
γραπτώς. - (EN) " βία κατά των γυναικών είναι πρόβλημα τόσο διεθνές όσο και ευρωπαϊκό. Παρά το γεγονός ότι η βία κατά γυναικών συζητείται εδώ και δεκαετίες, η διεθνής κοινότητα δεν έχει καταφέρει να θέσει τέρμα στην άκρως καταστρεπτική αυτή μορφή εγκληματικότητας. Είναι απογοητευτικό να διαπιστώνουμε ότι εξακολουθούμε να μην προστατεύουμε τις γυναίκες από τη βία. Πρόκειται για ένα πρόβλημα σύνθετο, που συνίσταται στην προστασία της ακεραιότητας των επιμέρους θυμάτων του εγκλήματος, αλλά και στην προάσπιση σημαντικών κοινών κοινωνικών συμφερόντων όπως η ελευθερία και η δημοκρατία.
<P>
" Ευρωπαϊκή Ένωση πρέπει συνεπώς να αναλάβει τις ευθύνες της και να θεσπίσει την απαιτούμενη νομοθεσία για να τεθεί τέρμα στη βία. Συμμερίζομαι την πρόταση της εισηγήτριας για μια σειρά από μέτρα στη στρατηγική αυτή έκθεση, τα οποία είναι απολύτως αναγκαία προκειμένου να διασφαλιστεί αξιοπρεπής διαβίωση για τις γυναίκες στην Ευρώπη. Εντούτοις, δεδομένου ότι η αιτιολογική σκέψη Θ ορίζει την ίδια την πορνεία ως παραβίαση των ανθρωπίνων δικαιωμάτων και δεδομένης της προσπάθειας που καταβάλλουμε για τη ρύθμιση τέτοιων πρακτικών, ορισμένα μέλη της Ομάδας μου αναγκάστηκαν τελικά να απόσχουν.
<SPEAKER ID="289" NAME="Oreste Rossi" AFFILIATION="EFD">
γραπτώς. - (IT) Θα ήθελα να είχα ψηφίσει υπέρ της έκθεσης για την καταπολέμηση της βίας κατά των γυναικών, διότι σκοπός της ήταν η θέσπιση γενικών μέτρων για την προστασία των γυναικών που έχουν πέσει θύματα βίας. " έκθεση αντιμετωπίζει με σαφή τρόπο τη σεξουαλική κακοποίηση, την πορνεία, τον ακρωτηριασμό των γυναικείων γεννητικών οργάνων, την παρενοχλητική παρακολούθηση, το εμπόριο ανθρώπων και την ενδοοικογενειακή βία: εν ολίγοις, μια σειρά από παραβιάσεις των δικαιωμάτων των γυναικών.
<P>
Όπως συμβαίνει συχνά στο Ευρωπαϊκό Κοινοβούλιο, το πρόβλημα έγκειται στο ότι κάθε κείμενο υπερβαίνει το αντικείμενό του προσθέτοντας θέματα που θα μπορούσαν να αναπτυχθούν καλύτερα σε άλλα έγγραφα. Στην προκειμένη περίπτωση, η έκθεση ασχολείται με τα δικαιώματα των μεταναστριών και των γυναικών προσφύγων, οι οποίες αντιμετωπίζονται ως επίλεκτη κατηγορία γυναικών έναντι του υπόλοιπου γυναικείου πληθυσμού στην Ευρώπη. Για τον απλούστατο αυτό λόγο απέχω της ψηφοφορίας, διότι, παρότι συμφωνώ με τους σκοπούς του εγγράφου, δεν ανέχομαι την πολιτική χειραγώγηση.
<SPEAKER ID="289" NAME="Νικόλαος Σαλαβράκος" AFFILIATION="EFD">
γραπτώς. - Υπερψήφισα το συγκεκριμένο ψήφισμα διότι θέτει ένα πλαίσιο για μια νέα ευρωπαϊκή πολιτική για την καταπολέμηση της βίας κατά των γυναικών. Προτείνει μια σειρά ξεκάθαρων πολιτικών μέτρων σχετικά με την καταπολέμηση της βίας με βάση το φύλο· μεταξύ των προτεινόμενων μέτρων είναι και αυτά που αφορούν την αντιμετώπιση του "human trafficking", μέτρα τα οποία θεωρώ ιδιαίτερης σπουδαιότητας καθώς είναι ανησυχητική η αύξηση της εμπορίας ανθρώπων, τόσο με προορισμό την ΕΕ, όσο και εντός αυτής. Πρόκειται για ένα εμπόριο που επικεντρώνεται στις γυναίκες και στα παιδιά. Αυτά τα κυκλώματα μπορούν να αντιμετωπιστούν με μια διακρατική συνεργασία μεταξύ της ΕΕ, η οποία αποτελεί τον προορισμό, και των χωρών που συνιστούν αφετηρία παράνομων κυκλωμάτων. Καλώ την Επιτροπή να αναλάβει δράσεις προς αυτήν την κατεύθυνση.
<SPEAKER ID="290" NAME="Brian Simpson" AFFILIATION="S&amp;D">
γραπτώς. - (EN) Θα στηρίξω την έκθεση Svensson, διότι επισημαίνει το υπαρκτό πρόβλημα της βίας κατά των γυναικών. Δεν πρόκειται για ένα νέο ζήτημα, αλλά για ένα ζήτημα που τείνουμε να το αγνοούμε· που το κρύβουμε κάτω από το χαλί· που το κρατούμε εντός της οικογένειας. Τώρα είναι η ώρα να θέσουμε τέλος σε αυτήν την πρακτική και να κάνουμε ό,τι μπορούμε, όχι μόνο επισημαίνοντας το πρόβλημα, αλλά να προτείνουμε μέτρα για να αντιμετωπίσουμε το πρόβλημα και να παράσχουμε στις γυναίκες την προστασία που δικαιούνται έναντι της βίας.
<P>
Συμφωνώ ότι πρέπει να διασφαλίσουμε την πρόσβαση των γυναικών που υφίστανται βία σε νομική βοήθεια. Αν, όμως, τα κράτη μέλη συνεχίσουν να περικόπτουν τα κονδύλια για τη νομική βοήθεια, τότε η πρόσβαση αυτή θα παραμείνει στα χαρτιά. Συμφωνώ ότι απαιτείται η κατάρτιση των δικαστών σε σχέση με τις ιδιαίτερα δύσκολες υποθέσεις βίας κατά των γυναικών. Αλλά, πώς μπορεί κάτι τέτοιο να γίνει τη στιγμή που τα κονδύλια περικόπτονται;
<P>
Τα κράτη μέλη πρέπει να καταστήσουν το ζήτημα αυτό πολιτική προτεραιότητα και να καθορίσουν τις ελάχιστες απαιτήσεις και υποχρεώσεις που τα θύματα κακοποίησης μπορούν να αναμένουν. Αυτή η έκθεση μάς παρέχει ένα πλαίσιο και αξίζει την πλήρη υποστήριξη μας, αλλά πέρα από το πλαίσιο αυτό, χρειαζόμαστε και δράσεις στον σημαντικό αυτόν τομέα, και αυτό σημαίνει δράσεις εκ μέρους των κρατών μελών.
<SPEAKER ID="291" NAME="Laurence J.A.J. Stassen" LANGUAGE="NL">
" βία κατά των γυναικών είναι καταδικαστέα και χρήζει σταθερής αντιμετώπισης. Το Ολλανδικό Κόμμα για την Ελευθερία (PVV) συμφωνεί απολύτως με την παρούσα έκθεση ως προς αυτό. Εντούτοις, η έκθεση αυτή δεν αναφέρεται καθόλου στον ρόλο του Ισλάμ. " έκθεση κάνει αναφορά σε "παραδοσιακές ή θρησκευτικές πρακτικές" μία μόνο φορά, και πολύ γενικόλογα, στην παράγραφο 3, παρά το γεγονός ότι είναι ευρέως γνωστό πως, ειδικότερα στο Ισλάμ, η βία κατά των γυναικών αποτελεί καθημερινή πρακτική. " καταπίεση των γυναικών, άλλωστε, είναι άρρηκτα συνδεδεμένη με το Ισλάμ.
<P>
Το PVV επιθυμεί να αντιμετωπιστεί η βία κατά των γυναικών, αλλά καταψηφίζει την παρούσα έκθεση, διότι παραλείπει να αναφερθεί στα κίνητρα και το υπόβαθρο των δραστών. Με το αποφεύγουμε να αναφερθούμε ρητώς στο Ισλάμ ως αιτία της βίας, χάνουμε μια μεγάλη ευκαιρία να αντιμετωπίσουμε τη συγκεκριμένη αυτή μορφή βίας κατά των γυναικών.
<SPEAKER ID="291" NAME="Catherine Stihler" AFFILIATION="S&amp;D">
γραπτώς. - (EN) Παρείχα τη στήριξή μου στην εν λόγω έκθεση, η οποία υποβάλλει προτάσεις για την καταπολέμηση της βίας κατά των γυναικών σε ολόκληρη την Ευρώπη και καλεί όλα τα κράτη μέλη να δώσουν προτεραιότητα στο ζήτημα αυτό.
<SPEAKER ID="291" NAME="Nuno Teixeira" AFFILIATION="PPE">
γραπτώς. - (PT) " βία γενικά, και η βία κατά των γυναικών ειδικότερα, αποτελεί παγκόσμιο πρόβλημα που πλήττει όλες τις χώρες του κόσμου. Δεδομένης της απουσίας διεθνούς ορισμού για τη βία με βάση το φύλο, τα δεδομένα παρουσιάζουν αρκετές διαφορές και δεν αποτυπώνουν την πραγματική έκταση του προβλήματος. Σύμφωνα με μελέτες, εκτιμάται ότι ποσοστό μεταξύ 20% και 25% του γυναικείου πληθυσμού στην Ευρώπη έχουν υποστεί σωματική βία τουλάχιστον μία φορά κατά την ενήλικη ζωή τους. Οι μορφές και οι μέθοδοι βίας κατά των γυναικών είναι πολλές. " ιστορική και διαρθρωτική διάσταση της βίας συνεπάγεται ότι η λήψη μέτρων πρέπει να γίνεται σε ευρωπαϊκό και διεθνές επίπεδο. Ως εκ τούτου, υπάρχει ανάγκη παρέμβασης σε όλους τους τομείς της δημόσιας ζωής, προκειμένου να αυξηθεί η ευαισθητοποίηση και η συνειδητοποίηση, μέσω των έξι παραγόντων: πολιτική, πρόληψη, προστασία, ποινική δίωξη, μέριμνα και συνεργασία. Ψήφισα υπέρ αυτής της έκθεσης πρωτοβουλίας, διότι πιστεύω ότι κάθε μορφή βίας πρέπει να επισύρει κοινωνικές και νομικές ποινές.
<P>
" ευρωπαϊκή νομοθεσία, υπό τη μορφή οδηγίας, που θα βασίζεται στην εκπαίδευση, την αποτελεσματική προστασία των θυμάτων, τη συνεργασία με μη κυβερνητικές οργανώσεις (ΜΚΟ) και την καθιέρωση ενός ευρωπαϊκού έτους κατά της βίας εις βάρος των γυναικών, αποτελεί υπόδειγμα μέτρων για την καταπολέμηση αυτής της κοινωνικής μάστιγας, η οποία έχει ολέθριες συνέπειες για την ευρωπαϊκή κοινωνία.
<SPEAKER ID="291" NAME="Derek Vaughan" AFFILIATION="S&amp;D">
γραπτώς. - (EN) Στηρίζω πλήρως το αίτημα να καταστεί η σεξουαλική και ενδοοικογενειακή βία κατά των γυναικών ποινικό αδίκημα σε όλα τα κράτη μέλη. Καλώ επειγόντως την Επιτροπή να υποβάλει προτάσεις για τη θέσπιση αυστηρών μέτρων κατά της βίας με βάση το φύλο και υπέρ της προστασίας των θυμάτων σε ολόκληρη την ΕΕ. Οι διαφορές που υπάρχουν επί του παρόντος μεταξύ των κρατών μελών πρέπει να διορθωθούν με τη θέσπιση συνεκτικών εθνικών νομοθεσιών. Ευελπιστώ ότι το παρόν ψήφισμα θα αποτελέσει ένα βήμα προς την έκδοση ευρωπαϊκής οδηγίας για την καταπολέμηση της βίας με βάση το φύλο.
<SPEAKER ID="291" NAME="Marie-Christine Vergiat" LANGUAGE="FR">
Ψήφισα υπέρ του ψηφίσματος που διαπραγματεύτηκε η κ. Svensson, η σουηδή βουλευτής του ΕΚ της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών και πρόεδρος της Επιτροπής Δικαιωμάτων των Γυναικών και Ισότητας των Φύλων. Ο βιασμός και κάθε άλλη μορφή σεξουαλικής βίας πρέπει να αναγνωρίζονται ως εγκλήματα σε όλες τις χώρες της ΕΕ και οι δράστες πρέπει αυτομάτως να οδηγούνται στη δικαιοσύνη.
<P>
Συμμερίζομαι την άποψη της φίλης και συναδέλφου μου κ. Svensson ότι οι γυναίκες είναι θύματα βίας με βάση το φύλο· εντούτοις, δεν θα πρέπει να αντιμετωπίζουμε τις γυναίκες, συμπεριλαμβανομένων όσων πέφτουν θύματα αυτού του είδους βίας, απλώς ως θύματα. Ο ρόλος των θεσμικών οργάνων είναι να τις βοηθήσει να ανακτήσουν την αυτοεκτίμησή τους και να οικοδομήσουν μια νέα και καλύτερη ζωή για τις ίδιες και τα παιδιά τους. Θα πρέπει να εστιάσουμε και στα αίτια αυτού του είδους βίας, ξεκινώντας από μια εξέταση των στερεότυπων γύρω από το φύλο, των οποίων θύματα είναι τόσο οι γυναίκες όσο και οι άνδρες, από πολύ μικρή κιόλας ηλικία.
<P>
Το ψήφισμα προβλέπει επίσης τη θέσπιση νομικού πλαισίου το οποίο θα εγγυάται στις μετανάστριες το δικαίωμα κατοχής ατομικού διαβατηρίου και άδειας παραμονής και το οποίο θα επιτρέπει την απόδοση ποινικής ευθύνης σε κάθε άτομο που προβαίνει σε αφαίρεση των εν λόγω εγγράφων.
<P>
Συνεπώς, αυτό που αναμένουμε τώρα είναι προτάσεις για μια στρατηγική και ένα σχέδιο δράσης από την Επιτροπή: αναμένουμε δράση.
<SPEAKER ID="292" NAME="Angelika Werthmann" AFFILIATION="NI">
γραπτώς. - (DE) Ψήφισα υπέρ της παρούσας έκθεσης, διότι η βία κατά των γυναικών αποτελεί παγκόσμιο πρόβλημα που η διεθνής κοινότητα δεν έχει ακόμη κατορθώσει να αντιμετωπίσει. " βία κατά των γυναικών απαντάται σε όλα τα κοινωνικά στρώματα και δεν εξαρτάται από επιμέρους πολιτισμικά, μορφωτικά, ηλικιακά ή εισοδηματικά κριτήρια. Οι γυναίκες διατρέχουν μεγαλύτερο κίνδυνο στο ίδιο τους το σπίτι -η ενδοοικογενειακή βία είναι η συνηθέστερη αιτία τραυματισμού των γυναικών, πιο συχνή ακόμη και από τα τροχαία και τον καρκίνο μαζί. Οι επιπτώσεις που υφίστανται τα θύματα είναι εξαιρετικά αρνητικές για την υγεία τους, την αυτοεκτίμησή τους και την ασφάλειά τους, με αποτέλεσμα να μην είναι πλέον σε θέση να συμμετάσχουν στη δημόσια ζωή ή στην αγορά εργασίας όπως θα ήθελαν. Οι δράστες αυτού του είδους βίας προξενούν διά βίου οδύνη στις γυναίκες αυτές και τα παιδιά τους, αλλά και κοινωνικό πρόβλημα, διότι το κόστος παρακολούθησης στους τομείς της υγείας και της δικαιοσύνης ανέρχεται σε αρκετά δισεκατομμύρια ευρώ. Συνεπώς, οι δράστες πρέπει να θεωρούνται υπεύθυνοι για τις πράξεις τους και να διώκονται δημόσια. " βία κατά των γυναικών πρέπει επιτέλους να αποκαλυφθεί και να λάβει τέλος.

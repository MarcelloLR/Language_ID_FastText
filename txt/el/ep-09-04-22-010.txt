<CHAPTER ID="010">
Σεισμός στην Κεντρική Ιταλία (συζήτηση) 
<SPEAKER ID="293" NAME="Πρόεδρος">
Το επόμενο σημείο είναι η δήλωση της Επιτροπής σχετικά με το σεισμό στην Κεντρική Ιταλία.
<SPEAKER ID="294" NAME="Siim Kallas">
Αντιπρόεδρος της Επιτροπής. - Κύριε Πρόεδρε, η Επιτροπή στέλνει τα συλλυπητήριά της προς όλες τις οικογένειες που έχασαν αγαπημένους ανθρώπους τους στον πρόσφατο σεισμό στην Ιταλία.
<P>
" Επιτροπή ήταν σε στενή επαφή με τις ιταλικές αρχές πολιτικής προστασίας από τις πρώτες ώρες μετά το σεισμό. Τα κράτη μέλη άρχισαν να προσφέρουν τη βοήθειά τους μέσω του κοινοτικού μηχανισμού πολιτικής προστασίας σε πολύ πρώιμο στάδιο της καταστροφής.
<P>
Ενώ αυτός ο σεισμός ήταν εξαιρετικά ισχυρός και επέφερε μεγάλες καταστροφές, το δυναμικό του έθνους μπόρεσε να τον αντιμετωπίσει με άμεση αντίδραση σε καταστροφές.
<P>
Ωστόσο, στις 10 Απριλίου η Ιταλία ζήτησε τεχνικούς εμπειρογνώμονες που θα μπορούσαν να στηρίξουν τη χώρα αναλύοντας τη σταθερότητα των κτιρίων που επέστησαν ζημιές από το σεισμό. Επιλέχθηκε μια ομάδα οκτώ εθνικών εμπειρογνωμόνων και εμπειρογνωμόνων της Επιτροπής. " ομάδα απεστάλη στο μέρος του σεισμού στις 18 Απριλίου. Εκτός από την εκτίμηση σταθερότητας των κτιρίων, η ομάδα θα προτείνει λύσεις σε σχέση με τα κτίρια που υπέστησαν ζημιές.
<P>
" Επιτροπή συνεργάζεται τώρα με τις ιταλικές αρχές για να εντοπίσουν τις εναλλακτικές λύσεις για άλλη υποστήριξη της ΕΕ. Μεταξύ άλλων μπορεί να περιλαμβάνονται το Ταμείο Αλληλεγγύης της ΕΕ ή ο επαναπρογραμματισμός των διαρθρωτικών και αγροτικών ταμείων ανάπτυξης.
<P>
Ο σεισμός αυτός αποτελεί δυσάρεστη υπενθύμιση ότι οι φυσικές καταστροφές αποτελούν μια διαρκή απειλή για όλα τα κράτη μέλη. Την τελευταία δεκαετία σεισμοί, κύματα καύσωνα, πυρκαγιές δασικών εκτάσεων, πλημμύρες και καταιγίδες σκότωσαν πολλούς ανθρώπους στην Ευρώπη και κατέστρεψαν πολυδάπανες υποδομές και πολύτιμους φυσικούς χώρους.
<P>
Τα κράτη μέλη και η Κοινότητα πρέπει να συνδυάσουν τις δυνάμεις τους για να αποτρέψουν καταστροφές και τις επιπτώσεις τους και να εγγυηθούν μια γρήγορη και αποτελεσματική ευρωπαϊκή αντίδραση σε μεγάλες καταστροφές. " εμπειρία έδειξε ότι πρέπει να υιοθετηθεί μια ενιαία προσέγγιση πολλαπλών κινδύνων για να αναπτυχθούν αποτελεσματικά μέτρα τόσο ως προς την πρόληψη και την άμεση αντίδραση στις καταστροφές, όπως περιγράφηκε στην ανακοίνωση της Επιτροπής του Μαρτίου 2008 σχετικά με την ενίσχυση της ικανότητας για αντίδραση της Ένωσης στις καταστροφές.
<P>
Επιπλέον, το Φεβρουάριο του 2009 η Επιτροπή ενέκρινε μια κοινοτική προσέγγιση για την πρόληψη φυσικών και ανθρωπογενών καταστροφών που παρουσιάζει τη στάθμη της τεχνικής και ανοίγει το δρόμο για μελλοντικές πρωτοβουλίες της Επιτροπής. Προτείνει τη βελτίωση της συνοχής των υφιστάμενων προληπτικών μέσων και τη συμπλήρωσή τους, ενισχύοντας έτσι την προστιθέμενη αξία της δράσης της ΕΕ.
<P>
" Επιτροπή θα καλωσόριζε τις παρατηρήσεις του Ευρωπαϊκού Κοινοβουλίου σχετικά με την προσέγγιση που προτάθηκε στην εν λόγω σημαντική ανακοίνωση. Επιπροσθέτως, χάρη στις προπαρασκευαστικές ενέργειες της ικανότητας της ΕΕ για άμεση αντίδραση που εισηγήθηκαν οι προϋπολογισμοί του 2008 και του 2009 του Ευρωπαϊκού Κοινοβουλίου, η Επιτροπή δοκιμάζει σήμερα, με τα κράτη μέλη, τρόπους για να βελτιώσει τη συνολική ικανότητα άμεσης αντιμετώπισης της ΕΕ. Συνολικά, οι εν λόγω πρωτοβουλίες συμβάλλουν στη διαμόρφωση μιας πραγματικής ευρωπαϊκής πολιτικής διαχείρισης καταστροφών για όλους τους τύπους καταστροφών.
<SPEAKER ID="295" NAME="Πρόεδρος">
Ευχαριστώ, κύριε Kallas. Επιτρέψτε μου να αδράξω την παρούσα ευκαιρία για να καλωσορίσω τον Αντιπρόεδρο της Επιτροπής, κύριο Tajani, και για να μην με κατηγορήσετε ότι είμαι αδιάφορος ή στερούμαι ευαισθησιών, θα ήθελα να σας υπενθυμίσω ότι τηρήσαμε ήδη ενός λεπτού σιγή, χτες, προς τιμή των θυμάτων αυτής της καταστροφής.
<SPEAKER ID="296" NAME="Gabriele Albertini" LANGUAGE="IT">
Κύριε Πρόεδρε, κυρίες και κύριοι, μεταξύ του 2002 και του 2007, οι σεισμοί ήταν η τέταρτη σε συχνότητα φυσική καταστροφή στην Ευρωπαϊκή Ένωση. Μετά από αυτή την πιο πρόσφατη και πιο σοβαρή τραγωδία στην Κεντρική Ιταλία, πρέπει να ενωθούμε για να αντιμετωπίσουμε αυτά τα τρομερά γεγονότα που είναι συχνά σε πολλά κράτη της Ένωσης.
<P>
Έως σήμερα, έχουμε το Ευρωπαϊκό Ταμείο Αλληλεγγύης και τον κοινοτικό μηχανισμό πολιτικής προστασίας: δύο εργαλεία τα οποία είναι πολύ σημαντικά, αλλά ανεπαρκή για μια περιοχή, όπως η Ευρώπη, η οποία κινδυνεύει από τους σεισμούς. Στην περίπτωση της Κεντρικής Ιταλίας, βρίσκεται υπό επεξεργασία μια εφαρμογή για πρόσβαση στο Ταμείο Αλληλεγγύης για την ανοικοδόμηση των κατεστραμμένων περιοχών. Ο αριθμός θα μπορούσε να αντιστοιχεί σε 500 εκατομμύρια ευρώ, όπως δήλωσε στον τύπο ο Αντιπρόεδρος Antonio Tajani. Δεν ήταν ακόμα εφικτό να προσδιοριστεί ο βαθμός αυτού του σεισμού και της ζημιάς που προκλήθηκε: η Κεντρική Ιταλία χρειάζεται επείγουσα και ουσιαστική παρέμβαση, την οποία η Ιταλική Κυβέρνηση διαχειρίζεται άμεσα και σχολαστικά μόλις μερικά λεπτά μετά το σεισμό.
<P>
Αυτή η δράση απαιτεί, ωστόσο, ευρωπαϊκό συντονισμό, ενώ σέβεται τις εθνικές και τοπικές αρμοδιότητες. Στις 14 Νοεμβρίου 2007 το ίδιο το Κοινοβούλιο ενέκρινε ομόφωνα ένα ψήφισμα για τον περιφερειακό αντίκτυπο των σεισμών αναφορικά με την πρόληψη και τη διαχείριση της ζημιάς που προκλήθηκε από τραγικά γεγονότα αυτού του είδους. Το παρόν έγγραφο θα πρέπει να λειτουργεί ως σημείο αφετηρίας για μια συντονισμένη ευρωπαϊκή πολιτική σε αυτή την υπόθεση, όπως δηλώθηκε στη γραπτή ερώτηση του κύριου Βακάλη, την οποία συνυπέγραψαν περίπου 50 μέλη του παρόντος Κοινοβουλίου. Συνεπώς, ελπίζουμε ότι η Ευρωπαϊκή Επιτροπή θα λάβει υπόψη τις ιδέες που εκφράστηκαν στο εν λόγω ψήφισμα και θα τις εφαρμόσει για να δημιουργήσει μια ευρωπαϊκή ατζέντα για την πρόληψη και τη διαχείριση σεισμών.
<SPEAKER ID="297" NAME="Gianni Pittella" LANGUAGE="IT">
Κύριε Πρόεδρε, κυρίες και κύριοι, θα ήθελα να εκφράσω τα συλλυπητήρια μου για άλλη μια φορά εξ ονόματος των μελών του Ιταλικού Κοινοβουλίου και όλων των μελών της Σοσιαλιστικής Ομάδας του Ευρωπαϊκού Κοινοβουλίου, στις οικογένειες των θυμάτων, στην Κεντρική Ιταλία και τους πολίτες της και στην Ιταλία. Θα ήθελα, επίσης, να πω ότι η ομάδα μας, η οποία από την αρχή ήταν κοντά στους ανθρώπους που επλήγησαν τόσο τραγικά, θα αποστείλει μια αντιπροσωπεία στην Κεντρική Ιταλία υπό την ηγεσία του προέδρου μας, κύριου Schulz. Οι αριθμοί είναι τρομακτικοί: είναι αλήθεια, όπως δήλωσε ο κύριος Albertini, ότι δεν υπάρχει τελικός αριθμός έως σήμερα, αλλά μπορούμε να πούμε ότι υπήρξαν περίπου 300 θάνατοι. Είναι τραγωδία: 50.000 άνθρωποι που εκκένωσαν τα σπίτια τους, χιλιάδες κατεστραμμένα σπίτια, εκατοντάδες ερημωμένα δημόσια κτίρια, συμπεριλαμβανομένων σχολείων, και μια πολιτιστική, αρχιτεκτονική και καλλιτεχνική κληρονομιά αναγνωρισμένου κύρους σε συντρίμια.
<P>
Όπως δήλωσε ο Πρόεδρος της Ιταλικής Δημοκρατίας, Giorgio Napolitano, η αντίδραση στα γεγονότα ήταν άμεση και αποτελεσματική. Αυτή η αντίδραση προήλθε από το κράτος, αλλά και από μη κρατικούς παράγοντες· από τον κόσμο, από εθελοντές, από κοινότητες της Ιταλίας και άλλα μέρη, από τις επαρχίες, από τις περιφέρειες, από τον Ερυθρό Σταυρό και από την πυροσβεστική υπηρεσία: μια πραγματικά εντυπωσιακή επίδειξη αλληλεγγύης. Ίσως η Ιταλική Κυβέρνηση - παραλείψτε το "ίσως" - η Ιταλική Κυβέρνηση καλά θα έκανε να δεχτεί την πρόταση να συνδυάσει το δημοψήφισμα με τις ευρωπαϊκές εκλογές και τις δημοτικές εκλογές για να εξοικονομήσει μερικές εκατοντάδες εκατομμύρια που θα μπορούσαν να δαπανηθούν για να βοηθηθούν εκείνοι που επλήγησαν από το σεισμό.
<P>
Υπάρχουν συγκεκριμένοι τρόποι με τους οποίους πρέπει να αντιδράσει η Ευρώπη: πρώτον, πρέπει να ενεργοποιήσει το Ταμείο Αλληλεγγύης· μιλήσαμε για αυτό στον Αντιπρόεδρο Tajani μόλις μερικές ώρες μετά τα τραγικά γεγονότα. Δεύτερον, πρέπει να αναδιοργανώσει τα διαρθρωτικά ταμεία, και τρίτον, Επίτροποι, πρέπει να αξιοποιήσει τα αχρησιμοποίητα κεφάλαια από τις προηγούμενες και τις νέες περιόδους προγραμματισμού. Τέταρτον, πρέπει να τροποποιήσει τους κανόνες για την πολιτική συνοχής και τα διαρθρωτικά ταμεία αναφορικά με τη δυνατότητα αποκατάστασης σύμφωνα με τον πρώτο στόχο, δηλαδή στις μειονεκτούσες, υποανάπτυκτες περιοχές, οι οποίες λόγω των εκτάκτως σοβαρών φυσικών γεγονότων, είδαν το ΑΕγχΠ τους, ή τον πλούτο, να πέφτει κάτω από το 75% του κοινοτικού μέσου όρου. Έτσι, λοιπόν, δεν θέλουμε ένα νόμο επί τούτου για την Κεντρική Ιταλία, αλλά ένα νόμο εφαρμοστέο σε κάθε περιοχή που μπορεί να βρεθεί σε αυτή τη θέση. Πέμπτον, πρέπει να εξετάσουμε με την Επιτροπή τη δυνατότητα μείωσης των φόρων για τις οικονομικές δραστηριότητες και τις κατασκευαστικές εργασίας, οι οποίες θα πρέπει, όπως όλοι ελπίζουμε, να ξεκινήσουν εκ νέου στην Κεντρική Ιταλία. Τέλος, ζητώ την εφαρμογή της οδηγίας για τα δομικά υλικά, η οποία ενημερώθηκε και βελτιώθηκε πρόσφατα από το Κοινοβούλιο.
<P>
Για να κλείσω, μια τραγωδία όπως αυτή δεν απαιτεί ρητορική, αλλά απατελεσματική και ουσιαστική αντίδραση, καθώς και στενό έλεγχο για να εξασφαλιστεί ότι τα συντρίμμια του σεισμού δεν θα γίνουν μέρος για περαιτέρω κερδοσκοπία και παράνομες πρακτικές που γεμίζουν τις τσέπες των μεγάλων εγκληματικών ομάδων. Πρέπει να επαγρυπνούμε και να καταβάλλουμε τις καλύτερες προσπάθειές μας: πρέπει όλοι να εργαστούμε έτσι ώστε, με τη βοήθειά μας, οι φίλοι μας στην Κεντρική Ιταλία να μπορούν και πάλι να χαμογελάσουν.
<SPEAKER ID="298" NAME="Patrizia Toia" LANGUAGE="IT">
Κύριε Πρόεδρε, κυρίες και κύριοι, μια τρομερή τραγωδία χτύπησε στη χώρα μου τη σημαντική κεντρική περιοχή Abruzzo και την πόλη Aquila. Ήταν μια καταστροφή που έπληξε ανθρώπινες ζωές, συμπεριλαμβανομένων νέων ανθρώπων, κατέστρεψε σπίτια, τα σπίτια μας· εκκλησίες, τα μέρη λατρείας μας, μνηνεία, τον πολιτισμό μας, εταιρείες, τους χώρους εργασίας μας, πανεπιστήμια, τα κέντρα μάθησής μας και άφησε πίσω του μεγάλο όλεθρο.
<P>
Ανασυνταχτήκαμε όλοι γύρω από αυτούς τους ανθρώπους και τώρα μπορούμε να πούμε το εξής: πρώτον, ότι αντέδρασαν με μεγάλη αξιοπρέπεια, παρά το ότι επλήγησαν τόσο βαθιά και τόσο πρακτικά, χάνοντας το πολυτιμότερο αγαθό τους όπως το σπίτι τους - και, όπως γνωρίζουμε, το σπίτι είναι βασικό για τον ιταλικό πολιτισμό - ωστόσο, αυτοί οι άνθρωποι αντέδρασαν με αξιοπρέπεια και θέλουν να ξεκινήσουν να ζουν και πάλι, ξαναχτίζοντας ό,τι είχαν, τις κοινότητές τους, στα μέρη που εκπροσωπούν αυτή την κοινότητα και σε συμφωνία με την παράδοση και τη συνέχεια. Μου υπενθύμισαν τη σημασία του πανεπιστημίου και των μικρών και μεσαίων επιχειρήσεων για αυτή την περιοχή, η οποία υφίσταται σήμερα σοβαρές οικονομικές δυσκολίες και έλλειψη ανάκαμψης.
<P>
Θα πρέπει επίσης να πω ότι υπήρξε μεγάλη κινητοποίηση από την πλευρά των θεσμικών οργάνων: της Κυβέρνησης, του Κοινοβουλίου, όλων των δυνάμεων της αντιπολίτευσης, καθώς και της πλειοψηφίας που, με μεγάλη σοφία και ευθύνη, παρατηρούν τις εργασίες που πρέπει να γίνουν σε πνεύμα ομοφωνίας: των τοπικών θεσμικών οργάνων, της πολιτικής προστασίας, των χιλιάδων επί χιλιάδων νέων ανθρώπων και ενήλικων που πήγαν στο Abruzzo, οι οποίοι εκπροσωπούν κοινωνικές ομάδες, ενώσεις και την καθολική κοινότητα· όλοι συνέβαλαν. Ακόμα και εκείνοι που δεν ταξίδεψαν ως εκεί, έκαναν κάτι: οικονομικά, πολιτιστικά, ολόκληρος ο πολιτιστικός, κοινωνικός και οικονομικός μηχανισμός της χώρας μας έχει κινητοποιηθεί, το οποίο είναι πολύ σημαντικό.
<P>
Θα είναι, ωστόσο, σημαντικό να θυμόμαστε αυτό, όπως δήλωσε ο κύριος Pitella, όσον αφορά την ανοικοδόμηση, διότι εκτός από αυτές τις θετικές πτυχές της τραγωδίας, αποκαλύφτηκε η δομική αδυναμία των μεθόδων μας στα κτίρια και πιστεύω ότι σχετικά με αυτό το θέμα, μαζί με εκκλήσεις για δικαιοσύνη, πρέπει να υπάρχει δέσμευση για τον εντοπισμό των ευθυνών και για ανοικοδόμηση.
<P>
Δύο λόγια για την Ευρώπη, κύριε Πρόεδρε: όταν έγινε η καταστροφή,η Ευρώπη ήταν εκεί, όπως θα είναι στο μέλλον μέσω των κεφαλαίων και άλλων ενεργειών που αναφέρθηκαν. Ελπίζω να υπάρχει και μια ορατή παρουσία, επίσης, ώστε η Ευρώπη να μην αναγνωρίζεται μόνο από τα χρήματα που καταφτάνουν, αλλά και από τα πρόσωπα και από τα θεσμικά όργανα. Προτείνω να σταλεί μια κοινή αντιπροσωπεία από το παρόν Κοινοβούλιο για να επισκεφτεί την περιοχή, χωρίς επισημότητα, χωρίς δημοσιότητα, αλλά για να πει ότι η Ευρώπη αποτελείται από θεσμικά όργανα και ανθρώπους, και ότι αυτά τα θεσμικά όργανα και οι άνθρωποι θέλουν να υποστηρίξουν και θα συνεχίσουν να υποστηρίζουν την Aquila, το Abruzzo και τη χώρα μου επίσης, η οποία επλήγη τόσο σφοδρά.
<SPEAKER ID="299" NAME="Roberta Angelilli">
εξ ονόματος της ομάδας UEN. - (IT) Κύριε Πρόεδρε, κυρίες και κύριοι, θα ήθελα επίσης να ευχαριστήσω τα κοινοτικά θεσμικά όργανα για την υποστήριξη που έδειξαν για την Ιταλία και τους ανθρώπους που επλήγησαν από το σεισμό. Ήταν δύσκολες ημέρες, οι οποίες επιδεινώθηκαν από τις καιρικές συνθήκες των τελευταίων 48 ωρών.
<P>
Αλλά μετά τη θλίψη και την καταστροφή έρχεται η ώρα για πρακτικές προτάσεις και ανασυγκρότηση, η ώρα να επαναφέρουμε το μέλλον στην περιοχή Abruzzo. Ζητούμε από τα ευρωπαϊκά θεσμικά όργανα να πράξουν το χρέος τους· στην πραγματικότητα η Επιτροπή έδωσε ήδη την εγγύησή της μέσω του Αντιπροέδρου Tajani, ο οποίος μας διαβεβαίωσε πολύ άμεσα για τη δέσμευσή του την αμέσως επομένη της καταστροφής.
<P>
Όπως επιβεβαίωσε σήμερα η ίδια η Επιτροπή, πρώτα από όλα πρέπει να εξακριβώσουμε όλους τους διαθέσιμους χρηματοοικονομικούς πόρους, να εγγυηθούμε τη γρήγορη ενεργοποίηση του Ευρωπαϊκού Ταμείου Αλληλεγγύης για φυσικές καταστροφές και έπειτα να εξετάσουμε τη δυνατότητα πλήρους αξιοποίησης και εκ νέου προγραμματισμού του Ευρωπαϊκού Ταμείου Αλληλεγγύης και άλλων κοινοτικών προγραμμάτων για τη στήριξη της απασχόλησης και των επιχειρήσεων. Ωστόσο, κάνουμε έκκληση ιδιαίτερα για τη δυνατότητα θέσπισης έκτακτων νομοθετικών μέτρων, μείωσης των φόρων, κινήτρων και ενίσχυσης ενδεχομένως ως εξαίρεση στις τρέχουσες ελάχιστες διατάξεις. Αυτά θα μπορούσαν να είναι μέτρα εξουσιοδοτημένα από την Ευρωπαϊκή Ένωση και με ισχύ δύο ή τριών ετών, δηλαδή για το χρόνο που απαιτείται έως το τέλος της κατάστασης έκτακτης ανάγκης και αναδόμησης.
<P>
Αναφορικά με τα εν λόγω ζητήματα και τους στόχους, όπως έδειξε η σημερινή συζήτηση, συμφωνούμε όλοι, δεν υπάρχει διχασμός. Θα ήθελα επίσης να κλείσω με εγκάρδιες σκέψεις για τα θύματα, τις οικογένειές τους και τους ανθρώπους που επλήγησαν, αλλά είμαι ιδιαίτερα περήφανη ως Ιταλίδα από αυτή την περιοχή, που εκφράζω ιδιαίτερες ευχαριστίες για άλλη μια φορά για τις προσπάθειες που κατέβαλαν τα θεσμικά όργανα, όλες οι πολιτικές ομάδες και κυρίως οι ομάδες διάσωσης, η πολιτική προστασία και ο Ερυθρός Σταυρός. Ευχαριστώ, επίσης, όλες τις εθελοντικές οργανώσεις και τους πολίτες που έκαναν ό,τι μπορούσαν και συνέβαλαν προσωπικά ή έδωσαν χρήματα για να εκφράσουν την αλληλεγγύη τους και να παράσχουν πραγματική βοήθεια· αποτελούν ένα πραγματικά εξαιρετικό παράδειγμα αποτελεσματικότητας και ανθρωπιάς.
<SPEAKER ID="300" NAME="Monica Frassoni">
εξ ονόματος της ομάδας Verts/ALE. - (IT) Κύριε Πρόεδρε, κυρίες και κύριοι, η Ομάδα των Πρασίvωv/Ευρωπαϊκής Ελεύθερης Συμμαχίας συμπράττει με όλα τα μέλη που μίλησαν πριν από εμένα για να εκφράσει τα συλληπητήριά της, την ισχυρή αίσθηση αλληλεγγύης και την υποστήριξή μας για εκείνους που υπέφεραν ως αποτέλεσμα αυτής της μεγάλης τραγωδίας, αυτής της καταστροφής, αυτού του φυσικού γεγονότος, που, ωστόσο, προκλήθηκε από σωρεία πραγμάτων και ελπίζω ότι η Ευρωπαϊκή Ένωση με ορατό τρόπο θα είναι σε θέση να συμβάλει θετικά στην παρούσα κατάσταση.
<P>
Υπάρχει ένα πράγμα, το οποίο δεν μπορούμε να αρνηθούμε: οι επιπτώσεις αυτού του σεισμού θα μπορούσαν να είναι πιο ήπιες, η τραγωδία δεν θα έπρεπε να είναι τόσο μεγάλη, διότι είναι σαφές ότι μια ολόκληρη σειρά κτιρίων και κατοικιών κατέρρευσε και δεν θα έπρεπε να είχε συμβεί. Υπήρχε αμέλεια, υπήρχε απάτη και υπήρχε παραπλάνηση και πρέπει να εξακριβώσουμε ποιος είναι υπεύθυνος, διότι αυτό, επίσης, αποτελεί ουσιαστικό μέρος της αναδόμησης, η οποία συνιστά και την ηθική αναδόμηση του Abruzzo, των ανθρώπων του και της χώρας μας εν γένει. " αναδόμηση θα πρέπει να αποτελεί ευκαιρία για τεράστια καινοτομία στη βιώσιμη ανάπτυξη για εκείνους τους ανθρώπους που έδειξαν σε όλους μας ότι δεν έχουν μόνο μεγάλη αξιοπρέπεια, αλλά και μεγάλο κουράγιο και ακαταμάχητη επιθυμία να ξεκινήσουν από την αρχή.
<P>
Σε αυτό το σημείο, η λιγότερο δημαγωγική, πιο πρακτική προσέγγιση που θα επιτρέψει στην Ευρώπη να αναλάβει γρήγορη δράση για να υποστηρίξει τις προσπάθειες έκτακτης ανάγκης και την αναδόμηση στο Abruzzo είναι να αναθεωρήσει το επιχειρησιακό πρόγραμμα της περιοχής για το 2007-2013, δηλαδή τα διαρθρωτικά ταμεία. Το επιχειρησιακό πρόγραμμα του Abruzzo παρέχει σήμερα 140 εκατομμύρια ευρώ σε ευρωπαϊκή συγχρηματοδότηση από το συνολικό κόστος του προγράμματος ύψους 345 εκατομμυρίων ευρώ με τη διαφορά να αναπληρώνεται από κρατική συγχρηματοδότηση.
<P>
Γνωρίζουμε όλοι ότι ένα από τα προβλήματα που πρέπει να αντιμετωπίσουμε είναι εκείνο της οργάνωσης της Ιταλίας ως προς τη συγχρηματοδότηση των κεφαλαίων που σίγουρα θα χορηγήσει η Ευρωπαϊκή Ένωση και σε αυτό το σημείο εμείς τα μέλη πρέπει να είμαστε σε πλήρη εγρήγορση.
<P>
Όπως έλεγα, πρώτα από όλα, πρέπει να ζητήσουμε να αναθεωρηθούν και να ανανεωθούν τα λοιπά ευρωπαϊκά ταμεία που είχαν σχεδιαστεί για το Abruzzo, όπως το Κοινωνικό Ταμείο, προς την κατεύθυνση των μέτρων και προτεραιοτήτων που εξυπηρετούν την αναδόμηση. Σε αυτό το πλαίσιο, το επιχειρησιακό πρόγραμμα του Abruzzo θα μπορούσε να περιλαμβάνει ανακατανομή των πόρων του διαρθρωτικού ταμείου που προορίζονταν για άλλες ιταλικές περιοχές που είναι σήμερα περισσότερο ανταγωνιστικές. Γνωρίζουμε ότι η Ευρωπαϊκή Επιτροπή είναι πρόθυμη να εκτιμήσει τις επιδοτήσεις και αυτός ο ίδιος μηχανισμός μπορεί να χρησιμοποιηθεί για άλλα κράτη μέλη.
<P>
Κατόπιν αυτού, οι ιταλικές αρχές, πρωταρχικώς η Κυβέρνηση, σε συνεργασία με όλα τα σχετικά τοπικά όργανα, πρέπει να κινηθεί γρήγορα για να υπολογίσει το κόστος της άμεσης ζημίας που προκλήθηκε για να ανταποκριθεί στην προθεσμία της 15ης Ιουνίου 2009 για την υποβολή αίτησης για ταμεία στο πλαίσιο του Ευρωπαϊκού Ταμείου Αλληλεγγύης. Το ποσό της στήριξης που θα χορηγηθεί εξαρτάται από τη ζημία που προκλήθηκε, αλλά σε καμία περίπτωση δεν θα υπερβαίνει τα λίγα εκατομμύρια ευρώ. Το εν λόγω ταμείο υφίσταται για να παρέχει γρήγορη, αποτελεσματική και ευέλικτη οικονομική βοήθεια, συνεπώς, είναι σημαντικό οι ιταλικές αρχές να υπολογίσουν αυτή τη ζημία, διαφορετικά θα είναι δύσκολο να λάβουν χρηματοδότηση.
<P>
Οι εθνικές αρχές πρέπει, επίσης, να αρχίσουν να εργάζονται για τη χορήγηση πιστώσεων από την Ευρωπαϊκή Τράπεζα Επενδύσεων, έτσι ώστε να μπορούν να χορηγηθούν επαρκή ποσά για γρήγορη και βιώσιμη αναδόμηση σε αυτή την περιοχή.
<SPEAKER ID="301" NAME="Roberto Musacchio">
εξ ονόματος της ομάδας GUE/NGL. - (IT) Κύριε Πρόεδρε, κυρίες και κύριοι, πρώτα έρχεται η θλίψη για τόσα αθώα θύματα, έπειτα η δέσμευση να βοηθήσουμε στις προσπάθειες αντιμετωπίζοντας επιτυχώς την επείγουσα κατάσταση και την αναδόμηση, για τα οποία η Ιταλία κάνει ό,τι καλύτερο μπορεί.
<P>
" ευρωπαϊκή βοήθεια για αυτό είναι σημαντική, αλλά χρειαζόμαστε και ένα ευρωπαϊκό πλαίσιο για να βοηθήσουμε την πρόληψη αυτών των καταστροφών, οι οποίες συνήθως δεν έχουν μόνο φυσικά αίτια· συνεπώς, χρειαζόμαστε ένα πλαίσιο πρόληψης, ένα συστημα προειδοποίησης για φυσικές καταστροφές, στο οποίο να οικοδομήσουμε ένα δίκτυο πολιτικής προστασίας και πρόληψης. Εκτός από αυτό, χρειαζόμαστε μια χωροταξική πολιτική που θα παρέχει εγγυημένες προδιαγραφές για τη χρήση της γης που να σέβεται την ισορροπία της, καθώς και προδιαγραφές ασφάλειας των κτιρίων.
<P>
Ο σεισμός του Abruzzo περιλαμβάνει και αυτό, και χωρίς να θέλω να γίνω εριστικός, πρέπει να διερευνήσουμε όλες τις ευθύνες, έτσι ώστε να αποφύγουμε την επανάληψη αυτών των σοβαρών γεγονότων και πάνω από όλα πρέπει να εστιάσουμε στην αξιοποίηση της γης παρά στις νέες εργασίες κατεδάφισης. Για το λόγο αυτό είναι πολύ σημαντικό να εγκριθεί η οδηγία πλαίσιο για το έδαφος, η οποία θα παρέχει διαρθρωτική στήριξη για την κατάλληλη διαχείριση της ευρωπαϊκής γης και τα ευρωπαϊκά ταμεία πρέπει να αναδιαμορφωθούν σύμφωνα με την ενδεδειγμένη χωροταξική πολιτική, δημιουργώντας έτσι υγιές περιβάλλον και καλές θέσεις εργασίας.
<SPEAKER ID="302" NAME="Reinhard Rack" AFFILIATION="PPE-DE">
(DE) Κύριε Πρόεδρε, Αντιπρόεδρε της Επιτροπής, οι ιταλοί συνάδελφοι μας ορθώς θεώρησαν την παρούσα συζήτηση πολύ σημαντική για τη χώρα τους και ζητησαν το βήμα, αλλά είναι επίσης συζήτηση για όλους τους Ευρωπαίους. Εξάλλου, έχουμε μια ευρωπαϊκή κοινότητα. Είμαστε ικανοποιημένοι που παρουσιάστηκαν οι ευκαιρίες από το Ταμείο Αλληλεγγύης και θα θέλαμε η χρησιμοποίησή του να είναι όσο το δυνατόν πιο στοχευμένη - συμπεριλαμβάνοντας την Ιταλική Κυβέρνηση και τις περιφερειακές αρχές. Θα θέλαμε να εκφράσουμε για άλλη μια φορά τα συλλυπητήρια μας για τα πολυάριθμα θύματα και ελπίζουμε ότι η Ευρώπη είναι ικανή να βοηθήσει να έρθει η ανακούφιση όσο το δυνατόν συντομότερα.
<SPEAKER ID="303" NAME="Armando Veneto" AFFILIATION="PPE-DE">
(IT) Κύριε Πρόεδρε, κυρίες και κύριοι, θα ήθελα να επιστήσω την προσοχή στη σπλαχνική αντίδραση στο τραγικό γεγονός σε όλη την Ιταλία και επίσης στην Ευρώπη. Όταν συμβαίνουν πράγματα σαν αυτό, μας επιτρέπουν να παρατηρούμε τη συνοχή της χώρας και της Κοινότητας, που μπορούν μόνο να τρέφουν την ελπίδα της γενικής αλληλεγγύης και της ειρήνης, συμπεριλαμβανομένης της εσωτερικής ειρήνης, που απολαμβάνουμε στην Ευρώπη.
<P>
Θα ήθελα επίσης να πω ότι πρέπει αναμφισβήτητα, ανοιχτά και επειγόντως να αντιμετωπίσουμε τους υπευθύνους για τα κακής ποιότητας κατασκευαστικά έργα που έκαναν τα γειτονικά κτίρια να αντιδράσουν διαφορετικά. Τέλος, στο περιθώριο υπήρξε κάποια διαφωνία σχετικά με την προβλεψιμότητα των σεισμών· δεν θα το αναλύσω τώρα, αλλά θα πω απλώς ότι οι μελέτες ραδονίου υποδεικνύουν ότι οι σεισμοί έπονται μιας αύξησης σε αυτό το αέριο. Σκέφτομαι, συνεπώς, ότι, όπως αρμόζει σε κάθε επιστημονική έρευνα, η Ευρώπη μπορεί και πρέπει να χρησιμοποιεί όλες τις δομές της για να ενθαρρύνει περαιτέρω τις μελέτες αυτές διότι, όπως είναι η φύση της επιστήμης, μπορεί κάποτε να συμβάλλει στην εντελώς υποθετική δυνατότητα της πρόβλεψης τέτοιων ολέθριων γεγονότων.
<SPEAKER ID="304" NAME="Siim Kallas">
Αντιπρόεδρος της Επιτροπής. - Κύριε Πρόεδρε, δεν υπάρχει αμφιβολία ότι υπάρχει ένα ισχυρό αίσθημα αλληλεγγύης σε όλα τα κράτη μέλη και στην Επιτροπή επίσης, αναφορικά με αυτό τον τρομερό σεισμό. Υπάρχουν μηχανισμοί για την παροχή βοήθειας, και οι υπηρεσίες της Επιτροπής έδρασαν άμεσα. Όλα πρέπει να γίνουν σε στενή συνεργασία με τις ιταλικές αρχές. Πέρυσι είχαμε τη μεγάλη καταστροφή από τις δασικές πυρκαγιές στην Ελλάδα και πριν από αυτές είχαμε δασικές πυρκαγιές στην Πορτογαλία και τις πλημμύρες στη Γερμανία και την Τσεχική Δημοκρατία. Σε όλες αυτές τις περιπτώσεις η Ευρωπαϊκή Ένωση εξέφρασε αλληλεγγύη και βοήθησε όσο μπορούσε. Θα το πράξει και σε αυτή την περίπτωση.
<P>
Πρώτα από όλα, περιμένουμε υπολογισμούς για την έκταση της ζημιάς και έπειτα μπορούμε να αποφασίσουμε ποιος είναι ο καλύτερος τρόπος αξιοποίησης του Ταμείου Αλληλεγγύης. " ίδια η Επιτροπή δεν μπορεί να χορηγήσει χρήματα από το Ταμείο Αλληλεγγύης· αυτό μπορεί να γίνει μόνο αφού λάβει το αίτημα από το κράτος μέλος και μετά τον υπολογισμό της έκτασης της ζημιάς.
<P>
Πολλά μέλη έθιξαν το ζήτημα του επαναπρογραμματισμού των διαρθρωτικών ταμείων και η ΓΔ REGIO το συζητάει. " συνάδελφός μου Danuta Hόbner θα επισκεφτεί σύντομα την περιοχή και θα συζητήσει συγκεκριμένες δυνατότητες. Είμαστε σε διαρκή επαφή με το τμήμα πολιτικής προστασίας στη Ρώμη για να βοηθήσουμε, και επίσης για να βοηθήσουμε στην προετοιμασία της εφαρμογής του Ταμείου Αλληλεγγύης, έτσι ώστε να μην υπάρχει αμφιβολία ότι η Επιτροπή θα κάνει ό,τι μπορεί για να βοηθήσει τα θύματα αυτής της καταστροφής.
<P>
Αναφορικά με τις προδιαγραφές ασφάλειας των κτιρίων, οι εν λόγω προδιαγραφές υπάρχουν, αλλά το ζήτημα είναι πόσο πιστά τηρούνται από τα κράτη μέλη. Οι προδιαγραφές σίγουρα υπάρχουν: υπάρχουν σε οδηγίες και υπάρχουν και στην εθνική νομοθεσία.
<P>
Ο μηχανισμός πολιτικής προστασίας μας, στην καρδιά του οποίου υπάρχει ένα κέντρο παρακολούθησης και πληροφόρησης που λειτουργεί όλο το 24ωρο, θα συνεργάζεται με τα κράτη μέλη για την πρόληψη καταστροφών και επίσης για την αντιμετώπιση των συνεπειών των καταστροφών.
<P>
Για άλλη μια φορά εξ ονόματος της Επιτροπής εκφράζω τα συλλυπητήριά μας. Θα κάνουμε ό,τι είναι δυνατό για να βοηθήσουμε τους ανθρώπους σε αυτή την περιοχή της καταστροφής.
<SPEAKER ID="305" NAME="Πρόεδρος">
Για να ολοκληρώσουμε την παρούσα συζήτηση, με μια προσωπική σημείωση και επίσης εξ ονόματος του Προεδρείου του Ευρωπαϊκού Κοινοβουλίου, δράττομαι της παρούσας ευκαιρίας για να εκφράσω τα συλλυπητήρια και τη συμπαράστασή μου για άλλη μια φορά για τα θύματα και τις οικογένειες που επλήγησαν και φυσικά για να υποσχεθώ κάθε δυνατή υποστήριξη προς τους ανθρώπους της περιοχής που επλήγη τόσο άσχημα.
<P>
" συζήτηση έληξε.

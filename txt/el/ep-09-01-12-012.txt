<CHAPTER ID="012">
Διάταξη των εργασιών
<SPEAKER ID="017" NAME="Πρόεδρος">
Κυκλοφόρησε το οριστικό σχέδιο της ημερήσιας διάταξης για τη σύνοδο αυτή, όπως συμφωνήθηκε από τη Διάσκεψη των Προέδρων κατά τη συνεδρίασή τους την Πέμπτη 8 Ιανουαρίου 2009, δυνάμει των άρθρων 130 και 131 του Κανονισμού. Ζητήθηκε το εν λόγω σχέδιο να τροποποιηθεί κατά τα εξής.
<P>
Δευτέρα:
<P>
Δεδομένου ότι η κυρία Andrikienδεν δύναται να παρευρίσκεται απόψε για να παρουσιάσει την έκθεσή της σχετικά με τη σύσταση του Συμβουλίου Ανθρωπίνων Δικαιωμάτων του Ο"Ε και το ρόλο της ΕΕ, θα διεξαχθεί ψηφοφορία επί της εν λόγω έκθεσης την Τετάρτη, όπως έχει προγραμματισθεί, χωρίς γενική συζήτηση.
<P>
Τρίτη: Καμία τροποποίηση.
<P>
Τετάρτη:
<P>
" Ομάδα τωv Πρασίvωv / Ευρωπαϊκή Ελεύθερη Συμμαχία κατέθεσε πρόταση για την ολοκλήρωση της γενικής συζήτησης για την κατάσταση στη Γάζα με την υποβολή προτάσεων ψηφίσματος. Ο κύριος Cohn-Bendit θα μιλήσει προκειμένου να αιτιολογήσει την πρόταση.
<SPEAKER ID="018" NAME="Daniel Cohn-Bendit">
εξ ονόματος της Ομάδας Verts/ALE. - (FR) Κύριε Πρόεδρε, κυρίες και κύριοι, όλοι γνωρίζουμε την κατάσταση στη Γάζα. Είναι απολύτως φυσικό να συζητούμε το θέμα αυτό εδώ, στο Κοινοβούλιο. Ζητάμε από το Συμβούλιο Ασφαλείας να τοποθετηθεί, ζητάμε από τα όργανα να τοποθετηθούν, από την Ευρωπαϊκή Ένωση να τοποθετηθεί, εμείς όμως στο Κοινοβούλιο συζητάμε θέματα αλλά δεν θέλουμε να τοποθετηθούμε. Πιστεύω παρόλ' αυτά ότι αντιμέτωπο με την κατάσταση έκτακτης ανάγκης στη Γάζα, το Σώμα είναι εξαιρετικά σημαντικό να γνωμοδοτήσει και να πει ακριβώς αυτό που θέλει προκειμένου να σταματήσουν οι σφαγές που συμβαίνουν αυτή τη στιγμή στη Μέση Ανατολή. Θεωρώ απαράδεκτο το γεγονός ότι το Σώμα δεν έχει το θάρρος ή τη διαύγεια να ψηφίσει υπέρ ενός ψηφίσματος μετά τη συζήτησή μας. Για το λόγο αυτό, η ομάδα μας ζητά την αναθεώρηση της απόφασης της Διάσκεψης των Προέδρων και η συζήτηση που θα πρέπει να διεξαγάγουμε για την κατάσταση στη Γάζα να ολοκληρωθεί με ένα ψήφισμα, το οποίο θα καταδεικνύει τη σαφή και ακλόνητη θέση του Σώματος, μιας πλειοψηφίας, προκειμένου να σταματήσουν οι σφαγές στη Γάζα. Θέλουμε ένα ψήφισμα· οφείλουμε να έχουμε επίγνωση του γεγονότος ότι φέρουμε πολιτική ευθύνη έναντι της υπάρχουσας κατάστασης και η εν λόγω πολιτική ευθύνη δεν πρέπει να εξαντλείται σε μια απλή συζήτηση, αλλά να κορυφώνεται με ένα ψήφισμα, ένα ψήφισμα το οποίο να δηλώνει σαφώς τι θέλουμε και τι αποκηρύσσουμε!
<SPEAKER ID="019" NAME="Hannes Swoboda" LANGUAGE="DE">
Κύριε Πρόεδρε, φυσικά έχουμε σκεφθεί το θέμα αυτό σε μεγάλο βαθμό. Ενδεχομένως, ο κύριος Cohn-Bendit να υπερεκτιμά τη σπουδαιότητα ενός ψηφίσματος, αλλά με το ψήφισμα του Συμβουλίου Ασφαλείας διαθέτουμε βάση την οποία θα πρέπει να στηρίξουμε και, όπως έχει ήδη αναφέρει ο Πρόεδρος του Κοινοβουλίου, θα πρέπει να απαιτήσουμε και από τις δύο πλευρές να επιδιώξουν την ειρήνη, να καταθέσουν τα όπλα τους και να συμμορφωθούν με το ψήφισμα του Συμβουλίου Ασφαλείας. Θα ήθελα, ωστόσο, να προσθέσω μόνο ότι αυτή θα πρέπει να είναι η ουσία του ψηφίσματός μας. Σε αυτήν την περίπτωση, μπορούμε να το στηρίξουμε. Στο πλαίσιο αυτό, θα συνεργασθούμε και θα στηρίξουμε την πρόταση του κυρίου Cohn-Bendit.
<SPEAKER ID="020" NAME="Elmar Brok" LANGUAGE="DE">
Κύριε Πρόεδρε, κυρίες και κύριοι, η σύσταση της Διάσκεψης των Προέδρων βασίζεται σε μια πολύ σοφή προσέγγιση. Ακούσαμε σήμερα τη δήλωση του Πρόεδρου του Κοινοβουλίου η οποία, αν δεν κάνω λάθος, έλαβε τη στήριξη όλων των πλευρών του Σώματος. Αυτή είναι μια σημαντική βασική αρχή και σπουδαία δήλωση του Κοινοβουλίου. Τις επόμενες ημέρες θα γίνουμε αποδέκτες μεγάλου όγκου πληροφοριών: μέσα από τις συνόδους της Επιτροπής Εξωτερικών Υποθέσεων και από αντιπροσωπείες, καθώς και ανακοινώσεις που λαμβάνουμε από την Προεδρία του Συμβουλίου και την Επιτροπή. Ως εκ τούτου, δεν είμαστε σήμερα σε θέση να καταλήξουμε σε ψήφισμα το οποίο να ανταποκρίνεται ουσιαστικά και με λεπτομέρεια στην κατάσταση που είχε διαμορφωθεί την Πέμπτη.
<P>
Πέρασα δύο μέρες της προηγούμενης εβδομάδας στα σύνορα της Λωρίδας της Γάζας και είδα πόσο πολύ υποφέρουν οι άνθρωποι και από τις δύο πλευρές. Θεωρώ ότι η εκεχειρία από μόνη της δεν θα είναι αρκετή. " εκεχειρία θα πρέπει να συνδέεται με την παύση στο μέλλον της παράνομης διακίνησης όπλων στη Γάζα. Οι λεπτομέρειες των διαπραγματεύσεων οι οποίες λαμβάνουν χώρα σήμερα στην Αίγυπτο, συγκεκριμένα, είναι καθοριστικής σημασίας. Δεν θα πρέπει να διαταράξουμε αυτή τη διαδικασία με ένα ψήφισμα ενδεχομένως διαμορφωμένο υπό έντονη συναισθηματική φόρτιση. Συνεπώς, τάσσομαι υπέρ της διατήρησης του ψηφίσματος από τη Διάσκεψη των Προέδρων.
<SPEAKER ID="021" NAME="Πρόεδρος">
(Το Κοινοβούλιο εγκρίνει την πρόταση)
<P>
Οι προθεσμίες ορίζονται ως εξής: Οι προτάσεις ψηφίσματος απόψε στις 8 μ.μ., οι τροπολογίες και οι κοινές προτάσεις ψηφίσματος την Τετάρτη στις 10 π.μ.
<P>
Πέμπτη: καμία τροποποίηση.
<SPEAKER ID="022" NAME="Daniel Cohn-Bendit" AFFILIATION="Verts/ALE">
(DE) Κύριε Πρόεδρε, είχα ακόμη ένα σχόλιο σχετικά με την επόμενη συζήτηση για τη διένεξη αναφορικά με το αέριο ανάμεσα στην Ουκρανία και τη Σοβιετική Ένωση και για την κρίση... τη Ρωσία!
<P>
(FR) Ζητώ συγγνώμη, Francis, για την αναφορά στο παρελθόν, δεν είχα τέτοια πρόθεση.
<P>
(DE) Σε ό,τι αφορά τη συγκεκριμένη συζήτηση: θα θέλαμε μόνο να την καθιερώσουμε και ελπίζουμε ότι όλες οι ομάδες θα συμφωνήσουν ότι η συζήτηση αυτή θα πρέπει να προβλέπει και συζήτηση για το γεγονός ότι η Σλοβακία επιθυμεί να θέσει εκ νέου σε λειτουργία παρανόμως ένα σταθμό πυρηνικής ενέργειας. Ήθελα μόνο να...
<P>
(Διακοπή με φωνές)
<P>
Είσαι ο κατάλληλος άνθρωπος για τη δουλειά. "συχία, σε παρακαλώ, φίλε. "συχία. Εσύ είσαι. Ήθελα μόνο να βεβαιωθώ. Βρισκόμαστε στο Κοινοβούλιο, φίλε.
<SPEAKER ID="025" NAME="Πρόεδρος">
Παρακαλώ τον κύριο Cohn-Bendit και τον κύριο Ferber να σταματήσουν αυτή τη στιγμή τον καυγά τους. Μπορείτε να συνεχίσετε αργότερα. Οτιδήποτε αφορά τις συζητήσεις αυτές μπορεί να συζητηθεί κατά τη διάρκεια των συζητήσεων αυτών.
<SPEAKER ID="026" NAME="Γιώργος Δημητρακόπουλος" AFFILIATION="PPE-DE">
(EL) Κύριε Πρόεδρε, επειδή το θέμα της Σλοβακίας και της Βουλγαρίας είναι σοβαρό, θέλω και εγώ να σας παρακαλέσω να ζητήσετε από την Ευρωπαϊκή Επιτροπή, που έτσι κι αλλιώς είναι ο θεματοφύλακας των Συνθηκών και της Συνθήκης Ένταξης, να μας ενημερώσει για το τι ακριβώς συνέβη και γιατί πήρανε αυτήν την απόφαση οι δύο αυτές χώρες.
<SPEAKER ID="027" NAME="Πρόεδρος">
Σίγουρα η Επιτροπή έχει σημειώσει το θέμα αυτό, επομένως θα ληφθεί υπόψη.
<P>
(Εγκρίνεται η διάταξη των εργασιών )

<CHAPTER ID="025">
Πολιτιστικές βιομηχανίες στην Ευρώπη (συζήτηση) 
<SPEAKER ID="251" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Guy Bono, εξ ονόματος της Επιτροπής Πολιτισμού και Παιδείας, σχετικά με τις πολιτιστικές βιομηχανίες στην Ευρώπη.
<SPEAKER ID="252" NAME="Guy Bono">
εισηγητής. - (FR) Κύριε Πρόεδρε, η έκθεση που παρουσιάζω συντάχθηκε κατόπιν αιτήματος της κ. Trüpel -η οποία βρίσκεται εδώ σήμερα και την οποία καλωσορίζω- και δικού μου αιτήματος που εκφράστηκε στην έκθεση για τον πολιτισμό του 2007 πριν από τρία έτη, για μεγαλύτερη αναγνώριση των πολιτιστικών βιομηχανιών, οι οποίες, υπενθυμίζω, είναι πλέον μεγαλύτερες από την αυτοκινητοβιομηχανία στην Ευρωπαϊκή Ένωση, αντιστοιχώντας στο 3,1% του ενεργού πληθυσμού της Ευρωπαϊκής Ένωσης και παράγοντας το 2,6% του ΑΕγχΠ.
<P>
Ως εκ τούτου, συνέταξα την παρούσα έκθεση συμβουλευόμενος όσο το δυνατόν περισσότερο όλους όσοι δραστηριοποιούνται στον τομέα. Κατά συνέπεια, θα ήθελα να ευχαριστήσω όλους τους εμπειρογνώμονες και επαγγελματίες του κλάδου, καθώς και τις ενώσεις χρηστών Διαδικτύου και καταναλωτών, και τέλος τους συναδέλφους μου στην Επιτροπή Πολιτισμού για όλες τις συζητήσεις που μπορέσαμε να κάνουμε σχετικά με αυτά τα καίρια ζητήματα.
<P>
Αυτή η έκθεση βασίζεται στο παρακάτω αξίωμα: ο πολιτισμός και η οικονομία είναι σήμερα άρρηκτα συνδεδεμένα. " οικονομία χρειάζεται τον πολιτισμό και ο πολιτισμός χρειάζεται την οικονομία. Στο πλαίσιο αυτό, ο πολιτισμός πρέπει επειγόντως να επανακτήσει τη θέση που δικαιωματικά του ανήκει στην ατζέντα της Λισαβόνας. Έχοντας αυτό κατά νου, θα προβώ σε αρκετές προτάσεις σε αυτήν την έκθεση.
<P>
" πρώτη θα είναι η συγκρότηση μιας ομάδας εργασίας για τη διερεύνηση της σχέσης μεταξύ του πολιτισμού, της δημιουργικότητας και της καινοτομίας στο πλαίσιο των κοινοτικών πολιτικών.
<P>
Δεύτερον, είναι πολύ σημαντικό να προβλέπουμε μεγαλύτερα ποσά στην κοινοτική μας χρηματοδότηση για τις πολιτιστικές βιομηχανίες. Στη συγκεκριμένη έκθεση, σε επίπεδο κρατών μελών, συνιστώ τη χρηματοδότηση μέσω συμπράξεων δημόσιου και ιδιωτικού τομέα, καθώς και την προώθηση ενός ρυθμιστικού και φορολογικού πλαισίου που ωφελεί τις πολιτιστικές βιομηχανίες, και πιο συγκεκριμένα πιστώσεις φόρου και μειωμένους συντελεστές ΦΠΑ σε όλα τα πολιτιστικά προϊόντα, συμπεριλαμβανομένων των επιγραμμικών έργων. Καλώ επίσης την Επιτροπή να εξετάσει τη δυνατότητα θέσπισης προγράμματος παρόμοιου με το πρόγραμμα MEDIA για όλες τις πολιτιστικές βιομηχανίες.
<P>
Τρίτον, η συγκεκριμένη έκθεση προτείνει την καλύτερη ενσωμάτωση του πολιτισμού στις εξωτερικές πολιτικές της Ευρωπαϊκής Ένωσης, καθώς -και θα ήθελα να τονιστεί αυτό- ο πλούτος της Ευρώπης είναι ο πολιτισμός της ή, για να το θέσω καλύτερα, η ποικιλομορφία του πολιτισμού της. Συνεπώς, προτρέπω την Επιτροπή και τα κράτη μέλη να αυξήσουν τις ενισχύσεις για τις μεταφράσεις.
<P>
Τέλος, εάν μου επιτρέπετε, κύριε Πρόεδρε, θα ήθελα να επανέλθω στο ζήτημα των δικαιωμάτων πνευματικής ιδιοκτησίας, που αποτελούν το αντικείμενο πολλών τροπολογιών σε αυτήν την έκθεση. Επ' αυτού, αντιτίθεμαι κατηγορηματικά στη θέση ορισμένων κρατών μελών, τα κατασταλτικά μέτρα των οποίων υπαγορεύονται από βιομηχανίες που δεν μπορούν να αλλάξουν το οικονομικό τους μοντέλο βάσει των αναγκών που επιβάλλει η κοινωνία της πληροφορίας. " αποκοπή της πρόσβασης στο Διαδίκτυο αποτελεί δυσανάλογο μέτρο σε σχέση με τους στόχους. Πρόκειται για τιμωρία με ισχυρές επιπτώσεις, που θα μπορούσε να έχει σοβαρές συνέπειες σε μια κοινωνία στην οποία η πρόσβαση στο Διαδίκτυο είναι καίριας σημασίας για την κοινωνική ενσωμάτωση.
<P>
Κυρίες και κύριοι, πιστεύω ότι πρέπει να κάνουμε διάκριση μεταξύ της μαζικής πειρατείας και των καταναλωτών που ενεργούν χωρίς να έχουν ως κίνητρο το κέρδος. Αντί να διώκουμε τους καταναλωτές, πρέπει να δημιουργήσουμε νέα οικονομικά μοντέλα που να επιτυγχάνουν ισορροπία μεταξύ της ικανότητας πρόσβασης στις πολιτιστικές δραστηριότητες και το πολιτιστικό περιεχόμενο, της πολιτιστικής ποικιλομορφίας και της πραγματικής αμοιβής όσων κατέχουν δικαιώματα πνευματικής ιδιοκτησίας. Μου φαίνεται ότι αυτός είναι ο μόνος τρόπος να εισέλθει πραγματικά η Ευρώπη στον 21ο αιώνα.
<SPEAKER ID="253" NAME="Ján Figeľ">
Μέλος της Επιτροπής. - (EN) Κύριε Πρόεδρε, χαίρομαι που βρίσκομαι εδώ για τη συζήτηση σχετικά με την έκθεση του κ. Bono και θα ήθελα να τον ευχαριστήσω για τη συμβολή του, όπως και την επιτροπή για το έργο της. Είμαι βέβαιος, όπως ανέφερε, ότι ο πολιτισμός είναι σημαντικός στις ζωές μας και ότι διαδραματίζει ολοένα και πιο κεντρικό ρόλο στο μέλλον της Ευρωπαϊκής Ένωσης.
<P>
Θα ήθελα να προσθέσω ότι προσδιορίζει την Κοινότητά μας πολύ περισσότερο από τις επιχειρήσεις ή τη γεωγραφία. Πρέπει επίσης να κατανοήσουμε ότι ο πολιτισμός έχει θετική συνεισφορά· ο πολιτισμός δημιουργεί· ο πολιτισμός είναι κάτι θετικό, κάτι που δεν μειώνει τους προϋπολογισμούς μας και δεν έρχεται σε σύγκρουση με τις ανάγκες μας, αλλά μας εμπλουτίζει, περιλαμβανομένων των θέσεων εργασίας και της ανάπτυξης. Πρόκειται για την πρώτη φορά που η Ευρωπαϊκή Ένωση μπόρεσε να αναγνωρίσει ρητά τα συμπεράσματα της περσινής συνόδου, στη μελέτη που παρουσιάσαμε πριν από κάποιο διάστημα, και τώρα στην πολιτιστική ατζέντα για την Ευρωπαϊκή Ένωση την εποχή της παγκοσμιοποίησης.
<P>
Θα ήθελα να υπογραμμίσω τρεις μόνο συγκεκριμένες ιδέες ή στοιχεία από την έκθεσή σας, καθώς είναι πολλά και δεν θα τα σχολιάσω όλα.
<P>
Αρχικά, μας ζητάτε να ορίσουμε ένα ευρωπαϊκό όραμα πολιτισμού, δημιουργικότητας και καινοτομίας. " ευρωπαϊκή ατζέντα επί της οποίας συμφωνήσαμε τώρα κάνει ακριβώς αυτό. Ενισχύουμε τη συνεργασία μεταξύ των κρατών μελών, περιλαμβανομένης της προώθησης των δημιουργικών βιομηχανιών. Πρόκειται για έναν από τους τρεις πυλώνες. Μέρος αυτού του έργου είναι να εξετάσουμε πώς θα μετράται με μεγαλύτερη ακρίβεια η συμβολή αυτών των βιομηχανιών στην οικονομία και πώς θα τις στηρίξουμε με τον βέλτιστο τρόπο.
<P>
Δεύτερον, μας ζητάτε να εξετάσουμε την εξωτερική διάσταση. Αυτή είναι μία από τις τρεις προτεραιότητες της ατζέντας και καταβάλλουμε κάθε προσπάθεια να ενθαρρύνουμε τους εταίρους μας, τα κράτη μέλη μας, να επικυρώσουν τη Σύμβαση της UNESCO -καθώς δεν την έχουν επικυρώσει όλα τα κράτη μέλη, όπως και άλλες χώρες ανά την υφήλιο- και επίσης να διασφαλίσουμε την εφαρμογή της. Ολοένα και περισσότερο συμπεριλαμβάνουμε πολιτιστικά στοιχεία τόσο στην αναπτυξιακή συνεργασία μας όσο και στις διμερείς σχέσεις μας με αναδυόμενες οικονομίες.
<P>
Τρίτον, συμφωνώ μαζί σας ότι πρέπει να δώσουμε όλη την προσοχή μας στην πλήρη εφαρμογή του άρθρου 151 στις κοινοτικές πολιτικές. Έχω αναπτύξει πραγματικά καλές σχέσεις και συνεργασία με τους συναδέλφους μου, περιλαμβανομένου του αρμόδιου για την εσωτερική αγορά Επίτροπου McCreevy, για τις διάφορες πτυχές της προστασίας των δικαιωμάτων πνευματικής ιδιοκτησίας. Είμαι βέβαιος, ότι με τη βοήθεια όλων σας, θα επιτύχουμε τους στόχους που ορίζονται σε αυτό το άρθρο της Συνθήκης.
<P>
Αναφέρετε επίσης την κινητικότητα των καλλιτεχνών και των εργαζομένων στον πολιτιστικό τομέα, ένα από τα πρώτα θέματα στην ατζέντα μας, ιδιαίτερα φέτος. Τα κράτη μέλη έχουν ήδη συστήσει ομάδα εργασίας σχετικά με αυτό το θέμα και η Επιτροπή εφαρμόζει την πιλοτική δράση για την κινητικότητα των καλλιτεχνών, που προτάθηκε πέρυσι από το Κοινοβούλιο.
<P>
" Επιτροπή θα υποστηρίξει όλες αυτές τις προσπάθειες, συγκεκριμένα με μια μελέτη για την καλύτερη κατανόηση των σχέσεων μεταξύ του πολιτισμού, της δημιουργικότητας και της καινοτομίας, καθώς και με μια άλλη μελέτη σχετικά με το πώς θα δημιουργήσουμε ένα πρόσφορο περιβάλλον για την ανάπτυξη δημιουργικών και πολιτιστικών βιομηχανιών, περιλαμβανομένης της στήριξης για μικρομεσαίες επιχειρήσεις και της ανάληψης κινδύνου.
<P>
Τα αποτελέσματα από αυτές τις πρωτοβουλίες θα τροφοδοτήσουν μια Πράσινη Βίβλο για τις πολιτιστικές και δημιουργικές βιομηχανίες, που η Επιτροπή σχεδιάζει να δημοσιεύσει το 2009.
<P>
Ανυπομονώ για τη διεξαγωγή της συζήτησης.
<SPEAKER ID="254" NAME="Rolf Berend">
εξ ονόματος της Ομάδας PPE-DE. - (DE) Κύριε Πρόεδρε, κύριε Επίτροπε, κυρίες και κύριοι, οι νέες τεχνολογίες αποκτούν ολοένα και μεγαλύτερη βαρύτητα στην πολιτιστική βιομηχανία της Ευρώπης. Συνεπώς, ιδιαίτερη προσοχή πρέπει να δοθεί στην προστασία της πνευματικής ιδιοκτησίας.
<P>
Καθήκον της Ευρωπαϊκής Ένωσης και των κρατών μελών πρέπει να είναι η παροχή των απαραίτητων πόρων προκειμένου να διασφαλίζεται ότι τα δικαιώματα πνευματικής ιδιοκτησίας γίνονται σεβαστά και προστατεύονται. " καταπολέμηση της πειρατείας είναι ιδιαίτερα σημαντική εν προκειμένω. Όλοι όσοι συμμετέχουν πρέπει να γνωρίζουν τα δικαιώματα και τις υποχρεώσεις τους όσον αφορά την εξεύρεση μιας κοινής λύσης αναφορικά με το καθήκον αυτό.
<P>
Στην έκθεσή της, η επιτροπή μας υποστήριξε τη διενέργεια εκστρατειών ευαισθητοποίησης και εκπαίδευσης, ιδίως όσον αφορά τους καταναλωτές. " εφαρμογή προπαρασκευαστικών και εκπαιδευτικών μέτρων που εξηγούν την αξία της πνευματικής ιδιοκτησίας πρέπει να ξεκινά από τις νεαρές ηλικίες, στα σχολεία. Εν προκειμένω, θα ήθελα να δώσω έμφαση για μία ακόμη φορά στην άποψη της επιτροπής ότι η δίωξη των καταναλωτών που δεν έχουν ως στόχο την κερδοφορία δεν αποτελεί ορθή λύση για την καταπολέμηση της ψηφιακής πειρατείας.
<P>
Έχουμε τονίσει επανειλημμένα ότι οι δωρεάν δομές στον τομέα της πληροφόρησης όπως ο Παγκόσμιος Ιστός είναι εξαιρετικά σημαντικές στον δημιουργικό κλάδο της Ευρώπης και ότι πρέπει να επιτύχουμε ισορροπία μεταξύ της ανοικτής φύσης του Διαδικτύου και της προστασίας της πνευματικής ιδιοκτησίας. Σε αυτό το πλαίσιο, κύριε Πρόεδρε, επιτρέψτε μου να κάνω ένα τελικό σχόλιο για την αναθεωρημένη έκδοση της τροπολογίας 22α που κατέθεσαν 40 βουλευτές. " Ομάδα μου -η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών- έχει δηλώσει σαφώς ότι προτίθεται να στηρίξει το πρώτο μέρος της τροπολογίας και να απορρίψει κατηγορηματικά το δεύτερο μέρος της.
<SPEAKER ID="256" NAME="Κατερίνα Μπατζελή">
εξ ονόματος της Ομάδας PSE. - Κυρία Πρόεδρε, κύριε Επίτροπε Figel, σε μία περίοδο όπου οι παραδοσιακοί οικονομικοί τομείς και οι βιομηχανίες παρουσιάζουν μια σημαντική κάμψη και όπου οι πιέσεις της παγκοσμιοποίησης δημιουργούν σημαντικά ανταγωνιστικά μειονεκτήματα για τις ευρωπαϊκές επιχειρήσεις, ο τομέας των πολιτιστικών βιομηχανιών αποτελεί έναν από τους ελάχιστους τομείς που παρέχουν σημαντικές δυνατότητες πολύπλευρης ανάπτυξης οικονομικής, περιφερειακής, κοινωνικής και πολιτιστικής. Στο στάδιο αυτό η Ευρώπη, πέραν του άρθρου 157 της Συνθήκης, αλλά και της Σύμβασης της Ουνέσκο σχετικά με την προστασία του πολιτισμού, θα πρέπει να έχει ως στόχο την επίτευξη της κατάλληλης ισορροπίας που θα βοηθήσει τις επιχειρήσεις, τους φορείς και τα προϊόντα καθώς και τις υπηρεσίες του τομέα αυτού να είναι πλήρως ανταγωνιστικά χωρίς ταυτόχρονα να διακυβεύεται ο έντονα διαπολιτισμικός τους χαρακτήρας και η διασφάλιση της πολυμορφίας.
<P>
Στα πλαίσια αυτά, και μάλιστα στο επόμενο έτος που είναι το Ευρωπαϊκό Έτος για την Καινοτομία και τη Δημιουργικότητα όπως είπατε και σεις, κύριε Επίτροπε, θεωρώ ότι είναι η κατάλληλη στιγμή για την Ευρωπαϊκή Ένωση να στραφεί ενεργά προς τις πολιτιστικές βιομηχανίες, απαλλασσόμενη από την αντίληψη ότι αποτελούν πολυτέλεια, και κατευθυνόμενη σε συγκεκριμένες πολιτικές που θα ενισχύσουν τις επενδύσεις σε αυτόν τον τομέα.
<P>
Κυρία Πρόεδρε, υποστηρίζουμε πλήρως την έκθεση του κ. Bono, που νομίζω ότι θα αποτελέσει αντικείμενο σοβαρού προβληματισμού και για τον Επίτροπο, κ. Figel, ώστε να συζητήσει και να συνεχίσει το δημιουργικό του έργο.
<SPEAKER ID="257" NAME="Zdzisław Zbigniew Podkański">
εξ ονόματος της Ομάδας UEN. - (PL) Κυρία Πρόεδρε, συχνά συναντούμε περιπτώσεις όπου ο ρόλος και η σημασία του πολιτισμού αγνοούνται. " επιχειρηματική δραστηριότητα προσελκύσει την προσοχή, αλλά ο πολιτισμός εκλαμβάνεται ως κάτι το παρεμπίπτον, ένα είδος προσθήκης. Υποβαθμίζεται όχι μόνο η πολιτιστική σημασία του πολιτισμού, αλλά και η οικονομική και η κοινωνική του σημασία.
<P>
Χάρη σε αυτήν την έκθεση, έχουμε μπροστά μας μια διαφορετική εικόνα του πολιτισμού. Ας δούμε παρακαλώ τους αριθμούς. " Ευρωπαϊκή Ένωση έχει στη διάθεσή της το 1% του ΑΕγχΠ όλων των κρατών μελών, ενώ η πολιτιστική βιομηχανία μόνη της εξασφαλίζει το 2,6% του ΑΕγχΠ και άνω του 3% της απασχόλησης, άρα αυτό είναι ένα πολύ σοβαρό πρόβλημα. Ωστόσο, τα δεδομένα αυτά είναι ελλιπή. Γνωρίζουμε ότι δεν περιλαμβάνουν τον ρόλο και τη σημασία της βιοτεχνίας, της χειροτεχνίας και του καλλιτεχνικού έργου, και παραλείπουν να συμπεριλάβουν πολλούς τομείς που επηρεάζονται από τον πολιτισμό. Συνεπώς, θεωρώ ότι η εν λόγω έκθεση είναι πολύ σημαντική, και πρέπει να συνεχίσουμε και να συμμετάσχουμε σε αυτό το έργο και να στηρίξουμε τον Επίτροπο Figel', διότι ακολουθεί μια πολύ καλή πορεία - μια πορεία που προσφέρει σε όλους μια ευκαιρία.
<SPEAKER ID="258" NAME="Helga Trüpel">
εξ ονόματος της Ομάδας Verts/ALE. - Κυρία Πρόεδρε, κύριε Επίτροπε, κυρίες και κύριοι, με την έκθεση του κ. Bono, η άκαμπτη και σε στενά πλαίσια συζήτηση μεταξύ της έννοιας του πολιτισμού ως καθαρά αυτοσκοπού, αφενός, και της ολοκληρωτικής "εμπορευματοποίησης" του πολιτισμού, αφετέρου, υποχρεώνεται να διευρυνθεί. Τονίζουμε τη σημασία των δημιουργικών βιομηχανικών ως τμήμα της στρατηγικής της Λισαβόνας για την οικονομική μεγέθυνση, χωρίς ταυτόχρονα να θέτουμε στην πολιτιστική πολιτική καθαρά οικονομικούς περιορισμούς.
<P>
Τις δημιουργικές και τις πολιτιστικές βιομηχανίες τις βλέπουμε ως ανεξάρτητους οικονομικούς τομείς, ενώ υπήρξαν η κινητήρια δύναμη για τη δημιουργία θέσεων εργασίας στην Ευρώπη τα τελευταία χρόνια. Στη Γερμανία, επί παραδείγματι, οι τομείς αυτοί δημιουργούν περισσότερες θέσεις εργασίας από ό,τι η αυτοκινητοβιομηχανία, και η Ευρωπαϊκή Ένωση και τα κράτη μέλη πρέπει να προσανατολίσουν την πολιτική τους ανάλογα. Υπάρχουν πολλά ακόμη που πρέπει να γίνουν ως προς το θέμα αυτό.
<P>
Θα ήθελα επίσης να τονίσω ακόμη μία φορά -ενόψει όλων των πολύπλοκων επιχειρημάτων που αφορούν τα δικαιώματα πνευματικής ιδιοκτησίας- ότι πρέπει ακόμη να βρεθούν οι ενδεδειγμένοι πολιτικοί κανόνες για τα προϊόντα πνευματικής ιδιοκτησίας στον ψηφιακό κόσμο, προκειμένου να διασφαλίζεται η ελεύθερη πρόσβαση στο Διαδίκτυο για τους ιδιώτες χρήστες, αφενός, και για να δημιουργηθούν νέες ευκαιρίες εισοδήματος για τους καλλιτέχνες που παράγουν δημιουργικό περιεχόμενο, αφετέρου.
<SPEAKER ID="259" NAME="Miguel Portas">
εξ ονόματος της Ομάδας GUE/NGL. - (PT) Κύριε Πρόεδρε, η έκθεση του κ. Bono είναι ένα εξαιρετικό έγγραφο το οποίο υποστηρίζουμε. Θα είμαι σύντομος και θα περιορίσω τις παρατηρήσεις μου στο θέμα των δικαιωμάτων πνευματικής ιδιοκτησίας. Στον προψηφιακό κόσμο οι αγορές βιβλίων και δίσκων θα μπορούσαν να ιδωθούν ως αντανάκλαση των συνήθων καταναλωτικών τάσεων. Τα φωτοαντιγραφικά και τα μηχανήματα εγγραφής κασετών κατάφεραν ένα πλήγμα στην αμοιβή του δημιουργού και, παρά ταύτα, η αγορά προϊόντων εξακολούθησε να είναι ο κανόνας.
<P>
Με τον ψηφιακό κόσμο επέρχεται μια παραδειγματική μεταβολή. Το Διαδίκτυο σημαίνει ότι η κοινή πρόσβαση και η ελεύθερη κυκλοφορία των ιδεών, των πληροφοριών και των έργων έχουν απαλλαγεί από τα παλαιά φυσικά εμπόδια τους. Στον κόσμο αυτό η πληρωμή είναι κάτι που ανήκει στο παρελθόν. " ελεύθερη κυκλοφορία των έργων είναι ο φυσικός βιότοπος του πολιτισμού. Μαχόμαστε κατά της πειρατείας με σκοπό το κέρδος, αλλά αντιτασσόμαστε πλήρως στη δίωξη των καταναλωτών. Έχουμε ακόμη ανάγκη ορισμένους περιορισμούς και φραγμούς στον ψηφιακό κόσμο, επειδή δεν έχουμε ακόμη ανακαλύψει άλλον τρόπο εξασφάλισης της αρμόζουσας αμοιβής για τους δημιουργούς· όμως η αντίστροφη μέτρηση έχει αρχίσει.
<SPEAKER ID="260" NAME="Thomas Wise">
εξ ονόματος της Ομάδας IND/DEM. - (EN) Κυρία Πρόεδρε, η Ευρώπη έχει πλούσια και ποικιλόμορφη πολιτιστική κληρονομιά και μια κληρονομιά που εμπλουτίζει τη ζωή μας, όχι μόνο αισθητικά αλλά και οικονομικά. Ο τομέας αυτός συμβάλλει, όπως ελέχθη, στο 2,6% του ΑΕγχΠ της ΕΕ. Επιδεικνύει μεγαλύτερο ρυθμό μεγέθυνσης από την οικονομία γενικά και σε αυτόν απασχολούνται πάνω από πέντε εκατομμύρια άνθρωποι.
<P>
Αυτοί είναι τρεις σαφέστατοι λόγοι που εξηγούν γιατί η Επιτροπή πρέπει να αποφύγει να παρέμβει στον τομέα αυτό, εκτός αν θέλουμε να δούμε τον πολιτισμό να έχει την ίδια εξέλιξη που είχε η αλιεία και η γεωργία. Ωστόσο, το εμπορικό έλλειμμα στον κινηματογράφο μόνο μεταξύ της ΕΕ και των "νωμένων Πολιτειών χρόνο με τον χρόνο αυξάνεται, καθώς οι ευρωπαίοι θεατές επιλέγουν αμερικάνικα παρά ευρωπαϊκά προϊόντα. Το έλλειμμα αυτό, σύμφωνα με τα τελευταία στοιχεία, ανήλθε σε 7,2 δισεκατομμύρια στερλίνες μόνο για ένα έτος.
<P>
Απαλλαγμένες από τους περιορισμούς οι οποίοι τους είχαν επιβληθεί λόγω χορήγησης σε αυτές κρατικών ενισχύσεων, οι έξι μεγαλύτερες αμερικανικές κινηματογραφικές εταιρείες είχαν κύκλο εργασιών 42,6 δισεκατομμυρίων δολαρίων "ΠΑ το 2006, ενώ, σύμφωνα με έκθεση του Ευρωπαϊκού Παρατηρητηρίου του Οπτικοακουστικού Τομέα, η συνολική κατάσταση της ευρωπαϊκής κινηματογραφικής βιομηχανίας επιδεινώνεται. Αυτό συμβαίνει διότι οι επιχορηγήσεις και η νομοθεσία δεν εμπνέουν τους καλλιτέχνες - το μόνο που κάνουν είναι να εκτρέφουν γραφειοκράτες και παράσιτα.
<SPEAKER ID="261" NAME="Christofer Fjellner" AFFILIATION="PPE-DE">
(SV) Οι δυνατότητες για τον πολιτισμό έχουν αλλάξει ριζικά με την εμφάνιση και τη διάδοση του Διαδικτύου. Κατά τη γνώμη μου, οι εξελίξεις αυτές υπήρξαν σχεδόν αποκλειστικά θετικές. Ο πολιτισμός αναζωογονήθηκε, εκδημοκρατίστηκε και διαδόθηκε ευρέως. Παρά ταύτα, μεγάλο μέρος της ευρωπαϊκής συζήτησης αυτήν την περίοδο εστιάζεται σε προβλήματα τα οποία το Διαδίκτυο εικάζεται ότι δημιουργεί σε αυτούς που διεξάγουν πολιτιστικές δραστηριότητες. Αυτό είναι λυπηρό.
<P>
Αυτό δεν σημαίνει ότι ο πολιτισμός δεν αντιμετωπίζει προκλήσεις. Οι παραβιάσεις δικαιωμάτων πνευματικής ιδιοκτησίας και η παράνομη ανταλλαγή αρχείων αποτελούν παραδείγματα τέτοιων προκλήσεων. Μεγάλα τμήματα αυτής της έκθεσης εστιάζονται επίσης στα προβλήματα αυτά. Πολλές προτάσεις κυκλοφορούν αυτήν τη στιγμή στην Ευρώπη σχετικά με τον τρόπο αντιμετώπισης αυτών των θεμάτων. Δυστυχώς, σε πολλές περιπτώσεις ελάχιστη προσοχή δίνεται στις θεμελιώδεις ελευθερίες μας και στα δικαιώματά μας ως πολιτών. Επί παραδείγματι, ίσως η πιο αμφιλεγόμενη από αυτές τις προτάσεις τώρα επιδιώκει να απαγορεύσει την πρόσβαση στο Διαδίκτυο σε αυτούς που έχουν διαπράξει παραβίαση δικαιωμάτων πνευματικής ιδιοκτησίας.
<P>
Θα ήθελα να επωφεληθώ της ευκαιρίας για να παροτρύνω τους συναδέλφους μου να στηρίξουν την τροπολογία που κατέθεσα επί της έκθεσης αυτής. Εν συντομία, η πρότασή μου τονίζει τον θετικό ρόλο που έχει διαδραματίσει το Διαδίκτυο στον πολιτισμό και τη δημοκρατία, αλλά απορρίπτει επίσης την ιδέα απαγόρευσης σε μεμονωμένους πολίτες της πρόσβασης στο Διαδίκτυο. Οι παραβιάσεις των δικαιωμάτων πνευματικής ιδιοκτησίας και η ανταλλαγή αρχείων πρέπει να καταπολεμηθούν με κυρώσεις που θα είναι ανάλογες της περίπτωσης και οι οποίες θα σέβονται τα θεμελιώδη δικαιώματα και ελευθερίες. " απαγόρευση σε άτομα της πρόσβασης στο Διαδίκτυο συνιστά, κατά τη γνώμη μου, σοβαρή παραβίαση της ελευθερίας της έκφρασης και της πληροφόρησης και δεν είναι καθόλου ανάλογη της περίπτωσης. Το Διαδίκτυο είναι κάτι περισσότερο από απλώς μια μηχανή αντιγραφής ή ένα κανάλι για την παράνομη διακίνηση κινηματογραφικών ταινιών ή μουσικής. Είναι πεδίο για ελεύθερο λόγο, ενημέρωση και επικοινωνία.
<P>
Για τον μικρότερο αδελφό μου, το Διαδίκτυο είναι τόσο φυσικό όπως το να βλέπει τηλεόραση ή να συνομιλεί στο προαύλιο του σχολείου στα διαλείμματα. Και θα επιβάλουμε παρόμοιους περιορισμούς όταν δικαιώματα πνευματικής ιδιοκτησίας παραβιάζονται με άλλους τρόπους; Δεν έχει περάσει πολύς καιρός από τότε που φοιτούσα στο πανεπιστήμιο και εκεί, δυστυχώς, πολλοί φοιτητές αντέγραφαν παράνομα στο μάθημα λογοτεχνίας, αλλά το να τους τιμωρήσουμε απαγορεύοντάς τους να διαβάζουν βιβλία ή να γράφουν άρθρα θα ήταν σαφώς παράλογο. Σε κάποιον που κλέβει τρόφιμα δεν του απαγορεύεται να αγοράσει γάλα και σε κάποιον που έχει κλέψει ένα ποδήλατο δεν του απαγορεύεται η χρήση του δρόμου. Συνεπώς, ας μην κάνουμε κάτι τόσο ανόητο όσον αφορά άλλα αδικήματα επειδή απλώς αυτά έχουν διαπραχθεί στο Διαδίκτυο. Ευχαριστώ.
<SPEAKER ID="262" NAME="Maria Badia i Cutchet" AFFILIATION="PSE">
(ES) Ευχαριστώ, κυρία Πρόεδρε, κυρίες και κύριοι, θα ήθελα καταρχάς επίσης να συγχαρώ τον εισηγητή, κ. Bono, για την έκθεσή του σχετικά με τις πολιτιστικές βιομηχανίες, η οποία καλύπτει ένα ευρύ φάσμα θεμάτων στα οποία επεδίωξε να δώσει απαντήσεις.
<P>
Θα ήθελα να σχολιάσω εν συντομία μία πτυχή που θεωρώ ότι αποτελεί προτεραιότητα: στην κοινωνία της πληροφορίας, της επικοινωνίας και της ψηφιακής τεχνολογίας εμφανίζονται συνεχώς νέες μορφές παραγωγής και διανομής που σημαίνουν νέες ευκαιρίες για τους παραγωγούς, τους δημιουργούς, τους καλλιτέχνες και τους καταναλωτές. Σε αυτό το νέο πλαίσιο, είναι ουσιώδες να βρεθούν νέες, ισορροπημένες λύσεις που θα συνδυάζουν τον σεβασμό των δικαιωμάτων των δημιουργών και την πρόσβαση των πολιτών σε αυτά τα πολιτιστικά αγαθά.
<P>
Επιπλέον, οι πολιτιστικές βιομηχανίες και οι δημιουργοί, περιλαμβανομένων των μικρομεσαίων επιχειρήσεων, λόγω του διττού πολιτιστικού και οικονομικού ρόλου τους συμβάλλουν τόσο στην προαγωγή της πολιτιστικής πολυμορφίας όσο και στη δημιουργία νέων θέσεων εργασίας και δυνατοτήτων για οικονομική ανάπτυξη και, δεδομένου ότι είναι τμήμα ενός από τους δυναμικότερους τομείς της οικονομίας μας, τις ενισχύσεις για τον δημιουργικό τομέα πρέπει να τις βλέπουμε ως επένδυση. Κατά συνέπεια, η προαγωγή της διά βίου μάθησης που προάγει το δημιουργικό ταλέντο και το φαινόμενο των συνεργιών μεταξύ επιχειρηματικών δραστηριοτήτων στον συγκεκριμένο τομέα και σχολείων πρέπει να αποτελεί προτεραιότητα στις ευρωπαϊκές πολιτικές.
<SPEAKER ID="263" NAME="Bernard Wojciechowski" AFFILIATION="IND/DEM">
(PL) Κυρία Πρόεδρε, επιτρέψτε μου να εκφράσω τα συγχαρητήριά μου γι' αυτήν τη σημαντική έκθεση σχετικά με τον πολιτισμό. " δήλωση ότι, αν ήταν υποχρεωμένος να αρχίσει από την αρχή, θα άρχιζε με τον πολιτισμό, αποδίδεται στον Jean Monet. " γραπτή ιστορία της Ευρώπης έχει ηλικία δυόμισι χιλιάδων χρόνων, και είναι τόσο πλούσια και πολύμορφη ως προς το περιεχόμενό της. " κουλτούρα αποτελεί σημαντική συνιστώσα της ανάπτυξης του πολιτισμού μας. " δράση που ευνοεί τη βιομηχανία που συνδέεται με τον πολιτισμό πρέπει να στηρίζεται. Θα ήταν καλό αν ήταν δυνατή η εξεύρεση κονδυλίων για την ανάπτυξη ενός δικτύου σύγχρονων βιβλιοθηκών στην Πολωνία, με τη σκέψη στα άτομα που δεν έχουν την οικονομική δυνατότητα να αγοράσουν βιβλία. Υπάρχουν ακόμη δημοτικά διαμερίσματα στη Βαρσοβία όπου δεν υπάρχουν κατάλληλες αίθουσες ακαδημαϊκής ανάγνωσης. Δεν υπάρχει σε λειτουργία σύστημα ανταλλαγής βιβλίων μεταξύ βιβλιοθηκών. Οι νέοι πρέπει να μεταβούν στο κέντρο της πόλης για να έχουν πρόσβαση σε επιστημονικές εργασίες. Το σύστημα βιβλιοθηκών στις "νωμένες Πολιτείες θα μπορούσε να χρησιμεύσει ως μοντέλο. Χρειάζονται κονδύλια για την ανάπτυξη τοπικών βιβλιοθηκών που θα εξασφάλιζαν πρόσβαση στο αναγκαίο υλικό, δίνοντας έτσι τη δυνατότητα στους ανθρώπους να μορφωθούν.
<P>
Δεν συμφωνώ πλήρως με την αιτιολογική σκέψη Κ. " εθνική ταυτότητα και η γλώσσα αποτελούν τις βάσεις της δημιουργικότητας. Ο σύγχρονος ευρωπαϊκός πολιτισμός ξεκίνησε μόνο όταν ο Δάντης και ο Πετράρχης άρχισαν να γράφουν στα ιταλικά. Ο λόγος για την ανάπτυξη ευρωπαϊκού πολιτισμού υπήρξε πάντοτε η διάδοση της ανθρώπινης ατομικότητας, η πνευματική του πρόοδος και το γεγονός ότι οι άνθρωποι τον έχουν χρησιμοποιήσει για να εμπλουτίσουν το περιεχόμενο της δικής τους συλλογικής ζωής.
<SPEAKER ID="264" NAME="Paul Rübig" AFFILIATION="PPE-DE">
(DE) Κυρία Πρόεδρε, κύριε Επίτροπε, ο πολιτισμός είναι ένας ιδιαίτερα ισχυρός και οικονομικός παράγοντας για όλους εμάς, και έχουμε δει ότι δημιουργεί κύκλο εργασιών πολλών δισεκατομμυρίων ευρώ στην Ευρώπη, ότι εκατομμύρια υπάλληλοι συμμετέχουν σε αυτόν και ότι πολλές μικρομεσαίες επιχειρήσεις, κυρίως, δραστηριοποιούνται στον τομέα αυτόν και καθίστανται δραστήριες με μεγάλη δημιουργικότητα και ενθουσιασμό ανάμεσα στον πληθυσμό.
<P>
Θεωρώ ότι είναι σημαντικό αυτές οι πολιτιστικές κινητήριες δυνάμεις να έχουν τη βέλτιστη πρόσβαση σε νέους τύπους ψηφιακών και οπτικοακουστικών σχημάτων. Είναι σημαντικό να έχει κανείς τη δυνατότητα να παρουσιάζεται στο ακροατήριο που τον ενδιαφέρει και να επινοεί νέα προϊόντα για τη διά βίου μάθηση, ιδιαίτερα, καθώς αυτά ακριβώς τα νέα και καινοτόμα μέσα αναπτύσσουν και προάγουν δημιουργικά ταλέντα με τον ενδεδειγμένο τρόπο.
<SPEAKER ID="265" NAME="Mary Honeyball" AFFILIATION="PSE">
(EN )Κυρία Πρόεδρε, θα ήθελα πολύ να ευχαριστήσω τον κ. Bono για την έκθεσή του, η οποία επισημαίνει τον σημαντικό ρόλο των δημιουργικών και πολιτιστικών βιομηχανιών και, ιδιαίτερα, τον αυξανόμενο ρόλο που αυτές διαδραματίζουν στην οικονομία μας.
<P>
Όπως οι περισσότεροι εξ υμών γνωρίζετε, εκπροσωπώ το Λονδίνο, το οποίο είναι, φυσικά, ένας από τους δημιουργικούς κόμβους της Ευρώπης. Λόγω αυτού του γεγονότος, γνωρίζω όντως πολύ καλά τα οφέλη τα οποία οι δημιουργικές βιομηχανίες μπορούν να δημιουργήσουν σε έναν τόπο. Το Λονδίνο διαθέτει πολιτιστική πολυμορφία και η δημιουργικότητά του ακμάζει και, καθώς οι πολιτιστικές βιομηχανίες αντιπροσωπεύουν σημαντικό τομέα της οικονομίας του Λονδίνου, χαιρετίζω ιδιαίτερα τη σύσταση να υποστηριχθεί η βιωσιμότητα και η ανάπτυξή τους.
<P>
Ωστόσο, τούτων λεχθέντων, υπάρχει ένα θέμα σοβαρού προβληματισμού, στο οποίο έχει ήδη γίνει αναφορά σε συζητήσεις για άλλη έκθεση στην αποψινή συνεδρίαση. Το θέμα αυτό είναι ότι, ενώ υπάρχει μεγάλος αριθμός γυναίκες που εργάζονται στη βιομηχανία αυτή, εντούτοις στις δημιουργικές βιομηχανίες δεν υπάρχουν πάρα πολλές γυναίκες σε ανώτερες θέσεις, και θέλω να ελπίζω ότι θα κατορθώσουμε να ασχοληθούμε με το θέμα αυτό σε μελλοντικές συζητήσεις.
<SPEAKER ID="266" NAME="Ewa Tomaszewska" AFFILIATION="UEN">
(PL) Κυρία Πρόεδρε, το σχέδιο ψηφίσματος εφιστά την προσοχή στη σχέση μεταξύ της ανθούσας πολιτιστικής βιομηχανίας και της διασυνοριακής κινητικότητας των καλλιτεχνών· παροτρύνει την Επιτροπή να εκδώσει Πράσινη Βίβλο για την εσωτερική αγορά για τους δημιουργούς προϊόντων και υπηρεσιών, η οποία θα παρέχει τη δυνατότητα σύγκρισης επιτευγμάτων στον τομέα αυτόν. " έκθεση τονίζει τον ρόλο του πολιτισμού στην κοινοτική πολιτική, καθώς επίσης και τον ρόλο της πολιτιστικής εκπαίδευσης στην ανάπτυξη της προσωπικότητας και μιας αντίληψης ταυτότητας.
<P>
" δημιουργικότητα και η συμμετοχή στη δημιουργία προστιθέμενης αξίας είναι αυτά που προσδιορίζουν τον σημαντικό οικονομικό ρόλο της πολιτιστικής βιομηχανίας. " πραγματική συμβολή της στην οικονομική ανάπτυξη, ειδικά στον τομέα της μουσικής και των εκδόσεων, υπερβαίνει πολλές φορές τις δαπάνες για την ανάπτυξη του πολιτισμού. Συγχαίρω τον εισηγητή.
<SPEAKER ID="267" NAME="Tomáš Zatloukal" AFFILIATION="PPE-DE">
(CS) Οι πολιτιστικές βιομηχανίες είναι καίριας σημασίας πάροχοι υπηρεσιών προστιθέμενης αξίας, οι οποίες αποτελούν τη βάση μιας δυναμικής βασισμένης στη γνώση οικονομίας. Είναι σημαντική πηγή δημιουργίας θέσεων εργασίας σε δημιουργικούς τομείς που συμβάλλουν σημαντικά σε μια ανταγωνιστικότερη Ευρωπαϊκή Ένωση. Οι εκκλήσεις για υποστήριξη πολιτιστικών και δημιουργικών βιομηχανιών μέσω της βελτίωσης των συστημάτων κατάρτισης, μάθησης και επιμόρφωσης, ιδίως επιδιώκοντας την εκπαίδευση σπουδαστών σε όλες τις βαθμίδες της εκπαίδευσης στα πολιτιστικά και καλλιτεχνικά μαθήματα προκειμένου να έχουν μια κατάρτιση που τους προετοιμάζει για την επαγγελματική ζωή, αντικατοπτρίζουν αυτήν την κατάσταση.
<P>
Στηρίζω τα αιτήματα προς τα κράτη μέλη να συμπεριλάβουν επιχειρησιακές σπουδές στα εθνικά προγράμματα δευτεροβάθμιας και τριτοβάθμιας εκπαίδευσης, ιδιαίτερα δε στους τομείς των ανθρωπιστικών σπουδών, των τεχνών και του πολιτισμού. Περαιτέρω πρόοδος χρειάζεται επίσης στον τομέα της αμοιβαίας αναγνώρισης διπλωμάτων καλλιτεχνικών σπουδών. Ζητώ και εγώ από την Επιτροπή να λαμβάνει περισσότερο υπόψη την ειδική φύση του πολιτιστικού τομέα σε όλες τις πολιτικές που σχετίζονται με την εσωτερική αγορά, τον ανταγωνισμό, το εμπόριο, την επιχειρηματική δραστηριότητα, και την έρευνα και ανάπτυξη.
<SPEAKER ID="268" NAME="Ruth Hieronymi" AFFILIATION="PPE-DE">
(DE) Κυρία Πρόεδρε, θα ήθελα απλώς να αποκλείσω οιαδήποτε παρανόηση άπαξ διά παντός. " παρούσα έκθεση δεν έχει να κάνει με την απαγόρευση πρόσβασης στο Διαδίκτυο οιουδήποτε και με οιονδήποτε τρόπο. " Επιτροπή Πολιτισμού και Παιδείας το έχει απορρίψει ομόφωνα.
<P>
" παρούσα έκθεση έχει να κάνει με την επίτευξη μιας ισορροπημένης σχέσης ανάμεσα στην ελεύθερη πρόσβαση στο Διαδίκτυο και στην προστασία της πνευματικής ιδιοκτησίας, και εδώ όντως έχουμε ακόμη να επιλύσουμε μεγάλο αριθμό θεμάτων και να βρούμε μέσα που θα λαμβάνουν υπόψη και τους δύο στόχους. Θα ήθελα, κατά συνέπεια, να ζητήσω ειδικά να ακολουθηθεί η ίδια προσέγγιση και στις ψηφοφορίες.
<SPEAKER ID="269" NAME="Nicodim Bulzesc" AFFILIATION="PPE-DE">
(EN) Κυρία Πρόεδρε, εκτιμώ αυτήν την έκθεση, πλην όμως θα ήθελα να κάνω ορισμένα σχόλια.
<P>
Το θέμα των πολιτιστικών βιομηχανιών συνδέεται στενά με την οικονομική αξία του πολιτισμού. Ο πολιτισμός αναφέρεται τώρα ως μέσο προς την οικονομική μεγέθυνση, και πολλές μελέτες επισημαίνουν τον οικονομικό αντίκτυπο των πολιτιστικών δραστηριοτήτων. Στο πλαίσιο αυτό, υπενθυμίζω τη μελέτη "The Economy of Culture in Europe" που συντάχθηκε το 2006 από ιδιωτική εταιρεία παροχής συμβουλευτικών υπηρεσιών, την KEA European Affairs, η οποία παρουσιάζει ορισμένα εντυπωσιακά στοιχεία για τον πολιτιστικό τομέα· ωστόσο, αυτά τα στοιχεία είναι συζητήσιμα δεδομένου ότι οι συσκευές MP3, τα κινητά τηλέφωνα και η διαφήμιση θεωρούνται επίσης από τη μελέτη αυτή "πολιτισμός".
<P>
Κατά συνέπεια, εκτιμούμε ότι η επικέντρωση σε τέτοιες οικονομικές πτυχές μπορεί να οδηγήσει σε σύγχυση, και σημαντικά πράγματα όπως η δημιουργικότητα ή το καλλιτεχνικό δυναμικό ενδέχεται να τεθούν σε δεύτερη μοίρα αν δεν αποδειχθούν αρκετά επικερδή.
<P>
Είμαι υπέρ μιας πολιτιστικής πολιτικής που θα στηρίζει την πολιτιστική πολυμορφία, την καλλιτεχνική δημιουργικότητα και την ανάπτυξη του καλλιτεχνικού δυναμικού ατόμων και κοινοτήτων: αυτές είναι όλες οι κατευθυντήριες γραμμές που πιστεύω ότι πρέπει να έχουμε κατά νου για μελλοντική δράση.
<SPEAKER ID="270" NAME="Ján Figeľ">
Μέλος της Επιτροπής. - (SK) Παρακολούθησα με ενδιαφέρον τη συζήτηση. Φυσικά, η ίδια η έκθεση είναι πολύ ενδιαφέρουσα και, όπως είπε η πρόεδρος της επιτροπής, κ. Μπατζελή, από πολλές απόψεις αποτελεί ένα κίνητρο για την Επιτροπή, για τα κράτη μέλη και για τον κόσμο του πολιτισμού και των δημιουργικών βιομηχανιών.
<P>
Πιστεύω ότι το βασικό θέμα ή ο βασικός στόχος είναι να διαμορφώσουμε μια συνολική εικόνα, να καταστήσουμε αυτά τα ερεθίσματα κέντρο προσοχής και να δημιουργήσουμε ένα περιβάλλον το οποίο θα είναι ευνοϊκό για τη δημιουργικότητα, την καινοτομία, τον ίδιο τον πολιτισμό και την κατάσταση του πολιτισμού στην κοινωνία μας και στις σχέσεις μας.
<P>
Επιτρέψτε μου να πω μόνο δύο λόγια. Δεν μπορούμε να υπάρχουμε χωρίς την οικονομία, όμως είναι ο πολιτισμός αυτός που δίνει νόημα στις σχέσεις μας και στην ταυτότητά μας, και αυτός που ορίζει τις αξίες που μας ενώνουν στην Κοινότητα. Αυτή είναι η απάντησή μου σε όσους ανησυχούν ότι τα πάντα στην εποχή μας αντιμετωπίζονται από οικονομική άποψη και εκφράζονται σε νομισματικές αξίες. Ο πολιτισμός είναι κάτι περισσότερο από χρήμα, όμως είναι σημαντικό να τον δούμε ως δημιουργικό ατού, ως κάτι που δημιουργεί θέσεις εργασίας και βοηθά στην ανάπτυξη της οικονομίας. " απουσία πολιτισμού στις περισσότερες περιπτώσεις έχει ως αποτέλεσμα την επιδείνωση όχι μόνο της οικονομίας αλλά επίσης και της πολιτικής και της κοινωνίας. Ως εκ τούτου, η απουσία πολιτισμού έχει πολλές συνέπειες.
<P>
Αυτός είναι ο λόγος για τον οποίο είμαι ευτυχής που διαπιστώνω ευρεία στήριξη για τη δημιουργικότητα και την καινοτομία στις προτάσεις που αφορούν την πρόταση της Ευρωπαϊκής Επιτροπής για το 2009. " ίδια η επίσημη πρόταση βρίσκεται ήδη σε αυτό το Κοινοβούλιο και ελπίζω ότι η νομοθετική διαδικασία θα οδηγήσει σύντομα στην έγκρισή της και σε προετοιμασίες για το Ευρωπαϊκό Έτος Δημιουργικότητας και Καινοτομίας.
<P>
Εν κατακλείδι θα ήθελα μόνο να πω μερικά λόγια σχετικά με την καταπολέμηση της πειρατείας. Πιστεύω, όπως πολλοί από εσάς εδώ σήμερα, ότι πρέπει να πετύχουμε μια ισορροπία ανάμεσα στην πρόσβαση στον πολιτισμό και στην προσβασιμότητά του, την επικοινωνία και τις πολιτιστικές ευκαιρίες, αφενός, και στην προστασία των δικαιωμάτων πνευματικής ιδιοκτησίας, αφετέρου. Πρέπει να καταπολεμήσουμε την κατάχρηση των δικαιωμάτων πνευματικής ιδιοκτησίας, δεδομένου ότι αυτή είναι συχνά η αιτία που μικρότερες και ασθενέστερες επιχειρήσεις καταρρέουν. Αυτή είναι η θέση της Ευρωπαϊκής Επιτροπής. Ένας τρόπος αντιμετώπισης αυτού του προβλήματος είναι μέσω της εκπαίδευσης: η ενίσχυση της αντίληψης για τη σημασία της προστασίας των δικαιωμάτων πνευματικής ιδιοκτησίας και όχι η κατάχρηση ελευθεριών. " άλλη μέθοδος είναι να προσκληθούν και να οργανωθούν όλοι οι ενδιαφερόμενοι ή όσοι έχουν αρμοδιότητες στον τομέα αυτόν, να συμβάλουμε στο να συνεργαστούν και να συμβάλουν στις προσπάθειες για την προστασία των δικαιωμάτων πνευματικής ιδιοκτησίας, ενώ θα αναπτύσσεται η πρόσβαση σε ηλεκτρονικά δίκτυα σε σύγχρονες επικοινωνίες. Αυτό είναι, τελικά, αυτό που προτείναμε για πρώτη φορά στην πρόσφατη πρότασή μας για μεταρρύθμιση των ηλεκτρονικών δικτύων επικοινωνιών και υπηρεσιών (δέσμη τηλεπικοινωνιών) και αυτή είναι επίσης η θέση της Ευρωπαϊκής Επιτροπής για την καταπολέμηση της πειρατείας. Φυσικά, πολλά πρέπει να γίνουν από τα ίδια τα κράτη μέλη.
<P>
Αυτά είναι όλα όσα ήθελα να πω, σας ευχαριστώ. Προσβλέπω σε περαιτέρω συνεργασία.
<SPEAKER ID="271" NAME="Guy Bono">
εισηγητής. - (FR) Κυρία Πρόεδρε, κύριε Επίτροπε, πιστεύω ότι δεν πρέπει να ξεχνούμε τι προσπαθούμε να πετύχουμε. Παρά τις απόψεις στις οποίες ορισμένες υποκειμενικές μελέτες μάς έκαναν να πιστεύουμε, ο πολιτισμός μας δεν απειλείται από το 13% των Ευρωπαίων που μεταφορτώνουν παράνομα από το Διαδίκτυο πολιτιστικό περιεχόμενο, αλλά φρονώ ότι η συγκέντρωση του πολιτισμού μας στα χέρια ολίγων μεγάλων ομίλων είναι αυτή που βλάπτει την πολυμορφία μας και, κατά συνέπεια, τον πλούτο της πολιτιστικής μας κληρονομιάς.
<P>
Θα δώσω ένα μόνο παράδειγμα, το οποίο αφορά τη δισκογραφική παραγωγή. Σήμερα, το 95% των δίσκων που κυκλοφορούν προέρχεται από τις τέσσερις μεγάλες δισκογραφικές εταιρείες. Πιστεύω ότι είναι σημαντικό να διασφαλιστεί ότι οι καταναλωτές έχουν πραγματική επιλογή και είναι απαραίτητο να υπάρχει εγγύηση πλουραλισμού περιεχομένου σε μια αγοράς υψηλής συγκέντρωσης, όπου αυτοί που κυρίως παράγουν καινοτομία και δημιουργικότητα είναι μικρές επιχειρήσεις, όχι μεγάλες. Μιλήσατε για τις μικρομεσαίες επιχειρήσεις, κύριε Επίτροπε, συστήνοντας τη διεξαγωγή μελέτης η οποία πιστεύω είναι μια πραγματικά ενδιαφέρουσα ιδέα.
<P>
" άδεια συγχώνευσης των εταιρειών Sony και BMG που χορηγήθηκε από την Επιτροπή έρχεται σε πλήρη αντίθεση με την ευρωπαϊκή πολιτική για τη στήριξη των μικρομεσαίων επιχειρήσεων στη μουσική βιομηχανία, οι οποίες δημιουργούν περισσότερες θέσεις εργασίας από ό,τι οι μεγάλες εταιρείες και αντιπροσωπεύουν το 99% των παραγόντων της αγοράς και το 80% της καινοτομίας στον τομέα αυτόν. Ωστόσο, φαίνεται ότι υπάρχει επείγουσα ανάγκη στήριξης της πολυμορφίας στον πολιτιστικό τομέα, που είναι μια πραγματική κινητήριος δύναμη μεγέθυνσης και ένα μέσο ανάπτυξης για τα μεμονωμένα άτομα.
<P>
Εν κατακλείδι, θα πω ότι η πολυμορφία του πολιτισμού είναι αυτή που τον κάνει πλούσιο και όχι το αντίθετο.
<SPEAKER ID="272" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 10 Απριλίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="273" NAME="John Attard-Montalto  " AFFILIATION="PSE">
γραπτώς. - (EN) Ο πολιτισμός και η δημιουργικότητα διαδραματίζουν κεντρικό ρόλο στην προαγωγή της ευρωπαϊκής ιθαγένειας. Αμφότερα εξ αυτών, ο πολιτισμός και η δημιουργικότητα, πρέπει να λαμβάνονται υπόψη στις μελλοντικές πολιτικές της ΕΕ.
<P>
Από μια ανάλυση της οικονομίας του πολιτισμού στην Ευρώπη που χρηματοδοτήθηκε από την Επιτροπή προέκυψαν σημαντικά δεδομένα. Προκύπτει ότι ο πολιτισμός με τη γενική έννοια συμβάλλει σημαντικά στην οικονομία όντως πολύ περισσότερο από τις αρχικές εκτιμήσεις.
<P>
Προ πέντε ετών εκτιμήθηκε ότι οι πολιτιστικοί τομείς είχαν μερίδιο της τάξης του 2,6% του ΑΕγχΠ της ΕΕ. Το 2004 το 3,1% του ενεργού πληθυσμού της ΕΕ εργαζόταν στον τομέα αυτόν. " σχέση μεταξύ πολιτιστικών δραστηριοτήτων και της οικονομίας στη Μάλτα και το Γκόζο μπορεί να εκτιμηθεί από πρόσφατη μελέτη που διεξήγαγε το 2007 η Εθνική Στατιστική Υπηρεσία και αφορούσε ένα σύνολο 5 086 συμμετεχόντων που είχαν εγγραφεί σε 34 σχολές χορού.
<P>
Αυτές οι σχολές χορού απασχολούσαν 109 άτομα και παρήγαγαν ένα οικονομικό πλεόνασμα σχεδόν 400 000 ευρώ. Το συνολικό εισόδημα υπερέβαινε το 1 εκατομμύριο ευρώ.
<P>
Αυτό είναι ένα μόνο παράδειγμα που καταδεικνύει τη σημασία των πολιτιστικών δραστηριοτήτων για την οικονομία.
<SPEAKER ID="274" NAME="Neena Gill  " AFFILIATION="PSE">
γραπτώς. - (ΕΝ) " περιφέρειά μου, τα Δυτικά Μίντλαντς, ανοίγουν τον δρόμο για την ανάπτυξη δημιουργικών βιομηχανιών, με περισσότερους από έναν στους δέκα κατοίκους να απασχολούνται τώρα στον τομέα αυτόν. " εν λόγω περιφέρεια είναι μία από τις πλέον πολυπολιτισμικές περιφέρειες του "Β και αποδεικνύει ότι το ανταγωνιστικό πλεονέκτημά της στην πολιτιστική πολυμορφία γίνεται πηγή δημιουργικότητας και καινοτομίας.
<P>
Ωστόσο, η ΕΕ πρέπει να αναλάβει ισχυρότερη δέσμευση όσον αφορά τη στήριξη πολιτιστικών βιομηχανιών με την παροχή κινήτρων για τη δημιουργία θέσεων εργασίας στον τομέα αυτόν, προκειμένου να υπάρξει αντίδραση στη μετεγκατάσταση των παραδοσιακών βιομηχανιών της ΕΕ σε αναδυόμενες οικονομίες.
<P>
Αυτό που χρειάζεται είναι κοινή δράση και μεγαλύτερη χρηματοδοτική ενίσχυση για την έναρξη επιχειρηματικής δραστηριότητας και ΜΜΕ στις πολιτιστικές βιομηχανίες μέσω του 7ου προγράμματος πλαισίου, των διαρθρωτικών ταμείων και του κοινωνικού ταμείου της ΕΕ. Έτσι θα συνδυαστούν ακόμη περισσότερο οι δεξιότητες και το ταλέντο των ευρωπαίων επιχειρηματιών και εργαζομένων, προκειμένου να διασφαλιστεί η ύπαρξη των απαραίτητων δεξιοτήτων για την περαιτέρω ανάπτυξη του τομέα. " ΕΕ πρέπει να στηρίζει τη δημιουργικότητα για την επίτευξη περισσότερης καινοτομίας και μεγαλύτερης επιχειρηματικότητας.
<P>
Στο Ευρωπαϊκό Έτος Διαπολιτισμικού Διαλόγου, πρέπει επίσης να αναγνωρίσουμε τη σημασία των πολιτιστικών βιομηχανιών στην ευαισθητοποίηση και την κατανόηση άλλων πολιτισμών και, κατά συνέπεια, τη σημασία τους για την κοινωνική συνοχή. Παρομοίως, η Ευρώπη μπορεί να έχει μεγάλο οικονομικό όφελος από την πολιτιστική πολυμορφία της.
<SPEAKER ID="275" NAME="Eija-Riitta Korhola  " AFFILIATION="PPE-DE">
γραπτώς. - (FI) Θα ήθελα να ευχαριστήσω τον εισηγητή διότι εκπόνησε μια έκθεση που αντιμετωπίζει τόσο ολοκληρωμένα τον πολυπρόσωπο χαρακτήρα των πολιτιστικών βιομηχανιών και τους κυριότερους προβληματικούς τομείς που συνδέονται με αυτές. Όταν σκεπτόμαστε την κατάσταση των πολιτιστικών βιομηχανιών στην ευρωπαϊκή κοινωνία, υπάρχουν δύο βασικές αρχές που χρειάζεται να θυμόμαστε.
<P>
Πρώτον, χρειάζεται να καταλάβουμε πόσο σημαντικός είναι ο πολιτισμός για την ποιότητα ζωής των ανθρώπων. Τα πολιτιστικά προϊόντα ενισχύουν την ευεξία. " Κοινότητα αναγνωρίζει ότι οι Ευρωπαίοι έχουν βασικά δικαιώματα στην εκπαίδευση, τα οποία περιλαμβάνουν το δικαίωμα των ανθρώπων στον πολιτισμό. Κατά συνέπεια, μιλούμε για θεμελιώδη πολιτικά δικαιώματα.
<P>
Δεύτερον, χρειάζεται να καταλάβουμε πόσο σημαντικός είναι ο πολιτισμός για αυτούς που τον παράγουν Για πολλούς η εργασία δεν είναι απλά πάθος - τους εξασφαλίζει και τα προς το ζην. " είσπραξη από τον δημιουργό της αρμόζουσας αμοιβής για το έργο του αποτελεί βασικό δικαίωμα. Εναπόκειται στους νομοθέτες να διασφαλίσουν ότι αυτοί οι άνθρωποι θα μπορούν να εργάζονται σε περιβάλλον το οποίο δεν θα θίγει τα δικαιώματά τους. Δεν υπάρχει πολιτιστική παραγωγή χωρίς τους δημιουργούς της, και αν αυτοί δεν αμείβονται για το έργο που δημιουργούν, τότε αυτό θα έχει ως αποτέλεσμα τον περιορισμό της καλλιτεχνικής ανάπτυξης.
<P>
Κατά συνέπεια, η νομοθεσία περί πολιτιστικών βιομηχανιών, όπως η προστασία των δικαιωμάτων πνευματικής ιδιοκτησίας και συγγενικών δικαιωμάτων, πρέπει πάντοτε να επιτυγχάνει τη σωστή ισορροπία μεταξύ των δύο κοινωνικών διαστάσεων του πολιτισμού. Απαιτεί ειδική ευαισθησία εκ μέρους του νομοθέτη. Πρέπει να αναγνωριστεί ότι οι πολιτιστικές βιομηχανίες είναι ένας πολύ ειδικός τομέας και, κατά συνέπεια, απαιτεί ένα πολύ ειδικό νομικό καθεστώς.
<P>
" κυριότερη πρόκληση για τις πολιτιστικές βιομηχανίες είναι προφανώς η πληροφορική. Επωφελούνται σαφώς από τις εξελίξεις στην τεχνολογία και την αγορά της πληροφορίας, όμως ταυτόχρονα χρειάζονται προστασία όταν χρησιμοποιούνται νέα συστήματα.
<P>
Χρειάζεται επίσης η Επιτροπή να προτείνει άμεσα μέτρα για να αποσαφηνίσει τη σχέση μεταξύ πνευματικής ιδιοκτησίας και πολιτισμού και της οικονομίας. " κυριότερη πρόκληση συνίσταται στην επίτευξη διασφάλισης δίκαιης και πραγματικής αμοιβής για κάθε κάτοχο δικαιώματος και για εκάστη μεμονωμένη πολιτιστική βιομηχανία για το έργο που έχει εκτελέσει, διασφαλίζοντας ταυτόχρονα ότι οι καταναλωτές έχουν επιλογή και ευχερή πρόσβαση σε πολιτιστικά προϊόντα.
<SPEAKER ID="276" NAME="Marianne Mikko  " AFFILIATION="PSE">
γραπτώς. - (EN) Καθώς η παραγωγή υλικών αγαθών όλο και περισσότερο μηχανοποιείται και λαμβάνει χώρα εκτός ΕΕ, περισσότεροι άνθρωποι στην Ευρώπη αφιερώνουν το ταλέντο τους στην παραγωγή πολιτιστικών αγαθών.
<P>
" μελέτη που ανέθεσε η Ευρωπαϊκή Επιτροπή στην ΚΕΑ υποτιμά σημαντικά τη συμβολή των πολιτιστικών βιομηχανιών στην οικονομία και την κοινωνία μας. Ενώ μόνο το 3,1% του ενεργού πληθυσμού της ΕΕ μπορεί να παράγει άμεσα νομισματική αξία στον πολιτιστικό τομέα, ο αντίκτυπός τους είναι αξιοσημείωτος σχεδόν σε κάθε πτυχή της ζωής μας.
<P>
Ο λαϊκός πολιτισμός είναι φορέας πολιτιστικών και κοινωνικών μηνυμάτων. Οι μουσικοί και οι ηθοποιοί συνέβαλαν αποφασιστικά στην εμφάνιση του κύματος της πράσινης οικονομίας. " μουσική και οι κινηματογραφικές ταινίες είναι ισχυρά μέσα για την προαγωγή της καλύτερης κατανόησης μεταξύ των λαών και των ευρωπαϊκών αξιών. Οι πολιτιστικές βιομηχανίες είναι αυτές που κατά κύριο λόγο δημιούργησαν τη ζήτηση για νέες τεχνολογίες, για ψηφιακές πλατφόρμες.
<P>
Κατά συνέπεια, είναι ζωτικής σημασίας οι ευρωπαϊκές πολιτιστικές βιομηχανίες να παραμείνουν βιώσιμες. Καταρχάς, πρέπει να διασφαλίσουμε ότι οι δημιουργικοί άνθρωποι έχουν τη δυνατότητα να συντηρούν τον εαυτό τους με τη δημιουργικότητά τους. Αυτό σημαίνει ότι πρέπει να δώσουμε τη δυνατότητα στους δημιουργούς να διανέμουν το έργο τους όσο το δυνατόν ευρύτερα, χωρίς οιοδήποτε φόβο κατάχρησης από ενδιάμεσους ή από τους καταναλωτές.
<P>
Εξακολουθώ να το θεωρώ αυτό ως τον βασικό λόγο ύπαρξης της εν λόγω έκθεσης, για την οποία ευχαριστώ τον εισηγητή και τους συναδέλφους μου που εξέφρασαν τις σκέψεις τους.

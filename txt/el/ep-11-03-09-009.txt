<CHAPTER ID="009">
Πανηγυρική συνεδρίαση - Ουγγαρία
<SPEAKER ID="141" NAME="Πρόεδρος">
Πρόεδρε Schmitt, επίτιμοι προσκεκλημένοι, κυρίες και κύριοι, σας καλωσορίζουμε, κύριε Schmitt, ως ένα πρόσωπο που πριν λίγο καιρό, ήταν συνάδελφος βουλευτής του Κοινοβουλίου μας. Σήμερα, είστε μαζί μας με έναν εντελώς διαφορετικό ρόλο από ό,τι στο παρελθόν. Πολλές φορές καθίσατε σε αυτήν εδώ τη θέση, κύριε Πρόεδρε, και προεδρεύσατε των διαδικασιών του Κοινοβουλίου μας. Μας δίνει μεγάλη χαρά το γεγονός ότι σήμερα υποστηρίζετε την ουγγρική Προεδρία, καθώς και ότι εργάζεστε σήμερα για να δημιουργήσετε ένα φιλικό κλίμα για το Ευρωπαϊκό Κοινοβούλιο στην Ευρώπη, διότι γνωρίζετε πόσο σημαντικό είναι αυτό το Σώμα - πόσο σημαντικό είναι για τους ανθρώπους που ζουν στη χώρα μας και για τις αποφάσεις που λαμβάνονται στην Ευρωπαϊκή Ένωση.
<P>
Σήμερα, πρόκειται να ψηφίσουμε επί της έκθεσης που συνέταξε η κ. Járóka. Αυτό είναι ένα σημαντικό θέμα για όλους μας, διότι η μειονότητα των Ρομά είναι η μειονότητα που έχει υποστεί τους περισσότερους διωγμούς στην Ευρώπη. Επίσης, αποτελεί τη μεγαλύτερη μειονότητα στην Ευρώπη. Διαθέτουμε τόσο τη βούληση όσο και τα μέσα, ούτως ώστε να καταφέρουμε να επιλύσουμε βαθμιαία το συγκεκριμένο πρόβλημα. " έκθεση Járóka θα συμβάλει τα μέγιστα σε αυτό. Είμαστε βέβαιοι γι' αυτό.
<P>
Επίσης, είναι σημαντικό ότι πραγματοποιούμε άνοιγμα προς τα κράτη των Βαλκανίων. Ενθυμούμαστε πολύ καλά, κύριε Πρόεδρε, ότι κατά τη διάρκεια των έξι ετών που συνεργαστήκατε μαζί μας, αποδώσατε εξαιρετικά μεγάλη σημασία στη διεύρυνση της ΕΕ με τη συμπερίληψη των Δυτικών Βαλκανίων. Υπάρχουν πράγματι πολλά προβλήματα που πρέπει να επιλυθούν εκεί. Οι ενδιαφερόμενες χώρες πρέπει πρώτα να προετοιμαστούν, αλλά κατόπιν αυτού, η συμμετοχή τους στην Ευρωπαϊκή Ένωση θα μας βοηθήσει επίσης να επιλύσουμε πολλά προβλήματα. Θα θέλαμε επίσης να σας ευχαριστήσουμε για το έργο σας και σε αυτό το θέμα.
<P>
Ενδεχομένως, οι συνάδελφοί μου βουλευτές θυμούνται τις ημέρες εκείνες, πριν από πολλά χρόνια, που κερδίσατε χρυσά ολυμπιακά μετάλλια. Στη συνέχεια, αφιερώσατε την ψυχή σας στην υπηρεσία του ολυμπιακού κινήματος και σήμερα, ως πολιτικός άνδρας, εκπροσωπείτε τη χώρα σας, καθώς και την Ευρωπαϊκή Ένωση, τόσο εκτός ΕΕ όσο και στην Ευρώπη. Θα θέλαμε να σας ευχαριστήσουμε γι' αυτό. Αναμένουμε με εξαιρετικό ενδιαφέρον όσα πρόκειται να πείτε.
<SPEAKER ID="142" NAME="Pál Schmitt">
Πρόεδρος της Δημοκρατίας της Ουγγαρίας. - (HU) Θα απευθύνω την ομιλία μου στη μητρική μου γλώσσα, τα ουγγρικά. Κύριε Πρόεδρε, αξιότιμοι κύριοι βουλευτές, κυρίες και κύριοι, στέκομαι εδώ ενώπιόν σας με μεγάλη χαρά και υπερηφάνεια. Χάρηκα που επέστρεψα σε αυτό το σημαντικό μέρος της ζωής και της σταδιοδρομίας μου, στους φίλους και τους συναδέλφους μου, στο Ευρωπαϊκό Κοινοβούλιο, του οποίου υπήρξα μέλος επί έξι χρόνια. Σας ευχαριστώ που με προσκαλέσατε.
<P>
Κύριε Πρόεδρε, και τι δεν θα έδινα πριν από έναν χρόνο για χρόνο αγόρευσης δώδεκα λεπτών! Αυτό εδώ είναι ένα μέρος με μεγάλο κύρος, όπου κάθε πολιτικός, κάθε δημόσιος λειτουργός μπορεί να μάθει πολλά. Δεν θεωρώ διόλου συμπτωματικό το γεγονός ότι πολλοί πρόεδροι και υπουργοί αναδείχθηκαν από αυτά εδώ τα έδρανα. Αυτό είναι θετική είδηση για την Ευρώπη, διότι αποκτά σημαίνοντες πολιτικούς, οι οποίοι έχουν αποφοιτήσει από την όχι πάντα εύκολη σχολή του ευρωπαϊκού διαλόγου, οι οποίοι βλέπουν τα εθνικά τους ζητήματα σε μια πιο κοινοτική διάσταση και οι οποίοι δεν είναι μόνο ικανοί να εκπροσωπούν συμφέροντα, αλλά έχουν επίσης μάθει να συμβιβάζονται. Αυτή είναι η πολιτιστική κληρονομιά της Ευρώπης και αυτή είναι επίσης η αποστολή της σήμερα.
<P>
Το Ευρωπαϊκό Κοινοβούλιο αποτελεί εξαίρετο παράδειγμα του σημαντικού ρόλου που διαδραματίζει ο κοινοβουλευτισμός και η κουλτούρα της δημόσιας συζήτησης στον ευρωπαϊκό τρόπο σκέψης. Το Κοινοβούλιο, στο οποίο εκχωρήθηκαν αυξημένες εξουσίες από τη Συνθήκη της Λισαβόνας, αποτελεί το εχέγγυο της δημοκρατικής λήψης των αποφάσεων. " διαύγεια του πνεύματος και η ανοιχτή διάθεση προς τους άλλους συνάδουν με τις παραδόσεις του. Ως εκ τούτου, η Ουγγαρία, ως η νυν προεδρεύουσα χώρα του Συμβουλίου της Ευρωπαϊκής Ένωσης, συνεργάζεται πρόθυμα με το Ευρωπαϊκό Κοινοβούλιο, διότι αυτό εδώ δεν είναι απλώς ένα χωνευτήρι νομοθεσιών, αλλά, εάν μου επιτρέπεται να το διατυπώσω κατά αυτόν τον τρόπο, κάτι πολύ πέραν αυτού: η ψυχή της Ευρώπης.
<P>
Κυρίες και κύριοι, πράγματι, η Ευρώπη δεν διαθέτει μόνο μία αγορά, ένα νόμισμα, πολιτικές και νόμους, αλλά επίσης διαθέτει μία ψυχή και ένα πνεύμα. Γνωρίζω πολύ καλά ότι η καθημερινή εργασία εδώ αφορά κυρίως πρακτικές λεπτομέρειες. Ωστόσο, οι κρίσεις του πρόσφατου παρελθόντος κατέδειξαν επίσης τι μπορεί να συμβεί, όταν η μοίρα των ανθρώπων προσεγγίζεται από μια αμιγώς οικονομική ή τεχνοκρατική άποψη και λησμονούνται οι βασικοί στόχοι καθώς και οι αρχές που συγκροτούν τα πράγματα.
<P>
Ο Jean Monnet, τον οποίο τιμούμε ως έναν από τους πατέρες της μεταπολεμικής συνεργασίας και ο οποίος, καίτοι οικονομολόγος, δεν οραματίστηκε μια αποκλειστικά οικονομική ένωση για την Ευρώπη, επεσήμανε τα εξής εκείνη την περίοδο: "Χρειαζόμαστε πραγματικές ευρωπαϊκές προσπάθειες. Δεν δημιουργούμε συμμαχίες κρατών, ενώνουμε ανθρώπους". Οι ακόλουθες ιδέες που εκφράστηκαν από τον Jean Monnet εξακολουθούν ακόμη και σήμερα να είναι σημαντικές, μολονότι διατυπώθηκαν πριν από εξήντα χρόνια: "Είμαστε εδώ για να αναλάβουμε μια κοινή αποστολή - όχι για να διαπραγματευθούμε για το δικό μας εθνικό όφελος, αλλά για να το αναζητήσουμε προς όφελος όλων. Μόνον εάν αποβάλλουμε από τις συζητήσεις μας οποιαδήποτε ατομικά αισθήματα θα επιτύχουμε μια λύση. Στο μέτρο που, προσερχόμενοι εδώ, μπορούμε να αλλάξουμε τις μεθόδους μας, η στάση όλων των Ευρωπαίων θα αλλάξει εξίσου σταδιακά".
<P>
Από τότε έχουν περάσει περισσότερες από έξι δεκαετίες. Εξακολουθούμε όμως να λαμβάνουμε σοβαρά υπόψη αυτές τις σκέψεις, οι οποίες μας έδειξαν την πορεία; Ευθύς εξαρχής, αυτή η συμμαχία ήταν κάτι περισσότερο από μια κοινότητα άνθρακα και χάλυβα. Οι ιδρυτές της την συγκρότησαν ως εγγύηση για την ειρήνη, ως μια αποστολή για τη δημιουργία μιας ισχυρής Ευρώπης. Ομολογώ ότι δεν είναι εύκολο να εξευρεθεί ένας κοινός παρονομαστής για μισό δισεκατομμύριο ανθρώπων στη σημερινή διευρυμένη Ευρώπη, μια Ευρώπη με 27 κράτη μέλη. Βλέπω - εάν μου επιτρέπετε - μια ιδιαίτερη γοητεία στο γεγονός ότι η Ουγγαρία θα αναλάβει τον μανδύα της εκ περιτροπής Προεδρίας αυτήν ακριβώς τη χρονική περίοδο εν μέσω σοβαρών διλημμάτων, σφοδρών αντιπαραθέσεων και βαρυσήμαντων ζητημάτων, διότι σε τέτοιους ακριβώς καιρούς είναι που υπάρχει η μέγιστη ανάγκη για τα χαρίσματα που έχει η χώρα μου.
<P>
Πράγματι, οι αγώνες του σήμερα δεν είναι ποτέ δυνατόν να δοθούν για εμάς με το πνεύμα των προγόνων μας. Παρόλα αυτά, εμείς οι Ούγγροι μπορούμε δικαίως να είμαστε υπερήφανοι για το ότι, για να επικαλεστώ τον Ούγγρο συνθέτη, Ferenc Liszt, ο οποίος γεννήθηκε πριν από 200 χρόνια, "είμαστε τα τέκνα ενός έμφυτα ελεύθερου λαού". Ζούμε σε μια χώρα, η οποία, χάρη στον Saint-King Stephen, δημιουργήθηκε ως μια ανεκτική, καλόδεχτη, πολυεθνική χριστιανική κοινότητα, έχει περισσότερα από χίλια χρόνια κρατική υπόσταση και έχει πιστοποιήσει τη βαθιά της αίσθηση ελευθερίας μέσω των επαναστάσεων. Καθώς πλησιάζει η εθνική εορτή της Ουγγαρίας στις 15 Μαρτίου, πρέπει να ενθυμούμαστε τους πολλούς, τους πάρα πολλούς αγώνες των Ούγγρων, όπως τον πόλεμο της ανεξαρτησίας και την επανάσταση του 1848 και ασφαλώς την επανάσταση του 1956 και τον αγώνα για την ελευθερία, την οποία ορισμένοι εξ υμών, όσοι είστε μεγαλύτερης ηλικίας, μπορεί να θυμάστε, χάρη στην οποία κατακτήσαμε ένα είδος δικαίου και σεβασμού εδώ στην Ευρώπη. Εξάλλου, αυτό δεν μας επέτρεψε ποτέ να λησμονήσουμε έννοιες όπως η αδελφοσύνη και η αλληλεγγύη. Εμείς οι Ούγγροι αγωνιστήκαμε πάρα πολύ για να αδιαφορήσουμε για τους αγώνες των άλλων και να αγνοήσουμε τα προβλήματα των άλλων ανθρώπων χωρίς να πούμε λέξη.
<P>
Για αυτόν τον λόγο, παρακολουθούμε με ιδιαίτερη ευαισθησία όλα τα γεγονότα που εκτυλίσσονται σήμερα στα νότια μας, στον αραβικό κόσμο. Δείχνουμε κατανόηση για την επιθυμία των λαών για ελευθερία, για ένα γνώρισμα που αναμφίβολα ενυπάρχει στην καρδιά κάθε ανθρώπου και κάθε έθνους. Δεν προκαλεί κατάπληξη και, στην πραγματικότητα, δεν ήταν κάτι απροσδόκητο αυτό που συνέβη. " επιθυμία για ελευθερία οποιουδήποτε έθνους δεν μπορεί να καταστέλλεται εσαεί. Αργά ή γρήγορα, θα λύσει τα δεσμά του. Είναι κοινό καθήκον της Ευρωπαϊκής Ένωσης να προστατεύσει τα συμφέροντα των ίδιων της των πολιτών και να παραμείνει πιστή στις ανθρωπιστικές της δεσμεύσεις. Με τα ίδια της τα μέσα, πρέπει να προωθήσει την ειρηνική μετάβαση και - εκεί, στις ενδιαφερόμενες χώρες - την ευημερία στην πατρίδα του καθενός.
<P>
Κυρίες και κύριοι, ή εάν μου επιτρέπεται να σας απευθύνομαι με αυτόν τον τρόπο, συνάδελφοι και φίλοι, εφόσον αναφερόμαστε στην αλληλεγγύη, επιτρέψτε μου να απαριθμίσω ορισμένες από τις ιδέες του Σχεδίου Schuman, όπως η "de facto αλληλεγγύη", οι "δημιουργικές προσπάθειες", ο "συνασπισμός συμφερόντων" και η "βαθύτερη κοινότητα". Ειλικρινά πιστεύω ότι αυτοί οι όροι, τους οποίους μπορεί να συναντήσουμε σε κάθε έγγραφο και σε κάθε ομιλία της ΕΕ, δεν έχουν χάσει τη σημασία τους. Είμαι βέβαιος ότι αυτά είναι βαθιά αισθήματα επάνω στα οποία μπόρεσε κάποτε να οικοδομηθεί η ευρωπαϊκή ενότητα και η μεταπολεμική ανασυγκρότηση και τα οποία επανέφεραν τελικά και τις χώρες της Ανατολικής και Κεντρικής Ευρώπης, που καταπιέζονταν από δικτατορίες, σε αυτήν την κοινότητα.
<P>
Κάθε σημείο στο πρόγραμμα της ουγγρικής Προεδρίας θέτει ως στόχους αυτές τις βασικές αξίες. Οτιδήποτε σχεδιάζουμε και για οτιδήποτε εργαζόμαστε μπορεί να περιγραφεί με δύο λέξεις, δύο λέξεις που χρησιμοποιούνται συχνά, αλλά δεν έχουν χάσει καθόλου τη δύναμή τους: υπευθυνότητα και αλληλεγγύη. Παρακαλώ επιτρέψτε μου να επεκταθώ σε ορισμένα σημεία. Τι ακριβώς εννοούμε με τους όρους αλληλεγγύη και υπευθυνότητα; " αλληλεγγύη απαιτείται σε οικονομικές υποθέσεις. Γνωρίζουμε ότι η προστασία του ευρώ είναι η πρώτη και κύρια κοινή μας αποστολή. Αυτό είναι ένα ζήτημα που αφορά όλα τα κράτη μέλη, επαναλαμβάνω, όλα τα κράτη μέλη, διότι η ανταγωνιστικότητα της Ευρωπαϊκής Ένωσης είναι σημαντική για χώρες που βρίσκονται τόσο εντός όσο και εκτός της ζώνης του ευρώ και εξαρτάται από όλους εμάς από κοινού.
<P>
Ήδη σήμερα, η Ουγγαρία αποτελεί ένα καλό παράδειγμα, έχοντας θεσπίσει έναν ισχυρό νομικό περιορισμό όσον αφορά το δημόσιο χρέος στο σύνταγμα που εκπονείται. " Ουγγαρία αποφάσισε να λάβει σοβαρά μέτρα για να μειώσει τις δαπάνες, προκειμένου να αντιμετωπίσει τα τρέχοντα χρέη της και να μειώσει το δημοσιονομικό της έλλειμμα κάτω από τον ευρωπαϊκό μέσο όρο.
<P>
Ωστόσο, αναμένουμε ευλαβικά από τις χώρες που χρησιμοποιούν το ευρώ να ανακτήσουν την εμπιστοσύνη στο κοινό νόμισμα. " καθιέρωση του ευρωπαϊκού εξαμήνου εξυπηρετεί τον στόχο της κοινής ανταγωνιστικότητας: θα επιτρέψει στα κράτη μέλη να ενημερώνονται μεταξύ τους για τα σχέδια των προϋπολογισμών τους πριν από την έγκρισή τους σε εθνικό επίπεδο και θα μας δώσει τη δυνατότητα να θέτουμε στόχους ανά χώρα. Προσωπικά θα ήμουν ευτυχής, εάν αυτό καθιερωνόταν κατά τη διάρκεια της ουγγρικής Προεδρίας και θα αποκαλούνταν μάλιστα το εξάμηνο της Βουδαπέστης.
<P>
Παρακαλώ επιτρέψτε μου να χρησιμοποιήσω εκ νέου τις λέξεις του Jean Monnet, ο οποίος πίστευε ότι ήταν σπουδαίο προτέρημα και επιδίωξη της κοινοτικής δέσμευσης τα έθνη - τον παραθέτω εντός εισαγωγικών - "αντί αντιπαράθεσης, θα πρέπει να επηρεαστούν αμοιβαία και ενδεχομένως να περάσουν τελικά στον διάλογο, στην κοινή δράση". Γνωρίζω ότι η κοινή δράση εξακολουθεί να έχει τα αμφιλεγόμενα σημεία της, αλλά ελπίζω ειλικρινά ότι αυτά θα αποσαφηνιστούν με επιτυχία πριν από τις οικονομικές και χρηματοπιστωτικές συζητήσεις που είναι προγραμματισμένες να διεξαχθούν σύντομα.
<P>
" μαγική λέξη είναι πρόληψη. Αυτή μπορεί να βοηθήσει στο να διασφαλιστεί ότι οι χρηματοπιστωτικές κρίσεις μεμονωμένων χωρών δεν θα καταλαμβάνουν εξαπίνης την Ευρωπαϊκή Ένωση, ενώ θα καταστήσει δυνατή την κατάλληλη αντίδραση σε αυτές, διότι είναι απλούστερο να αποφεύγεται μια κρίση από το να επιχειρείται η ανάκαμψη από αυτήν.
<P>
Πρέπει να αναλάβουμε την ευθύνη για το κλείσιμο του αναπτυξιακού χάσματος. Ακόμη και σε μια κοινότητα αυτού του μεγέθους, η αλληλεγγύη μπορεί αφενός να σημαίνει ότι δίδεται προσοχή στη μοίρα του κάθε ανθρώπου και αφετέρου σε αυτήν μικρότερων και μεγαλύτερων κοινοτήτων, ολόκληρων περιφερειών. Οι πολίτες της Ευρωπαϊκής Ένωσης αξίζουν ίσες ευκαιρίες. Αυτό μπορεί να προωθηθεί μέσω της ορθής πολιτικής συνοχής, οι ακρογωνιαίοι λίθοι της οποίας έχουν ήδη συμφωνηθεί επιτυχώς. Είναι σημαντικό η Ευρώπη να μην διαλυθεί εις τα εξ ων συνετέθη από άποψη ανταγωνιστικότητας.
<P>
Επανερχόμενος στην αλληλεγγύη και στην ενότητα στην ενεργειακή αγορά, οι προσπάθειες για την ανάπτυξη μιας ενιαίας ενεργειακής αγοράς είναι άρρηκτα συνδεδεμένες με τη συνοχή. Αποσκοπούν στο να μειώσουν την ενεργειακή εξάρτηση και την τρωτότητα, καθώς και στο να διασφαλίσουν την απεριόριστη ροή αερίου και ηλεκτρικού ρεύματος σε ολόκληρη την Ευρώπη. Τα γεγονότα στη Βόρεια Αφρική αποτελούν επίσης μια υπόμνηση του πόσο σημαντική είναι η μείωση της μονομερούς εξάρτησης και η σύνδεση μη διασυνδεδεμένων ενεργειακών δικτύων. Απαιτούνται επεκτάσεις για την ολοκλήρωση της ενιαίας αγοράς ενέργειας, απαιτούνται κονδύλια για τις επεκτάσεις και επίσης απαιτείται ευρεία συμφωνία για την εξεύρεση των κονδυλίων.
<P>
" ανάληψη ευθύνης απαιτείται επίσης σε μακροπεριφερειακό επίπεδο. Ακριβώς όπως η διαδικασία της Βαρκελώνης στο νότιο τμήμα της Ευρώπης και η στρατηγική για την περιοχή της Βαλτικής Θάλασσας στο βόρειο μισό της ηπείρου παρέχουν ένα πλαίσιο για την εναρμόνιση των περιφερειακών επεκτάσεων, έτσι και οι χώρες της Κεντρικής και Ανατολικής Ευρώπης αναζητούν σήμερα ευκαιρίες για μια αποτελεσματικότερη συνεργασία. " στρατηγική για την περιοχή του Δούναβη διαμορφώνεται με τη συμμετοχή 14 χωρών σε περίπου 40 προγράμματα, γεγονός που συνιστά εξαίρετη απόδειξη ότι το να έχεις γείτονες, κάτι που συχνά αναφέρεται ως ένας γεωγραφικός περιορισμός, μπορεί επίσης να θεωρηθεί και ως ένα γεωγραφικό ατού. Προσβλέπουμε ιδιαίτερα στον Δούναβη, ως έναν από τους φυσικούς συνεκτικούς δεσμούς μας και το ποτάμι της αιώνιας αλληλεξάρτησής μας, που μας βοηθά να προοδεύσουμε χάρη στη στρατηγική που αναμένεται να υιοθετηθεί τον Ιούνιο· που μας βοηθά ως ένας πράσινος διάδρομος, ως ένα οικονομικό δυναμικό, ως η κινητήρια δύναμη κοινοπραξιών, ως μια αναπτυσσόμενη διαδρομή μεταφορών και, βεβαίως, ως μια πολιτιστική διασύνδεση. " Ουγγαρία εγκαινιάζει την εκπόνηση αυτής της στρατηγικής και, όσον αφορά τα πρακτικά καθήκοντα, οργανώνει την εργασία σε σχέση με την κοινή διαχείριση των υδάτων και την προστασία του περιβάλλοντος.
<P>
Πρέπει να αναλάβουμε την ευθύνη στα σύνορά μας. " Ευρώπη πρέπει να είναι σε θέση να αντιδράσει στις ραγδαίες αλλαγές στον κόσμο. Ωστόσο, καμία συντελούμενη αλλαγή δεν δικαιολογεί τις ενέργειές μας ενάντια στα ίδια μας τα συμφέροντα, τρέχοντας από τη μία άκρη του πλοίου στην άλλη, ενισχύοντας έτσι μόνο ακόμη περισσότερο το φαινόμενο των όχι και πολύ ελαφρών κυμάτων.
<P>
Γνωρίζω ότι αρκετοί άνθρωποι εγείρουν το ζήτημα της νότιας και ανατολικής γειτνίασης ως μια διαζευκτική περίπτωση, ισχυριζόμενοι ότι η τρέχουσα κατάσταση υπαγορεύει να επικεντρώσουμε όλη μας την προσοχή στα νότια σύνορα της Ευρωπαϊκής Ένωσης. Ωστόσο, μπορούμε μόνο να δώσουμε ορθές απαντήσεις σε μεταβαλλόμενες καταστάσεις - και πρέπει να παραδεχθούμε ότι θα υπάρχουν πάντοτε τέτοιου είδους μεταβαλλόμενες καταστάσεις - εάν κατά τα λοιπά μείνουμε ανυποχώρητοι σε όλα τα σημεία του ορίζοντα. Εάν αυτό το λησμονήσει η Ευρωπαϊκή Ένωση, τότε θα ενεργήσει εις βάρος της και θα αποδυναμωθεί. Απροσδόκητες καταστάσεις μπορούν πάντα να προκύψουν πολύ πιο εύκολα, εκεί όπου δεν είμαστε ενήμεροι για τα γεγονότα και αντίστροφα: η διαχείριση κάθε νέου προβλήματος μπορεί να πραγματοποιηθεί ευκολότερα, όπου υπάρχουν εύρυθμες σχέσεις.
<P>
" Ανατολική Εταιρική Σχέση δεν αποτελεί ούτε ουγγρική ούτε πολωνική προτεραιότητα. Μολονότι αυτή φαίνεται να είναι η προσέγγισή μας σε αυτήν την κατάσταση, πρόκειται για μια πολύ πιο κοινή πρόβλεψη. Τίποτε δεν το αποδεικνύει αυτό με μεγαλύτερη σαφήνεια από το γεγονός ότι θα διοργανώσουμε τη σύνοδο κορυφής της Ανατολικής Εταιρικής Σχέσης από κοινού με τους Πολωνούς φίλους μας κατά τη διάρκεια της δικής τους Προεδρίας.
<P>
Είναι επίσης ανάγκη να συζητήσουμε για την αλληλεγγύη που πρέπει να επιδείξουμε σε αυτούς που περιμένουν τη διεύρυνση. " συμμαχία των κρατών που ίδρυσε την Ευρωπαϊκή Ένωση ανέκαθεν κρατούσε τις θύρες ανοιχτές, δηλώνοντας ότι οποιαδήποτε δημοκρατική χώρα επιθυμεί να προσχωρήσει με τη δική της ελεύθερη βούληση και αποδεχόμενη τις βασικές αρχές της ΕΕ μπορεί να καταστεί μέλος της κοινότητας. Αφενός αυτό σημαίνει ότι υπάρχουν σαφείς όροι για να καταστεί κάποιος μέλος αυτής της συμμαχίας. Αφετέρου, σημαίνει ότι έχουμε επίσης ευθύνη έναντι των χωρών εκτός Ευρωπαϊκής Ένωσης, έναντι όλων εκείνων των κρατών που θεωρούν ότι ο στόχος τους είναι η ένταξη και καταβάλλουν σοβαρές προσπάθειες για να τον επιτύχουν. " φιλοδοξία προσχώρησης αξίζει ξεκάθαρες απαντήσεις, σαφείς απαιτήσεις και ένα προφανές χρονοδιάγραμμα και προοπτική για τις χώρες των Δυτικών Βαλκανίων, αλλά επίσης για την Τουρκία και την Ισλανδία.
<P>
Όσον αφορά την ευθύνη για τις μειονότητες, επιτρέψτε μου να παραθέσω αυτολεξεί το άρθρο 3 της Συνθήκης της Λισαβόνας: "" Ένωση βασίζεται στις αξίες του σεβασμού της ανθρώπινης αξιοπρέπειας, της ελευθερίας, της δημοκρατίας, της ισότητας, του κράτους δικαίου και του σεβασμού των ανθρώπινων δικαιωμάτων, συμπεριλαμβανομένων των δικαιωμάτων των προσώπων που ανήκουν σε μειονότητες". " πολιτιστική πολυμορφία αποτελεί πράγματι την ουσία της Ευρώπης, την πηγή της ζωτικότητάς της. Ως μια εθνική δήλωση σχετικά με αυτό, στην Ουγγαρία κατά την επόμενη εθνική συνέλευση - η οποία, συμπτωματικά, θα περιοριστεί σε μέγεθος κατά το ήμισυ από το 2014 - όλες οι μειονότητες εντός της χώρας θα έχουν τη δική τους εκπροσώπηση στο κοινοβούλιο.
<P>
Ο τρόπος με τον οποίο η Ουγγαρία εκπροσωπεί την τύχη των Ούγγρων που ζουν στο εξωτερικό συνάδει απόλυτα με αυτήν την αρχή. Βρισκόμαστε σε μια ασυνήθιστη κατάσταση. Έχουμε μια συνταγματική υποχρέωση να υπερασπιστούμε τα δικαιώματα των μειονοτήτων των ιθαγενών ουγγρικών κοινοτήτων που ζουν σε άλλες χώρες, το δικαίωμά τους να χρησιμοποιούν τη δική τους γλώσσα και το δικαίωμα της αυτοδιοίκησης. Μπορούμε άραγε να αυτοαποκαλούμαστε σωστοί Ευρωπαίοι, εάν δεν πράξουμε κάτι τέτοιο; " Ευρωπαϊκή Ένωση είναι ακριβώς αυτή που μας παρέχει ένα νομικό και διανοητικό πλαίσιο, όπου αυτό το ζήτημα παύει, πράγματι, να αποτελεί ζήτημα. Σήμερα, επιτέλους, έχουμε κάθε δυνατότητα να υπερβούμε τις ιστορικές αδικίες - χωρίς να θρηνούμε για τον γεωγραφικό μας διαχωρισμό - και να γιορτάσουμε την πνευματική και διανοητική μας συντροφικότητα χωρίς κανενός είδους εδαφική διεκδίκηση. Όλα αυτά μάλιστα τα προβλέψαμε σε νόμο. Ένα κράτος καθίσταται ισχυρότερο και όχι πιο αδύναμο, όταν εκχωρεί δικαιώματα στις μειονότητες. Με αυτόν τον τρόπο, θα αποκτήσει πιστούς, ικανοποιημένους πολίτες, με αίσθημα αυτοσεβασμού, οι οποίοι - σε καθόλου αμελητέο βαθμό - βελτιώνουν και προσθέτουν χρώμα στην πολυμορφία μέσω του πολιτισμού τους και των παραδόσεών τους.
<P>
Εν κατακλείδι, επιτρέψτε μου να αναφερθώ στη στρατηγική για τους Ρομά, όπως έπραξε ήδη ο κ. Buzek. " ουγγρική Προεδρία θεωρεί την υποβολή προς συζήτηση μιας αποτελεσματικής και βιώσιμης στρατηγικής για τους Ρομά στην Ευρωπαϊκή Ένωση ως μία από τις σημαντικότερες αποστολές της. " Lívia Járóka το έκανε ήδη πράξη αυτό. Είμαι πεπεισμένος ότι χρειαζόμαστε αυτό το κοινό σχέδιο δράσης. Για την εξάλειψη της φτώχειας, ωστόσο, εκτός από τα κοινωνικά μέτρα είναι απαραίτητη η αποφασιστική απόρριψη των προκαταλήψεων και η ανάπτυξη ενός υποστηρικτικού πολιτιστικού και εκπαιδευτικού περιβάλλοντος. Όλα τα παραπάνω δεν είναι, κατά κύριο λόγο, θέμα που σχετίζεται με μια συμφωνία και χρήματα, αλλά με την ανθρωπιά και την εφευρετικότητά μας.
<P>
Κύριε Πρόεδρε, κυρίες και κύριοι, γνωρίζουμε πολύ καλά ότι η εκ περιτροπής Προεδρία αποσκοπεί πάντοτε, κατά κύριο λόγο, στην προώθηση των τρεχουσών διαδικασιών. Δύο φαινομενικά αντικρουόμενα χαρακτηριστικά χρειάζονται για αυτό: η ταπεινότητα και η επιμονή. Ταπεινότητα σε ζητήματα κοινού ενδιαφέροντος και επιμονή στην εκπροσώπησή τους είναι τα ποιοτικά χαρακτηριστικά που μπορούν να οδηγήσουν στην επιτυχία. Στο τέλος της θητείας μας, το κριτήριο για εμάς θα είναι το εξής: είτε θα έχουμε παρεκτραπεί από την καθορισμένη πορεία είτε θα έχουμε καταφέρει να επαναφέρουμε τον διάλογο πίσω στα σημαντικά, στα ουσιώδη και στα εποικοδομητικά ζητήματα.
<P>
Ως εκ τούτου, η αποστολή της Προεδρίας μας είναι να καταστεί η ατμομηχανή των εξελίξεων. Να αποτελέσει έναν παίκτη σε μια ομάδα: αυτό αντιπροσωπεύει εξάλλου η έννοια της τριάδας των Προεδριών. " επίτευξη μιας καλής ατομικής επίδοσης είναι δυνατή, αλλά μόνο εάν η εξυπηρέτηση του ενδιαφέροντος της κοινότητας, ή μάλλον της ομάδας, παραμείνει υπέρτερος στόχος. Πολλά πράγματα απαιτούν επανεξέταση, διότι έχει καταστεί προφανές ότι δεν οικοδομήσαμε τη νέα μας ευρωπαϊκή ζωή επάνω σε επαρκώς στέρεα θεμέλια. Επίσης, μια ιστορική περίοδος κατά την οποία υπήρξε αναζήτηση της πορείας προς τα εμπρός φαίνεται να λαμβάνει τέλος στην Ευρώπη. Τείνω να πιστέψω ότι βλέπω μια ευτυχή σύμπραξη των άστρων επ' αυτού. Πλέον η Ευρωπαϊκή Ένωση έχει έναν ασκούντα την Προεδρία, ο οποίος είναι μια χώρα που πραγματοποιεί ακριβώς τις μείζονες διαθρωτικές αλλαγές που προσδοκά επίσης η ΕΕ. Μεγάλα συστήματα που λειτουργούν με κακό τρόπο, τα οποία πιστευόταν ότι δεν μεταβάλλονται, πρέπει να αναδιοργανωθούν και να επανεξεταστούν. Επίσης, απαιτούνται συνθήκες που μπορούν καλύτερα να ανταπεξέλθουν σε κρίσεις, που θα προωθούν την ανάπτυξη και θα προστατεύουν την ανταγωνιστικότητα.
<P>
Το γεγονός ότι οτιδήποτε στην Ουγγαρία σήμερα αφορά την ανάγκη για αλλαγή και ανανέωση μας κάνει περισσότερο δεκτικούς στη διαμόρφωση του κοινού ευρωπαϊκού μέλλοντος. Επομένως, έχουμε την πείρα που καθιστά σαφές ότι πρέπει να επιστρέψουμε στην αποτελεσματική εκπροσώπηση των συμφερόντων της κοινότητας. Οι Ούγγροι περιμένουν από τους ηγέτες και τους πολιτικούς τους - στους οποίους, συμπτωματικά, εκχωρήθηκε κυρίαρχη εξουσία πέρυσι σε πρωτοφανή βαθμό στην Ευρώπη - να παράσχουν ένα πλαίσιο για μια νέα ζωή και να διατυπώσουν τις θεμελιώδεις αρχές για το μέλλον μας μέσω ισχυρών νόμων και ένα αντάξιο σύνταγμα και θα κληθούν να λογοδοτήσουν επ' αυτού. Ανέκαθεν, η κατευθυντήρια αρχή είναι να θεσπίζονται νόμοι, οι οποίοι καθορίζουν το μέλλον μας σύμφωνα με τα πρότυπα της ΕΕ, την ευρωπαϊκή παράδοση και τις πολιτικές ελευθερίες.
<P>
Το ισχύον ουγγρικό σύνταγμα, εάν μου επιτρέπεται να πω κάποια λόγια γι' αυτό, χρονολογείται από το 1949. Αυτό ήταν το έτος κατά το οποίο, στο πιο τυχερό ήμισυ της Ευρώπης, η ιδέα της κοινής αγοράς έλαβε σάρκα και οστά και η υλοποίηση της μετατράπηκε σε άμεση πραγματικότητα. Το ίδιο έτος, το κομμουνιστικό καθεστώς στην Ουγγαρία απέβαλε τον εαυτό του από την Ευρώπη με δίκες παρωδία. " χώρα έχασε την ανεξαρτησία της, λόγω του ότι αφομοιώθηκε στη σφαίρα επιρροής της Σοβιετικής Ένωσης για δεκαετίες. Αποκοπήκαμε από την πραγματική Ευρώπη, από την κοινότητα στην οποία ανέκαθεν ανήκαμε λόγω των παραδόσεών μας. Ακόμη και ο ήλιος χάθηκε από το βλέμμα μας.
<P>
Αυτό που ένα κράτος οικοδόμησε επάνω σε ψέματα μπορεί να χαθεί, οι Ούγγροι όμως το διατήρησαν ως έθνος. Αυτός είναι ο λόγος που αισθάνομαι ότι είναι σημαντικό και σημαίνει πολλά το ότι το ουγγρικό σύνταγμα θα ισχύσει το τρέχον έτος, από τώρα και στο εξής. Θα ισχύσει το έτος 2011, όταν, ως ένα είδος δώρου της ιστορίας, ως μια μορφή αποζημίωσης, μπορούμε να ασκήσουμε την προεδρία της Ευρωπαϊκής Ένωσης για πρώτη φορά. Αυτή είναι η πρώτη φορά που πραγματικά μπορούμε να αποδείξουμε τη δημοκρατική μας δέσμευση με πολλή εργασία και επίσης υπό ειρηνικές, εποικοδομητικές συνθήκες, ενώ είμαστε σε θέση να θέσουμε την ουγγρική μας αποφασιστικότητα στην υπηρεσία της κοινότητας.
<P>
Πιστεύω ότι στη ζωή ενός έθνους, ο σωστός χρόνος για τον σχεδιασμό ενός συντάγματος έρχεται πάντοτε όταν αυτό είναι αρκετά ισχυρό να αποδεχθεί τα λάθη που διέπραξε στο παρελθόν και να υπερασπιστεί τις αλήθειες που θα ισχύσουν επί πολλές δεκαετίες και παραμένει επίσης αρκετά σταθερό για να αντιληφθεί τι έχει ξεκινήσει. Είναι τουλάχιστον εξίσου σημαντικό ότι οικοδομούμε επάνω σε ευρωπαϊκά θεμέλια. Σας εγγυώμαι και σας διαβεβαιώ ότι θα αντιμετωπίσουμε τον Χάρτη των Θεμελιωδών Δικαιωμάτων της Ευρωπαϊκής Ένωσης ως το πρότυπο για τον χάρτη των ανθρωπίνων δικαιωμάτων στο νέο ουγγρικό σύνταγμα.
<P>
Κυρίες και κύριοι, είμαι ξιφομάχος και σε αυτό το άθλημα ήταν που έλαβα μέρος στους Ολυμπιακούς Αγώνες, επομένως ο μεταλλικός ήχος της κλαγγής των ξιφών δεν μου είναι άγνωστος. Παρόλα αυτά, δεν πιστεύω ότι στην ευρωπαϊκή πολιτική σκηνή σήμερα, πρέπει να διαγκωνιζόμαστε για να διαπιστώσουμε ποιος μπορεί να εκτοπίσει και να θριαμβεύσει επί του άλλου διά της βίας. " ιστορία δεν μας έδωσε εντολή αποκλειστικά και μόνο να εμπλακούμε σε πολιτικά παιχνίδια σκακιέρας και τακτικές μάχες γοήτρου, αλλά να υπηρετήσουμε κάποιο σκοπό, να ενισχύσουμε τη συνοχή και να αναζητήσουμε τη συναίνεση.
<P>
Οι Ευρωπαίοι χρειάζονται μια επιτυχημένη, θριαμβευτική και ισχυρή Ευρώπη, μια Ευρώπη που θα έχει εξίσου θεμελιωθεί σε κοινοτικά ενδιαφέροντα και αξίες, στα οποία μεμονωμένα έθνη θα είναι επίσης ισχυρά. Το φιλόδοξο πρόγραμμα που αποκαλούμε Ευρώπη 2020 αφορά ακριβώς αυτό.
<P>
Κυρίες και κύριοι, παρακαλώ επιτρέψτε μου να ολοκληρώσω την ομιλία μου με μια σκέψη του επάξια δημοφιλούς Ούγγρου συγγραφέα Sándor Márai, η οποία σχετίζεται με την Ευρώπη. Παραθέτω σε εισαγωγικά: "Πρέπει να ενισχύσουμε αυτόν τον τρόπο ζωής περαιτέρω. Πρέπει να τον γεμίσουμε με οτιδήποτε είναι σύγχρονο και να διατηρήσουμε σε αυτόν οτιδήποτε είναι διαχρονικό. Έχουμε ό,τι χρειαζόμαστε· ό,τι χρειαζόμαστε είναι πίστη και ισχυρή βούληση, πίστη στον ρόλο μας και βούληση να παλέψουμε ενάντια στην τυραννία της βλακείας και οργής. Πού μπορεί να αρχίσει να εργάζεται ένας Ευρωπαίος; Πού μπορεί να κάνει κάτι ανάλογο ένας Ούγγρος; Πιστεύω ότι έχει ήδη ξεκινήσει" Τέλος του παραθέματος. Όλα όσα μπορώ να προσθέσω σε αυτό είναι είθε.
<P>
Σας ευχαριστώ που με ακούσατε.
<SPEAKER ID="143" NAME="Πρόεδρος">
Πρόεδρε Schmitt, αυτά τα λόγια ήταν σημαντικά και η αποσαφήνισή σας επίσης πολύ σημαντική. Το Ευρωπαϊκό Κοινοβούλιο δεν είναι μόνο μια απλή νομοθεσία, αλλά η ίδια η ψυχή της Ευρώπης. Τα αποσπάσματα από τον Jean Monnet σχετικά με το πνεύμα ολοκλήρωσης, τον διάλογο και τις κοινές δράσεις, είναι πολύ σημαντικά για εμάς. Είναι πολύ σημαντικό να μας υπενθυμίζεται το Σχέδιο Schuman: βασισμένο στην αλληλεγγύη, πρωτίστως, στην απαρχή της Ευρωπαϊκής Ένωσης και μετά κατά τη δεκαετία του 1990· τον περασμένο αιώνα στην Κεντρική και Ανατολική Ευρώπη, σήμερα στις χρηματοπιστωτικές αγορές και λίαν προσφάτως στην περιοχή της Μεσογείου. Σας ευχαριστώ για όλες σας τις παρατηρήσεις σχετικά με τις σημερινές δραστηριότητες και τις προκλήσεις, καθώς και τις απειλές που αντιμετωπίζει σήμερα η Ευρωπαϊκή Ένωση. Σας ευχαριστώ πολύ για την ομιλία σας. Θα θυμόμαστε τα λόγια και τις παρατηρήσεις σας.
<P>
(Χειροκροτήματα)

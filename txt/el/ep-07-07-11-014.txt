<CHAPTER ID="014">
Παλαιστίνη (συζήτηση) 
<SPEAKER ID="300" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την Παλαιστίνη.
<SPEAKER ID="301" NAME="Manuel Lobo Antunes">
Προεδρεύων του Συμβουλίου. (PT) Κυρία Πρόεδρε, αξιότιμοι βουλευτές, θέλω να σας πω ότι το Συμβούλιο επιθυμεί ειλικρινά να συζητήσει με το Κοινοβούλιο τα δραματικά γεγονότα που συνέβησαν στη Γάζα τον προηγούμενο μήνα, όπως ζητήθηκε στη συνεδρίαση της Ολομέλειας της 19ης Ιουνίου.
<P>
Το Συμβούλιο και η Επιτροπή αντέδρασαν αμέσως, όπως κατέστη σαφές στα συμπεράσματα του Συμβουλίου της 18ης Ιουνίου, τα οποία δήλωναν ότι δεν θα εγκαταλείψουμε τον απλό λαό της Γάζας. Καταβάλλεται κάθε δυνατή προσπάθεια για να διασφαλιστεί ότι φτάνει στη Γάζα ανθρωπιστική βοήθεια, συγκεκριμένα αναφέρομαι στις προσπάθειές μας να παρέχουμε χρηματοδότηση και να διασφαλίσουμε με πολιτικά μέσα ότι το Ισραήλ διευκολύνει την είσοδο ανθρωπιστικών εφοδιοπομπών σε αυτή την περιοχή. Επίσης κρατάμε την αποστολή μας συνοριακής συνδρομής στη Ράφα σε επιφυλακή. Αν όλες οι πλευρές μπορέσουν να καταλήξουν σε συμφωνία σχετικά με την επαναλειτουργία της αποστολής και αν το επιτρέψουν οι επιτόπου συνθήκες, η ΕΕ θα συνεχίσει να υποστηρίζει εκ νέου τη σωστή λειτουργία αυτού του συνοριακού σημείου διέλευσης μεταξύ της Γάζας και της Αιγύπτου.
<P>
Στηρίζουμε την έκτακτη κυβέρνηση του Πρωθυπουργού Σαλάμ Φαγιάντ. Οι σχέσεις μεταξύ αυτής της κυβέρνησης της Παλαιστινιακής Αρχής και της ΕΕ αποκαταστάθηκαν αμέσως. Το Ισραήλ έχει επίσης συγκεκριμένες υποχρεώσεις. Πρέπει να ενεργήσει ανάλογα και επιτέλους να διαθέσει όλα τα παλαιστινιακά φορολογικά και δασμολογικά έσοδα, και να διευκολύνει την πρόσβαση, και την κυκλοφορία, στην Δυτική Όχθη και τη Γάζα, επιτρέποντας την εμπορική δραστηριότητα των Παλαιστινίων. Πάνω απ' όλα, το Ισραήλ πρέπει να συνεισφέρει στην αξιόπιστη ειρηνευτική διαδικασία την οποία αγωνίζονται να αναπτύξουν παλαιστίνιοι ηγέτες όπως ο Πρόεδρος Αμπάς και ο πρωθυπουργός Φαγιάντ. Αυτό θα ήταν τεράστια βοήθεια.
<P>
Ο διορισμός του Τόνι Μπλερ ως του νέου απεσταλμένου του Κουαρτέτου δεν αφήνει καμία αμφιβολία ότι η διεθνής κοινότητα συνεχίζει να μετέχει ενεργά σε αυτό το θέμα. Χαιρόμαστε που ο πρώην βρετανός Πρωθυπουργός ανέλαβε πρόθυμα το καθήκον αυτό και ελπίζουμε ειλικρινά ότι το έργο του θα συμβάλλει στην ενίσχυση του ρόλου της ΕΕ στην ειρηνευτική διαδικασία.
<SPEAKER ID="303" NAME="Benita Ferrero-Waldner">
Μέλος της Επιτροπής. (EN) Κύριε Πρόεδρε, από την τελευταία συζήτηση στο παρόν Κοινοβούλιο, η κατάσταση στα κατεχόμενα της Παλαιστίνης έχει αλλάξει ριζικά.
<P>
Υπάρχουν αρκετές εξελίξεις που θα πρέπει να επικροτήσουμε. Το Ισραήλ ξανάρχισε επιτέλους τη μεταφορά φορολογικών και τελωνειακών εσόδων, η Ευρωπαϊκή Ένωση αποφάσισε να εξομαλύνει τις σχέσεις της με την Παλαιστινιακή Αρχή και υπάρχει τώρα μια νέα παλαιστινιακή κυβέρνηση με επικεφαλής τον πρωθυπουργό Σαλάμ Φαγιάντ. Μετά από τρίμηνη διακοπή, ξανάρχισαν οι διμερείς συναντήσεις μεταξύ του Αμπάς και του Ολμέρτ. Τέλος, όπως πολλοί άλλοι, με χαρά πληροφορήθηκα ότι ο ανταποκριτής του BBC Alan Johnston απελευθερώθηκε μετά από τρίμηνη αιχμαλωσία.
<P>
Από την άλλη πλευρά, μετά την κατάληψη της Γάζας από τη Χαμάς, υπάρχει τώρα μεγάλος κίνδυνος διαχωρισμού μεταξύ τμημάτων των παλαιστινιακών εδαφών. Οι κάτοικοι της Γάζας είναι απομονωμένοι από τον κόσμο, και οι εντάσεις μεταξύ των παλαιστινιακών φατριών δεν ήταν ποτέ τόσο έντονες. " δημιουργία ενός βιώσιμου παλαιστινιακού κράτους βρίσκεται, αν μη τι άλλο, σε κίνδυνο.
<P>
Πρέπει να συνεχίσουμε να εργαζόμαστε για την ανάπτυξη μιας πολιτικής προοπτικής προκειμένου να παρέχουμε ειρήνη και ευημερία στην περιοχή. Ελπίζω ότι η προσεχής διμερής συνάντηση μεταξύ του προέδρου Αμπάς και του πρωθυπουργού Ολμέρτ, η οποία αναμένεται να διεξαχθεί στις 16 Ιουλίου, θα βοηθήσει στη διαμόρφωση μιας αξιόπιστης πολιτικής προοπτικής για τον παλαιστινιακό λαό και αυτό θα προλειάνει το έδαφος για την κοινή τους συνάντηση με το Κουαρτέτο αργότερα.
<P>
Ελπίζω ότι το Κουαρτέτο θα μπορέσει να συνεχίσει τη συνεργασία του με τους άραβες εταίρους και ανυπομονώ για την επικείμενη συνεδρίασή του, η οποία θα διεξαχθεί το πιθανότερο την επόμενη εβδομάδα, όταν όλα αυτά τα θέματα θα μπορούν να συζητηθούν. Χαιρετίζω τον διορισμό του Τόνι Μπλερ ως απεσταλμένου του Κουαρτέτου, γεγονός το οποίο θα ενδυναμώσει ασφαλώς περαιτέρω τον ρόλο μας στην ειρηνευτική διαδικασία στη Μέση Ανατολή. Μπορεί να εξελιχθεί σε νέο φορέα προόδου μαζί με την Αραβική Ειρηνευτική Πρωτοβουλία. Θα του προσφέρω, ασφαλώς, κάθε δυνατή βοήθεια, όπως πράξαμε και με τον Jim Wolfensohn, συμπεριλαμβανομένου του προσωπικού για την ομάδα του στην Ιερουσαλήμ.
<P>
Σε σχέση με τη βοήθεια, η Επιτροπή αντέδρασε γρήγορα στη νέα κατάσταση. Έλαβα μια επιστολή από τον πρωθυπουργό Φαγιάντ, η οποία περιγράφει τις πρωταρχικές του ανάγκες. Είμαστε έτοιμοι και, ασφαλώς, κινητοποιούμε ήδη τη βοήθειά μας προκειμένου να στηρίξουμε τη νέα κυβέρνηση. Το Κουαρτέτο και τα Συμβούλια Γενικών Υποθέσεων και Εξωτερικών Σχέσεων ενέκριναν την παράταση του Προσωρινού Διεθνούς Μηχανισμού έως τα τέλη Σεπτέμβρη. Προκειμένου να χρηματοδοτηθούν οι επιχειρήσεις του Προσωρινού Διεθνούς Μηχανισμού το τρίτο τρίμηνο, απευθύναμε αίτηση στην αρμόδια για τον προϋπολογισμό αρχή για μεταφορά 80 εκατ. ευρώ. Χαίρομαι, και σας ευχαριστώ που η Επιτροπή Προϋπολογισμών ενέκρινε την τρέχουσα εβδομάδα αυτή τη μεταφορά. Είμαστε πλέον σε θέση να παράσχουμε στήριξη, μέσω του Προσωρινού Διεθνούς Μηχανισμού, έως το τέλος της παράτασής του. " άμεση χρηματοδοτική βοήθεια στην Παλαιστινιακή Αρχή ετοιμάζεται ήδη υπό τη μορφή ενός προγράμματος επιστροφής καθυστερούμενων στον ιδιωτικό τομέα, όπως μας ζήτησε να κάνουμε ο Σαλάμ Φαγιάντ. Αυτό θα ήταν διπλά επωφελές για την οικονομική κατάσταση της Παλαιστινιακής Αρχής και για τον παλαιστινιακό ιδιωτικό τομέα. Προορίζουμε κάποια κονδύλια για αυτό.
<P>
" Επιτροπή ξανάρχισε τις μακροχρόνιες προσπάθειές της να οικοδομήσει τους θεσμούς του μελλοντικού παλαιστινιακού κράτους. Παρέχουμε επίσης τεχνική βοήθεια στο υπουργείο Οικονομικών. Έχει ξεκινήσει ένα πρόγραμμα για την παροχή βοήθειας στο υπουργείο Οικονομικών στον τομέα του εσωτερικού και του λογιστικού ελέγχου και θα υλοποιήσουμε ακόμη δύο σύντομα. Το ένα αφορά τη διαχείριση των τελωνειακών εσόδων, και το άλλο τη διαχείριση των φορολογικών εσόδων.
<P>
Τέλος, λίγα λόγια για τη Γάζα. Δεν θα εγκαταλείψουμε, ασφαλώς, τους κατοίκους της Γάζας ή τον στόχο ενός βιώσιμου παλαιστινιακού κράτους. Παρέχουμε ανθρωπιστική βοήθεια και επείγουσα ενίσχυση στους κατοίκους της Γάζας, και οι εταίροι της Ευρωπαϊκής Υπηρεσίας Ανθρωπιστικής Βοήθειας εργάζονται επί τόπου. Ο Προσωρινός Διεθνής Μηχανισμός χορηγεί κοινωνικές παροχές και παρέχει καύσιμα. Ωστόσο, η κατάσταση μπορεί να επιδεινωθεί περαιτέρω επειδή η πρόσβαση στη Λωρίδα της Γάζας εξακολουθεί να αποτελεί πρόβλημα. Ως εκ τούτου, πρέπει να συνεργαστούμε ακόμη περισσότερο με τους Αιγυπτίους και τους Ισραηλινούς προκειμένου να ανοίξουν τα σημεία διέλευσης των συνόρων στη Rafah και το Karni. Το συνεχιζόμενο κλείσιμό τους παρεμποδίζει την αποτελεσματική διέλευση του προσωπικού που εργάζεται στην ανθρωπιστική βοήθεια και τη διακίνηση των αγαθών ενώ εκφράζονται οι ελπίδες αυτό να μην έχει καταστροφικές επιπτώσεις στην οικονομία της Λωρίδας της Γάζας.
<P>
Τέλος, τα σημεία διέλευσης των συνόρων πρέπει να είναι ανοικτά για την πρόσβαση της ανθρωπιστικής βοήθειας και για το εμπόριο. Εάν η οικονομία καταρρεύσει, θα υπάρχουν σοβαρές επιπτώσεις για την ασφάλεια ολόκληρης της περιοχής, για το μέλλον του παλαιστινιακού κράτους και, πράγματι, για τον προϋπολογισμό της Επιτροπής. Δεν θα πρέπει να αφήσουμε τον πληθυσμό της Γάζας να καταστεί 100% εξαρτώμενος από την εξωτερική βοήθεια.
<SPEAKER ID="304" NAME="José Ignacio Salafranca Sánchez-Neyra">
εξ ονόματος της Ομάδας PPE-DE. - (ES) Κύριε Πρόεδρε, αύριο το Κοινοβούλιο πρόκειται να εγκρίνει ένα νέο ψήφισμα, το οποίο έχει επιτύχει συναίνεση, στη βάση των συνηθισμένων διαδικασιών, σχετικά με την κατάσταση στη Μέση Ανατολή.
<P>
Ωστόσο, κύριε Πρόεδρε, υπάρχουν δύο ακόμη σημεία που θέλω να επισημάνω σε αυτή την παρέμβαση. Το πρώτο είναι ο διορισμός του πρώην πρωθυπουργού Τόνι Μπλερ ως ειδικού απεσταλμένου του Κουαρτέτου. Προφανώς, και αυτή είναι μια ερώτηση που θέλω να απευθύνω στην Προεδρία του Συμβουλίου, ένα από τα καθήκοντα αυτής της θέσης θα είναι να διασφαλίσει ότι τα κονδύλια της διεθνούς κοινότητας για την περιοχή χρησιμοποιούνται σωστά.
<P>
Το δεύτερο θέμα στο οποίο θέλω να αναφερθώ, κύριε Πρόεδρε, είναι η επιστολή που υπεγράφη από 10 υπουργούς Εξωτερικών, μεταξύ των οποίων και ο υπουργός Εξωτερικών της Πορτογαλίας, ο οποίος είναι επίσης ο Προεδρεύων του Συμβουλίου. Αυτή η επιστολή επικρίθηκε έντονα από τον Ύπατο Εκπρόσωπο για την Κοινή Εξωτερική Πολιτική και Πολιτική Ασφαλείας.
<P>
Αυτή η επιστολή λέει ότι η Ένωση πάσχει από έλλειψη πεποίθησης στην πολιτική της για τη Μέση Ανατολή· προβαίνει στον καταδικαστικό ισχυρισμό ότι ο οδικός χάρτης είναι ξοφλημένος και ότι μοιραζόμαστε όλοι την ευθύνη για αυτή την κατάσταση· και υποστηρίζει ότι οι όροι που έχουν επιβληθεί από την ΕΕ και τη διεθνή κοινότητα στο σύνολό της έχουν συμβάλει στην επιδείνωση της κατάστασης.
<P>
Θέλω να ρωτήσω την Προεδρία του Συμβουλίου αν, όπως πιστεύω ότι συμβαίνει, συμφωνεί με αυτές τις δηλώσεις. Θέλω επίσης να μάθω αν αυτές ήταν μόνο προσωπικές παρατηρήσεις του πορτογάλου υπουργού, ή αν έγιναν εξ ονόματος της ΕΕ.
<P>
Τέλος, κύριε Πρόεδρε, θέλω επίσης να ρωτήσω για τις προτάσεις της επιστολής, συγκεκριμένα τη διεξαγωγή μιας διεθνούς διάσκεψης σχετικά με την κατάσταση στη Μέση Ανατολή και την κινητοποίηση μιας διεθνούς δύναμης, όπως το NATO ή σύμφωνα με το Κεφάλαιο VII του Χάρτη των "νωμένων Εθνών, η οποία θα είναι επιφορτισμένη με τη διατήρηση της κατάπαυσης του πυρός και την εγγύηση της ειρήνης.
<SPEAKER ID="305" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, κύριε Πρόεδρε του Συμβουλίου, κυρία Επίτροπε, πολλά είναι τα κροκοδείλια δάκρυα για την κατάσταση στη Μέση Ανατολή. Θα έπρεπε όμως να γνωρίζουμε ότι ήταν πολύ εύκολο να φθάσουμε εδώ που φθάσαμε. Ασφαλώς, ήταν αδύνατο να προβλεφθεί πόσο μακριά θα πήγαιναν οι πολιτικές δυνάμεις της Παλαιστίνης στον δρόμο της αυτοκαταστροφής, όμως πόση υποστήριξη προσέφερε το Ισραήλ τα τελευταία χρόνια στον πρόεδρο Αμπάς; Πότε διαμαρτυρηθήκαμε για την έλλειψη υποστήριξης προς τον κ. Αμπάς; Πού ήταν η οραματιστική και ανεξάρτητη στρατηγική της ΕΕ; Και γιατί, κύριε Πρόεδρε του Συμβουλίου, κυρία Επίτροπε, αγνοούμε απλά την κριτική του κ. De Soto για την πολιτική του κουαρτέτου; Από ενοχές; Επειδή κάτι πήγε πολύ στραβά εδώ; Διότι, κύριε Salafranca, πρέπει να παραδεχτούμε ότι κάτι πήγε πολύ στραβά.
<P>
Δεν θέλω όμως να αναφερθώ στο παρελθόν γιατί πρέπει να κοιτάξουμε προς το μέλλον. Τι πρέπει να γίνει; Πρόσφατα, η Ομάδα μου διεξήγαγε διάσκεψη για τη Μέση Ανατολή υπό την προεδρία της Pasqualina Napoletano και καταλήξαμε σε παρόμοια αποτελέσματα με τους δέκα υπουργούς Εξωτερικών που διατύπωσαν πρόσφατα τη θέση τους σε ένα άρθρο. Θα ήθελα να το είχαν κάνει αυτό όλοι μαζί οι υπουργοί Εξωτερικών. Πρέπει να υποστηρίξουμε ενεργά την κυβέρνηση Αμπάς/Φαγιάντ, τουλάχιστον προς στιγμήν. Όμως δεν πρέπει να πιστεύουμε ότι μια τέτοια υποστήριξη σημαίνει πως λύθηκαν τα προβλήματα με τη Χαμάς, ούτε ότι τα προβλήματα αυτά μπορούν να λυθούν με στρατιωτικά μέσα -δηλαδή εξοπλίζοντας τις δυνάμεις του προέδρου Abbas, όπως πιστεύουν μερικοί. Σίγουρα δεν είναι αυτός ο τρόπος για να κερδίσουμε την καρδιά και το μυαλό των ψηφοφόρων της Χαμάς.
<P>
Ως σημείο εκκίνησης για τις διαπραγματεύσεις, το Ισραήλ πρέπει τουλάχιστον να αναγνωρίσει τα σύνορα του 1967 - αναμφίβολα αυτό θα καθυστερήσει κάποια πράγματα. Χρειαζόμαστε μία εκτενή συζήτηση για όλα τα θέματα, από την επιστροφή των προσφύγων μέχρι το τείχος. Τα θέματα αυτά δεν πρόκειται να λυθούν εύκολα, πρέπει όμως να συζητηθούν ανοιχτά και ειλικρινά. Επίσης, πρέπει να ενσωματώσουμε την αραβική ειρηνευτική πρωτοβουλία, αν θέλουμε να επιτύχουμε μία πραγματική ειρήνη μεταξύ του Ισραήλ και των αράβων γειτόνων του.
<P>
Στόχος μας πρέπει να είναι να εμποδίσουμε τη βία, πρέπει όμως να είμαστε δίκαιοι. Αν ζητήσουμε από τη μία πλευρά να αποκηρύξει τη βία, τότε πρέπει να ζητήσουμε το ίδιο και από την άλλη, πράγμα που δεν έγινε τους περασμένους μήνες.
<P>
Θα ήθελα να πω δυο λόγια για τον Τόνι Μπλερ και την αποστολή του: θα ήμασταν πιο ευχαριστημένοι αν ο Τόνι Μπλερ είχε ακολουθήσει μια ενεργό, προοδευτική και επιτυχημένη πολιτική στη Μέση Ανατολή κατά τα δέκα χρόνια της διακυβέρνησής του. Δεν είδαμε καμία τέτοια πολιτική. Μπορεί τώρα ο Τόνι Μπλερ να απαλλαγεί από κάποια από τα δεσμά του -διατλαντικά και άλλα- και να μπορέσει να παίξει έναν διαφορετικό ρόλο. Αν συμβεί αυτό, θα το επικροτήσουμε. Του ευχόμαστε κάθε επιτυχία στις προσπάθειές του για την περιοχή αυτή, όμως θα πρέπει να εργαστεί σκληρά για να ακολουθήσει μία νέα και διαφορετική πολιτική.
<SPEAKER ID="306" NAME="Annemie Neyts-Uyttebroeck">
εξ ονόματος της Ομάδας ALDE. - (NL) Κύριε Πρόεδρε, κύριε Προεδρεύων του Συμβουλίου, κυρία Επίτροπε, οι προηγούμενες παρεμβάσεις κατέδειξαν ήδη σαφώς ότι η στάση μας απέναντι στην κατάσταση ση Μέση Ανατολή γενικά, και το ισραηλινο-παλαιστινιακό ζήτημα ειδικά, έχει αλλάξει σημαντικά.
<P>
Και εγώ θα το επιβεβαιώσω αυτό, αλλά αυτό που δεν θα κάνω -σε αντίθεση με ορισμένους- είναι να αποστασιοποιηθώ, από αυτή τη στάση, διότι και εγώ, επίσης εξ ονόματος της Ομάδας μου, αισθάνομαι εν μέρει υπεύθυνη για όλα όσα έχουν συμβεί μέχρι στιγμής - ή μάλλον που δεν έχουν συμβεί. Θα ήταν πολύ εύκολο να πω: φταίνε εκείνοι και εμείς είμαστε οι καλοί, επειδή ξέρουμε τι πρέπει να γίνει από δω και πέρα. Πιστεύω ότι είμαστε όλοι εν μέρει υπεύθυνοι για την εξέλιξη των πραγμάτων, επειδή ορισμένες χώρες αποτυγχάνουν να δράσουν ή άλλες δρουν πολύ αργά.
<P>
Εν πάση περιπτώσει, αυτό που συνέβη στη Γάζα έδειχνε να είναι το απόλυτο αδιέξοδο, αλλά ταυτόχρονα, έχει οδηγήσει σε μια σειρά εξελίξεων που αντιπροσωπεύουν ένα παράθυρο ευκαιριών. Αυτές περιλαμβάνουν τη θαρραλέα στάση του Προέδρου της Παλαιστινιακής Αρχής και του Πρωθυπουργού, το γεγονός ότι έχουν ξαναρχίσει οι συνομιλίες με το Ισραήλ, η απελευθέρωση του Alan Johnston, η οποία αποτελεί, φυσικά, αιτία χαράς, και η απελευθέρωση ενός αριθμού παλαιστίνιων κρατουμένων. Ωστόσο, θα θέλαμε να δούμε περισσότερους ανθρώπους να αφήνονται ελεύθεροι.
<P>
Εξίσου ελπιδοφόρα σημάδια περιλαμβάνουν την ανανεωμένη πρωτοβουλία του Αραβικού Συνδέσμου, η οποία είναι ζωτικής σημασίας, και τις ενδείξεις προθυμίας εκ μέρους της Αιγύπτου, της Ιορδανίας και άλλων αραβικών χώρων να αναβαθμίσουν σημαντικά τη δέσμευσή τους, να εμπλακούν πολύ περισσότερο στις περαιτέρω συνομιλίες. Αυτό δεν σημαίνει, φυσικά, ότι η κατάσταση στη Γάζα δεν είναι οικτρή για εκείνους που την υφίστανται. Γι' αυτό τον λόγο χαιρετίζω τις ανανεωμένες πρωτοβουλίες της Επιτροπής, όπως και το γεγονός ότι το Ισραήλ, μολονότι περίμενε πάρα πολύ καιρό, έχει αρχίσει επιτέλους να μεταφέρει χρήματα των φορολογούμενων στην Παλαιστινιακή Αρχή.
<P>
Θέλω να ολοκληρώσω -επειδή θέλω να σεβαστώ την παράκλησή σας να περιοριστώ στον χρόνο ομιλίας μου, κύριε Πρόεδρε- με μια έκκληση προς όλους μας, που είναι να επιστρατεύσουμε τώρα από κοινού το πολιτικό θάρρος που απαιτείται για να δείξουμε αποφασιστικότητα στον αγώνα μας για την επίτευξη της λύσης που όλοι γνωρίζουμε πολύ καλά: δύο βιώσιμα κράτη που συμβιώνουν ειρηνικά μεταξύ τους με διεθνώς αναγνωρισμένα σύνορα. Αν μπορέσουμε να βρούμε αυτό το πολιτικό θάρρος, όλοι μας, και να αφήσουμε κατά μέρος τις μικρές και μερικές φορές τις μεγάλες διαφορές μας, τότε ίσως ο ήλιος να ανατείλει ξανά στην ανατολή.
<SPEAKER ID="307" NAME="Liam Aylward">
thar ceann an Ghrúpa UEN. - A Uachtaráin, cuirim fáilte mór roimh an sceál gur scaoileadh an t-iriseoir, Alan Johnson, ón BBC saor ó Gaza tar éis dó a bheith gafa le ceithre mhí anuas. Tá áthas ó chroí orm go bhfuil sé saor agus go bhfuil sé sa bhaile anois lena mhuintir agus lena chairde. Cuirim fáilte freisin roimh shocrú rialtas Iosrael an deireadh seachtaine seo caite 250 príosúnach a scaoileadh saor. Ach tá cúrsaí daonnachta in Gaza dona go fóill. Caithfear ord agus eagar a chur ar an soláthar bia atá ag dul isteach go muintir na Palaistíne. Níor cheart cead a thabhairt d'údaráis Iosrael cosc a chur ar an mbia ag teorainn Gaza agus Iosrael.
<P>
(EN) Το μεγαλύτερο πρόβλημα που αντιμετωπίζουν οι κάτοικοι της Γάζας είναι ανθρωπιστικού χαρακτήρα. Το γεγονός ότι η Χαμάς ελέγχει τώρα τη Γάζα και η Φατάχ ελέγχει τη Δυτική Όχθη δεν βοηθά τον παλαιστινιακό αγώνα στο ελάχιστο. Αυτό σημαίνει κατ' ουσία ότι οι Παλαιστίνιοι μπορούν να κατηγορηθούν ότι μιλούν ταυτόχρονα σε δύο διαφορετικές κατευθύνσεις. Με άλλα λόγια, το Ισραήλ μπορεί να καλύπτεται πίσω από το γεγονός ότι οι Παλαιστίνιοι είναι διχασμένοι και δεν μιλούν πλέον με μια φωνή. Πιστεύω επίσης ότι η Ευρωπαϊκή Ένωση είναι σε πολύ ισχυρή θέση ώστε να δράσει ως έντιμος διαπραγματευτής σε πολλά πολιτικά θέματα στη Μέση Ανατολή. Στην πραγματικότητα, η Ευρώπη πρέπει να έχει μεγαλύτερη πολιτική συμμετοχή προκειμένου να διασφαλίσει ότι θα αποφευχθεί ο εμφύλιος πόλεμος.
<SPEAKER ID="309" NAME="Hélène Flautre">
εξ ονόματος της Ομάδας Verts/ALE. - (FR) Κύριε Πρόεδρε, απευθύνατε έκκληση, κύριε Antunes, μαζί με εννέα συναδέλφους σας, για μια νέα προσέγγιση στο θέμα της Παλαιστίνης. Αυτό είναι ένα καλό σημείο εκκίνησης. " έκθεση του κ. de Soto, του ειδικού Συντονιστή των "νωμένων Εθνών, επικρίνει απερίφραστα τη στρατηγική του Κουαρτέτου, ενώ δεν αφήνει αλώβητη ούτε και τη θέση της ίδιας της Ένωσης. " στρατηγική της Ένωσης δεν κατόρθωσε να ενθαρρύνει την ομαλή ένταξη της Χαμάς στον πολιτικό στίβο, ή τη συμμόρφωση του Ισραήλ προς τις διεθνείς υποχρεώσεις του, ή τις προσπάθειες των Παλαιστινίων προς την ενότητα. " καταστροφή σήμερα είναι ανθρώπινη· είναι οικονομική και κοινωνική· είναι πολιτική. Άρα ποια νέα προσέγγιση πρέπει να αναπτυχθεί;
<P>
" Ευρωπαϊκή Ένωση, κυρία Επίτροπε, δεν είναι φιλανθρωπική οργάνωση. Πρέπει να δεσμευθεί πολιτικά και, καταρχάς, να προσφέρει μια αξιόπιστη προοπτική για την οριστική επίλυση της σύγκρουσης. Προς τον σκοπό αυτό οι δυνατότητες του ειρηνευτικού σχεδίου που παρουσίασε ο Αραβικός Σύνδεσμος πρέπει να αξιοποιηθούν πλήρως. " Ένωση πρέπει να αναλάβει πρωτοβουλία για τη σύγκληση διεθνούς διάσκεψης ειρήνης όπου θα συμμετέχουν όλα τα μέρη. Αυτό πρέπει να το κάνει αποφασιστικά, ακόμη και αν αυτό σημαίνει ότι θα τραβήξει το Κουαρτέτο δυνατά από το χέρι. Κάθε δίαυλος πρέπει να χρησιμοποιηθεί από την Ένωση προκειμένου να τεθούν οι ισραηλινές αρχές σε θέση να εκπληρώσουν τις διεθνείς υποχρεώσεις τους και να εξασφαλιστούν απτά αποτελέσματα στον τομέα του δικαίου, προς όφελος του άμαχου πληθυσμού της Παλαιστίνης. " Ένωση θα πρέπει να αναλάβει τις ευθύνες της στο σημείο συνοριακής διέλευσης της Ράφα και να καταγγείλει, ενδεχομένως και δημόσια, τα εμπόδια που παρεμβάλλονται και δεν την αφήνουν να εκπληρώσει την αποστολή ελέγχου που της έχει ανατεθεί. Ο αποκλεισμός της Λωρίδας της Γάζας, ο οποίος δημιουργεί συνθήκες πρόσφορες για την έκρηξη βίας και ο οποίος συνοδεύτηκε από επίδειξη ισχύος από τη Χαμάς, πρέπει να αρθεί. " κυκλοφορία ανθρώπων και εμπορευμάτων, μεταξύ Γάζας και Δυτικής Όχθης, και μεταξύ Γάζας και Ισραήλ, πρέπει να αποκατασταθεί.
<P>
Θα ολοκληρώσω, κύριε Πρόεδρε, λέγοντας ότι, σε μια περίπτωση όπως αυτή, η Ένωση θα πρέπει να προτείνει στους εταίρους της να εξετάσουν τη σκοπιμότητα χρησιμοποίησης διεθνούς δύναμης, έτσι ώστε να δοθεί κάθε ευκαιρία στην ειρήνη.
<SPEAKER ID="310" NAME="Luisa Morgantini">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, ελπίζω ειλικρινά ο Τόνι Μπλερ να διέρχεται το στάδιο της μετάνοιας μετά τις αμαρτίες του όσον αφορά τον πόλεμο του Ιράκ και να μπορέσει να συμβάλει στην εδραίωση της ειρήνης και της δικαιοσύνης για τους Παλαιστίνιους και της ειρήνης για τους Ισραηλινούς. Είμαι, κατά συνέπεια, πραγματικά ευγνώμων για τις κατευθυντήριες γραμμές τεσσάρων σημείων που έδωσαν οι δέκα ευρωπαίοι υπουργοί Εξωτερικών στον κ. Μπλερ. Πρόκειται για επείγοντα και πραγματικά δραματικά ζητήματα.
<P>
Για να βοηθήσουμε τον Μαχμούντ Αμπάς, τον παλαιστινιακό λαό και το Ισραήλ πιστεύω πως είναι πραγματικά αναγκαία η διαπραγμάτευση μιας τελικής συμφωνίας που θα θέσει τέρμα στη βίαιη στρατιωτική κατοχή των 40 και πλέον ετών. Πρόκειται για κάτι επείγον, αλλά εξίσου επείγουσα είναι η ανάγκη για μια λύση.
<P>
Ως Ευρωπαϊκή Ένωση έχουμε ευθύνες. Πρέπει να ανοίξει πάλι το σημείο διέλευσης της Ράφα, όπου βρίσκονται έξι χιλιάδες άνθρωποι χωρίς στέγη, χωρίς τίποτα, ανήμποροι να επιστρέψουν στα σπίτια τους. Θα πρέπει να διασφαλίσουμε τη λειτουργία της αποστολής συνοριακής συνδρομής της Ευρωπαϊκής Ένωσης για το σημείο διέλευσης. Όσον αφορά τους πολιτικούς κρατούμενους, θα πρέπει αναμφίβολα να απελευθερωθεί ο Gilad Shalit, αλλά και οι παλαιστίνιοι πολιτικοί κρατούμενοι, όπως ο Marwan Barghouti, ο οποίος μπορεί να αποτελέσει έναν παράγοντα για την πολιτική ενότητα και την ειρήνη στη Μέση Ανατολή.
<SPEAKER ID="311" NAME="Jana Hybášková" AFFILIATION="PPE-DE">
(EN) Σας παρακαλώ επιτρέψτε μου να εκφράσω τη δική μου ικανοποίηση και την ικανοποίηση της Ομάδας μας για την πρόταση ψηφίσματος επί της οποίας πρόκειται να ψηφίσουμε αύριο.
<P>
Προς ικανοποίησή μας δεν επικρίνει το Κουαρτέτο όπως θεωρήθηκε από ορισμένες πολιτικές ομάδες. Αντιθέτως, εκφράζει στήριξη για τη μελλοντική εντατικοποιημένη δράση της. " πρόταση ψηφίσματος εκφράζει σαφώς πλήρη στήριξη και κατανόηση για τις εξαιρετικές αποφάσεις που έλαβε ο Μαχμούντ Αμπάς. Το ψήφισμα θα λάβει υπόψη τις συνομιλίες για την οικοδόμηση εμπιστοσύνης μεταξύ της κυβέρνησης του Σαλάμ Φαγιάντ και της ισραηλινής κυβέρνησης, καθώς και την ανανέωση της συνεργασίας για την ασφάλεια.
<P>
Χαιρετίζουμε την απόφαση για τους φόρους και τα έσοδα, καθώς και την απαρχή της απελευθέρωσης των πολιτικών κρατουμένων από το Ισραήλ. Παρά ταύτα, ο Μαχμούντ Αμπάς πρέπει να κινηθεί προς την πραγματική δημοκρατία, προς ένα κογκρέσο με τη συμμετοχή πολιτικών κομμάτων και τη συνεργασία με τη νέα Φατάχ.
<P>
Το Ισραήλ θα πρέπει να εξετάσει σοβαρά την άρση των οδοφραγμάτων όπως ήταν η κατάσταση πριν από τον Δεκέμβριο του 2000 και να σταματήσει την επέκταση των εποικισμών. " Αίγυπτος πρέπει να συμμετάσχει στη λύση του προβλήματος της Γάζας.
<P>
" αποστολή διεθνών δυνάμεων στη Γάζα θα αποτελέσει ασύλληπτο κίνδυνο για όλους εμάς, και για την Ευρωπαϊκή Ένωση η σύνθεση της προτεινόμενης διεθνούς διάσκεψης θα πρέπει να αποτελέσει σημαντικό μέλημα. " Συρία θα πρέπει να θεωρηθεί υπόλογη για την εξωτερική δράση της. Μόνον τότε θα μπορέσει να συμμετάσχει στον διάλογο και τη λύση.
<P>
Προσπαθούμε να βοηθήσουμε τους Παλαιστίνιους στη Δυτική Όχθη όσο μπορούμε μέσω οικονομικής βοήθειας και κάθε άλλου τρόπου. Εντούτοις, το 90% των κατοίκων στη Δυτική Όχθη είναι αγρότες, οι Felaheen. Εξαρτώνται από τις γεωργικές εξαγωγές. Ζητούμε από το Ισραήλ να ανοίξει τη ροή των αγαθών, και η ερώτησή μου είναι, πώς λειτουργεί η γεωργική υποκρισία μας; Είμαστε έτοιμοι να ανοίξουμε τις αγορές μας στα γεωργικά προϊόντα της Δυτικής Όχθης;
<SPEAKER ID="312" NAME="Alyn Smith" AFFILIATION="Verts/ALE">
(EN) Ευχαριστώ την Επίτροπο και τους συναδέλφους στο Κοινοβούλιο για τη στήριξη που εξέφρασαν προς τον Alan Johnston, που όλοι χαιρόμαστε που ελευθερώθηκε και βρίσκεται ασφαλής στο σπίτι του στην εκλογική μου περιφέρεια στη Σκοτία. Ωστόσο, αποτελεί ένα φωτεινό σημείο σε έναν κυκεώνα οδύνης, και πρέπει να αναγνωρίσουμε το μερίδιο ευθύνης μας σε αυτή την αποτυχία.
<P>
Συμφωνώ με την Επίτροπο ότι, επιτέλους, υπάρχει ίσως κάποια προοπτική αισιοδοξίας. Ωστόσο, όταν εγώ, η κ. Morgantini και άλλοι επισκεφθήκαμε τη Δυτική Όχθη και τη Γάζα πέρυσι ήταν σαφές ότι η κοινοτική πολιτική είναι λευκοπλάστης, όχι θεραπεία.
<P>
Το Κουαρτέτο έχει απολέσει το κύρος του για το μεγαλύτερο μέρος του αραβικού κόσμου. Έχει ασφαλώς απολέσει το κύρος του στα μάτια πολλών Παλαιστινίων. " ΕΕ θα έπρεπε να αναλάβει την ευθύνη και να προσφέρει πραγματική ηγεσία και καθαρά χέρια.
<P>
Συμμερίζομαι τον σκεπτικισμό συναδέλφων για τον διορισμό του Τόνι Μπλερ ως απεσταλμένου. Μιλώντας για μια φορά ως βρετανός βουλευτής, η ιδέα ότι το εν λόγω άκρως εκτεθειμένο πρόσωπο μπορεί να εκπροσωπήσει αξιόπιστα την ειρήνη στην Μέση Ανατολή με γεμίζει τρόμο. Αυτό είναι σημαντικό, επειδή πρέπει μόνο να κοιτάξουμε τις βομβιστικές απόπειρες στη Γλασκόβη και το Λονδίνο προκειμένου να συνειδητοποιήσουμε ότι οι επιπτώσεις -άμεσες ή έμμεσες- της διαρκούς αποτυχίας μας στην Παλαιστίνη θα μας κατατρύχουν όλους.
<SPEAKER ID="313" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, δυστυχώς δεν έχουμε το χρόνο να αναλύσουμε την κατάσταση στην Παλαιστίνη. Βρισκόμαστε στο Ευρωπαϊκό Κοινοβούλιο και καλούμαστε να δώσουμε άμεσες απαντήσεις σε ένα άκρως επείγον και πολύπλοκο ζήτημα.
<P>
Θα σταθώ λοιπόν μόνο σε τέσσερα σημαντικά σημεία:
<P>
Πρώτον, η Ευρωπαϊκή Ένωση φέρει ευθύνη για τη σημερινή κατάσταση, αφού δεν στήριξε την κυβέρνηση εθνικής ενότητας.
<P>
Δεύτερον, οι λύσεις και πράξεις που βλέπουμε τον τελευταίο καιρό από την πλευρά του Κουαρτέτου και του Ισραήλ, ενώ επιφανειακά φαίνονται να στηρίζουν τον Πρόεδρο Αμπάς, εντούτοις του βάζουν περισσότερα εμπόδια για μια βιώσιμη λύση στο πρόβλημα της ντε φάκτο διχοτόμησης της Παλαιστίνης.
<P>
Τρίτον, καλώ όλα τα μέρη να εργαστούν σκληρά για την ενότητα, γιατί είναι ο μόνος τρόπος να βγούμε από την κρίση.
<P>
Τέταρτον και τελευταίο, υπάρχει το θέμα της ανθρωπιστικής κατάστασης, που είναι τραγική τόσο στη Λωρίδα της Γάζας όσο και στη Δυτική Όχθη. Ιδίως όμως για τη Λωρίδα της Γάζας πρέπει να ληφθούν άμεσα μέτρα για την οικονομική και κοινωνική βιωσιμότητα των κατοίκων της.
<P>
Κλείνοντας, θα ήθελα να κάνω μία παράκληση προς το Συμβούλιο και την Επιτροπή: Θα πρέπει κάποια στιγμή, και αν βρεθεί ενότητα ανάμεσα στην Χαμάς και στην Φατάχ, να χαράξετε τη μελλοντική πολιτική της Ένωσης σε αυτόν τον τομέα που δεν θα πρέπει να επαναλαμβάνει τα λάθη του παρελθόντος, όπου η Ευρωπαϊκή Ένωση επιλεκτικά διαπραγματευόταν με το ήμισυ της κυβέρνησης, ενώ επιδεικτικά αγνοούσε το άλλο μισό, άσχετα αν ολόκληρη η κυβέρνηση ήταν το προϊόν ελεύθερων και δημοκρατικών εκλογών.
<SPEAKER ID="314" NAME="Eugen Mihăescu" AFFILIATION="ITS">
(FR) Κύριε Πρόεδρε, κυρίες και κύριοι, εμείς, στο παγκόσμιο χωριό, στην Ευρώπη, εκφράζουμε αισθήματα φρίκης σήμερα επειδή, στην πλατεία, κοντά στα σύνορά μας, ανθρώπινα όντα κόβουν τον λαιμό τους. Αντί να αναλάβουμε δράση, κλαίγουμε και φωνάζουμε σαν γριές γυναίκες. Αυτό ονομάζεται παράλειψη παροχής βοήθειας σε άτομα που κινδυνεύουν, αδίκημα που είναι τιμωρητέο από το νόμο. Ένας σπουδαίος σοφός άνθρωπος είπε κάποτε ότι οι άγιοι και οι προφήτες αξίζουν περισσότερο από τους καλλιτέχνες, τους ανθρώπους των γραμμάτων, τους πολιτικούς, τους στρατιώτες και τους επιχειρηματίες. Αλλά πού είναι σήμερα οι σοφοί άνθρωποι και οι προφήτες;
<P>
Χρειαζόμαστε ένα νέο Άγιο Φραγκίσκο της Ασίζης. Έζησε και αυτός κατά τη διάρκεια μιας εποχής σταυροφοριών, αλλά ενδιαφερόταν για τους άλλους, γι' αυτούς κατά των οποίων μάχονταν οι σταυροφόροι. Έκανε οτιδήποτε μπορούσε για να πάει να τους δει. Τέλος, κατά τη διάρκεια της πέμπτης σταυροφορίας κατά τη διάρκεια της πολιορκίας της Νταμιέτα στην Αίγυπτο θλιμμένος όπως ήταν από τη συμπεριφορά των σταυροφόρων, είπε "είδα το κακό και την αμαρτία". Συντετριμμένος από την εικόνα των νεκρών στα πεδία των μαχών, ο Άγιος Φραγκίσκος διέσχισε τις γραμμές του μετώπου. Αιχμαλωτίστηκε, αλυσοδέθηκε και οδηγήθηκε μπροστά στον Σουλτάνο Σαλαντίν, ο οποίος είχε γεννηθεί στο Τικρίτ. " συνάντηση πρέπει να ήταν πολύ ενδιαφέρουσα, διότι, μετά από μια συζήτηση που συνεχίστηκε έως αργά τη νύχτα, ο Σουλτάνος άφησε τον Άγιο Φραγκίσκο να επιστρέψει την επομένη το πρωί, σώος και ασφαλής, στο στρατόπεδο των σταυροφόρων.
<P>
Ελπίζω ότι έκαστος εξήγησε τους λόγους του στον άλλο, ο Άγιος Φραγκίσκος θα μίλησε για τον Χριστό, ο Σουλτάνος θα διάβασε ορισμένα εδάφια από το Κοράνι και ότι, στο τέλος, κατέληξαν σε συμφωνία για το μήνυμα που ο σεμνός Άγιος Φραγκίσκος της Ασίζης συνήθιζε να επαναλαμβάνει παντού: "Αγάπα τον πλησίον σου ως εαυτόν".
<P>
Ο Τόνι Μπλερ υπήρξε ένας από τους σταυροφόρους στο Ιράκ. Μπορεί άραγε να γίνει ο Άγιος Φραγκίσκος που η Ευρώπη χρειάζεται στη Μέση Ανατολή;
<SPEAKER ID="315" NAME="Edward McMillan-Scott" AFFILIATION="PPE-DE">
(EN) Κύριε Πρόεδρε, το παλαιστινιακό ζήτημα και οι σχέσεις της Παλαιστίνης με το Ισραήλ δεν διχάζουν μόνο οικογένειες, αλλά πολιτικές ομάδες στο παρόν Κοινοβούλιο και σε άλλα κοινοβούλια σε ολόκληρο τον κόσμο - και μάλιστα, ακόμη και οργανισμούς. Ένα από τα διλήμματα που αντιμετωπίζουμε σήμερα είναι ακριβώς αυτοί οι οργανισμοί που εκπροσωπούμε εδώ, και η συμμετοχή μας στο Κουαρτέτο τα τελευταία χρόνια. Ορισμένοι ελπίζουν ότι ο διορισμός του Τόνι Μπλερ, με τον πολύ συγκεκριμένο ρόλο του σε σχέση με τους Παλαιστινίους, θα αναζωογονήσει ίσως αυτή τη διαδικασία. Δεν γνωρίζω. Θεωρώ ότι αυτό που είναι σημαντικό είναι ότι οι αξίες που αποτέλεσαν την αφορμή για την ίδια την Ευρωπαϊκή Ένωση θα πρέπει να συνεχίσουν να εμπνέουν ανθρώπους στη Μέση Ανατολή, αλλά ειδικά στην Παλαιστίνη και στο Ισραήλ.
<P>
Όπως και άλλοι, χαίρομαι για την απελευθέρωση του Alan Johnston. Είμαι υποστηρικτής του BBC World Service Trust. Ήταν ανταποκριτής στη Γάζα όταν διεξήχθησαν οι εκλογές που οδήγησαν στην εκλογή του Αμπού Μάζεν τον Ιανουάριο του 2005, τις οποίες ακολούθησε τον Ιανουάριο του 2006 η εκλογή της κυβέρνησης της Χαμάς στην Παλαιστίνη. Το δίλημμα για τα δημοκρατικά κράτη -τα οποία συνηθίζεται να καλούνται Δύση- ήταν να αναγνωρίσουν ή όχι την κυβέρνηση της Χαμάς. Γνωρίζουμε βέβαια τι συνέβη και οι συνέπειες εξακολουθούν να βρίσκονται μπροστά μας. Διερωτώμαι κατά πόσο η Ευρωπαϊκή Ένωση μπορεί να αισθάνεται πραγματικά ικανοποιημένη ότι διαδραμάτισε έναν επαρκή ρόλο κατά την εν λόγω περίοδο.
<P>
Χαίρομαι που το Ευρωπαϊκό Κοινοβούλιο συζητά τώρα τη δημιουργία μιας ομάδας εργασίας στο πλαίσιο της Επιτροπής Εξωτερικών Υποθέσεων, κάτι που πρότεινα πρώτος πριν από δύο χρόνια. Χαίρομαι που διοργανώνουμε μια Διάσκεψη των "νωμένων Εθνών στα τέλη Αυγούστου, αλλά εξακολουθώ να πιστεύω ότι πρέπει να επιτελεσθεί έργο, εντατικό έργο από τους βουλευτές της Ευρώπης, σε συνεργασία με τους εκλεγμένους βουλευτές του αραβικού κόσμου - στους οποίους περιλαμβάνονται ορισμένοι με τους οποίους κατά κανόνα ίσως δεν επιθυμούμε να συναλλασσόμαστε. Πρέπει να αντιμετωπίσουμε τα πράγματα με διαφορετικό τρόπο στο μέλλον.
<SPEAKER ID="316" NAME="Geoffrey Van Orden" AFFILIATION="PPE-DE">
(EN) Κύριε Πρόεδρε, έχει ειπωθεί ότι υπάρχουν πέντε διαπλεκόμενες κρίσεις στη Μέση Ανατολή. Μπορούμε να διαπιστώσουμε ότι το Ιράν έχει συμμετοχή σε όλες τους. " Γάζα μπορεί να ελέγχεται από τη Χαμάς, αλλά η Χαμάςδεν είναι αφέντης του εαυτού της: υπάρχει βέτο στην Τεχεράνη. Ίσως, συνεπώς, είναι πιο ακριβές να πούμε ότι υπάρχει μόνο μια διαμάχη στη Μέση Ανατολή, και αυτή είναι μεταξύ των εξτρεμιστών και των μετριοπαθών. Έχουμε υποχρέωση να ενθαρρύνουμε και να στηρίξουμε τους μετριοπαθείς.
<P>
Υπάρχει κίνδυνος ορισμένοι να θεωρήσουν τη Χαμάς ως ένα είδος κοινωνικής υπηρεσίας με στάση. Αυτό θα ήταν μεγάλο λάθος: η Χαμάς είναι κατ' ουσία τρομοκρατική οργάνωση. " δύναμή της προέρχεται από τον εκφοβισμό και τις δολοφονίες και θέλει να επιβάλει τη διαστρεβλωμένη άποψή της για το Ισλάμ σε έναν φοβισμένο πληθυσμό. Θυμάμαι πολύ καλά την έκκληση που απηύθυνε η διεθνούς κύρους Παλαιστίνια, Δρ. Hannan Ashrawi, την εποχή των βουλευτικών εκλογών πριν από 18 μήνες. Είπε: "Πρέπει να κατανικήσουμε τις δυνάμεις του σκότους".
<P>
Οι κάτοικοι της Γάζας δεν μπορούν πραγματικά να εκφραστούν ελεύθερα. Εν τω μεταξύ, το Ισραήλ βρίσκεται υπό διαρκείς επιθέσεις και, χθες, εκτοξεύθηκαν όλμοι από τη Γάζα στη διέλευση των συνόρων στο Kerem Shalom, μια διαδρομή για την ανθρωπιστική βοήθεια από την Αίγυπτο στη Γάζα.
<P>
Ας μην λησμονούμε ότι, ενώ χαιρόμαστε και ανακουφιστήκαμε από την ελευθέρωση του Alan Johnston, ο δεκανέας Shalit απήχθη πριν από έναν χρόνο και δεν γνωρίζουμε τίποτα για την κατάστασή του. Μέλη της οικογενείας του ήταν στο Κοινοβούλιο χθες.
<P>
Συνεπώς, τι πρέπει να αποκομίσουμε από αυτό το συγκεχυμένο και επικίνδυνο μίγμα; Όσον αφορά το Ισραήλ ενήργησε με συγκράτηση: αναγνώρισε την κυβέρνηση του Σαλάμ Φαγιάντ, απελευθέρωσε εκατοντάδες παλαιστίνιους κρατουμένους, μεταφέρει περίπου 400 εκατομμύρια δολάρια σε φορολογικές εισπράξεις που κατεβλήθησαν από Παλαιστινίους και συμμετέχει ενεργά σε συνομιλίες με την ηγεσία της ΠΑ. Ωστόσο, θα χρειαστεί ένα τρίτο μέρος -αραβικό ή πιθανώς ευρωπαϊκό- προκειμένου να σημειωθεί πραγματική πρόοδος. " Αραβική Ειρηνευτική Πρωτοβουλία του 2002 εξακολουθεί να προσφέρει την πιο ελπιδοφόρα πορεία προς τα εμπρός και είμαι βέβαιος ότι το Ισραήλ το αναγνωρίζει αυτό. Ακριβώς όπως εμείς πρέπει να υποστηρίζουμε τις μετριοπαθεί δυνάμεις και να αντιτιθέμεθα στους τρομοκράτες, ομοίως οι μετριοπαθείς αραβικές κυβερνήσεις πρέπει να είναι πρόθυμες να συμμετάσχουν πιο ενεργά και ευέλικτα στην ειρηνευτική διαδικασία: πολιτικά, οικονομικά και χρηματοδοτικά. Είναι προς όφελος μας -και προς όφελός τους- να το πράξουν.
<SPEAKER ID="317" NAME="Philip Claeys">
εξ ονόματος της Ομάδας ITS. - (NL) Κύριε Πρόεδρε, σας ευχαριστώ για την κατανόησή σας. " Ευρωπαϊκή Ένωση πρέπει να στηρίξει τις ρεαλιστικές δυνάμεις στο παλαιστινιακό στρατόπεδο, πράγμα που σημαίνει ότι πρέπει να αποσταλούν βοήθεια και πόροι στην Παλαιστινιακή Αρχή στη Δυτική Όχθη, αλλά όχι στη Χαμάς στη Γάζα.
<P>
Πρέπει επίσης να επιμείνουμε να μεταφέρουν οι ισραηλινές αρχές τυχόν έσοδα από τελωνειακούς δασμούς στην Παλαιστινιακή Αρχή στη Δυτική Όχθη και να χαλαρώσουν όσο το δυνατόν περισσότερο τους περιορισμούς σχετικά με την κυκλοφορία ατόμων μεταξύ της Δυτικής Όχθης και του Ισραήλ. Είναι πράγματι ζωτικής σημασίας ο περιορισμός της επιρροής του Ιράν.
<SPEAKER ID="318" NAME="Manuel Lobo Antunes">
Προεδρεύων του Συμβουλίου. (PT) Κύριε Πρόεδρε, επιτρέψτε μου καταρχάς να χαιρετήσω την κ. Ferrero-Waldner, και επίσης να επιστήσω την προσοχή σας στην πρώτη της ομιλία, η οποία ήταν πολύ σαφής και διαφωτιστική σχετικά με τη δράση που αναλαμβάνει η ΕΕ στην Παλαιστίνη, υπό την αιγίδα της Επιτροπής, μια ομιλία για την οποία την ευχαριστώ πολύ.
<P>
Θέλω να αναφερθώ εν συντομία σε δύο θέματα που έθεσε εδώ ο κ. Salafranca, το πρώτο σχετικά με τον διορισμό του Τόνι Μπλερ ως απεσταλμένου του Κουαρτέτου, και το δεύτερο σχετικά με την επιστολή που υπέγραψαν δέκα υπουργοί εξωτερικών της ΕΕ.
<P>
Πιστεύω ότι πρέπει να χαιρόμαστε για τον διορισμό του κ. Μπλερ, καταρχάς επειδή είναι Ευρωπαίος, δεύτερον, επειδή ήταν Πρόεδρος του Ευρωπαϊκού Συμβουλίου, και τρίτον, επειδή είναι ένας πολιτικός με εξαιρετική πείρα σε διεθνή θέματα, και εν μέρει επίσης επειδή είναι ένας άντρας με πεποιθήσεις. Επομένως πιστεύω ότι το Κουαρτέτο, η ΕΕ και όλοι μας ως Ευρωπαίοι πρόκειται να κερδίσουμε από αυτόν τον διορισμό, και πρέπει να του παρέχουμε όλη τη βοήθεια που μπορούμε. " εντολή του είναι καθορισμένη και καλά τεκμηριωμένη, και ο κ. Μπλερ θα ενεργήσει φυσικά στο πλαίσιο της εντολής που του έχει ανατεθεί. Προφανώς, ελπίζουμε ότι το έργο του θα ωφελήσει την ειρηνευτική διαδικασία στη Μέση Ανατολή και του ευχόμαστε καλή επιτυχία στην αποστολή του.
<P>
Αναφορικά με την προαναφερθείσα επιστολή, πρέπει να πω ότι συντάχθηκε και υπεγράφη στο πλαίσιο μιας συγκεκριμένης άτυπης ομάδας υπουργών, και ότι ο πορτογάλος Υπουργός Εξωτερικών την υπέγραψε ακριβώς με αυτή την ιδιότητα. Αν κοιτάξετε την επιστολή, δεν λέει Luis Amado, Υπουργός Εξωτερικών του Προέδρου του Συμβουλίου της Ένωσης, λέει Luis Amado, πορτογάλος Υπουργός Εξωτερικών, και αποκλειστικά σε αυτή τη βάση υπεγράφη εκείνη η επιστολή.
<P>
Μπορείτε να συμφωνείτε ή να διαφωνείτε με το περιεχόμενο ή τη διατύπωσή της, αλλά υπάρχει ένα πράγμα που πιστεύω ότι είναι σημαντικό. Στο πνεύμα τουλάχιστον, η επιστολή εφιστά την προσοχή στο κατεπείγον, την πολυπλοκότητα του θέματος, την ανάγκη να διαδραματίσει η ΕΕ στο σύνολό της έναν κεντρικό ρόλο στην επίλυση αυτής της σύγκρουσης, στην επίλυση μιας σύγκρουσης που άρχισε 40 χρόνια πριν, και επομένως να απαντήσει στην έκκληση που έκαναν πολλοί βουλευτές σε αυτό το Κοινοβούλιο να καταβάλλει η ΕΕ όσο το δυνατόν μεγαλύτερες προσπάθειες να διαδραματίσει έναν αποφασιστικό ρόλο στο θέμα. Πρέπει να πω, αξιότιμοι βουλευτές, ότι στην Προεδρία μας θα επιδιώξουμε, σε συνεργασία με την Επιτροπή ασφαλώς, να εργαστούμε όσο το δυνατόν πιο σκληρά για να διασφαλίσουμε αποτελέσματα, και να διασφαλίσουμε ότι η ειρηνευτική διαδικασία στη Μέση Ανατολή θα προχωρήσει μπροστά, ότι θα κάνει θετική πρόοδο.
<SPEAKER ID="319" NAME="Benita Ferrero-Waldner">
Μέλος της Επιτροπής. (EN) Κύριε Πρόεδρε, θα είμαι πραγματικά σύντομη. Πρέπει να πάρουμε από αυτή τη συζήτηση τα θετικά στοιχεία σε αυτή την πολύ δύσκολη ειρηνευτική διαδικασία και να επιχειρήσουμε να συνθέσουμε το παζλ κατά τρόπον ώστε να σημειωθεί ένα βήμα προς τα εμπρός.
<P>
Ελπίζω ότι η επόμενη συνεδρίαση του Κουαρτέτου, όπου, πιστεύω, θα αρχίσει τουλάχιστον να γίνεται λόγος για τον πολιτικό ορίζοντα και την πολιτική διευθέτηση, θα αποτελέσει ένα τέτοιο βήμα προς τα εμπρός.
<P>
Δεύτερον, θα ήθελα να αναφέρω όλες τις καθημερινές βελτιώσεις για τους Παλαιστινίους: την κινητοποίηση της διεθνούς βοήθειας, τις θεσμικές και κυβερνητικές ανάγκες του παλαιστινιακού κράτους και τα σχέδια προώθησης της παλαιστινιακής οικονομικής ανάπτυξης. Εν προκειμένω, είμαστε επίσης έτοιμοι να αναζωογονήσουμε την ενδιάμεση Συμφωνία Σύνδεσής μας με την Παλαιστινιακή Αρχή, η οποία, μεταξύ άλλων πραγμάτων, προβλέπει την εισαγωγή γεωργικών προϊόντων από την Παλαιστίνη - αν και, ασφαλώς, βάσει ενός συστήματος ποσοστώσεων.
<P>
Όλοι προσπαθούμε να κάνουμε ό,τι καλύτερο μπορούμε, αλλά εξαρτάται επίσης από την πολιτική βούληση αμφότερων των πλευρών, την οποία, δυστυχώς, δεν μπορούμε να υποκαταστήσουμε.
<SPEAKER ID="320" NAME="Πρόεδρος">
Σύμφωνα με το άρθρο 103, παράγραφος 2, του Κανονισμού, έχω λάβει έξι προτάσεις ψηφίσματος.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 12 Ιουλίου 2007.

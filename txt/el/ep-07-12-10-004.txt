<CHAPTER ID="004">
Σύνθεση του Κοινοβουλίου
<SPEAKER ID="009" NAME="Πρόεδρος">
Οι 35 ρουμάνοι βουλευτές του ΕΚ θα είναι η φωνή του ρουμανικού λαού, εκπροσωπώντας τα συμφέροντά του στο Ευρωπαϊκό Κοινοβούλιο. Ως Πρόεδρος του Ευρωπαϊκού Κοινοβουλίου, εύχομαι στους νέους συναδέλφους βουλευτές -πολλούς εκ των οποίων γνωρίζουμε ήδη από το μέχρι σήμερα έργο τους- κάθε επιτυχία τους προσεχείς 18 μήνες της θητείας τους.
<P>
Με την ευκαιρία, θα ήθελα και πάλι να ευχαριστήσω όλα τα μέλη του ρουμανικού κοινοβουλίου που ήταν παρατηρητές από τον Σεπτέμβριο του 2005 και μέλη του Ευρωπαϊκού Κοινοβουλίου από την 1η Ιανουαρίου του τρέχοντος έτους. Σας ευχαριστώ για το άοκνο έργο σας και τη δέσμευσή σας στην ευρωπαϊκή ενότητα.
<P>
(Χειροκροτήματα)
<P>
Επανεξελέγησαν συνολικά 13 από τους πρώτους βουλευτές του ΕΚ και ελπίζω ότι θα συνδράμουν τους συναδέλφους τους στην πλήρη και ταχύτατη ενσωμάτωσή τους στις εργασίες του Κοινοβουλίου, ούτως ώστε να συμβάλουν από κοινού στην επιτυχία του εγχειρήματος της ευρωπαϊκής ενοποίησης προς όφελος των εκλογέων τους.
<P>
Ένας κατάλογος των βουλευτών αυτών δημοσιεύεται στα συνοπτικά πρακτικά της σημερινής συνεδρίασης. Θέλω και πάλι να καλωσορίσω θερμά τους συναδέλφους βουλευτές από τη Ρουμανία.

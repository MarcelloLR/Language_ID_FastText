<CHAPTER ID="007">
Συμβάσεις πίστωσης που συνάπτονται με τους καταναλωτές (συζήτηση) 
<SPEAKER ID="059" NAME="Πρόεδρος">
" ημερήσια διάταξη προβλέπει τη σύσταση για δεύτερη ανάγνωση της έκθεσης του κ. Kurt Lechner, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την κοινή θέση του Συμβουλίου ενόψει της έκδοσης οδηγίας του Ευρωπαϊκού Κοινοβουλίου και του Συμβουλίου για τις συμβάσεις πίστωσης που συνάπτονται με τους καταναλωτές και την κατάργηση της οδηγίας 87/102/ΕΟΚ του Συμβουλίου (09948/2/2007 - C6-0315/2007 - 2002/0222 (COD)).
<SPEAKER ID="060" NAME="Kurt Lechner">
εισηγητής. - (DE) Κύριε Πρόεδρε, Επίτροπε κυρία Kuneva, κυρίες και κύριοι, η λήψη πίστωσης είναι κάτι διαφορετικό από την αγορά ενός προϊόντος. " νομική πολυπλοκότητα του θέματος είναι πολύ μεγαλύτερη, οι παγιωμένες εθνικές πρακτικές χρηματοδότησης και νομικές παραδόσεις, παίζουν πολύ μεγαλύτερο ρόλο, και έτσι στον τομέα αυτόν το καθοριστικό είναι συχνά η εμπιστοσύνη των πολιτών. Στο πλαίσιο αυτό, υπάρχουν όρια όσον αφορά την εναρμόνιση του δικαίου στον τομέα των συμβάσεων πίστωσης που συνάπτονται με τους καταναλωτές, η οποία πρέπει να γίνει βαθμιαία και πολύ προσεκτικά.
<P>
Ο καταναλωτής, καθώς είναι ο λιγότερο ισχυρός από τους συμβαλλόμενους, αναμφίβολα πρέπει να έχει νομική προστασία, ταυτόχρονα όμως πρέπει εδώ να εφαρμόζονται ως κριτήρια η ελευθερία σύναψης συμβάσεων και η προσωπική ευθύνη του ενήλικου πολίτη, και όχι οι εντολές και ο πατερναλισμός. Πρέπει να διατηρηθούν τα περιθώρια διακριτικής ευχέρειας για τους εθνικούς νομοθέτες, ιδίως για να μπορούν να εγγυηθούν με ευέλικτο τρόπο την προστασία των καταναλωτών στις χώρες τους και να ανταποκρίνονται γρήγορα σε τυχόν προβληματικές εξελίξεις ως προς την προστασία των καταναλωτών. Μια συλλογή νομικών διατάξεων δεν διασφαλίζει από μόνη της την πραγματική προστασία των καταναλωτών. Απαραίτητες είναι οι αξιολογήσεις επιπτώσεων, εφόσον οι συμβάσεις πίστωσης που συνάπτονται με καταναλωτές αφορούν εκατοντάδες εκατομμύρια ανθρώπους. " νομοθεσία δεν πρέπει να έχει ως γνώμονα τις εξαιρέσεις, αλλά τις συνήθεις περιπτώσεις.
<P>
Υπό αυτό το πρίσμα, πρέπει καταρχάς να ευχαριστήσω το Ευρωπαϊκό Κοινοβούλιο στο σύνολό του διότι απέρριψε την εντελώς απαράδεκτη αρχική πρόταση της Επιτροπής και την τροποποίησε ουσιαστικά και αποφασιστικά κατά την πρώτη ανάγνωση. Δεύτερον, θέλω να επικροτήσω θερμά τη νέα προσέγγιση της Επιτροπής στην τροποποιημένη της πρόταση του 2005 που αφορά την τελική εναρμόνιση μόνο συγκεκριμένων βασικών στοιχείων.
<P>
Είμαι ωστόσο αναγκασμένος να επικρίνω την κοινή θέση του Συμβουλίου γιατί, αντί να επικεντρωθεί σε μια ανεκτή και εφαρμόσιμη ευρωπαϊκή λύση, οι εκπρόσωποι των κρατών εισήγαγαν, υπερασπίστηκαν και τελικά παρέταξαν τις εκάστοτε ειδικές ρυθμίσεις τους στον συμβιβασμό. Το αποτέλεσμα είναι ένα σύνολο διατάξεων που προκαλούν υπερβολική γραφειοκρατία. Αυτό δεν ωφελεί τους καταναλωτές. Το να βομβαρδίζουμε τους καταναλωτές με πληροφορίες δεν τους βοηθάει. Προκύπτουν σημαντικές πρόσθετες δαπάνες που έχουν δυσανάλογες επιπτώσεις ειδικά στα μικρά ποσά πίστωσης.
<P>
Γι' αυτό, στόχος της εργασίας μου ήταν εξαρχής να επιχειρήσω να απλοποιήσω τους κανόνες και να δώσω μεγαλύτερα περιθώρια κινήσεων στους εθνικούς νομοθέτες. Σε συνάρτηση με αυτό, θα ήθελα να ευχαριστήσω και τους συναδέλφους, διότι όλες οι ψηφοφορίες στην Επιτροπή Εσωτερικής Αγοράς και Προστασίας του Καταναλωτή ακολούθησαν την ίδια κατεύθυνση και το ίδιο φαίνεται να ισχύει για όλες τις αποφάσεις του Σώματος.
<P>
Επιτρέψτε μου μόνο να παραθέσω δύο ουσιαστικά παραδείγματα, συγκεκριμένα τις σημαντικές βελτιώσεις και τον περιορισμό των διατάξεων σχετικά με τις δυνατότητες υπερανάληψης και τη διαφαινόμενη ρύθμιση που αφορά το άρθρο 16, δηλαδή την αποζημίωση για την πρόωρη αποπληρωμή. Παρά τις βελτιώσεις αυτές όμως πιστεύω ότι η πλειοψηφία που διαφαίνεται, δεν θα προχωρήσει πολύ, ασφαλώς εν μέρει εξαιτίας της εντύπωσης ότι δεν υπάρχει συναίνεση στο Συμβούλιο και λόγω της επιθυμίας να ολοκληρωθεί η νομοθετική διαδικασία. Ωστόσο, θεωρώ απαραίτητες περαιτέρω βελτιώσεις προκειμένου να επιτύχουμε να κριθεί θετικά η πρόταση στο σύνολό της.
<P>
Θα ήθελα να αναφέρω δύο ακόμα σημεία που θεωρώ σημαντικά και να ζητήσω και πάλι την έγκρισή σας. Πρώτον, το ελάχιστο όριο για να ισχύσει η οδηγία θα πρέπει να αυξηθεί στα 500 ευρώ. Ασφαλώς γνωρίζω ότι το ύψος του ποσού αυτού διαφέρει ανά την Ευρώπη. Όμως το ζητούμενο δεν είναι να ισχύει η οδηγία μόνο πάνω από το όριο των 500 ευρώ, αλλά να έχει τη δυνατότητα ο εθνικός νομοθέτης να εφαρμόζει τις δικές του διατάξεις από το πρώτο ευρώ και όχι να περιορίζει υποχρεωτικά τη δράση του σε πιστώσεις άνω του ορίου των 500 ευρώ.
<P>
Δεύτερον, ο καταναλωτής πρέπει να έχει τη δυνατότητα να αντιπαρέρχεται τις προβλεπόμενες διευκρινίσεις στις προσυμβατικές πληροφορίες, μεταξύ άλλων και επειδή αυτές μπορούν να αποτελέσουν εμπόδιο στην εσωτερική αγορά. Κατά την άποψή μου, αρκεί να δίδεται αρχικά στον καταναλωτή ένα αντίγραφο των όρων της σύμβασης για να ικανοποιηθεί η απαίτηση της προσυμβατικής ενημέρωσης, όπως άλλωστε είχε προβλέψει στην πρότασή της η Επιτροπή. Έτσι θα περιοριζόταν το πλήθος των εγγράφων.
<P>
Φοβάμαι ότι αν δεν γίνουν αυτές οι αλλαγές, δεν θα μπορέσει να επιτευχθεί ο επιδιωκόμενος σκοπός που συνδέεται με αυτήν την οδηγία, δηλαδή να ανοίξει η εσωτερική αγορά για τους καταναλωτές στην Ευρώπη και να τους προσφερθεί μεγαλύτερη ποικιλία προϊόντων και περισσότερες δυνατότητες επιλογής.
<SPEAKER ID="061" NAME="Meglena Kuneva">
Μέλος της Επιτροπής - (EN) Κύριε Πρόεδρε, η ψηφοφορία που θα λάβει χώρα στο Σώμα την Τετάρτη σχετικά με την οδηγία για τις συμβάσεις πίστωσης που συνάπτονται με τους καταναλωτές θα αποτελέσει πολύ σημαντική στιγμή για τα 500 εκατομμύρια των ευρωπαίων καταναλωτών.
<P>
Θα επηρεάσει άμεσα τις ζωές πολλών ανθρώπων και αφορά δύο πολύ σημαντικά ζητήματα. Κατά πρώτον, αφορά τη δυνατότητα των καταναλωτών να κάνουν επιλογές κατόπιν καλύτερης ενημέρωσης όταν λαμβάνουν καταναλωτικά δάνεια για την πληρωμή ενός γάμου στην οικογένεια, την αγορά ενός πλυντηρίου ή ενός νέου αυτοκινήτου - καθημερινά πράγματα.
<P>
Κατά δεύτερον, αφορά τη δυνατότητα των καταναλωτών να έχουν περισσότερες επιλογές και μια πιο ανταγωνιστική αγορά. Πρόκειται επίσης για μια ψηφοφορία με μεγάλη σημασία και για τις επιχειρήσεις, καθώς δημιουργεί ένα ενιαίο, απλό πλαίσιο κανόνων, μέσω των οποίων οι τράπεζες και οι άλλοι πιστωτικοί φορείς θα μπορούν να κάνουν ευκολότερα διασυνοριακές συναλλαγές.
<P>
Πρέπει να αξιοποιήσουμε την ευκαιρία αυτή για να κινηθούμε προς τα εμπρός. Είναι σαφές ότι το status quo δεν λειτουργεί. Οι αριθμοί μιλούν από μόνοι τους. Στην Ευρώπη, το μέσο επιτόκιο των συμβάσεων πίστωσης που συνάπτονται με τους καταναλωτές κυμαίνεται μεταξύ περίπου 6% στη Φινλανδία, το φθηνότερο κράτος μέλος, έως και πάνω από 12% στην Πορτογαλία. Στην Ιταλία, τα επιτόκια των συμβάσεων πίστωσης κυμαίνονται γύρω στο 9,4%, στην Ιρλανδία γύρω στο 6,8%.
<P>
" ευρωπαϊκή αγορά συμβάσεων πίστωσης που συνάπτονται με τους καταναλωτές είναι κατακερματισμένη, διαιρεμένη σε 27 "μικρές αγορές". Και, σε μια ευρωπαϊκή αγορά συμβάσεων πίστωσης αξίας 800 δισεκατομμυρίων ευρώ, οι άμεσες διασυνοριακές χρηματοπιστωτικές υπηρεσίες αποτελούν ένα μικρό μόλις τμήμα -1%- του συνόλου των εξ αποστάσεως πιστωτικών συναλλαγών.
<P>
Είναι σαφές ότι η εσωτερική αγορά δεν λειτουργεί. Είναι σαφές ότι ο ανταγωνισμός σε επίπεδο ΕΕ δεν λειτουργεί. Το αποτέλεσμα είναι ότι στους καταναλωτές δεν προσφέρονται επιλογές και περισσότερο ανταγωνιστικές προσφορές, και ότι στις ανταγωνιστικές επιχειρήσεις δεν προσφέρονται ευκαιρίες για πρόσβαση σε νέες αγορές.
<P>
" οδηγία για τις συμβάσεις πίστωσης που συνάπτονται με τους καταναλωτές είναι απαραίτητη, ούτως ώστε να προαχθούν οι δυνατότητες της εσωτερικής αγοράς και να ενισχυθεί ο ανταγωνισμός και η ποικιλία των επιλογών. " εν λόγω οδηγία έχει δύο βασικούς στόχους: να παράσχει πρότυπα -συγκρίσιμες πληροφορίες- για να διευκολύνει τους καταναλωτές να λαμβάνουν αποφάσεις κατόπιν ενημέρωσης και να παράσχει στις επιχειρήσεις μια ενιαία ομάδα προτύπων για τη διασυνοριακή πώληση ανταγωνιστικών προσφορών πίστωσης.
<P>
" οδηγία για τις συμβάσεις πίστωσης που συνάπτονται με τους καταναλωτές εστιάζει στη διαφάνεια και τα δικαιώματα των καταναλωτών. Θα επισημάνω ορισμένα μόνο από τα σημαντικά κοινά στοιχεία που θεσπίζει. Όσον αφορά τη διαφήμιση των συμβάσεων πίστωσης: εάν υπάρχει κάποιο αριθμητικό στοιχείο σε μια διαφήμιση που αφορά πίστωση, τότε είναι υποχρεωτικό να διατίθεται ο ίδιος πρότυπος κατάλογος βασικών πληροφοριών σε ολόκληρη την Ευρωπαϊκή Ένωση.
<P>
Πιο σημαντικό είναι ότι για πρώτη φορά το συνολικό ετήσιο πραγματικό επιτόκιο θα υπολογίζεται με τον ίδιο τρόπο σε ολόκληρη την Ευρωπαϊκή Ένωση. Αυτό είναι ένα πολύ σημαντικό βήμα προόδου, ούτως ώστε οι καταναλωτές να μπορούν να βλέπουν το πραγματικό κόστος της πίστωσης χρησιμοποιώντας ένα κοινό αριθμητικό στοιχείο.
<P>
Όσον αφορά τις προσυμβατικές πληροφορίες: οι πληροφορίες που παρέχονται στους καταναλωτές όσον αφορά προσφορές πίστωσης θα παρουσιάζονται με την ίδια πρότυπη μορφή σε ολόκληρη την ΕΕ, και θα παρέχουν όλα τα σημαντικά δεδομένα και αριθμητικά στοιχεία - από τα επιτόκια μέχρι πληροφορίες σχετικά με τις χρεώσεις και τις συνδεόμενες με αυτές εγγυήσεις και ασφάλειες. Αυτό θα επιτρέπει στους καταναλωτές να προβαίνουν σε άμεση σύγκριση των διαφόρων προσφορών με τυποποιημένο, συγκρίσιμο τρόπο.
<P>
" οδηγία ορίζει επίσης δύο ουσιαστικά δικαιώματα των καταναλωτών. Αφότου συνάψουν τη σύμβαση πίστωσης, οι καταναλωτές θα είναι σε θέση να υπαναχωρήσουν από την πίστωση χωρίς να είναι υποχρεωμένοι να δικαιολογηθούν και χωρις καμία χρέωση. Αυτό το δικαίωμα, που αποτελεί νέο χαρακτηριστικό στο ήμισυ σχεδόν των κρατών μελών, θα ισχύει για όλες τις συμβάσεις πίστωσης που θα συνάπτονται με τους καταναλωτές στην Ευρωπαϊκή Ένωση.
<P>
Επιπλέον, η οδηγία για τις συμβάσεις πίστωσης που συνάπτονται με τους καταναλωτές επιβεβαιώνει το δικαίωμα του καταναλωτή να αλλάξει γνώμη, και αυτό θα πρέπει να αποτελέσει μια πολύ σταθερή πολιτική γραμμή - και όχι μόνο σε αυτό τον τομέα. Το δικαίωμα αλλαγής γνώμης σε συνδυασμό με το δικαίωμα πρόωρης εξόφλησης αποτελεί ένα πολύ σημαντικό ζήτημα για την Επιτροπή, ούτως ώστε να εξασφαλισθεί η δίκαιη αποζημίωση των τραπεζών και ταυτόχρονα να διασφαλισθεί το δικαίωμα του καταναλωτή να προβεί σε μια ελεύθερη επιλογή και να προχωρήσει σε μια περισσότερο ανταγωνιστική προσφορά στην αγορά. Αυτό είναι ουσιώδες για την επιτυχία του ανταγωνισμού.
<P>
Αναγνωρίζω πλήρως ότι η εναρμόνιση της νομοθεσίας στον πολύ ευαίσθητο αυτόν τομέα δεν αποτελεί εύκολο καθήκον, αλλά είμαι πεπεισμένη ότι οι αγορές δημιουργούνται από ανθρώπους και θα πρέπει να λειτουργούν για τους ανθρώπους. Πιστεύω ακόμα ότι εμείς στην Ευρώπη θέτουμε τους ανθρώπους στο κέντρο της αγοράς, προσφέροντάς τους τη δυνατότητα να επιλέγουν, προσφέροντας στις επιχειρήσεις τη δυνατότητα να ανταγωνίζονται και κάνοντας την ευρωπαϊκή αγορά να λειτουργεί για τους καταναλωτές.
<P>
Θα ήθελα να τονίσω ότι, στον σύγχρονο κόσμο, σκοπός δεν είναι να στρέψουμε τους καταναλωτές εναντίον των επιχειρήσεων, αλλά να οικοδομήσουμε υγιείς αγορές, όπου οι καταναλωτές θα μπορούν να κάνουν επιλογές και οι επιχειρήσεις να ανταγωνίζονται.
<P>
Θεωρώ ότι οι τροπολογίες που προτάθηκαν από τις Ομάδες PSE και ALDE -με τις οποίες συμφώνησε το Συμβούλιο- συνιστούν έναν δίκαιο και λογικό συμβιβασμό.
<P>
Κατά τη γνώμη μου, αυτή είναι η καλύτερη επιλογή προς το συμφέρον τόσο των καταναλωτών όσο και των παρόχων χρηματοπιστωτικών υπηρεσιών. Θεωρώ ότι η ψήφος υπέρ της παρούσας δέσμης συμβιβασμού είναι μια ψήφος υπέρ των ανταγωνιστικών αγορών, της σαφούς πληροφόρησης και της επιλογής των καταναλωτών κατόπιν καλύτερης ενημέρωσης.
<P>
Πρόκειται για μια μετριοπαθή αρχή στη διάσταση των χρηματοπιστωτικών υπηρεσιών που αφορά τους καταναλωτές, όπου πρέπει να γίνουν πολλά ακόμα. Στρέφομαι λοιπόν προς τα μέλη του Σώματος: εσείς είστε εκείνοι που θα μιλήσουν ξεκάθαρα εξ ονόματος των ευρωπαίων πολιτών, εσείς παλέψατε επί τόσα χρόνια για τα πράγματα που έχουν πραγματική αξία στην καθημερινή ζωή των ανθρώπων.
<P>
Στόχος είναι η ψηφοφορία που θα στηρίξει σήμερα μια συμφωνία όσον αφορά τους κανόνες που διέπουν την πίστωση και οι οποίοι θα παράσχουν πραγματική προστιθέμενη αξία στους πολίτες της Ευρώπης στον χώρο στον οποίο ζουν, αλλά και η έκφραση μιας σαφούς ένδειξης της προθυμίας της Ευρώπης να ανασκουμπωθεί και να εργασθεί σε έναν τομέα που απασχολεί σήμερα έντονα τους πολίτες και τις επιχειρήσεις μας, μεγάλες και μικρές.
<SPEAKER ID="062" NAME="Malcolm Harbour">
εξ ονόματος της Ομάδας PPE-DE. - (EN) Κύριε Πρόεδρε, θα ήθελα καταρχάς να αναγνωρίσω το τεράστιο έργο που πραγματοποίησε ο εισηγητής της ομάδας μας, κ. Lechner, καθώς επίσης να συγχαρώ τόσο την Επιτροπή όσο και το Συμβούλιο για το έργο που πραγματοποιήσαμε από κοινού πάνω σε αυτή την, όπως αποδείχθηκε, δύσκολη και ορισμένες φορές αμφιλεγόμενη πρόταση, το οποίο, όπως ανέφερε και η Επίτροπος, διήρκεσε αρκετά χρόνια.
<P>
Στον πυρήνα της -και εδώ συμφωνώ απόλυτα με την Επίτροπο- βρίσκεται μια εξαιρετικά σημαντική πρόταση για τους ευρωπαίους καταναλωτές στην εσωτερική αγορά. Οι συμβάσεις πίστωσης που συνάπτονται με τους καταναλωτές αποτελούν έναν πολύ σημαντικό μηχανισμό που φέρνει τους καταναλωτές στην αγορά. Θέλουμε να έχουμε μια ακμάζουσα και καινοτόμο αγορά, θέλουμε εταιρείες που θα προσφέρουν ενεργά μια ευρεία ποικιλία προϊόντων και υπηρεσιών προσαρμοσμένων στις ανάγκες των καταναλωτών για την αγορά συγκεκριμένων αγαθών, προϊόντων ή υπηρεσιών.
<P>
Αλλά, πάνω απ' όλα, θέλουμε μια καλά ρυθμιζόμενη αγορά, με τους καταναλωτές να αισθάνονται ασφάλεια κατά την πρόσβασή τους σε αυτήν και να γνωρίζουν ότι θα λάβουν και την πληροφόρηση αλλά και τις εγγυήσεις για σαφείς συμβατικούς όρους. Είναι σαφές στις χρηματοπιστωτικές υπηρεσίες ότι η σωστή ρύθμιση ενθαρρύνει τη δραστηριότητα της αγοράς, και αυτό είναι εκείνο που αναζητούμε μέσω αυτής της διαδικασίας. Ωστόσο, το πρόβλημα που αντιμετωπίσαμε με την παρούσα οδηγία είναι το γεγονός ότι η αγορά συμβάσεων πίστωσης που συνάπτονται με καταναλωτές στην Ευρωπαϊκή Ένωση βρίσκεται σε πολύ διαφορετικά στάδια ανάπτυξης: πολλές χώρες, όπως η δική μου, διαθέτουν ήδη καλά αναπτυγμένους κανονισμούς. " αρχική ιδέα της μέγιστης εναρμόνισης θα σήμαινε ότι οι καταναλωτές στις χώρες αυτές θα βρίσκονταν σε μειονεκτική θέση και εκείνο που μας απασχόλησε περισσότερο ήταν η προσπάθεια να επιτύχουμε μια σωστή ισορροπία.
<P>
Θα ήθελα απλώς να διορθώσω μια εντύπωση που θεωρώ ότι δημιούργησε η κ. Kuneva, ίσως άθελά της: η υποβληθείσα δέσμη συμβιβαστικών τροπολογιών υποστηρίζεται από την ομάδα μας με μία μόνο εξαίρεση. Υποβάλαμε τις ίδιες τροπολογίες, πρόκειται για ομόφωνη θέση στο Κοινοβούλιο. Θεωρώ ότι υπάρχει ένα σημείο πάνω στο οποίο εξακολουθούμε να διαφωνούμε, αλλά είμαι σίγουρος ότι θα το επιλύσουμε και τότε θα διαθέτουμε πλέον μια καλή και σημαντική δέσμη. Ωστόσο, σημασία έχει να συνεχίσουμε την παρακολούθηση της εξέλιξης της εν λόγω αγοράς, να διασφαλίσουμε ότι αυτή θα αναπτυχθεί με υπεύθυνο τρόπο και να αντιμετωπίσουμε ορισμένα από τα προβλήματα που ενδέχεται να προκύψουν από την ανάπτυξη και την εξέλιξη της αγοράς αυτής. Είμαι βέβαιος ότι το Κοινοβούλιο θα φανεί αντάξιο των αρμοδιοτήτων του και θα καταλήξει αύριο σε μια καλή δέσμη.
<SPEAKER ID="063" NAME="Arlene McCarthy">
εξ ονόματος της Ομάδας PSE. - (EN) Κύριε Πρόεδρε, η Επιτροπή Εσωτερικής Αγοράς και Προστασίας των Καταναλωτών και πριν από αυτήν η Επιτροπή Νομικών Θεμάτων, αναγνώριζαν ανέκαθεν τα ενδεχόμενα οφέλη τόσο για τις επιχειρήσεις όσο και για τους καταναλωτές της ανάπτυξης μιας εσωτερικής αγοράς και καταναλωτικής πίστης. Ήμουν παρούσα κατά την κυοφορία αυτής της νομοθεσίας και ελπίζω να βρίσκομαι εκεί αύριο για τον τοκετό, ούτως ειπείν, του νεογέννητου βρέφους της καταναλωτικής πίστης!
<P>
Τα τελευταία πέντε χρόνια συζητήσεων και διαλόγου κατέδειξαν θεμελιώδεις διαφορές μεταξύ της Επιτροπής και του Κοινοβουλίου, και κυρίως, μεταξύ των κρατών μελών, σχετικά με τον καλύτερο δυνατό τρόπο για την επίτευξη αυτού και πιστεύω ακράδαντα ότι πρέπει να διδαχθούμε από αυτό. Όλες οι προτάσεις -ακόμα και η τροποποιημένη πρόταση της Επιτροπής- πρέπει να περάσουν από αυστηρή αξιολόγηση των επιπτώσεων για να διευκολυνθούν όλα τα μέρη και τους ενδιαφερόμενους παράγοντες κατά την εκτίμηση των πλεονεκτημάτων των προτάσεων και τη δημιουργία εμπιστοσύνης των καταναλωτών και των επιχειρήσεων.
<P>
Είναι λυπηρό το γεγονός ότι ούτε η Επιτροπή ούτε το Συμβούλιο είχαν προετοιμασθεί για κάτι τέτοιο τότε. Ωστόσο, καθήκον μας σήμερα είναι να εξετάσουμε το νέο κείμενο, το οποίο αποτελεί σημαντική βελτίωση της αρχικής πρότασης. Επικεντρώνεται στα ουσιαστικά στοιχεία και σημεία για την έναρξη του ανοίγματος της αγοράς και την προστασία του καταναλωτή. Στα πλεονεκτήματά της περιλαμβάνεται η δυνατότητα που προσφέρεται στους καταναλωτές για σύγκριση των διαφόρων προσφορών πίστωσης, η υποχρέωση των δανειστών για αξιολόγηση της φερεγγυότητας του καταναλωτή -που θα αποβεί σημαντική για την καταπολέμηση του χρέους στην ΕΕ- και την υποχρέωση των δανειστών να παρέχουν εξηγήσεις. Ως αποτέλεσμα των τροπολογιών μας, όλοι οι πιστωτές θα φέρουν τώρα την ευθύνη της παροχής ολοκληρωμένης και τυποποιημένης πληροφόρησης σε απλοποιημένη μορφή.
<P>
Επικροτώ το δικαίωμα υπαναποχώρησης εντός 14 ημερών και το δικαίωμα πρόωρης εξόφλησης, που αποτελούν θετικά στοιχεία για τη δημιουργία εμπιστοσύνης των καταναλωτών και την ενθάρρυνσή τους να απευθυνθούν και σε άλλες, πλην της εγχώριας αγοράς, για προσφορές πίστωσης. Δεν πρόκειται απλώς για άνοιγμα της αγοράς, και το γεγονός ότι πλέον διαθέτουμε ελεύθερη κυκλοφορία των εργαζομένων και των προσώπων στα 27 κράτη μέλη της ΕΕ προσδίδει νέα σημασία στον νόμο αυτόν. Για παράδειγμα, ένας πολωνός υδραυλικός που εργάζεται στη Γαλλία ή τη Γερμανία και δανείζεται από έναν εκεί χρηματοπιστωτικό φορέα μπορεί πλέον να συγκρίνει προφανώς τις διάφορες προσφορές ως προς το ετήσιο πραγματικό επιτόκιο γνωρίζοντας ότι έχει στη διάθεσή του τις τυποποιημένες πληροφορίες που θα του επιτρέψουν να λάβει τη σωστή απόφαση.
<P>
Τέλος, επικροτώ το γεγονός ότι η Επιτροπή, εξαιρώντας τις πιστωτικές ενώσεις από τον νόμο αυτόν, δεν πνίγει στη γραφειοκρατία τους μικρούς παρόχους της Κοινότητας. Επικροτώ επίσης την ευελιξία που διαθέτουν τώρα τα κράτη μέλη. Αυτό επέτρεψε, για παράδειγμα, τη διατήρηση υψηλού επιπέδου προστασίας για τους καταναλωτές στο "νωμένο Βασίλειο, οι οποίοι θα διατηρούν πλέον το δικαίωμα σε αλληλέγγυα ευθύνη για τις πιστωτικές κάρτες. " πρόταση αυτή περιλαμβάνει, ως εκ τούτου, αρκετή ευελιξία ώστε να είναι εφικτή και προτρέπω τους βουλευτές να την υποστηρίξουν.
<P>
Ως πρόεδρος της αντίστοιχης επιτροπής, θεωρώ ότι το έργο μας δεν ολοκληρώνεται εδώ ...
<P>
(Ο Πρόεδρος διακόπτει την ομιλήτρια)
<SPEAKER ID="064" NAME="Diana Wallis">
εξ ονόματος της Ομάδας ALDE. - (EN) Κύριε Πρόεδρε, συνήθως αυτή την εποχή του χρόνου ευχόμαστε ο ένας στον άλλο "Καλή Χρονιά". Ωστόσο, στο "νωμένο Βασίλειο αλλά και παγκοσμίως, στις ειδήσεις αυτήν την Πρωτοχρονιά επικρατούσαν ανησυχίες σχετικά με την οικονομία, και ιδίως για τις συμβάσεις πίστωσης που συνάπτονται με τους καταναλωτές. Δεν πρόκειται απλώς για τη φυσιολογική μελαγχολία μετά τις γιορτές, όλοι γνωρίζουμε ότι το πρόβλημα έχει βαθύτερα αίτια. " πίστωση θα αποτελέσει ακανθώδες ζήτημα στο άμεσο μέλλον, τόσο για τους δανειστές όσο και και για τους δανειζόμενους.
<P>
Ως νομοθέτες που ερχόμαστε αντιμέτωποι με αυτό το διεθνές σκηνικό, πρέπει να κάνουμε κάτι. Πρέπει να τονώσουμε την αγορά της ΕΕ όσον αφορά τις χρηματοπιστωτικές υπηρεσίες, και παράλληλα να διασφαλίσουμε ότι οι καταναλωτές μας λαμβάνουν αποφάσεις με λογική και κατόπιν ενημέρωσης, και ότι διαθέτουν όλες τις απαραίτητες πληροφορίες και συγκριτικά στοιχεία προκειμένου να το επιτύχουν. Πολλοί από εμάς στο Σώμα, και ιδίως στην Επιτροπή Εσωτερικής Αγοράς και Καταναλωτών, περάσαμε τα δύο τελευταία χρόνια συμμετέχοντας στην εξεταστική επιτροπή του Κοινοβουλίου σχετικά με την πτώχευση της βρετανικής ασφαλιστικής εταιρείας Equitable Life. Γνωρίζουμε τις συνέπειες για τους καταναλωτές, στο πλαίσιο των χρηματοπιστωτικών υπηρεσιών, σε περίπτωση που καταλήξουμε σε λανθασμένο διασυνοριακό ρυθμιστικό καθεστώς. Στην παρούσα φάση, χρειαζόμαστε ένα σωστό τέτοιο καθεστώς, ιδίως ενόψει των διεθνών συνθηκών με τις οποίες είμαστε αντιμέτωποι.
<P>
" παρούσα οδηγία μπορεί να βοηθήσει. Μπορεί να βοηθήσει την ευρωπαϊκή αγορά χρηματοπιστωτικών υπηρεσιών σε αυτή τη δύσκολη στιγμή, και μπορεί να ενισχύσει και να βοηθήσει τους καταναλωτές μας να λάβουν πίστωση και να το κάνουν αυτό με ανταγωνιστικό τρόπο. " ομάδα μου υπέγραψε και υπέβαλε, μαζί με το PSE, μια δέσμη που ελπίζουμε ότι θα εγκριθεί. Θεωρούμε ότι είμαστε αντιμέτωποι με μια διαφωνία που ουσιαστικά αφορά μία λέξη που περιέχεται σε ένα άρθρο, μετά από επτά χρόνια διαπραγματεύσεων και σχεδιασμού. Θα είναι πολύ λυπηρό, τόσο για το Σώμα όσο και για τα ευρωπαϊκά θεσμικά όργανα, εάν δεν μπορέσουμε να ξεπεράσουμε αυτό το ζήτημα και να ολοκληρώσουμε την παρούσα οδηγία, η οποία ελπίζουμε πως θα προσφέρει στην ευρωπαϊκή αγορά όλα τα πλεονεκτήματα που ακούσαμε να περιγράφονται.
<SPEAKER ID="065" NAME="Eoin Ryan">
εξ ονόματος της Ομάδας UEN. - (EN) Υποστηρίζω την ανάγκη αναθεώρησης της νομοθεσίας της ΕΕ στον εν λόγω τομέα. " τελευταία φορά που είχαμε οδηγία σχετικά με αυτόν ήταν το 1987, και σίγουρα η αγορά συμβάσεων πίστωσης που συνάπτονται με τους καταναλωτές έχει αλλάξει δραματικά από τότε.
<P>
" παρούσα οδηγία της ΕΕ για τις συμβάσεις πίστωσης που συνάπτονται με τους καταναλωτές επιθυμεί να εισαγάγει ένα υψηλότερο επίπεδο ανταγωνισμού στην αγορά συμβάσεων πίστωσης που συνάπτονται με τους καταναλωτές αξίας 800 δισ. ευρώ. Θα προσφέρει ασφάλεια δικαίου στους καταναλωτές, κάτι που έχει τεράστια σημασία για τη δυνατότητα έρευνας αγοράς από τον καταναλωτή σχετικά με το καλύτερο προϊόν που θα καλύπτει τις ανάγκες του. Θα βοηθήσει επίσης τον ανταγωνισμό των επιχειρήσεων. Εξετάζοντας τις διαφορές στα επιτόκια των πιστώσεων στην Ευρώπη -που κυμαίνονται από 6% σε ορισμένες χώρες μέχρι 12% σε άλλες- είναι σίγουρα καιρός οι καταναλωτές να αποκτήσουν καλύτερες επιλογές.
<P>
Οι νέες αυτές διατάξεις θα κάνουν την αγορά περισσότερο διαφανή για τους καταναλωτές και τους επιχειρηματικούς ανταγωνιστές εξίσου. Το βασικό αποτέλεσμα της παρούσας οδηγίας θα είναι η παροχή συγκρίσιμων και τυποποιημένων πληροφοριών στους καταναλωτές σε ολόκληρη την ΕΕ που λαμβάνουν δάνεια. Όσον αφορά τις προσφορές πίστωσης, οι πληροφορίες που παρέχονται στους καταναλωτές, είτε αυτές αφορούν επιτόκια, είτε αριθμητικά στοιχεία και συχνότητα πληρωμών, θα πρέπει να παρέχονται σε ένα νέο ενημερωτικό έντυπο για τις ευρωπαϊκές πιστώσεις που θα ισχύει για ολόκληρη την ΕΕ.
<P>
Επομένως το επικροτώ θερμά αυτό. Θεωρώ ότι είναι σημαντικό για τους καταναλωτές να έχουν εμπιστοσύνη και να διαθέτουν ασφάλεια δικαίου στον τομέα αυτόν, αλλά θεωρώ ότι αυτό θα αυξήσει τον ανταγωνισμό στον τομέα και ότι τελικά -όπως έχει ήδη επισημανθεί- θα προσφέρει μεγαλύτερη ποικιλία επιλογών στους καταναλωτές, οι οποίοι και θα ωφεληθούν πολύ από την παρούσα οδηγία.
<SPEAKER ID="066" NAME="Heide Rühle">
εξ ονόματος της Ομάδας Verts/ALE. - (DE) Κύριε Πρόεδρε, κυρία Επίτροπε, κυρίες και κύριοι, δυστυχώς αύριο πρέπει να εγκρίνουμε μια οδηγία που δεν ανταποκρίνεται στα κριτήριά μας για τη βελτίωση της νομοθεσίας. Δεν έχει γίνει εκτίμηση επιπτώσεων παρόλο που είναι μια εντελώς νέα πρόταση, μολονότι στο μεταξύ η ΕΕ διευρύνθηκε με την προσχώρηση 12 νέων κρατών μελών, μολονότι υπάρχουν σημαντικές διαφορές μεταξύ των κρατών μελών ως προς τις χρηματοπιστωτικές πρακτικές και τα ρυθμιστικά συστήματα, και παρά τις κοινωνικές ανισότητες στο εσωτερικό των κρατών μελών.
<P>
Αυτό που θα χρειαζόταν επειγόντως εδώ αντί για την πλήρη εναρμόνιση είναι μεγαλύτερη ελευθερία δράσης για τα κράτη μέλη. Σήμερα τα κράτη μέλη μπορούν να αντιδράσουν πολύ διαφορετικά και πολύ πιο γρήγορα στα διάφορα νέα πρότυπα που εμφανίζονται καθημερινά στην αγορά. Τα κράτη μέλη είναι επίσης καλύτερα προετοιμασμένα για να αντιδράσουν σε μια χρηματοοικονομική κρίση. Μπορούν να ρυθμίζουν τα ζητήματα σε λιγότερο χρόνο από αυτόν που χρειάζεται η Ευρωπαϊκή Ένωση για να δράσει.
<P>
Γι' αυτό θα ήταν φρόνιμο να περιοριστεί κανείς εδώ στην ελάχιστη εναρμόνιση αντί να προσπαθήσει να επιτύχει τη μέγιστη. Αυτό είναι ένα σημείο που επικρίνουμε σε αυτήν την οδηγία για τους καταναλωτές. Ακόμα, επικρίνουμε και το γεγονός ότι έπρεπε να εγκριθούν πολλές ρήτρες εξαίρεσης προκειμένου να επιτύχουμε την υποστήριξη όλων των κρατών μελών. Δυστυχώς, αυτό δεν λειτούργησε καθόλου υπέρ της αυστηρής τήρησης των διατάξεων.
<P>
Υπάρχει ωστόσο μία εξαίρεση την οποία θα υποστηρίζαμε, συγκεκριμένα το θέμα των δανείων ανακαίνισης. Ενόψει των μεγάλων προκλήσεων της αλλαγής του κλίματος, θα ήταν επειγόντως απαραίτητο να εξαιρεθούν από αυτήν την πρόταση τα ενυπόθηκα δάνεια ανακαίνισης που δεν έχουν καμία σχέση με την καταναλωτική πίστη, και που θα πρέπει να αντιμετωπίζονται ως ενυπόθηκα δάνεια.
<SPEAKER ID="067" NAME="Eva-Britt Svensson">
εξ ονόματος της Ομάδας GUE/NGL. - (SV) Κύριε Πρόεδρε, όταν ορίζονται κανόνες σχετικά με τον τρόπο σύνταξης ενός σχεδίου συμφωνίας μεταξύ δύο εμπλεκόμενων μερών, πρέπει ασφαλώς να λαμβάνεται υπόψη εάν τα μέρη αυτά βρίσκονται σε ισότιμη θέση ή εάν το ένα από αυτά υπερτερεί έναντι του άλλου εξαρχής. Εάν το ένα μέρος υπερτερεί, αυτό θα πρέπει να ληφθεί υπόψη κατά τη χάραξη του σχεδίου της συμφωνίας και θα πρέπει να βρεθεί μια φόρμουλα για την ενίσχυση του λιγότερο ισχυρού μέρους.
<P>
Όταν το ζήτημα αφορά τις συμβάσεις πίστωσης που συνάπτονται με τους καταναλωτές, αυτό δηλαδή που συζητούμε τώρα, το άτομο που ζητεί την πίστωση είναι εκείνο που βρίσκεται στη λιγότερο ευνοϊκή θέση. Δυστυχώς, ούτε ο εισηγητής, ούτε η πρόταση συμβιβασμού λαμβάνουν επαρκώς υπόψη την ευθύνη αυτή όσον αφορά την προστασία του καταναλωτή και των δικαιωμάτων του. Αυτό είναι ιδιαίτερα σοβαρό, εφόσον είναι πάντα εκείνοι με τους λιγότερους οικονομικούς πόρους που ζητούν να λάβουν πίστωση.
<P>
Θα ήθελα επίσης να πω ότι, παρά το γεγονός ότι έχουμε μια απόφαση που απαιτεί ενσωμάτωση της διάστασης του φύλου σε όλο το εύρος του έργου που επιτελούμε εδώ στο Κοινοβούλιο, δεν διεξήχθη καμία ανάλυση της παρούσας οδηγίας ως προς τη διάσταση του φύλου, ακόμα και παρά το γεγονός ότι γνωρίζουμε ότι πολλές γυναίκες που εργάζονται για τον κατώτατο μισθό είναι εκείνες ακριβώς που πέφτουν στην παγίδα των χρεών. Θεωρώ ότι πρέπει να υπάρξει ένα ανώτατο όριο στο επίπεδο αποζημίωσης που θα καταβάλλεται σε περίπτωση πρόωρης εξόφλησης των δανείων. Θεωρώ επίσης ότι η περίοδος υπαναχώρησης διάρκειας τριών ημερών είναι υπερβολικά σύντομη. Επιπλέον, επιθυμώ ελάχιστη και όχι μέγιστη εναρμόνιση.
<SPEAKER ID="068" NAME="Godfrey Bloom">
εξ ονόματος της Ομάδας IND/DEM. - (EN) Κύριε Πρόεδρε, θα ήθελα να πω και εγώ δυο λόγια σύνεσης εδώ. Έχω περάσει το μεγαλύτερο μέρος της ζωής μου ασχολούμενος με την εμπορική τραπεζική, αν και όχι με τη λιανική τραπεζική, και έχω να πω ότι δεν θεωρώ ότι δουλειά των πολιτικών είναι να μπαίνουν ανάμεσα στον καταναλωτή ή δανειζόμενο και τον δανειστή. Δεν θα μου περνούσε καν από το μυαλό να προσπαθήσω να ρυθμίσω το ζήτημα αυτό, παρ' όλη την εμπειρία μου. Κοιτάζω τον κατάλογο των ανθρώπων που αποτελούν μέλη της επιτροπής αυτής και του Κοινοβουλίου και δεν διακρίνω ιδιαίτερη εμπειρία, γι' αυτό και θεωρώ ότι εν προκειμένω "τυφλός τυφλόν οδήγαγε". Θεωρώ ότι είναι ελαφρώς παράλογο να σχολιάζει επί του ζητήματος ο παρών φορέας που δεν έχει κατορθώσει να διεξαγάγει λογιστικό έλεγχο στα βιβλία του επί σχεδόν 11 χρόνια.
<P>
" άποψη ότι μπορείτε να δημιουργήσετε διατάξεις που θα διέπουν το Βουκουρέστι, το Λονδίνο και το Παρίσι αλλά και τους καταναλωτές στα μέρη αυτά είναι απολύτως γελοία. Θα ήθελα να προειδοποιήσω κάποιους, όπως την κυβέρνηση του "νωμένου Βασιλείου, ότι το ξεπούλημα του 50% του συνόλου των αποθεμάτων των τραπεζών είναι εντελώς λάθος.
<P>
Επομένως θα ήθελα, αν μου επιτρέπεται, να δώσω μια συμβουλή προς τους καταναλωτές: "ποτέ μην δανειστείτε και ποτέ μην δανείσετε", και προς τις κυβερνήσεις: "ο ανόητος και τα χρήματά του δεν μένουν μαζί για πολύ"!
<SPEAKER ID="069" NAME="Andreas Schwab" AFFILIATION="PPE-DE">
(DE) Κύριε Πρόεδρε, κυρίες και κύριοι, θα ήθελα καταρχάς να ευχαριστήσω τον εισηγητή και φυσικά και την Επίτροπο που έπαιξε πολύ εποικοδομητικό ρόλο σε αυτό το δύσκολο θέμα.
<P>
" κ. Wallis είπε προηγουμένως ότι αυτή η υπόθεση έχει τρόπον τινά "στοιχειώσει", θα έλεγα, εδώ και πάνω από επτά χρόνια στο Ευρωπαϊκό Κοινοβούλιο και στα υπόλοιπα ευρωπαϊκά θεσμικά όργανα. Και κατά τη γνώμη μου, αυτά τα επτά χρόνια δεν ήταν μια επταετία διαφάνειας στη νομοθεσία ή μια επταετία βελτίωσης της νομοθεσίας, αλλά ένα χάος που ακόμα και σήμερα μόνο ελάχιστοι συνάδελφοι μπορούν να αποσαφηνίσουν.
<P>
Θεωρώ ότι με αυτό δεν κάνουμε μεγάλη χάρη ούτε στον ευρωπαίο καταναλωτή ούτε στον ευρωπαίο πολίτη που υποχρεώθηκε να παρακολουθεί αυτές τις παρασκηνιακές διαφωνίες μεταξύ των κρατών μελών. Όμως αν το τελικό αποτέλεσμα είναι ότι για παράδειγμα ο καταναλωτής που θέλει να αγοράσει ένα επιβατικό αυτοκίνητο θα μπορεί να αποφασίσει με καλύτερη ενημέρωση αν θα επιλέξει τις δόσεις ή το προσωπικό δάνειο, τότε πιστεύω ότι θα είναι χρήσιμο.
<P>
Αναφέρθηκε ότι η ευρωπαϊκή πιστωτική αγορά είναι μια αγορά αξίας 800 εκατ. ευρώ, και ότι τα επιτόκια παρουσιάζουν αποκλίσεις της τάξεως του 6%. Φυσικά, η απόσταση είναι μεγάλη, ας ελπίσουμε δε ότι ο καταναλωτής θα μπορέσει να επωφεληθεί από αυτό το περιθώριο, αν και νομίζω ότι εύλογα διατηρώ τις αμφιβολίες μου, γιατί ο καταναλωτής που επιθυμεί να αγοράσει μια ψηφιακή φωτογραφική μηχανή με 220 ευρώ και μετά πρέπει να συμπληρώσει ένα πιστωτικό έντυπο δέκα σελίδων, δύσκολα θα μπορέσει να εκτιμήσει τους κινδύνους που ενέχει μια πιστωτική συναλλαγή 220 ευρώ.
<P>
Κατά την άποψή μου, λοιπόν, αυτό θα έχει ως αποτέλεσμα πολλά πράγματα που περιλαμβάνονται καλοπροαίρετα στη δέσμη αυτή να μην βοηθήσουν τελικά τον μέσο καταναλωτή που είναι ευάλωτος, αλλά να του προκαλέσουν προβλήματα, με αποτέλεσμα να προτιμά να μην αγοράζει τίποτε με πιστωτικούς όρους γιατί φοβάται να συμπληρώσει όλα αυτά τα έντυπα. Επιμένω σε αυτό και ελπίζω η διακύμανση των επιτοκίων να γίνει διαφανέστερη για τον καταναλωτή και να του προσφέρει ένα πλεονέκτημα, μολονότι εξακολουθώ να θεωρώ απαράδεκτη τη διαδικασία που προηγήθηκε.
<SPEAKER ID="070" NAME="Evelyne Gebhardt" AFFILIATION="PSE">
(DE) Κύριε Πρόεδρε, κυρία Επίτροπε, πιστεύω ότι πρέπει να καταλήξουμε για το θέμα αυτό προκειμένου να γνωρίζουν οι καταναλωτές και οι τράπεζες τι θα ισχύει μελλοντικά γι' αυτούς και τι όχι.
<P>
Θεωρώ τον συμβιβασμό που επεξεργαστήκαμε την περασμένη εβδομάδα και τον οποίο ενέκριναν τώρα και οι Φιλελεύθεροι ένα λογικό συμβιβασμό με τον οποίο βρήκαμε μια ανεκτή και φιλική για τον καταναλωτή κοινή λύση. Αυτό είναι το σημαντικό.
<P>
Θα ήθελα να πω στον κ. Schwab, πρώτον, ότι το έντυπο δεν έχει έκταση δέκα σελίδων και, δεύτερον, ότι θεωρώ πολύ καλό το ότι έχουμε ένα κοινό έντυπο όπου πρέπει να αναφέρεται με σαφήνεια και διαφάνεια για τον καταναλωτή το συνολικό ύψος της πίστωσης, η διάρκεια της σύμβασης, οι κανόνες που διέπουν το δικαίωμα υπαναχώρησης και το ύψος του ετησίου πραγματικού επιτοκίου, που μετά θα υπολογίζεται στην ίδια, κοινή βάση σε όλα τα κράτη μέλη. Αυτό θα πει διαφάνεια, και αυτή τη διαφάνεια χρειαζόμαστε, και γι' αυτήν θα ψηφίσουμε αύριο επί της πρότασης που περιέχεται στην τροπολογία 46. Ελπίζω ότι θα καταφέρουμε να διασφαλίσουμε πραγματικά τη διαφάνεια αυτή.
<P>
Συγχωρήστε με που θα το πω αυτό, αλλά παρόλο που ο εισηγητής αναμφίβολα εργάστηκε σκληρά, η Ομάδα μου δεν μπορεί να δεχτεί να οδηγείται διά της βίας το παρόν Κοινοβούλιο σε μια κατάσταση όπου ξαφνικά δημιουργείται η εντύπωση ότι το Συμβούλιο είναι πιο φιλικό προς τον καταναλωτή από το Ευρωπαϊκό Κοινοβούλιο. Για την Ομάδα μου, η κατάσταση αυτή είναι απλά και καθαρά απαράδεκτη και γι' αυτό πρέπει να διασφαλίσουμε μια δίκαιη ισορροπία μεταξύ του δικαιώματος των τραπεζών σε συναλλαγές -αυτό ασφαλώς είναι φυσιολογικό σε κάθε οικονομία της αγοράς- και της ανάγκης προστασίας των καταναλωτών, προκειμένου να λαμβάνουν τις πληροφορίες που χρειάζονται για να αποφασίσουν σωστά ποιο δάνειο αναλαμβάνουν και ποιο όχι. Αυτός είναι ο σωστός δρόμος και αυτό θα πρέπει να εγκρίνουμε αύριο.
<SPEAKER ID="071" NAME="Toine Manders" AFFILIATION="ALDE">
(NL) Κύριε Πρόεδρε, θα ήθελα καταρχάς να ευχαριστήσω τον κ. Lechner για το σχέδιο και την εποικοδομητική συνεργασία του. Θα ήθελα επίσης να ευχαριστήσω την Επίτροπο και το Συμβούλιο, διότι ο τριμερής διάλογος υπήρξε χρονοβόρος. Δυστυχώς, δεν κατορθώσαμε να έρθουμε σε συμβιβασμό, αλλά φτάσαμε πάρα πολύ κοντά, επομένως χαίρομαι διότι το πρωί της Τετάρτης θα ψηφίσουμε σχετικά με τον ίδιο αυτό συμβιβασμό και υποθέτω ότι θα τον επιτύχουμε.
<P>
Γιατί; Συζητούμε ήδη γι' αυτό εδώ και επτά χρόνια. Εάν επιθυμούμε να έχουμε κάποια πολιτική αξιοπιστία στην αγορά και μεταξύ των πολιτών μας, των καταναλωτών αλλά και στον τομέα της βιομηχανίας, είναι σημαντικό να πάρουμε επιτέλους μια απόφαση. Ένας συμβιβασμός περιλαμβάνει πάντα αμοιβαίες υποχωρήσεις και ασφαλώς υπάρχουν τομείς που θα μπορούσαν να βελτιωθούν, αλλά αυτό ισχύει για όλες τις πλευρές. Γεγονός είναι ότι ο συμβιβασμός σημαίνει ότι θα βάλουμε νερό στο κρασί μας και ότι, κατά συνέπεια, θα πρέπει να είμαστε ικανοποιημένοι με όποιο αποτέλεσμα επιτύχουμε.
<P>
Θεωρώ ότι το παρόν σχέδιο είναι προς όφελος τόσο των καταναλωτών όσο και του χρηματοπιστωτικού τομέα. Αυτός πρέπει να είναι ο στόχος μας, αυτό είναι το συμφέρον της Ευρώπης και της εσωτερικής αγοράς.
<SPEAKER ID="072" NAME="Małgorzata Handzlik" AFFILIATION="PPE-DE">
(PL) Κύριε Πρόεδρε, κυρία Επίτροπε, καταρχήν θα ήθελα να συγχαρώ τον εισηγητή για το εξαιρετικό έργο του, το οποίο αναμφίβολα απαίτησε πολλή υπομονή, αλλά του απέφερε σίγουρα και μεγάλη ικανοποίηση. " παρούσα έκθεση μπορεί ασφαλώς να θεωρηθεί ένας από τους πιο αμφιλεγόμενους και δυσκολότερους συμβιβασμούς. Στόχος της είναι να φέρει πιο κοντά τις διαφορετικές ρυθμίσεις των διαφόρων χωρών της ΕΕ, οι οποίες διαφέρουν πραγματικά πολύ μεταξύ τους, ενώ η νομοθεσία στον εν λόγω τομέα βρίσκεται σε μεγάλο βαθμό υπό τον έλεγχο των κρατών μελών.
<P>
" εναρμόνιση στον εν λόγω τομέα είναι απλώς αδύνατη. Μπορούμε μόνο να προσπαθήσουμε να εισαγάγουμε μερική σύμπτωση των προϋποθέσεων, και ακόμα και αυτό, όπως διαπιστώσαμε κατά τους τελευταίους μήνες, προκάλεσε σημαντικά προβλήματα. Συμφωνώ με την προσέγγιση του εισηγητή, ότι σε έναν τόσο δύσκολο τομέα, τα κράτη μέλη πρέπει να έχουν όσο το δυνατόν μεγαλύτερη ελευθερία. Αυτή φαίνεται πως είναι η πλέον λογική λύση που θα επιτρέψει την αποδοχή μιας τόσο δύσκολης και σημαντικής έκθεσης από όλα τα ενδιαφερόμενα μέρη.
<P>
Φαίνεται ότι, στην παρούσα μορφή του, το κείμενο έχει απλοποιηθεί. Εκείνο που είναι εμφανές σε όλη την εργασία για την παρούσα έκθεση είναι η έλλειψη ανάλυσης των επιπτώσεων, και μια τέτοια ανάλυση θα βελτίωνε σίγουρα την ποιότητά της. Γενικά, το παρόν σχέδιο μου φαίνεται ικανοποιητικό. Σίγουρα η παρούσα εκδοχή απέχει πολύ από το να είναι ιδανική, αλλά έχει προσαρμοσθεί στην τρέχουσα κατάσταση των κρατών μελών. " πρόταση αυτή θα εξαλείψει τα οικονομικά και διοικητικά εμπόδια για τους καταναλωτές και θα εισαγάγει, κατά τη γνώμη μου, σημαντικές διατάξεις για την προστασία του καταναλωτή, κάνοντας ευκολότερη τη λήψη πίστωσης από αυτόν. Μία από τις πλέον χρήσιμες προτάσεις είναι η εισαγωγή των συγκριτικών στοιχείων.
<SPEAKER ID="073" NAME="Mia De Vits" AFFILIATION="PSE">
(NL) Κύριε Πρόεδρε, κυρίες και κύριοι, προσωπικά δεν συμμερίζομαι τον ενθουσιασμό σας για το παρόν κείμενο. Έχουν γίνει σημαντικά βήματα, αλλά το παρόν κείμενο δεν υπηρετεί τον σκοπό του, που είναι η δημιουργία ενός εναρμονισμένου πλαισίου. Το εναρμονισμένο αυτό πλαίσιο δεν επετεύχθη για μια σειρά από ζητήματα που εμείς θεωρούμε ουσιαστικά.
<P>
Ας εξηγηθώ. Υπάρχουν δύο σημεία που, κατά την άποψη της αντιπροσωπείας μας, παραμένουν δύσκολα ή και πολύ δύσκολα. " δέσμη των προσυμβατικών πληροφοριών ενισχύεται και εναρμονίζεται, πράγμα καλό. Ωστόσο, υπονομεύεται από τους διάφορους μαθηματικούς τύπους που διαμορφώνουν το συνολικό ετήσιο πραγματικό επιτόκιο για την έναρξη της πίστωσης. Χρειάζομαι μια εξήγηση όσον αφορά τον τρόπο με τον οποίο οι καταναλωτές θα είναι σε θέση να συγκρίνουν αντικειμενικά τους διάφορους τύπους αυτούς.
<P>
Δεύτερον, στην περίπτωση της χώρας μου, του Βελγίου, η θέση των καταναλωτών ενδέχεται να αποδυναμωθεί, διότι απαιτείται να ανατρέχει κανείς στη βάση δεδομένων, αλλά δεν επιβάλλονται σχετικές κυρώσεις στις τράπεζες. Αυτό θα βυθίσει τους ανθρώπους ακόμα περισσότερα στα χρέη. Θεωρώ επίσης ότι πρόκειται για μια χαμένη ευκαιρία για τις ίδιες τις τράπεζες. Εξακολουθεί να αποτελεί έναν κανονισμό που δεν αξιοποιήθηκε σωστά.
<SPEAKER ID="074" NAME="Wolf Klinz" AFFILIATION="ALDE">
(DE) Κύριε Πρόεδρε, κυρία Επίτροπε, κυρίες και κύριοι, επιδοκιμάζω την καλοπροαίρετη προσπάθεια της Επιτροπής να εγκαθιδρύσει και στον τομέα της καταναλωτικής πίστης μια λειτουργική εσωτερική αγορά με ενισχυμένα δικαιώματα για τους καταναλωτές. Όμως τα αποτελέσματα της εργασίας πρέπει να τηρήσουν την υπόσχεση που έδωσαν προσφέροντας στους καταναλωτές περισσότερες επιλογές, καλύτερους όρους και προϋποθέσεις ενόψει της αύξησης του ανταγωνισμού και λιγότερη γραφειοκρατία. Με γνώμονα αυτό το κριτήριο, το αποτέλεσμα της οδηγίας για την καταναλωτική πίστη από πολλές απόψεις δεν είναι ικανοποιητικό.
<P>
Πρώτον, οι προβλεπόμενες τυποποιημένες πληροφορίες, περίπου οκτώ σελίδες, είναι πάρα πολλές. Αμφιβάλλω αν ο πελάτης τις χρησιμοποιεί πραγματικά για λεπτομερή ενημέρωση σχετικά με τους συμβατικούς όρους. Εκ των πραγμάτων, αυτό σημαίνει αισθητή αύξηση της γραφειοκρατίας, την οποία στο τέλος την πληρώνει ο καταναλωτής.
<P>
Δεύτερον, οι διατάξεις για την πρόωρη αποπληρωμή ενός δανείου δεν δίνουν την ευκαιρία να επωφεληθεί ο καταναλωτής από τυχόν έκτακτο κέρδος του πιστωτή εάν η κατάσταση ως προς τα επιτόκια έχει μεταβληθεί προς το συμφέρον του.
<P>
Τρίτον, ο παρών συμβιβασμός σημαίνει στην πράξη το τέλος των πιστώσεων υπερανάληψης που αποτελούν συνήθη πρακτική στη Γερμανία και χρησιμοποιούνται ευρέως και αλλού. Οι πολίτες θα λυπηθούν πολύ γι' αυτό και θα γκρινιάζουν γι' άλλη μια φορά για τον Μολώχ της γραφειοκρατίας των Βρυξελλών. Αυτό που μετράει είναι η ποιότητα, όχι η ποσότητα.
<SPEAKER ID="075" NAME="Zita Pleštinská" AFFILIATION="PPE-DE">
(SK) Θα ήθελα να ευχαριστήσω τον εισηγητή, Kurt Lechner, για τη λεπτομερή εργασία του κατά την κατάρτιση της παρούσας έκθεσης. Κατόρθωσε να απλοποιήσει την υπερβολικά μπερδεμένη και γραφειοκρατική πρόταση του Συμβουλίου μέσω νέων τροπολογιών.
<P>
Θα ήθελα να εκμεταλλευθώ την ευκαιρία της παρουσίας της Επιτρόπου κ. Kuneva στην παρούσα συζήτηση, η οποία είναι σημαντική για τους ευρωπαίους καταναλωτές, για να επιστήσω και πάλι την προσοχή στον σημαντικό ρόλο των οργανώσεων των καταναλωτών, οι οποίες πρέπει να είναι σε θέση να διαδραματίσουν τον ρόλο που δικαιωματικά τους ανήκει σε κάθε κράτος μέλος και να λάβουν επαρκή υποστήριξη από την Επιτροπή. Για να βελτιωθεί η ποιότητα της προστασίας των καταναλωτών, οι επιμέρους αρχές προστασίας τους χρειάζονται πρόσθετη χρηματοδότηση, ώστε να μπορέσουν να εκπαιδεύσουν τους καταναλωτές και να παράσχουν ανεξάρτητα συμβουλές σχετικά με τις συμβάσεις πίστωσης που συνάπτονται με τους καταναλωτές, κυρίως προς τις πλέον ευάλωτες ομάδες καταναλωτών.
<P>
Κυρία Επίτροπε, παρότι επιτύχατε πολύ ενθαρρυντική πρόοδο όσον αφορά τις οργανώσεις των καταναλωτών και μολονότι η έλευσή σας έδωσε το πράσινο φως για την προστασία των καταναλωτών, θα ζητήσω και πάλι τη βοήθειά σας το 2008.
<SPEAKER ID="076" NAME="Margarita Starkevičiūt" AFFILIATION="ALDE">
- (LT) Χαιρετίζω την παρουσία της εν λόγω οδηγίας, που θα αποτελέσει ένα βήμα προς τη σωστή κατεύθυνση. Ωστόσο, θα ήθελα να επιστήσω την προσοχή σας -ιδίως την προσοχή της Επιτρόπου- στο άρθρο 16. Στη χώρα μου, οι καταναλωτές δεν λαμβάνουν καμία αποζημίωση, εάν εξοφλήσουν νωρίτερα την πίστωσή τους. Τώρα, όταν το εν λόγω άρθρο τεθεί σε ισχύ, οι καταναλωτές τελικά θα πληρώνουν περισσότερα. Δυσκολεύομαι να πιστέψω ότι αυτό σημαίνει προστασία των καταναλωτών. Σίγουρα, λέγεται ότι υπάρχουν πολλές ρήτρες νομικής προστασίας στο άρθρο αυτό, οι οποίες στοχεύουν στη διασφάλιση ότι οι καταναλωτές δεν θα είναι υποχρεωμένοι να πληρώνουν, αλλά όταν μιλούμε για ρήτρες νομικής προστασίας αναφερόμαστε σε νομικά παιχνίδια και όχι στην πραγματική οικονομία. Στην πραγματική οικονομία, εάν είναι δυνατή η φορολόγηση του καταναλωτή, τότε ο καταναλωτής θα φορολογηθεί οπωσδήποτε. Για τον λόγο αυτόν, σας ζητώ να φροντίσετε για την καλύτερη διάρθρωση του άρθρου 16 λαμβάνοντας υπόψη ότι σε πολλές χώρες, αυτός ο φόρος δεν επιβάλλεται καν.
<SPEAKER ID="077" NAME="Piia-Noora Kauppi" AFFILIATION="PPE-DE">
(EN) Κύριε Πρόεδρε, θεωρώ ότι επιτύχαμε ένα αρκετά καλό αποτέλεσμα κατά τις πρόσφατες διαπραγματεύσεις. Αυτό που δεν επιτύχαμε να βελτιώσουμε είναι η απλότητα. Θεωρώ ότι σήμερα υπάρχει υπερβολικά πολλή πληροφόρηση για τον μέσο καταναλωτή στην Ευρώπη. Κάθε φορά που τα μέλη του Συμβουλίου και τα κράτη μέλη ζητούν περισσότερες παρεκκλίσεις από τις τυποποιημένες πληροφορίες, η όλη οδηγία γίνεται περισσότερο περίπλοκη.
<P>
Πιστεύω ότι οι τυποποιημένες πληροφορίες θα πρέπει να είναι όντως τυποποιημένες. Θα πρέπει να επικρατούν ίσοι όροι στην ΕΕ. Κάθε φορά που εμείς στο Κοινοβούλιο ή τα κράτη μέλη στο Συμβούλιο δηλώνουμε ότι θα πρέπει να ισχύουν διαφορετικοί κανόνες για κάθε έκαστο κράτος μέλος, περιπλέκουμε το ζήτημα.
<P>
Συμφωνώ απόλυτα με τους στόχους της Επιτροπής. Οι διαπραγματεύσεις που αφορούν τον συμβιβασμό κινούνται πιθανότατα προς τη σωστή κατεύθυνση, αλλά κάτι πρέπει να γίνει για το θέμα της απλότητας, προτού η παρούσα οδηγία δημοσιοποιηθεί και φτάσει στους καταναλωτές.
<SPEAKER ID="078" NAME="Jean-Paul Gauzès" AFFILIATION="PPE-DE">
(FR) Κύριε Πρόεδρε, κυρίες και κύριοι συνάδελφοι, κυρία Επίτροπε, θέλω μόνο να προβώ σε ορισμένες παρατηρήσεις.
<P>
Πιστεύω ότι είναι θετικό για την εικόνα του Κοινοβουλίου να δείξει στους ευρωπαίους καταναλωτές ότι έχουμε την προάσπιση των συμφερόντων τους υπό έλεγχο. Και ναι μεν η έκθεση του κ. Lechner είναι απότοκος ενός πολύ μεγάλου όγκου εργασίας, για την οποία πρέπει να τον συγχαρούμε, πιστεύω όμως ότι πρέπει τώρα να επιτύχουμε σε αυτή την τελική φάση τον συμβιβασμό που θα μας επιτρέψει να δείξουμε τη σημασία που προσδίδουμε εμείς ως βουλευτές στους καταναλωτές. Το αποκορύφωμα θα είναι να εμφανιστεί τελικά το Συμβούλιο ως ο καλύτερος προστάτης των καταναλωτών.
<P>
Πρέπει να επιτύχουμε ένα συμβιβασμό στις λίγες λέξεις που μας χωρίζουν, ούτως ώστε να αποφύγουμε μια διαδικασία συνδιαλλαγής, που θεωρώ πως δεν θα είναι προς το συμφέρον κανενός. Πρέπει, επίσης, να αποφύγουμε τα πισωγυρίσματα και είναι γεγονός ότι στη Γαλλία, όπως και στη Λιθουανία, οι καταναλωτές δεν καταβάλλουν αποζημιώσεις σε περίπτωση πρόωρης αποπληρωμής. Δεν μπορούμε να προτείνουμε στους καταναλωτές μια κατάσταση που να είναι δυσμενέστερη σε σύγκριση με αυτή που βιώνουν στην παρούσα φάση με βάση την υφιστάμενη εθνική νομοθεσία.
<SPEAKER ID="079" NAME="Πρόεδρος">
Εάν δεν υπάρχουν άλλοι ομιλητές, υπενθυμίζω στα μέλη ότι μπορούν να κάνουν χρήση της διαδικασίας έκτακτων παρεμβάσεων για να πάρουν και πάλι τον λόγο, εάν θεωρούν ότι δεν ολοκλήρωσαν την πρώτη τους δήλωση.
<SPEAKER ID="080" NAME="Meglena Kuneva">
Μέλος της Επιτροπής.- (EN) Κύριε Πρόεδρε, θα ήθελα και εγώ με τη σειρά μου να ευχαριστήσω ειλικρινά τον εισηγητή, κ. Lechner, και όλους τους αξιότιμους βουλευτές για τις σημαντικές και σοφές τους παρατηρήσεις.
<P>
Θα ήθελα να σχολιάσω ορισμένες από αυτές. Θεωρούμε ότι το όριο έχει τεθεί πολύ προσεκτικά. Κοινός μας στόχος δεν είναι να στερήσουμε μέσω της οδηγίας τις ευπαθείς ομάδες καταναλωτών από την προστασία. Αυτός είναι ο λόγος για τον οποίο θέσαμε το όριο, το οποίο λαμβάνει εξίσου υπόψη τα συμφέροντα των νέων χωρών και δεν εξαιρεί τις πιο κοινές πιστώσεις στην ΕΕ των 12.
<P>
Αποτελεί επίσης, πιστεύουμε, μεγάλο πλεονέκτημα να υπάρχει ένα πρότυπο φύλλο πληροφόρησης, το οποίο πολλοί από εσάς επισημάνατε ως ένα από τα κύρια θετικά στοιχεία της οδηγίας. Αυτό θα είναι ένα από τα μεγαλύτερα πλεονεκτήματά της και δεν θα ζημιώσουμε τους καταναλωτές, εάν το αντικαταστήσουμε με το αντίγραφο της σύμβασης, διότι οι καταναλωτές δεν μπορούν να συγκρίνουν με ευκολία τα αντίγραφα της σύμβασης. Συχνά δυσκολεύονται να κατανοήσουν τα αντίγραφα της σύμβασης - και αυτό προκύπτει από έρευνα του Ευρωβαρόμετρου.
<P>
Όσον αφορά την πλήρη εναρμόνιση, θα ήθελα να τονίσω ότι εδώ πρόκειται για "στοχευμένη" πλήρη εναρμόνιση. Ο λόγος για τον οποίο είναι καλύτερη από την ελάχιστη εναρμόνιση, τη συζήτηση για την οποία ορισμένοι από εσάς προτείνατε ακόμα και σήμερα, είναι ότι θεωρούμε αναγκαίο να μειώσουμε τους φραγμούς εισόδου στην αγορά για τους παρόχους χρηματοπιστωτικών υπηρεσιών, και αυτός είναι ένας από τους βασικούς λόγους για τους οποίους η παρούσα πρόταση οδηγίας προχωράει. Μέσω αυτής, πρέπει να αυξήσουμε την εμπιστοσύνη των καταναλωτών. Αυτός είναι ο λόγος για τον οποίο η στοχευμένη πλήρης εναρμόνιση αποτελεί τον καλύτερο τρόπο για να προχωρήσουμε.
<P>
" Επιτροπή θα ήθελε να διαβεβαιώσει ιδιαίτερα τον κ. Harbour ότι θα παρακολουθήσει την αγορά. Οι υπηρεσίες μου ξεκίνησαν μια μελέτη με σκοπό τη συλλογή δεικτών και δεδομένων που αφορούν την παρούσα αγορά. Μετά από μερικά χρόνια θα χρησιμοποιήσουμε τους ίδιους δείκτες και θα συλλέξουμε τα ίδια δεδομένα. Αυτό θα μας επιτρέψει να αποφασίσουμε σχετικά με τη συνέχεια.
<P>
Ολοκληρώνοντας, θα ήθελα να επαναλάβω ότι, κατά την άποψή μου, η συνδιαλλαγή δεν θα μας βοηθήσει να επιτύχουμε έναν καλύτερο συμβιβασμό από αυτόν που έχετε ενώπιόν σας σήμερα. Κατά συνέπεια, εύχομαι ότι το Κοινοβούλιο θα είναι σε θέση να εγκρίνει το παρόν κείμενο κατά τη δεύτερη ανάγνωση που θα πραγματοποιηθεί αύριο.
<SPEAKER ID="081" NAME="Kurt Lechner">
εισηγητής. - (DE) Κύριε Πρόεδρε, κυρία Επίτροπε, κυρίες και κύριοι, από τη συζήτηση φάνηκε ότι έχουμε όλοι έναν κοινό στόχο. Μπορώ να συμφωνήσω ανεπιφύλακτα ιδίως με αυτό που είπε αρχικά η Επίτροπος. Το μόνο ερώτημα είναι αν οι κοινοί μας στόχοι μπορούν πράγματι να επιτευχθούν με το κείμενο που έχει υποβληθεί τώρα. Νομίζω ότι οι απόψεις διαφέρουν ως προς αυτό.
<P>
Το ενιαίο ετήσιο πραγματικό επιτόκιο είναι ασφαλώς μία απόλυτη πρόοδος, το ίδιο και το κοινό ενιαίο δικαίωμα υπαναχώρησης. Επιτρέψτε μου ωστόσο να υπογραμμίσω και πάλι το εξής: η προστασία των καταναλωτών εξυπηρετείται καλύτερα μέσω μιας γενικής θεώρησης -όπως επισήμανε ορθώς η Επίτροπος- και όχι με την πρόσθεση όλων των διατάξεων που ισχύουν ανά την Ευρώπη. Περισσότερες διατάξεις δεν σημαίνουν μεγαλύτερη προστασία των καταναλωτών.
<P>
Σχετικά με τις διαφορές των επιτοκίων στην Ευρώπη, πρέπει να επισημάνω ότι θα θεωρουσα καλό να παρουσιαζόταν μια ανάλυση σχετικά με το κατά πόσον ενδέχεται αυτές οι διαφορές να οφείλονται σε διαφορετικές νομικές διατάξεις και πολυπλοκότητες σε συγκεκριμένα κράτη μέλη, και εάν τα επιτόκια είναι ενδεχομένως χαμηλότερα εκεί που οι διατάξεις είναι απλούστερες. Δεν γνωρίζω την απάντηση, όμως το ζήτημα θα έπρεπε να εξεταστεί. Την προστασία του καταναλωτή εξυπηρετεί και ο ανταγωνισμός και η γενική ενημέρωση των καταναλωτών, όχι όμως και οι υπερβολικά πολύπλοκοι κανόνες.
<P>
Μια σύντομη παρατήρηση για τον τριμερή διάλογο: εγώ ήμουν της γνώμης ότι θα πρέπει να λύσουμε τις διαφορές μας εδώ στο Σώμα. Ασφαλώς δεν θα εμποδίσω τη συμφωνία, αλλά επειδή τασσόμαστε πάντα υπέρ της διαφάνειας -ειδικά στο Συμβούλιο αλλά και αλλού- δεν συμφωνώ να γίνει αυτό κεκλεισμένων των θυρών σε ένα άτυπο όργανο. Πρέπει πρώτα να εκφράσει τη γνώμη του κάθε θεσμικό όργανο, να υποβληθούν τροπολογίες και μετά να βρεθεί μια λύση σε αυτή τη βάση.
<P>
Θα ήθελα να επαναλάβω ότι το κείμενο έχει βελτιωθεί σημαντικά στο πλαίσιο έξι και πλέον ετών διαβουλεύσεων. Αυτό θέλω να το υπογραμμίσω κατηγορηματικά, και το Κοινοβούλιο διαδραμάτισε καίριο ρόλο στη διαδικασία αυτή. Το βλέπω λίγο και σαν επιτυχία της δικής μου εργασίας. Όμως θεωρώ ότι το κείμενο δεν είναι αρκετά καλό. Παρόλ' αυτά θα τεθεί σε ισχύ. Θα ήθελα να ευχαριστήσω ολόψυχα τους συναδέλφους, την Επιτροπή και το Συμβούλιο που βασικά παρείχε πάντα ανοιχτή και διεξοδική πληροφόρηση, για την εργασία αυτή που ήταν γενικά πολύ ικανοποιητική και ευχάριστη.
<SPEAKER ID="082" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, 16 Ιανουαρίου 2008, στις 12 το μεσημέρι.
<P>
Γραπτές δηλώσεις (άρθρο 142)
<SPEAKER ID="997" NAME="Lasse Lehtinen " AFFILIATION="PSE">
γραπτώς. - (EN) " ψηφοφορία του Κοινοβουλίου πάνω στον πολύ σημαντικό αυτό φάκελο σημαίνει ότι βρισκόμαστε πλέον ένα βήμα πιο κοντά στην πλήρη εφαρμογή των τεσσάρων ελευθεριών. " παρούσα οδηγία θα παράσχει στους καταναλωτές που θα συνάπτουν πιστωτικές συμβάσεις περισσότερα δικαιώματα και διαφάνεια. " διασυνοριακή σύγκριση των πιστωτικών όρων και η επιλογή της καλύτερης προσφοράς θα γίνει τώρα πολύ ευκολότερη από ό,τι προηγουμένως. Μετά από πέντε χρόνια προετοιμασίας, η οδηγία θα εφαρμοσθεί σε όλα τα προσωπικά δάνεια μεταξύ 200 και 75 000 ευρώ. Θα ήθελα να επισημάνω ότι είναι σημαντικό να τεθεί το κατώτατο όριο στα 200 ευρώ, εφόσον τα δάνεια συχνά δεν υπερβαίνουν τα 500 ευρώ, ιδίως στα νέα κράτη μέλη.
<P>
Οι καταναλωτές θα επωφεληθούν και από όλες τις συμβατικές πληροφορίες, την κοινή μέθοδο για τον υπολογισμό του πραγματικού ετήσιου επιτοκίου και το διάστημα δυνατότητας υπαναχώρησης των 14 ημερών.
<P>
Ισορροπημένοι νόμοι σαν αυτόν θα μας επιτρέψουν να αποκτήσουμε την έγκριση των πολιτών για την Ευρωπαϊκή Ένωση
<SPEAKER ID="996" NAME="Mairead McGuinness " LANGUAGE="EN">
" δημιουργία μιας οδηγίας της ΕΕ για τις πιστωτικές συμβάσεις που συνάπτονται με τους καταναλωτές συζητείται εδώ και αρκετό καιρό, γι' αυτό και θα πρέπει να επικροτηθεί η σημερινή συζήτηση επί της οδηγίας αυτής. Υπάρχουν πολλές ελπίδες ότι η οδηγία θα οδηγήσει τους καταναλωτές να στραφούν για τη λήψη δανείων πέρα από τα εθνικά τους σύνορα - κάτι που θα τους επιτρέψει να ερευνήσουν την αγορά για το φθηνότερο διαθέσιμο δάνειο.
<P>
Μετά την υλοποίηση και εφαρμογή της από τους πολίτες της ΕΕ, θα πρέπει να ωφελήσει προσφέροντας φθηνότερη πίστωση.
<P>
Αυτό όμως είναι το κλειδί για την επιτυχία της: πρώτον, γνώση από τους πολίτες της ΕΕ της προσφοράς δανείων πέραν των συνόρων της χώρας τους και δεύτερον, προθυμία των πολιτών να εκμεταλλευτούν τη δυνατότητα αυτή.
<P>
Επί του παρόντος, είναι σαφές ότι οι πολίτες διστάζουν να ερευνήσουν την αγορά εντός του κράτους μέλους τους για να βρουν την πιο συμφέρουσα πίστωση, ακριβώς όπως οι καταναλωτές διστάζουν να αλλάξουν τράπεζα, αν και αυτό είναι κάτι που μεταβάλλεται σιγά-σιγά.
<P>
" επιτυχία ή αποτυχία της παρούσας οδηγίας εξαρτάται από την αποτελεσματική εφαρμογή της από τα κράτη μέλη. Μόνο ο χρόνος θα δείξει εάν θα φανεί αντάξια των προσδοκιών μας και θα παράσχει μεγαλύτερη δυνατότητα επιλογών στους καταναλωτές, μεγαλύτερη δυνατότητα διάθεσης πιστώσεων προς αυτούς και κυρίως χαμηλότερο κόστος των πιστώσεων αυτών.
<SPEAKER ID="995" NAME="Alexander Stubb " AFFILIATION="PPE-DE">
γραπτώς. - (EN) Οι πιστωτικές συμβάσεις που συνάπτονται με τους καταναλωτές αποτελούν ουσιαστικό πυλώνα της εσωτερικής αγοράς.
<P>
Καταρχάς, θεωρώ ότι αυτή η οδηγία αποτελεί ένα πρώτο βήμα και ένα καλό παράδειγμα του πώς η ΕΕ επιφέρει συγκεκριμένα αποτελέσματα, ακόμα και σε ένα τόσο αμφιλεγόμενο ζήτημα.
<P>
Κατά δεύτερον, είμαι της γνώμης ότι μακροπρόθεσμα θα χρειαστεί περαιτέρω εναρμόνιση, εφόσον συγκεντρώσουμε εμπειρία σχετικά με τη λειτουργία της εν λόγω οδηγίας, ώστε να διευκολύνουμε τους καταναλωτές να στρέφονται εκτός των συνόρων της χώρας τους και να παράσχουμε πλήρη ασφάλεια δικαίου στις επιχειρήσεις όσον αφορά τις υποχρεώσεις τους κατά την παροχή των πιστωτικών αυτών συμβάσεων σε άλλα κράτη μέλη.
<P>
Κατά τρίτον, θα ήθελα να ευχαριστήσω για την επιμονή τους όλους όσοι συμμετείχαν σε αυτή τη διαδικασία, η οποία διήρκεσε αρκετά χρόνια.
<P>
(" συνεδρίαση διακόπτεται μέχρι την ψηφοφορία στις 11.15 π.μ. και συνεχίζεται στις 11.30 π.μ.)

<CHAPTER ID="007">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="113" NAME="Clemente Mastella" AFFILIATION="PPE">
(IT) Κύριε Πρόεδρε, κυρίες και κύριοι, η συμφωνία-πλαίσιο που μόλις εγκρίναμε βελτιώνει σημαντικά τον ρόλο του Ευρωπαϊκού Κοινοβουλίου - έναν ρόλο που έχει αναπτυχθεί χάρη στη θέση σε ισχύ της Συνθήκης της Λισαβόνας.
<P>
Πρόεδρε Barroso, σας δώσαμε την εμπιστοσύνη μας και αναμένουμε από εσάς να επιδείξετε σεβασμό στα μεγαλύτερα προνόμιά μας.
<P>
Ειδικότερα, θεμελιώδους σημασίας για εμάς είναι η στενότερη συνεργασία, με στόχο την καθιέρωση τακτικού διαλόγου μεταξύ των δύο θεσμικών οργάνων. Θεωρούμε ως πρότυπο τις δεσμεύσεις που πραγματοποιήσατε σε αυτήν την Αίθουσα, την προθυμία σας να θεσμοθετήσετε τακτικό διάλογο σχετικά με θεμελιώδη ζητήματα και σημαντικές νομοθετικές προτάσεις, καθώς και τη δέσμευσή σας να υποβάλλετε εκθέσεις για την πρακτική συνέχεια που δίνεται σε αιτήματα νομοθετικής πρωτοβουλίας μέσα σε τρεις μήνες από την έγκρισή τους.
<P>
Κύριε Πρόεδρε, τα θεσμικά μας όργανα θα κληθούν να εφαρμόσουν τη λεγόμενη "δημοκρατική μέθοδο" καθιερώνοντας μια ειδική εταιρική σχέση με στόχο τον προσδιορισμό, την υλοποίηση και, πάνω από όλα, τη διασφάλιση του πραγματικού ευρωπαϊκού συμφέροντος. Αυτό συνιστά μεγαλύτερη ευθύνη για την Επιτροπή, αλλά και για εμάς, τους άμεσους αντιπροσώπους των πολιτών της Ευρώπης μας.
<P>
Κύριε Πρόεδρε, όλοι αυτοί οι στόχοι απαιτούν μεγαλύτερη δέσμευση από όλους: από την Επιτροπή, από το Κοινοβούλιο, από τα εθνικά κοινοβούλια και από τις κυβερνήσεις. Αυτή είναι η Ευρώπη που απαιτούν οι πολίτες από εμάς και αυτή είναι η Ευρώπη που πρέπει να είμαστε σε θέση να τους εγγυηθούμε την προσεχή πενταετία.
<SPEAKER ID="114" NAME="Bernd Posselt" AFFILIATION="PPE">
(DE) Κύριε Πρόεδρε, ψήφισα υπέρ της Επιτροπής και είμαι επίσης υπέρ της συμφωνίας πλαισίου, που αντιπροσωπεύει ένα ιστορικό βήμα προόδου. Παρ' όλα αυτά, καταψήφισα το ψήφισμα, διότι το λάβαμε χθες ως τελικό κείμενο και δεν ήμαστε σε θέση να το συζητήσουμε σοβαρά και διότι το πρόβλημα είναι στις λεπτομέρειες. Για τον λόγο αυτόν, θα ήθελα να καταστήσω σαφές ότι με ανησυχεί η διατύπωση σε πολλά σημεία, παραδείγματος χάριν, όσον αφορά τα δικαιώματα μεμονωμένων βουλευτών να θέτουν ερωτήσεις ή ο κίνδυνος αθέμιτων συμπράξεων μεταξύ της Επιτροπής και του Κοινοβουλίου όσον αφορά την ημερήσια διάταξη αν η Επιτροπή παρευρίσκεται στη Διάσκεψη των Προέδρων.
<P>
Ζητώ, συνεπώς, να πραγματοποιηθούν περαιτέρω διορθώσεις στην τελική διαπραγμάτευση του κειμένου. Ορθώς έχει αναφερθεί ότι το Κοινοβούλιο διαθέτει μεγαλύτερη εξουσία. Χρειαζόμαστε μια στενή εταιρική σχέση με την Επιτροπή, αλλά δεν χρειαζόμαστε αθέμιτες συμπράξεις. Χρειαζόμαστε περισσότερη, όχι λιγότερη, δημοκρατία, διότι αυτή η πρόσθετη εξουσία συνοδεύεται από την ανάγκη για περισσότερη δημοκρατία στο Κοινοβούλιο.
<SPEAKER ID="115" NAME="Daniel Hannan" AFFILIATION="ECR">
(FR) Κύριε Πρόεδρε, κανείς σε αυτήν την Αίθουσα δεν μπορεί να πιστέψει πραγματικά ότι, από τα 500 εκατομμύρια Ευρωπαίων, αυτοί οι 27 υποψήφιοι είναι οι καταλληλότεροι να καταστούν ευρωπαίοι Επίτροποι. " Επιτροπή ασκεί εξωφρενικές εξουσίες. Πέραν του ότι συνιστά το εκτελεστικό όργανο της Ευρώπης, παράγει νομοθετικό έργο. Ποιον θα διορίσουμε, όμως, για την άσκηση των εν λόγω εξουσιών; Μια ομάδα υποψηφίων συμβιβασμού που προτάθηκαν από τις εθνικές κυβερνήσεις ως "ευχαριστώ" για παρεχόμενες υπηρεσίες ή, απλώς, για την απομάκρυνση των αντιπάλων.
<P>
Ας πάρουμε για παράδειγμα την υποψήφια της χώρας μου, τη βαρόνη Ashton. Ακούμε ότι η γαλλική κυβέρνηση αντιτίθεται στην υποψηφιότητά της διότι δεν μιλά γαλλικά. Παρ' όλα αυτά, κύριε Πρόεδρε, αυτό είναι το λιγότερο! " βαρόνη Ashton δεν έχει βρεθεί ποτέ αντιμέτωπη με καθολική ψηφοφορία. Πώς μπορεί η Ευρωπαϊκή Ένωση να διδάξει στο Ιράν ή στην Κούβα τη δημοκρατία όταν αυτή η γυναίκα, που διαχειρίζεται τις εξωτερικές της υπηρεσίες, δεν είναι η ίδια εκλεγμένη αντιπρόσωπος; " βαρόνη Ashton και οι φεντεραλιστές φίλοι της μας μεταχειρίζονται ως αντιευρωπαίους. Αν, ωστόσο, αυτή και οι φίλοι της από την εκστρατεία για τον πυρηνικό αφοπλισμό είχαν κερδίσει τη μάχη, η ήπειρός μας θα είχε παραμείνει διχασμένη και εκατοντάδες εκατομμύρια Ευρωπαίοι θα εξακολουθούσαν να υπόκεινται σε μαρξιστική τυραννία. Κανένας πραγματικός Ευρωπαίος...
<P>
(Ο Πρόεδρος διακόπτει τον ομιλητή)
<SPEAKER ID="117" NAME="Viktor Uspaskich" AFFILIATION="ALDE">
(LT) Και εγώ θα ήθελα, ασφαλώς, να χαιρετίσω και να συγχαρώ τη νέα Επιτροπή, τους νέους Επιτρόπους, θα ήθελα, όμως, να επιστήσω την προσοχή σε ορισμένα γεγονότα που δεν συζητήθηκαν ούτε στις πολιτικές Ομάδες ούτε στις κοινοβουλευτικές συνελεύσεις, στις συνόδους της Ολομέλειας· τον διορισμό των ίδιων των Επιτρόπων. Στην Ομάδα μου, είπα ότι τουλάχιστον οι υποψήφιοι που απολαμβάνουν τη στήριξη των δύο τρίτων του εθνικού τους κοινοβουλίου θα πρέπει να διορίζονται στην Ευρωπαϊκή Επιτροπή. Αυτή είναι η πρώτη παρατήρηση.
<P>
Το δεύτερο πράγμα που δεν συζητήθηκε και πιστεύω πως είναι πολύ σημαντικό είναι ότι η νέα Επιτροπή θα πρέπει να δώσει ιδιαίτερη προσοχή στην προστασία των επιχειρηματιών της Ευρωπαϊκής Ένωσης από εισαγωγές από χώρες που δεν συμμερίζονται τις αξίες που προάγουμε. Αξίες όπως το περιβάλλον, οι κοινωνικές διασφαλίσεις και, τελικά, οι δημοκρατικοί θεσμοί. Σε αυτόν ακριβώς τον τομέα πρέπει να δαπανηθούν περισσότερα χρήματα, διότι τέτοιου είδους εισαγωγές αυξάνουν τις τιμές των υπηρεσιών και των αγαθών μας και καθιστούν δύσκολο τον ανταγωνισμό για τους επιχειρηματίες μας...
<SPEAKER ID="118" NAME="Daniel Hannan" AFFILIATION="ECR">
(FR) Κύριε Πρόεδρε, η βαρόνη Ashton και οι φεντεραλιστές φίλοι της μας μεταχειρίζονται ως αντιευρωπαίους. Αν, ωστόσο, αυτή και οι φίλοι της από την εκστρατεία για τον πυρηνικό αφοπλισμό είχαν κερδίσει τη μάχη, η ήπειρός μας θα είχε παραμείνει διχασμένη και εκατοντάδες εκατομμύρια Ευρωπαίοι θα εξακολουθούσαν να υπόκεινται σε μαρξιστική τυραννία. Κανένας πραγματικός Ευρωπαίος και κανένας πραγματικός δημοκράτης δεν μπορεί, ενσυνείδητα, να υποστηρίξει αυτούς τους υποψηφίους. Ψηφίζοντάς τους, μόνο λόγω της υποστήριξής τους για την ευρωπαϊκή ολοκλήρωση, το Σώμα αυτό κατακρίνεται από μόνο του.
<SPEAKER ID="120" NAME="Iva Zanicchi" AFFILIATION="PPE">
(IT) Κύριε Πρόεδρε, κυρίες και κύριοι, με χαροποιεί πολύ το γεγονός ότι ψήφισα υπέρ αυτού του νέου Σώματος των Επιτρόπων. Με χαροποιεί διότι βλέπω άνδρες και γυναίκες οι οποίοι διαθέτουν υψηλή εμπειρογνωμοσύνη και σαφή και καθορισμένα προγράμματα. Με την άδειά σας, θα ήθελα καταρχάς να ευχηθώ στον κ. Tajani καλή τύχη στο έργο του, διότι είναι πολύ άξιος άνθρωπος που θα συμβάλλει σημαντικά στην ευρωπαϊκή βιομηχανία.
<P>
Τέλος, ως Αντιπρόεδρος της Επιτροπής Ανάπτυξης, οφείλω να τονίσω την εξαιρετική εντύπωση που έκανε η προταθείσα Επίτροπος Georgieva. Πρόκειται για μια πραγματικά αποφασισμένη και ικανή γυναίκα που θα αποτελέσει εξαιρετικό σημείο αναφοράς για την Επιτροπή Ανάπτυξης. Εύχομαι σε όλους κάθε επιτυχία στο έργο τους.
<SPEAKER ID="121" NAME="Peter Jahr" AFFILIATION="PPE">
(DE) Κύριε Πρόεδρε, ενόψει των τεράστιων προκλήσεων που αντιμετωπίζει η Ευρώπη, είναι σημαντικό και πολύ ευπρόσδεκτο το γεγονός ότι έχουμε μια αποτελεσματική Επιτροπή. Επίσης, η συνεργασία μεταξύ του Κοινοβουλίου και της Επιτροπής, επί ίσοις όροις και με βάση την εμπιστοσύνη, είναι ζωτικής σημασίας για την επιτυχία μας. " συμφωνία που εγκρίθηκε σήμερα θα αποτελέσει σημαντικό θεμέλιο για αυτό.
<P>
Το Κοινοβούλιο διαθέτει πλέον πλήρη εξουσία συναπόφασης και, ως εκ τούτου, έχει ίδια ισχύ με την Επιτροπή και το Συμβούλιο σε όλους τους τομείς. Υπό το πρίσμα αυτό, θα συνεργαστούμε εντατικά με την Επιτροπή - με βάση την εμπιστοσύνη, αλλά και με προσοχή. " συμφωνία SWIFT συγκεκριμένα αποδεικνύει ότι δεν πρέπει να ληφθούν αποφάσεις για άλλα ζητήματα χωρίς το Κοινοβούλιο. Αναμένω οι βουλευτές αυτού του Σώματος να είμαστε σε θέση να συζητήσουμε για άλλη μία φορά τη συμφωνία SWIFT.
<SPEAKER ID="122" NAME="Alfredo Antoniozzi" AFFILIATION="PPE">
(IT) Κύριε Πρόεδρε, κυρίες και κύριοι, ψήφισα υπέρ της Επιτροπής Barroso διότι είμαι βέβαιος ότι θα κατορθώσει να ανταποκριθεί στις προκλήσεις που η οικονομική και χρηματοπιστωτική κρίση μας επιβάλλει να αντιμετωπίσουμε με θάρρος και αποφασιστικότητα.
<P>
Ελπίζω επίσης ότι ορισμένα θέματα που μου είναι ιδιαίτερα προσφιλή θα αντιμετωπιστούν με την απαραίτητη προσοχή. Αναφέρομαι ιδίως στην περιφερειακή πολιτική, που αποκτά θεμελιώδη σημασία όταν μιλάμε για την πρόοδο και την ανάπτυξη των περιφερειών μας και η οποία δεν πρέπει σε καμία περίπτωση να υποστεί περικοπές μετά τη μεταρρύθμιση του προϋπολογισμού της Ευρωπαϊκής Ένωσης.
<P>
Ελπίζω επίσης ότι θα παρασχεθεί υποστήριξη για την αντιμετώπιση της στεγαστικής κρίσης που αντιμετωπίζουν οι συμπολίτες μας, η οποία συχνά αγγίζει ανησυχητικά επίπεδα, ιδιαιτέρως στα μεγάλα αστικά κέντρα. Ελπίζω, συνεπώς, ότι συγκεκριμένα χρηματοπιστωτικά μέσα για την κοινωνική στέγαση και άλλες πολιτικές στέγασης θα συμπεριληφθούν και πάλι στις προτεραιότητες της νέας Επιτροπής, στην οποία εύχομαι ειλικρινά καλή τύχη στο έργο της.
<SPEAKER ID="123" NAME="Ryszard Czarnecki" AFFILIATION="ECR">
(PL) Κύριε Πρόεδρε, πριν από αρκετούς μήνες, ψήφισα με απόλυτη πεποίθηση τον κ. Barroso ως επικεφαλής της Ευρωπαϊκής Επιτροπής. Για να είμαι ειλικρινής, δεν υπήρχε άλλη εναλλακτική λύση. Ο κ. Verhofstadt, ο φιλελεύθερος υποψήφιος, και ο κ. Juncker, ο φεντεραλιστής υποψήφιος, δεν συνιστούσαν αποδεκτή εναλλακτική λύση. Σήμερα, όντας υποστηρικτής του κ. Barroso, οφείλω να ομολογήσω, με λύπη, ότι η Επιτροπή που παρουσίασε έχει πολλές ελλείψεις από άποψη προσωπικού. Δεν μπορώ να υποστηρίξω, ούτε και οι συνάδελφοί μου, μια Επιτροπή που περιλαμβάνει μια Επίτροπο η οποία, στην πραγματικότητα, ακόμη μαθαίνει το επάγγελμά της. Αν ήταν φοιτήτρια διεθνών σχέσεων και εκφραζόταν σε μια προφορική εξέταση όπως εκφράστηκε στις ακροάσεις, πολύ πιθανόν να την απομάκρυναν από την αίθουσα. Δεν θα περνούσε καμία απολύτως εξέταση στην Πολωνία. Δεν μπορώ να υποστηρίξω μια Επιτροπή στην οποία η δανή Επίτροπος επιθυμεί να κλείσει τα ανθρακωρυχεία, συμπεριλαμβανομένων των ορυχείων της χώρας μου. Αυτός είναι ένας άλλος λόγος για τον οποίο απείχα από την ψηφοφορία. Πιστεύω ότι αυτή η Επιτροπή έχει πάρα πολλά ερωτηματικά και θα την παρακολουθούμε προσεκτικά.
<SPEAKER ID="124" NAME="Joe Higgins" AFFILIATION="GUE/NGL">
(EN) Κύριε Πρόεδρε, ψήφισα κατά του διορισμού της νέας Επιτροπής της ΕΕ, διότι θα συνεχίσει απλώς να εφαρμόζει την ίδια δεξιά, νεοφιλελεύθερη οικονομική πολιτική η οποία έχει ήδη οδηγήσει σε καταστροφική κρίση για τις καπιταλιστικές οικονομίες πολλών κρατών της ΕΕ. Αυτή η -υποτίθεται νέα- Επιτροπή της ΕΕ θα αποδειχθεί το ίδιο παλιό κρασί με την ίδια νεοφιλελεύθερη ετικέτα Barroso.
<P>
Αυτές οι πολιτικές ελευθέρωσης, απορρύθμισης και ιδιωτικοποίησης -που εφαρμόζονται, ας είμαστε σαφείς, κατ' εντολή των μεγάλων ευρωπαϊκών επιχειρήσεων- επιφέρουν καταστροφικές συνέπειες στις ζωές της εργατικής τάξης, με μαζική ανεργία και άγριες επιθέσεις στο βιοτικό επίπεδο. Λαμβάνοντας υπόψη τη στάση της Επιτροπής απέναντι στην κρίση της Ελλάδας και της Ιρλανδίας, η ηγεσία της Επιτροπής της ΕΕ συμφωνεί ότι η εργατική τάξη θα πληρώσει το τίμημα, ενώ οι τραπεζίτες και οι κερδοσκόποι θα αποφύγουν τον κίνδυνο. Οι ευρωπαίοι εργαζόμενοι και οι φτωχές τάξεις της Ευρώπης πρέπει να κινητοποιηθούν ενάντια σε αυτές τις καταστροφικές πολιτικές και υπέρ μιας γνήσια δημοκρατικής και σοσιαλιστικής Ευρώπης, και αυτό σημαίνει εναντίωση στις πολιτικές αυτής της νέας Επιτροπής της ΕΕ.
<SPEAKER ID="125" NAME="Frank Vanhecke" AFFILIATION="NI">
(NL) Λόγω του πολύ περιορισμένου χρόνου, μπορώ, φυσικά, να επιλέξω μόνο μερικούς από τους πολυάριθμους λόγους για τους οποίους δεν παρείχαμε την υποστήριξή μας σε αυτήν την Ευρωπαϊκή Επιτροπή. Ένας από τους λόγους αυτούς, παραδείγματος χάριν, είναι το γεγονός ότι η εν λόγω Ευρωπαϊκή Επιτροπή εξακολουθεί να προχωρεί κανονικά προς την προσχώρηση της μη ευρωπαϊκής, ισλαμικής Τουρκίας στην Ευρωπαϊκή Ένωση, παρότι η προσχώρηση αυτή καταψηφίζεται από τους περισσότερους Ευρωπαίους, οι οποίοι δεν είχαν ποτέ τη δυνατότητα να εκφράσουν τη γνώμη τους επί του θέματος.
<P>
Ένας άλλος λόγος είναι το γεγονός ότι αυτή η Ευρωπαϊκή Επιτροπή εξακολουθεί να επιχειρηματολογεί υπέρ της νέας μετανάστευσης εκατομμυρίων ανθρώπων και, μακροπρόθεσμα, ακόμη και δεκάδων εκατομμυρίων νέων μη ευρωπαίων μεταναστών σε μια ήπειρο η οποία, εν πάση περιπτώσει, έχει ήδη δεκάδες εκατομμύρια ανέργους. Ένας ακόμη λόγος είναι το γεγονός ότι έχει ήδη αποκαλυφθεί στις ακροάσεις ότι ούτε ένας από τους νέους Επιτρόπους δεν προτίθεται να κάνει κάτι για το δημοκρατικό έλλειμμα.
<P>
Αυτοί είναι αρκετοί λόγοι για να μην ψηφίσουμε αυτήν τη νέα Ευρωπαϊκή Επιτροπή.
<SPEAKER ID="126" NAME="Francesco Enrico Speroni" AFFILIATION="EFD">
(IT) Κύριε Πρόεδρε, κυρίες και κύριοι, δεν έχουμε λάβει οριστικές ή ικανοποιητικές απαντήσεις από τη νέα Επιτροπή όσον αφορά την καταπολέμηση της παράνομης μετανάστευσης στην Ευρωπαϊκή Ένωση. Αυτό και μόνο θα αρκούσε για να αρνηθούμε την έγκριση του έργου και του προγράμματός της.
<P>
Υπάρχει επίσης και κάτι άλλο. " Επιτροπή και, πάνω από όλα, ο Πρόεδρός της, έχει αποδειχθεί εξαιρετικά απρόθυμη να δεχτεί τις νομοθετικές πρωτοβουλίες του Κοινοβουλίου. Το γεγονός αυτό συνιστά κατά κάποιον τρόπο παραβίαση της δημοκρατίας, τουλάχιστον έτσι φαίνεται. Εμείς, οι βουλευτές του Ευρωπαϊκού Κοινοβουλίου, είμαστε οι μοναδικοί άμεσα εκλεγμένοι αντιπρόσωποι του λαού, και η αδυναμία συμμόρφωσης με το δικαίωμα πρωτοβουλίας μας, ή τουλάχιστον οι απόπειρες περιφρόνησής του -ακόμη και αν, δυνάμει της νέας Συνθήκης της Λισαβόνας, το γεγονός αυτό επιτρέπεται από το άρθρο 255 των συνθηκών- δεν καθιστά δυνατή την ψήφο εμπιστοσύνης στον κ. Barroso ή στους Επιτρόπους του.
<SPEAKER ID="127" NAME="Syed Kamall" AFFILIATION="ECR">
(EN) Κύριε Πρόεδρε, όταν κοιτάζει κανείς τους υποψηφίους που παρουσιάστηκαν ενώπιόν μας σήμερα, πιστεύω ότι οι περισσότεροι βουλευτές του Σώματος, ανεξαρτήτως της πολιτικής τους ιδεολογίας, θα έλεγαν ότι κάποιοι ήταν καλοί, κάποιοι ήταν ενδεχομένως πάρα πολύ καλοί, κάποιοι ήταν κακοί και κάποιοι απλώς ανεπαρκείς. Δυστυχώς, ορισμένοι από αυτούς δεν απάντησαν επίσης όλες τις ερωτήσεις σχετικά με το παρελθόν τους. Αλλά εμείς, ως βουλευτές του Ευρωπαϊκού Κοινοβουλίου, δεν είμαστε σε θέση να ψηφίσουμε μεμονωμένους Επιτρόπους, επομένως κληθήκαμε να τους ψηφίσουμε όλους συνολικά ή να τους απορρίψουμε. Αυτό είναι πολύ θλιβερό και λυπηρό και, για τον λόγο αυτόν, απείχα από την ψηφοφορία.
<P>
Ακούσαμε τον κ. Barroso να μιλά για μια Ευρώπη που ανταποκρίνεται στην κρίση. Αν θέλουμε πραγματικά να ανταποκριθούμε στην κρίση, ας διασφαλίσουμε ότι δεν συσσωρεύουμε ολοένα και περισσότερους ακατάλληλους κανονισμούς. Ας διασφαλίσουμε ότι διαθέτουμε κατάλληλες εκτιμήσεις επιπτώσεων για κάθε οδηγία ή κανονισμό. Πάρτε για παράδειγμα την οδηγία για τους διαχειριστές οργανισμών εναλλακτικών επενδύσεων, η οποία θα μειώσει τα διαθέσιμα χρηματικά ποσά για τους επιχειρηματίες στην Ευρώπη, γεγονός που θα οδηγήσει τους δημιουργούς πλούτου εκτός της Ευρωπαϊκής Ένωσης και θα μειώσει τις επενδύσεις στις αναπτυσσόμενες χώρες. Μακάρι να μπορούσαμε να μειώσουμε τους κανονισμούς που εφαρμόζουμε!
<SPEAKER ID="128" NAME="Nirj Deva" AFFILIATION="ECR">
(EN) Κύριε Πρόεδρε, εκλέχτηκα από τον λαό της νοτιοανατολικής Αγγλίας για να εισαγάγω μεταρρυθμίσεις στην ΕΕ. " ομαδική ψηφοφορία και για τους 27 Επιτρόπους με μία ψήφο είναι συνηθισμένη εργασία: όχι μεταρρύθμιση, όχι διαφάνεια, όχι λογοδοσία, όχι υπεύθυνη επιβεβαίωση. Προσωπικά εμπιστεύομαι τον κ. Barroso· το ίδιο και ορισμένους Επιτρόπους με τους οποίους έχω συνεργαστεί στο παρελθόν. Αλλά αυτό δεν σημαίνει ψήφο εμπιστοσύνης στο σύνολο του Σώματος των Επιτρόπων. Κάθε Επίτροπος συνιστά μοναδική περίπτωση στην πολιτική ιστορία. Κανένας άλλος σε μια λεγόμενη δημοκρατία δεν έχει την εξουσία να υποβάλλει νομοθετικές προτάσεις, να νομοθετεί και να εκτελεί την ίδια νομοθεσία και να μην εκλέγεται μεμονωμένα από κανέναν. Αυτό είναι εντελώς απαράδεκτο, κύριε Πρόεδρε, και συνεπώς, έπρεπε, δυστυχώς, να απόσχω από την ψηφοφορία.
<SPEAKER ID="129" NAME="Philip Claeys" AFFILIATION="NI">
(NL) Ψήφισα κατά της νέας Επιτροπής, διότι δεν υπάρχει ούτε μία ένδειξη ότι η νέα Επιτροπή θα ξεκινήσει να εργάζεται για τη μείωση του χάσματος μεταξύ του μέσου Ευρωπαίου και των ευρωπαϊκών θεσμικών οργάνων, ιδίως της Ευρωπαϊκής Επιτροπής.
<P>
Άκουσα τον τότε προταθέντα Επίτροπο για τη διεύρυνση κατά τη διάρκεια της ακρόασής του στην Επιτροπή Εξωτερικών Υποθέσεων, στην οποία φάνηκε εξαιρετικά πρόθυμος, παραδείγματος χάριν, να καλύψει κάθε παράπονο σχετικά με την προσχώρηση της μη ευρωπαϊκής Τουρκίας στην ΕΕ, όπως συμβαίνει εδώ και πέντε χρόνια.
<P>
" νέα Επιτροπή επιθυμεί επίσης περισσότερη οικονομική μετανάστευση, ακόμη πιο συγκαταβατική συμπεριφορά και ακόμη περισσότερη ανάμειξη, μια ιδιαιτέρως επαίσχυντη κατάσταση στο πλαίσιο της Συνθήκης της Λισαβόνας, που προσφέρει κάθε άλλο παρά καθησυχαστική προοπτική.
<SPEAKER ID="130" NAME="Gerard Batten" AFFILIATION="EFD">
(EN) Κύριε Πρόεδρε, ψήφισα κατά της Επιτροπής διότι δεν θέλω να κυβερνιέμαι από μια Ευρωπαϊκή Επιτροπή οποιασδήποτε σύνθεσης· υπάρχουν, ωστόσο, συγκεκριμένοι λόγοι για τους οποίους ψήφισα κατά της συγκεκριμένης Επιτροπής. Πολλά από τα μέλη της ανήκαν στο Κομμουνιστικό Κόμμα, ή είχαν σχέση με αυτό. Μεταξύ αυτών είναι, παραδείγματος χάριν, ο κ. Barroso, ο κ. Šefčovič, ο κ. Füle, ο κ. Piebalgs και ο κ. Potočnik. " βαρόνη Ashton ήταν ταμίας της εκστρατείας για τον πυρηνικό αφοπλισμό, που συνιστούσε σχεδόν οργάνωση βιτρίνα του Κομμουνιστικού Κόμματος, και τμήμα της χρηματοδότησής της προερχόταν από το σοβιετικό μπλοκ.
<P>
Δεν είναι κατάλληλη να είναι αρμόδια για την εξωτερική ασφάλεια και την αμυντική πολιτική. " βαρόνη εργάστηκε για την υπονόμευση της αμυντικής πολιτικής της χώρας της όταν αντιμετωπίσαμε τη σοβαρότερη απειλή -μια πυρηνική απειλή- από τους εχθρούς μας. " Επιτροπή είναι η νέα de facto κυβέρνηση της Ευρωπαϊκής Ένωσης. " Ευρώπη υπνοβατεί προς την καταστροφή. Κυβερνούμαστε πλέον από κομμουνιστές, προδότες και δωσίλογους.
<SPEAKER ID="131" NAME="Seán Kelly" AFFILIATION="PPE">
(EN) Κύριε Πρόεδρε, με χαρά μου ψήφισα υπέρ της Επιτροπής σήμερα διότι πιστεύω, υπό τις περιστάσεις και δυνάμει των κανόνων του Σώματος, ότι αυτό ήταν το σωστό. Χρειαζόμαστε μια Επιτροπή και τώρα την έχουμε.
<P>
Εντούτοις, πολλοί συνάδελφοι παρατήρησαν -ορθώς- ότι το σύστημα θα ήταν καλύτερο αν εκλεγόταν μεμονωμένα κάθε Επίτροπος και όχι το Σώμα των Επιτρόπων συνολικά. Εξάλλου, αν εκλέγατε μια ποδοσφαιρική ομάδα για να σας εκπροσωπήσει, δεν θα επιλέγατε τους παίκτες συνολικά. Θα επιλέγατε κάθε παίκτη βάσει της αξίας του ούτως ώστε να λάβετε το βέλτιστο δυνατό αποτέλεσμα. Πιστεύω ότι θα πρέπει να εργαστούμε προς αυτήν την κατάσταση και να μεταρρυθμίσουμε τους κανόνες ώστε να διασφαλίσουμε ότι, την επόμενη φορά που θα εκλέξουμε Επιτροπή, κάθε Επίτροπος θα εκλεγεί μεμονωμένα. Το γεγονός αυτό θα εξανάγκαζε τις χώρες να προτείνουν τους καλύτερους δυνατούς υποψηφίους και να διασφαλίσουν ότι οι υποψήφιοι θα έχουν τη βέλτιστη απόδοση. Πιστεύω ότι η ομάδα μας θα ήταν καλύτερη αν το κάναμε αυτό. Στο μεταξύ, όμως, ανυπομονώ να συνεργαστώ όσο το δυνατόν στενότερα με την Επιτροπή κατά την προσεχή πενταετία.
<SPEAKER ID="132" NAME="Paul Rübig" AFFILIATION="PPE">
(DE) Κύριε Πρόεδρε, με χαροποιεί το γεγονός ότι σημειώθηκε υψηλό επίπεδο συναίνεσης στο Κοινοβούλιο σήμερα. Πολλοί ήταν αυτοί που ζήτησαν μια ισχυρή Ευρώπη. " συναίνεση μάς κάνει ισχυρούς και χαίρομαι, συνεπώς, που βλέπω ένα τόσο θετικό αποτέλεσμα της ψηφοφορίας για τη νέα Επιτροπή. Τελικά, μόνο μια αποτελεσματική Ευρώπη μπορεί να είναι και κοινωνική Ευρώπη. " Επιτροπή έχει αναλάβει σαφή δέσμευση προς τούτο, διότι σε τελική ανάλυση μπορούμε να προσφέρουμε μόνο ό,τι έχει ήδη παραχθεί. Είναι, επομένως, σημαντικό να μεριμνάμε για την κατάρτιση και την εκπαίδευση και να εστιάζουμε στις υποδομές και στην έρευνα στην Ευρώπη.
<P>
Είναι σχετικά απλό να καταστούν οι πλούσιοι φτωχοί, αλλά είναι πιο έξυπνο, προκλητικό και ευρύτερο έργο να κάνουμε τους φτωχούς πλούσιους. Αυτός θα πρέπει να παραμείνει ο στόχος της Ευρώπης.
<P>
Γραπτές αιτιολογήσεις ψήφου
<SPEAKER ID="135" NAME="Zigmantas Balčytis  " AFFILIATION="S&amp;D">
γραπτώς. - (EN) Οι διοργανικές σχέσεις μεταξύ του Κοινοβουλίου και της Επιτροπής κινούνται σε διαφορετική κατεύθυνση με τη Συνθήκη της Λισαβόνας. Εμείς, οι βουλευτές, στέλνουμε ένα σαφές μήνυμα στην Επιτροπή ότι το Ευρωπαϊκό Κοινοβούλιο δεν θα είναι ποτέ ξανά απλός παρατηρητής, αλλά θα καταστεί ισάξιος παράγοντας στη διαμόρφωση της ευρωπαϊκής πολιτικής. Οι δράσεις πολιτικής σε κοινοτικό επίπεδο στερούνται συνοχής και αφήνουν την Ευρώπη εντελώς ανήμπορη ενώπιον απροσδόκητων καταστάσεων. Και όταν συμβαίνει αυτό, δεν είμαστε σε θέση να ανταποκριθούμε σε αυτές με αποτελεσματικό και συντονισμένο τρόπο. Ο Πρόεδρος της Επιτροπής έχει δεσμευτεί να συμμετέχει σε μια ανοικτή, διαφανή και εποικοδομητική σχέση με το Ευρωπαϊκό Κοινοβούλιο, προκειμένου να θέτουν μαζί σαφείς και εφικτούς στόχους πολιτικής και να διασφαλίζουν νομοθεσία υψηλής ποιότητας. Έχει έρθει πλέον η ώρα να θυμηθεί ο κ. Barroso τις δεσμεύσεις του και να διασφαλίσει ότι τα αιτήματα του Ευρωπαϊκού Κοινοβουλίου θα αντικατοπτρίζονται με σαφήνεια στη συμφωνία-πλαίσιο.
<SPEAKER ID="999" NAME="Vilija Blinkevičiūt " AFFILIATION="S&amp;D">
γραπτώς. - (LT) Υποστηρίζω την εν λόγω συμφωνία-πλαίσιο, καθώς η συνεργασία μεταξύ του Ευρωπαϊκού Κοινοβουλίου και της Ευρωπαϊκής Επιτροπής είναι ιδιαιτέρως σημαντική για την ενίσχυση της σταθερότητας της Ευρωπαϊκής Ένωσης και την αποτελεσματικότητα του έργου της. Σύμφωνα με την εν λόγω συμφωνία, άπαξ υποβληθεί ένα αίτημα νομοθετικής πρωτοβουλίας στο Ευρωπαϊκό Κοινοβούλιο, η Ευρωπαϊκή Επιτροπή πρέπει να απαντήσει μέσα σε έναν μήνα και να καταρτίσει κατάλληλο ευρωπαϊκό νομοθέτημα μέσα σε ένα έτος. Αν η Ευρωπαϊκή Ένωση αρνηθεί να καταρτίσει την αιτούμενη πράξη, θα πρέπει να αιτιολογήσει λεπτομερώς την απόφασή της. Μέχρι σήμερα, μόνο η Ευρωπαϊκή Επιτροπή ήταν σε θέση να υποβάλλει ευρωπαϊκές νομοθετικές προτάσεις, αλλά στη Συνθήκη της Λισαβόνας ορίζεται ότι η πλειοψηφία του Ευρωπαϊκού Κοινοβουλίου έχει το δικαίωμα να παράγει νομοθεσία της Ευρωπαϊκής Ένωσης. Το Κοινοβούλιο και η Επιτροπή θα συνεργάζονται στενά και έγκαιρα για οποιοδήποτε αίτημα νομοθετικής πρωτοβουλίας που απορρέει από πρωτοβουλίες πολιτών. Κατά την υπογραφή διεθνών συνθηκών, εμπειρογνώμονες του Ευρωπαϊκού Κοινοβουλίου θα συμπεριλαμβάνονται επίσης στις συζητήσεις. Στη συμφωνία, θα παρέχεται στο Κοινοβούλιο το δικαίωμα να συμμετέχει ως παρατηρητής σε ορισμένες διεθνείς συνομιλίες της Ευρωπαϊκής Ένωσης, καθώς και το δικαίωμα απόκτησης περισσότερων πληροφοριών σχετικά με τις διεθνείς συνθήκες.
<SPEAKER ID="136" NAME="Andrew Henry William Brons  " AFFILIATION="NI">
γραπτώς. - (EN) Παρότι συμφωνούμε με τα σημεία της πρότασης που προβλέπουν την ίση μεταχείριση Κοινοβουλίου και Συμβουλίου όσον αφορά την πρόσβαση στις συνεδριάσεις και σε πληροφορίες, τον συστηματικό διάλογο μεταξύ του Προέδρου της Επιτροπής και του Προέδρου του Κοινοβουλίου, τη συνεργασία για τις πρωτοβουλίες πολιτών, εκτιμήσεις αντικτύπου για τη νομοθεσία και τη χρήση μη δεσμευτικών νομοθετικών μέτρων (αντί για σωφρονιστικό δίκαιο;), διαφωνούμε με τα εξής: την επιβεβαίωση και ενίσχυση των υποχρεωτικών χρονικών περιθωρίων για την εφαρμογή των οδηγιών, καθώς και τη χρήση συγχαρητήριας γλώσσας για την Ευρωπαϊκή Ένωση και τους υπαλλήλους της.
<SPEAKER ID="998" NAME="Maria Da Graça Carvalho  " LANGUAGE="PT">
Χαιρετίζω την πρόταση ψηφίσματος που εγκρίθηκε σήμερα, σχετικά με μια νέα πολιτική συμφωνία-πλαίσιο η οποία θα διέπει τις διοργανικές σχέσεις μεταξύ της Ευρωπαϊκής Επιτροπής και του Ευρωπαϊκού Κοινοβουλίου και η οποία θα ενισχύσει τις εξουσίες του Κοινοβουλίου που παρέχονται από τη Συνθήκη της Λισαβόνας.
<P>
" εγγύηση ότι η Επιτροπή θα εφαρμόσει τη βασική αρχή της ίσης μεταχείρισης Κοινοβουλίου και Συμβουλίου συνιστά μία από τις πτυχές μιας νέας θεσμικής ισορροπίας που πραγματεύονται στην εν λόγω συμφωνία.
<P>
Τονίζω επίσης τη σημασία του συστηματικού διαλόγου μεταξύ της Επιτροπής και του Κοινοβουλίου, μέσω της πρόσβασης στις συνεδριάσεις της Διάσκεψης των Προέδρων και της Διάσκεψης των προέδρων των επιτροπών, καθώς και σε συνεδριάσεις του Σώματος των Επιτρόπων αντίστοιχα.
<P>
Επιπλέον, η εισαγωγή μιας νέας "Ώρας των Ερωτήσεων" για τα μέλη της Επιτροπής στις συνόδους Ολομέλειας θα συμβάλλει στην καλύτερη λογοδοσία του εκτελεστικού οργάνου.
<SPEAKER ID="137" NAME="Edite Estrela  " LANGUAGE="PT">
Ψήφισα υπέρ του ψηφίσματος του Ευρωπαϊκού Κοινοβουλίου σχετικά με αναθεωρημένη συμφωνία-πλαίσιο μεταξύ του Ευρωπαϊκού Κοινοβουλίου και της Επιτροπής για την προσεχή κοινοβουλευτική περίοδο, καθώς πρόκειται για μια σημαντική συμφωνία, όχι μόνο για τη συμβολική της αξία -δεδομένου ότι σηματοδοτεί σαφώς τη δέσμευση και των δύο ευρωπαϊκών θεσμικών οργάνων, του Κοινοβουλίου και της Επιτροπής, να συνεργαστούν για την επιδίωξη του ευρωπαϊκού εγχειρήματος- αλλά και λόγω του περιεχομένου του, καθώς αναγνωρίζει τις υποχρεώσεις των μερών ούτως ώστε να είναι σε θέση να αντιμετωπίσουν καλύτερα τις προκλήσεις του μέλλοντος και να επιλύσουν τα προβλήματα των πολιτών.
<SPEAKER ID="138" NAME="Diogo Feio  " LANGUAGE="PT">
Το Ευρωπαϊκό Κοινοβούλιο έχει έρθει πολλές φορές αντιμέτωπο με τετελεσμένα γεγονότα από την Επιτροπή ή το Συμβούλιο, υποβιβαζόμενο στον ρόλο της απλής επικύρωσης αποφάσεων που έχουν ήδη ληφθεί. " κατάσταση αυτή, για την οποία έχει υποβάλει καταγγελίες το Σώμα αυτό, έχει δημιουργήσει μια ανισορροπία στις σχέσεις μεταξύ των τριών βασικών ευρωπαϊκών θεσμικών οργάνων. Είναι καίριας σημασίας το γεγονός ότι το Κοινοβούλιο, που καθίσταται δικαιωματικά ολοένα και περισσότερο εταίρος του Συμβουλίου στη διαδικασία λήψης αποφάσεων, χρήζει σήμερα της ίδιας προσοχής που αποδίδει η Επιτροπή στο Συμβούλιο.
<P>
Αντί να απαλύνει απλώς τα πράγματα, ελπίζω ειλικρινά ότι η αναθεωρημένη συμφωνία-πλαίσιο μεταξύ του Ευρωπαϊκού Κοινοβουλίου και της Επιτροπής θα επισπεύσει τις διαδικασίες, θα οδηγήσει σε στενότερη συνεργασία και θα προωθήσει την ταχεία και αποτελεσματική ανταλλαγή πληροφοριών, κάνοντας τη φωνή των εκλεγμένων αντιπροσώπων των κρατών μελών να ακούγεται και να λαμβάνεται υπόψη εγκαίρως. Βάσει του τρόπου με τον οποίο καταρτίστηκε, πιστεύω ότι αυτό θα καταστεί δυνατό.
<P>
Για τους λόγους αυτούς, αιτιολογείται πλήρως η πρωτοβουλία του Προέδρου της Ευρωπαϊκής Επιτροπής για την επιδίωξη της καθιέρωσης μιας ειδικής εταιρικής σχέσης μεταξύ του Κοινοβουλίου και του θεσμικού οργάνου του οποίου προεδρεύει. Ελπίζω όχι μόνο να ευδοκιμήσει, αλλά και να αποδώσει καρπούς.
<SPEAKER ID="139" NAME="José Manuel Fernandes  " LANGUAGE="PT">
Ενόψει των επιπτώσεων της Συνθήκης της Λισαβόνας σχετικά με τη λειτουργία των θεσμικών οργάνων της Ευρωπαϊκής Ένωσης και την ενίσχυση της κοινής ευθύνης στη διαδικασία λήψης αποφάσεων, έχει καταστεί απολύτως απαραίτητη η καθιέρωση ενός συνόλου διαδικασιών που διασφαλίζουν και εγγυώνται την υγιή και αποτελεσματική ανταλλαγή πληροφοριών και απόψεων όσον αφορά τις στρατηγικές παγίωσης και ανάπτυξης της ευρωπαϊκής ολοκλήρωσης. " δυνατότητα συστηματικών συνεδριάσεων εργασίας ενώπιον κάθε θεσμικού οργάνου που παράγει νομοθετικό και ρυθμιστικό έργο θα προωθήσει σίγουρα την από κοινού εργασία, τη σύμπτωση ιδεών, σχεδίων και προοπτικών και τη βελτίωση των σχεδίων αποφάσεων. Με αυτόν τον τρόπο, θα αποφύγουμε διοικητικές και γραφειοκρατικές διαδικασίες, ιδιαίτερα όσον αφορά την επιστροφή και διόρθωση ψηφισμάτων, αποφεύγοντας έτσι τον κίνδυνο του πολλαπλασιασμού των προτάσεων και αντιπροτάσεων.
<P>
Πρόκειται για μια συμφωνία που ενισχύει τη συνεργασία μεταξύ των ευρωπαϊκών θεσμικών οργάνων και εγγυάται ότι η Επιτροπή θα εφαρμόσει τη βασική αρχή της ίσης μεταχείρισης Κοινοβουλίου και Συμβουλίου. Για τους λόγους αυτούς, είναι καίριας σημασίας η ταχεία εφαρμογή της εν λόγω συμφωνίαςπλαισίου και είναι σημαντικό να αναγνωριστεί η ανάγκη διαρκούς αξιολόγησης για τη βελτίωση της αποδοτικότητας και της αποτελεσματικότητας αυτής της θεσμικής σχέσης.
<SPEAKER ID="140" NAME="Robert Goebbels  " LANGUAGE="FR">
Απείχα από την ψηφοφορία για τη συμφωνία-πλαίσιο μεταξύ του Ευρωπαϊκού Κοινοβουλίου και της Επιτροπής. Το Κοινοβούλιο, ως συννομοθέτης, θα πρέπει να απόσχει από την απόπειρα απόκτησης ακόμη μεγαλύτερων εξουσιών εις βάρος της Επιτροπής. Όλη η Συνθήκη και τίποτα άλλο πέρα από τη Συνθήκη: έτσι περιορίζει το Κοινοβούλιο το δικαίωμα πρωτοβουλίας της Επιτροπής. Όπως είπε ο Πρόεδρος Buzek: "Μόλις κάναμε ένα βήμα προς το δικαίωμα υποβολής νομοθετικών προτάσεων από τους βουλευτές". Όταν έρθει η ημέρα να υποβάλλουν προτάσεις οι βουλευτές, κάθε ομάδα πίεσης θα βρίσκει έναν βουλευτή για να εξυπηρετήσει τα δικά της συμφέροντα. Θέλω να διατηρήσουμε την ελεγμένη και δοκιμασμένη κοινοτική μέθοδο -με την Επιτροπή στον ρόλο του θεματοφύλακα και κριτή των κοινών ευρωπαϊκών συμφερόντων- από όπου πηγάζει το αποκλειστικό δικαίωμα νομοθετικής πρωτοβουλίας. " αύξηση του αριθμού των συνεδριάσεων μεταξύ των οργάνων της Επιτροπής και του Κοινοβουλίου δεν είναι ο τρόπος επίτευξης αποτελεσματικότερης ευρωπαϊκής πολιτικής.
<SPEAKER ID="141" NAME="Ian Hudghton  " AFFILIATION="Verts/ALE">
γραπτώς. - (EN) Ψήφισα υπέρ της νέας συμφωνίας-πλαισίου μεταξύ του Κοινοβουλίου και της Επιτροπής. Με τη Συνθήκη της Λισαβόνας πλέον σε ισχύ, το Σώμα αυτό έχει αποκτήσει αυξημένες εξουσίες και η συνεργασία μας με την Επιτροπή πρέπει να προσαρμοστεί αντίστοιχα. Χαιρετίζω ιδιαιτέρως την ενότητα της νέας συμφωνίας που απαιτεί από τον Πρόεδρο της Επιτροπής να απαντήσει πλήρως στο Κοινοβούλιο σε περίπτωση που το Σώμα αυτό αποσύρει την εμπιστοσύνη του σε έναν Επίτροπο. Παρότι ψήφισα σήμερα υπέρ της νέας Επιτροπής, αντιτίθεμαι στο σύστημα "όλα ή τίποτα", σύμφωνα με το οποίο το Κοινοβούλιο πρέπει να εγκρίνει ή να απορρίψει την Επιτροπή ως σύνολο. Πρέπει να επικροτείται κάθε διαδικασία που ενισχύει την ικανότητά μας να ελέγχουμε μεμονωμένους Επιτρόπους.
<SPEAKER ID="142" NAME="Elisabeth Köstinger  " LANGUAGE="DE">
" έγκριση της νέας Επιτροπής από το Ευρωπαϊκό Κοινοβούλιο δεν συνιστά λευκή επιταγή, αλλά ψήφο εμπιστοσύνης. Εντούτοις, τώρα μπορούμε επιτέλους να ξεκινήσουμε να συνεργαζόμαστε με μια απολύτως ικανή Επιτροπή. Ο ρόλος του Ευρωπαϊκού Κοινοβουλίου παγιώθηκε και ενισχύθηκε με τη θέση σε ισχύ της Συνθήκης της Λισαβόνας και, με τη συμφωνία-πλαίσιο σχετικά με τις σχέσεις μεταξύ του Ευρωπαϊκού Κοινοβουλίου και της Επιτροπής που εγκρίθηκε σήμερα, η καθιέρωση του Ευρωπαϊκού Κοινοβουλίου ως ισότιμου εταίρου με την Επιτροπή επιβεβαιώθηκε δεόντως, και πρόκειται για γεγονός που επικροτώ ρητά. Με τη συμφωνία αυτή, δημιουργήσαμε ένα βάσιμο θεμέλιο μελλοντικής συνεργασίας και θα επιμείνουμε επίσης κατηγορηματικά στον διάλογο αυτόν με την ιδιότητα του ισότιμου εταίρου. Επιπλέον, θα είναι πιθανόν σε μεγάλο βαθμό προς όφελος της Επιτροπής η έγκαιρη συμμετοχή του Ευρωπαϊκού Κοινοβουλίου στις νομοθετικές πρωτοβουλίες για τη διασφάλιση μιας αποτελεσματικής διαδικασίας που είναι προς όφελος του λαού της Ευρώπης και της ενεργού δημοκρατίας.
<SPEAKER ID="143" NAME="Jean-Luc Mélenchon  " LANGUAGE="FR">
Οι βουλευτές του Ευρωπαϊκού Κοινοβουλίου εκλέγονται με καθολική ψηφοφορία και, ως εκ τούτου, αντιπροσωπεύουν το ευρωπαϊκό κοινό. Είναι, επομένως, απίστευτο η Διάσκεψη των Προέδρων να είναι ικανοποιημένη με το να παρακαλά για την πρόσβαση στις ίδιες πληροφορίες που λαμβάνουν η Επιτροπή και το Συμβούλιο, ή για να παρευρεθεί σε ορισμένες συνεδριάσεις αυτών, όταν η Επιτροπή και το Συμβούλιο προσκαλούνται στην πραγματικότητα στις συνεδριάσεις του Κοινοβουλίου! Πώς είναι δυνατόν το Κοινοβούλιο να μην διεκδικεί τον αντιπροσωπευτικό του ρόλο ώστε να απαιτήσει την υποστήριξη των πρωτοβουλιών του από την Επιτροπή; Για ποιον λόγο δέχεται το Κοινοβούλιο το γεγονός ότι η Επιτροπή μπορεί να του αρνηθεί την άδεια απόσυρσης της ψήφου εμπιστοσύνης του σε έναν Επίτροπο αν το ζητήσει; Πώς είναι αποδεκτό το γεγονός ότι το Κοινοβούλιο δεν μπορεί να δώσει δεσμευτική γνωμοδότηση όταν η Επιτροπή αλλάζει τον τρόπο εργασίας της;
<P>
Πώς είναι δυνατόν το Κοινοβούλιο να μην ζητά περισσότερα από το καθεστώς παρατηρητή για τους προέδρους των αντιπροσωπειών όταν αντιπροσωπεύουν το Κοινοβούλιο σε διεθνείς διασκέψεις; Άλλο είναι η Συνθήκη της Λισαβόνας να δίνει στο Ευρωπαϊκό Κοινοβούλιο τον ρόλο ενός ασήμαντου κοινοβουλίου, και τελείως διαφορετικό οι βουλευτές του Κοινοβουλίου να δηλώνουν τη συμφωνία τους με αυτές τις ανοησίες. Θα ψηφίσω κατά της εν λόγω απόφασης από σεβασμό για την αξιοπρέπεια της εντολής που έλαβα από τον λαό της Γαλλίας.
<SPEAKER ID="144" NAME="Nuno Melo  " LANGUAGE="PT">
Με τη θέση σε ισχύ της Συνθήκης της Λισαβόνας έχει καταστεί αναγκαία η διαπραγμάτευση μιας νέας συμφωνίας πλαισίου που θα διέπει τις σχέσεις μεταξύ του Ευρωπαϊκού Κοινοβουλίου και της Επιτροπής. " πρόταση ψηφίσματος, που εγκρίθηκε σήμερα με συντριπτική πλειοψηφία, αντικατοπτρίζει τον νέο και εξαιρετικά σημαντικό ρόλο που πρόκειται να αναλάβει το Ευρωπαϊκό Κοινοβούλιο. Το πνεύμα της Συνθήκης της Λισαβόνας είναι σαφώς εμφανές στο έγγραφο αυτό, με την επέκταση των αρμοδιοτήτων του Κοινοβουλίου, την ίση μεταχείριση Κοινοβουλίου και Συμβουλίου και τα νέα προνόμια του Κοινοβουλίου όσον αφορά διάφορα ζητήματα. Από αυτήν την άποψη, το εγκριθέν ψήφισμα εκφράζει μια εμβάθυνση, προς τη σωστή κατεύθυνση, της συνταγματικής διαδικασίας της ΕΕ.
<SPEAKER ID="145" NAME="Andreas Mölzer  " LANGUAGE="DE">
" πρόταση ψηφίσματος σχετικά με αναθεωρημένη συμφωνία-πλαίσιο μεταξύ του Ευρωπαϊκού Κοινοβουλίου και της Επιτροπής για την προσεχή κοινοβουλευτική περίοδο περιέχει ορισμένα εύλογα σημεία αφετηρίας. Αυτό περιλαμβάνει την απαίτηση για εγγύηση εκ μέρους της Επιτροπής ότι θα εφαρμόσει, στο μέλλον, την αρχή της ίσης μεταχείρισης μεταξύ Κοινοβουλίου και Συμβουλίου, καθώς και τον καθορισμό συγκεκριμένων προθεσμιών που πρέπει να πληροί η Επιτροπή σχετικά με την υποβολή νομοθετικών πρωτοβουλιών.
<P>
Εντούτοις, η απαίτηση σύμφωνα με την οποία ο Πρόεδρος της Επιτροπής ζητά από μεμονωμένους Επιτρόπους να παραιτηθούν κατόπιν αίτησης του Κοινοβουλίου είναι απαράδεκτη και παράλογη. Κάτι τέτοιο θα είχε νόημα μόνο αν, κατά την εκλογή της Επιτροπής, ήταν δυνατή η ψηφοφορία των μεμονωμένων υποψηφίων, πράγμα που δεν ισχύει επί του παρόντος. Για τον λόγο αυτόν, ψήφισα κατά της πρότασης ψηφίσματος.
<SPEAKER ID="146" NAME="Birgit Schnieber-Jastram  " LANGUAGE="DE">
Θεωρώ ατυχές γεγονός την έλλειψη αναφοράς στη συμφωνία-πλαίσιο στους μηχανισμούς ελέγχου του Ευρωπαϊκού Κοινοβουλίου και την έλλειψη σαφήνειας όσον αφορά τις αρχές διαχωρισμού των εξουσιών σε ορισμένα σημεία της συμφωνίας. Αποφάσισα, ως εκ τούτου, να απόσχω από την ψηφοφορία.
<SPEAKER ID="147" NAME="Nuno Teixeira  " LANGUAGE="PT">
" Συνθήκη της Λισαβόνας περιλαμβάνει μια νέα θεσμική ισορροπία, που αποδίδει στο Ευρωπαϊκό Κοινοβούλιο σημαντικά βελτιωμένο καθεστώς όσον αφορά τα άλλα θεσμικά όργανα. " συμφωνία-πλαίσιο στοχεύει στη ρύθμιση των καθημερινών σχέσεων μεταξύ του Κοινοβουλίου και της Επιτροπής μέσω μιας εταιρικής σχέσης που ενισχύεται πλέον και προσαρμόζεται στις νέες πτυχές της Συνθήκης της Λισαβόνας, λαμβάνοντας ως σημείο αφετηρίας τις δεσμεύσεις που ανέλαβε ο πρόσφατα εκλεγείς Πρόεδρος της Επιτροπής, José Manuel Durão Barroso, καθώς και την πρότασή του για μια "ειδική εταιρική σχέση μεταξύ του Ευρωπαϊκού Κοινοβουλίου και της Επιτροπής". Πρέπει να επικροτείται η αίτηση δέσμευσης εκ μέρους της Επιτροπής να ανταποκρίνεται σε σύντομο χρονικό διάστημα σε όλα τα αιτήματα νομοθετικών πρωτοβουλιών, καθώς αντικατοπτρίζει την αυξανόμενη σημασία του Ευρωπαϊκού Κοινοβουλίου ως συννομοθέτη, πιο συγκεκριμένα σε τομείς όπως η περιφερειακή πολιτική. Θεωρώ επίσης πολύ θετικό το γεγονός ότι η συμφωνία περιλαμβάνει μια εγγύηση ότι η Επιτροπή θα εφαρμόσει τη βασική αρχή της ίσης μεταχείρισης Κοινοβουλίου και Συμβουλίου, καθώς και μεγαλύτερο βαθμό διοργανικής συνεργασίας κατά την προετοιμασία και την εφαρμογή του νομοθετικού προγράμματος και του ετήσιου προγράμματος εργασίας. Για τους λόγους αυτούς, και πάνω από όλα διότι ενισχύει τον ρόλο του Ευρωπαϊκού Κοινοβουλίου και αναζωογονεί την Ευρωπαϊκή Ένωση, ψήφισα υπέρ της πρότασης.
<SPEAKER ID="148" NAME="Róża, Gräfin von Thun Und Hohenstein  " LANGUAGE="PL">
" νέα συμφωνία-πλαίσιο μεταξύ του Ευρωπαϊκού Κοινοβουλίου και της Επιτροπής περιέχει αρκετά σημαντικά στοιχεία. Πρώτον, την αρχή της ίσης μεταχείρισης Κοινοβουλίου και Συμβουλίου, που ενισχύει τη δημοκρατική εντολή της Ευρωπαϊκής Ένωσης. Δεύτερον, παρέχει πρόσθετες εξουσίες στο Κοινοβούλιο για την παρακολούθηση των νομοθετικών πρωτοβουλιών της Επιτροπής, χάρη στις οποίες το Κοινοβούλιο θα έχει μεγαλύτερη επιρροή στη νομοθεσία που παράγεται.
<P>
Έχει συμπεριληφθεί ένας όρος στη συμφωνία σχετικά με την υποχρεωτική δημοσίευση πινάκων συσχέτισης, που ζήτησα στην έκθεσή μου για τον πίνακα αποτελεσμάτων της εσωτερικής αγοράς, και δεσμευτικές προθεσμίες για την εφαρμογή των οδηγιών, που δεν θα πρέπει να υπερβαίνουν τη διετία. Χάρη σε αυτό, είναι πιθανή η ταχύτερη ολοκλήρωση του σχεδίου θέσπισης κοινής αγοράς. " συμφωνία ενισχύει επίσης την κοινοτική προσέγγιση και βελτιώνει την εργασία και των δύο θεσμικών οργάνων. Επιπλέον, τα υποχρεώνει να λειτουργούν κατά τρόπο που θα διασφαλίσει ότι η Ευρωπαϊκή Ένωση θα συνιστά πραγματική κοινότητα.
<SPEAKER ID="997" NAME="Silvia-Adriana Ţicău  " LANGUAGE="RO">
Ψήφισα υπέρ του ψηφίσματος του Ευρωπαϊκού Κοινοβουλίου σχετικά με αναθεωρημένη συμφωνία-πλαίσιο μεταξύ του Ευρωπαϊκού Κοινοβουλίου και της Επιτροπής για την προσεχή κοινοβουλευτική περίοδο, καθώς θεωρώ ότι η εν λόγω συμφωνία είναι ουσιώδους σημασίας για τη συνεργασία μεταξύ του Ευρωπαϊκού Κοινοβουλίου και της μελλοντικής Ευρωπαϊκής Επιτροπής. Τα ευρωπαϊκά θεσμικά όργανα πρέπει να διασφαλίζουν την αποτελεσματική χρήση της "κοινοτικής μεθόδου", προς όφελος των πολιτών της Ευρώπης. Σύμφωνα με τις διατάξεις της Συνθήκης της Λισαβόνας, που καθιερώνει μια νέα θεσμική ισορροπία, το Ευρωπαϊκό Κοινοβούλιο δύναται να ζητεί από την Επιτροπή να υποβάλλει νομοθετικές προτάσεις, και η τελευταία πρέπει να υποβάλλει τη σχετική νομοθετική πρόταση μέσα σε ένα έτος από την υποβολή του αιτήματος του Κοινοβουλίου. " διεύρυνση των εξουσιών του Κοινοβουλίου, η διοργανική συνεργασία και η προώθηση απλούστερης νομοθεσίας της ΕΕ διασφαλίζουν την καλύτερη λειτουργία της νομοθετικής διαδικασίας της ΕΕ και την πιο ενεργή και άμεση συμμετοχή των πολιτών στην κατάρτιση της ευρωπαϊκής νομοθεσίας. " Επιτροπή πρέπει να ρυθμίζει τις διαδικασίες και τις προϋποθέσεις που ορίζονται στη Συνθήκη της Λισαβόνας σύμφωνα με τις οποίες οι πολίτες της ΕΕ δύνανται να καλέσουν την Επιτροπή να παρουσιάσει νομοθετική πρόταση για ζητήματα που θεωρούν απαραίτητα.
<SPEAKER ID="996" NAME="Anna Záborská  " LANGUAGE="FR">
" σύνοδος Ολομέλειας του Φεβρουαρίου 2010 παρίσταται σήμερα στην απαρχή της διοργανικής συνεργασίας που θα συνεχιστεί για την προσεχή πενταετία. Παρότι το Κοινοβούλιο ξεκίνησε τις εσωτερικές του εργασίες μετά τις ευρωπαϊκές εκλογές και αποφάσισε γρήγορα για την κατανομή των θέσεων αρμοδιότητας και τους εσωτερικούς του κανόνες, χρειάστηκε χρόνος για την εφαρμογή των ρυθμίσεων διοργανικής συνεργασίας μεταξύ του Συμβουλίου και της Επιτροπής υπό το πρίσμα της Συνθήκης της Λισαβόνας. " παράλληλη διαδικασία του διορισμού των μελλοντικών Επιτρόπων έχει σίγουρα διευκολύνει την εισαγωγή ενός δικαιώματος νομοθετικής πρωτοβουλίας που θα απολαμβάνει εφεξής το Ευρωπαϊκό Κοινοβούλιο. Πλέον, η Επιτροπή υποχρεούται να υποβάλλει εκθέσεις για την πρακτική συνέχεια που δίνεται σε αιτήματα νομοθετικής πρωτοβουλίας μετά την έγκριση των εκθέσεων νομοθετικής πρωτοβουλίας σύμφωνα με το άρθρο 225 της ΣΛΕΕ. Αν το Ευρωπαϊκό Κοινοβούλιο το ζητήσει με απλή πλειοψηφία, η Επιτροπή πρέπει να υποβάλλει νομοθετική πρόταση το αργότερο μετά από ένα έτος ή να περιλαμβάνει την πρόταση στο πρόγραμμα εργασίας του επόμενου έτους. Καλώ κάθε καλόπιστο άτομο να παρατηρεί στενά την εργασία που πραγματοποιείται από το Κοινοβούλιο, διότι είναι σαφές ότι οι βουλευτές του Ευρωπαϊκού Κοινοβουλίου θα χρησιμοποιήσουν αυτήν τη διάταξη ιδιαίτερα στον τομέα της καθολικής κοινωνικής ηθικής.
<SPEAKER ID="150" NAME="Andrew Henry William Brons  " AFFILIATION="NI">
γραπτώς. - (EN) Ορισμένοι μπορεί να εκπλήσσονται από το γεγονός ότι πρέπει να υποστηρίξουμε μια πρόταση της Ομάδας GUE/NGL. Παρότι συμφωνούμε με τμήμα της κριτικής της Ομάδας για την Ευρωπαϊκή Ένωση, η άποψή μας όσον αφορά το τι θα πρέπει να αντικαταστήσει την ΕΕ είναι πολύ διαφορετική. Επιπλέον, οι ιδεολογίες μας είναι εντελώς διαφορετικές. Εμείς είμαστε εθνικιστές, εκτιμάμε την κυριαρχία του εθνικού κράτους. Εκείνοι είναι διεθνιστές. Εμείς πιστεύουμε σε ένα σύστημα που βασίζεται στις ιδιωτικές επιχειρήσεις, με κάποιον βαθμό ρύθμισης, και με κάποια κυριότητα δημόσιων αγαθών και υπηρεσιών, ενώ αυτοί θα πίστευαν, πιθανόν, σε πολύ περισσότερη κρατική ιδιοκτησία. Συμφωνούμε με τα εξής: την απόρριψη των νεοφιλελεύθερων οικονομικών πολιτικών, την ανάγκη για μεγαλύτερη κοινωνική δικαιοσύνη (παρότι μπορεί να δίναμε διαφορετικούς ορισμούς) και την επίκριση των υπεκφυγών, της έλλειψης συνοχής και των ανεπαρκών απαντήσεων ορισμένων Επιτρόπων. Εντούτοις, χαιρόμαστε να δίνουμε τη θετική μας ψήφο στον οποιονδήποτε αν συμφωνούμε με ό,τι προτείνει.
<SPEAKER ID="151" NAME="Carlo Casini  " LANGUAGE="IT">
Με την κατηγορηματική μου θετική ψήφο θέλω να προσθέσω μεγαλύτερη δύναμη στα λόγια του Προέδρου Barroso· λόγια που επισήμαναν την οικοδόμηση, κατά την προσεχή πενταετία, μιας πιο ενωμένης και ισχυρότερης Ευρώπης.
<P>
Ξεκίνησε την ομιλία του υπενθυμίζοντας τις θεμελιώδεις αξίες της ευρωπαϊκής ενότητας, η σημαντικότερη από τις οποίες είναι η ανθρώπινη αξιοπρέπεια. Συμφωνώ ανεπιφύλακτα, αλλά το πρόβλημα είναι ότι η λέξη "αξιοπρέπεια" έχει καταστεί αμφιλεγόμενη, διότι χρησιμοποιείται όχι μόνο για να διασφαλίσει τη ζωή και την ανθρώπινη ισότητα, αλλά και για να εισάγει διακρίσεις και να βλάψει τα πιο ευάλωτα μέλη της κοινωνίας, ακόμη και για να αιτιολογήσει τον θάνατο. Ελπίζω, συνεπώς, ότι κατά την προσεχή πενταετία, η Επιτροπή θα εργαστεί κατά τρόπο ώστε να αποκατασταθεί η σαφής και πραγματική σημασία της λέξης "αξιοπρέπεια".
<P>
Είναι συμβολικό το γεγονός ότι στις 15 Δεκεμβρίου του περασμένου έτους, όταν οι απόπειρες σχηματισμού της νέας Επιτροπής βρίσκονταν στο αποκορύφωμά τους, 500.000 ευρωπαίοι πολίτες από 17 χώρες ζήτησαν, σε μια συλλογική αίτηση, τα θεσμικά μας όργανα να ερμηνεύουν και να εφαρμόζουν τον Χάρτη Θεμελιωδών Δικαιωμάτων σε κάθε απόφαση, βάσει της αρχής της ίσης αξιοπρέπειας κάθε ανθρώπου.
<SPEAKER ID="152" NAME="Diogo Feio  " LANGUAGE="PT">
Ψήφισα υπέρ της προταθείσας Επιτροπής, διότι έχω επίγνωση του καίριου ρόλου που διαδραματίζει στη διάρθρωση της Ευρώπης συνολικά και της αυξανόμενης σημασίας που έχει αποκτήσει ως παραγωγός νομοθετικών πρωτοβουλιών. Ως Πορτογάλος, δεν μπορώ παρά να εκφράσω την ευχαρίστησή μου για το γεγονός ότι η απαιτητική θέση του Προέδρου της Επιτροπής δόθηκε με εμπιστοσύνη για άλλη μία φορά στα χέρια του συμπατριώτη μου, του José Manuel Durão Barroso, ενός ανθρώπου που εκτέλεσε στο παρελθόν αυτόν τον ρόλο με αδιαμφισβήτητη διάκριση.
<P>
Έχοντας επίγνωση των δυσκολιών που εμφανίστηκαν πρόσφατα, αλλά με έμπνευση που πηγάζει από την ελπίδα για καλύτερες μέρες για την Ευρωπαϊκή Ένωση και το ευρωπαϊκό εγχείρημα, εύχομαι σε αυτόν, και στην ομάδα του, κάθε επιτυχία.
<SPEAKER ID="153" NAME="José Manuel Fernandes  " LANGUAGE="PT">
Ενόψει των αρχών της επικουρικότητας, της εκπροσώπησης και των ίσων δικαιωμάτων των διαφόρων κρατών μελών, τονίζω τη σημασία του επιμερισμού ευθυνών και αρμοδιοτήτων μεταξύ των μελών της Ευρωπαϊκής Επιτροπής. Στο πλαίσιο της προοδευτικής εμβάθυνσης της συνεργασίας μεταξύ των κρατών μελών και της αυξημένης σημασίας της ικανότητας της Ευρωπαϊκής Ένωσης για παγκόσμια παρέμβαση, θα ήταν ακατανόητος ο διαχωρισμός των διαφόρων στρατηγικών και πολιτικών αποφάσεων και επιλογών στα ευρωπαϊκά θεσμικά όργανα.
<P>
Τέθηκαν ερωτήσεις σε όλους τους νέους Επιτρόπους και όλοι τους απευθύνθηκαν στο Ευρωπαϊκό Κοινοβούλιο, όπου μπορούσαν να εκφράσουν τις προσδοκίες και τα σχέδιά τους στους αντίστοιχους τομείς αρμοδιότητάς τους, τονίζοντας πάντα τη σημασία του επιμερισμού ευθυνών μέσω της διάδρασης μεταξύ των διαφόρων χαρτοφυλακίων και αρμοδιοτήτων που συναπαρτίζουν την Ευρωπαϊκή Επιτροπή. Αντί να επιδεικνύει αδυναμία ή να υπαινίσσεται προεδρισμό, η εν λόγω προσέγγιση ενισχύει το πνεύμα της συναπόφασης, που προωθείται από μια συνεργατική ηγεσία που προάγει αυτή καθαυτή έναν αποτελεσματικό και χρήσιμο διάλογο για την εδραίωση της Ευρωπαϊκής Ένωσης. Δεδομένων των ανωτέρω, ψήφισα κατά της πρότασης.
<SPEAKER ID="995" NAME="João Ferreira  " LANGUAGE="PT">
Το ψήφισμα που κατατέθηκε από τη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών αφορά σημαντικές πτυχές της εκτίμησής μας για το Σώμα των Επιτρόπων που παρουσιάστηκε ενώπιον του Κοινοβουλίου, και συνοψίζει επίσης ορισμένους θεμελιώδεις λόγους για την ψήφο μας κατά της εν λόγω Επιτροπής: την παρουσίαση ενός προγράμματος από τον Πρόεδρο της Επιτροπής -με το οποίο οι Επίτροποι φυσικά θα συσχετιστούν και το οποίο υπερασπίστηκαν χωρίς καμία επιφύλαξη στις ακροάσεις που έλαβαν χώρα στο Κοινοβούλιο- που αντιπροσωπεύει τη συνέχιση της αποτυχημένης νεοφιλελεύθερης πολιτικής της προηγούμενης Επιτροπής και το γεγονός ότι η ομάδα αυτή έχει επιλεγεί για να εκτελέσει το εν λόγω πρόγραμμα έπειτα από μια στρατηγική που δεν θα επιφέρει τις απαραίτητες αλλαγές πολιτικού προσανατολισμού, υπό την έννοια της παροχής μεγαλύτερης κοινωνικής δικαιοσύνης, της δημιουργίας θέσεων εργασίας και της εξάλειψης της φτώχειας, αλλά αντιθέτως περιέχει επικίνδυνα στοιχεία που θα επιδεινώσουν αυτά τα σοβαρά προβλήματα. Εν ολίγοις, η Ευρώπη για την οποία αγωνιζόμαστε -μια Ευρώπη δικαιοσύνης και κοινωνικής προόδου, οικονομικής και κοινωνικής συνοχής, συνεργασίας μεταξύ κυρίαρχων κρατών με ίσα δικαιώματα, και μια Ευρώπη που προάγει την ειρήνη- δεν είναι πολύ πιθανόν να επιτευχθεί με τις κατευθυντήριες γραμμές που προτείνει να ακολουθήσει αυτή η Επιτροπή.
<SPEAKER ID="154" NAME="Nuno Melo  " LANGUAGE="PT">
Έπειτα από τις ακροάσεις με τους νέους Επιτρόπους διάρκειας πολλών εβδομάδων, αυτή δεν είναι η κατάλληλη στιγμή να αμφισβητήσουμε την ποιότητα του Σώματος των Επιτρόπων το οποίο έχει ήδη παράσχει, δαπανώντας πολύ χρόνο στις διάφορες επιτροπές, πολύ χρήσιμες διευκρινίσεις σχετικά με τις πολιτικές που πρόκειται να υιοθετηθούν. Ως εκ τούτου, τώρα είναι η ώρα να παράσχουμε στην ΕΕ μια νόμιμη Επιτροπή που είναι σε θέση να ανταποκριθεί στις δύσκολες καταστάσεις του τελευταίου καιρού.
<SPEAKER ID="155" NAME="Nuno Teixeira  " LANGUAGE="PT">
Το Κοινοβούλιο και η Επιτροπή θα αντιμετωπίσουν καίρια ζητήματα για την Ευρωπαϊκή Ένωση, ήτοι την έξοδο από την κρίση μέσω της ανάκαμψης της οικονομίας και της απασχόλησης, την εξισορρόπηση των δημόσιων οικονομικών των κρατών μελών και τη διαπραγμάτευση του δημοσιονομικού πλαισίου για την μετά το 2013 περίοδο, σχετικά με την οποία θα ήθελα να τονίσω τη σημασία της πολιτικής συνοχής.
<P>
Είχα την ευκαιρία να θέσω ερωτήσεις στον προταθέντα Επίτροπο για την περιφερειακή πολιτική, Johannes Hahn, όσον αφορά το ενδιαφέρον του για τη δημιουργία ενός ειδικού προγράμματος μόνιμης οικονομικής στήριξης για τις εξόχως απόμακρες περιοχές.
<P>
Του υπέβαλα επίσης μια πρόταση για ένα πιο ευέλικτο σύστημα επιλεξιμότητας για τη λήψη διαρθρωτικών ταμείων για τις "μεταβατικές" περιοχές, ήτοι τις περιοχές εκείνες που βρίσκονται μεταξύ των στόχων της "σύγκλισης" και της "ανταγωνιστικότητας και απασχόλησης".
<P>
Εκτός από ικανότητα και σθένος, ο προταθείς Επίτροπος απέδειξε ότι ήταν διατεθειμένος να εξετάσει αυτές τις πιθανότητες, γεγονός που με κάνει να πιστεύω στη μελλοντική του προθυμία και ευαισθησία για τις εξόχως απόμακρες περιοχές όπως η Μαδέρα.
<P>
Έδωσα την ψήφο εμπιστοσύνης μου σε αυτήν την ομάδα Επιτρόπων, της οποίας θα ηγείται ο José Manuel Barroso, καθώς γενικά έχουν επιδείξει καλή τεχνική προετοιμασία, σοβαρότητα και φιλοδοξία ότι θα κατορθώσουν να ανταποκριθούν στις προκλήσεις της ΕΕ χωρίς να ξεχνούν τις αξίες που στηρίζουν τη δημιουργία της, ήτοι την αλληλεγγύη και την εδαφική συνοχή.
<SPEAKER ID="157" NAME="Zigmantas Balčytis  " AFFILIATION="S&amp;D">
γραπτώς. - (LT) Σήμερα εγκρίναμε τη σύνθεση της νέας Ευρωπαϊκής Επιτροπής, παρότι οφείλουμε να αναγνωρίσουμε το γεγονός ότι οι αμφιβολίες για ορισμένους υποψήφιους Επιτρόπους δεν διαλύθηκαν εντελώς. Τόσο το πλαίσιο των δραστηριοτήτων της Επιτροπής όσο και τα προγράμματα των επιμέρους Επιτρόπων στερούνται πάνω από όλα κοινωνικής διάστασης. Έχει δοθεί η εντύπωση ότι τα κύρια κριτήρια στα οποία βασίζεται η διαμόρφωση στόχων και εργασιών είναι η ενίσχυση του ρόλου της Ευρώπης στον κόσμο, ενώ τα δικαιώματα και οι ελπίδες των πολιτών μας καθώς και η κοινωνική προστασία έχουν περάσει σε δεύτερη μοίρα. " Ομάδα S&D αποφάσισε να υποστηρίξει την Επιτροπή, διότι σε μια περίοδο όπου η Ευρώπη μαστίζεται από μια ατέλειωτη οικονομική και χρηματοπιστωτική κρίση και ολοένα αυξανόμενη ανεργία και οι πολίτες της έχουν απογοητευτεί από αυτήν, το Ευρωπαϊκό Κοινοβούλιο και η Ευρώπη γενικά δεν πρέπει να διχαστούν σε στρατόπεδα κυβέρνησης και αντιπολίτευσης. Τώρα, το σημαντικότερο είναι να επικεντρωθούμε σε αυτά τα εξαιρετικά σημαντικά ζητήματα της πολιτικής ατζέντας, να παύσουμε την αβεβαιότητα και την αστάθεια στην Ευρώπη το συντομότερο δυνατόν και να επιλύσουμε τα πιο σοβαρά προβλήματα, όπως η χρηματοπιστωτική κρίση και η ανεργία, ταχύτερα και με αποτελεσματικότερο τρόπο.
<SPEAKER ID="158" NAME="Bastiaan Belder  " AFFILIATION="EFD">
γραπτώς. - (NL) " Επιτροπή Barroso II είναι μια ανάμεικτη ομάδα. Κατά τις τελευταίες εβδομάδες, συναντήσαμε κάποιους ισχυρούς, αλλά και κάποιους πολύ αδύναμους, υποψηφίους. Αυτό δεν καθιστά καθόλου ευκολότερη την αξιολόγηση της Επιτροπής αυτής στο σύνολό της. Αυτό το διττό αίσθημα ενισχύεται από το γεγονός ότι πολλοί προταθέντες Επίτροποι καλόπιασαν κατάφωρα το Ευρωπαϊκό Κοινοβούλιο κατά τη διάρκεια των ακροάσεων. Παρόλα αυτά, τα όσα υποστηρίζουν παραμένουν ασαφή ακόμη και τώρα ορισμένες φορές.
<P>
Το Ολλανδικό Πολιτικό Κόμμα Μεταρρύθμισης στο Ευρωπαϊκό Κοινοβούλιο αποφάσισε να απόσχει από την ψηφοφορία. Και αυτό για να ακουστεί το διττό αίσθημα που μας άφησε αυτή η Επιτροπή. Εντούτοις, συμβαίνουν και άλλα πράγματα. Μία Επίτροπος, που είναι επίσης και η πρώτη Αντιπρόεδρος, μας ανησυχεί ιδιαιτέρως. " βαρόνη Ashton έχει την αμφιλεγόμενη τιμή να είναι η πρώτη αξιωματούχος της ΕΕ που θα συνδυάσει μια σταδιοδρομία στην Επιτροπή με μια θέση στο Συμβούλιο Υπουργών. Δεν μπορούμε να υποστηρίξουμε αυτό το αδικαιολόγητο θεσμικά και επικίνδυνο εγχείρημα. Άλλωστε, η βαρόνη Ashton δεν μας έδωσε ποτέ την εντύπωση ότι είναι σε θέση να αντεπεξέλθει στις πιέσεις αυτής της θέσης. Είναι μία από τους πιο αδύναμους κρίκους της εν λόγω Επιτροπής και δεν έχει δώσει ποτέ την εντύπωση ότι κατέχει πραγματικά τον τομέα των εξωτερικών υποθέσεων. Ατενίζουμε, λοιπόν, ως έναν βαθμό με δέος την περίοδο 2010-2014.
<SPEAKER ID="159" NAME="Sebastian Valentin Bodu  " LANGUAGE="RO">
Έχουμε μια νέα Επιτροπή η οποία ανέλαβε την εντολή της σε δύσκολους καιρούς, αλλά η οποία απαρτίζεται από μια ομάδα επαγγελματιών που επωμίζονται τις ευθύνες και των 27 κρατών μελών. Έχουμε τη Συνθήκη της Λισαβόνας που αλλάζει τη διαμόρφωση της εξουσίας και απαιτεί προσαρμοστικότητα από την Επιτροπή. Κατά συνέπεια, έχουμε μια Ευρωπαϊκή Ένωση σε μια νέα, δύσκολη κατάσταση, που απαιτεί, όμως, απόδοση, σταθερότητα και ώθηση όσον αφορά την πρόταση και την εφαρμογή πολιτικών συνοχής.
<P>
Αντιμετωπίζουμε μια νέα χρηματοοικονομική προοπτική, πράγμα που σημαίνει ότι απαιτείται λογική απόκριση από την Επιτροπή μέσω μεταρρυθμίσεων και νέων προσαρμογών σε κάθε τομέα, ξεκινώντας από την οικονομία.
<P>
Όλα τα κράτη μέλη νιώθουν το πλήρες μέγεθος της χρηματοπιστωτικής κρίσης. Το καμπανάκι που χτύπησε η Ελλάδα ηχεί ευρέως, από κράτη με καλά ρυθμισμένες οικονομίες μέχρι τα κράτη που πασχίζουν σε κάθε φάση να μειώσουν το δημοσιονομικό τους έλλειμμα. Μια σταθερή, καλά συντονισμένη οικονομική πολιτική και στις 27 χώρες προσφέρει τη δυνατότητα αποφυγής της μεγάλης ανισορροπίας σε επίπεδο ΕΕ και ωφέλιμου αποτελέσματος σε δεύτερη φάση. Οι δράσεις της ΕΕ αποσκοπούν στην παροχή λύσεων σε προβλήματα σχετικά με την κρίση και στη δημιουργικότητα προκειμένου να αποκατασταθεί η σταθερότητα στα κράτη μέλη. Με άλλα λόγια, αποσκοπούν στην εξάλειψη του ελλείμματος, στην πρόληψη των διαφορών, εδραιώνοντας παράλληλα την οικονομία.
<SPEAKER ID="994" NAME="Sophie Briard Auconie  " LANGUAGE="FR">
Όπως ανέφεραν οι συνάδελφοί μου από τις τρεις μεγάλες πολιτικές Ομάδες του Ευρωπαϊκού Κοινοβουλίου, μόλις ενέκρινα τον διορισμό του Σώματος των Επιτρόπων που παρουσιάστηκε από τον κ. Barroso. Πρόκειται, πράγματι, για μια πολύ καλή ομάδα που συγκεντρώνει άτομα με ποικίλο και συμπληρωματικό υπόβαθρο. Μέχρι το 2014, Χριστιανοδημοκράτες, Φιλελεύθεροι και Σοσιαλιστές θα αφήσουν τις πολιτικές και γεωγραφικές τους διαφορές κατά μέρος και θα συνεργαστούν σε ένα Σώμα για να εξυπηρετήσουν το ευρωπαϊκό γενικό συμφέρον. Για τρεις εβδομάδες, οι βουλευτές του Ευρωπαϊκού Κοινοβουλίου έκαναν πολύ καλή δουλειά όσον αφορά την παρακολούθηση της ποιότητας των υποψηφίων μέσω της διαδικασίας της κοινοβουλευτικής ακρόασης. Στο τέλος αυτής της περιόδου, καθήκον μας ήταν να προσφέρουμε την πλήρη υποστήριξή μας σε αυτήν τη νέα ομάδα. Τώρα περιμένουμε από την Επιτροπή "Barroso II" να μας εκπλήξει με την αμέριστη αποφασιστικότητά της να προάγει την Ευρωπαϊκή Ένωση. Κύριο μέλημά της θα είναι να επιδεικνύει καθημερινά την προστιθέμενη αξία του ευρωπαϊκού εγχειρήματος σε όλους τους ευρωπαίους συμπολίτες μας.
<SPEAKER ID="993" NAME="Maria Da Graça Carvalho  " LANGUAGE="PT">
Την κρίσιμη περίοδο που διανύει η Ευρώπη, από χρηματοπιστωτική, οικονομική και κοινωνική άποψη, είναι καίριας σημασίας η ύπαρξη μιας ισχυρής Επιτροπής με φιλόδοξο και τολμηρό πρόγραμμα σε βασικούς τομείς όπως η ενεργειακή ασφάλεια και η κλιματική αλλαγή, η επιστημονική έρευνα και η καινοτομία.
<P>
" νέα διάρθρωση της Επιτροπής, με ένα χαρτοφυλάκιο αποκλειστικά για την κλιματική αλλαγή και ένα άλλο που συνδυάζει την καινοτομία και την έρευνα, μαρτυρά αδιαμφισβήτητα ένα φιλόδοξο σχέδιο και μια αξιόπιστη στρατηγική για την Ευρώπη έως το 2020.
<P>
Αυτή η νέα Επιτροπή, υπό την ηγεσία του Προέδρου Barroso και με μια νέα διάρθρωση για τους εν λόγω τομείς, πληροί τα απαραίτητα κριτήρια προκειμένου να καταστεί κινητήρας οικονομικής ανάκαμψης, βάσει της αποτελεσματικής χρήσης των πόρων και της καινοτομίας, με απώτερο στόχο την επίτευξη μεγαλύτερης κοινωνικής δικαιοσύνης.
<P>
Χαιρετίζω το νέο Σώμα των Επιτρόπων και τον Πρόεδρο Barroso και τους συγχαίρω για το αποτέλεσμα αυτής της εκλογής. Αντιπροσωπεύει ευρύτερη κοινοβουλευτική στήριξη σε σχέση με την προηγούμενη Επιτροπή και παρέχει ένα σαφές μήνυμα ενθάρρυνσης για τη νέα διοργανική συνεργασία μεταξύ του Κοινοβουλίου και της Επιτροπής, ούτως ώστε να μπορούν να μιλάνε ολοένα και περισσότερο με μία φωνή σε μια ΕΕ που κατέχει ηγετική θέση σε παγκόσμιο επίπεδο.
<SPEAKER ID="160" NAME="Françoise Castex  " LANGUAGE="FR">
Ψήφισα κατά αυτής της Επιτροπής, όπως και όλοι οι γάλλοι βουλευτές της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο. Οι περισσότεροι Επίτροποι αντιπροσωπεύουν τη φιλελεύθερη στάση της Ευρωπαϊκής Ένωσης που απορρίπτουμε. Υπάρχουν άλλοι, που προτάθηκαν από τα κράτη μέλη τους, οι οποίοι δεν έχουν καμία φιλοδοξία για την Ευρώπη, ή προσωπικό όραμα. Ένα πράγμα είναι σίγουρο: οι μελλοντικοί Επίτροποι δεν επιδεικνύουν δέσμευση σε κανένα από τα σημεία που εμείς θεωρούμε σημαντικά. Ποια στρατηγική θα μας οδηγήσει στην έξοδο από την κρίση; Πώς θα πρέπει να ανταποκριθούμε στην κοινωνική και κλιματική κατάσταση εκτάκτου ανάγκης; Πώς θα πρέπει να αναζωογονήσουμε το ευρωπαϊκό εγχείρημα; Αφού δεν κατορθώσαμε να λάβουμε επαρκείς απαντήσεις στα ερωτήματα αυτά, ψηφίσαμε κατά, διότι δεν μπορούμε να δώσουμε λευκή επιταγή στην Ευρωπαϊκή Επιτροπή. Πιστεύω ότι, αν δεν εκπληρώνει αυτούς τους στόχους, η εν λόγω Επιτροπή δεν είναι σε θέση να προσφέρει ένα νέο μέλλον στους ευρωπαίους πολίτες ούτε να διασφαλίσει μια θέση για την Ευρώπη στον κόσμο. Βάσει αυτού, δεν μπορούμε να προσφέρουμε τη στήριξή μας. Ασφαλώς, τώρα θα πρέπει να εργαστώ πέντε χρόνια επάνω στις προτάσεις αυτής της Επιτροπής. " σημερινή μου ψήφος αποτελεί έκφραση της δυσπιστίας μου και της πολιτικής επαγρύπνησης που θα επιδείξω καθ' όλη τη διάρκεια αυτής της θητείας.
<SPEAKER ID="992" NAME="Nessa Childers  " AFFILIATION="S&amp;D">
γραπτώς. - (EN) Όπως και την Ομάδα μου, τους Σοσιαλιστές και Δημοκράτες, με χαροποίησε πολύ η τελική σύνθεση της νέας Επιτροπής. Ειδικότερα, οι αρμόδιοι για το περιβάλλον και την ενέργεια Επίτροποι θα διαδραματίσουν καίριο ρόλο στην ανάπτυξη της Ευρώπης τα προσεχή έτη, και είμαι ικανοποιημένη που ο Πρόεδρος Barroso επέλεξε τους κατάλληλους αντιπροσώπους.
<SPEAKER ID="161" NAME="Νικόλαος Χουντής  " AFFILIATION="GUE/NGL">
γραπτώς. - Καταψήφισα τους προτεινόμενους Επιτρόπους (Κολέγιο) γιατί θα ακολουθήσουν τις ίδιες νεοφιλελεύθερες πολιτικές που οδήγησαν την Ευρωπαϊκή Ένωση στην πολύπλευρη κρίση και στις μεγάλες ανισότητες. Θα προωθήσουν τη Συνθήκη της Λισσαβόνας και τη στρατηγική της Ε.E. 2020, οι οποίες ενισχύουν την κυριαρχία των αγορών, την αύξηση της ανεργίας, την επισφαλή και ανασφάλιστη εργασία, το ξήλωμα του κοινωνικού ασφαλιστικού συστήματος και τον περιορισμό των δημοκρατικών και κοινωνικών δικαιωμάτων. Οι αδιαφανείς διαδικασίες και το δημοκρατικό έλλειμμα στην Ευρωπαϊκή Ένωση, προκαλούν τη δυσπιστία των πολιτών και οξύνουν την κρίση νομιμοποίησης των ευρωπαϊκών θεσμικών οργάνων, όπως εκφράστηκε και πρόσφατα με την τεράστια αποχή των πολιτών από τις ευρωεκλογές. " συνέχιση της πολιτικής αυτής οδηγεί στη μη εκπλήρωση των προσδοκιών των Ευρωπαίων πολιτών. " ευρωπαϊκή Αριστερά θα είναι απέναντι σε αυτήν την πολιτική μέσα στο Ευρωκοινοβούλιο, αλλά και δίπλα στους αγώνες των εργαζομένων και τα κοινωνικά κινήματα για να υλοποιηθούν οι ελπίδες της νέας γενιάς, για μια Ευρώπη δημοκρατική, κοινωνική, φεμινιστική, οικολογική και φιλειρηνική.
<SPEAKER ID="162" NAME="Carlos Coelho  " LANGUAGE="PT">
Συγχαίρω τον Δρ Barroso όχι μόνο για το εξαίρετο έργο του κατά την πρώτη θητεία, αλλά και για τον δίκαιο επαναδιορισμό του για μια νέα θητεία ως επικεφαλής της Ευρωπαϊκής Επιτροπής. Ελπίζω ότι το Κοινοβούλιο και η Επιτροπή θα είναι σε θέση να συνεργαστούν στενά και με πλήρη σεβασμό για τις ικανότητες και τα προνόμια που κατέχει το κάθε όργανο, με στόχο την καθιέρωση μιας ειδικής εταιρικής σχέσης μεταξύ των δύο θεσμικών οργάνων, όπως αυτή που προτάθηκε από τον Πρόεδρο Barroso στις πολιτικές κατευθυντήριες γραμμές του. Είμαι βέβαιος ότι ο εκλεγείς Πρόεδρος της Επιτροπής θα τηρήσει τις δεσμεύσεις που ανέλαβε στο Κοινοβούλιο, γεγονός που θα οδηγήσει σε μια αναθεωρημένη συμφωνία-πλαίσιο. Μόνο με αυτόν τον τρόπο θα κατορθώσουμε να φέρουμε εις πέρας την ολοκλήρωση μιας Ευρώπης πρωταρχικός στόχος της οποίας είναι η υπεράσπιση των δικαιωμάτων των πολιτών μας.
<P>
Οι ακροάσεις των προταθέντων Επιτρόπων αποτελούν πάντα σημαντικές στιγμές που αποκαλύπτουν το βάθος της ευρωπαϊκής δημοκρατίας. Το Κοινοβούλιο άσκησε τις αρμοδιότητές του και η διαδικασία πραγματοποιήθηκε με αξιοπρέπεια, διεισδυτικότητα και διαφάνεια. Πιστεύω πως η δεύτερη Επιτροπή Barroso θα είναι ακόμη ισχυρότερη και καλύτερα προετοιμασμένη από άποψη πολιτικής σε σχέση με την προηγούμενη. Ελπίζω ότι θα είναι συνεκτική και ότι όλα τα μέλη της θα είναι ίσα απέναντι στις μεγάλες ευθύνες τους, μια εποχή που όλοι ανυπομονούν για την οικονομική ανάκαμψη και τη δημιουργία θέσεων εργασίας.
<SPEAKER ID="163" NAME="Mário David  " LANGUAGE="PT">
" νέα Επιτροπή Barroso εγκρίθηκε από το Ευρωπαϊκό Κοινοβούλιο με μεγάλη πλειοψηφία. Ασφαλώς ψήφισα και εγώ υπέρ της. Και το έπραξα αυτό όχι μόνο συνειδητά, αλλά και με δέσμευση και εμπιστοσύνη. Το έπραξα αυτό διότι το νέο Σώμα των Επιτρόπων, βάσει της εμπειρίας του, έχει πολύ μεγαλύτερη πολιτική ικανότητα και προσφέρει εγγυήσεις ότι θα αντιμετωπίσει σθεναρά και με αποφασιστικότητα τις μείζονες προκλήσεις που αντιμετωπίζει η Ευρωπαϊκή Ένωση: τη σοβαρή χρηματοπιστωτική κρίση που βιώνουμε και τις τρομερές κοινωνικές και οικονομικές της επιπτώσεις, ιδίως την ανεργία, την ασφάλεια και την καταπολέμηση της τρομοκρατίας, την ενίσχυση του ρόλου της Ευρώπης στον κόσμο, που σημαίνει μια Ευρώπη με δυναμική κοινή εξωτερική πολιτική και πολιτική ασφαλείας, την καταπολέμηση της κλιματικής αλλαγής και την ανταγωνιστικότητα των οικονομιών μας για την προάσπιση του κοινωνικού μας μοντέλου. Το ρεαλιστικό και φιλόδοξο πρόγραμμα που παρουσίασε ο José Manuel Barroso και το οποίο υποστήριξε το Κοινοβούλιό μας μπορεί πλέον να εφαρμοστεί, επιτέλους, προς όφελος 500 εκατομμυρίων ευρωπαίων πολιτών. Εύχομαι καλή τύχη στον Πρόεδρο της Ευρωπαϊκής Επιτροπής και στην ομάδα του.
<SPEAKER ID="164" NAME="Marielle De Sarnez  " LANGUAGE="FR">
Τον Σεπτέμβριο, τα μέλη του κόμματος του Δημοκρατικού Κινήματος δεν ψήφισαν υπέρ του διορισμού του κ. Barroso ως Προέδρου της Επιτροπής, καθώς το ιστορικό του δεν συνιστούσε την επανεκλογή του. Ούτε ψήφισαν σήμερα υπέρ του Σώματος των Επιτρόπων, καθώς η έλλειψη φιλοδοξίας που επιδείχθηκε από πολλά μέλη της Επιτροπής κατά τη διάρκεια των ακροάσεών τους προσφέρει μικρή ελπίδα για την ισχυρή Επιτροπή που χρειάζεται η ΕΕ. Επίσης, οι πρόσφατες εξελίξεις επεσήμαναν δυστυχώς την ανικανότητα αυτής της ομάδας να αντιμετωπίσει τα γεγονότα. Οι πρώτες αμφιβολίες έκαναν την εμφάνισή τους τον Δεκέμβριο, κατά τη διάρκεια της Διάσκεψης Κορυφής της Κοπεγχάγης, όπου η Ευρώπη αποδείχτηκε ανίκανη να μιλήσει ομόφωνα. Επιβεβαιώθηκαν τον Ιανουάριο, όταν η βαρόνη Ashton δεν κατόρθωσε να επισκεφτεί την Αϊτή για να δείξει την ευρωπαϊκή αλληλεγγύη ή να παρευρεθεί στο συνέδριο δωρητών στο Μόντρεαλ όπου η παρουσία της ήταν απαραίτητη για τον συντονισμό της βοήθειας της ΕΕ και της βοήθειας των κρατών μελών. Τέλος, δεν μπορούν να υπάρχουν τώρα άλλες αμφιβολίες, τον Φεβρουάριο, όταν η Ελλάδα αντιμετωπίζει τις επιθέσεις των κερδοσκόπων χωρίς να είναι σε θέση η Επιτροπή να παρουσιάσει ένα αξιόπιστο σχέδιο διάσωσης. Για τους λόγους αυτούς, οι εκλεγμένοι αντιπρόσωποι του κόμματος του Δημοκρατικού Κινήματος δεν δίνουν ψήφο εμπιστοσύνης στην Επιτροπή Barroso ΙΙ.
<SPEAKER ID="165" NAME="Martin Ehrenhauser  " LANGUAGE="DE">
Ως αφοσιωμένος φιλοευρωπαίος, δεν μπορώ να δώσω την έγκρισή μου στη νέα Ευρωπαϊκή Επιτροπή. Βασίζεται σε μη διαφανείς αποφάσεις στα εθνικά κόμματα και στα κυβερνητικά γραφεία. Οι προταθέντες Επίτροποι της ΕΕ δεν είναι ανεξάρτητοι πολιτικοί κολοσσοί, όπως δικαίως επιθυμούν ιδίως οι νέοι πολίτες. Δεν εφαρμόστηκε κανένα κριτήριο σχετικά με την ειδικευμένη γνώση τους στη διαδικασία επιλογής. Το γεγονός ότι μεσολάβησαν τέσσερις εβδομάδες από την πρόταση του αυστριακού Επιτρόπου, Johannes Hahn, και την κατανομή του χαρτοφυλακίου του μιλάει από μόνο του. Παρά τη μεταρρυθμιστική συνθήκη της ΕΕ, τη Συνθήκη της Λισαβόνας, που είναι πλέον σε ισχύ, το Ευρωπαϊκό Κοινοβούλιο εξακολουθεί να μην μπορεί να εκλέξει μεμονωμένους Επιτρόπους ή να εκφράσει την έλλειψη εμπιστοσύνης σε αυτούς. Πολιτικές προσωπικότητες όπως ο γάλλος και ο ισπανός Επίτροπος θα καταρρεύσουν εδώ. Αυτή η Ευρωπαϊκή Επιτροπή δεν υποστηρίζει περισσότερη δημοκρατία και αφύπνιση· αποτελεί συνέχεια του δρόμου που μας οδήγησε στην τρέχουσα κρίση.
<SPEAKER ID="166" NAME="Göran Färm, Anna Hedh, Olle Ludvigsson, Marita Ulvskog και Åsa Westlund  " LANGUAGE="SV">
Το περασμένο φθινόπωρο, ψηφίσαμε κατά του κ. Barroso, διότι δεν συμμερίζεται την άποψή μας σχετικά με τη σημασία των πρόσφορων συνθηκών εργασίας, την ισότητα και τη μετάβαση σε μια βιώσιμη κοινωνία. " σημερινή ψηφοφορία αφορά το Σώμα των 26 Επιτρόπων.
<P>
Προτού επανεκλεγεί ως Πρόεδρος της Επιτροπής ο κ. Barroso, υποβάλαμε σαφείς απαιτήσεις για αναθεώρηση της οδηγίας σχετικά με την απόσπαση των εργαζομένων. Ο κ. Barroso αναγκάστηκε να δεχτεί και αναγνώρισε για πρώτη φορά ότι υπήρχαν προβλήματα με τις αποφάσεις του Ευρωπαϊκού Δικαστηρίου στην υπόθεση Laval, μεταξύ άλλων. Δεσμεύτηκε επίσης να επιστρέψει με έναν κανονισμό για την επίλυση των προβλημάτων το συντομότερο δυνατόν. Επρόκειτο για πολύ σημαντική αλλαγή θέσης εκ μέρους του Προέδρου της Επιτροπής, αλλά δεν ήταν αρκετή για να υποστηρίξουμε την υποψηφιότητά του.
<P>
Σήμερα, θα λάβουμε θέση σχετικά με όλη την ομάδα των Επιτρόπων και ελπίζουμε ότι ορισμένοι Επίτροποι -στους οποίους δόθηκαν καίριες θέσεις για να αντιμετωπίσουν την κρίση της απασχόλησης, τη ρύθμιση των χρηματοπιστωτικών αγορών και την προάσπιση των θεμελιωδών συνδικαλιστικών δικαιωμάτων- θα είναι σε θέση να κάνουν τη διαφορά. Είναι ιδιαιτέρως θετικό το γεγονός ότι ο κ. Barnier και ο κ. Andor έχουν δηλώσει σαφώς ότι υπάρχουν προβλήματα με την ερμηνεία εκ μέρους του Ευρωπαϊκού Δικαστηρίου της οδηγίας σχετικά με την απόσπαση των εργαζομένων. Ήταν επίσης σαφείς ότι είναι διατεθειμένοι να ξεκινήσουν να εργάζονται για την εφαρμογή των απαραίτητων αλλαγών στην ευρωπαϊκή νομοθεσία.
<SPEAKER ID="167" NAME="Diogo Feio  " LANGUAGE="PT">
Χαιρετίζω το γεγονός ότι η Συνθήκη της Λισαβόνας εξακολουθεί να περιέχει τη δυνατότητα να διατηρεί κάθε κράτος τον Επίτροπό του, μια σχετική προσέγγιση για την ταύτιση όλου του φάσματος απόψεων στην Ευρώπη με τις διαδικασίες και τα σχέδια που παράγονται από την Επιτροπή.
<P>
Λυπάμαι για τις δυσκολίες που σημειώθηκαν κατά τις κοινοβουλευτικές ακροάσεις, οι οποίες οδήγησαν στην απόσυρση μίας υποψηφίου, και ελπίζω ειλικρινά τέτοια γεγονότα να εκλείψουν.
<P>
Κατά την άποψή μου, η εγκριθείσα μέθοδος της υποβολής των υποψήφιων Επιτρόπων σε κοινοβουλευτικό έλεγχο είναι ωφέλιμη για την ολοκλήρωση της Ευρώπης, καθώς επιτρέπει μεγαλύτερη διαφάνεια στις συζητήσεις και στην αξιολόγηση της καταλληλότητας των επιμέρους ατόμων για τις προβλεπόμενες θέσεις τους, και ζητώ οι ακροάσεις να πραγματοποιούνται σε απαιτητική αλλά φιλική ατμόσφαιρα, καθώς το Ευρωπαϊκό Κοινοβούλιο και οι βουλευτές του θα πρέπει να απέχουν από την απόπειρα μετατροπής των ακροάσεων σε θέαμα άσκοπων προσβολών και αντιπαραθέσεων.
<P>
Ελπίζω ότι η Επιτροπή θα επιλέξει καλύτερη νομοθεσία, θα έχει πάντα υπόψη την ανάγκη δέοντος σεβασμού της αρχής της επικουρικότητας και θα υιοθετήσει, κατά προτεραιότητα, κεντρικό ρόλο πολιτικής στην αντιμετώπιση της οικονομικής κρίσης.
<SPEAKER ID="168" NAME="José Manuel Fernandes  " LANGUAGE="PT">
Σε μια κρίσιμη περίοδο για την ανάκαμψη της οικονομίας, η εμπειρία και η προσαρμοστικότητα αυτής της Επιτροπής, υπό την ηγεσία του José Manuel Durão Barroso, καθώς και η έκδηλη δέσμευση, ικανότητα και αναγνώριση των μεγάλων ευρωπαϊκών σκοπών από τους Επιτρόπους που υποβλήθηκαν σε ακρόαση στο Κοινοβούλιο, θα είναι αποφασιστικής σημασίας για τη διατήρηση μιας ενωμένης και κοινωνικά ίσης Ευρώπης, ικανής να αναλάβει ηγετικό ρόλο στον αγώνα κατά της κλιματικής αλλαγής και να ενισχύσει την ανταγωνιστικότητα των επιχειρήσεών μας με την υποστήριξη της επιστημονικής έρευνας και της καινοτομίας.
<P>
Τονίζω τις ανανεωμένες προσδοκίες από μια ομάδα που αποδέχεται τη μεγάλη ποικιλομορφία των πολιτισμών και των ταυτοτήτων στην Ευρώπη ως μέσο ενίσχυσης των βέλτιστων αξιών κάθε κράτους μέλους. Όσον αφορά τις νέες διοργανικές σχέσεις που δημιουργεί η εφαρμογή της Συνθήκης της Λισαβόνας και ενόψει των προκλήσεων που τίθενται στον δρόμο της ανάπτυξης των σύγχρονων κοινωνιών, πιστεύω ότι, με αυτήν την Επιτροπή, η Ευρωπαϊκή Ένωση έχει ενισχύσει την ικανότητά της για παρέμβαση στο υφιστάμενο οικονομικό, κοινωνικό και πολιτικό πλαίσιο, όχι μόνο εσωτερικά, αλλά και σε παγκόσμιο επίπεδο.
<SPEAKER ID="169" NAME="Ilda Figueiredo  " LANGUAGE="PT">
" ψήφος μας κατά της Ευρωπαϊκής Επιτροπής είναι φυσικό αποτέλεσμα της διαφωνίας μας σχετικά με το πρόγραμμά της, την πλειονότητα των θέσεων που υποστηρίχθηκαν στις ακροάσεις που πραγματοποιήθηκαν, και τους στόχους και το περιεχόμενο της ίδιας της Συνθήκης της Λισαβόνας που η Επιτροπή δεσμεύεται να υπερασπιστεί, με τους οποίους όμως διαφωνούμε.
<P>
Ενώ είναι αλήθεια ότι η Ευρωπαϊκή Επιτροπή είναι ένα από τα σημαντικότερα θεσμικά όργανα της Ευρωπαϊκής Ένωσης, είναι επίσης αλήθεια ότι το Σώμα των Επιτρόπων απαρτίζεται από Επίτροπους που προτάθηκαν από τα κράτη μέλη της Ευρωπαϊκής Ένωσης. Καθώς οι περισσότερες κυβερνήσεις των κρατών μελών είναι συντηρητικές δεξιές ή σοσιαλδημοκρατικές με παρεμφερείς πολιτικές, δεν προκαλεί έκπληξη το γεγονός ότι η Ευρωπαϊκή Επιτροπή κλίνει προς την ίδια κατεύθυνση για την εμβάθυνση νεοφιλελεύθερων, μιλιταριστικών και φεντεραλιστικών πολιτικών. Πρακτικά, επομένως, δεν ακούσαμε καμία απάντηση στα σοβαρά οικονομικά και κοινωνικά προβλήματα που αντιμετωπίζουν οι εργαζόμενοι και οι πολίτες.
<P>
Αγωνιζόμαστε για μια άλλη Ευρώπη, μια Ευρώπη δικαιοσύνης και κοινωνικής προόδου, όπου η οικονομική και κοινωνική συνοχή συνιστούν πραγματικότητα και η συνεργασία μεταξύ κυρίαρχων κρατών με ίσα δικαιώματα, και ειρήνη, είναι οι βασικοί στόχοι.
<SPEAKER ID="170" NAME="Robert Goebbels  " LANGUAGE="FR">
Ψήφισα υπέρ της νέας Επιτροπής "Barroso II". Από τις ευρωπαϊκές εκλογές του Ιουνίου του 2009, η Ευρωπαϊκή Ένωση βρίσκεται σε πολιτικό κενό, ένα κενό που επιδεινώθηκε από την καθυστερημένη θέση σε ισχύ της Συνθήκης της Λισαβόνας. Υπάρχει, συνεπώς, επείγουσα ανάγκη ανάληψης δράσης εκ μέρους της νέας Επιτροπής, ως του μοναδικού ευρωπαϊκού θεσμικού οργάνου που διαθέτει την εξουσία υποβολής νομοθεσίας. Με την εξαίρεση της κ. Jeleva, που έπρεπε να αποσύρει την υποψηφιότητά της, οι 26 Επίτροποι που διορίστηκαν έλαβαν όλοι μεμονωμένα τη στήριξη των βουλευτών του Ευρωπαϊκού Κοινοβουλίου. Δεν θα είχε κανένα νόημα να απορρίψουμε το Σώμα. Κατά συνέπεια, η ψηφοφορία για τον διορισμό της Επιτροπής ήταν απλώς τυπική, ένα "διοικητικό ναι". Ψηφίζοντας υπέρ της Επιτροπής Barroso II, δεν σκοπεύω να προσφέρω την άνευ όρων πολιτική μου στήριξη. Θα κρίνω την Επιτροπή για τις πολιτικές της πρωτοβουλίες.
<SPEAKER ID="171" NAME="Sylvie Goulard  " LANGUAGE="FR">
Παρά την παρουσία πολλών ατόμων με υψηλά προσόντα στο Σώμα των Επιτρόπων, ψήφισα κατά του διορισμού της Επιτροπής για δύο λόγους. Όσον αφορά οικονομικά και νομισματικά ζητήματα (Συνθήκη της Λισαβόνας, εποπτεία της ζώνης του ευρώ), είναι γνωστές οι ελλείψεις της προηγούμενης Επιτροπής. Όσον αφορά την εξωτερική εκπροσώπηση της ΕΕ, η βαρόνη Ashton δεν διαθέτει τις απαιτούμενες δεξιότητες και δεν φαίνεται διατεθειμένη να δεσμευτεί, όπως είδαμε με την τραγωδία της Αϊτής. Ανήκε στην κυβέρνηση Blair που εισέβαλε στο Ιράκ παραβιάζοντας το διεθνές δίκαιο και διαπραγματεύτηκε εξαίρεση από τον Χάρτη Θεμελιωδών Δικαιωμάτων.
<SPEAKER ID="172" NAME="Mathieu Grosch  " LANGUAGE="DE">
Ψήφισα υπέρ της εν λόγω Επιτροπής διότι συνολικά έχει αποδείξει -ιδιαιτέρως με τους (νέους) διορισμούς- ότι μπορεί να εκτελέσει με επιτυχία το έργο. " έκβαση των διαπραγματεύσεων μεταξύ της Επιτροπής και του Κοινοβουλίου είναι επίσης ικανοποιητική. Πιστεύω ότι είναι ιδιαιτέρως σημαντικό η Επιτροπή να μην λάβει λευκή επιταγή για την προσεχή πενταετία, αλλά να υπόκειται σε κάποια μορφή συνεχούς αξιολόγησης.
<P>
Εξακολουθεί να υφίσταται η ιδιαίτερη πρόκληση της επίτευξης συνοχής στις πολιτικές των διαφόρων τομέων, παραδείγματος χάριν, του περιβάλλοντος και των κοινωνικών και οικονομικών υποθέσεων, και της διαμόρφωσης της επικοινωνίας μας με τον εξωτερικό κόσμο κατά τρόπο που θα καταστήσει την ευρωπαϊκή πολιτική πιο διαφανή και κατανοητή για όλους τους πολίτες.
<SPEAKER ID="173" NAME="Sylvie Guillaume  " LANGUAGE="FR">
Ψήφισα κατά της Επιτροπής του κ. Barroso, διότι δεν πληροί τις προϋποθέσεις μου όσον αφορά την προώθηση των κοινωνικών μεταρρυθμίσεων που πρέπει να υλοποιήσουμε προκειμένου να εξέλθουμε από την κρίση την οποία διανύουμε. Είναι σαφές ότι αυτή η Επιτροπή δεν θα αντιπροσωπεύσει επ' ουδενί μια προνοητική δύναμη για μια ισχυρή πολιτική Ευρώπη και ότι βρίσκεται εκ διαμέτρου αντίθετα από την Ευρώπη που ανυπομονώ τόσο πολύ να δω. Με κακώς ορισμένα χαρτοφυλάκια και αποδυναμωμένες εξουσίες, αυτή η Επιτροπή θα στερείται των μέσων δράσης και θα τείνει σίγουρα περισσότερο προς τη διατήρηση των εθνικών συμφερόντων παρά του ευρωπαϊκού συμφέροντος.
<SPEAKER ID="174" NAME="Ian Hudghton  " AFFILIATION="Verts/ALE">
γραπτώς. - (EN) Ψήφισα υπέρ του νέου Σώματος των Επιτρόπων. Από την άποψη της Σκωτίας, του έθνους που εκπροσωπώ, οι νέοι Επίτροποι θα κληθούν να αντιμετωπίσουν σημαντικά ζητήματα και προκλήσεις. Με τη μεταρρύθμιση της ΚΑΠ και της ΚΓΠ στον ορίζοντα, πρέπει να αναγνωριστούν τα βασικά συμφέροντα της Σκωτίας σε αυτές τις πολιτικές, και καλώ τους ενδιαφερόμενους Επιτρόπους να διασφαλίσουν ότι οι παράκτιες και αγροτικές κοινότητες της Σκωτίας θα έχουν τη δυνατότητα να ακμάσουν κοινωνικά και οικονομικά. Καθώς η Σκωτία είναι η μεγαλύτερη δυνητική πηγή παραγωγής ενέργειας, ειδικά όσον αφορά τις ανανεώσιμες πηγές ενέργειας, η Επιτροπή θα πρέπει να θέσει σε προτεραιότητα έργα και πρωτοβουλίες που θα βοηθήσουν στην ανάπτυξη του μαζικού δυναμικού της Σκωτίας ως παρόχου καθαρής, πράσινης ενέργειας.
<P>
Ως μέλος του φιλοευρωπαϊκού κόμματος, ελπίζω ότι αυτή η Επιτροπή θα είναι σε θέση να ανακτήσει μέρος της εμπιστοσύνης στην ΕΕ που έχουν χάσει τόσοι πολλοί Σκωτσέζοι, παραδείγματος χάριν, ως άμεσο αποτέλεσμα των εμπειριών της Σκωτίας από την αποτυχία της κοινής αλιευτικής πολιτικής.
<SPEAKER ID="991" NAME="Cătălin Sorin Ivan  " LANGUAGE="RO">
" Επιτροπή Barroso ΙΙ θα είναι η πρώτη Επιτροπή που θα λειτουργήσει στο πλαίσιο της Συνθήκης της Λισαβόνας, με το Ευρωπαϊκό Κοινοβούλιο να απολαμβάνει διευρυμένες εξουσίες, καθιστώντας το πιο ορατό και ενεργό εταίρο από ποτέ. Βάσει του αποτελέσματος της ψηφοφορίας, διορίσαμε ένα Σώμα Επιτρόπων η συνολική απόδοση του οποίου δεν ήταν πραγματικά απρόσκοπτη, όπως στην περίπτωση της προταθείσας Επιτρόπου από τη Βουλγαρία και την επακόλουθη αντικατάστασή της, που τονίζουν την παρατήρηση αυτήν. Το γεγονός ότι ήμαστε επιτυχείς στην αλλαγή της σύνθεσης της Επιτροπής συνιστά στην πραγματικότητα επιτυχία για το Ευρωπαϊκό Κοινοβούλιο γενικά και για την πολιτική μας Ομάδα ειδικότερα. Εντούτοις, πιστεύω ότι η ψηφοφορία για αυτό το Σώμα των Επιτρόπων είναι η καταλληλότερη επιλογή τη στιγμή όπου κάθε καθυστέρηση όσον αφορά τη λήψη αυτής της απόφασης θα μπορούσε να θέσει την ΕΕ σε δυσάρεστη θέση στην οποία τυχόν κατηγορίες αναποτελεσματικότητας θα ήταν δικαιολογημένες. Αυτό που έχει σημασία είναι η νέα Επιτροπή να πιάσει δουλειά το συντομότερο δυνατόν και να προφτάσει το Ευρωπαϊκό Κοινοβούλιο, το οποίο έχει ήδη εκλεγεί εδώ και επτά μήνες, τουλάχιστον όσον αφορά το έργο που έχει εκτελεστεί. Μπορούμε μόνο να ελπίζουμε για καλή συνεργασία στην οποία οι στόχοι και τα σχέδια δράσης θα πάρουν πιο συγκεκριμένη μορφή από αυτήν που παρουσιάστηκε στις ακροάσεις.
<SPEAKER ID="990" NAME="Danuta Jazłowiecka" AFFILIATION="PPE">
(PL) Απείχα από την ψηφοφορία για τη σύνθεση της Ευρωπαϊκής Επιτροπής, διότι μαζί με τους καλούς υποψηφίους, υπήρχαν πολλοί αδύναμοι υποψήφιοι και ορισμένοι πολύ αδύναμοι. Για εμένα είναι απαράδεκτο να δώσω τη συναίνεσή μου στα άτομα που προτάθηκαν για τις θέσεις του επικεφαλής της ευρωπαϊκής διπλωματίας, του Επιτρόπου οικονομικών και νομισματικών θεμάτων και του Επιτρόπου απασχόλησης και κοινωνικών υποθέσεων που δεν έχουν τα προσόντα για να αναλάβουν αυτές τις θέσεις. Δεν θα πρέπει να ξεχνάμε ότι βρισκόμαστε ακόμη σε περίοδο κρίσης και εξακολουθούμε να αναζητούμε μια έξοδο από αυτήν. " Ευρώπη δεν μπορεί, συνεπώς, να έχει Επιτρόπους οι οποίοι τώρα θα μάθουν τα χαρτοφυλάκιά τους. Με εκπλήσσει η στάση του Προέδρου της Ευρωπαϊκής Επιτροπής, ο οποίος, αφού εξέτισε μια πενταετή θητεία και αποκόμισε τόσο εκτενή εμπειρία στην ηγεσία της Επιτροπής, πρότεινε τόσο αδύναμους υποψηφίους. Για να είμαι ειλικρινής, θα έπρεπε να είχα ψηφίσει κατά της προταθείσας σύνθεσης της Επιτροπής, αλλά μαζί με τους αδύναμους υποψηφίους υπήρχαν επίσης αρκετοί πολύ καλοί υποψήφιοι - συμπεριλαμβανομένου του πολωνού υποψηφίου, Janusz Lewandowski. Παρά την αποχή μου, εύχομαι μόνο επιτυχία στο σύνολο της Επιτροπής, διότι είναι πολύ σημαντικό για όλους τους Ευρωπαίους.
<SPEAKER ID="175" NAME="Tunne Kelam  " AFFILIATION="PPE">
γραπτώς. - (EN) Ψήφισα υπέρ του Σώματος των Επιτρόπων, εκφράζοντας την εμπιστοσύνη μου πρωτίστως στον Πρόεδρο της Επιτροπής. Δεν θεωρώ τη σύνθεση της Επιτροπής ιδανική. " Ύπατη Εκπρόσωπος για θέματα εξωτερικής πολιτικής εξακολουθεί να αποτελεί πρόβλημα για εμένα, καθώς δεν διαθέτει την απαραίτητη εμπειρία στον τομέα των εξωτερικών υποθέσεων και στερείται σαφούς οράματος όσον αφορά την καθοδήγηση της εξωτερικής πολιτικής και πολιτικής ασφαλείας της ΕΕ. Εντούτοις, θεωρώ καίριας σημασίας να ξεκινήσει να εργάζεται η Επιτροπή ασκώντας πλήρως την εντολή της και θεωρώ την ευρεία υποστήριξη του Ευρωπαϊκού Κοινοβουλίου στο πλαίσιο αυτό πολύ σημαντική καθώς, κατά τη γνώμη μου, η Επιτροπή και το Ευρωπαϊκό Κοινοβούλιο είναι οι στενότεροι σύμμαχοι στη διαμόρφωση των κοινών πολιτικών της ΕΕ.
<SPEAKER ID="989" NAME="Alan Kelly  " AFFILIATION="S&amp;D">
γραπτώς. - (EN) Όλοι ευχόμαστε στη νέα Επιτροπή καλή τύχη. Οι προτεραιότητές της είναι πολλές, αλλά δεν υπάρχει αμφιβολία ότι ο τομέας στον οποίο θα συμφωνήσουμε όλοι είναι η ανάγκη δημιουργίας θέσεων εργασίας. Αυτός θα είναι ο μείζων πυλώνας βάσει του οποίου θα κριθεί αυτή η νέα Επιτροπή. Ας είμαστε ειλικρινείς. Πολλά κράτη μέλη βιώνουν ή αντιμετωπίζουν οικονομική κατάρρευση. " αντιστροφή της κατάστασης αυτής και η ανάπτυξη μιας ευφυούς κοινωνικής οικονομίας της αγοράς όπου η ΕΕ είναι παγκόσμιος ηγέτης σε όλους τους τομείς της οικονομικής ζωής θα είναι το μέτρο αυτής της Επιτροπής. Ελπίζω ιδιαιτέρως ότι η ιρλανδή Επίτροπος, η κ. Geogheghan Quinn, θα αναλάβει ηγετικό ρόλο στη νέα Επιτροπή με το χαρτοφυλάκιο καινοτομίας και έρευνας που αναλαμβάνει. Θα διαδραματίσει καίριο ρόλο στην ανάκαμψη της Ευρώπης και της εύχομαι καλή τύχη.
<SPEAKER ID="176" NAME="Morten Løkkegaard  " LANGUAGE="DA">
Κύριε Πρόεδρε, ειπώθηκαν πολλά καλά λόγια για τη νέα ομάδα Επιτρόπων του κ. Barroso - και δικαίως.
<P>
Μιλώ τώρα διότι είναι απαραίτητο να επιστήσω την προσοχή σε ένα σοβαρό λάθος που σημειώθηκε σχετικά με τη νέα Επιτροπή: μάταια αναζητεί κανείς τη θέση του αρμόδιου για την επικοινωνία Επιτρόπου. Απλώς ΚΑΤΑΡΓ"Θ"ΚΕ - και αυτό συνέβη σε μια περίοδο όπου χρειαζόμαστε μια ορθή, συντονισμένη και ορθολογική πολιτική επικοινωνίας στην ΕΕ περισσότερο από ποτέ.
<P>
Πριν από δύο εβδομάδες, απέστειλα μια επιστολή στον κ. Barroso εξ ονόματος της Ομάδας της Συμμαχίας Φιλελεύθερων και Δημοκρατών για την Ευρώπη εκφράζοντας την ανησυχία μας και ρωτώντας ΓΙΑΤΙ δεν έχουμε πλέον Επίτροπο για την επικοινωνία.
<P>
Δεν λάβαμε ποτέ καμία απάντηση - γεγονός που συνιστά ενδεχομένως απάντηση από μόνο του, αλλά όχι ικανοποιητική απάντηση.
<P>
Φαίνεται, συνεπώς, ότι κανείς δεν είναι σίγουρος γιατί η ΕΕ δεν έχει Επίτροπο για έναν απίστευτα σημαντικό -καίριο, στην πραγματικότητα- τομέα, αν θεωρήσουμε ότι οι πολυάριθμες υπέροχες ομιλίες σχετικά με την προσέγγιση των πολιτών της ΕΕ και τη δημιουργία ενός κοινού ευρωπαϊκού δημόσιου χώρου είναι κάτι παραπάνω από απλά λόγια.
<P>
Εξακολουθώ να περιμένω απάντηση από τον κ. Barroso - κατά προτίμηση μια απάντηση που θα περιλαμβάνει ένα κατάλληλο σχέδιο για την επικοινωνία κατά την προσεχή πενταετία.
<SPEAKER ID="988" NAME="Isabella Lövin  " AFFILIATION="Verts/ALE">
γραπτώς. - (EN) Συμμερίζομαι τις επικρίσεις σχετικά με τη διαδικασία διορισμού της Επιτροπής, όπως επεξηγούνται στο ψήφισμα της Ομάδας των Πρασίνων, ιδιαίτερα την έλλειψη διαφάνειας, την επιλογή των υποψηφίων εκ μέρους των κρατών μελών σύμφωνα με τις εγχώριες πολιτικές τους πεποιθήσεις παρά την καταλληλότητά τους και την έλλειψη της δυνατότητας απόρριψης ενός επιμέρους υποψηφίου. Εντούτοις, δεν μπορούσα να ψηφίσω κατά του συνόλου της Επιτροπής, καθώς οι προταθέντες Επίτροποι για απολύτως καίρια και βασικά θέματα όπως το κλίμα, το περιβάλλον, η ανάπτυξη, η ανθρωπιστική βοήθεια, η γεωργία και η αλιεία θεωρούνταν όλοι πολύ ικανοί και αφοσιωμένοι. Ως εκ τούτου, απείχα από την ψηφοφορία για τη νέα Επιτροπή.
<SPEAKER ID="177" NAME="Thomas Mann  " LANGUAGE="DE">
Μόλις ενέκρινα την εκλογή της Ευρωπαϊκής Επιτροπής, παρότι δεν επρόκειτο για εύκολη απόφαση. Αυτό οφείλεται στο γεγονός ότι, κατά τη διάρκεια της ακρόασης, έγινε φανερό ότι ορισμένοι υποψήφιοι που προτάθηκαν από τα κράτη μέλη δεν διέθεταν επαρκείς ειδικευμένες γνώσεις, ούτε ήταν σε θέση να αναπτύξουν συγκεκριμένες ιδέες για τα χαρτοφυλάκιά τους και δεν είχαν, μάλιστα, κανένα απολύτως όραμα για το μέλλον. " συμφωνία-πλαίσιο μεταξύ του Ευρωπαϊκού Κοινοβουλίου και της Επιτροπής σχετικά με τη μελλοντική τους συνεργασία αφήνει επίσης πολλά ερωτήματα αναπάντητα. Πρόκειται επί του παρόντος απλώς για έναν κατάλογο με επιθυμίες του Ευρωπαϊκού Κοινοβουλίου, χωρίς καμία υποχρέωση. Θα χρειαστεί τώρα να διευκρινιστεί λεπτομερώς, σε συγκεκριμένες διαπραγματεύσεις, ο βαθμός στον οποίο τα δικαιώματά μας ως αντιπρόσωποι του λαού ενισχύθηκαν τελικά σημαντικά μέσω της Συνθήκης της Λισαβόνας. Εντούτοις, η διοργανική συμφωνία δεν περιέχει ορισμένα σημαντικά βήματα προς τη σωστή κατεύθυνση. Ο αντίκτυπος όλων των μέτρων που λαμβάνονται από την Επιτροπή πρέπει να αξιολογείται τακτικά από ανεξάρτητο μέρος. Το Κοινοβούλιο θα ενημερώνεται εγκαίρως για αλλαγές προσωπικού στην Επιτροπή. Θα χορηγείται καθεστώς παρατηρητή για τον Πρόεδρο της αντιπροσωπείας του Κοινοβουλίου σε διεθνείς διασκέψεις. Το Ευρωπαϊκό Κοινοβούλιο θα έχει το δικαίωμα να συμμετέχει στην προετοιμασία και την εφαρμογή του ετήσιου προγράμματος εργασίας της ΕΕ. Τέλος, η Ευρωπαϊκή Επιτροπή θα αναλάβει να υποβάλλει εκθέσεις για τις νομοθετικές της πρωτοβουλίες μέσα σε τρεις μήνες. Ως εκ τούτου, ψήφισα "ναι" σήμερα στη νέα Επιτροπή Barroso.
<SPEAKER ID="987" NAME="Bogdan Kazimierz Marcinkiewicz  " LANGUAGE="PL">
Μια ψήφος υπέρ της Ευρωπαϊκής Επιτροπής είναι, κατ' εμέ, έκφραση της αυξημένης πίστης και ελπίδας που εναποθέτω στο νεοεκλεγέν Σώμα των Επιτρόπων του κ. Barroso. Πιστεύω ότι, παρά τις εκτενείς αντιπαραθέσεις και την πιθανή έλλειψη εμπειρίας ορισμένων Επιτρόπων, θα πρέπει να δώσουμε τη δυνατότητα στην Επιτροπή να αντιμετωπίσει τα ζητήματα που προκύπτουν. Μόνο με την ενεργή συμμετοχή και την πραγματική εργασία θα κατορθώσουν οι Επίτροποι να αποδείξουν την πραγματική τους αξία. Ελπίζω ότι το νέο Σώμα των Επιτρόπων, με τη στενή συνεργασία του Συμβουλίου της Ευρωπαϊκής Ένωσης και του Ευρωπαϊκού Κοινοβουλίου και με αποτελεσματικό έλεγχο, θα αποδείξει ότι η ψήφος μου ήταν σωστή.
<SPEAKER ID="178" NAME="David Martin  " AFFILIATION="S&amp;D">
γραπτώς. - (EN) Χαιρετίζω τον διορισμό της νέας Επιτροπής και ανυπομονώ να την δω να εκπληρώνει τις δεσμεύσεις της. Με χαροποιεί ιδιαιτέρως η επιβεβαίωση της Cathy Ashton ως Ύπατου Εκπροσώπου, και είμαι βέβαιος ότι η ήπια διπλωματία της θα είναι προς όφελος της Ευρώπης συνολικά.
<SPEAKER ID="179" NAME="Jean-Luc Mélenchon  " LANGUAGE="FR">
" Επιτροπή Barroso II, όπως έδειξε η εκλογή του Προέδρου της, αποτελεί συνέχεια των προηγούμενων Επιτροπών, οι νεοφιλελεύθερες πολιτικές των οποίων οδήγησαν την ΕΕ σε μια κατάσταση μακροπρόθεσμης οικονομικής, κοινωνικής και περιβαλλοντικής κρίσης που καλείται στο εξής να αντιμετωπίσει. Ούτε το πρόγραμμα που παρουσιάστηκε από τον κ. Barroso ούτε οι προτάσεις των Επιτρόπων δείχνουν καμία αλλαγή στους στόχους πολιτικής της Επιτροπής.
<P>
Ευρισκόμενη κάπου ανάμεσα στη συνέχιση της χειρότερης δυνατής κατάστασης και στην επιδείνωσή της, η Επιτροπή Barroso II ενσαρκώνει μια Ευρώπη που έχει υποβαθμιστεί σε κοινωνική καταστροφή και στον ατλαντισμό που αγαπούν οι νεοφιλελεύθερες ελίτ, μια Ευρώπη που αρνείται να διακόψει το νεοφιλελεύθερο δόγμα της εστίασης αποκλειστικά στα κέρδη, που καταστρέφει τον λαό και τον πλανήτη. Καθήκον μου ως βουλευτή του Ευρωπαϊκού Κοινοβουλίου είναι η οικοδόμηση μιας Ευρώπης με ίση κατανομή πλούτου και περιβαλλοντικό σχεδιασμό που χρειάζεται ο λαός. Για τον λόγο αυτόν, θα καταψηφίσω μια Επιτροπή που συνιστά το άκρως αντίθετο αυτού.
<SPEAKER ID="180" NAME="Nuno Melo  " LANGUAGE="PT">
Έπειτα από τις ακροάσεις με τους νέους Επιτρόπους διάρκειας πολλών εβδομάδων, αυτή δεν είναι η κατάλληλη στιγμή να αμφισβητήσουμε την ποιότητα του Σώματος των Επιτρόπων το οποίο έχει ήδη παράσχει, δαπανώντας πολύ χρόνο στις διάφορες επιτροπές, πολύ χρήσιμες διευκρινίσεις σχετικά με τις πολιτικές που πρόκειται να υιοθετηθούν.
<P>
Ως εκ τούτου, τώρα είναι η ώρα να παράσχουμε στην ΕΕ μια νόμιμη Επιτροπή που είναι σε θέση να ανταποκριθεί στις δύσκολες καταστάσεις του τελευταίου καιρού. Στο σημείο αυτό αναπαράγεται το περιεχόμενο της αιτιολόγησης ψήφου που υποβλήθηκε όσον αφορά τις προτάσεις ψηφισμάτων, και. Ο υπογράφων χαιρετίζει ιδιαιτέρως το γεγονός ότι η Ευρωπαϊκή Ένωση είναι πλέον καλύτερα εξοπλισμένη να αντιμετωπίσει τα προβλήματα του παρόντος και τις προκλήσεις του μέλλοντος.
<SPEAKER ID="986" NAME="Elisabeth Morin-Chartier  " LANGUAGE="FR">
Ως θιασώτρια της Ευρώπης και έπειτα από την έγκριση της συμφωνίας πλαισίου μεταξύ της Ευρωπαϊκής Επιτροπής και του Ευρωπαϊκού Κοινοβουλίου για την προσεχή πενταετία, υποστήριξα τον διορισμό της νέας Ευρωπαϊκής Επιτροπής, όπως έκανε η πλειοψηφία των συναδέλφων μου από την Ομάδα του Ευρωπαϊκού Λαϊκού Κόμματος (Χριστιανοδημοκράτες). Το αποτέλεσμα της ψηφοφορίας είναι σαφές: 488 συνάδελφοι βουλευτές υποστήριξαν μαζί μου τον διορισμό του Σώματος της Ευρωπαϊκής Επιτροπής. Θα ήθελα να επισημάνω ότι αυτή είναι η πρώτη φορά στην ιστορία της Ευρώπης που διορίσαμε την Ευρωπαϊκή Επιτροπή με την ιδιότητά μας ως πραγματικού συννομοθέτη. Σε μια Ευρώπη κλονισμένη από την κρίση, και με τη νέα θεσμική οργάνωση, χρειαζόμαστε φιλοδοξία και ένα σημαντικό σχέδιο ενοποίησης για την καθιέρωση μιας ισχυρότερης Ευρώπης για τους ευρωπαίους πολίτες. Καλώ, ως εκ τούτου, θερμά την Ευρωπαϊκή Επιτροπή να αναλάβει αμέσως δράση.
<SPEAKER ID="181" NAME="Rareş-Lucian Niculescu  " LANGUAGE="RO">
Ψήφισα υπέρ της Επιτροπής Barroso ΙΙ για δύο λόγους. Ο πρώτος λόγος είναι ότι υπέβαλε ένα αξιόπιστο και ρεαλιστικό πρόγραμμα το οποίο θεωρώ ενδεδειγμένο για τις τρέχουσες ανάγκες. Ελπίζω ότι το νέο Σώμα των Επιτρόπων θα προχωρήσει στην εφαρμογή αυτού του προγράμματος το συντομότερο δυνατόν. Ο δεύτερος λόγος είναι ότι η ομάδα του κ. Barroso αποτελείται από πολλούς αξιόπιστους επαγγελματίες οι οποίοι πιστεύω ακράδαντα ότι θα συμβάλλουν σημαντικά στην επιτυχία των μεταρρυθμίσεων που χρειαζόμαστε τα προσεχή έτη.
<SPEAKER ID="985" NAME="Wojciech Michał Olejniczak  " LANGUAGE="PL">
" πολωνική αντιπροσωπεία της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο ψήφισε υπέρ της παροχής ψήφου εμπιστοσύνης στη νέα Ευρωπαϊκή Επιτροπή. Αντιλαμβανόμαστε, ωστόσο, τις αδύναμες πλευρές της νεοδιορισθείσας Επιτροπής και τις επιφυλάξεις που εκφράστηκαν σχετικά με την ικανότητα ορισμένων Επιτρόπων. Αναγκαστήκαμε να περιμένουμε πολύ καιρό για τη νέα Ευρωπαϊκή Επιτροπή. Οφείλουμε να ομολογήσουμε, όμως, ότι η νέα Επιτροπή έλαβε πράγματι τη συντριπτική πλειοψηφία των ψήφων. Αυτή είναι μια ισχυρή εντολή για το μέλλον. Ωστόσο, από την άλλη πλευρά, σχεδόν κανείς δεν ψήφισε για τη νέα Επιτροπή χωρίς να διατηρεί ορισμένες επιφυλάξεις. Ένα πρόβλημα είναι ασφαλώς το γεγονός ότι, με 27 Επιτρόπους, τα χαρτοφυλάκιά τους συχνά αλληλεπικαλύπτονται, και αυτό συνιστά συγκεχυμένη κατάσταση.
<P>
Πολλοί συνάδελφοι βουλευτές επισημαίνουν, επίσης, το πρόβλημα του υπερβολικού ελέγχου ορισμένων Επιτρόπων από τον κ. Barroso. Επικροτούμε το γεγονός ότι η νέα Επιτροπή θα διενεργήσει αξιολόγηση των κοινωνικών και οικονομικών επιπτώσεων της χρηματοπιστωτικής κρίσης. Σημειώνω με μεγάλη απογοήτευση, ωστόσο, το γεγονός ότι στην ομιλία του κ. Barroso δεν περιλαμβάνονταν συγκεκριμένες πληροφορίες σχετικά με τη μεταρρύθμιση της κοινής γεωργικής πολιτικής ή της πολιτικής συνοχής. Οι τομείς αυτοί θα είναι σίγουρα μεταξύ των σημαντικότερων τομέων της εργασίας της προσεχούς θητείας της Ευρωπαϊκής Επιτροπής.
<SPEAKER ID="182" NAME="Justas Vincas Paleckis  " AFFILIATION="S&amp;D">
γραπτώς. - (LT) Οι πολίτες και τα θεσμικά όργανα όλων των κρατών μελών της ΕΕ θα πρέπει να επιθυμούν τους καλύτερους και τους ισχυρότερους υποψηφίους για τις θέσεις των Επιτρόπων. " ευθύνη είναι μεγάλη, τόσο για τις χώρες που υποβάλλουν υποψηφίους όσο και για τους βουλευτές του Ευρωπαϊκού Κοινοβουλίου. Δυστυχώς, ορισμένα κράτη δεν καθοδηγούνται από αυτήν τη στάση. Δίνεται η εντύπωση ότι ορισμένες φορές οι κυβερνήσεις των κρατών μελών της ΕΕ στέλνουν αδύναμους ή "ανεπιθύμητους" πολιτικούς στις Βρυξέλλες για να ελευθερώσουν κάποια θέση στις πρωτεύουσές τους. Πρόκειται για επικίνδυνη τάση. Εντούτοις, το Ευρωπαϊκό Κοινοβούλιο επιχειρεί να δώσει "κόκκινη κάρτα" στους αδύναμους υποψηφίους, οι οποίοι έλαβαν μια θέση από τις κυβερνήσεις τους και την έγκριση του Προέδρου Barroso ή σε όσους δεν διαθέτουν διαφανή χρηματοοικονομικά συμφέροντα. Πριν από πέντε χρόνια, δύο υποψήφιοι απέτυχαν, φέτος ένας. Εντούτοις, μέχρι σήμερα, οι βουλευτές του Ευρωπαϊκού Κοινοβουλίου δεν έχουν το δικαίωμα ψήφου μεμονωμένων Επιτρόπων· ψηφίζουμε για το Σώμα των Επιτρόπων. Εφόσον οι περισσότεροι υποψήφιοι Επίτροποι έκαναν καλή εντύπωση, ψήφισα υπέρ της νέας Ευρωπαϊκής Επιτροπής.
<SPEAKER ID="183" NAME="Alfredo Pallone  " LANGUAGE="IT">
" Ευρώπη χρειάζεται επειγόντως έναν γνήσιο ηγέτη, και η εν λόγω Επιτροπή ενσαρκώνει πλήρως αυτόν τον ηγέτη.
<P>
" νέα Επιτροπή θα αναλάβει το δύσκολο έργο της ενθάρρυνσης της αειφόρου ανάπτυξης μέσω της πλήρους εφαρμογής του ευρωπαϊκού οικονομικού μοντέλου, του μοντέλου της κοινωνικής οικονομίας της αγοράς.
<P>
" ενίσχυση της εσωτερικής αγοράς πρέπει να παράσχει το κλειδί για τη διατήρηση του υγιούς ανταγωνισμού, με σκοπό την ενθάρρυνση της δημιουργίας θέσεων εργασίας και της ανάπτυξης. Είμαι ιδιαιτέρως υπερήφανος για το γεγονός ότι στο νέο εκτελεστικό όργανο της Ευρώπης η Ιταλία προσφέρει, στο πρόσωπο του κ. Tajani, μια συνέχεια αξίας και ικανότητας, καθώς στον κ. Tajani δόθηκε ένα από τα βασικά χαρτοφυλάκια, το χαρτοφυλάκιο της βιομηχανίας, που είναι στρατηγικής σημασίας για τη διαχείριση της κρίσης και την αναδιοργάνωση της ευρωπαϊκής παραγωγής.
<P>
Κατά τη διάρκεια της επόμενης θητείας, η Επιτροπή πρέπει να θέσει στον εαυτό της συγκεκριμένες προτεραιότητες και να είναι σε θέση να δώσει στη μεταναστευτική και στην ενεργειακή πολιτική ευρωπαϊκό πρόσωπο, παρέχοντας έτσι στην Ένωση μια συνεπή προσέγγιση που επί του παρόντος αποδεικνύεται δύσκολη. Θα πρέπει επίσης να είναι σε θέση να παρέχει στην Ευρωπαϊκή Ένωση μια εξωτερική και αμυντική πολιτική άξια του ονόματός της.
<SPEAKER ID="184" NAME="Teresa Riera Madurell  " LANGUAGE="ES">
" Επιτροπή Βιομηχανίας, Έρευνας και Ενέργειας είναι αρμόδια για την έρευνα, την ενέργεια και την ανάπτυξη της κοινωνίας της πληροφορίας. Αυτοί οι τρεις τομείς συνιστούν προτεραιότητες όσον αφορά την έξοδο από την κρίση και την αναζωογόνηση του συστήματος παραγωγής μας, που η Ομάδα μου, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, θέλει να καταστούν πιο ανταγωνιστικοί και καινοτόμοι, αλλά και βιωσιμότεροι από κοινωνική και περιβαλλοντική άποψη. " έρευνα και η καινοτομία συνιστούν μείζονες κινητήριες δυνάμεις αλλαγής. Ο κ. Barroso δεσμεύτηκε για επενδύσεις ύψους 3% στην έρευνα και την ανάπτυξη. Εντούτοις, με ανησυχία είδαμε πώς ο τομέας αυτός κατέστη σταδιακά μικρότερη προτεραιότητα όσον αφορά τα πολιτικά χρονοδιαγράμματα και τους προϋπολογισμούς. " Επιτροπή δεσμεύτηκε σαφέστερα στο πλαίσιο αυτό. " οικονομική ανάκαμψη θα προκύψει σε μεγάλο βαθμό ως αποτέλεσμα της αλλαγής του ενεργειακού μας μοντέλου. Το μέλλον της οικονομίας είναι το μέλλον της πράσινης οικονομίας. " Επιτροπή επιβεβαίωσε επίσης αυτόν τον στόχο. Όσον αφορά την κοινωνία της πληροφορίας, συμφωνούμε στις πολλές προκλήσεις που αντιμετωπίζουμε προκειμένου να διασφαλίσουμε την πρόσβαση του καθενός στις τεχνολογίες της πληροφορίας και των επικοινωνιών, παντού. Οι Επίτροποι που παρευρέθηκαν στην Επιτροπή μας προέβησαν σε σημαντικές, συγκεκριμένες δεσμεύσεις, και τους δώσαμε ψήφο εμπιστοσύνης, αλλά εγγυόμαστε ότι θα διασφαλίσουμε την εκπλήρωση των εν λόγω δεσμεύσεων.
<SPEAKER ID="185" NAME="Bart Staes  " LANGUAGE="NL">
Ψήφισα "όχι" στο ερώτημα του κατά πόσον θεωρούμε την Επιτροπή Barroso II κατάλληλη ως κινητήρα, πρωτοστάτη και εμπνευστή του ευρωπαϊκού εγχειρήματος. Ο κ. Barroso δεν είναι ο ισχυρός ηγέτης που χρειαζόμαστε. Αφήσαμε πέντε εξαιρετικά κρίσιμα χρόνια να περάσουν. Χρόνια που η ΕΕ θα μπορούσε να είχε επιδιώξει μια λιγότερο φιλελεύθερη και περισσότερο κοινωνική πολιτική. Χρόνια που η Ευρώπη θα μπορούσε να είχε προωθήσει τις ΜΜΕ. Χρόνια που ο κ. Barroso θα μπορούσε να είχε συμβάλει στη στήριξη της ποιότητας των ανεξάρτητων ευρωπαϊκών μέσων ενημέρωσης και στον εκδημοκρατισμό της ευρωπαϊκής διαδικασίας λήψης αποφάσεων προκειμένου να δώσει και πάλι σε εκατομμύρια πολίτες περισσότερη εμπιστοσύνη στο ευρωπαϊκό σχέδιο συνεργασίας. Τίποτε από αυτά δεν συνέβη.
<P>
Εστιάζοντας τυφλά στην ελευθέρωση, στις υψηλές τιμές χρηματιστηρίου και στη μακροοικονομική ανάπτυξη, το κοινωνικό και αειφόρο πρόσωπο της ΕΕ θάμπωσε. Ο κόσμος μαστίζεται από τρεις κρίσεις: μια χρηματοπιστωτική-οικονομική κρίση, μια κοινωνική κρίση και μια περιβαλλοντική κρίση. " έλλειψη συλλογικής απόκρισης τροφοδοτεί τον δημόσιο κυνισμό και τον πολιτικό μηδενισμό. Το αδύναμο και ασαφές σχέδιο πολιτικής του κ. Barroso αφήνει λίγες ελπίδες για αλλαγή. Αποδέχτηκε ότι τα κράτη μέλη ορισμένες φορές βγάζουν στο προσκήνιο εντελώς ανίκανους υποψηφίους και χώρισε τα χαρτοφυλάκια ορισμένων Επιτρόπων, με αποτέλεσμα την αβεβαιότητα σχετικά με το ποιος είναι πλέον πραγματικά υπεύθυνος για καίριους τομείς πολιτικής. Ο κ. Barroso στερείται οράματος και πολιτικής τόλμης και αυτό δεν ωφελεί την Ευρώπη. Έτσι εξηγείται η αρνητική μου ψήφος.
<SPEAKER ID="186" NAME="Nuno Teixeira  " LANGUAGE="PT">
Το Κοινοβούλιο και η Επιτροπή θα αντιμετωπίσουν καίρια ζητήματα για την Ευρωπαϊκή Ένωση, ήτοι την έξοδο από την κρίση μέσω της ανάκαμψης της οικονομίας και της απασχόλησης, την εξισορρόπηση των δημόσιων οικονομικών των κρατών μελών και τη διαπραγμάτευση του δημοσιονομικού πλαισίου για την μετά το 2013 περίοδο, όσον αφορά την οποία θα ήθελα να τονίσω τη σημασία της πολιτικής συνοχής. Είχα την ευκαιρία να θέσω ερωτήσεις στον προταθέντα Επίτροπο για την περιφερειακή πολιτική, Johannes Hahn, όσον αφορά το ενδιαφέρον του για τη δημιουργία ενός ειδικού προγράμματος μόνιμης οικονομικής στήριξης για τις εξόχως απόμακρες περιοχές. Του υπέβαλα επίσης μια πρόταση για ένα πιο ευέλικτο σύστημα επιλεξιμότητας για τη λήψη διαρθρωτικών ταμείων για τις "μεταβατικές" περιοχές, ήτοι τις περιοχές εκείνες που βρίσκονται μεταξύ των στόχων της "σύγκλισης" και της "ανταγωνιστικότητας και απασχόλησης". Εκτός από ικανότητα και σθένος, ο προταθείς Επίτροπος απέδειξε ότι ήταν διατεθειμένος να εξετάσει αυτές τις πιθανότητες, γεγονός που με κάνει να πιστεύω στη μελλοντική του προθυμία και ευαισθησία για τις εξόχως απόμακρες περιοχές όπως η Μαδέρα. Έδωσα την ψήφο εμπιστοσύνης μου σε αυτήν την ομάδα Επιτρόπων, της οποίας θα ηγείται ο José Manuel Barroso, καθώς γενικά έχουν επιδείξει καλή τεχνική προετοιμασία, σοβαρότητα και φιλοδοξία ότι θα κατορθώσουν να ανταποκριθούν στις προκλήσεις της ΕΕ χωρίς να ξεχνούν τις αξίες που στηρίζουν τη δημιουργία της, ήτοι την αλληλεγγύη και την εδαφική συνοχή.
<SPEAKER ID="187" NAME="Róża, Gräfin von Thun Und Hohenstein  " LANGUAGE="RO">
Έχουμε μια νέα Επιτροπή η οποία ανέλαβε την εντολή της σε δύσκολους καιρούς, αλλά η οποία απαρτίζεται από μια ομάδα επαγγελματιών που επωμίζονται τις ευθύνες και των 27 κρατών μελών. Έχουμε τη Συνθήκη της Λισαβόνας που αλλάζει τη διαμόρφωση της εξουσίας και απαιτεί προσαρμοστικότητα από την Επιτροπή. Κατά συνέπεια, έχουμε μια Ευρωπαϊκή Ένωση σε μια νέα, δύσκολη κατάσταση, που απαιτεί, όμως, απόδοση, σταθερότητα και ώθηση όσον αφορά την πρόταση και την εφαρμογή πολιτικών συνοχής.
<P>
Αντιμετωπίζουμε μια νέα χρηματοοικονομική προοπτική, πράγμα που σημαίνει ότι απαιτείται λογική απόκριση από την Επιτροπή μέσω μεταρρυθμίσεων και νέων προσαρμογών σε κάθε τομέα, ξεκινώντας από την οικονομία. Όλα τα κράτη μέλη νιώθουν το πλήρες μέγεθος της χρηματοπιστωτικής κρίσης. Το καμπανάκι που χτύπησε η Ελλάδα ηχεί ευρέως, από κράτη με καλά ρυθμισμένες οικονομίες μέχρι τα κράτη που πασχίζουν σε κάθε φάση να μειώσουν το δημοσιονομικό τους έλλειμμα.
<P>
Μια σταθερή, καλά συντονισμένη οικονομική πολιτική και στις 27 χώρες προσφέρει τη δυνατότητα αποφυγής της μεγάλης ανισορροπίας σε επίπεδο ΕΕ και ωφέλιμου αποτελέσματος σε δεύτερη φάση. Οι δράσεις της ΕΕ αποσκοπούν στην παροχή λύσεων σε προβλήματα σχετικά με την κρίση και στη δημιουργικότητα προκειμένου να αποκατασταθεί η σταθερότητα στα κράτη μέλη. Με άλλα λόγια, αποσκοπούν στην εξάλειψη του ελλείμματος, στην πρόληψη των διαφορών, εδραιώνοντας παράλληλα την οικονομία.
<SPEAKER ID="188" NAME="Γεώργιος Τούσσας" AFFILIATION="GUE/NGL">
γραπτώς - H Ευρωπαϊκή Επιτροπή έχει την ψήφο εμπιστοσύνης των πολιτικών εκπροσώπων του κεφαλαίου και όχι των εργαζομένων. Τα μέλη της Ευρωπαϊκής Επιτροπής διορίστηκαν από τις νεοφιλελεύθερες και σοσιαλδημοκρατικές κυβερνήσεις των κρατών μελών της ΕΕ και τη ψήφο του Ευρωπαϊκού Κοινοβουλίου, με αποκλειστικό πολιτικό κριτήριο επιλογής τους, την ικανότητα τους να υπηρετούν απρόσκοπτα τα συμφέροντα του κεφαλαίου. Τα μέλη της Ευρωπαϊκής Επιτροπής φρόντισαν να το επιβεβαιώσουν κατά τη διάρκεια των ακροάσεων στις Επιτροπές του Ευρωπαϊκού Κοινοβουλίου υποστηρίζοντας ανενδοίαστα: τον ιμπεριαλιστικό χαρακτήρα, την ένταση της αντιλαϊκής πολιτικής της ΕΕ και τις στρατιωτικές επεμβάσεις της σε διεθνή κλίμακα για την προώθηση των συμφερόντων της κερδοφορίας του κεφαλαίου, Την προσήλωση τους στην ολοκλήρωση της ενιαίας αγοράς και τις τέσσερις ελευθερίες του Μάαστριχτ, στην ανταγωνιστικότητα και τις καπιταλιστικές αναδιαρθρώσεις, προκειμένου να εξασφαλιστούν οι κατάλληλες συνθήκες για τη συγκέντρωση και συγκεντροποίηση του κεφαλαίου. Την εντατικοποίηση των αντιλαϊκών μέτρων σε μία μετωπική επίθεση στα εργασιακά, μισθολογικά, κοινωνικά και ασφαλιστικά δικαιώματα των εργαζομένων, προκειμένου να αυξήσουν τα κέρδη των μονοπωλίων. Τον πολλαπλασιασμό και την ενίσχυση των αντιδραστικών διωκτικών μηχανισμών για την καταστολή των εργατικών - λαϊκών κινητοποιήσεων. Οι ευρωβουλευτές του ΚΚΕ καταψηφίζουμε την Ευρωπαϊκή Επιτροπή που θα συνεχίσει και θα εντείνει την πολιτική εκμετάλλευσης των εργαζομένων, των φτωχών αγροτών, των αυτοαπασχολούμενων.
<SPEAKER ID="189" NAME="Geoffrey Van Orden  " AFFILIATION="ECR">
γραπτώς. - (EN) Θέλουμε μια ρεαλιστική Ευρωπαϊκή Επιτροπή που θα προωθήσει μεταρρυθμίσεις, μεταξύ των οποίων απορρύθμιση και μειώσεις των δαπανών της ΕΕ, εστιάζοντας σε διαχειριστικά ζητήματα παρά στην πολιτική ολοκλήρωση. Ενώ ορισμένοι από τους προταθέντες Επιτρόπους είναι ικανοί, άλλοι δεν είναι. " θέση του Ύπατου Εκπροσώπου είναι προϊόν της Συνθήκης της Λισαβόνας. Δεν εγκρίνω αυτήν τη Συνθήκη ή τα δημιουργήματά της. Δεν έχει δημοκρατική νομιμότητα. " βαρόνη Ashton επιλέχθηκε μέσω μιας παρασκηνιακής συμφωνίας μεταξύ των σοσιαλιστικών κομμάτων της Ευρώπης, ως δεύτερη σκέψη του βρετανού πρωθυπουργού. Πέραν του ότι δεν έχει καμία εμπειρία όσον αφορά τα απαιτούμενα καθήκοντα, έχει άκρως αμφίβολο παρελθόν ως εθνικός ταμίας της CND (Εκστρατεία για τον Πυρηνικό Αφοπλισμό). Αυτή η ανατρεπτική οργάνωση επεδίωκε τον μονομερή αφοπλισμό της Βρετανίας κατά το αποκορύφωμα του Ψυχρού Πολέμου και τη διάδοση της ανησυχίας και της απελπισίας. Υπάρχουν πολλοί προτεινόμενοι με κομμουνιστικά υπόβαθρα. Ορισμένοι προτεινόμενοι, όπως ο László Andor, επέδειξαν περιορισμένη κατανόηση των χαρτοφυλακίων τους και φάνηκαν διατεθειμένοι να επιβάλλουν ολοένα και περισσότερους άχρηστους κανονισμούς. Είναι λάθος το γεγονός ότι το Κοινοβούλιο δεν μπορεί να ψηφίσει μεμονωμένους Επιτρόπους, αλλά μόνο το Σώμα των Επιτρόπων στο σύνολό του. Ενώ εγκρίνω ορισμένα άτομα, άλλα θα τα καταψήφιζα. Προς όφελος της αλληλεγγύης της Ομάδας μας, απείχα από την ψηφοφορία.
<SPEAKER ID="984" NAME="Angelika Werthmann  " LANGUAGE="DE">
Κύριε Barroso, ο πρακτικός λόγος για τη θετική ψήφο στην προταθείσα Επιτροπή είναι απλώς ότι η εργασία που πρέπει να πραγματοποιηθεί μπορεί πλέον επιτέλους να ξεκινήσει. Έτσι θα εξοικονομηθούν πολύτιμα ποσά από τα χρήματα των φορολογούμενων. Κύριε Barroso, επιδείξατε ικανότητα κατά την εκλογή της Επιτροπής. Ορισμένοι από τους προταθέντες Επιτρόπους είναι εξαιρετικοί. Υπάρχουν και ορισμένοι άλλοι που σίγουρα έχουν προοπτικές εξέλιξης. Θα πρέπει να τους δοθεί η δυνατότητα, όπως επιθυμούν, να εξοικειωθούν με τις προκλήσεις της Ευρώπης. Εντούτοις, υπάρχουν και ορισμένοι προταθέντες Επίτροποι που είναι ελλιπείς, δεν φαίνεται να κατέχουν τις ειδικευμένες γνώσεις και φαίνεται να στερούνται της απαραίτητης φιλοδοξίας για να αναλάβουν τις κορυφαίες θέσεις της Ευρώπης.
<P>
Για τους λόγους αυτούς, απέρριψα την πρόταση για την προταθείσα σύνθεση της Επιτροπής. Θα ήθελα να διοριστούν Επίτροποι με πολύ πιο διαφανή τρόπο - και θα ήθελα να βρεθούν γυναίκες Επίτροποι με καλύτερα προσόντα.
<SPEAKER ID="983" NAME="Anna Záborská  " LANGUAGE="FR">
Ψήφισα υπέρ της πρότασης ψηφίσματος και, συνεπώς, της νέας Ευρωπαϊκής Επιτροπής. Το Ευρωπαϊκό Κοινοβούλιο δεν δίνει λευκή επιταγή στον κ. Barroso και στο Σώμα των Επιτρόπων. Εντούτοις, είχα πολύ τακτικές συναντήσεις με τον Πρόεδρο Barroso καθ' όλη τη διάρκεια της πρώτης θητείας του όταν επέβλεπα, την ίδια περίοδο, το έργο της Επιτροπής Δικαιωμάτων των Γυναικών και Ισότητας των Φύλων του Κοινοβουλίου. Ήμουν, επομένως, σε θέση να παρατηρήσω την ευαίσθητη προσέγγισή του όσον αφορά τη διαχείριση του έργου της Ευρωπαϊκής Επιτροπής και τον σεβασμό που επιδεικνύει για τους συνανθρώπους του και για το κοινό καλό. Χάρηκα επίσης πολύ για τον σλοβάκο υποψήφιο, που δέχθηκε άδικες επιθέσεις λόγω άγνοιας, οι οποίες εξαπολύθηκαν αποκλειστικά και μόνο για μικροπρεπείς πολιτικούς λόγους. " χρήση δυσφημιστικών ισχυρισμών που εισάγουν διακρίσεις κατά των μειονοτήτων μέσω μιας εκστρατείας αμαύρωσης για την αμφισβήτηση της ακεραιότητας ενός πολιτικού προσώπου για μικροπρεπείς πολιτικούς λόγους σηματοδοτεί την αρχή του τέλους της θεσμικής πολιτικής κουλτούρας. Εύχομαι πραγματικά σε όλα τα μέλη της Ευρωπαϊκής Επιτροπής καλή τύχη στις προσπάθειές τους να υλοποιήσουν εξαίρετο έργο.

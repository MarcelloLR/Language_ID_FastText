<CHAPTER ID="005-23">
23. Ευρωπαϊκό σχέδιο για την ανάκαμψη της οικονομίας (
<P>
Πριν από την ψηφοφορία:
<SPEAKER ID="151" NAME="Gunnar Hökmark" AFFILIATION="PPE-DE">
Κυρία Πρόεδρε, θα ήθελα να ενημερώσω την ομάδα μας ότι υπάρχει ένα λάθος στους καταλόγους ψηφοφορίας μας αναφορικά με την τροπολογία 113: στον κατάλογο ψηφοφορίας πρέπει να υπάρχει το πρόσημο συν, και όχι μείον.
<SPEAKER ID="153" NAME="Elisa Ferreira">
εισηγήτρια. - Κυρία Πρόεδρε, πρόκειται απλώς για την αντικατάσταση της φράσης στην παράγραφο 93 αναφορικά με την ορθή κρατική χρηματοδότηση σε 'το συντομότερο δυνατό', αντί του 'όταν το επιτρέψουν οι οικονομικές συνθήκες', όπως συμφωνήθηκε με τους σκιώδεις εισηγητές.
<SPEAKER ID="155" NAME="Alain Lipietz" AFFILIATION="Verts/ALE">
(FR) Κυρία Πρόεδρε, πρόκειται για καθαρά τεχνική τροπολογία. Υπάρχει σφάλμα εκτύπωσης στην τροπολογία μας. Υπάρχει ένα σημείο που είχε διατυπωθεί ως εξής: 'να εντατικοποιηθεί η εξάλειψη των φραγμών'. Έχουμε αντικαταστήσει αυτή τη φράση με τη φράση 'να αφαιρεθούν οι αδικαιολόγητοι φραγμοί', αλλά, δυστυχώς, η παλαιά παράγραφος παρέμεινε στη διατύπωση της τροπολογίας. Πρόκειται λοιπόν για το τρίτο σημείο που έχουμε τροποποιήσει ελαφρώς, και δεν υπάρχει λόγος να διατηρούμε την παλαιά εκδοχή.
<SPEAKER ID="157" NAME="Martin Schulz" AFFILIATION="PSE">
(DE) Κυρία Πρόεδρε, μπορεί να δει κανείς πόσο καλά πήγε η ψηφοφορία μας από την ενθουσιώδη ανταπόκριση της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών στην παρέμβασή μου.
<P>
Θα ήθελα να ευχαριστήσω τη συνάδελφό μου κυρία Ferreira, η οποία πραγματοποίησε την τεράστια εργασία που απαιτείται για αυτό το αποτέλεσμα. Θα ήθελα επίσης να ευχαριστήσω ειδικά τον κ. Hökmark, την κυρία Herczog, τον κ. Bullmann και τον κ. Lehne, οι οποίοι εργάστηκαν, κατά τη γνώμη μου, πολύ σκληρά για το παρόμοιο ψήφισμα της Λισαβόνας.
<P>
Ωστόσο, μπορεί κανείς να καταλάβει από την αντίδραση της ομάδας PPE-DE ότι υπήρχε ένας ενθουσιασμός. Θα θέλαμε να σας ευχαριστήσουμε που ψηφίσατε μαζί μας για το κλείσιμο των φορολογικών παραδείσων και για την αλληλεγγύη με τα κράτη μέλη. Μέχρι πριν από λίγα λεπτά, τα πράγματα φαίνονταν να είναι αρκετά διαφορετικά. Είναι προς τιμή σας το ότι ενθαρρύνατε τη διάδοση της σοσιαλιστικής δημοκρατίας. Αυτό είναι καλό για το Ευρωκοινοβούλιο, το οποίο μετακινήθηκε προς τα αριστερά.
<P>
(Χειροκροτήματα από την αριστερή πτέρυγα και διαμαρτυρίες από τη δεξιά πτέρυγα)
<SPEAKER ID="158" NAME="Daniel Cohn-Bendit" AFFILIATION="Verts/ALE">
(FR) Κυρία Πρόεδρε, θα ήθελα απλώς να υπενθυμίσω στη σοσιαλιστική ομάδα στο Ευρωκοινοβούλιο και στην ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ότι στο Ευρωκοινοβούλιο υπάρχουν και άλλες ομάδες εκτός από τις δύο μεγάλες.
<SPEAKER ID="159" NAME="Hartmut Nassauer" AFFILIATION="PPE-DE">
(DE) Κυρία Πρόεδρε, ένα στοιχείο που σχετίζεται με την ημερήσια διάταξη. Ίσως θα μπορούσατε να εξηγήσετε στο Σώμα βάσει ποιου άρθρου του Κανονισμού επιτράπηκε στον κ. Schulz να πάρει το λόγο.
<SPEAKER ID="160" NAME="Πρόεδρος">
Κυρίες και κύριοι, θα πω, φυσικά, στον κ. Nassauer ότι έχει αρκετό δίκιο. Μερικές φορές, ωστόσο, χάρη της δημοκρατίας, πρέπει να μπορεί κανείς να υπερβαίνει τα όρια.
<P>
Με αυτό εννοώ, κυρίες και κύριοι, ότι έδωσα το λόγο στον κ. Schulz βάσει του άρθρου 141 του Κανονισμού. Είχε απολύτως το δικαίωμα να μιλήσει.
<SPEAKER ID="161" NAME="Joseph Daul" AFFILIATION="PPE-DE">
(FR) Κυρία Πρόεδρε, μίλησε εξ ονόματος της Επιτροπής; Μίλησε διότι θέλει να γίνει Επίτροπος; Ή μίλησε ως Πρόεδρος της ομάδας;
<SPEAKER ID="163" NAME="Vittorio Prodi" AFFILIATION="ALDE">
(IT) Κυρία Πρόεδρε, θα ήθελα κάποιες διευκρινήσεις. Απ' όσο γνωρίζω, η τελική ψηφοφορία δεν έχει διεξαχθεί επί της έκθεσης Reul. Μπορείτε να επιβεβαιώσετε εάν αυτό είναι σωστό;
<SPEAKER ID="164" NAME="Πρόεδρος">
Κύριε Prodi, έχουμε εγκρίνει την τροπολογία 3, η οποία, κατά συνέπεια, αντικαθιστά το σύνολο του ψηφίσματος.

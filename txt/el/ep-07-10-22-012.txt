<CHAPTER ID="012">
Διάταξη των εργασιών
<SPEAKER ID="016" NAME="Πρόεδρος">
Διανεμήθηκε η τελική εκδοχή του σχεδίου ημερήσιας διάταξης, όπως αυτό συντάχθηκε από τη Διάσκεψη των Προέδρων, στη συνεδρίασή της, της Τετάρτης 17 Οκτωβρίου, σύμφωνα με τα άρθρα 130 και 131 του Κανονισμού. Υποβλήθηκαν οι ακόλουθες τροπολογίες επί του σχεδίου αυτού:
<P>
Τετάρτη:
<P>
" Ομάδα των Πρασίνων πρότεινε η κατάθεση των προτάσεων ψηφισμάτων να επιτραπεί στο τέλος της συζήτησης επί των δηλώσεων του Συμβουλίου και της Επιτροπής σχετικά με τη σύνοδο κορυφής ΕΕ-Ρωσίας.
<SPEAKER ID="017" NAME="Daniel Cohn-Bendit">
εξ ονόματος της Ομάδας Verts/ALE. - (DE) Κύριε Πρόεδρε, μιλήσαμε επ' αυτού στη Διάσκεψη των Προέδρων και έχοντας αυτό υπόψη, ενόψει της συνόδου κορυφής της ΕΕ με τη Ρωσία, του ταξιδιού του κ. Putin στο Ιράν και αυτής της ίδιας της φύσης των διενέξεων που υφίστανται εκεί, θα ήταν βεβαίως παράλογο το Ευρωπαϊκό Κοινοβούλιο να συζητήσει αυτά τα θέματα και να μην εγκρίνει ένα ψήφισμα, στο οποίο να καθορίζεται η θέση του Κοινοβουλίου. Ποιοι είμαστε, για να ακριβολογούμε; Ανέκαθεν θέλαμε να διαθέτουμε εξουσίες συναπόφασης, τώρα ωστόσο, όταν έχουμε την ευκαιρία να λάβουμε μια απόφαση, επιλέγουμε να μην το πράξουμε.
<P>
Τασσόμαστε υπέρ ενός ψηφίσματος πριν από τη σύνοδο κορυφής ΕΕ-Ρωσίας και, εφόσον παραστεί ανάγκη, μετά τη σύνοδο κορυφής. Είναι καθήκον του Κοινοβουλίου να ελέγχει την Επιτροπή και να διατυπώνει πολιτικές κατευθυντήριες γραμμές και όχι απλώς να συμπεριφέρεται ως φιλολογικό σωματείο.
<SPEAKER ID="018" NAME="Graham Watson">
εξ ονόματος της Ομάδας ALDE. - (ΕΝ) Κύριε Πρόεδρε, υπήρξε πράγματι συνήθης πρακτική στο Κοινοβούλιο κατά το παρελθόν, όσον αφορά ζητήματα μείζονος σημασίας όπως η διάσκεψη κορυφής ΕΕ-Ρωσίας, να διεξάγεται συζήτηση και να ακολουθεί ψήφισμα. Υπάρχουν πολλά πράγματα που πρέπει να ειπωθούν και πολλά μηνύματα που το Κοινοβούλιο πρέπει να στείλει σε όσους θα εκπροσωπήσουν την Ένωση σε αυτή τη διάσκεψη κορυφής. Πρέπει πράγματι να στείλουμε ένα ηχηρό μήνυμα στους Ρώσους και ένα ηχηρό μήνυμα στους ανθρώπους που θα μας εκπροσωπήσουν στη διάσκεψη κορυφής, το οποίο θα βασίζεται στις πεποιθήσεις του Κοινοβουλίου. " Ομάδα μου θα στηρίξει επομένως αυτήν την κίνηση.
<P>
(Χειροκροτήματα)
<SPEAKER ID="019" NAME="Richard Corbett">
εξ ονόματος της Ομάδας PSE. - (ΕΝ) Κύριε Πρόεδρε, αν κανένας άλλος δεν εκφράζει αρνητική άποψη, θα το πράξω εγώ.
<P>
Αυτοί που προωθούν αυτήν την πρόταση ψηφίσματος φαίνεται να πιστεύουν πως οι συζητήσεις του Κοινοβουλίου έχουν σημασία μόνο όταν εγκρίνουμε ένα ψήφισμα στο τέλος της συζήτησης. Υποτιμούν στην πραγματικότητα την ίδια τη συζήτηση, γιατί όλοι τους βρίσκονται έξω διαπραγματευόμενοι ένα κείμενο ψηφίσματος, αντί να βρίσκονται μέσα στο Κοινοβούλιο συζητώντας για αυτό. Τα θέματα που επιθυμούν να θίξουν αυτοί και άλλοι πριν από αυτή τη διάσκεψη κορυφής, μπορούν να επισημανθούν εντός του Κοινοβουλίου μέσω μιας πολύ δυναμικής συζήτησης, από ανθρώπους που θα εκφράσουν σαφείς και έξυπνες ιδέες, αντί να βγουν έξω και να εργαστούν όλη τη νύχτα ως συντακτική επιτροπή προκειμένου να προσθέσουν στο τεράστιο βιβλίο που γράφουμε στο τέλος κάθε περιόδου συνόδου, σελίδες επί σελίδων ψηφισμάτων.
<P>
Είναι πλέον καιρός να αλλάξουμε τις προτεραιότητές μας και να επανεκτιμήσουμε τις συζητήσεις που διεξάγονται στο Κοινοβούλιο. Απευθύνω έκκληση στους βουλευτές να πραγματοποιούν δυναμικές συζητήσεις στο Κοινοβούλιο.
<P>
(Το Σώμα εγκρίνει την πρόταση.)
<SPEAKER ID="021" NAME="Herbert Bösch" AFFILIATION="PSE">
(DE) Κύριε Πρόεδρε, δεν είχα ζητήσει να παρέμβω επισταμένως σε θέματα της ημερήσιας διάταξης, διεξάγουμε όμως αυτή τη συζήτηση κάθε Δευτέρα στις πέντε το απόγευμα. Έχω αρχίσει να αναρωτιέμαι γιατί διεξάγουμε άλλη μια συζήτηση για σημαντικά πολιτικά ζητήματα τα απογεύματα της Πέμπτης. Ενδεχομένως αυτό ακριβώς το ζήτημα θα μπορούσε να συζητηθεί πάλι από την κοινοβουλευτική εξουσία, διότι κάνουμε την ίδια ακριβώς συζήτηση κάθε φορά σχετικά με το αν κάποιο θέμα, όπως είναι μια σύνοδος κορυφής που διεξάγουν κάποιοι άνθρωποι κάπου, ή ό,τι άλλο, θα πρέπει ή δεν θα πρέπει να προστεθεί στην ημερήσια διάταξη. Θα επικροτούσα έντονα τη συμπερίληψη ενός ανάλογου ζητήματος σε μία από τις ημερήσιες διατάξεις του Σώματος.
<SPEAKER ID="022" NAME="Πρόεδρος">
Κύριε Bosch, όλοι εσείς, όλοι οι βουλευτές αυτού του Σώματος, αποτελείτε κοινοβουλευτική εξουσία. Όπως θα έχετε διαπιστώσει, εκείνοι που ενίοτε θεωρούν εαυτούς ως κάτι ανάλογο, ακολούθως καταψηφίζονται εδώ στην Ολομέλεια. Αυτός ακριβώς είναι ο τρόπος λειτουργίας της δημοκρατίας μας. Σας ευχαριστώ για τα σχόλιά σας.
<P>
Πέμπτη:
<P>
Σε ό,τι αφορά τις συζητήσεις για τις περιπτώσεις παραβιάσεων ανθρωπίνων δικαιωμάτων, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ζήτησε το θέμα με τίτλο "Ουζμπεκιστάν" να αντικατασταθεί από ένα θέμα με τίτλο "Πακιστάν".
<SPEAKER ID="023" NAME="Charles Tannock">
εξ ονόματος της Ομάδας PPE-DE. - (ΕΝ) Κύριε Πρόεδρε, θα μιλήσω εξ ονόματος της Ομάδας μου. Όπως θα έχετε αντιληφθεί, πριν από μερικές ημέρες πραγματοποιήθηκε η πιο μεγάλη επίθεση αυτοκτονίας κατά του κόμματος με την επιστροφή της κ. Benazir Bhutto, με περισσότερους από 100 νεκρούς πολίτες. Υπήρξε η πρόσφατη απέλαση από την κυβέρνηση του Πακιστάν ενός άλλου πολιτικού που είχε επιστρέψει, του Nawaz Sharif. Πολλά πράγματα συνέβησαν στη στρατηγικής σημασίας χώρα της Νότιας Ασίας, τα οποία πρέπει να συζητηθούν επειγόντως στο Κοινοβούλιο.
<P>
Δεν έχω λάβει γνώση πρόσφατων αλλαγών όσον αφορά την κατάσταση στο Ουζμπεκιστάν, εκτός από το γεγονός ότι το Συμβούλιο διαβουλεύεται όσον αφορά το αν θα αποσύρει ή όχι τις ταξιδιωτικές απαγορεύσεις για τους ουζμπέκους ηγέτες. Αυτό ωχριά μπροστά σε αυτό που συμβαίνει στο Πακιστάν, θα ήθελα λοιπόν να ζητήσω από το Κοινοβούλιο να στηρίξει την ανάγκη διεξαγωγής συζήτησης όσον αφορά την κατάσταση στο Πακιστάν την Πέμπτη.
<SPEAKER ID="024" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, είναι πάντα πολύ δύσκολο να αποφασίσει κανείς μεταξύ υπέρ και κατά. Ήμασταν υπέρ αυτής της πρότασης και θα την προσυπογράφαμε αν η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και άλλες ομάδες αναλάβουν να συμπεριληφθεί όντως το Ουζμπεκιστάν στην ημερήσια διάταξη και να συζητηθεί με την επόμενη ευκαιρία. Με άλλα λόγια, η αλλαγή της ημερήσιας διάταξης δεν πρέπει να σημάνει ότι παραβλέπουμε το Ουζμπεκιστάν και τις εξελίξεις που σημειώνονται εκεί. Αν αναληφθεί ανάλογο εγχείρημα, μπορούμε να υποστηρίξουμε την πρόταση.
<SPEAKER ID="025" NAME="Πρόεδρος">
Αυτό αποτελεί σίγουρα έναν έξοχο συμβιβασμό.
<SPEAKER ID="026" NAME="Daniel Cohn-Bendit">
εξ ονόματος της Ομάδας Verts/ALE. - (DE) Κύριε Πρόεδρε, δεν υπάρχει καμία αμφιβολία ότι το Πακιστάν αποτελεί λίαν σημαντικό θέμα. Ωστόσο, παραείναι σημαντικό για να το συζητήσουμε ως σημείο της ημερήσιας διάταξης στην απογευματινή συζήτηση της Πέμπτης αναφορικά με τις παραβιάσεις των ανθρωπίνων δικαιωμάτων. " συζήτηση για το Πακιστάν σαφώς δεν πρέπει να θεωρηθεί μόνο ζήτημα παραβίασης ανθρωπίνων δικαιωμάτων, αλλά και ως πραγματική ευκαιρία να συζητήσουμε πτυχές της εξωτερικής πολιτικής της ΕΕ σε ολόκληρη την περιοχή.
<P>
Πιστεύω ότι θα κάναμε καλύτερα να συμπεριλάβουμε το Πακιστάν στην επόμενη ημερήσια διάταξη ως αυτοτελή συζήτηση με το Συμβούλιο και την Επιτροπή διότι, κατά τη γνώμη μου, αυτό είναι που χρειαζόμαστε περισσότερο. Το θέμα του Ουζμπεκιστάν πρέπει να μας απασχολήσει πιο άμεσα, διότι το Συμβούλιο προτίθεται να άρει ορισμένες κυρώσεις σήμερα. Στην παρούσα κατάσταση, πιστεύω ότι πρέπει να υιοθετήσουμε τη θέση πως αυτό που συμβαίνει στο Ουζμπεκιστάν αποτελεί ζήτημα ανθρωπίνων δικαιωμάτων, γεγονός που υπαγορεύει τη διατήρηση των κυρώσεων. Αυτό μπορεί να αποφασιστεί ταχέως το απόγευμα της Πέμπτης. Το Πακιστάν αποτελεί ένα πολύ δύσκολο και κρίσιμο ζήτημα εξωτερικής πολιτικής και πρέπει να τεθεί στην επόμενη ημερήσια διάταξη.
<P>
(Το Σώμα εγκρίνει την πρόταση.)
<P>
(" ημερήσια διάταξη εγκρίνεται.)

<CHAPTER ID="011">
Ευρωπαϊκή στρατηγική στον τομέα της βιοποικιλότητας (COP 9) και της βιοασφάλειας (COP-MOP 4) (συζήτηση) 
<SPEAKER ID="239" NAME="Πρόεδρος">
" ημερήσια διάταξη προβλέπει
<P>
την προφορική ερώτηση - B6-0017/2008) του βουλευτή Miroslav Ouzký, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, προς την Επιτροπή, σχετικά με τη στρατηγική της Επιτροπής σχετικά με την ένατη τακτική συνεδρίαση της Διάσκεψης των Μερών της Σύμβασης για τη Βιοποικιλότητα (COP 9) και την τέταρτη συνεδρίαση των Μερών του Πρωτοκόλλου της Καρθαγένης για τη Βιοασφάλεια (COP-MOP 4) ·
<P>
την προφορική ερώτηση - B6-0016/2008) του βουλευτή Miroslav Ouzký, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, προς το Συμβούλιο, σχετικά με τη στρατηγική του Συμβουλίου σχετικά με την ένατη τακτική συνεδρίαση της Διάσκεψης των Μερών της Σύμβασης για τη Βιοποικιλότητα (COP 9) και την τέταρτη συνεδρίαση των Μερών του Πρωτοκόλλου της Καρθαγένης για τη Βιοασφάλεια (COP-MOP 4).
<SPEAKER ID="240" NAME="Miroslav Ouzký">
συντάκτης. - (CS) Κυρία Πρόεδρε, κύριε υπουργέ, κύριε Προεδρεύων του Συμβουλίου, καταρχάς θα ήθελα να αναφερθώ σε κάτι που δεν έχει καμία σχέση με την ερώτησή μου και να εκφράσω μια καταγγελία. Ενώ η αστυνομία σε όλες τις χώρες εξασφαλίζει, στο πλαίσιο των καθηκόντων της, ότι οι πολιτικοί ή τα μέλη των κοινοβουλίων θα είναι σε θέση να εκτελέσουν τα καθήκοντά τους, η γαλλική αστυνομία προσπαθεί να εμποδίσει τους βουλευτές του Ευρωπαϊκού Κοινοβουλίου από το να εκτελέσουν τις εργασίες τους. Στην είσοδο του παρόντος κτηρίου, αστυνομικός μου απαγόρευσε να εισέλθω, ακόμα και αφότου του επέδειξα την άδειά μου, προκειμένου, όπως είπε, να προστατεύσει από διαδήλωση που λάμβανε χώρα έξω από την είσοδο του Κοινοβουλίου. Θεωρώ ότι αυτό είναι σκανδαλώδες και ελπίζω ότι το ζήτημα θα συζητηθεί στο Κοινοβούλιο. Ασφαλώς, αυτό δεν είναι σχετικό με την ερώτησή μου, αλλά θα ήθελα να τονίσω ότι δεν θα μιλούσα σήμερα ενώπιόν σας εάν δεν είχα βιαστεί να πάω σε άλλο τμήμα του κτηρίου.
<P>
Εξουσιοδοτήθηκα, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, να θέσω ένα ερώτημα τόσο στο Συμβούλιο όσο και στην Επιτροπή, σχετικά με την επικείμενη συνεδρίαση της Διάσκεψης των Μερών της Σύμβασης για τη Βιοποικιλότητα και τη Βιοασφάλεια που θα πραγματοποιηθεί στη Βόννη. Το βασικό ερώτημα που απευθύνεται τόσο προς το Συμβούλιο όσο και προς την Επιτροπή αφορά τη διευκρίνιση των στόχων της εν λόγω διάσκεψης. Θα θέλαμε επίσης να μάθουμε εάν το Συμβούλιο και η Επιτροπή σκοπεύουν να συμπεριλάβουν στη διάσκεψη και βουλευτές του Ευρωπαϊκού Κοινοβουλίου. Πρέπει να αναφέρω ότι η επιτροπή μας επιθυμεί να δει περισσότερα από την απλή έγκριση ψηφισμάτων και μεμονωμένων συμφωνιών: επιθυμεί να μάθει με ποιον τρόπο θα εκτελεσθούν και θα υλοποιηθούν, δηλαδή με ποιον τρόπο θα εφαρμοσθούν στην πράξη.
<P>
Θα ήθελα να ρωτήσω εάν η Ευρωπαϊκή Ένωση και τα ευρωπαϊκά θεσμικά όργανα αντιλαμβάνονται τον κυρίαρχο ρόλο τους στον τομέα αυτό, δηλαδή στον αγώνα κατά της απώλειας της βιοποικιλότητας. Εάν θέλουμε να αποτελέσουμε ηγετική δύναμη, πρέπει να το καταστήσουμε απολύτως σαφές. Θα ήθελα να ρωτήσω εάν αντιλαμβανόμαστε ότι η χρηματοδότηση όλων αυτών των προγραμμάτων και αποφάσεων αποτελεί τεράστια ανάγκη και ότι δεν μπορούν να υλοποιηθούν χωρίς τη δέουσα χρηματοοικονομική στήριξη. Εύχομαι επίσης τόσο η Επιτροπή όσο και το Συμβούλιο να αντιλαμβάνονται τις επιπτώσεις της λειψυδρίας στην περιοχή της Μεσογείου, και τις επιπτώσεις των ξηρασιών και της κλιματικής αλλαγής στη βιοποικιλότητα.
<P>
" επιτροπή μας θα ήθελε να μάθει εάν πρόκειται να δοθεί ιδιαίτερη προσοχή στη θαλάσσια και την παράκτια βιοποικιλότητα και εάν η Επιτροπή και το Συμβούλιο κατανοούν τη σημασία της συμμετοχής των περιφερειακών και των τοπικών κυβερνήσεων, καθώς και των επιχειρήσεων εν προκειμένω, στον αγώνα κατά της απώλειας της βιοποικιλότητας. Θα ήθελε επίσης να πληροφορηθεί εάν κατανοούμε τη σημασία της βιώσιμης διαχείρισης των δασών και της καλλιέργειας, με ιδιαίτερη έμφαση στη βιώσιμη παραγωγή βιοκαυσίμων, η οποία αποτελεί ολοένα πιο καυτό ζήτημα. Όπως γνωρίζετε, η παραγωγή βιοκαυσίμων αποτελεί τμήμα της δέσμης μέτρων για το κλίμα σχετικά με την οποία συζητούμε σήμερα, και η βιώσιμη χρήση και ανάπτυξη βιοκαυσίμων αποτελούν πολύ σημαντικά ζητήματα. Από την άλλη πλευρά, γνωρίζουμε ότι έχει πολύ αρνητικές επιδράσεις στη βιοποικιλότητα.
<SPEAKER ID="241" NAME="Πρόεδρος">
Σας ευχαριστώ. Θα μεταφέρω την καταγγελία σας και ενδεχομένως να λάβετε σχετική ειδοποίηση.
<SPEAKER ID="242" NAME="Janez Podobnik">
Προεδρεύων του Συμβουλίου. - (SL) Επιτρέψτε μου να ευχαριστήσω την Επιτροπή Περιβάλλοντος, Δημόσιας Υγείας και Ασφάλειας των Τροφίμων και τον πρόεδρό της, τον κ. Ouzký, για την προφορική ερώτηση που απηύθυνε προς εμένα, το Συμβούλιο και την Επιτροπή. Με την ερώτηση αυτή, εφιστάτε μεγάλη προσοχή στο πολύ ευαίσθητο ζήτημα της βιοποικιλότητας.
<P>
Μαζί με την κλιματική αλλαγή, η βιοποικιλότητα αποτελεί πρώτη προτεραιότητα των περιβαλλοντικών στόχων της Προεδρίας. " ένατη συνεδρίαση της Διάσκεψης των Μερών της Σύμβασης για τη Βιοποικιλότητα (COP 9), η οποία θα διεξαχθεί στη Βόννη τον Μάιο, αποτελεί ως εκ τούτου σημαντικό γεγονός για την Ευρωπαϊκή Ένωση εν γένει, καθώς και για τη σλοβενική Προεδρία.
<P>
Στο πλαίσιο του διάρκειας 18 μηνών προγράμματος της γερμανικής, της πορτογαλικής και της σλοβενικής Προεδρίας, το Συμβούλιο προέβη σε εντατικές προετοιμασίες για την επιτυχία αυτής της σημαντικής συνεδρίασης όσον αφορά την καλύτερη προστασία και τη βιώσιμη χρησιμοποίηση της βιοποικιλότητας σε παγκόσμιο επίπεδο. Το Συμβούλιο έχει επισημάνει ότι η Ευρωπαϊκή Ένωση έχει δεσμευθεί να εκπληρώσει τον παγκόσμιο στόχο, στο πλαίσιο του οποίου σκοπεύει να μειώσει σε σημαντικό βαθμό τον ρυθμό απώλειας της βιοποικιλότητας μέχρι το 2010. Έχει επίσης δεσμευθεί να επιτύχει τον στόχο της ΕΕ όσον αφορά το τέλος της μείωσης της βιοποικιλότητας στην Ευρώπη μέχρι το 2010. Επομένως, η απάντησή μου στην ερώτησή σας είναι: ναι, η Ευρωπαϊκή Ένωση θέλει και πρέπει να διατηρήσει τον ρόλο της ως παγκόσμιου ηγέτη στον τομέα αυτόν.
<P>
Το Συμβούλιο τόνισε ότι η Ευρωπαϊκή Ένωση καταβάλλει προσπάθειες να διαδραματίσει ενεργό και εποικοδομητικό ρόλο και ότι, στη Διάσκεψη των Μερών της Σύμβασης για τη Βιοποικιλότητα που θα πραγματοποιηθεί τον Μάιο, θα στοχεύσει σε μακρόπνοα και ρεαλιστικά αποτελέσματα. Το Συμβούλιο δήλωσε επίσης ότι προκειμένου να επιτευχθεί ο παγκόσμιος στόχος για τη βιοποικιλότητα μέχρι το 2010, πρέπει επειγόντως να ληφθούν με επιμονή περαιτέρω συγκεκριμένα μέτρα σε όλα τα επίπεδα.
<P>
Πρέπει να εφαρμόσουμε τη σύμβαση σε εθνικό επίπεδο και επίπεδο ΕΕ. " Ευρωπαϊκή Ένωση έχει αναλάβει την πολιτική δέσμευση για την επίτευξη και των τριών στόχων της Σύμβασης για τη Βιοποικιλότητα, δηλαδή την προστασία και βιωσιμότητα της χρήσης της βιοποικιλότητας, την πρόσβαση σε γενετικούς πόρους και την ανταλλαγή των οφελών που προκύπτουν από τη χρήση τους.
<P>
Οι αποφάσεις που καθόρισαν τους βασικούς στόχους της Ευρωπαϊκής Ένωσης για την ένατη Διάσκεψη των Μερών εγκρίθηκαν για πρώτη φορά από το Συμβούλιο τον Ιούνιο του περασμένου έτους και, στη συνέχεια, εγκρίθηκαν εκ νέου τον Μάρτιο του τρέχοντος έτους. Επιτρέψτε μου να αναφέρω ορισμένους από τους στόχους προτεραιότητας. Πρέπει να δώσουμε έμφαση στη σημασία της επιταχυμένης υλοποίησης όλων των προγραμμάτων εργασίας της Σύμβασης για τη Βιοποικιλότητα και να βελτιώσουμε τη συνέργεια μεταξύ των πολιτικών που αφορούν την κλιματική αλλαγή και εκείνων που αφορούν τη βιοποικιλότητα, προκειμένου να λάβουμε όσο το δυνατόν περισσότερα κοινά οφέλη. Το Συμβούλιο επισημαίνει διαρκώς την ανάγκη συνοχής σε όλα τα επίπεδα όσον αφορά την υλοποίηση των διεθνών συμφωνιών για το περιβάλλον.
<P>
Πρέπει να τονίσουμε ότι είναι σημαντικό κατά την ένατη διάσκεψη να συζητηθεί το πρόβλημα της παραγωγής, του εμπορίου και της χρήσης βιοκαυσίμων και βιομάζας και οι επιπτώσεις αυτών στη βιοποικιλότητα και τις υπηρεσίες του οικοσυστήματος. Από αυτήν την άποψη, είναι σαφώς ακόμα σημαντικότερο να καθορισθούν βιώσιμα κριτήρια για την παραγωγή βιοκαυσίμων. Πρέπει να τονίσουμε τη σημασία της υλοποίησης του προγράμματος για τη δασική βιοποικιλότητα και τη μείωση της αποψίλωσης και της υποβάθμισης των δασικών οικοσυστημάτων. Το Συμβούλιο υπογραμμίζει τη σημασία των δασών για την προσαρμογή και τον μετριασμό της κλιματικής αλλαγής και τη διατήρηση της βιοποικιλότητας.
<P>
Πρέπει να διασφαλίσουμε την ταχεία και ολοκληρωμένη εφαρμογή του προγράμματος εργασίας για τις προστατευόμενες περιοχές. Εντός αυτού του πλαισίου, πρέπει να παράσχουμε τεχνική και οικονομική υποστήριξη -ρωτήσατε σχετικά με τη χρηματοδότηση- δηλαδή χρηματική ενίσχυση για τη δημιουργία προστευόμενων περιοχών σε ολόκληρο τον κόσμο. " ένατη συνεδρίαση θα πρέπει να εγκρίνει οικολογικά κριτήρια για να καθορίσει ποιες θαλάσσιες περιφέρειες χρειάζονται προστασία στην ανοιχτή θάλασσα. Είναι σημαντικό να επισημανθεί ο ρόλος του ιδιωτικού τομέα, ιδίως των ΜΜΕ, στην εφαρμογή της σύμβασης.
<P>
Τέλος, η Ευρωπαϊκή Ένωση αποφάσισε αμετάκλητα να συνεχίσει την ενεργό της συμμετοχή στον σχεδιασμό και τη διαπραγμάτευση της διεθνούς διαδικασίας για την πρόσβαση σε γενετικούς πόρους και την ανταλλαγή των οφελών που προκύπτουν από τη χρήση αυτών. " Ευρωπαϊκή Ένωση θα καταβάλει προσπάθειες για την ολοκλήρωση των διαπραγματεύσεων πριν από τη δέκατη συνεδρίαση της Διάσκεψης των Μερών της Σύμβασης.
<P>
Ολοκληρώνοντας, πάνω από 20 διαφορετικά θέματα θα συζητηθούν κατά τη συνεδρίαση. Αναφέρθηκα μόνο σε εκείνα που το Συμβούλιο θεωρεί ζωτικής σημασίας για την επίτευξη των στόχων της σύμβασης, ιδίως του στόχου της βιοποικιλότητας μέχρι το 2010. Αυτή θα είναι η τελευταία συνεδρίαση πριν από την ημερομηνία ορόσημο του 2010, επομένως θα αποτελέσει τελευταία προθεσμία για την έγκριση συγκεκριμένων μέτρων. Επειδή η εν λόγω συνεδρίαση θα πραγματοποιηθεί στην Ευρώπη, έχει ακόμα μεγαλύτερη σημασία για την Ευρωπαϊκή Ένωση να προωθηθούν οι προτεραιότητες και οι επιδιώξεις που αυτή θα θέσει.
<P>
Ενημερώθηκα επίσης για το περιεχόμενο της πρότασης ψηφίσματός σας, σχετικά με το οποίο θα ψηφίσετε αύριο στο Ευρωπαϊκό Κοινοβούλιο. Κατά την άποψή μας, το ψήφισμα αυτό αποτελεί μια καλή σύνοψη των βασικών προτεραιοτήτων και στόχων που πρέπει να επιτευχθούν από την Ευρωπαϊκή Ένωση στη Βόννη.
<SPEAKER ID="244" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, καταρχάς, θα ήθελα να ευχαριστήσω τον κ. Ouzký για αυτήν την πολύ σημαντική ερώτηση. Πιστεύω ότι όλοι παρατηρήσαμε ότι το 2007 τα ζητήματα περιβαλλοντικού χαρακτήρα βρέθηκαν στην κορυφή του πολιτικού προγράμματος εργασίας. " κλιματική αλλαγή αιχμαλώτισε τα πρωτοσέλιδα και τη λαϊκή φαντασία.
<P>
Όμως, η απώλεια της βιοποικιλότητας αποτελεί παγκόσμια απειλή που πρέπει να αντιμετωπισθεί με την ίδια αίσθηση επείγοντος, και συνδέεται με το παραπάνω ζήτημα. " κλιματική αλλαγή και η βιοποικιλότητα συνδέονται η μία με την άλλη. " αποτυχία να αναγνωρίσουμε αυτήν τη σχέση μπορεί να υπονομεύσει τις προσπάθειές μας για βελτίωση σε αμφότερους τους τομείς.
<P>
Πώς θα ανασχέσουμε την απώλεια της βιοποικιλότητας; Θεωρώ ότι η Ευρώπη σημείωσε πρόοδο στον τομέα αυτόν υλοποιώντας τις δράσεις που καλύπτονται από την ανακοίνωση της Επιτροπής του 2006 με τίτλο "" ανάσχεση της απώλειας της βιοποικιλότητας έως το 2010 - και μετέπειτα". Ωστόσο, χρειάζεται να καταβληθούν περισσότερες προσπάθειες. Χρειαζόμαστε ειδικότερα μια ισχυρότερη αντιστάθμιση διαφόρων κλάδων πέραν της διατήρησης της φύσης, όπως είναι η γεωργία, η αλιεία και η ενέργεια.
<P>
" αποτελεσματική διεθνής συνεργασία είναι επίσης πολύ σημαντική και έχουμε δεσμευτεί ενεργά να αξιοποιήσουμε τη Σύμβαση για τη Βιοποικιλότητα προκειμένου να προστατεύσουμε την παγκόσμια βιοποικιλία.
<P>
" ένατη Διάσκεψη των Μερών της Σύμβασης για τη Βιοποικιλότητα, η οποία θα πραγματοποιηθεί παράλληλα με την τέταρτη συνεδρίαση των Μερών του Πρωτοκόλλου της Καρθαγένης για τη Βιοασφάλεια, παρέχει μια θαυμάσια ευκαιρία να προωθήσουμε το ζήτημα της προστασίας της βιοποικιλότητας και, εφόσον οι συνεδριάσεις αυτές θα διοργανωθούν υπό την προεδρία της Γερμανίας, η Ευρώπη θα διαδραματίσει ιδιαίτερο ρόλο. Θα ασκήσουμε πίεση με σκοπό την επιτάχυνση των διεθνών προσπαθειών για την επίτευξη του παγκόσμιου στόχου της δραστικής μείωσης της απώλειας της βιοποικιλότητας μέχρι το 2010.
<P>
Στις αρχές Μαρτίου, το Συμβούλιο ενέκρινε συμπεράσματα που καθόρισαν το ευρύ πεδίο της πολιτικής εντολής και τις βασικές προτεραιότητες της ΕΕ κατά τις συνεδριάσεις αυτές. Μπορούν να συνοψισθούν σε επτά σημεία.
<P>
Πρώτον, επιθυμούμε να καταλήξουμε σε συμφωνία σχετικά με νέες δεσμεύσεις για την ενίσχυση της υλοποίησης, ιδίως όσον αφορά την εκτέλεση των προγραμμάτων της Σύμβασης για τη Βιοποικιλότητα που αφορούν προστατευόμενες περιοχές και τη δασική βιοποικιλότητα.
<P>
Δεύτερον, επιθυμούμε να διασφαλίσουμε ότι η προσαρμογή στην κλιματική αλλαγή και τα μέτρα μετριασμού της θα υποστηρίζουν και τον στόχο της βιοποικιλότητας μέχρι το 2010. Οι αποφάσεις που θα ληφθούν στη Βόννη θα πρέπει να συμβάλουν στη μετά το Μπαλί συζήτηση σχετικά με τις μειωμένες εκπομπές ρύπων από την αποψίλωση και την υποβάθμιση των δασών.
<P>
Τρίτον, θα προωθήσουμε την έγκριση κριτηρίων για τον εντοπισμό των ευάλωτων θαλάσσιων περιοχών που χρήζουν προστασίας. Επιπλέον, σκοπεύουμε επίσης να δεσμεύσουμε όλα τα συμβαλλόμενα μέρη σχετικά με την εφαρμογή αυτών των κριτηρίων.
<P>
Τέταρτον, επιθυμούμε να αναπτύξουμε διεθνή καθοδήγηση σχετικά με την προώθηση φιλικών προς τη βιοποικιλότητα τρόπων ενίσχυσης της παραγωγής και κατανάλωσης βιομάζας, συμπεριλαμβανομένων των βιοκαυσίμων.
<P>
Πέμπτον, στοχεύουμε στον εντοπισμό των βασικών στοιχείων που θα απαρτίζουν ένα διεθνές καθεστώς πρόσβασης σε γενετικούς πόρους και ανταλλαγής των οφελών που θα προκύψουν από τη χρήση τους.
<P>
Έκτον, επιθυμούμε τη σύναψη συμφωνίας σχετικά με την εδραίωση διεθνούς μηχανισμού που θα αφορά την επιστημονική εμπειρογνωμοσύνη σε σχέση με τη βιοποικιλότητα.
<P>
Και έβδομον και τελευταίο, θα προωθήσουμε μια απόφαση στον τομέα της ευθύνης και της αποκατάστασης σε περίπτωση ζημιών που θα προκύψουν εξαιτίας διασυνοριακών μετακινήσεων ζώντων τροποποιημένων οργανισμών.
<P>
Έτσι, η Επιτροπή διευκολύνει πάντα την ένταξη των βουλευτών του Κοινοβουλίου στις αντιπροσωπείες της Κοινότητας που συμμετέχουν σε διαπραγματεύσεις για πολυμερείς συμφωνίες. Διαθέτω και εγώ πολύ θετικές εμπειρίες από αυτό. Επικροτώ τη συμμετοχή των βουλευτών του Ευρωπαϊκού Κοινοβουλίου στην COP 9 και την MOP 4, όπως αποκαλούνται στη γλώσσα που χρησιμοποιούμε σε αυτό το πλαίσιο. Ενδιαφέρομαι, ασφαλώς, να ακούσω τις προτεραιότητες και τις προσδοκίες σας από αυτές τις συνεδριάσεις.
<SPEAKER ID="245" NAME="Pilar del Castillo Vera">
εξ ονόματος της Ομάδας PPE-DE. - (ES) Κύριε Πρόεδρε, κύριε υπουργέ, κυρία Επίτροπε, απόψε ομιλώ εκ μέρους της κ. Gutiérrez-Cortines.
<P>
Το πρώτο σημείο που θα ήθελα να θίξω είναι ότι το ΕΚ υποστηρίζει σαφώς και άνευ όρων τη Διάσκεψη των Μερών της Σύμβασης των "νωμένων Εθνών για τη Βιοποικιλότητα.
<P>
Σχετικά με αυτό, το ψήφισμα για το οποίο θα διεξαχθεί ψηφοφορία αύριο αποτελεί μια προσπάθεια ενίσχυσης των βασικών στόχων και προθέσεων της διεθνούς διάσκεψης, ως εξής: καταρχάς, διασφαλίζοντας την καλύτερη δυνατή προστασία για τη χλωρίδα και την πανίδα, κατά δεύτερον, ενθαρρύνοντας την αειφόρο χρήση της γης για τη διατήρηση των ειδών και της φύσης, και τέλος, διατηρώντας το φυσικό γενετικό μας κεφάλαιο.
<P>
Από την άποψη αυτή, πρέπει να ληφθεί υπόψη μια σειρά προγραμμάτων για τη διατήρηση της φύσης, ιδίως τα πρότυπα που εφαρμόζονται ήδη στην ΕΕ. Συγκεκριμένα, αναφέρομαι στο Natura 2000 και την οδηγία σχετικά με τους οικοτόπους, που έχουν αποδειχθεί εξαιρετικά χρήσιμα.
<P>
Θεωρώ επίσης ότι πρέπει να εγκρίνουμε μια ολοκληρωμένη προσέγγιση στο έργο μας, χρησιμοποιώντας ολοκληρωμένα ευέλικτα πρότυπα, διότι σε τελική ανάλυση η φύση αποτελεί δυναμικό σύστημα που εξελίσσεται διαρκώς και επηρεάζεται από όλες τις απαιτήσεις μας από αυτό, τόσο στον τομέα της γεωργίας όσο και σε άλλες λειτουργίες.
<P>
Θεωρώ επίσης ότι πρέπει να χρησιμοποιούνται περισσότερα κριτήρια που θα βασίζονται στην επιστήμη και την κατάρτιση, και ότι πρέπει να ληφθούν υπόψη όλοι οι παράγοντες που συνδέονται με οικονομικές πτυχές και με την πτυχή της σκοπιμότητας.
<P>
Οι γνώμες των ιδιοκτητών και τα κίνητρα που θα τους προσφερθούν αποτελούν επίσης σημαντικά ζητήματα, και ως εκ τούτου έχω να θέσω στην Επιτροπή δύο ερωτήματα. Πώς κρίνει την εφαρμογή των επιστημονικών μεθόδων στην ταξινόμηση και τον εντοπισμό των ειδών ή των περιοχών που πρέπει να διατηρηθούν; Πώς κρίνει τα κίνητρα που παρέχονται στους ιδιοκτήτες σε όλα τα επίπεδα;
<SPEAKER ID="246" NAME="María Sornosa Martínez">
εξ ονόματος της Ομάδας PSE. - (ES) Κύριε Πρόεδρε, κύριε υπουργέ, κυρία Επίτροπε, γνωρίζουμε όλοι ότι η απώλεια της βιοποικιλότητας έχει ευρείες περιβαλλοντικές, κοινωνικές, οικονομικές και πολιτιστικές συνέπειες, που οξύνονται ακόμα περισσότερο από τις αρνητικές επιδράσεις της κλιματικής αλλαγής.
<P>
Οι συνέπειες της κατάστασης αυτής πλήττουν τα φτωχότερα στρώματα ακόμα πιο έντονα. " Σύμβαση για τη Βιοποικιλότητα αποτελεί το σημαντικότερο νομικό μέσο παγκοσμίως για την καταπολέμηση της απώλειας της βιοποικιλότητας. Εδώ, ωστόσο, υπάρχει ένα πρόβλημα: η έλλειψη χρηματικών πόρων αποτελεί μεγάλο εμπόδιο για την επίτευξη των στόχων της σύμβασης. Ως εκ τούτου, καλώ το Συμβούλιο και την Επιτροπή να προωθήσουν τη χρηματοδότηση για τη διατήρηση της βιοποικιλότητας σε όλους τους σχετικούς προϋπολογισμούς εντός του πεδίου των αρμοδιοτήτων τους.
<P>
Θα ήθελα να επισημάνω ορισμένες απόψεις στις οποίες δίνει ιδιαίτερα μεγάλη έμφαση η πρόταση ψηφίσματος: την αναγνώριση της συνεχούς απώλειας της βιοποικιλότητας στην Ευρωπαϊκή Ένωση, η οποία αποτελεί σήμερα δεδομένο, την κίνηση για την έγκριση ενός δίκαιου, ισότιμου και νομικά δεσμευτικού διεθνούς καθεστώτος όσον αφορά την πρόσβαση σε γενετικούς πόρους και την ανταλλαγή των οφελών που προκύπτουν από αυτούς, καθώς και την ενθάρρυνση της εφαρμογής των υφισταμένων δεσμεύσεων για καλύτερη βιώσιμη διαχείριση και διατήρηση της θαλάσσιας βιοποικιλότητας, με στόχο την προστασία της έναντι καταστροφικών πρακτικών και μη βιώσιμων αλιευτικών δραστηριοτήτων που πλήττουν τα θαλάσσια οικοσυστήματα.
<P>
Θα ήθελα να κλείσω λέγοντας ότι έχει έρθει ο καιρός να αναλάβουμε ενεργό δράση και να καταβάλουμε προσπάθειες για την επίλυση όλων αυτών των προβλημάτων καθώς, αν και πιστεύω ότι υπάρχουν ακόμα χρονικά περιθώρια -και όλοι το γνωρίζουμε αυτό- ο χρόνος μετράει σε βάρος μας και σε βάρος της βιοποικιλότητας που επιθυμούμε να προστατεύσουμε.
<SPEAKER ID="247" NAME="Johannes Lebech">
εξ ονόματος της Ομάδας ALDE. - (DA) Κύριε Πρόεδρε, η ένατη συνεδρίαση COP για τη βιοποικιλότητα δεν θα μπορούσε να διοργανωθεί σε καλύτερη στιγμή. Κατά τις τελευταίες εβδομάδες, πολλά λέγονται και γράφονται σχετικά με τα βιοκαύσιμα, και θα ήθελα να καταστεί απολύτως σαφές ότι τα βιοκαύσιμα δεν πρέπει να παράγονται σε βάρος της βιοποικιλότητας. Ασφαλώς, αξιολογούμε επί του παρόντος τις προτάσεις της Επιτροπής για μια οδηγία που θα προαγάγει τη χρήση βιώσιμων μορφών ενέργειας, συμπεριλαμβανομένων των βιοκαυσίμων. Το Κοινοβούλιο πρέπει να διασφαλίσει ότι θα θεσπιστούν αυστηρά κριτήρια σε σχέση με την περιβαλλοντική βιωσιμότητα, όσον αφορά την παραγωγή τέτοιων βιοκαυσίμων. Δεν θα κατορθώσουμε το παραμικρό στον αγώνα κατά της υπερθέρμανσης του πλανήτη, εάν μειώσουμε τις εκπομπές διοξειδίου του άνθρακα που προέρχονται από τα αυτοκίνητα και, ταυτόχρονα, αυξήσουμε τις εκπομπές διοξειδίου του άνθρακα εξαιτίας της αποψίλωσης δασών και φυτών προκειμένου να παράξουμε πετρέλαιο, απελευθερώνοντας κατ' αυτόν τον τρόπο μεγάλες ποσότητες διοξειδίου του άνθρακα από το έδαφος. " συνεδρίαση στη Βόννη θα αποτελέσει μια καλή ευκαιρία προκειμένου να δοθεί έμφαση στη σημασία της παραγωγής βιοκαυσίμων, παράλληλα με τις προϋποθέσεις που αφορούν τη βιωσιμότητα τόσο εντός όσο και εκτός της ΕΕ.
<P>
Το 2002, τα μέρη δεσμεύτηκαν για τη σημαντική μείωση της απώλειας της βιοποικιλότητας μέχρι το 2010 σε παγκόσμιο, περιφερειακό και εθνικό επίπεδο. Είναι σημαντικό το γεγονός ότι τα μέρη εξακολουθούν να εργάζονται για την επίτευξη αυτού του στόχου. " Σύμβαση των "νωμένων Εθνών για τη Βιοποικιλότητα εκφράζει το παγκόσμιο πλαίσιο για την προστασία της βιοποικιλότητας. Δυστυχώς, πολλές διεθνείς συμφωνίες συνάπτονται με τους χαμηλότερους κοινούς παρονομαστές. Αυτό είναι απαράδεκτο όταν αφορά την προστασία της φύσης. " ΕΕ πρέπει να θέσει υψηλά πρότυπα στον εαυτό της και να προσπαθήσει να αυξήσει και τα πρότυπα στο πλαίσιο των διεθνών συμφωνιών. " ΕΕ πρέπει επίσης να επιδείξει καλύτερες επιδόσεις όσον αφορά την προστασία της βιοποικιλότητας. Προς το παρόν, ορισμένες φορές λέμε κάτι και κάνουμε κάτι άλλο, κάτι που ενδέχεται να μειώσει την αξιοπιστία μας. Εντούτοις, η Επιτροπή και τα κράτη μέλη πρέπει να ασκήσουν πίεση για μεγαλύτερη προστασία της βιοποικιλότητας, ιδίως σε δασώδεις και γεωργικές περιοχές, καθώς αυτές είναι που δέχονται τη μεγαλύτερη πίεση με την ολοένα μεγαλύτερη παραγωγή βιοκαυσίμων.
<P>
Πώς θα μπορέσουμε να διασφαλίσουμε ότι η βιοποικιλότητα και τα βιοκαύσιμα δεν θα αποκλείσουν το ένα το άλλο; Μπορούμε να το επιτύχουμε επιβάλλοντας αυστηρότερες προϋποθέσεις, οπότε θα γίνει ενδεχομένως εφικτή η πραγματοποίηση και των δύο. " COP 9 θα βοηθήσει στην εξασφάλιση αυτού.
<SPEAKER ID="248" NAME="Zdzisław Zbigniew Podkański">
εξ ονόματος της Ομάδας UEN. - (PL) Κύριε Πρόεδρε, η διατήρηση της βιοποικιλότητας αποτελεί πρόκληση για τον σύγχρονο κόσμο. Δεν διακυβεύεται μόνο η ομορφιά, αλλά και η ισορροπία της φύσης και το καλό της ανθρωπότητας.
<P>
Επί πολλά χρόνια, έχουμε γνώση του προβλήματος της χημικής επιμόλυνσης και των υπόλοιπων καταστροφικών επιδράσεων του πολιτισμού, όπως είναι η υποβάθμιση του περιβάλλοντος, η κλιματική αλλαγή, η μόλυνση, η αποψίλωση των δασών και η καταστροφή των οικοτόπων. Το φαινόμενο του θερμοκηπίου έχει αποκτήσει τελευταία επίκαιρο χαρακτήρα. Δυστυχώς, το πρόβλημα της βιολογικής επιμόλυνσης που προκαλείται από τους γενετικά τροποποιημένους οργανισμούς δεν έχει λάβει τη δέουσα προσοχή, και έχουμε όλοι μερίδιο ευθύνης σε αυτό. Παραβλέψαμε το γεγονός ότι, μολονότι η χημική επιμόλυνση μπορεί να αντιστραφεί συν των χρόνω, η βιολογική επιμόλυνση είναι συχνά μη αναστρέψιμη.
<P>
Πρέπει, ως εκ τούτου, να λάβουμε μια σαφή απόφαση σχετικά με το αν είμαστε υπέρ της βιοποικιλότητας ή υπέρ των γενετικά τροποποιημένων οργανισμών. Πρέπει να αποφασίσουμε για τι ενδιαφερόμαστε περισσότερο: για τους ανθρώπους και το περιβάλλον τους ή για τα συμφέροντα της Monsanto και παρόμοιων εταιρειών που συγκεντρώνουν τεράστια κέρδη από τους γενετικά τροποποιημένους οργανισμούς. Εάν επιθυμούμε να προστατεύσουμε τη βιοποικιλότητα, πρέπει επίσης να εξασφαλίσουμε τον εντοπισμό των σοβαρότερα απειλούμενων ειδών. Τότε θα ήταν εφικτό να τεθούν στόχοι για την προστασία τους και την πρόληψη της εξαφάνισης άλλων ειδών στο μέλλον. Πρέπει να θυμόμαστε ότι είναι εύκολο να προκαλέσουμε ζημιά, αλλά συχνά αδύνατο να την αναστρέψουμε.
<SPEAKER ID="249" NAME="Marie Anne Isler Béguin">
εξ ονόματος της Ομάδας Verts/ALE. - (FR) Κύριε Πρόεδρε, αυτή προφανώς δεν είναι η πρώτη φορά που συζητούμε για τη βιοποικιλότητα και που ζητούμε από το Συμβούλιο και την Επιτροπή να την υπερασπιστούν. Το γεγονός ότι έχουμε κατορθώσει να μετατρέψουμε την κλιματική αλλαγή σε προτεραιότητα της ΕΕ αποτελεί θετικό βήμα, αλλά πρέπει να συνειδητοποιήσουμε, ωστόσο, ότι οι συμβάσεις για τη βιοποικιλότητα και την ερημοποίηση επισκιάζονται κατά κάποιον τρόπο από αυτήν την κλιματική αλλαγή.
<P>
Γνωρίζουμε πόσο σημαντική είναι η βιοποικιλότητα ή, σε τελική ανάλυση, η προστασία της φύσης για την επιβίωσή μας, διότι διακρίνουμε ότι, παρά τα μέτρα που λαμβάνονται σε ευρωπαϊκό ή παγκόσμιο επίπεδο, η διάβρωση της βιοποικιλότητας συνεχίζεται, όπως συνεχίζεται και η εξαφάνιση των ειδών. Πρέπει να αντιμετωπίσουμε την πραγματικότητα: μολονότι μπορούμε να προσπαθήσουμε να μετριάσουμε την κλιματική αλλαγή, δεν μπορεί να ειπωθεί το ίδιο και για τα είδη. Εφόσον εξαφανιστεί ένα είδος, δεν υπάρχει γυρισμός: εξαφανίζεται για πάντα.
<P>
Αυτό το ζήτημα και αυτά τα στοιχεία πρέπει να ενσωματωθούν πλήρως. Όταν, για παράδειγμα, γνωρίζουμε ότι διαθέτουμε εξαιρετικά μέσα, όπως το Natura 2000 και οι οδηγίες για τα άγρια πτηνά και τους οικοτόπους, με τα οποία μπορούμε να καταπολεμήσουμε την υποβάθμιση της βιοποικιλότητας στην Ευρωπαϊκή Ένωση, και όταν αντιλαμβανόμαστε σήμερα ότι εξακολουθούν να υπάρχουν κράτη μέλη που διστάζουν να εφαρμόζουν το Natura 2000 και διστάζουν να καταβάλουν πόρους για αυτό, καθίσταται σαφές ότι έχουμε ακόμα πολύ δρόμο μπροστά μας.
<P>
Ως εκ τούτου, εύχομαι ειλικρινά η Επιτροπή να συνεχίσει να στηρίζει το Natura 2000 και τις δύο αυτές οδηγίες. Θα ήθελα επίσης να ζητήσω να τεθούν στο πλαίσιο της Σύμβασης της Βόννης κριτήρια για τα βιοκαύσιμα, αλλά και να συναφθεί συμφωνία σχετικά με τη δημιουργία μιας ομάδας διακυβερνητικών εμπειρογνωμόνων σε θέματα βιοποικιλότητας, όπως η διακυβερνητική ομάδα εμπειρογνωμόνων για την αλλαγή του κλίματος, διότι θα μπορούσαμε έτσι να βοηθήσουμε και άλλους να αποκτήσουν μέσα που έχουμε θεσπίσει εμείς αλλά όχι και αυτοί.
<SPEAKER ID="250" NAME="Jens Holm">
εξ ονόματος της Ομάδας GUE/NGL. - (SV) Υπολογίζεται ότι υπάρχουν 14 εκατομμύρια διαφορετικά είδη ζώων και φυτών στον πλανήτη. Αυτό δείχνει τι καταπληκτικό πλανήτη διαθέτουμε και πόσο μεγάλη είναι η ευθύνη μας όσον αφορά τη διαχείρισή του. Ωστόσο, αυτή η βιοποικιλότητα απειλείται. Περισσότερα από 30 000 είδη απειλούνται σήμερα με εξαφάνιση. " βασική απειλή είμαστε εμείς οι άνθρωποι και το οικονομικό σύστημα που έχουμε δημιουργήσει, το οποίο βασίζεται στη διαρκή ανάπτυξη και κατανάλωση. Πιστεύουμε ότι αυτό μπορεί να επιτευχθεί μέσω του ανταγωνισμού αντί για τον σχεδιασμό, και μέσω της μεταφοράς αντί για την παραγωγή σε τοπικό επίπεδο. Δεν είναι να απορεί κανείς που έχουμε έρθει αντιμέτωποι με κλιματική καταστροφή και βιολογική εξάντληση.
<P>
Μπορούμε, όμως, να αντιστρέψουμε αυτήν την τάση. Το γεγονός ότι η ΕΕ και τα κράτη μέλη της υπέγραψαν τη Σύμβαση των "νωμένων Εθνών για τη Βιοποικιλότητα είναι, ασφαλώς, θετικό και μπορεί να αποτελέσει σημαντικό εργαλείο. Μέσω αυτής αναλαμβάνουμε, για παράδειγμα, την υποχρέωση να καταρτίσουμε σχέδια δράσης για την προστασία της βιοποικιλότητας και να θεσπίσουμε ένα παγκόσμιο δίκτυο προστατευόμενων περιοχών σε στεριά και θάλασσα, και αυτό δεν είναι παρά ένα μόνο παράδειγμα. Ωστόσο, το μεγαλύτερο μέρος του έργου πρέπει να πραγματοποιηθεί σε επίπεδο ΕΕ. Πρέπει να αντιμετωπιστούν οι θεμελιώδεις βασικές αρχές, διαφορετικά δεν θα κατορθώσουμε ποτέ να επιλύσουμε τα περιβαλλοντικά προβλήματα με τα οποία είμαστε αντιμέτωποι.
<P>
Θα ήθελα να επισημάνω τρία σημεία. Ο παραλογισμός των μεταφορών - η ΕΕ βασίζεται στην έλλειψη συνόρων μεταξύ των κρατών μελών. Ένα αγαθό πρέπει να παράγεται όπου είναι φθηνότερο. Μόνο μεταξύ του 1993 και του 2000, η μεταφορά μεγάλων αποστάσεων με φορτηγά αυξήθηκε, ως εκ τούτου, κατά 30%. Όταν η ΕΕ και τα κράτη μέλη παρέχουν επιδοτήσεις για υποδομές, οι αυτοκινητόδρομοι λαμβάνουν πάντα πολύ μεγαλύτερα ποσά από όσα λαμβάνουν οι βιώσιμοι τρόποι μεταφοράς. Στην πρώην Ανατολική Ευρώπη, στα νέα κράτη μέλη, η ΕΕ ακολουθεί μια πραγματική πολιτική "της ασφάλτου" με γιγάντιες επιδοτήσεις για κατασκευή αυτοκινητοδρόμων. Εκείνοι που θα έπρεπε να προωθηθούν είναι οι σιδηρόδρομοι, και όχι οι αυτοκινητόδρομοι. Επομένως, έχω να δηλώσω το εξής στην Επιτροπή: ρίξτε μια ματιά στην πολιτική των επιδοτήσεων.
<P>
Μιλώντας για επιδοτήσεις, το ποσό των γεωργικών επιδοτήσεων είναι ασύλληπτο, ανέρχεται σε 55 δισ. ευρώ ετησίως. Οι επιδοτήσεις που έχουν άμεσα αρνητικές επιδράσεις στο περιβάλλον δεν θα έπρεπε να καταβάλλονται, και οι επιχορηγήσεις για τη γεωργία θα έπρεπε να δίδονται για περιβαλλοντικά μέτρα και βιολογικές καλλιέργειες. Στους βασικούς στόχους της γεωργικής πολιτικής θα πρέπει να περιλαμβάνονται η βιοποικιλότητα και οι φιλικές για το κλίμα λύσεις, και όχι οι μέγιστες αποδόσεις.
<P>
Ένα τρίτο βασικό πρόβλημα που θα πρέπει να αντιμετωπισθεί είναι η εσωτερική αγορά. Γνωρίζω ότι η δήλωσή μου αυτή ισοδυναμεί σχεδόν με ιεροσυλία, αλλά η ΕΕ δεν μπορεί να συνεχίσει να επιτρέπει στην αγορά να έχει προτεραιότητα έναντι μιας προοδευτικής περιβαλλοντικής πολιτικής. Πριν από λίγες εβδομάδες, ο Επίτροπος Verheugen μού απάντησε λέγοντας ότι, κατά την προηγούμενη πενταετία, η Επιτροπή οδήγησε 19 φορές διάφορες χώρες στο ΔΕΚ για υποθέσεις που αφορούσαν το περιβάλλον ή τη δημόσια υγεία. Εκείνο που είναι πραγματικά τρομακτικό στην περίπτωση αυτή είναι ότι στο σύνολο των 19 αυτών υποθέσεων το Δικαστήριο ακολούθησε τη γραμμή της Επιτροπής, με άλλα λόγια, δεν επετράπη στα κράτη μέλη να εφαρμόσουν μέτρα για την προστασία του περιβάλλοντος ή της δημόσιας υγείας. Εάν αντιμετωπίζαμε πράγματι με σοβαρότητα το ζήτημα, θα έπρεπε να έχουμε περιβαλλοντικές εγγυήσεις που να αξίζουν αυτόν τον χαρακτηρισμό. Δεν διαθέτουμε κάτι τέτοιο σήμερα και, δυστυχώς, ούτε η Συνθήκη της Λισαβόνας θα μας παράσχει κάτι τέτοιο, καθώς θα υποστηρίξει και αυτή με τη σειρά της την πολιτική της αγοράς.
<P>
Συνοψίζοντας, στο ψήφισμά μας απαιτούμε πρότυπα βιωσιμότητας για τα βιοκαύσιμα. Δράττομαι εδώ της ευκαιρίας να θέσω το ακόλουθο ερώτημα, ίσως κυρίως προς το Συμβούλιο: προτίθεστε να θέσετε όχι μόνο περιβαλλοντικά αλλά και κοινωνικά κριτήρια για τα βιοκαύσιμα, εγγυώμενοι, για παράδειγμα, αποδεκτές αμοιβές, συνδικαλιστικά δικαιώματα, κλπ. για τα βιοκαύσιμα που αγοράζουμε στην Ένωση;
<SPEAKER ID="251" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, κύριε Προεδρεύων του Συμβουλίου, κυρία Επίτροπε, πριν από δύο εβδομάδες εκπροσώπησα την Επιτροπή Περιβάλλοντος, Δημόσιας Υγείας και Ασφάλειας των Τροφίμων και την Προσωρινή Επιτροπή για τις Κλιματικές Αλλαγές στο ανεπίσημο συμβούλιο των υπουργών Περιβάλλοντος στη Σλοβενία. Δύο ήταν τα κύρια θέματά του: η αντιμετώπιση της κλιματικής αλλαγής και η προστασία της βιοποικιλότητας. " έμφαση δόθηκε στη βιοποικιλότητα, τη βιομάζα και τα βιοκαύσιμα σε σχέση με τη βιοποικιλότητα των δασών. " συζήτηση κάλυψε το ενδεχόμενο χρήσης βιομάζας από τα δάση για ενεργειακές προμήθειες, ιδίως τη δεύτερη γενιά βιοκαυσίμων, και τα κριτήρια βιωσιμότητας για τη χρήση βιομάζας από τα δάση. Ήταν μια επιτυχής διάσκεψη, για την οποία θα ήθελα να ευχαριστήσω τον προεδρεύοντα από τη Σλοβενία, τον κ. Podobnic.
<P>
Παρατηρούμε ότι πολλά είδη κινδυνεύουν με εξαφάνιση εξαιτίας της αποψίλωσης των δασών και της παράνομης υλοτομίας. Έρχονται αντιμέτωπα με μια ακραία αλλαγή στο περιβάλλον τους και λόγω αυτού δεν μπορούν να επιβιώσουν. Τα δάση φιλοξενούν μεγάλη ποικιλία ζωικών και φυτικών ειδών. Είναι, επομένως, πολύ σημαντικό να δώσουμε τέλος στην αποψίλωση των δασών στον μεγαλύτερο δυνατό βαθμό, προκειμένου να προστατεύσουμε τη βιοποικιλότητα. Αυτό δεν ισχύει μόνο για χώρες εκτός της Ευρωπαϊκής Ένωσης, αλλά σίγουρα και για τα κράτη μέλη αυτής. Πρέπει να ενθαρρυνθεί η σωστή διαχείριση των δασών, ιδίως εφόσον τα δάση έχουν πολύ μεγάλη αξία και σε άλλους τομείς. " αποψίλωση των δασών προκαλεί επίσης σοβαρή διάβρωση του εδάφους, ιδίως σε ορεινές περιοχές, και διαταράσσει το υδάτινο ισοζύγιο, το οποίο έχει επίσης μεγάλες επιπτώσεις στη βιοποικιλότητα.
<P>
" υπερθέρμανση του πλανήτη μπορεί επίσης να επηρεάσει τον αριθμό των ειδών. Το εύρος του πεδίου κατανομής των ειδών μεταβάλλεται σε σημαντικό βαθμό, και αυτό έχει ως αποτέλεσμα να απειλούνται σοβαρά ορισμένα είδη, ιδίως στις βόρειες περιοχές. " υλοτομία σε τροπικές περιοχές αυξάνει τη θερμοκρασία, εν μέρει επειδή μειώνει σε σημαντικό βαθμό την ικανότητα αποθήκευσης του διοξειδίου του άνθρακα. Ωστόσο, μελέτες που δημοσιεύτηκαν κατά τα τελευταία χρόνια, για παράδειγμα στο περιοδικό Nature and Science, δείχνουν ότι η αύξηση των δασικών εκτάσεων θα οδηγήσει σε υψηλότερες εκπομπές μεθανίου, ενός αερίου του θερμοκηπίου που είναι 23 φορές ισχυρότερο από το διοξείδιο του άνθρακα. Περισσότερο μεθάνιο εκλύεται στην ατμόσφαιρα καθώς αυξάνεται η θερμοκρασία και υπάρχει μεγαλύτερη ηλιοφάνεια. Ιδίως στις τροπικές περιοχές εκλύεται σημαντικά μεγαλύτερη ποσότητα μεθανίου. Εάν δημιουργηθούν περισσότερα δάση, η ικανότητα απορρόφησης του διοξειδίου του άνθρακα θα αυξηθεί, αλλά τμήμα της απορρόφησης αυτής θα ακυρωθεί από την αύξηση των εκπομπών μεθανίου. Εντούτοις, η ισορροπία είναι στην πραγματικότητα θετική, ιδίως στις μη τροπικές περιοχές.
<P>
Τέλος, οι παράγοντες που ανέφερα, οι οποίοι επηρεάζουν αρνητικά τη βιοποικιλότητα, οξύνονται δυστυχώς εξαιτίας της σημερινής παραγωγής βιοκαυσίμων, η οποία έχει αρνητικές συνέπειες, ιδίως στα τροπικά δάση. Τα δάση που παρέχουν στέγη σε μεγάλη ποικιλία ειδών αντικαθίστανται από φυτείες που στεγάζουν πολύ λίγα είδη. Αυτές, επιπλέον, έχουν αρνητικές συνέπειες όσον αφορά τις εκπομπές αερίων του θερμοκηπίου, την ικανότητα απορρόφησης και τις τιμές των τροφίμων. Χαίρομαι που αυτό αναφέρεται στο ψήφισμα. Σε κάθε περίπτωση, πρέπει να επιδείξουμε μεγάλη προσοχή όσον αφορά τη δεύτερη γενιά βιοκαυσίμων.
<SPEAKER ID="252" NAME="Πρόεδρος">
Το γεγονός ότι το γράψατε δεν σημαίνει ότι πρέπει και να το διαβάσετε, εάν δεν το επιτρέπει ο διαθέσιμος χρόνος.
<SPEAKER ID="253" NAME="Avril Doyle" AFFILIATION="PPE-DE">
(EN) Κύριε Πρόεδρε, υπό το πρίσμα της σημερινής συζήτησης και του χτεσινού εορτασμού της "μέρας της Γης, θα ήθελα να επισημάνω την επείγουσα ανάγκη για καλύτερη κατανόηση της έννοιας της βιοποικιλότητας και των επιπτώσεών της στην κοινωνία μας. Πρόκειται για μια έννοια που δεν έχει γίνει δεόντως κατανοητή.
<P>
Σχεδόν όλα τα οικοσυστήματα της Γης και οι υπηρεσίες τους έχουν μεταμορφωθεί με δραματικό τρόπο, εξαιτίας των ανθρώπινων δραστηριοτήτων. Ο τρέχων ρυθμός απώλειας της βιοποικιλότητας είναι σήμερα ταχύτερος από κάθε άλλη φορά στην ιστορία της ανθρωπότητας και δεν υπάρχει καμία ένδειξη επιβράδυνσης αυτής της διαδικασίας. Το 2010 απέχει μόλις μια στιγμή.
<P>
Ο πληθυσμός πολλών ζώων και φυτών έχει μειωθεί τόσο σε αριθμό όσο και σε γεωγραφική κατανομή. Ενώ η εξαφάνιση των ειδών αποτελεί φυσικό τμήμα της ιστορίας της Γης, η ανθρώπινη δραστηριότητα κατά τα τελευταία χρόνια αύξησε τον ρυθμό εξαφάνισης κατά τουλάχιστον εκατό φορές σε σύγκριση με τον φυσικό ρυθμό. Στο πλαίσιο ομάδων που μελετήθηκαν ενδελεχώς, μεταξύ 12% και 52% των ειδών απειλούνται με εξαφάνιση, σύμφωνα με τον Κόκκινο Κατάλογο της Διεθνούς Ένωσης για τη Διατήρηση της Φύσης. Γενικότερα, τα πλέον απειλούμενα είδη είναι εκείνα που βρίσκονται υψηλότερα στην τροφική αλυσίδα, έχουν μικρότερη πυκνότητα πληθυσμού, ζουν περισσότερο, αναπαράγονται με αργούς ρυθμούς και διαμένουν εντός περιορισμένου γεωγραφικού χώρου.
<P>
Εντός πολλών ομάδων ειδών, όπως είναι τα αμφίβια, τα θηλαστικά της Αφρικής και τα πουλιά σε γεωργικές περιοχές, η πλειονότητα των ειδών έρχεται αντιμέτωπη με μείωση του μεγέθους του πληθυσμού της και της γεωγραφικής της εξάπλωσης. Οι εξαιρέσεις οφείλονται σχεδόν πάντα σε ανθρώπινες παρεμβάσεις, όπως είναι η παροχή προστασίας σε καταφύγια ή σε είδη που τείνουν να αναπτύσσονται επιτυχώς σε τοπία όπου κυριαρχεί το ανθρώπινο στοιχείο.
<P>
Οι άνθρωποι πρέπει να αντιληφθούν ότι το αυξανόμενο οικολογικό τους αποτύπωμα φτάνει πολύ μακρύτερα από τα σύνορα της ΕΕ και ότι ο τρόπος ζωής μας έχει άμεσες συνέπειες στους αυτόχθονες πληθυσμούς στον αναπτυσσόμενο κόσμο. Παρόλο που οι περισσότεροι από εμάς κατανοούμε σήμερα ως έναν βαθμό τουλάχιστον την έκταση του προβλήματος της κλιματικής αλλαγής, πολλοί είναι εκείνοι που δεν έχουν κάνει ακόμα τη σύνδεση μεταξύ της κλιματικής αλλαγής και της απώλειας της βιοποικιλότητας.
<P>
Για την ακρίβεια, στον τομέα αυτό θεωρώ ότι οφείλουμε να συνδέσουμε το έργο της Σύμβασης για τη Βιοποικιλότητα και της Διάσκεψης των Μερών για την Κλιματική Αλλαγή. Μάλιστα, θα έφτανα σε σημείο να διερωτηθώ εάν εξακολουθούμε να χρειαζόμαστε μια μεμονωμένη COP για τη βιοποικιλότητα. Το ερώτημα αυτό πρέπει να εξετασθεί, και εγώ συμμετείχα στην περσινή COP που διοργανώθηκε στη Νέα Υόρκη.
<P>
Ναι, συμφωνώ ότι τα μέτρα για τον μετριασμό και την προσαρμογή στην κλιματική αλλαγή, συμπεριλαμβανομένης της αποψίλωσης των δασών, πρέπει να στηρίζουν τη βιοποικιλότητα. Επικροτώ τα σχόλια της Επιτρόπου Wallström σχετικά με ζητήματα που άπτονται της θαλάσσιας βιοποικιλότητας. Εδώ πρέπει να συμπεριλάβουμε τα κοράλια των ψυχρών υδάτων και τα θαλάσσια όρη, που στεγάζουν πλούσια και συχνά μοναδικά οικοσυστήματα. Υπάρχουν τεράστια κενά στις επιστημονικές μας γνώσεις όσον αφορά τις επιδράσεις της κλιματικής αλλαγής στις θαλάσσιες περιοχές. Πρέπει να θυμόμαστε ότι περισσότερο από το 70% της επιφάνειας του πλανήτη καλύπτεται από ωκεανούς, ότι το 97% του συνόλου των υδάτων του πλανήτη περιέχεται σε αυτούς και ότι οι ωκεανοί παρέχουν το 99% του χώρου διαβίωσης στη Γη.
<P>
Θα κλείσω, κύριε Πρόεδρε, για να μην σας ανεβάσω ακόμα περισσότερο την πίεση. Ας είμαστε ειλικρινείς μεταξύ μας. Οι στόχοι που τέθηκαν πριν από έξι χρόνια στο Γιοχάνεσμπουργκ είναι αδύνατο να επιτευχθούν. Ας μην γελιόμαστε άλλο και ας σταματήσουμε τις συζητήσεις.
<SPEAKER ID="254" NAME="Anne Ferreira" AFFILIATION="PSE">
(FR) Κύριε Πρόεδρε, κυρία Επίτροπε, κύριε υπουργέ, κυρίες και κύριοι, η Επιτροπή Περιβάλλοντος ενέκρινε ένα πολύ καλό ψήφισμα και εύχομαι ότι η Ευρωπαϊκή Επιτροπή και τα κράτη μέλη θα λάβουν υπόψη τις διάφορες συστάσεις που περιλαμβάνει, ιδίως την έκκληση για ηγεσία και συμφωνία κατά τη Συνεδρίαση της Βόννης, αλλά και για προσπάθειες εντός της επικράτειάς τους προκειμένου να αναχαιτισθεί η απώλεια της βιοποικιλότητας στην Ευρωπαϊκή Ένωση μέχρι το 2010.
<P>
Θα ήθελα αναφερθώ σε τρία από τα θέματα που θίγονται στο ψήφισμα. Το πρώτο είναι το ζήτημα των βιοκαυσίμων, στο οποίο αναφέρθηκαν ήδη ορισμένοι από τους συναδέλφους μου. Έχουν σημαντικές περιβαλλοντικές επιδράσεις στα δάση και στις γεωργικές καλλιεργούμενες εκτάσεις, ενώ οι επιπτώσεις της ανάπτυξής τους στους διατροφικούς πόρους θα συνεχίσουν να αυξάνονται. Δεν πρέπει να υπάρχει κανένας ανταγωνισμός μεταξύ των γεωργικών προϊόντων που προορίζονται για ανθρώπινη κατανάλωση και εκείνων που προορίζονται για βιομηχανική χρήση, είτε αυτή είναι η παραγωγή βιοκαυσίμων, είτε ο κλάδος της αγροχημικής βιομηχανίας. Πρέπει να εδραιωθεί μια σαφής σύνδεση μεταξύ τροφίμων και γεωργίας.
<P>
Το επόμενο θέμα σχετίζεται με τη θαλάσσια βιοποικιλότητα. Αργήσαμε πάρα πολύ να ασχοληθούμε με το ζήτημα αυτό. Στηρίζω απόλυτα τις εκκλήσεις που περιέχονται στο ψήφισμα για ταχεία ανάληψη δράσης, ιδίως όσον αφορά την εδραίωση θαλάσσιων προστατευόμενων περιοχών.
<P>
Το τελευταίο θέμα αφορά τους γενετικά τροποποιημένους οργανισμούς. Διαθέτουμε σήμερα μελέτες που καταδεικνύουν την αρνητική επίδρασή τους στο περιβάλλον και ιδίως στο έδαφος. Γνωρίζουμε ότι η διασπορά γενετικά τροποποιημένων οργανισμών προκαλεί μόλυνση των παραδοσιακών καλλιεργειών, κάτι που εμποδίζει τη διατήρηση της βιοποικιλότητας.
<P>
Επιπλέον, η βιομηχανική εστίαση στον τομέα των σπόρων και το γεγονός ότι ελέγχονται από λίγες μόνο πολυεθνικές εταιρείες γεννά με τη σειρά της ανησυχίες. Πρόκειται για μια κατάσταση την οποία δεν πρέπει να παραβλέψουν η Επιτροπή και τα κράτη μέλη.
<P>
Τέλος, η Διάσκεψη των Μελών στην Κουριτίμπα της Βραζιλίας τον Μάρτιο του 2006 αποφάσισε να διατηρήσει το μορατόριουμ για τους "σπόρους εξολοθρευτές". Αυτή ήταν μια εξαιρετική απόφαση, αλλά τώρα ίσως να χρειαστεί να εξετάσουμε εάν το μορατόριουμ είναι επαρκές, και εάν πρέπει ενδεχομένως να απαγορεύσουμε τη χρήση αυτού του είδους γενετικά τροποποιημένων σπόρων μίας χρήσης.
<P>
Τι σκοπεύουν να πράξουν η Επιτροπή και τα κράτη μέλη σχετικά με αυτά τα ζητήματα κατά τη Διάσκεψη των Μερών στη Βόννη; Έχετε ήδη σχηματίσει κάποια ιδέα για τα κριτήρια βιωσιμότητας όσον αφορά τα βιοκαύσιμα που θα μπορούσαν να παρουσιασθούν στη Βόννη;
<SPEAKER ID="255" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, όπως και η κ. Doyle προηγουμένως, έτσι και εγώ νόμιζα ότι είχα περισσότερο χρόνο στη διάθεσή μου, αλλά εκμεταλλευόμενος τη γενναιοδωρία σας θα αρκεστώ στο ενάμισυ λεπτό.
<P>
" βιοποικιλότητα είναι ουσιαστικής σημασίας προκειμένου να διασφαλίσουμε την επιβίωση των οικοσυστημάτων της Γης και να διατηρήσουμε μια εξαιρετικά πολύτιμη γενετική ομάδα διακριτικών χαρακτηριστικών ορισμένων ειδών. Το παρόν Κοινοβούλιο επανέλαβε τις ανησυχίες του όσον αφορά την απώλεια της βιοποικιλότητας μέσα από το σχετικό ψήφισμά του της 22ας Μαΐου 2007, αλλά ένα από τα κύρια εμπόδια στην ανάσχεση της απώλειας της βιοποικιλότητας είναι, φοβούμαι, η έλλειψη αποτελεσματικής δράσης από την Επιτροπή και το Συμβούλιο, που δίνουν αμφότερα την εντύπωση ότι το ενδιαφέρον τους για το ζήτημα είναι καθαρά θεωρητικό, και ότι στην πράξη δεν επιδεικνύουν καμία πρόθεση και καμία δέσμευση να εξασφαλίσουν ότι θα υπάρξει πραγματική και πλήρης εφαρμογή των σχετικών οδηγιών και ότι πληρούνται τόσο οι διεθνείς όσο και οι εσωτερικές δεσμεύσεις.
<P>
Ας ελπίσουμε ότι, ακόμα και σε αυτό το ύστερο στάδιο, η Επιτροπή και το Συμβούλιο θα δράσουν με αποφασιστικό τρόπο και θα βοηθήσουν εποικοδομητικά, ιδίως μέσα από την αυστηρή τους στάση στην επικείμενη διάσκεψη στη Βόννη, προκειμένου να προστατευθεί αποτελεσματικά η βιοποικιλότητα.
<SPEAKER ID="256" NAME="Πρόεδρος">
Κύριε Ματσάκη, για την ακρίβεια, τόσο η κ. Doyle όσο και η δική σας Ομάδα είχατε τον ίδιο χρόνο στη διάθεσή σας, επομένως φταίει η υποβολή της Ομάδας σας και η κακή ενημέρωσή σας από αυτήν, διότι εφαρμόζω πάντα τον κανόνα που θέλει να δίνω επιπλέον χρόνο ομιλίας σε κάθε μέλος που μιλάει σε γλώσσα άλλη από τη δική του - και αυτό δεν ισχύει μόνο για τα αγγλικά.
<SPEAKER ID="257" NAME="Hiltrud Breyer" AFFILIATION="Verts/ALE">
(DE) Κύριε Πρόεδρε, όλοι όσοι μιλήσαμε σήμερα, εκφράσαμε τη δέσμευσή μας για περισσότερη προστασία των ειδών και μεγαλύτερη βιοποικιλότητα. Γνωρίζουμε ότι οι οδηγίες σχετικά με τη διατήρηση του φυσικού περιβάλλοντος και το δίκτυο των προστατευόμενων περιοχών που έχει δημιουργηθεί από το Natura 2000 αποτελούν επιτυχία για την Ευρωπαϊκή Ένωση. Ωστόσο, όλα αυτά δεν είναι παρά ωραία λόγια και όλες αυτές οι δεσμεύσεις δεν πρέπει να μας αποσπούν την προσοχή από το γεγονός ότι -όπως αναφέρατε, κυρία Επίτροπε- δεν είναι μόνο το ζήτημα του κλίματος που κυριαρχεί στα πρωτοσέλιδα, αλλά δυστυχώς και η διατήρηση των ειδών και της ίδιας της φύσης.
<P>
Πολύ συχνά, τα είδη που κινδυνεύουν με εξαφάνιση παρουσιάζονται σαν ενόχληση που καθυστερεί ή εμποδίζει τυχόν κατασκευαστικά έργα. Αυτός είναι ο λόγος για τον οποίο θεωρώ ντροπή το γεγονός ότι, ιδίως στη Γερμανία, όπου θα πραγματοποιηθεί η Διάσκεψη των Μερών, συντηρητικές κυβερνήσεις κρατιδίων, όπως εκείνες του Έσσε και της Κάτω Σαξονίας, παρουσίασαν πρωτοβουλία στο Ομοσπονδιακό Συμβούλιο της Γερμανίας η οποία συνιστά επίθεση κατά της επιτυχίας αυτής της ΕΕ.
<P>
" Γερμανία χάνει κάθε αξιοπιστία όταν ζητεί περισσότερες προστατευόμενες περιοχές και μεγαλύτερη προστασία των ειδών που απειλούνται σε φτωχότερες χώρες, αλλά προσπαθεί να αμβλύνει τη σημασία της διατήρησης της φύσης στην Ευρωπαϊκή Ένωση. Δυστυχώς, η Γερμανία δεν αποτελεί το μοναδικό παράδειγμα! Εντελώς ξαφνικά, η Ομάδα των Φιλελεύθερων του Ευρωπαϊκού Κοινοβουλίου διεξήγαγε σεμινάριο σχετικά με το εν λόγω ζήτημα. " επίθεση του κ. Stoiber κατά της διατήρησης της φύσης στην Ευρώπη πραγματοποιήθηκε με τον ίδιο ακριβώς τρόπο, κάτω από το περίβλημα της "απλοποίησης".
<P>
Περιμένω, κυρία Επίτροπε, ότι θα εκφράσετε στην Ευρωπαϊκή Ένωση για μία ακόμα φορά τη σαφή δέσμευσή σας ότι κάθε απόπειρα...
<P>
(Ο Πρόεδρος διακόπτει την ομιλήτρια)
<SPEAKER ID="258" NAME="Péter Olajos" AFFILIATION="PPE-DE">
(HU) Σας ευχαριστώ, κύριε Πρόεδρε. Ο κ. Ματσάκης αναφέρθηκε ήδη στα προβλήματα που σχετίζονται με την εφαρμογή, και θα ήθελα να προσθέσω και εγώ μερικά παραδείγματα. Στην Ευρώπη και στη λεκάνη των Καρπαθίων, η προστασία των δασών μας αποτελεί μια ολοένα μεγαλύτερη πρόκληση. Σε ορισμένα σημεία, τα δάση καίγονται, σε άλλα χάνονται στη λήθη ή πολύ απλά πέφτουν θύματα κλοπής. Στα Καρπάθια, ή για παράδειγμα, στην περιοχή Sajólád, το 30-40% των δασών έχουν ήδη κλαπεί. " παράνομη υλοτομία μειώνει τη βιοποικιλότητα, προκαλεί διάβρωση και συμβάλλει κατά 20% στις εκπομπές αερίων του θερμοκηπίου. Προκειμένου να ανασχεθεί αυτή η πορεία, τέσσερις συνάδελφοι από το ΕΚ απέστειλαν γραπτή δήλωση προς την Επιτροπή σχετικά με νομοθεσία που θα επιτρέπει την πώληση εντός της ΕΕ ξυλείας και προϊόντων ξυλείας που θα προέρχονται μόνο από νόμιμη και ελεγχόμενη υλοτομία. Θα ήθελα να ζητήσω από τους συναδέλφους να συνυπογράψουν τη δήλωση αυτή με ημερομηνία 23 του μήνα.
<P>
" διατήρηση της βιοποικιλότητας αποτελεί σημαντικό εθνικό στόχο. " θέση της ουγγρικής κυβέρνησης σχετικά με την αδιαφορία για τους τόπους που υπάγονται στο Natura 2000 είναι τέτοια, ώστε, κατά τη διάρκεια αυτής της εβδομάδες και ενώ εορταζόταν η "μέρα της Γης, διοργανώθηκε το ράλι Κεντρικής Ευρώπης, που αποτελεί τμήμα του ράλι Ντακάρ, το οποίο διέσχισε χωρίς να αντιμετωπίσει κανένα εμπόδιο περιοχές αυξημένης περιβαλλοντικής προστασίας, ακόμα και περιοχές που υπάγονται στο Natura 2000. Δεν πραγματοποιήθηκε καμία αξιολόγηση των επιπτώσεων στο περιβάλλον, δεν υπήρξαν σχέδια για αποκατάσταση ή προστασία, και δεν ζητήθηκε καν άδεια για την οργάνωση του αγώνα. Καμία είσπραξη δεν μπορεί να αντισταθμίσει τις ζημίες στο περιβάλλον που προκλήθηκαν εξαιτίας αυτού. Όμως, η απόδοσή μας δεν είναι καλύτερη ούτε όσον αφορά τα πτηνά. Μόλις πριν από δύο εβδομάδες, η Ευρωπαϊκή Επιτροπή απέστειλε στην Ουγγαρία τελική γραπτή προειδοποίηση, διότι η Ουγγαρία δεν έχει εφαρμόσει κανένα μέτρο σε εθνικό επίπεδο με σκοπό την προστασία των άγριων πτηνών.
<P>
Ωστόσο, δεν θέλω να αναφέρω μόνο αρνητικά παραδείγματα. Πρόσφατα, υπογράφηκε και στην Ουγγαρία μια μοναδική, εθελοντική ευρωπαϊκή συμφωνία, χάρη στη δική μου πρωτοβουλία, σχετικά με την ανάσχεση της απώλειας των πτηνών που προκαλείται από τα εναέρια ηλεκτρικά καλώδια. Βάσει του σχεδίου αυτού, για έναν ουρανό χωρίς εμπόδια, το ευρύ κοινό, η βιομηχανία παραγωγής ηλεκτρικού ρεύματος και το κράτος δήλωσαν ότι, μέσω της διαρρύθμισης των καλωδίων, της μόνωσης κλπ, η Ουγγαρία θα δημιουργήσει έναν ασφαλή για τα πτηνά "ουράνιο διάδρομο" μέχρι το 2020. Πρόκειται για μια καινοτόμο συμφωνία με πολύ μεγάλη σημασία, η οποία αξίζει την προσοχή και την υποστήριξη της Ευρώπης. Σας ευχαριστώ.
<SPEAKER ID="259" NAME="Magor Imre Csibi" AFFILIATION="ALDE">
(RO) Στη συνεδρίαση των Μερών της Σύμβασης για τη Βιοποικιλότητα που θα πραγματοποιηθεί στη Βόννη, θα συζητηθεί και το ζήτημα της δασικής βιοποικιλότητας.
<P>
Πρόκειται για ένα ευαίσθητο ζήτημα για το οποίο δεν έχει βρεθεί ακόμα βιώσιμη λύση. " δασική βιοποικιλότητα απειλείται από την παράνομη αποψίλωση των δασών που πραγματοποιείται σε παγκόσμιο επίπεδο. Το αποτέλεσμα αυτής είναι η ουσιαστική, συνήθως μη αναστρέψιμη, μείωση της βιοποικιλότητας. Επιπλέον, η αποψίλωση των δασών αποτελεί το τρίτο σημαντικότερο αίτιο της υπερθέρμανσης του πλανήτη.
<P>
" Επιτροπή Αλιείας εξέφρασε τη θέση της όσον αφορά τις σημαντικές επιπτώσεις της αποψίλωσης των δασών στο κλίμα, τα μακροπρόθεσμα οικονομικά οφέλη και τη σημασία της διατήρησης της ακεραιότητας των δασών, στο ψήφισμά της του Νοεμβρίου του 2007 σχετικά με το εμπόριο και τις κλιματικές αλλαγές.
<P>
Εκτιμώ επίσης την πρωτοβουλία της ΕΕ σχετικά με το σχέδιο δράσης για την επιβολή της δασικής νομοθεσίας, τη διακυβέρνηση και το εμπόριο.
<P>
Ανέφερα ορισμένες ευρωπαϊκές δράσεις που, δυστυχώς, δεν επέφεραν τα επιθυμητά αποτελέσματα. Για παράδειγμα, κατά την εφαρμογή του σχεδίου δράσης, το 70% των χωρών της ΕΕ δεν κατόρθωσαν να φέρουν σε πέρας καμία δράση μέχρι τον Απρίλιο του 2007.
<P>
Πρέπει να βρούμε μια παγκόσμια λύση όσο το δυνατόν συντομότερα. Ενθαρρύνω τις αποστολές από την ΕΕ στη διάσκεψη της Βόννης να στηρίξουν την κατάρτιση ενός πρότυπου ορισμού της έννοιας της παράνομης υλοτομίας και να υποστηρίξουν τη λογική χρήση των δασών.
<P>
Επιπλέον, ενθαρρύνω την έναρξη των συνομιλιών όσον αφορά την παρουσίαση ενός παγκόσμιου μηχανισμού εποπτείας της υλοτομίας και της εμπορίας ξύλου.
<SPEAKER ID="260" NAME="Richard Seeber" AFFILIATION="PPE-DE">
(DE) Κύριε Πρόεδρε, το σύνθημα της Ευρωπαϊκής Ένωσης είναι "ενότητα μέσα από την ποικιλομορφία" αλλά, όπως όλοι γνωρίζουμε, στον πραγματικό κόσμο η ποικιλομορφία αυτή έχει μειωθεί με ανησυχητικούς ρυθμούς κατά τη διάρκεια των τελευταίων 150 ετών. Ο ρυθμός απώλειας είναι σήμερα μεταξύ 1 000 και 10 000 φορές υψηλότερος από τον μέσο όρο στην ιστορία του πλανήτη μας. " Διεθνής Ένωση για τη Διατήρηση της Φύσης (IUCN) αναφέρει σήμερα περίπου 15 600 είδη που κινδυνεύουν με εξαφάνιση σε ολόκληρο τον κόσμο. Ο Οργανισμός Επισιτισμού και Γεωργίας των "νωμένων Εθνών (FAO) υπολογίζει ότι οι κύριες χώρες παραγωγής σιταριού και αραβοσίτου έχουν χάσει περισσότερο από 80% των αρχικών τους ποικιλιών, και τα αριθμητικά αυτά στοιχεία δεν αποτελούν παρά την κορυφή του παγόβουνου, καθώς γνωρίζουμε ότι σήμερα μόλις 1,7 περίπου εκατομμύρια είδη έχουν εντοπιστεί και περιγραφεί μεταξύ των εκτιμώμενων 13 εκατομμυρίων που ζουν παγκοσμίως. Γνωρίζουμε επίσης ότι η κλιματική αλλαγή έχει χειροτερεύσει την κατάσταση. Ωστόσο, γνωρίζουμε εξίσου καλά ότι αυτή η απώλεια της βιοποικιλότητας μειώνει τις ικανότητές μας να ανταποκριθούμε ιδίως στις κλιματικές αλλαγές, έτσι βρισκόμαστε σήμερα αντιμέτωποι με ένα πραγματικά δύσκολο δίλημμα.
<P>
Είμαι, επομένως, δυστυχώς υποχρεωμένος να ρωτήσω την Επιτροπή το εξής: για ποιον λόγο δεν εντάσσουμε τη διάσταση της βιωσιμότητας και της βιοποικιλότητας σε όλους τους τομείς της πολιτικής μας; Για ποιον λόγο δεν προβαίνουμε σε μεγαλύτερη έρευνα και ανάπτυξη σχετικά με τη συνύπαρξη των ειδών, και ειδικότερα με τους ανθρώπους;
<P>
Όποιος παρακολουθεί την παρούσα συζήτηση θα δημιουργήσει την εντύπωση ότι η θέσπιση ορισμένων περιοχών που υπάγονται στην οδηγία για τους οικοτόπους και η προστασία των πτηνών αρκούν. Ωστόσο, αυτά δεν είναι παρά η κορυφή του παγόβουνου. Για ποιον λόγο δεν καλούμε τους πολίτες να συμμετάσχουν στην επίτευξη αυτών των στόχων, στο πλαίσιο της οποίας μπορούμε όλοι να διαδραματίσουμε κάποιο ρόλο; " Επιτροπή έχει δουλειά εν προκειμένω, και το ίδιο ισχύει και για εμάς εδώ στο Ευρωπαϊκό Κοινοβούλιο, αλλά και στο Συμβούλιο. Δεν αρκεί απλώς να συμμετέχουμε σε διασκέψεις και να υπογράφουμε διακηρύξεις. Είναι καιρός να δράσουμε, και αυτό σημαίνει να δράσουμε από κοινού!
<SPEAKER ID="261" NAME="Anders Wijkman" AFFILIATION="PPE-DE">
(EN) Κύριε Πρόεδρε, θεωρώ ότι εάν υπάρχει ένα πράγμα που μπορούμε να κάνουμε κατά την προσπάθεια ανάσχεσης της απώλειας της βιοποικιλότητας, αυτό είναι η ανάσχεση της καταστροφής των τροπικών δασών. Κάθε χρόνο, 14 με 15 εκατομμύρια εκτάρια καταστρέφονται. Συζητάμε το θέμα αυτό επί πολλά χρόνια και χωρίς να έχουμε σημειώσει ουσιαστική πρόοδο.
<P>
Το πραγματικό πρόβλημα είναι ότι οι υπηρεσίες των οικοσυστημάτων, είτε αναφερόμαστε στην απορρόφηση άνθρακα, τη βιοποικιλότητα, τη ρύθμιση του περιφερειακού κλίματος ή το υδρολογικό σύστημα, δεν έχουν ουσιαστική αξία στην αγορά. Πρόκειται για μειονέκτημα του οικονομικού μας μοντέλου, και εφόσον δεν αποζημιώνουμε τους ιδιοκτήτες των δασών για την αξία αυτών -έτσι ώστε η διατήρηση της ξυλείας να είναι περισσότερο επικερδής από την υλοτομία- αυτός ο ρυθμός αποψίλωσης των δασών θα συνεχιστεί.
<P>
Υπάρχει μια λύση: να συμπεριληφθούν τα δάση στην εμπορία ρύπων. Ωστόσο, η Επιτροπή είναι αντίθετη προς αυτήν, και διαθέτει τους λόγους της. Το πρόβλημα είναι ότι δεν παρέχει κάποια εναλλακτική πρόταση, και όλοι γνωρίζουμε ότι οι χρηματικοί πόροι είναι ιδιαίτερα περιορισμένοι στο πλαίσιο της Σύμβασης για τη Βιοποικιλότητα - και δεν ενδέχεται να αυξηθούν στο μέλλον.
<P>
Γνωρίζω ότι η Επιτροπή ενδιαφέρεται εξίσου για την αποψίλωση των τροπικών δασών όσο και όλοι εμείς, αλλά το ζήτημα είναι το εξής: ποια είναι η εναλλακτική σας πρόταση; Χρειαζόμαστε μια δέσμη μέτρων. Χρειαζόμαστε μια ολοκληρωμένη προσέγγιση που θα αφορά την κλιματική αλλαγή, την απορρόφηση άνθρακα, τη βιοποικιλότητα και την προστασία της περιουσίας των φτωχών στρωμάτων των πολιτών. Απαιτείται η στενή συνεργασία της ΓΔ Περιβάλλοντος και της ΓΔ Ανάπτυξης, και μέχρι στιγμής κάτι τέτοιο δεν έχει συμβεί. Δώστε μας μια εναλλακτική λύση, ώστε να έχουμε κάτι το οποίο να μπορούμε να συζητήσουμε, διαφορετικά φοβάμαι ότι θα συνεχιστεί η αποψίλωση των δασών και μαζί με αυτήν και η απώλεια της βιοποικιλότητας.
<SPEAKER ID="262" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η γεωργική παραγωγή έχει εντατικοποιηθεί προκειμένου να ανταποκριθεί στην αυξημένη ζήτηση για γεωργικά προϊόντα και για πρώτες ύλες που παράγονται για άλλες χρήσεις, πέραν της ανθρώπινης κατανάλωσης. Αυτή η εντατικοποίηση οφείλεται ειδικότερα στην παραγωγή βιοκαυσίμων και βιομάζας. Γνωρίζουμε ότι οι εντατικές καλλιέργειες έχουν καταστροφικές συνέπειες για τη βιοποικιλότητα. Με δεδομένα τα παραπάνω, προκύπτει το ερώτημα με ποιον τρόπο θα συμφιλιώσουμε τη διατήρηση της βιοποικιλότητας με την εντατική ανάπτυξη της οικονομίας και των υποδομών.
<P>
" σύγχρονη διαχείριση της βιοποικιλότητας καθιστά αναγκαία την αυξημένη παρακολούθηση των διαδικασιών που αναπτύσσονται και τις κατάλληλες επενδύσεις στην επιστημονική έρευνα. Έχουμε αντλήσει οφέλη από την οικονομική ανάπτυξη και πρέπει, ως εκ τούτου, να αφιερώσουμε τρόπον τινά τμήμα αυτών για τη διατήρηση της βιοποικιλότητας. Ουσιαστικά, πρέπει να κατανοήσουμε ότι η διατήρηση και η προστασία του περιβάλλοντος απαιτεί την ανάληψη δράσης τόσο σε παγκόσμιο όσο και σε τοπικό επίπεδο. Καθένας από εμάς πρέπει να αναλάβει δράση από μόνος του και το ίδιο πρέπει να κάνουν και ολόκληροι κλάδοι της οικονομίας. Αυτή η πρόκληση μας αφορά όλους.
<SPEAKER ID="263" NAME="Paul Rübig" AFFILIATION="PPE-DE">
(DE) Κύριε Πρόεδρε, κυρίες και κύριοι, θα με ενδιέφερε να μάθω εάν η Επιτροπή έχει ήδη εξετάσει, στο πλαίσιο του "ελέγχου υγείας" της ΚΓΠ, πιθανούς τρόπους με τους οποίους θα σημειωθεί πρόοδος εν προκειμένω, ιδίως κατά τις επόμενες δημοσιονομικές προοπτικές. Γεγονός παραμένει ότι οι ανανεώσιμες μορφές ενέργειας και τα βιοκαύσιμα αποτελούν, ασφαλώς, σημαντικές προκλήσεις για εμάς, και θα πρέπει να ενσωματωθούν στο οικονομικό πλαίσιο του "ελέγχου υγείας".
<P>
Αυτό θα διαδραματίσει πολύ σημαντικό ρόλο και σε σχέση με τις εξελίξεις που αφορούν το διοξείδιο του άνθρακα, το οποίο οφείλουμε ασφαλώς να μειώσουμε σύμφωνα με το Πρωτόκολλο του Κυότο. Το συγκεκριμένο ερώτημά μου είναι το ακόλουθο: ποιες προτάσεις θα υποβάλει η Επιτροπή εν προκειμένω;
<SPEAKER ID="264" NAME="Hubert Pirker" AFFILIATION="PPE-DE">
(DE) Κύριε Πρόεδρε, συζητούμε σχετικά με το πώς θα διατηρήσουμε τη βιοποικιλότητα για τις επόμενες γενιές, και ταυτόχρονα εγκρίνουμε μέτρα που είναι τελείως αντιπαραγωγικά. Μετά την αρχική ευφορία που συνδεόταν με την παραγωγή βιοντίζελ, γνωρίζουμε σήμερα ότι αυτή έχει αντιπαραγωγικές επιπτώσεις, καθώς χρειάζονται 9 000 λίτρα νερό για την παραγωγή ενός λίτρου βιοντίζελ, ενώ προκαλεί επίσης εκπομπές πρωτοξειδίου του αζώτου, που είναι πολύ πιο καταστροφικές από εκείνες του διοξειδίου του άνθρακα. Γνωρίζουμε επίσης ότι η καλλιέργεια φυτών που χρησιμοποιούνται για την παραγωγή ενέργειας θέτει σε κίνδυνο και ενδέχεται ακόμα και να καταστρέψει τη βιοποικιλότητα.
<P>
Με δεδομένα τα νέα αυτά ευρήματα και προς όφελος της διατήρησης της βιοποικιλότητας, εξετάζετε το ενδεχόμενο να άρετε τις αποφάσεις που λάβαμε σχετικά με την πρόσμιξη βιοντίζελ στα συμβατικά υγρά καύσιμα; Εξετάζετε το ενδεχόμενο να επενδύσετε σε νέα έρευνα, και ίσως στην ανάπτυξη μιας εναλλακτικής στρατηγικής, εφόσον σήμερα έχουμε γνώση των αρνητικών επιδράσεων και αποτελεσμάτων;
<SPEAKER ID="265" NAME="Janez Podobnik">
Προεδρεύων του Συμβουλίου. - (SL) Καταρχάς, θα ήθελα να σας ευχαριστήσω για τη μεγάλη συμμετοχή σας στη συζήτηση. Συμφωνώ μαζί σας ότι αποτελεί πραγματική τέχνη το να ομιλεί κανείς με συνοπτικό, συνθετικό και απλό τρόπο σχετικά με ένα τόσο σοβαρό και σύνθετο πρόβλημα όσο είναι η βιοποικιλότητα. Αυτός ήταν ένας από τους λόγους, κύριε Πρόεδρε, που δυσκολευτήκατε να χωρέσετε όλες τις παρεμβάσεις στον χρόνο που αναλογεί σε αυτήν τη συζήτηση.
<P>
Επιτρέψτε μου να προχωρήσω σε συνοπτικό σχολιασμό της συζήτησής σας. Θα ξεκινήσω με την πρώτη δήλωση, στο πλαίσιο της οποίας επιβεβαιώσατε τη θέση του Συμβουλίου ότι η κλιματική αλλαγή και οι επιδράσεις στη βιοποικιλότητα είναι αλληλοσυνδεόμενες και αλληλοεξαρτώμενες έννοιες. Οι παρεμβάσεις σας ήταν ευρείες και αναφέρθηκαν σε πολυάριθμα ζητήματα, καλύπτοντας το πιο περιορισμένο περιεχόμενο που θα έχει η συνεδρίαση στη Βόννη. Αναφέρθηκαν επίσης στον τρόπο ζωής του σύγχρονου ανθρώπου του 21ου αιώνα, ξεκινώντας από την πολιτική για τα απόβλητα και τις μεταφορές και θίγοντας επίσης το ζήτημα της βιώσιμης παραγωγής, της βιώσιμης κατανάλωσης, κλπ.
<P>
Σας διαβεβαιώνω προσωπικά ότι η Ευρωπαϊκή Ένωση διαθέτει κατάλληλους μηχανισμούς και ότι διαθέτουμε επίσης τα αναγκαία μέτρα. Ανέφερα ήδη στην εισαγωγή μου ότι βασικός μας στόχος ήταν να παραβρεθούμε στη Βόννη και να προσπαθήσουμε να πετύχουμε την εφαρμογή των μέτρων, να κινηθούμε με γνώμονα την πραγματικότητα και να συνεχίσουμε να κάνουμε πράξεις τα λόγια μας.
<P>
Ρωτήσατε σχετικά με τους χρηματικούς πόρους. Έχουμε καθορίσει και συμφωνήσει σχετικά με τους χρηματοδοτικούς μηχανισμούς σε ευρωπαϊκό επίπεδο. Θα ήθελα να τονίσω ότι στη Βόννη το Συμβούλιο θα προσπαθήσει να εξασφαλίσει νέους και καινοτόμους χρηματικούς πόρους. Αναφέρομαι σε διεθνές επίπεδο και όχι μόνο στο ευρωπαϊκό. Θα ήθελα να επισημάνω την ανάγκη σύνδεσης των τομέων που επηρεάζουν τη βιοποικιλότητα. Θα ήθελα ειδικότερα να τονίσω τον ρόλο του ιδιωτικού τομέα. Οι τρεις τελευταίες Προεδρίες, δηλαδή εκείνες της Γερμανίας, της Πορτογαλίας και της Σλοβενίας, επιχείρησαν να επιβεβαιώσουν ότι το ζήτημα της συμμετοχής του ιδιωτικού τομέα στο πρόβλημα της βιοποικιλότητας θα αναφερθεί στη Βόννη. " Διάσκεψη για τις Επιχειρήσεις και τη Βιοποικιλότητα που πραγματοποιήθηκε στην Πορτογαλία στέφθηκε με μεγάλη επιτυχία. Ελπίζουμε ότι στη Βόννη θα αναπτύξουμε τις λύσεις που προτάθηκαν στην Πορτογαλία.
<P>
Θα ήθελα να ευχαριστήσω τον κ. Blokland, ο οποίος αναφέρθηκε στην ανεπίσημη συνεδρίαση των υπουργών Περιβάλλοντος που πραγματοποιήθηκε στη Λιουμπλιάνα. Ο κ. Blokland συμμετείχε εκπροσωπώντας δύο από τις επιτροπές σας, και θα ήθελα να τον ευχαριστήσω για αυτό. Αναφερθήκαμε στο ζήτημα των δασών, της βιώσιμης εκμετάλλευσής τους, της επίδρασής τους στη βιοποικιλότητα και στην πιθανότητα να τα χρησιμοποιήσουμε για παραγωγή βιομάζας και βιοκαυσίμων δεύτερης γενιάς.
<P>
Θα ήθελα να σας πληροφορήσω ότι το Συμβούλιο γνωρίζει τη σοβαρότητα και τη σύνθετη φύση των κριτηρίων βιωσιμότητας κατά την παραγωγή βιοκαυσίμων και βιομάζας. Αυτός ήταν επίσης ο λόγος για τον οποίο συμφωνήσαμε με την Επιτροπή και συνεργασθήκαμε με αυτήν για τη διαμόρφωση μιας ομάδας εργασίας, η οποία κατά τη συνεδρίαση της COREPER που θα διεξαχθεί τον ερχόμενο μήνα, θα προτείνει καλές λύσεις όσον αφορά τα κριτήρια βιωσιμότητας κατά την παραγωγή βιοκαυσίμων. Στη συνέχεια, τα κριτήρια αυτά θα αποτελέσουν συστατικά στοιχεία αμφότερων των οδηγιών που βρίσκονται τώρα σε φάση έγκρισης. Θα ήθελα να ευχαριστήσω ιδιαίτερα όλους όσοι, εκτός από τις κοινωνικές επιπτώσεις και τις ανεπιθύμητες επιδράσεις της παραγωγής βιοκαυσίμων, αναφέρθηκαν και στις επιπτώσεις αυτών στη βιοποικιλότητα. Είναι κάτι που μερικές φορές ξεχνούμε.
<P>
Θα ήθελα να ολοκληρώσω τον σύντομο αυτό σχολιασμό επαναλαμβάνοντας ότι, σε παγκόσμιο επίπεδο, εργαζόμαστε με στόχο την εδραίωση ενός δικτύου προστατευόμενων περιοχών σε στεριά και θάλασσα. " Ευρωπαϊκή Ένωση διαθέτει ένα καλό και αποτελεσματικό μέσο που ονομάζεται Natura 2000 και έχει μεγάλη σημασία ότι αυτό εφαρμόζεται με συνέπεια σε εθνικό και ευρωπαϊκό επίπεδο.
<SPEAKER ID="266" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, θεωρώ ότι αυτή η ζωηρή συζήτηση που φανερώνει τις πλούσιες γνώσεις των παρισταμένων εκφράζει το ενδιαφέρον του Κοινοβουλίου για παρόμοια ζητήματα. Σας ευχαριστώ για αυτό. Γνωρίζω με βεβαιότητα ότι εκφράζω την άποψη του Επίτροπου Δήμα, ο οποίος επιθυμεί να σας ευχαριστήσει για το ενδιαφέρον που επιδεικνύετε ως Κοινοβούλιο για τέτοια ζητήματα. Αναγνωρίζω ορισμένους παλιούς συναδέλφους στον αγώνα για την προστασία του περιβάλλοντος και της βιοποικιλότητας.
<P>
Ο homo sapiens ως φυλή έχει μεγάλο ενδιαφέρον, διότι μπορούμε να φτάσουμε στη Σελήνη, μπορούμε να επιτύχουμε μαζική επικοινωνία μέσω της τεχνολογίας των πληροφοριών και μπορούμε, βεβαίως, να μιλάμε. Αλλά δεν μπορούμε να δημιουργήσουμε έναν ρινόκερο ή ένα χέλι ή ένα μπλε λουλουδάκι και, εάν αυτά τα πλάσματα εξαφανιστούν, θα εξαφανιστούν για πάντα, όπως πολύ σωστά επισημάνατε.
<P>
Θα ήθελα εδώ να σχολιάσω ορισμένα σημεία που θεωρώ ότι παρουσιάζουν ιδιαίτερο ενδιαφέρον. Θα ήθελα να ξεκινήσω με το ζήτημα των βιοκαυσίμων, διότι η σχετική συζήτηση έχει πάρει μεγάλες διαστάσεις σήμερα και στα μέσα ενημέρωσης και διότι αποτελεί μεγάλο πρόβλημα και πρόκληση για όλους εμάς. Όπως γνωρίζετε, το Ευρωπαϊκό Συμβούλιο συμφώνησε για τον στόχο του ποσοστού 10% βιοκαυσίμων βάσει πολύ συγκεκριμένων προϋποθέσεων, και η θέση μας, στο πλαίσιο της Ευρωπαϊκής Ένωσης, είναι ότι επιθυμούμε βιώσιμα βιοκαύσιμα που δεν θα έχουν αρνητικές επιπτώσεις στο περιβάλλον και την παραγωγή τροφίμων. Εμείς, στην Επιτροπή εκτιμούμε τα μακροπρόθεσμα οφέλη από τα βιοκαύσιμα σε σχέση με τη μείωση των εκπομπών διοξειδίου του άνθρακα, διότι δεν πρέπει να ξεχνούμε ότι η μόνη εναλλακτική πρόταση σήμερα είναι το πετρέλαιο. Ασφάλεια της παροχής και της γεωργίας: νέες ευκαιρίες μπορούν να υπάρξουν χάρη στις αρχές που θεσπίσθηκαν. Ένας περιορισμένος στόχος σε ποσοστό 10%, ισχυρά κριτήρια βιωσιμότητας και στόχευση σε βιοκαύσιμα δεύτερης γενιάς - αυτή είναι η πραγματική πρόκληση: να βεβαιωθούμε ότι θα μπορέσουμε να μεταβούμε όσο το δυνατόν ταχύτερα στη χρήση βιοκαυσίμων δεύτερης γενιάς.
<P>
Ωστόσο, θα πρέπει επίσης να δράσουμε και σε διεθνές επίπεδο σχετικά με τα ζητήματα αυτά και να βεβαιωθούμε ότι θα υπάρξουν κριτήρια βιωσιμότητας και ότι αυτό δεν θα οξύνει την επισιτιστική κρίση.
<P>
Θα ήθελα επίσης να πω, απαντώντας στον κ. Wijkman, ότι θα γίνει αναφορά στο όλο ζήτημα της αποψίλωσης των δασών μέσω ανακοίνωσης το καλοκαίρι ή στις αρχές του φθινοπώρου, από όσο γνωρίζω, επομένως το ζήτημα αυτό θα περιληφθεί και στις διαπραγματεύσεις.
<P>
Ταυτόχρονα, πρέπει να ενημερωθούμε για τη συζήτηση που πραγματοποιείται τώρα και να βεβαιωθούμε ότι θα προετοιμάσουμε με τον δέοντα τρόπο μια καλή συζήτηση και μια καλή απόφαση σχετικά με την αποψίλωση των δασών. Το ίδιο θα πρέπει επίσης να γίνει και σχετικά με τις διαπραγματεύσεις που αφορούν την κλιματική αλλαγή.
<P>
Θα ήθελα επίσης να πω στην κ. Doyle ότι ίσως εκείνο που έχει σημασία στην προκειμένη περίπτωση δεν είναι να προσπαθήσουμε να ενώσουμε τις διαπραγματεύσεις που πραγματοποιούνται στο πλαίσιο των διαφόρων διασκέψεων των μερών, αλλά να βεβαιωθούμε ότι θα μεγιστοποιήσουμε τα πρόσθετα οφέλη, υλοποιώντας παράλληλα τα μέτρα για την καταπολέμηση της κλιματικής αλλαγής και εξασφαλίζοντας την τήρηση των στόχων μας όσον αφορά τη βιοποικιλότητα.
<P>
Θεωρώ, επομένως, ότι αυτά πρέπει να γίνουν τώρα, ιδίως όσον αφορά την προστασία των τροπικών δασών και τη διασφάλιση ότι θα αποκτήσουμε αυτά τα κριτήρια βιωσιμότητας όσον αφορά τα βιοκαύσιμα.
<P>
Θεωρώ, επομένως, ότι δεν πρέπει να στοχεύουμε σε όσα γνωρίζουμε ήδη ότι είναι αδύνατο να επιτευχθούν ή ότι θα μας φέρουν ενώπιον μιας διοικητικά ή πολιτικά δυσχερούς κατάστασης, αλλά να επιδιώξουμε την εφαρμογή των μέτρων. Αυτό ισχύει για το σύνολο της συζήτησης που αφορά τη νομοθεσία, τις κανονιστικές ρυθμίσεις και τους φιλόδοξους στόχους. Αυτά τα διαθέτουμε ήδη, αλλά τώρα πρέπει να τα εφαρμόσουμε και, φυσικά, όπως προσπάθησα να σας πω και νωρίτερα, να εργασθούμε πάνω στα επτά σημεία που αποτελούν τους στόχους μας στο πλαίσιο των διαπραγματεύσεων, να εξασφαλίσουμε τη διεθνή συνεργασία με τους εταίρους μας προκειμένου να αποκτήσουμε μια καλή επιστημονική βάση, την οποία θα αξιοποιήσουμε μέσα από πολύ συγκεκριμένες εφαρμογές. Αυτά είναι όσα έχω να πω εν γένει.
<P>
Τέλος, το σχέδιο δράσης που έχει καταρτισθεί αφορά ακριβώς την ένταξη της διάστασης αυτής σε όλους τους πολιτικούς τομείς, συμπεριλαμβανομένης της διασφάλισης ότι θα εξετάσουμε εν προκειμένω και την κοινή γεωργική πολιτική.
<P>
Θεωρώ, επομένως, ότι από αυτήν την άποψη σκοπός μας είναι να εξασφαλίσουμε ότι θα πείσουμε τόσο τα κράτη μέλη όσο και όλα τα θεσμικά μας όργανα να καταβάλουν κάθε δυνατή προσπάθεια για την υλοποίηση των στόχων μας.
<P>
Δεν θα καταχραστώ άλλο τον χρόνο σας. Γνωρίζω πολύ καλά την ανάγκη να τηρήσουμε το χρονοδιάγραμμά μας, επομένως θα σας ευχαριστήσω για μία ακόμα φορά για τη συζήτηση και θα σας διαβεβαιώσω ότι ο Επίτροπος Δήμας σκοπεύει να συμμετάσχει ο ίδιος στο υπουργικό τμήμα της COP 9. Είμαι σίγουρη ότι θα χαρεί να δει ορισμένους από εσάς εκεί, και αναμένω και εγώ τη στήριξή σας για την επιτυχή έκβαση των σημαντικών αυτών συνεδριάσεων.
<SPEAKER ID="267" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="268" NAME="Genowefa Grabowska  " AFFILIATION="PSE">
γραπτώς. - (PL) Στηρίζω απόλυτα το εν λόγω ψήφισμα.
<P>
" ένατη Διάσκεψη των Μερών της Σύμβασης των "νωμένων Εθνών για τη Βιοποικιλότητα θα πραγματοποιηθεί στη Βόννη τον Μάιο του 2008. Αντιπρόσωποι διαφόρων χωρών θα αξιολογήσουν την απώλεια της βιοποικιλότητας που παρατηρείται σε ολόκληρο τον κόσμο. Οι συμμετέχοντες θα εξετάσουν επίσης ενδεχόμενους δίκαιους και χρηστούς τρόπους κοινής χρήσης των οφελών που προκύπτουν από την εκμετάλλευση των γενετικών πόρων. " απώλεια της βιοποικιλότητας των δασών έχει ιδιαίτερα αρνητικές συνέπειες. Επηρεάζει αρνητικά τον ρυθμό της αποψίλωσης των δασών και επιταχύνει την κλιματική κρίση. Ανησυχώ και εγώ με τη σειρά μου ότι η κλιματική αλλαγή θα οδηγήσει σε ακόμα μεγαλύτερη μείωση της βιοποικιλομορφίας στον κόσμο, στην υποβάθμιση του περιβάλλοντος και στην εξαφάνιση ορισμένων ειδών. Αυτό με τη σειρά του θα έχει αρνητικές επιπτώσεις στην ανάπτυξη και στον αγώνα κατά της φτώχειας. Είναι ήδη γνωστό ότι η αποψίλωση και η υποβάθμιση των δασών ευθύνονται για το 20% των εκπομπών διοξειδίου του άνθρακα παγκοσμίως.
<P>
Με δεδομένα τα παραπάνω, διακυβεύεται σε σοβαρό βαθμό η αξιοπιστία της Ευρωπαϊκής Ένωσης εξαιτίας της αναποτελεσματικής εφαρμογής από τα κράτη μέλη της νομοθεσίας που αφορά τη βιοποικιλότητα και των οδηγιών όπως εκείνες που αφορούν τα άγρια πτηνά και τους οικοτόπους. " αντίσταση σε ανάληψη συγκεκριμένων πολιτικών δράσεων οδηγεί σε αντίστοιχες αρνητικές συνέπειες. Χάριν παραδείγματος, θα μπορούσα να αναφέρω τις ανεπαρκείς προσπάθειες υλοποίησης των δεσμεύσεων που στοχεύουν στην ανάσχεση της διαδικασίας απώλειας της βιοποικιλότητας στην επικράτεια της ΕΕ μέχρι το 2010. Υπάρχει επίσης απροθυμία για διεξαγωγή διαπραγματεύσεων σχετικά με το μέσο που θα επιτρέψει την αξιολόγηση και την κοινή χρήση των οφελών, και απροθυμία για ανάθεση πρόσθετης στοχευμένης χρηματοδότησης με στόχο την υλοποίηση των συμβάσεων στις αναπτυσσόμενες χώρες.

<CHAPTER ID="005">
Απόβλητα ηλεκτρικού και ηλεκτρονικού εξοπλισμού (συζήτηση) 
<SPEAKER ID="055" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Florenz, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για τα απόβλητα ηλεκτρικού και ηλεκτρονικού εξοπλισμού (Α""Ε) (αναδιατύπωση) - C6-0472/2008 -.
<SPEAKER ID="056" NAME="Karl-Heinz Florenz" LANGUAGE="DE">
Κυρία Πρόεδρε, κύριε Potočnik, καταρχάς, θα ήθελα να ευχαριστήσω όλους τους ανθρώπους στο Κοινοβούλιο και την Επιτροπή που είχαν την καλοσύνη να με βοηθήσουν στην παρούσα φάση. " διαδικασία δεν ήταν ακριβώς ξεκάθαρη. " συνεργασία με την Επιτροπή ήταν εξαιρετική και θα ήθελα για μία ακόμα φορά να ευχαριστήσω θερμά την ομάδα στο γραφείο μου που εργάσθηκε νυχθημερόν για την παρούσα έκθεση.
<P>
Το ζήτημα των ηλεκτρονικών αποβλήτων δεν αφορά την εφαρμογή υπερβολικών περιβαλλοντικών προτύπων. Αφενός, είναι αλήθεια ότι πρόκειται για περιβαλλοντικά πρότυπα, αφετέρου όμως πρόκειται επίσης για το ζήτημα της διασφάλισης του εφοδιασμού μας με πρώτες ύλες στην Ευρώπη. Όλοι γνωρίζουμε ότι στο άμεσο μέλλον οι πρώτες ύλες θα παρουσιάσουν έλλειψη. Πόσο χρήσιμες θα είναι οι προηγμένες τεχνολογίες εάν δεν διαθέτουμε πλέον πρώτες ύλες;
<P>
Επομένως, πρέπει να εξετάσουμε την παρούσα έκθεση και από οικονομική σκοπιά και τότε καθίσταται δυστυχώς σαφές ότι παρουσιάζουμε αδυναμίες σε ορισμένους τομείς. Οι ευρωπαϊκές χώρες εμφανίζουν διαφορετικά ποσοστά συλλογής. Οι χώρες στον Βορρά είναι οι καλύτερες, με κατά κεφαλήν ποσοστό 16 κιλών. Χειρότερη επίδοση έχει η χώρα από την οποία προέρχεται το όνομά μου, όπου συλλέγεται μόλις 1 κιλό ετησίως. Με ποσοστά που κυμαίνονται μεταξύ 16 κιλών και 1 κιλού, είναι σημαντικό να μην παραμείνουμε σιωπηλοί σε σχέση με τις χώρες εκείνες που έχουν καλές επιδόσεις, και πρέπει επίσης να κατονομάσουμε και να εκθέσουμε εκείνες που εμφανίζουν κακές επιδόσεις, και αυτό ακριβώς σκοπεύω να κάνω.
<P>
Πρέπει επιτέλους να εισαγάγουμε ομοιόμορφα κριτήρια στην παρούσα οδηγία, διότι μέχρι στιγμής δεν υπάρχουν. Κάθε χώρα κάνει ό,τι θέλει και χρησιμοποιεί δικούς της ορισμούς. Αυτός είναι ο λόγος για τον οποίο δεν είναι πραγματικά εφικτό να προσαχθούν χώρες με τόσο χαμηλά ποσοστά συλλογής ενώπιον των δικαστηρίων, διότι δεν ενεργούν παράτυπα βάσει των δικών τους προτύπων. " κατάσταση στην Ευρωπαϊκή Ένωση πρέπει να αλλάξει, διότι ζούμε σε μια εσωτερική αγορά. Μερικές φορές φαίνεται να το ξεχνούμε.
<P>
Δεν πρέπει να στερηθούμε τα τεράστια οφέλη που μπορεί να μας προσφέρει η Ευρωπαϊκή Ένωση. Αυτός είναι ο λόγος για τον οποίο είναι σωστό αυτό το έγγραφο που έχει τόσες τρύπες ώστε να θυμίζει ελβετικό τυρί να μετατραπεί επιτέλους σε κάτι που θα έχει περισσότερο τυρί και λιγότερες τρύπες. " Επιτροπή ακολουθεί σήμερα σωστή πορεία, αλλά δυστυχώς, τα τελευταία χρόνια, αμέλησε να διενεργήσει ελέγχους. Θα ήθελα να έβλεπα μεγαλύτερες δεσμεύσεις από την Επιτροπή εν προκειμένω. Ωστόσο, αυτά ανήκουν στο παρελθόν και ελπίζουμε ότι το μέλλον θα είναι καλύτερο. Πραγματικά, δεν είναι εύκολο όταν τα κράτη μέλη κάνουν ό,τι θέλουν αυτά και ακόμα και η χώρα μου δεν είναι ακριβώς πειθήνια.
<P>
Ορθώς ορίζουμε σαφέστερα τους στόχους συλλογής. Ορθώς βάζουμε τέλος στις παράνομες εξαγωγές. Τα παραδείγματα που μπορώ να σας δώσω θα σας κάνουν να ανατριχιάσετε. Σε μεγάλο λιμένα κάποιας χώρας ελέγχθηκαν 420 εμπορευματοκιβώτια που περιείχαν υψηλής ποιότητας ηλεκτρονικά απόβλητα και 360 εξ αυτών ήταν παράνομα. Τα παιδιά μας θα μας φέρουν σε πολύ άβολη θέση με τις ερωτήσεις τους, εάν δεν μπορέσουμε να ελέγξουμε επιτέλους αυτήν την κατάσταση. Ένας τόνος πλακετών κυκλωμάτων περιέχει 200 γραμμάρια χρυσού, ενώ ένας τόνος μεταλλεύματος περιέχει μόλις 2 γραμμάρια χρυσού. Δεν έχουμε το περιθώριο να συνεχίσουμε να ακολουθούμε αυτήν την πορεία στο μέλλον και ελπίζω ότι οι πολίτες της Ευρώπης θα αποκτήσουν μεγαλύτερη επίγνωση αυτών των οικονομικού χαρακτήρα ζητημάτων.
<P>
Αυτός είναι λόγος για τον οποίο επιθυμούμε ένα ειδικό σύστημα συλλογής. Συγκεκριμένα, θέλουμε να είναι εφικτό να χαρίσει κάποιος δωρεάν τυχόν μικρές συσκευές που μπορούν εύκολα να πεταχτούν στον κάλαθο των αχρήστων. Μπορούμε να θεσπίσουμε εξαιρέσεις για τις πολύ μικρές επιχειρήσεις, αλλά κατά κανόνα, πρέπει να διευκολύνουμε τη δωρεάν διάθεση των ηλεκτρονικών συσκευών αντί να τις πετούμε στον κάλαθο των αχρήστων, διότι χρειαζόμαστε τις πολύτιμες πρώτες ύλες. Αυτός είναι ο βασικός μας στόχος.
<P>
Πρέπει επίσης να σταματήσουμε τις παράνομες μεταφορές αποβλήτων και να αλλάξουμε το πεδίο εφαρμογής της οδηγίας. Σήμερα, αν κατασκευάσεις μια λάμπα, πρέπει να την καταχωρίσεις και στα 27 κράτη μέλη για να μπορέσεις να την πουλήσεις, απλώς και μόνο λόγω της ύπαρξης της οδηγίας για τα απόβλητα. Το σύστημα πρέπει να επικαιροποιηθεί και να καταστεί περισσότερο ελκυστικό. Πρόκειται σύντομα να το πετύχουμε αυτό.
<SPEAKER ID="057" NAME="Janez Potočnik">
μέλος της Επιτροπής. - (EN) Κυρία Πρόεδρε, θα ήθελα κι εγώ καταρχάς να ευχαριστήσω το Κοινοβούλιο, και ιδίως τον εισηγητή, κ. Florenz, και την ομάδα του, τους σκιώδεις εισηγητές και την Επιτροπή Περιβάλλοντος, Δημόσιας Υγείας και Ασφάλειας των Τροφίμων, για την επίπονη εργασία τους.
<P>
" αφοσίωση και το ενδιαφέρον που επέδειξαν για το εν λόγω ζήτημα αντικατοπτρίζονται στις τροπολογίες οι οποίες εγκρίθηκαν σε επίπεδο επιτροπής και κατατέθηκαν τις τελευταίες εβδομάδες. Χαίρομαι που βλέπω ότι πολλές τροπολογίες υποστηρίζουν στο έπακρο τους στόχους των προτάσεων της Ευρωπαϊκής Επιτροπής σχετικά με την οδηγία για τα απόβλητα ηλεκτρικού και ηλεκτρονικού εξοπλισμού: την πλήρη αξιοποίηση των οφελών της οδηγίας Α""Ε για το περιβάλλον θέτοντας φιλόδοξους στόχους όσον αφορά τη συλλογή και την ανάκτηση οι οποίοι θα είναι ρεαλιστικοί για όλα τα κράτη μέλη· την ενίσχυση της εφαρμογής και επιβολής θεσπίζοντας λεπτομερείς κανόνες για την καταπολέμηση των παράνομων εξαγωγών αποβλήτων της ΕΕ· και τη μείωση σε σημαντικό βαθμό των άσκοπων διοικητικών επιβαρύνσεων για τους ευρωπαίους παραγωγούς μέσω ενισχυμένης συνεργασίας μεταξύ των εθνικών αρχών.
<P>
Ενισχύοντας την οδηγία Α""Ε μπορούμε να συμβάλουμε σε σημαντικό βαθμό στη δημιουργία μιας κοινωνίας ανακύκλωσης με αποδοτική χρήση των πόρων. Αναφερόμαστε στην ταχύτερα αυξανόμενη ροή αποβλήτων στην Ευρώπη, η οποία διαθέτει τεράστιο δυναμικό μείωσης της εξάρτησής μας από τις εισαγόμενες ή τις παρθένες πρώτες ύλες.
<P>
Με βάση αυτό το πολύ θετικό υπόβαθρο ευρείας συμφωνίας μεταξύ του Κοινοβουλίου και της Ευρωπαϊκής Επιτροπής, θα ήθελα να κάνω μερικές εισαγωγικές παρατηρήσεις σχετικά με τα τρία συγκεκριμένα ζητήματα.
<P>
" Ευρωπαϊκή Επιτροπή είναι ικανοποιημένη που το Κοινοβούλιο ενέκρινε στο έπακρο το επίπεδο φιλοδοξιών και την ημερομηνία έναρξης του νέου στόχου συλλογής. Ο εν λόγω στόχος είναι φιλόδοξος, ώστε να ωφεληθεί το περιβάλλον μας και να αυξηθεί η αποδοτική χρήση των πόρων της οικονομίας μας, και είναι επιτεύξιμος για κάθε κράτος μέλος, κάτι που είναι επίσης σημαντικό. " επιτροπή προτείνει τον εκ νέου καθορισμό του στόχου παραπέμποντας ρητά στον τελικό σκοπό -τη συλλογή μέρους των Α""Ε που παράγονται- στη διατύπωσή της. " Ευρωπαϊκή Επιτροπή θα συμφωνήσει με αυτήν την προσέγγιση εάν ορισθεί κατάλληλη μεθοδολογία για τον υπολογισμό των παραγόμενων Α""Ε. " Ευρωπαϊκή Επιτροπή προτίθεται να συμβάλει στην εξεύρεση αυτής της μεθοδολογίας, όπως προτάθηκε από την επιτροπή.
<P>
Όσον αφορά το πεδίο εφαρμογής της οδηγίας, προτείνεται να καταργηθεί ο δεσμός μεταξύ των εξαιρέσεων στην οδηγία Α""Ε. Αυτό είναι αποδεκτό για την Ευρωπαϊκή Επιτροπή, διότι βασικός στόχος της πρότασης της στον συγκεκριμένο τομέα ήταν να διασαφηνίσει, αλλά όχι να αλλάξει, το πεδίο εφαρμογής της οδηγίας Α""Ε.
<P>
Τέλος, όσον αφορά τις φωτοβολταϊκές μονάδες, που αποτελούν συγκεκριμένο ζήτημα στο πλαίσιο του πεδίου εφαρμογής της οδηγίας, η Ευρωπαϊκή Επιτροπή προτείνει την εξαίρεσή τους από το πεδίο εφαρμογής της οδηγίας που, όπως γνωρίζετε, συνάδει με την πρόταση της επιτροπής και την τρέχουσα οδηγία. Ωστόσο, έχουμε επίγνωση του αυξανόμενου αριθμού των προβληματισμών που σχετίζονται με τις πιθανές επιπτώσεις των ηλιακών συλλεκτών στο περιβάλλον, ιδίως στη φάση των αποβλήτων τους. Μια εθελοντική συμφωνία που υποβλήθηκε πρόσφατα από τη βιομηχανία ηλιακών συλλεκτών είναι προφανές ότι δεν πληροί τα κριτήρια αυτών των συμφωνιών.
<P>
Πολύ σύντομα θα δημοσιευθεί εκτίμηση της συμφωνίας από τις υπηρεσίες της Ευρωπαϊκής Επιτροπής. Είναι σαφές ότι πρέπει να αξιολογήσουμε δεόντως τους περιβαλλοντικούς κινδύνους και τις δυνατότητες διάθεσης των ηλιακών συλλεκτών προτού εξετάσουμε το ενδεχόμενο ένταξής τους στο πεδίο εφαρμογής της οδηγίας Α""Ε.
<P>
Κλείνοντας, όπως γνωρίζετε, η νέα οδηγία Α""Ε προτάθηκε στο πλαίσιο της διαδικασίας αναδιατύπωσης, η οποία συνδυάζει την εκ νέου έγκριση των υπαρχόντων κειμένων με κατάλληλα νέα ή τροποποιημένα στοιχεία. Εξακολουθούμε να πιστεύουμε ότι, όταν χρησιμοποιείται η διαδικασία αναδιατύπωσης, θα πρέπει καταρχήν να σεβόμαστε τους συμφωνηθέντες κανόνες της διαδικασίας. Μόνο γι' αυτά τα στοιχεία έχει διεξαχθεί πραγματικά εκτίμηση των επιπτώσεων. Ωστόσο, εγκρίνουμε τις προθέσεις και συμφωνούμε με την κατεύθυνση ορισμένων τροπολογιών που υποβλήθηκαν από την επιτροπή.
<P>
Τώρα, είμαι περίεργος να ακούσω τη συζήτησή σας σχετικά με την πρόταση και τις προτεινόμενες τροπολογίες, και θα προβώ σε περαιτέρω σχόλια, εξ ονόματος της Επιτροπής, στις τελικές μου παρατηρήσεις.
<SPEAKER ID="058" NAME="Richard Seeber" LANGUAGE="DE">
Κυρία Πρόεδρε, καταρχάς θα ήθελα να ευχαριστήσω τον κ. Florenz για την ιδιαίτερα πραγματιστική προσέγγισή του στο ζήτημα και για τις αντοχές του. Θα ήθελα να ξεκινήσω υποβάλλοντας ένα ερώτημα στον κ. Potočnik. Λέτε ότι πρέπει να αντιμετωπίζουμε τα κράτη μέλη ανάλογα με την ικανότητά τους όσον αφορά τη συλλογή αποβλήτων. Είναι αλήθεια ότι το σύνθημα της Ευρωπαϊκής Ένωσης είναι "Ενωμένοι στην πολυμορφία", αλλά μπορεί πράγματι να ισχύει μια κατάσταση όπου ένα κράτος μέλος συλλέγει 16 κιλά αποβλήτων κατά κεφαλήν και κάποιο άλλο μόλις 1 κιλό; Αυτό δεν συνιστά παρερμηνεία της πολυμορφίας;
<P>
Σας ζητώ ανοιχτά να ακολουθήσετε μια αυστηρότερη προσέγγιση έναντι των κρατών μελών όσον αφορά τα απόβλητα. Εδώ στο Κοινοβούλιο ασχολούμαστε με το να εγκρίνουμε κανονισμούς, ενώ τα κράτη μέλη κάνουν ό,τι θέλουν αυτά. Αυτό δεν πρέπει να συνεχιστεί στο μέλλον. Θα ήθελα να σας υπενθυμίσω τη συνέντευξη που παραχωρήσατε κατά τη διάρκεια της κρίσης με τα απόβλητα στη Νάπολη. " Ιταλία είχε τότε καταδικαστεί και εξακολουθεί να μην υπάρχει κατάλληλο σχέδιο εν προκειμένω. Πρέπει να γίνετε αυστηρότεροι. Λειτουργία της Επιτροπής, στο πλαίσιο της ιδιότητάς της ως θεματοφύλακα των Συνθηκών, είναι να υπενθυμίζει σε εκείνα τα κράτη μέλη που σημειώνουν καθυστέρηση τις υποχρεώσεις τους.
<P>
Στον εν λόγω τομέα, διαθέτουμε μια ταχέως μεγεθυνόμενη αγορά και το μέλλον της Ευρώπης θα εξαρτηθεί από το πώς θα διαχειριστούμε αυτό το πρόβλημα των αποβλήτων. Τα κράτη μέλη πρέπει να εφαρμόσουν δεόντως τους κανονισμούς. Εάν είναι υπερβολικά ελαστικά εν προκειμένω, δεν θα μπορέσουν να σημειώσουν πρόοδο.
<P>
Θα ήθελα να σας είχα ζητήσει να θέσετε ρεαλιστικούς στόχους, ιδίως όσον αφορά τις μικρότερες εταιρείες, και να συμπεριλάβετε και τους καταναλωτές. Είναι σαφές ότι όλοι πρέπει να αναλάβουν το μερίδιο των ευθυνών τους. Ωστόσο, πρέπει να υπενθυμίσουμε στους υπευθύνους, και, όσον αφορά την εφαρμογή, αυτοί είναι τα κράτη μέλη, ποιες είναι οι ευθύνες τους.
<SPEAKER ID="059" NAME="Kathleen Van Brempt">
εξ ονόματος της Ομάδας S&D. - (NL) Κυρία Πρόεδρε, την παραμονή της συνόδου κορυφής για την ενέργεια και σε μια περίοδο όπου η Επιτροπή και το Κοινοβούλιο δίνουν μεγάλη έμφαση στην ενεργειακή απόδοση και την ορθή διαχείριση των πρώτων υλών μας, αυτό είναι το είδος της οδηγίας που πρέπει να μετατρέψει ουσιαστικά τις ωραίες αυτές ιδέες σε πράξεις. Αυτή είναι η φιλοδοξία του Κοινοβουλίου και έχοντας αυτό κατά νου εργαστήκαμε επί των τροπολογιών μας. Εν προκειμένω, πρόκειται για το ολοένα μεγαλύτερο βουνό αποβλήτων, αλλά δεν είναι αυτό το μοναδικό ζήτημα. Καθένα από αυτά τα ηλεκτρονικά προϊόντα περιέχει αρκετά υλικά που χρήζουν επειγόντως ανακύκλωσης και επαναχρησιμοποίησης.
<P>
Είναι σαφές ότι η πρώτη οδηγία δεν κατόρθωσε να ανταποκριθεί σε αυτόν τον στόχο. Εάν λάβουμε υπόψη το γεγονός ότι μόλις ένα στα τρία προϊόντα ανακυκλώνεται ή επαναχρησιμοποιείται και ότι δεν γνωρίζουμε καν πού βρίσκεται ένα στα δύο προϊόντα αυτού του είδους, πρέπει να θέσουμε υψηλότερους στόχους συλλογής και καλύτερους στόχους ανακύκλωσης. Κυρίως, θα πρέπει να διασφαλίσουμε ότι θα περιορίσουμε τις εξαγωγές προϊόντων αυτού του είδους προς τον υπόλοιπο κόσμο. Εκείνο που επιθυμούμε ουσιαστικά είναι να παραμείνουν εδώ αυτού του είδους τα προϊόντα και να διατηρήσουμε τις πρώτες ύλες. Επιπλέον, έχουμε σοβαρούς ηθικούς και οικολογικούς προβληματισμούς σχετικά με τον τρόπο με τον οποίο τυγχάνουν χειρισμού αυτά τα προϊόντα, ιδίως στις αναπτυσσόμενες χώρες.
<P>
Με άλλα λόγια, το Κοινοβούλιο επιθυμεί σαφείς και πολύ συγκεκριμένους στόχους. Θα ήθελα να ευχαριστήσω ρητά τους συναδέλφους μου, τους σκιώδεις εισηγητές και, ασφαλώς, τον κ. Florenz, τον εισηγητή, για την εξαιρετική συνεργασία τους, χάρη στην οποία μπορέσαμε να υποβάλουμε ένα συνεκτικό κείμενο. Είμαστε ένα Κοινοβούλιο που θα τηρήσει σθεναρή στάση κατά τις διαπραγματεύσεις με το Συμβούλιο. Συμβούλιο, σε προειδοποιούμε, διότι επιθυμούμε πραγματικά να μετατρέψουμε αυτές τις ιδέες σε πράξεις.
<P>
Για την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, είναι εξαιρετικά σημαντικό να δώσουμε ιδιαίτερη έμφαση στις παράνομες εξαγωγές και να θέσουμε επίσης επί τάπητος το θέμα των μικρών Α""Ε. Αυτό είναι εξαιρετικά σημαντικό. Κανείς δεν πετάει πλέον μεγάλα ψυγεία στο πεζοδρόμιο, αλλά εξακολουθούμε να μην απορρίπτουμε με ορθό τρόπο τις μικρές μας συσκευές.
<P>
Κύριε Επίτροπε, άκουσα πολύ προσεκτικά τα όσα είπατε σχετικά με τους φωτοβολταϊκούς πίνακες. Γνωρίζετε ότι η Ομάδα μου αγωνίστηκε σκληρά για πολύ καιρό έναντι όσων απολαύουν ειδικών εξαιρέσεων. Δεν συζητήσαμε εδώ για τους φωτοβολταϊκούς πίνακες, αλλά επιφυλάσσομαι. Είπατε ότι θα διεξαγάγετε αξιολόγηση και ότι η αξιολόγηση αυτή θα αποτελέσει τμήμα της συζήτησης με το Συμβούλιο σχετικά με το αν θα συμπεριληφθούν οι φωτοβολταϊκοί πίνακες. Σε κάθε περίπτωση, ζητώ από τους συναδέλφους μου βουλευτές να υποστηρίξουν ολόψυχα το φιλόδοξο κείμενο που έχουμε σήμερα ενώπιόν μας.
<SPEAKER ID="061" NAME="Vladko Todorov Panayotov">
εξ ονόματος της Ομάδας ALDE. - (BG) Κυρία Πρόεδρε, η Ευρώπη καταβάλλει περισσότερα από 130 δισεκατομμύρια ευρώ ετησίως για την εισαγωγή στρατηγικής σημασίας μετάλλων προς ενίσχυση της βιομηχανίας της. Αυτές οι δαπάνες μπορούν να μειωθούν σε σημαντικό βαθμό με το βελτιωμένο κείμενο της ευρωπαϊκής οδηγίας για τα απόβλητα ηλεκτρικού και ηλεκτρονικού εξοπλισμού, το οποίο εγκρίναμε με μεγάλη πλειοψηφία στην Επιτροπή Περιβάλλοντος, Δημόσιας Υγείας και Ασφάλειας των Τροφίμων το καλοκαίρι.
<P>
Αυτός είναι ο λόγος για τον οποίο οφείλω να συγχαρώ τον εισηγητή Karl-Heinz Florenz και τους άλλους εισηγητές για το εξαιρετικά καλό και υπεύθυνο έργο τους. Το συμβιβαστικό κείμενο, το οποίο θα υποβληθεί σήμερα ενώπιόν σας προς ψήφιση, σηματοδοτεί ένα σημαντικό βήμα προόδου όσον αφορά τη διαχείριση των αποβλήτων ηλεκτρικού και ηλεκτρονικού εξοπλισμού στην Ευρώπη. Επιπλέον, χάρη στον νέο, περισσότερο φιλόδοξο συγκεκριμένο στόχο και το βελτιωμένο σύστημα συλλογής των αποβλήτων με σαφώς υπογραμμισμένες ευθύνες, η Ευρώπη μπορεί επίσης να επιλύσει το σημαντικό και, θα έλεγα, στρατηγικού χαρακτήρα πρόβλημά της. Αυτό οφείλεται στο γεγονός ότι μεγάλο μέρος των αποβλήτων ηλεκτρικού και ηλεκτρονικού εξοπλισμού στην Ευρώπη περιέχει πολύτιμα μέταλλα, όπως χρυσό, λευκόχρυσο, παλλάδιο, χαλκό, νικέλιο και άλλα, τα οποία μπορούν να εξαχθούν και να επαναχρησιμοποιηθούν πολλές φορές. Χάριν παραδείγματος αναφέρω ότι, το 2006, σύμφωνα με δεδομένα της Eurostat, οι χώρες της Ευρωπαϊκής Ένωσης απέρριψαν σχεδόν 307 εκατομμύρια τόνους ανακυκλώσιμων αποβλήτων και εξοπλισμού.
<P>
" έκθεση αντιπροσωπεύει σημαντική πρόοδο όχι μόνο σε σχέση με την ενίσχυση του στόχου της συλλογής αποβλήτων, αλλά και σε σχέση με τη βελτίωση της προστασίας του περιβάλλοντος. Αυτός είναι ο λόγος για τον οποίο καλώ όλους τους συναδέλφους να υποστηρίξουν την έκθεση στο σύνολό της.
<SPEAKER ID="062" NAME="Μιχάλης Τρεμόπουλος">
εξ ονόματος της ομάδας Verts/ALE. - Κυρία Πρόεδρε, αγαπητοί συνάδελφοι με την προσπάθεια αυτή αντιμετωπίζουμε το πρόβλημα της ραγδαίας αύξησης των ηλεκτρονικών και ηλεκτρικών αποβλήτων, τα οποία εκτιμάται πως θα φτάσουν τους 12,3 εκατ. τόνους μέχρι το 2020. " αναθεώρηση της οδηγίας είναι μια εξαιρετική ευκαιρία να σταματήσει η διαρροή επικίνδυνων ουσιών που οφείλεται στην ελλιπή λειτουργία επίσημων σημείων συλλογής, στη μη ορθολογική διαχείριση και τις παράτυπες μεταφορές.
<P>
Τα βασικά προβλήματα που έχουμε να αντιμετωπίσουμε είναι: πρώτον, ενώ το 65% του ηλεκτρικού και ηλεκτρονικού εξοπλισμού που διατίθεται στην αγορά συλλέγεται χωριστά, λιγότερο από το μισό αποτελεί αντικείμενο επεξεργασίας και δηλώνεται, το δε υπόλοιπο τμήμα καταλήγει στο περιβάλλον ή εξάγεται σε τρίτες χώρες. Δεύτερον, το υπάρχον ποσοστό συλλογής των τεσσάρων κιλών ανά άτομο το χρόνο, για τα απόβλητα οικιακής προέλευσης, δεν αντικατοπτρίζει την κατανάλωση σε μεμονωμένα κράτη μέλη και συνεπώς οδηγεί σε πολύ χαμηλούς στόχους για κάποιες χώρες και υπερβολικά φιλόδοξες για άλλες. Τρίτον, υπάρχουν διαφορετικές διαδικασίες εγγραφής και καταχώρησης των παραγωγών στις διάφορες χώρες και τέλος δεν εφαρμόζονται οι δεσμεύσεις.
<P>
Αυτό που κάναμε ήταν: πρώτον διευρύναμε το πεδίο εφαρμογής σε όλα τα απόβλητα, με ορισμένες εξαιρέσεις μόνον. Δεύτερον, ενδυναμώσαμε τους στόχους για τη συλλογή, ώστε το 2016 το 85% των αποβλήτων αυτών θα συλλέγεται. Τρίτον, εξασφαλίσαμε ξεχωριστό στόχο 5% για την επαναχρησιμοποίηση ολόκληρων ηλεκτρονικών και ηλεκτρικών συσκευών. Τέταρτον, τα κράτη μέλη πρέπει να εξασφαλίζουν επαρκείς πόρους για τη συλλογή των αποβλήτων από τα νοικοκυριά. Πέμπτον, οι λιανοπωλητές θα πρέπει όχι μόνο να παίρνουν πίσω τα απόβλητα αυτά με την αγορά ενός καινούργιου, αλλά θα πρέπει να συλλέγουν και τα πολύ μικρά σε όγκο.
<P>
Ακόμη δεν θα απαιτείται ο παραγωγός να κατάγεται από την χώρα που θέλει να εγγραφεί και τέλος επιδιώκουμε ισχυρή παρακολούθηση των μεταφορών. Πάνω από όλα όμως αυτό που χρειάζεται είναι να ενθαρρύνουμε την παραγωγή ανθεκτικών συσκευών.
<SPEAKER ID="063" NAME="Julie Girling">
εξ ονόματος της Ομάδας ECR. - (EN) Κυρία Πρόεδρε, θα ήθελα κι εγώ με τη σειρά μου να εκφράσω τις ευχαριστίες μου προς όλους τους σκιώδεις εισηγητές και τον εισηγητή για το έργο που επιτέλεσαν εν προκειμένω. Οι στόχοι της οδηγίας είναι σαφείς και η Ομάδα μου με χαρά τούς υποστηρίζει καταρχήν. Τα Α""Ε αποτελούν την ταχύτερα αυξανόμενη ροή αποβλήτων στην Ευρώπη και είναι απολύτως απαραίτητο να αποκτήσουμε μια κατάλληλη οδηγία για τη διαχείρισή τους.
<P>
Ασφαλώς, υπάρχουν πολλές λεπτομέρειες που μένει να ρυθμιστούν εν προκειμένω. Καταρχάς, θα ήθελα να αναφερθώ στο κόστος. " ανακύκλωση, η επαναχρησιμοποίηση και η τελική διάθεση δεν είναι φθηνές και δεν είναι δωρεάν. " αρχή "ο παραγωγός πληρώνει" έχει εξαιρετική σημασία. Δεν πρέπει να επιβάλουμε ένα σύστημα που θα αυξάνει το κόστος για τον απλό φορολογούμενο πολίτη, ιδίως σε αυτήν την εποχή δημοσιονομικής εξυγίανσης.
<P>
Κατά δεύτερον, θα ήθελα να επισημάνω την ανάγκη διατήρησης ευελιξίας για τα κράτη μέλη. Ναι, συμφωνώ απολύτως: ας θέσουμε στόχους που αποτελούν πρόκληση, αλλά ας μην συγχέουμε τους στόχους με τη συμμόρφωση. Ας μην είμαστε υπερβολικά λεπτομερείς καθοδηγώντας επακριβώς την πορεία των κρατών μελών.
<P>
Για να χρησιμοποιήσω τα λόγια της κ. Van Brempt, θα ήθελα κι εγώ να αναφερθώ στις ανάγκες που σχετίζονται με τα μικρά Α""Ε. Πρόκειται για έναν τομέα που έχει δυστυχώς παραμεληθεί. Πιστεύω πως οι προτεινόμενοι φιλόδοξοι στόχοι θα διασφαλίσουν ότι στο μέλλον θα συλλέγεται μεγαλύτερο ποσοστό μικρότερων Α""Ε. Προσβλέπω σε αυτό.
<SPEAKER ID="064" NAME="Sabine Wils" LANGUAGE="DE">
Κυρία Πρόεδρε, η ποσότητα των αποβλήτων εξοπλισμού αυξάνεται δραστικά. Εκατομμύρια τόνοι αποβλήτων ηλεκτρικού και ηλεκτρονικού εξοπλισμού παράγονται κάθε χρόνο στην ΕΕ και αυτό αποτελεί πραγματικό κίνδυνο για τους πολίτες και το περιβάλλον.
<P>
Χαίρομαι που η έκθεση του κ. Florenz αναγνωρίζει το πρόβλημα αυτό και που μπορέσαμε να εισαγάγουμε ορισμένες θετικές βελτιώσεις στο πλαίσιο της Επιτροπής Περιβάλλοντος, Δημόσιας Υγείας και Ασφάλειας των Τροφίμων, οι οποίες έλαβαν την υποστήριξη όλων των Ομάδων. Οι αυστηρότεροι κανονισμοί όσον αφορά τις εξαγωγές αποβλήτων ηλεκτρικού και ηλεκτρονικού εξοπλισμού είναι σημαντικοί. Ελπίζω, κυρίες και κύριοι, ότι θα υποστηρίξετε τον παρόντα κανονισμό ο οποίος, κυρίως, θα συμβάλει στην προστασία των πολιτών στις πληττόμενες χώρες.
<P>
Ωστόσο, εξακολουθώ να μην συμφωνώ με τον αποκλεισμό των ηλιακών συλλεκτών από την οδηγία. Διατηρώ πολύ επικριτική στάση έναντι της εθελοντικής συλλογής αντικειμένων από τους παραγωγούς. Ορισμένοι κατασκευαστές χρησιμοποιούν στους ηλιακούς τους συλλέκτες κάδμιο, που αποτελεί τοξική ουσία. Το γεγονός ότι οι συλλέκτες αφαιρούνται συχνά από ερασιτέχνες "μάστορες" προκαλεί πρόσθετο κίνδυνο.
<P>
Τα νανοϋλικά μπορούν επίσης να αποβούν επικίνδυνα για τους ανθρώπους και το περιβάλλον κατά τη διάρκεια της διαδικασίας ανακύκλωσης. Ορισμένα νανοϋλικά συνοδεύονται από σαφείς οδηγίες που αναφέρουν ότι είναι επιζήμια για την υγεία. Ως εκ τούτου, καλώ την Επιτροπή να διεξαγάγει ενδελεχή έρευνα σχετικά με τα νανοϋλικά. Αν δεν είναι εφικτό να αποδειχθεί πειστικά ότι τα εν λόγω προϊόντα δεν είναι επικίνδυνα, τότε δεν πρέπει να επιτρέπεται η διάθεσή τους στην αγορά. Αυτός είναι ο λόγος για τον οποίο υποβάλαμε δύο τροπολογίες από κοινού με την Ομάδα των Πρασίνων/ Ευρωπαϊκή Ελεύθερη Συμμαχία και θα ήθελα να σας ζητήσω να τις υποστηρίξετε. Πρόκειται για τις τροπολογίες 101 και 102.
<SPEAKER ID="065" NAME="Oreste Rossi" LANGUAGE="IT">
Κυρία Πρόεδρε, κυρίες και κύριοι, το υπό εξέταση μέτρο περιέχει ορισμένα πολύ σημαντικά ζητήματα τα οποία θα μπορέσουν να επιλυθούν μόνο εάν συζητηθούν εκ νέου σε δεύτερη ανάγνωση.
<P>
Εκτός από τους απαράδεκτους κανόνες εις βάρος των διανομέων και, στη βάση της αλυσίδας εφοδιασμού, των καταναλωτών, οι οποίοι θα υποχρεωθούν να ανακτήσουν παλαιό εξοπλισμό και να αξιολογήσουν κατά πόσον μπορεί να χρησιμοποιηθεί εκ νέου, το ποσοστό συλλογής αυξάνεται από ένα ήδη μη ρεαλιστικό 65% φτάνοντας στο 85%. Εφόσον η διαχείριση των αποβλήτων αποτελεί ευθύνη των κρατών μελών, πώς μπορούμε να υποχρεώσουμε τους παραγωγούς και τους διανομείς να ανακτούν το 85%; Εάν οι καταναλωτές απορρίπτουν οι ίδιοι εξοπλισμό χαρίζοντας ή μεταπωλώντας τον, πώς μπορούν άλλοι άνθρωποι να θεωρηθούν υπεύθυνοι για την ανάκτησή του;
<P>
Το κείμενο αναφέρει επίσης την υποχρέωση ανάκτησης του 5% των αποβλήτων για επαναχρησιμοποίηση. Αυτό σημαίνει ότι στρεφόμαστε κατά του περιβάλλοντος και της ασφάλειας των καταναλωτών, διότι ο παλαιός, ενεργοβόρος και πιθανώς επικίνδυνος εξοπλισμός θα διοχετευθεί εκ νέου στην αγορά. Αν το κείμενο παραμείνει όπως εγκρίθηκε σε επίπεδο επιτροπής και δεν συμπεριληφθούν οι τροπολογίες, τότε θα το καταψηφίσουμε.
<SPEAKER ID="066" NAME="Bogusław Sonik" AFFILIATION="PPE">
(PL) Κυρία Πρόεδρε, τα απόβλητα ηλεκτρικού και ηλεκτρονικού εξοπλισμού αποτελούν την ταχύτερα αυξανόμενη ροή αποβλήτων στην Ευρωπαϊκή Ένωση. Πρόκειται για ένα πρόβλημα που υπάρχει σε πολλά επίπεδα, διότι, αφενός, αφορά την προστασία του περιβάλλοντος και της ανθρώπινης υγείας και, αφετέρου, αφορά την αποτελεσματική διαχείριση των πόρων και των φυσικών υλικών.
<P>
" αναθεώρηση της οδηγίας σχετικά με τα απόβλητα ηλεκτρικού και ηλεκτρονικού εξοπλισμού θα πρέπει να λάβει υπόψη στόχους που είναι όχι μόνο φιλόδοξοι, αλλά και περισσότερο ρεαλιστικοί όσον αφορά τα νέα κράτη μέλη. Στα νέα κράτη μέλη, ο ηλεκτρονικός εξοπλισμός, όπως οι ηλεκτρονικοί υπολογιστές, οι τηλεοράσεις και τα ψυγεία, αντικαθίσταται πολύ πιο σπάνια, και οι συσκευές αυτές χρησιμοποιούνται για πολύ μεγαλύτερο διάστημα απ' ό,τι σε άλλες χώρες.
<P>
Οι τροπολογίες που υποβλήθηκαν από τον εισηγητή αποτελούν μια προσπάθεια για την επίλυση του προβλήματος της δυσανάλογης μεθοδολογίας και της μη ευνοϊκής αντιμετώπισης των νέων κρατών μελών της Ευρωπαϊκής Ένωσης. Ένα τέτοιο σύστημα λαμβάνει πολύ περισσότερο υπόψη τις διαφοροποιήσεις της αγοράς και τη διαφορετική νοοτροπία μεταξύ των κρατών μελών.
<P>
Θεωρώ, ωστόσο, ότι οι νέοι κανονισμοί στον εν λόγω τομέα θα πρέπει να δίνουν μεγαλύτερη έμφαση στην αποτελεσματική εποπτεία της συλλογής και της εφαρμογής της νομοθεσίας. Σε αρκετές χώρες σημειώνονται πολλές παρατυπίες, όπως, για παράδειγμα, η δημιουργία πλαστών εγγράφων συλλογής αποβλήτων στο πλαίσιο μιας πρακτικής που είναι γνωστή ως εμπόριο τιμολογίων. Πρόκειται για μια συνηθισμένη κατάσταση, στο πλαίσιο της οποίας δημιουργούνται πλαστά έγγραφα που πιστοποιούν τη συλλογή και την επεξεργασία του εξοπλισμού, υπερτιμούν το βάρος του εξοπλισμού που υπέστη επεξεργασία ή εκδίδουν πιστοποιητικά για τη συλλογή διαφορετικού εξοπλισμού απ' ό,τι στην πραγματικότητα. Επιπροσθέτως, η ανεπαρκής εποπτεία και έλεγχος συνεπάγονται ότι σε πολλές χώρες λειτουργεί μια "γκρίζα" αγορά, στο πλαίσιο της οποίας ο εξοπλισμός που συλλέγεται αποσυναρμολογείται σε μέρη διαφορετικά από τις εγκαταστάσεις επεξεργασίας. Είναι ανάγκη να επιδείξουμε αποφασιστικότητα για την πρόληψη τέτοιων καταστάσεων και να μην επιτρέψουμε την ανάπτυξη παρόμοιων πρακτικών.
<SPEAKER ID="067" NAME="Linda McAvan" AFFILIATION="S&amp;D">
(EN) Κυρία Πρόεδρε, θα ήθελα να επισημάνω στον Επίτροπο ότι εκεί όπου κατοικώ, εάν θελήσω να ανακυκλώσω κάποιο από τα ηλεκτρικά μου αγαθά, πρέπει να τα μεταφέρω η ίδια στο τοπικό σημείο συλλογής. Υπάρχουν περίπου τέσσερα ή πέντε σημεία στην πόλη μου και είναι ανοιχτά μόνο συγκεκριμένες ώρες.
<P>
Εάν θέλω να ανακυκλώσω χαρτόνι, χαρτί, πλαστικό ή γυαλί, αυτό συλλέγεται στην άκρη του δρόμου, δίπλα στο σπίτι μου. Εάν θέλω να ανακυκλώσω μπαταρίες, μπορώ να πάω τις παλιές μου μπαταρίες σε οποιονδήποτε πωλητή λιανικής. Εάν θέλουμε να δούμε τους στόχους να αυξάνονται για τα απόβλητα ηλεκτρικών αγαθών, πρέπει να έχουμε ευρύτερο δίκτυο συλλογής αυτού του είδους. Πρέπει να διευκολύνουμε τους πολίτες κατά τη διάθεση των ηλεκτρικών τους αγαθών, ιδίως των μικρών ηλεκτρικών αγαθών.
<P>
Όταν ορίστηκε ο στόχος των τεσσάρων τόνων ανά άτομο, ήταν τελείως ανεπαρκής. Τηρούνταν υπερβολικά εύκολα μόνο και μόνο από ανθρώπους που ανακύκλωναν τα ψυγεία ή τα μεγάλα ηλεκτρικά αγαθά τους. Χρειαζόμαστε έναν πολύ πιο φιλόδοξο στόχο προκειμένου να δώσουμε ώθηση στην αγορά και να διασφαλίσουμε ότι θα ιδρυθούν εταιρείες που θα είναι σε θέση να αφαιρούν τα χρήσιμα στοιχεία από τα εν λόγω αγαθά.
<P>
Την προηγούμενη εβδομάδα, κύριε Επίτροπε, δρομολογήσατε τη στρατηγική σας για την αποδοτική χρήση των πόρων. " παρούσα οδηγία αποτελεί αναπόσπαστο μέρος αυτής. Θα πρέπει να είναι ο κανόνας, και όχι η εξαίρεση, ότι κάθε απόβλητο ηλεκτρικού εξοπλισμού θα συλλέγεται και το μεγαλύτερο μέρος αυτού θα ανακυκλώνεται. Δυστυχώς, στην Ευρώπη σήμερα, αποτελεί την εξαίρεση. Αύριο πρέπει να αποτελέσει τον κανόνα. Φοβάμαι ότι δεν θα κατορθώσουμε ποτέ να υλοποιήσουμε τη μακροπρόθεσμη στρατηγική σας για την αποδοτική χρήση των πόρων -αντιμετωπίζοντας τα προβλήματα που ανέφερε ο Karl-Heinz σε σχέση με την έλλειψη πρώτων υλών- εάν η παρούσα οδηγία δεν έχει αποτελέσματα.
<SPEAKER ID="068" NAME="Chris Davies" AFFILIATION="ALDE">
(EN) Κυρία Πρόεδρε, [οι εναρκτήριες λέξεις δεν ακούστηκαν διότι έκλεισε το μικρόφωνο]...μια οδηγία αναδιατύπωσης, αλλά αρκετοί από εμάς εδώ εργαστήκαμε για την αρχική διατύπωση και η παρούσα είναι μια καλή ευκαιρία να καλύψουμε ορισμένα από τα κενά και να εκπονήσουμε την οδηγία που θεωρούσαμε πάντα ότι έχρηζε της προσοχής μας. Ωστόσο, επειδή θέλουμε να διασφαλίσουμε την κατάλληλη ανακύκλωση των ηλεκτρικών αγαθών, θέλουμε να καλύψουμε το κενό που οδηγεί στο να καταλήγουν τόσα πολλά ηλεκτρικά αγαθά σε αναπτυσσόμενα κράτη, να αποσυναρμολογούνται από παιδιά, στην πυρά και σε χωματερές.
<P>
Προς τους κατασκευαστές και τους παραγωγούς που μας γράφουν σήμερα ζητώντας μας να μην υποστηρίξουμε τη μία ή την άλλη τροπολογία που αποσκοπεί να καλύψει αυτά τα κενά, λέω το εξής: ας μας υποβάλουν τις δικές τους προτάσεις. Τα δικά τους προϊόντα είναι που καταλήγουν στις εν λόγω χωματερές και αυτοί είναι που πρέπει να υποβάλουν προτάσεις για να διασφαλίσουν ότι αυτό δεν θα συμβαίνει πλέον.
<P>
Αυτό μας παρέχει επίσης τη δυνατότητα να κλείσουμε ορισμένες εκκρεμότητες. Οι εταιρείες εκτυπωτών διαθέτουν ένα επιχειρηματικό μοντέλο που βασίζεται στην πώληση των εκτυπωτών τους σε σχετικά φθηνές τιμές και τη συμβατική δέσμευση των πελατών τους να συνεχίσουν να αγοράζουν ακριβά μελάνια εκτυπωτή. Βρίσκονται σε συνεχή πόλεμο με τις εταιρείες ανακύκλωσης μελανιών, που παίρνουν τα δοχεία μελάνης και τα ξαναγεμίζουν μεταπωλώντας τα σε εσάς σε πολύ χαμηλή τιμή.
<P>
Πριν από δέκα περίπου χρόνια, διαπιστώσαμε ότι οι κατασκευαστές εκτυπωτών είχαν ανακαλύψει έναν νέο τρόπο να κλιμακώσουν αυτόν τον πόλεμο, χρησιμοποιώντας ηλεκτρονικά μέσα που έβαζαν τέλος στη δυνατότητα ανακύκλωσης των δοχείων μελάνης: αν τα γέμιζε κανείς με μελάνη, σταματούσαν να λειτουργούν. Έτσι, εισαγάγαμε στη νομοθεσία το άρθρο 4 με στόχο να διασφαλισθεί ότι δεν είναι δυνατή η διάθεση στην αγορά προϊόντων που δεν μπορούν να ανακυκλωθούν.
<P>
Ωστόσο, οι εταιρείες εκτυπωτών βρήκαν τρόπο να το παρακάμψουν. Άσκησαν πίεση στη μία κυβέρνηση μετά την άλλη και ισχυρίζονταν ότι τα δοχεία μελάνης των εκτυπωτών μπορούν να θεωρηθούν αναλώσιμα και όχι απόβλητα ηλεκτρικού και ηλεκτρονικού εξοπλισμού (Α"ΕΕ). Έτσι, βρισκόμαστε σήμερα στη θέση όπου τα δοχεία μελάνης εκτυπωτών θεωρούνται σε ορισμένα κράτη μέλη Α""Ε και σε ορισμένα άλλα όχι.
<P>
Τώρα είναι η ευκαιρία να καλύψουμε αυτό το κενό για να διασφαλίσουμε ότι θα έχουμε μεγαλύτερο ανταγωνισμό στην αγορά και ότι θα ενθαρρύνουμε την κατάλληλη ανακύκλωση. Αναμένω την υποστήριξη των συναδέλφων γι' αυτές τις τροπολογίες.
<SPEAKER ID="069" NAME="Oldřich Vlasák" AFFILIATION="ECR">
- (CS) Κυρία Πρόεδρε, πέραν πάσης αμφιβολίας η παρούσα οδηγία σηματοδοτεί ένα βήμα προς τη σωστή κατεύθυνση, καθώς επιχειρεί να αλλάξει τους ποσοτικούς στόχους συλλογής, να θεσπίσει κανόνες για τη διασυνοριακή μεταφορά ηλεκτρικού και ηλεκτρονικού εξοπλισμού, και να εναρμονίσει τα διοικητικά βήματα που εφαρμόζονται σε σχέση με υποχρεωτικά θέματα προκειμένου να μειωθεί η γραφειοκρατία.
<P>
" υπερβολική γραφειοκρατία αποτελεί τον λόγο για τον οποίο απορρίπτω τον ορισμό των προϊόντων σε επίπεδο ΕΕ, ακόμα και αν εφαρμοσθούν οι καθορισμένες υποχρεώσεις των κρατών μελών. Στην προκειμένη περίπτωση, θα πρέπει να ακολουθήσουμε την αρχή "αν δεν είναι χαλασμένο, μην το φτιάχνεις".
<P>
Όσον αφορά το πεδίο εφαρμογής της οδηγίας, προσωπικά προτιμώ ένα περιορισμένο πεδίο, διότι φοβούμαι ότι ένα ευρύτερο πεδίο εφαρμογής θα περιλαμβάνει εξοπλισμό που δεν μπορεί να ανακυκλωθεί πρακτικά ή εξοπλισμό με μεγάλη διάρκεια ζωής, θέτοντας έτσι σε κίνδυνο την εκπλήρωση των συμφωνηθέντων στόχων συλλογής. Στην περίπτωση αυτή, είμαι της άποψης ότι όχι μόνο πρέπει να είμαστε φιλόδοξοι κατά τον καθορισμό των στόχων, αλλά πάνω απ' όλα ρεαλιστές, και δεν πρέπει να επιβαρύνουμε ακόμα περισσότερο τις τοπικές αρχές.
<SPEAKER ID="070" NAME="Paul Nuttall" AFFILIATION="EFD">
(EN) Κυρία Πρόεδρε, κινητά τηλέφωνα, φορτιστές κινητών τηλεφώνων, παιχνιδομηχανές, φωτογραφικές μηχανές, σάουνες, θερμόμετρα, ψυγεία, καταψύκτες, φρυγανιέρες, βραστήρες, φούρνοι μικροκυμάτων, ηλεκτρικά σίδερα, αποσμητικά χώρου, ρολόγια, ρολόγια χειρός, ηλεκτρικές οδοντόβουρτσες, συσκευές αναπαραγωγής DVD, ηλεκτρικές σκούπες, παιδικά παιχνίδια, βιντεοπαιχνίδια, ιατρικές συσκευές, τηλεοράσεις, τηλεχειριστήρια, αριθμομηχανές, θερμάστρες, στεγνωτήρια και πλυντήρια.
<P>
Αυτά δεν είναι παρά μερικά παραδείγματα, διότι όλες αυτές οι συσκευές και πολλές ακόμα θα καταστούν αναμφίβολα ακριβότερες εξαιτίας της παρούσας οδηγίας για τα απόβλητα. Και να σκεφτεί κανείς ότι η Ευρωπαϊκή Ένωση προτίθεται να προσθέσει αυτήν τη νομοθεσία στις ήδη υπάρχουσες τη στιγμή ακριβώς που βρισκόμαστε εν τω μέσω μιας ύφεσης και που άνθρωποι πασχίζουν να τα βγάλουν πέρα!
<P>
Ως εκ τούτου, καλώ τους πάντες στην Αίθουσα αυτή να δείξουν επιείκεια στους σκληρά εργαζόμενους φορολογούμενους πολίτες και τις μικρομεσαίες επιχειρήσεις και να ρίξουν αυτήν τη νομοθετική πρόταση στον κάλαθο των αχρήστων.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="071" NAME="Chris Davies" AFFILIATION="ALDE">
(EN) Κυρία Πρόεδρε, ο κ. Nuttall μάς λέει ότι η υποχρέωση ανακύκλωσης των ηλεκτρικών αποβλήτων θα αυξήσει την τιμή των προϊόντων.
<P>
Θα μπορούσε να μας πει επίσης ποιος -αν όχι ο παραγωγός- θα πρέπει να πληρώσει για τη διάθεση των προϊόντων αυτών; Γιατί τάσσεται τόσο κατηγορηματικά εναντίον των πολιτών που πληρώνουν δημοτικούς φόρους και δασμούς και των οργανισμών τοπικής αυτοδιοίκησης σε ολόκληρη την Ευρώπη, στη δική του χώρα και αλλού, οι οποίοι θα πρέπει να επωμισθούν το βάρος του χειρισμού τέτοιου είδους αποβλήτων, για τα οποία λέει ότι δεν θα πρέπει να πληρώνει ο παραγωγός;
<SPEAKER ID="072" NAME="Paul Nuttall" AFFILIATION="EFD">
(EN) Κυρία Πρόεδρε, κι εγώ απολαμβάνω τις αντιπαραθέσεις μου με τον κ. Davies. Φαίνεται να έχουμε αυτές τις μικρές αντιπαραθέσεις σε κάθε ομιλία μου. Γνωρίζει εξίσου καλά με μένα ποιος θα επωμισθεί το κόστος - στο τέλος θα είναι ο φορολογούμενος πολίτης εκείνος που θα υποχρεωθεί να το χρηματοδοτήσει. Αυτήν τη στιγμή, βρισκόμαστε εν τω μέσω μιας ύφεσης που όμοιά της δεν έχουμε ξαναδεί από τη δεκαετία του 1930. Θα σταθώ στο πλάι του σκληρά εργαζόμενου φορολογούμενου πολίτη.
<P>
Κατά δεύτερον, η ουσία εν προκειμένω είναι ότι αυτό θα πρέπει να γίνει σε εθνικό επίπεδο από τους ανθρώπους -τους πολιτικούς- που λογοδοτούν στο εκλογικό σώμα, όχι από μια Επιτροπή που συνέρχεται μυστικά και δεν λογοδοτεί σε κανέναν. Αυτή είναι η ουσία.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="073" NAME="Karl-Heinz Florenz" AFFILIATION="PPE">
(DE) Κυρία Πρόεδρε, θα ήθελα να απευθυνθώ στον συνάδελφο με το όνομά του, αλλά δυστυχώς δεν το γνωρίζω διότι δεν τον έχω ξανασυναντήσει στο πλαίσιο της συζήτησης για τα ηλεκτρονικά απόβλητα. Ίσως δεν σας αναγνωρίζω επειδή αλλάξατε κούρεμα. Ωστόσο, τι απάντηση σκοπεύετε να δώσετε στους πολίτες όταν σε πέντε ή έξι χρόνια αποδειχθεί ότι οι πρώτες ύλες μας εξαντλήθηκαν και ότι έχουν απορριφθεί ή μολύνουν τα ύδατά μας; Πρέπει να το εξηγήσετε.
<P>
Το δεύτερο σημείο που θα ήθελα να θίξω είναι το ακόλουθο. Διαβάστε, σας παρακαλώ, την οδηγία. Δεν αναφέρει πουθενά υποχρέωση των φορολογούμενων πολιτών να χρηματοδοτήσουν το σύστημα. Για την ακρίβεια, αυτό αποτελεί ευθύνη των παραγωγών. Το παρόν σύστημα καθίσταται τώρα περισσότερο αυστηρό και διευρύνεται, και αυτό είναι το σωστό. Θα ήθελα να ακούσω την απάντησή σας ως προς τα δύο αυτά σημεία.
<SPEAKER ID="074" NAME="Paul Nuttall" AFFILIATION="EFD">
(EN) Κυρία Πρόεδρε, καταρχάς θα επαναλάβω αυτό που μόλις είπα. Όλοι γνωρίζουμε πού καταλήγουν οι δαπάνες - εκεί που καταλήγουν πάντα. Δεν είναι ανάγκη να αναφέρεται αυτό στην οδηγία· ποτέ δεν αναφέρεται. Ποτέ δεν λες στον κόσμο ότι θα αυξήσεις τους φόρους. Ποτέ δεν λες στον κόσμο ότι θα πλήξεις τις τσέπες του.
<P>
Στη χώρα μου, για παράδειγμα, μάς κοστίζει καθημερινά 50 εκατομμύρια λίρες στερλίνες να είμαστε μέλη αυτής της λέσχης. Το κλειδί για όλα αυτά είναι -και επαναλαμβάνω αυτό ακριβώς που είπα στον κ. Davies- ότι οι αποφάσεις θα πρέπει να λαμβάνονται σε επίπεδο εθνικού κράτους από τους πολιτικούς που λογοδοτούν στο εκλογικό σώμα. Το εκλογικό σώμα στη χώρα μου, τη Μεγάλη Βρετανία, δεν μπορεί να απομακρύνει τους Επιτρόπους. Αυτό είναι θεμελιωδώς αντιδημοκρατικό και λανθασμένο.
<SPEAKER ID="075" NAME="Catherine Soullie" AFFILIATION="PPE">
(FR) Κυρία Πρόεδρε, κύριε Επίτροπε, αυτό που έχω να πω έχει ήδη ειπωθεί αρκετές φορές από τους συναδέλφους μου.
<P>
Σε μια περίοδο όπου η Ευρώπη εξετάζει μια κοινή στρατηγική για τον εφοδιασμό της με πρώτες ύλες και ιδίως με σπάνιες γαίες, δεν μπορούμε να παραβλέψουμε το τεράστιο δυναμικό που μας παρέχει η έξυπνη ανάκτηση των αποβλήτων μας. Ενίσχυση των ευρωπαϊκών προτύπων προκειμένου να βελτιωθεί η λειτουργία της αλυσίδας συλλογής, επίλυση των προβλημάτων που σχετίζονται με τη διαρροή και τις παράνομες εξαγωγές Α""Ε και θέσπιση περισσότερο φιλόδοξων στόχων συλλογής: αυτά θα πρέπει να βρίσκονται στο επίκεντρο της παρούσας νομοθεσίας.
<P>
Ας μην ξεχνούμε ποιος είναι κυρίως υπεύθυνος για την επιτυχία ή την αποτυχία της παρούσας νομοθεσίας: ο καταναλωτής. " παροχή δυνατοτήτων στο κοινό έχει ζωτική σημασία εάν θέλουμε να εφαρμόσουμε αποτελεσματική νομοθεσία. Για τον σκοπό αυτόν, κύριε Florenz, η οικολογική εισφορά έχει, μεταξύ άλλων συστημάτων, αποδειχθεί πολύ σημαντικό εργαλείο. Ασφαλώς, οι παραγωγοί ηλεκτρικού και ηλεκτρονικού εξοπλισμού πρέπει να συμμετάσχουν περισσότερο στο σύστημα συλλογής και ανακύκλωσης, αλλά δεν μπορούμε να απαλλάξουμε τους πολίτες από κάθε ευθύνη για τα απόβλητα που παράγουν. Οι πολίτες μας πρέπει να γίνουν φορείς και όχι θεατές της ευρωπαϊκής πολιτικής για το περιβάλλον.
<SPEAKER ID="076" NAME="Elisabetta Gardini" AFFILIATION="PPE">
(IT) Κυρία Πρόεδρε, κυρίες και κύριοι, συμφωνώ με μεγάλο μέρος των όσων άκουσα. Θεωρώ ότι πρόκειται για μια σημαντική, θεμελιώδη οδηγία και, ως εκ τούτου, βεβαίως και θα την υπερψηφίσουμε. Ωστόσο, είμαι επίσης πεπεισμένη ότι χρειαζόμαστε περισσότερες λεπτομέρειες σχετικά με ορισμένες πτυχές της και ελπίζω ότι αυτό θα καταστεί εφικτό κατά τη δεύτερη ανάγνωση.
<P>
Για παράδειγμα, αναμένω από την Επιτροπή να διεξαγάγει εκτίμηση των επιπτώσεων όσον αφορά το ευρύ πεδίο εφαρμογής της οδηγίας διότι, αν και θεωρητικά μπορεί προφανώς να σέβεται περισσότερο το περιβάλλον, πιστεύω ότι σε πρακτικό επίπεδο μπορεί να δημιουργήσει προβλήματα. Βάσει της εμπειρίας με την ισχύουσα οδηγία, ένα περιορισμένο πεδίο εφαρμογής παρέχει μεγαλύτερη βεβαιότητα και καθιστά ευκολότερη την εφαρμογή της νομοθεσίας.
<P>
Υπάρχουν και άλλες πτυχές, πέραν της εν λόγω εκτίμησης των επιπτώσεων. Θεωρώ ότι πρέπει να φροντίσουμε να μειώσουμε την επιβάρυνση για τους παραγωγούς, τους διανομείς και τους πωλητές λιανικής. Ορθώς πρέπει να συμμετέχουν και να υποχρεωθούν να αναλάβουν τις ευθύνες τους, αλλά οφείλουμε να προσέξουμε να μην τους επιβαρύνουμε υπερβολικά, τουλάχιστον όσον αφορά τυχόν διοικητικές υποχρεώσεις.
<P>
Πιστεύω ότι τα μέσα και τα κριτήρια πρέπει να προσαρμοστούν λαμβάνοντας υπόψη τα διάφορα εθνικά συστήματα. Τα κράτη μέλη δεν είναι απλώς καλά ή κακά. Όπως ακούσαμε και όπως ήδη γνωρίζουμε -αν και πιστεύω ότι πρέπει να ασχοληθούμε περισσότερο ενδελεχώς και με αυτόν τον τομέα- στα κράτη μέλη υπάρχουν διαφορετικά συστήματα και επικρατούν διαφορετικές συνθήκες που πρέπει να αξιολογηθούν προσεκτικά, ούτως ώστε να μην υπάρξουν χώρες οι οποίες θα ωφεληθούν αυτομάτως, ενώ άλλες θα ζημιωθούν. Ως εκ τούτου, τασσόμαστε υπέρ της παρούσας οδηγίας, αλλά χρειαζόμαστε περισσότερο χρόνο και περισσότερες λεπτομέρειες.
<SPEAKER ID="077" NAME="Sirpa Pietikäinen" AFFILIATION="PPE">
(FI) Κυρία Πρόεδρε, η Επιτροπή ορθώς εκπόνησε τόσο το πρόγραμμα εργασίας που αφορά την αποδοτική χρήση των πόρων όσο και τη στρατηγική για τις πρώτες ύλες, διότι οι πρώτες ύλες και η χρήση τους μειώνονται διαρκώς, και ταυτόχρονα οι τιμές τους αυξάνονται.
<P>
Γνωρίζουμε ότι μεγάλη δυστυχώς ποσότητα ηλεκτρονικών αποβλήτων και, ιδίως, μικρών σε μέγεθος αποβλήτων, όπως κινητά τηλέφωνα, καταλήγουν σε χωματερές, όχι μόνο στην ΕΕ αλλά και σε τρίτες χώρες, και στο τέλος αποτεφρώνονται. Αυτός είναι ο λόγος για τον οποίο το σημαντικό αυτό εργαλείο αποτελεί θετικό βήμα προς τη σωστή κατεύθυνση όσον αφορά την ανακύκλωση των ηλεκτρονικών αποβλήτων, επιτρέποντάς μας να εγγυηθούμε την αποδοτικότερη χρήση των πόρων και την επιστροφή των πρώτων υλών στους παραγωγούς.
<P>
Ελπίζουμε ότι στο μέλλον θα μπορέσουμε να επιτύχουμε την κατάρτιση ενός καλύτερου συστήματος υποβολής εκθέσεων, σε σχέση με την παρούσα οδηγία, ώστε να είμαστε σε θέση να γνωρίζουμε πόσο καλά υλοποιούν τα διάφορα κράτη μέλη και οι διάφοροι φορείς τους στόχους της. Πρέπει να διασφαλίσουμε μια χωριστή συλλογή η οποία θα είναι ακόμα καλύτερη από αυτήν που προτείνεται και να θέσουμε καλύτερους και πιο φιλόδοξους στόχους γι' αυτήν. " οδηγία αποτελεί μια καλή αρχή, αλλά ελπίζω ότι στο μέλλον θα μπορέσουμε να μετακυλήσουμε μεγαλύτερο μέρος της ευθύνης από τους διανομείς στους παραγωγούς.
<SPEAKER ID="078" NAME="Pilar Ayuso" AFFILIATION="PPE">
(ES) Κυρία Πρόεδρε, οι στόχοι μας πρέπει να είναι φιλόδοξοι, αλλά πρέπει επίσης να αναγνωρισθεί ότι η πρόταση του εισηγητή δεν είναι εύκολο να εφαρμοσθεί με την κατάσταση που επικρατεί σε κάθε κράτος μέλος. Ωστόσο, εμείς στην ισπανική αντιπροσωπεία θα υποστηρίξουμε την πρότασή του κατά την πρώτη ανάγνωση.
<P>
Εντούτοις, τασσόμαστε υπέρ της χωριστής τιμολόγησης του κόστους ανακύκλωσης και επεξεργασίας. Θα καταψηφίσουμε την τροπολογία 52, η οποία στοχεύει στη διαγραφή του άρθρου 14, παράγραφος 1, και θα υπερψηφίσουμε τις τροπολογίες 91 και 103. Πιστεύουμε ότι οι καταναλωτές έχουν δικαίωμα να γνωρίζουν ποιο είναι το κόστος της εν λόγω επεξεργασίας και, επιπλέον, ότι θα πρέπει να γνωρίζουν: αυτό τους παρέχει ένα κίνητρο για να συνεργαστούν με την ίδια τη νομοθεσία και είναι επίσης θετικό προκειμένου να υπάρξει ένα κατάλληλο ποσοστό διαφάνειας στην εμπορική αλυσίδα.
<SPEAKER ID="079" NAME="Alajos Mészáros" AFFILIATION="PPE">
(HU) Κυρία Πρόεδρε, με συγχωρείτε για τους δισταγμούς μου. Θα ήθελα να ευχαριστήσω τον κ. Florenz για το εξαιρετικά επαγγελματικό έργο του. Τα απόβλητα ηλεκτρικού και ηλεκτρονικού εξοπλισμού (Α""Ε) ανήκουν στην ταχύτερα αυξανόμενη ροή αποβλήτων στην ΕΕ. Πρέπει να κάνουμε ό,τι μπορούμε για να διασφαλίσουμε την ορθή ανακύκλωσή τους, όχι μόνο για να αποτρέψουμε τυχόν βλάβες για το περιβάλλον και την υγεία, αλλά και για να μειώσουμε την απώλεια πρώτων υλών. Βάσει των αποτελεσμάτων των τρεχουσών εκτιμήσεων των επιπτώσεων, σήμερα συλλέγεται το 85% των Α""Ε, αλλά μόνο το 33% εξ αυτών τυγχάνουν κατάλληλου χειρισμού σύμφωνα με τις απαιτήσεις της οδηγίας. Δυστυχώς, η παράνομη μεταφορά αποβλήτων από την Ευρωπαϊκή Ένωση προς το εξωτερικό είναι μεγάλης κλίμακας και για τον λόγο αυτόν είναι σημαντικό η νέα οδηγία να μπορέσει να την αποτρέψει. Τα απόβλητα πρέπει να συλλέγονται χωριστά, διότι έτσι θα μπορέσουμε να διασφαλίσουμε ότι θα διατηρούνται και θα αποστέλλονται για ανακύκλωση στο εσωτερικό του κράτους μέλους. Δυστυχώς, η μέχρι σήμερα εμπειρία έχει καταδείξει ότι τα κράτη μέλη δεν ερμηνεύουν με ομοιόμορφο τρόπο την τρέχουσα οδηγία, και επομένως θα ήθελα να προτείνω στο μέλλον η βασική αρχή να μην είναι η ταξινόμηση σε διάφορες κατηγορίες, αλλά η οδηγία να καλύπτει βασικά όλα τα ηλεκτρικά και ηλεκτρονικά απόβλητα. Πιστεύω ότι η νομοθεσία είναι ιδιαίτερα σημαντική για τις χώρες που προσχώρησαν πιο πρόσφατα, διότι αυτές εξακολουθούν να υστερούν στον τομέα της χωριστής συλλογής των αποβλήτων.
<SPEAKER ID="080" NAME="Carl Schlyter" AFFILIATION="Verts/ALE">
(SV) Κυρία Πρόεδρε, πραγματικά ζούμε σε μια κοινωνία που παράγει πολλά απόβλητα, εάν τα θεωρήσουμε απόβλητα. Πολλά από αυτά τα απορρίμματα περιέχουν υψηλότερα επίπεδα χρυσού και αργύρου απ' ό,τι περιέχεται στο μετάλλευμα ενός χρυσωρυχείου ή αργυρωρυχείου. Το θέμα δεν είναι το κόστος χειρισμού αυτού του ζητήματος. Το θέμα αφορά καθαρά το κέρδος. Θα μειώσει την εξάρτησή μας από τις εισαγωγές σημαντικών αγαθών και δεν θα απελευθερώνουμε βαρέα μέταλλα και άλλες τοξικές ουσίες στο περιβάλλον. Εάν επεξεργαζόμαστε αυτά τα απόβλητα απλώς θα ωφεληθούμε· δεν πρέπει καν να τα χαρακτηρίζουμε δαπάνες.
<P>
Ωστόσο, είναι ατυχές το ότι εξαιρούνται τα φωτοβολταϊκά στοιχεία, διότι αν δεν τα συμπεριλάβουμε, θα δημιουργηθεί πλεονέκτημα για εκείνα τα φωτοβολταϊκά στοιχεία που περιέχουν κάδμιο και θα υπάρξει στρέβλωση του ανταγωνισμού στο εσωτερικό της βιομηχανίας. Θα ήταν καλύτερα να συμπεριληφθούν τα φωτοβολταϊκά στοιχεία, ώστε να υπαχθούν σε θεμιτό ανταγωνισμό, και να διατεθούν συντομότερα στην αγορά εναλλακτικές προτάσεις έναντι εκείνων που περιέχουν κάδμιο. Πρέπει επίσης να ψηφίσουμε υπέρ των τροπολογιών εκείνων που περιλαμβάνουν απαιτήσεις για καλύτερους ελέγχους των νανοαποβλήτων. Τέλος, είναι σημαντικό τα κράτη μέλη και η Επιτροπή να διασφαλίσουν τώρα ότι οι κανόνες που αφορούν τις εξαγωγές θα καταστούν αυστηρότεροι και ότι θα υπάρξει συμμόρφωση προς αυτούς. Πρέπει να βάλουμε τέλος στις εξαγωγές αποβλήτων σε φτωχές χώρες.
<SPEAKER ID="081" NAME="Alfreds Rubiks" AFFILIATION="GUE/NGL">
(LV) Κυρία Πρόεδρε, είμαι ένας από εκείνους που υποστηρίζουν σε μεγάλο βαθμό την έγκριση του παρόντος εγγράφου. Υποστηρίζω επίσης την προσέγγιση που στοχεύει στον ορισμό στόχου χωριστής συλλογής που θα ποικίλλει ανάλογα με την περίοδο. Στη Λετονία, επί του παρόντος συλλέγουμε μόλις το 25% του ηλεκτρικού και ηλεκτρονικού εξοπλισμού που διατίθεται στην αγορά. Αυτό είναι πολύ λίγο. Υποστηρίζω κι εγώ με τη σειρά μου τους φιλόδοξους στόχους που ορίζονται στον κανονισμό, αλλά ταυτόχρονα με ανησυχεί το ότι μπορεί να υπάρχουν σημαντικές διαφορές μεταξύ των κρατών μελών, και, ως εκ τούτου, καλώ την Επιτροπή και όλα τα ενδιαφερόμενα μέρη, συμπεριλαμβανομένων των κρατών μελών, να δώσουν τη μεγαλύτερη δυνατή προσοχή στην παρακολούθηση της εφαρμογής αυτών των εγγράφων. Ασφαλώς, στη Λετονία θα θέλαμε ένα κάπως μικρότερο ποσοστό για την επίτευξη των στόχων: 45% έως το 2016 και 65% έως το 2020.
<SPEAKER ID="082" NAME="Jaroslav Paška" AFFILIATION="EFD">
- (SK) Κυρία Πρόεδρε, η τροποποίηση της οδηγίας για τα απόβλητα ηλεκτρικού και ηλεκτρονικού εξοπλισμού πέρασε από εκτεταμένη διαδικασία διαβούλευσης στις αρμόδιες επιτροπές του Ευρωπαϊκού Κοινοβουλίου. Το κείμενο που καταρτίσθηκε από την Ευρωπαϊκή Επιτροπή τροποποιήθηκε σταδιακά μέσω των προτάσεων τροπολογιών των βουλευτών του ΕΚ, και η τρέχουσα συμβιβαστική εκδοχή φέρνει και πάλι περισσότερο στο προσκήνιο το πρόβλημα της συλλογής των ηλεκτρονικών αποβλήτων.
<P>
" εκδοχή του άρθρου 47 που προτείνεται από την Επιτροπή Περιβάλλοντος αποτελεί κατά τη γνώμη μου μια ιδιαίτερα ωφέλιμη τροπολογία, διότι επιτρέπει τον προσανατολισμό των οικονομικών υποχρεώσεων της βιομηχανίας προς την ανάπτυξη ενός συστήματος συλλογής των ηλεκτρικών αποβλήτων, αντί για την επιβολή ποινών για τη μη επίτευξη καθορισμένων στόχων συλλογής. Αυτό μπορεί να είναι ιδιαίτερα ωφέλιμο και χρήσιμο σε χώρες που δεν έχουν ακόμα δημιουργήσει επαρκείς υποδομές για τη συλλογή των ηλεκτρικών αποβλήτων.
<P>
Θα ήθελα επίσης να υποστηρίξω το νέο άρθρο 93, το οποίο ανταποκρίνεται στο γεγονός ότι πολλοί υπεύθυνοι, ιδίως πωλητές λιανικής μέσω του Διαδικτύου, αποφεύγουν να ανταποκριθούν στις υποχρεώσεις τους. Ο νέος κανονισμός επιχειρεί να αντιμετωπίσει το πρόβλημα αυτό με ευαίσθητο και κατάλληλο τρόπο.
<SPEAKER ID="083" NAME="Janez Potočnik">
μέλος της Επιτροπής. - (EN) Κυρία Πρόεδρε, πολλοί αξιότιμοι βουλευτές του παρόντος Κοινοβουλίου αναφέρθηκαν στην εφαρμογή, η οποία αποτελεί πράγματι πρόβλημα. Δυστυχώς, το πρόβλημα δεν αφορά μόνο τον συγκεκριμένο τομέα, αλλά ολόκληρο το περιβαλλοντικό φάσμα. Πιο συγκεκριμένα, γνωρίζω τα καθήκοντα που μου αναθέτει η Συνθήκη και σκοπεύω να τα εκπληρώσω στο έπακρο.
<P>
Ετοιμάζουμε επίσης μια ανακοίνωση σχετικά με την εφαρμογή που θα υποβληθεί αργότερα εντός του έτους, και θα εξετάζει το ζήτημα της εφαρμογής με πιο σφαιρικό τρόπο. Την συζητούμε ήδη ενδελεχώς από κοινού με τη Γενική Διεύθυνση, διότι πιστεύω ότι πρόκειται για ένα από τα ζητήματα εκείνα στα οποία θα πρέπει να επικεντρωθούμε στο μέλλον, μεταξύ άλλων, ασφαλώς, και στις προτάσεις που συζητούμε σήμερα. Παρεμπιπτόντως, η πρόταση αναδιατύπωσης διευκολύνει σίγουρα την εφαρμογή.
<P>
Κατά δεύτερον, οι στόχοι. Είναι θεμελιώδους σημασίας η ύπαρξη φιλόδοξων στόχων. Πολλοί από εσάς αναφέρατε ότι πρόκειται για την ταχύτερα αυξανόμενη ροή αποβλήτων. Πολλοί από εσάς αναφέρατε ότι ζούμε σε έναν κόσμο ηλεκτρικών και ηλεκτρονικών συσκευών, και αυτό είναι κάτι που πρέπει να λάβουμε ασφαλώς υπόψη όταν θα αποφασίζουμε σχετικά με τους στόχους.
<P>
Κατά τρίτον, οι δαπάνες. Όποτε υποβάλουμε οποιαδήποτε πρόταση, πρέπει επίσης να λαμβάνουμε υπόψη την κοστολογική επιβάρυνση και να κάνουμε την κατάσταση όσο το δυνατόν πιο απλή. Ωστόσο, θα ήθελα να πω ρητά ότι η πραγματική επιβάρυνση για την κοινωνία και την οικονομία μας θα έρθει εάν δεν επιλύσουμε αυτά τα ζητήματα. Αυτό θα είναι το πραγματικό κόστος, στο οποίο μακροπρόθεσμα δεν θα είμαστε σε θέση να ανταποκριθούμε.
<P>
Πριν από 14 ημέρες δημοσιεύσαμε τη λεγόμενη έκθεση για τα απόβλητα. Την ίδια ημέρα επισκέφτηκα την Unicor, μία από τις εταιρείες υψηλής τεχνολογίας που ανακυκλώνει απόβλητα ηλεκτρικού και ηλεκτρονικού εξοπλισμού. Εντυπωσιάστηκα από τα όσα έμαθα και είδα εκεί. Είναι εξαιρετικά σημαντικό να αντιληφθούμε ότι, για παράδειγμα, τα κινητά τηλέφωνα που κρατάμε στα χέρια μας καθημερινά περιέχουν στην πραγματικότητα πολύτιμα μέταλλα, από χρυσό έως λευκόχρυσο και ρόδιο, τα οποία είναι εξαιρετικά σημαντικά για το μέλλον. Αν συνεχίσουμε τώρα και πάντα να εξάγουμε πρώτες ύλες, δεν υπάρχει σωτηρία. Κράτησα στα χέρια μου 20 κιλά χρυσού που παρήχθησαν από κινητά τηλέφωνα. Ήταν πολύ δύσκολο να τα σηκώσω, αλλά για να είμαι ειλικρινής, ήταν ακόμα πιο δύσκολο να τα αφήσω!
<P>
Πολλοί από εσάς αναφέρατε τον πλέον σημαντικό όρο εν προκειμένω, και αυτός είναι η αποδοτική διαχείριση των πόρων. Έχω ήδη αναφέρει αρκετές φορές αυτό το δεδομένο, αλλά είναι εξαιρετικά σημαντικό να μην το ξεχάσουμε ποτέ. Σύμφωνα με δεδομένα των "νωμένων Εθνών, τον 20ό αιώνα η αύξηση του ανθρώπινου πληθυσμού ήταν τετραπλάσια, η αύξηση της παραγωγής μας 40πλάσια, των εκπομπών διοξειδίου του άνθρακα 17πλάσια, της ενεργειακής κατανάλωσης 16πλάσια, των αλιευμάτων 35πλάσια και της κατανάλωσης νερού εννεαπλάσια. Εάν κάποιος πιστεύει ότι μπορούμε να συνεχίσουμε κατ' αυτόν τον τρόπο και τον 21ο αιώνα, κάνει πολύ μεγάλο λάθος.
<P>
Πρέπει να αλλάξουμε την κατάσταση. Αυτός είναι ο λόγος για τον οποίο, όπως ανέφερα, τώρα που ζούμε σε έναν ολοένα και περισσότερο ηλεκτρικό και ηλεκτρονικό κόσμο, η πρόταση η οποία βρίσκεται σήμερα ενώπιόν μας και επί της οποίας θα συζητήσετε αργότερα, είναι εξαιρετικά σημαντική για την αντιμετώπιση αυτών των ζητημάτων. Πολλοί από εσάς αναφερθήκατε επίσης στις καλύτερες μεθόδους υποβολής εκθέσεων και την καλύτερη διαλογή. Όλα αυτά αξίζουν την προσοχή μας.
<P>
Ολοκληρώνοντας, θα ήθελα να πω ότι, μετά την πρώτη ανάγνωση, πιστεύω ότι διαθέτουμε ένα καλό αποτέλεσμα, το οποίο αξίζει να επεξεργαστούμε σε δεύτερη ανάγνωση και να το οριστικοποιήσουμε για να καταλήξουμε σε κάτι που είμαι βέβαιος ότι θα είναι ακόμα καλύτερο.
<SPEAKER ID="084" NAME="Karl-Heinz Florenz" LANGUAGE="DE">
Κυρία Πρόεδρε, κύριε Potočnik, υποστηρίζω τις τελικές σας παρατηρήσεις, ιδίως όσον αφορά την αποδοτική χρήση των πόρων. Ωστόσο, κατά τη διάρκεια των επόμενων μηνών, η όλη διαδικασία λήψης των αποφάσεων θα εστιαστεί σε εσάς, διότι θα πρέπει τώρα να συμφωνηθεί μια κοινή θέση. Θα χρειαστεί να προβείτε σε διαπραγματεύσεις με το Συμβούλιο και να καταλήξετε σε μια απόφαση και πρέπει να σας πω ότι το Συμβούλιο δεν υποχώρησε ούτε χιλιοστό τους τελευταίους επτά μήνες, και αυτό δεν οφειλόταν σε σφάλμα της βελγικής Προεδρίας.
<P>
Ορισμένες χώρες είναι πραγματικά ανυποχώρητες και, στο πλαίσιο αυτής της ομοφωνίας στο παρόν Κοινοβούλιο, θα ήθελα να ζητήσω από τους βουλευτές που μίλησαν σήμερα τόσο ένθερμα υπέρ της παρούσας έκθεσης να επιστρέψουν στην πατρίδα τους και να ασκήσουν επιρροή στις κυβερνήσεις τους και να τους εξηγήσουν ότι η κατάσταση δεν θα είναι όπως ήταν στο παρελθόν.
<P>
Θα μπορούσα να αναφέρω τα ονόματα μερικών παλιών φίλων που θα μπορούσαν πραγματικά να διαχειριστούν το παρόν ζήτημα. Ως εκ τούτου, κύριε Potočnik, πιστεύω ότι θα χρειαστεί να διεξαγάγουμε μια εντατική συζήτηση τους επόμενους μήνες. Πρέπει να συνεχίσετε να είστε αυστηροί με το Συμβούλιο. Είναι επίσης σημαντικό να επισημανθεί ότι υπάρχει σαφής επιθυμία για εθνικούς κανονισμούς όσον αφορά την πολιτική για τα απόβλητα.
<P>
Ωστόσο, αυτό θα έχει τα αντίθετα από τα επιδιωκόμενα αποτελέσματα, διότι η εσωτερική αγορά γεννήθηκε πριν από αρκετό καιρό και τώρα πρέπει να την μεγαλώσουμε σωστά. Δεν είναι ολόκληρη η εσωτερική αγορά, αλλά η μισή που αποτελεί πρόβλημα. Θα ήθελα να επισημάνω για μία ακόμα φορά ότι η αναλογία 16 κιλά προς 1, όπως σαφώς ανέφερε ο κ. Seeber, δείχνει ότι εξακολουθούμε να έχουμε πολλά να κάνουμε. Ωστόσο, εάν συμφωνήσουμε ως προς αυτό, τότε θα μπούμε σε σωστή πορεία.
<P>
Κύριε Potočnik, δεν έχω καμία αμφιβολία ότι γνωρίζετε τι πρέπει να κάνετε. Θα ήθελα να επισημάνω ότι εκπονείτε εξαιρετικό έργο και θα συνεχίσουμε να σας σπρώχνουμε, ίσως λίγο άγαρμπα, προς τη σωστή κατεύθυνση.
<SPEAKER ID="085" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί σήμερα στις 11.30.
<SPEAKER ID="086" NAME="Jaromír Kohlíček" LANGUAGE="CS">
" συλλογή ηλεκτρικών και ηλεκτρονικών αποβλήτων αποτελεί πολύ επίκαιρο θέμα επί του παρόντος. Ως εκ τούτου, είναι αναγκαίο να αναθεωρηθεί η οδηγία που καλύπτει τον εν λόγω τομέα. Κατά την άποψή μου, ορισμένες από τις τροπολογίες επί των οποίων θα ψηφίσουμε συνολικά κατά την εισαγωγική φάση αποτελούν πολύ κακό τρόπο συνδυασμού των προτάσεων της Επιτροπής με τις άλλες προτάσεις για τη διευκόλυνση της συλλογής, της διαλογής και της ανακύκλωσης των αποβλήτων. Αντιθέτως, ακόμα και αν δεν επιφέρουν χάος στο εν λόγω ζήτημα, δεν το αναδεικνύουν με τον δέοντα τρόπο. Δυστυχώς, δεν υπάρχουν πολλά που μπορούμε να κάνουμε σε αυτήν τη φάση του ζητήματος κατά την τελική ψηφοφορία. Είναι ενδιαφέρον το ότι οι εκπρόσωποι των περισσότερων πολιτικών ομάδων συμφωνούν σε πολλές από τις σχετικά ικανοποιητικές τροπολογίες. Εάν η παρούσα συμφωνία μετατραπεί σε υποστήριξη κατά την τελική ψηφοφορία, τότε η οδηγία που θα προκύψει μπορεί να στηρίξει μια δραστική αύξηση της συλλογής ηλεκτρικού και ηλεκτρονικού εξοπλισμού, καθώς και εξοπλισμού του οποίου είναι ευκολότερη η επεξεργασία. Ένα από τα βασικότερα σημεία είναι το άρθρο 14, παράγραφος 1, το οποίο -εφόσον εγκριθεί η τροπολογία 91 ή η λιγότερο σαφώς διατυπωμένη τροπολογία 103- θα μπορούσε να στηρίξει την ανακύκλωση και τη συλλογή ηλεκτρικού και ηλεκτρονικού εξοπλισμού. Είναι σημαντικό η όλη προσπάθεια να οδηγήσει σε μια οδηγία που θα ορίζει με σαφήνεια τις υποχρεώσεις των διάφορων φορέων, επιτρέποντας ταυτόχρονα την όσο το δυνατόν αποτελεσματικότερη διαδικασία ανακύκλωσης. Από την άποψη αυτή, η περίεργη ιδέα της διαλογής εξοπλισμού φωτισμού σε διάφορες κατηγορίες δεν είναι επιθυμητή, όπως δεν είναι και ο υπερβολικός αριθμός εξαιρέσεων για το σύνολο της κατηγορίας του μεγάλου εξοπλισμού.
<SPEAKER ID="087" NAME="Pavel Poc" LANGUAGE="CS">
Τα απόβλητα ηλεκτρικού και ηλεκτρονικού εξοπλισμού αποτελούν την ταχύτερα αυξανόμενη πηγή αποβλήτων. Σήμερα, αποτελούν σημαντικά μεγαλύτερο κίνδυνο για το περιβάλλον και τη δημόσια υγεία απ' ό,τι τα αναλωμένα πυρηνικά καύσιμα. " αναθεώρηση της οδηγίας ήταν απαραίτητη. Μεγάλη ποσότητα ηλεκτρονικών αποβλήτων είτε δεν τυγχάνει επεξεργασίας σύμφωνα με την τρέχουσα εκδοχή και καταλήγει σε χωματερές είτε εξάγεται παράνομα εκτός ΕΕ. Προκαλεί ανησυχία το γεγονός ότι δεν έχουμε ιδέα τι συμβαίνει όσον αφορά πάνω από το ήμισυ των ευρωπαϊκών αποβλήτων ηλεκτρικού και ηλεκτρονικού εξοπλισμού. " κατάσταση αυτή δεν είναι βιώσιμη, εφόσον η ετήσια κατά κεφαλήν παραγωγή αποβλήτων μπορεί να αυξηθεί από 4 κιλά που είναι σήμερα σε 24 κιλά το 2020, εκτός εάν ορισθούν στόχοι συλλογής και ανακύκλωσης και υπάρξει συμμόρφωση προς αυτούς. " ανακύκλωση ηλεκτρονικών αποβλήτων μπορεί να αποφέρει περισσότερο χρυσό στη διαδικασία παρασκευής από όσο εξορύσσεται στην ΕΕ, και το ίδιο ισχύει και για άλλες πολύτιμες πρώτες ύλες. Ως εκ τούτου, επικροτώ απερίφραστα τη δημιουργία νέων μόνιμων θέσεων εργασίας και ιδίως τη μείωση της εξάρτησης της ΕΕ από εισαγόμενες πολύτιμες πρώτες ύλες. Εντούτοις, δεν συμφωνώ καθόλου με την εξαίρεση των ηλιακών συλλεκτών. Σε συνδυασμό με την εξαίρεση των συλλεκτών που περιέχουν τελλουριούχο κάδμιο από την οδηγία σχετικά με τον περιορισμό της χρήσης ορισμένων επικίνδυνων ουσιών, αντιπροσωπεύει μια περαιτέρω αύξηση του κινδύνου περιβαλλοντικής μόλυνσης μέσω του ιδιαίτερα τοξικού καδμίου, το οποίο αντιμάχεται η ΕΕ σε άλλα νομοθετικά μέτρα. Πίσω από αυτήν την ασυνέπεια υπάρχουν συμφέροντα ομάδων άσκησης πίεσης. " ασυνέπεια αυτή δεν είναι καλή ούτε για την εικόνα της ΕΕ ούτε για εκείνη του Ευρωπαϊκού Κοινοβουλίου, και δεν θα είναι, ως εκ τούτου, προς όφελος της ευρωπαϊκής βιομηχανίας.
<SPEAKER ID="088" NAME="Jim Higgins" AFFILIATION="PPE">
γραπτώς. - (EN) Υποστηρίζω τη σημερινή έκθεση Α""Ε, αλλά πρέπει να διασφαλίσουμε ότι δεν θα επιβαρύνουμε με υπερβολικά επαχθείς κανονισμούς τις ΜΜΕ και τους πωλητές λιανικής που δέχονται ήδη μεγάλες πιέσεις. Πρέπει να διασφαλίσουμε ότι θα είναι οι κατασκευαστές και όχι οι πωλητές λιανικής εκείνοι που θα επιβαρυνθούν με την υποχρέωση να πάρουν πίσω τα Α""Ε. Επικροτώ την πρόταση για αυστηρότερες διατάξεις που επιδιώκουν να αποτρέψουν την παράνομη μεταφορά αυτού του είδους των αποβλήτων και να καλύψουν τα κενά στη νομοθεσία. Σήμερα, εάν εξοπλισμός αυτού του είδους χαρακτηρισθεί ως "μεταχειρισμένος αλλά λειτουργικός ""Ε", αλλά όχι Α""Ε, μπορεί να μεταφερθεί και να απορριφθεί παράνομα σε χώρες του Τρίτου Κόσμου. Ασφαλώς, είναι επίσης πολύ σημαντικό να υπάρξει μεγαλύτερη επιβολή εκ μέρους των αρχών, ενώ τα ηλεκτρικά αντικείμενα θα πρέπει να ανακυκλώνονται σύμφωνα με τη νομοθεσία, προκειμένου να αποτραπεί η ανεξέλεγκτη έκκληση χλωροφθορανθράκων. Οι εγκληματίες επωφελούνται συχνά από παράνομες μεταφορές, διότι οι διακινητές που εμπλέκονται στην απάτη ξεγελούν συχνά τις αρχές μη χαρακτηρίζοντας αγαθά ως ηλεκτρονικό εξοπλισμό, προσποιούμενοι ότι προορίζονται για επαναχρησιμοποίηση ή κρύβοντάς τα στη μέση ενός εμπορευματοκιβωτίου που προορίζεται για μεταφορά. Τα μη ελεγμένα φορτία καταλήγουν συνήθως στη Γκάνα, τη Νιγηρία, την Ινδία ή το Πακιστάν. Πρέπει να εργαστούμε από κοινού κατά τη δεύτερη ανάγνωση για να διασφαλίσουμε ότι η επικίνδυνη αυτή πρακτική θα σταματήσει, και να διασφαλίσουμε επίσης ότι τα πολύτιμα ευρωπαϊκά μέταλλα θα παραμείνουν στην Ευρώπη.
<SPEAKER ID="089" NAME="Rovana Plumb" LANGUAGE="RO">
Τα απόβλητα ηλεκτρικού και ηλεκτρονικού εξοπλισμού (Α""Ε) αντιπροσωπεύουν την ταχύτερα αυξανόμενη ροή αποβλήτων στην ΕΕ. " ορθή διαχείριση των Α""Ε συμβάλλει στην επαναχρησιμοποίηση ορισμένων πολύτιμων πόρων, η οποία έχει ιδιαίτερο αντίκτυπο για το περιβάλλον, την υγεία των πολιτών και τη δημιουργία πράσινων θέσεων εργασίας. Σύμφωνα με την εκτίμηση των επιπτώσεων από την Επιτροπή, επί του παρόντος σε επίπεδο ΕΕ παράγονται περίπου 24 κιλά Α""Ε/κάτοικο/έτος, εκ των οποίων μόλις το 65% συλλέγεται. " ανακύκλωση Α""Ε θα βοηθήσει στη δημιουργία 5-7 φορές περισσότερων θέσεων εργασίας απ' ό,τι στον κλάδο αποτέφρωσης και 10 φορές περισσότερων απ' ό,τι στον κλάδο αποθήκευσης. " αναθεώρηση της οδηγίας βοήθησε να τεθούν νέοι στόχοι για τη συλλογή, την ανακύκλωση και την επαναχρησιμοποίηση των Α""Ε (στόχος ανακύκλωσης που ανέρχεται σε 50-75% -ανάλογα με τις κατηγορίες που είναι σήμερα έξι αντί για τις αρχικές δέκα- και νέος στόχος επαναχρησιμοποίησης που ανέρχεται σε 5%). Βοήθησε επίσης στην κατάρτιση αυστηρότερων μέτρων για την πρόληψη της εξαγωγής ηλεκτρονικών αποβλήτων σε αναπτυσσόμενες χώρες. Οι ευθύνες των κατασκευαστών, των καταναλωτών και των τοπικών αρχών καθορίζονται σαφέστερα, προκειμένου να διασφαλισθεί η φιλική προς το περιβάλλον επεξεργασία. Οι κατασκευαστές ηλεκτρονικών αγαθών θα πρέπει να παράσχουν τη χρηματοδότηση για την επεξεργασία των αποβλήτων, με θετικό αποτέλεσμα υπό τη μορφή συμμόρφωσης προς τους κανόνες οικολογικού σχεδιασμού, δημιουργώντας έτσι προϊόντα που είναι εύκολο να επισκευαστούν και να ανακυκλωθούν.
<SPEAKER ID="090" NAME="Csanád Szegedi" LANGUAGE="HU">
Πιστεύω ότι η ορθή διάθεση των αποβλήτων ηλεκτρικού και ηλεκτρονικού εξοπλισμού (Α""Ε) είναι εξαιρετικά σημαντική. " αύξηση του ποσοστού αποβλήτων που συλλέγονται χωριστά έχει τεράστια σημασία, αλλά είναι σημαντικό να παρακολουθείται το σύνολο της διαδικασίας ανακύκλωσης μέσω κατάλληλων εγγράφων. Γι' αυτό απαιτείται επίσης η υπεύθυνη στάση της βιομηχανίας· η συμπεριφορά των μεγάλων εταιρειών παρασκευής και επεξεργασίας πρέπει να υπόκειται σε αποδοτικότερο έλεγχο. Ταυτόχρονα, πρέπει να γίνει κατανοητό ότι τα κράτη μέλη, ιδίως εκείνα τα οποία προσχώρησαν προσφάτως, δεν διαθέτουν ακόμα επαρκή αριθμό εγκαταστάσεων ανακύκλωσης, και επομένως πρέπει να δοθεί έμφαση στην ανάπτυξή τους για να διασφαλισθεί ότι τα Α""Ε που συλλέγονται θα τυγχάνουν όντως κατάλληλης επεξεργασίας.
<SPEAKER ID="091" NAME="János Áder" AFFILIATION="PPE">
γραπτώς. - (HU) " τρέχουσα αναδιατύπωση της οδηγίας για τα απόβλητα ηλεκτρικού και ηλεκτρονικού εξοπλισμού δεν είναι πάρα πολύ σημαντική μόνο από την άποψη της προστασίας του περιβάλλοντος και της δημόσιας υγείας, αλλά και από εκείνη της αποδοτικής χρήσης των πόρων, που αναφέρεται τόσο συχνά σήμερα. Είναι ευρέως γνωστό ότι πολλές παράνομες μεταφορές Α""Ε ξεκινούν από την Ευρωπαϊκή Ένωση κάθε χρόνο, και επομένως είναι βασικά προς το συμφέρον της βιομηχανίας μας να διασφαλισθεί ότι τα κράτη μέλη θα διατηρήσουν τις πολύτιμες πρώτες ύλες εντός των συνόρων της Ευρωπαϊκής Ένωσης, μέσω της κατάλληλης συλλογής Α""Ε που παράγονται σε αυξανόμενες ποσότητες και, είναι δυνατόν, της ανακύκλωσής τους. Φυσικά, οι συνήθειες των καταναλωτών διαφέρουν μεταξύ των χωρών, και επομένως είναι προς το συμφέρον της επιτυχημένης συλλογής να μην παραβλεφθεί αυτό κατά τον ορισμό των στόχων. Στην Ουγγαρία, για παράδειγμα, ο μέσος καταναλωτής δεν αλλάζει την τηλεόρασή του σε διάστημα δύο ή τριών ετών, και ακόμα και αν το έκανε, θα την μετέφερε κατά πάσα πιθανότητα στο εξοχικό του και όχι στα σημεία συλλογής. Υπό το πρίσμα όλων αυτών, ο εισηγητής, αναγνωρίζοντας το πρόβλημα, κατόρθωσε να εξασφαλίσει την έγκριση ενός συμβιβασμού με ευρεία υποστήριξη, ο οποίος καθόρισε τη βάση των στόχων συλλογής, όχι σύμφωνα με την ποσότητα των προϊόντων που διοχετεύονται στην αγορά αλλά την ποσότητα των ηλεκτρονικών αποβλήτων που παράγονται. Αν και μένει ακόμα να ρυθμιστούν αρκετές λεπτομέρειες επαγγελματικής φύσης στον εν λόγω τομέα, πιστεύω ότι αυτή μπορεί να αποτελέσει καλή κατεύθυνση. Αυτό οφείλεται κυρίως στο ότι, με έναν αντιφατικό τρόπο, ακόμα και η εκτίμηση των επιπτώσεων της Επιτροπής θεωρεί τον αρχικό στόχο συλλογής ρεαλιστικό για τα παλαιά κράτη μέλη και όχι για τα νέα.
<SPEAKER ID="092" NAME="Marian-Jean Marinescu" LANGUAGE="RO">
" πρόταση οδηγίας για τα απόβλητα ηλεκτρικού και ηλεκτρονικού εξοπλισμού, υπό τη μορφή που υποβλήθηκε από την Ευρωπαϊκή Επιτροπή στο Ευρωπαϊκό Κοινοβούλιο, είναι ασαφής. Αυτός είναι ο λόγος για τον οποίο τα κράτη μέλη μπορούν να δώσουν διαφορετικές ερμηνείες στους τύπους εξοπλισμού που καλύπτονται από την παρούσα οδηγία.
<P>
Επιπλέον, η Επιτροπή θα πρέπει να θεσπίσει κοινή μεθοδολογία για τον προσδιορισμό της ποσότητας των αποβλήτων που παράγονται σε κάθε κράτος μέλος. Ωστόσο, η ποσότητα των αποβλήτων που παράγονται εξαρτάται από τα ιδιαίτερα χαρακτηριστικά της αγοράς κατανάλωσης, τους διαφορετικούς κύκλους ζωής των προϊόντων και τις συνήθειες του πληθυσμού σε κάθε κράτος.
<P>
Δεν έχει ορισθεί ούτε συχνότητα υποβολής εκθέσεων για τον υπολογισμό της ποσότητας των αποβλήτων που παράγονται σε ποσοστιαία μορφή. " προστιθέμενη αξία της παρούσας οδηγίας έγκειται στα πιθανά οφέλη της για την υγεία και το περιβάλλον. " ορθή διαχείριση των ηλεκτρονικών αποβλήτων θα μπορούσε να συμβάλει στην επίτευξη ποσοστού ανακύκλωσης που θα ανέρχεται σε 50-75% και ποσοστού επαναχρησιμοποίησης που θα ανέρχεται σε 5%. Τόσο οι παραγωγοί όσο και οι καταναλωτές ηλεκτρονικών αγαθών πρέπει να αναλάβουν τις ευθύνες τους προκειμένου να εκπληρωθεί αυτός ο στόχος. Οι κατασκευαστές θα πρέπει να παράσχουν τη χρηματοδότηση για την επεξεργασία των αποβλήτων, ενώ οι καταναλωτές θα πρέπει να απορρίπτουν τα ηλεκτρονικά απόβλητα με νόμιμο τρόπο στα κέντρα επεξεργασίας.
<P>
(" συνεδρίαση διακόπτεται στις 11.10 και επαναλαμβάνεται στις 11.30)

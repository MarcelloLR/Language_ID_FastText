<CHAPTER ID="019">
Ευρωπαϊκές δράσεις για τα θύματα τρομοκρατίας (συζήτηση)
<SPEAKER ID="341" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τις ευρωπαϊκές δράσεις για τα θύματα τρομοκρατίας.
<SPEAKER ID="342" NAME="Jacques Barrot" LANGUAGE="FR">
Κυρία Πρόεδρε, επαναλαμβάνω τις παρατηρήσεις που έκανε ο συνάδελφός μου, κ. Almunia. Τα θύματα της τρομοκρατίας είναι θύματα επιθέσεων που έχουν διαπραχθεί κατά των δημοκρατικών αξιών των κοινωνιών μας. Φυσικά, τα θύματα αυτά αντικατοπτρίζουν για εμάς αυτήν την ανθρώπινη τραγωδία που είναι η τρομοκρατία. Έχουμε καθήκον να τα στηρίξουμε, να τα αναγνωρίσουμε και να τα συνδράμουμε.
<P>
" Επιτροπή διαθέτει διπλό ρόλο στον τομέα αυτόν. Καταρχάς, να καταστήσει τους πολίτες μας ενήμερους για το τι υφίστανται τα θύματα της τρομοκρατίας, πώς υποφέρουν, και να διασφαλίσει τη μεγαλύτερη εκπροσώπηση των συμφερόντων των θυμάτων σε ευρωπαϊκό επίπεδο. Δεύτερον, να προσπαθήσει να διασφαλίσει ότι δεν θα υπάρξουν πλέον θύματα, έτσι ώστε να μπορέσει να δοθεί τέλος σε αυτήν την τρομοκρατία. Πρόκειται για την πολιτική πρόληψης της τρομοκρατίας.
<P>
Από το 2004 η Επιτροπή προσφέρει οικονομική ενίσχυση σε μια σειρά προγραμμάτων, τα οποία έχουν ως στόχο να παράσχουν στα θύματα και τις οικογένειές τους τη βοήθεια και την κοινωνική και ψυχολογική στήριξη που χρειάζονται. Τα εν λόγω προγράμματα πληρούν τον στόχο της αύξησης της αλληλεγγύης που επιδεικνύουν οι ευρωπαίοι πολίτες απέναντι στα θύματα της τρομοκρατίας. Μόνο το 2008 χορηγήθηκε στην πρωτοβουλία αυτήν κονδύλι ύψους 2 200 000 ευρώ.
<P>
Επιπρόσθετα προς τις ενέργειες αυτές, από το 2008 η Επιτροπή έχει θέσει σε λειτουργία ένα ευρωπαϊκό δίκτυο ενώσεων θυμάτων της τρομοκρατίας. Στόχος του δικτύου αυτού είναι να ενθαρρύνει τη διεθνική συνεργασία μεταξύ των ενώσεων των θυμάτων της τρομοκρατίας και να προστατεύσει περισσότερο τα συμφέροντα των θυμάτων σε κοινοτικό επίπεδο. Στο δίκτυο αυτό έχουμε διαθέσει κονδύλι ύψους 200 000 ευρώ.
<P>
" δράση του εν λόγω δικτύου εκτείνεται σε πολλούς τομείς: αξιολογεί τη στήριξη και την προστασία που προσφέρονται επί του παρόντος στα θύματα αυτά και προωθεί επίσης δραστηριότητες που έχουν ως στόχο τη διάδοση βέλτιστων πρακτικών. Οι δραστηριότητες που καθορίζονται από το εν λόγω δίκτυο συνιστούν μια πολύ χρήσιμη βάση για το έργο της Επιτροπής.
<P>
Τέλος, σε ένα πλαίσιο στο οποίο η προστασία των πολιτών πρέπει να παραμείνει στο επίκεντρο των πολιτικών μας, η Επιτροπή ελπίζει να επιταχυνθούν οι δράσεις που στοχεύουν στην προστασία των θυμάτων. Προτίθεται να στηρίξει μέτρα που έχουν ως στόχο να ενθαρρύνουν τα θύματα της τρομοκρατίας να ανταλλάσσουν τις εμπειρίες τους. Στην πραγματικότητα, το σκεπτικό είναι να καταστήσουμε τους ευρωπαίους πολίτες περισσότερο ενήμερους σε σχέση με την πραγματικότητα της τρομοκρατίας, να συμβάλουμε στην πρόληψη της τρομοκρατίας. Δεν πρέπει να ξεχνούμε ότι η τρομοκρατία αποτελεί συχνά το αποτέλεσμα ενός φαινομένου δογματισμού και ριζοσπαστικοποίησης.
<P>
Επιπλέον, με τις δράσεις αυτές, θα πρέπει να καταστεί δυνατό να μεταβιβάσουμε ένα μήνυμα ειρήνης που θα προωθεί τις δημοκρατικές αξίες. Συνεπώς, η Επιτροπή προτίθεται να συντάξει έναν χάρτη για τα δικαιώματα των θυμάτων της τρομοκρατίας. Προσωπικά, συντάσσομαι με όλους εκείνους που έχουν εκφράσει την οργή τους ενάντια σε όλες αυτές τις τρομοκρατικές επιθέσεις και στηρίζουν τις προσπάθειές μας να επιδείξουμε αλληλεγγύη προς τα θύματα της τρομοκρατίας.
<P>
Κυρία Πρόεδρε, τώρα θα ακούσω τις ομιλίες των διαφόρων βουλευτών του ΕΚ και θα απαντήσω σε αυτές με τον πληρέστερο δυνατό τρόπο.
<SPEAKER ID="343" NAME="Teresa Jiménez-Becerril Barrio" LANGUAGE="ES">
Κυρία Πρόεδρε, κύριε Επίτροπε, θα ήθελα να πω ότι η πλειονότητα των κυβερνήσεων και των πολιτών θυμούνται τα θύματα της τρομοκρατίας μόνο μετά από κάποια σοβαρή επίθεση, όπως αυτές στη Μαδρίτη, τη Νέα Υόρκη και το Λονδίνο. Μόλις όμως το κύμα του συναισθηματισμού κοπάσει, τείνουν να ξεχνούν την τρομοκρατική απειλή και τα δικαιώματα των θυμάτων.
<P>
Σήμερα, ωστόσο, δεν υπάρχει αμφιβολία όσον αφορά τη δέσμευση της Ευρωπαϊκής Ένωσης για την καταπολέμηση της τρομοκρατίας. Όπως μόλις μας είπε ο Επίτροπος Barrot, η δέσμευση αυτή αντικατοπτρίζεται επίσης στο Πρόγραμμα της Στοκχόλμης, το οποίο εγκρίθηκε προσφάτως και αναγνωρίζει το θάρρος και την αξιοπρέπεια των θυμάτων, καθώς και την ανάγκη προάσπισης των δικαιωμάτων τους.
<P>
Παρά την πρόοδο αυτήν, ο αγώνας κατά της τρομοκρατίας βασιζόταν πάντοτε στην εμπιστοσύνη και την αμοιβαία συνεργασία μεταξύ των κρατών μελών. Λαμβάνοντας υπόψη την προοπτική που προσφέρει η Συνθήκη της Λισαβόνας, αναρωτιέμαι αν θα ήταν καλή ιδέα να προωθήσει η Ευρωπαϊκή Ένωση την εναρμόνιση της νομοθεσίας των κρατών μελών στον τομέα των δικαιωμάτων των θυμάτων της τρομοκρατίας.
<P>
" υιοθέτηση ενός ευρωπαϊκού χάρτη για τα δικαιώματα των θυμάτων της τρομοκρατίας θα συνιστούσε σημαντική πρόοδο, που θα βοηθούσε όσους μάχονται την τρομοκρατία και θα αποτελούσε ισχυρό πλήγμα για όσους την υπερασπίζονται. Το θάρρος και η αξιοπρέπεια των θυμάτων είναι αυτά που συνιστούν τη μεγαλύτερη αποτυχία της τρομοκρατίας και, κατά συνέπεια, τον μεγαλύτερο θρίαμβο της δημοκρατίας. Δεν θα πρέπει ποτέ να ξεχνούμε ότι το μόνο όπλο που διαθέτουν τα αθώα θύματα ενάντια στην τρομοκρατία είναι ο λόγος τους και η αναγνώριση της κοινωνίας.
<P>
Γι' αυτόν τον λόγο, δεν θα πρέπει επίσης να ξεχνάτε, κυρίες και κύριοι, ότι όλοι μας μπορούμε να πέσουμε θύματα της τρομοκρατίας. Ως εκ τούτου, το ερώτημά μου είναι: θα ήταν η Επιτροπή σύμφωνη με την έγκριση ενός ευρωπαϊκού χάρτη ο οποίος θα αναγνωρίζει την προάσπιση των δικαιωμάτων των θυμάτων της τρομοκρατίας και θα προωθεί τα εν λόγω δικαιώματα; Εάν ναι, ποια μέτρα θα μπορούσε να λάβει η νέα Επιτροπή, προκειμένου να δώσει ώθηση στον εν λόγω χάρτη στο πλαίσιο της νέας της εντολής;
<SPEAKER ID="344" NAME="Juan Fernando López Aguilar" LANGUAGE="ES">
Κυρία Πρόεδρε, κύριε Επίτροπε, σας ευχαριστώ διότι εκφράσατε εκ βάθους καρδίας μια δέσμευση, η οποία έχει καταστεί επιτέλους μέρος της ευρωπαϊκής πολιτικής από τη στιγμή που τέθηκε σε ισχύ η Συνθήκη της Λισαβόνας. " δέσμευση αυτή υπόκειται στην ευρωπαϊκή νομοθεσία, στην οποία το Κοινοβούλιο πρόκειται επίσης να διαδραματίσει αποφασιστικό ρόλο, πιο αποφασιστικό από ποτέ.
<P>
Αυτό επιβεβαιώνεται με την έγκριση του Προγράμματος της Στοκχόλμης. Το πολυετές πρόγραμμά της για την περίοδο 2009-2014 περιλαμβάνει τη ρητή και αναγκαία αναφορά στην αξιοπρέπεια των θυμάτων της τρομοκρατίας, στον πόνο που προκαλείται από αυτήν τη φρικτή μορφή εγκλήματος, στην ιδιαίτερα ευάλωτη θέση τους, αλλά επίσης, και προπάντων, στην εντολή να τα προστατεύσουμε.
<P>
Ως εκ τούτου, πιστεύω ότι αξίζει να επισημάνουμε ότι, καθώς η ισπανική Προεδρία θα ασκεί την Προεδρία το επόμενο εξάμηνο, και καθώς η αποφασιστικότητα της ισπανικής κυβέρνησης και της ισπανικής κοινωνίας να καταπολεμήσουν κάθε μορφή τρομοκρατίας είναι τόσο σταθερή και επίμονη, θα αποτελέσει οπωσδήποτε μια ευκαιρία να συμπεριλάβουμε αυτήν την εναρμόνιση, αυτό το πρόγραμμα πλαίσιο για την προστασία των δικαιωμάτων των θυμάτων της τρομοκρατίας στο σχέδιο δράσης. Καθώς πρόκειται για ένα σχέδιο πολυετούς νομοθεσίας, η σύνταξή του θα αποτελέσει ευθύνη της ισπανικής Προεδρίας, ενώ στη συνέχεια η βελγική και η ουγγρική Προεδρία θα πρέπει να παράσχουν τη στήριξή τους κατά την αποσαφήνιση της νομοθεσίας και την εφαρμογή των στόχων του Προγράμματος της Στοκχόλμης.
<P>
Ως εκ τούτου, θεωρώ ότι είναι καιρός να επιβεβαιώσει το Κοινοβούλιο την αποφασιστικότητά του να προστατεύσει τα θύματα της τρομοκρατίας, προκειμένου να εντείνει τον αγώνα ενάντια σε κάθε μορφή τρομοκρατίας και να αποκαταστήσει την αξιοπρέπεια που χρειάζονται τα θύματα της τρομοκρατίας. Είναι καιρός να δεσμευθούμε ότι, στο νομοθετικό σχέδιο του Προγράμματος της Στοκχόλμης καθώς και στο σχέδιο δράσης για τον καθορισμό του οποίου θα είναι υπεύθυνη η ισπανική Προεδρία, η προστασία των θυμάτων της τρομοκρατίας θα έχει την αντιμετώπιση που της αξίζει.
<SPEAKER ID="345" NAME="Izaskun Bilbao Barandica" LANGUAGE="ES">
Κυρία Πρόεδρε, θα ήθελα να πω ότι η πρωτοβουλία αυτή συνάδει με την τροπολογία που κατατέθηκε από την Επιτροπή Δικαιωμάτων των Γυναικών και Ισότητας των Φύλων και από εμένα προσωπικά στο Πρόγραμμα της Στοκχόλμης, διότι δεν συμπεριλαμβανόταν σε αυτό. Είναι κάτι που τα θύματα κάθε μορφής τρομοκρατίας χρειαζόντουσαν και, επιπλέον, μας το ζητούν. Έμαθα παρά πολλά σε σχέση με την αξιοπρέπεια, το λαϊκό πνεύμα και τον πόνο από τα θύματα με τα οποία συνεργάστηκα τα τελευταία χρόνια. Οι μαρτυρίες τους με ωθούν να συνηγορήσω υπέρ ενός ευρωπαϊκού προτύπου για τη μέριμνα των θυμάτων της τρομοκρατίας από υλικής, συναισθηματικής και νομικής πλευράς.
<P>
Έχουμε οικοδομήσει έναν κοινό διάλογο βασισμένο σε τέσσερις πυλώνες.
<P>
Πρώτον, την αναγνώριση του πόνου τους, την προστασία τους και τη συνειδητοποίηση ότι στα θύματα δεν συγκαταλέγονται μόνο όσοι σκοτώνονται και τραυματίζονται, αλλά και οι οικογένειές τους, όσοι απειλούνται, καθώς και η ελευθερία των ατόμων αυτών, η οποία είναι η ελευθερία όλων.
<P>
Δεύτερον, την αποκατάσταση των υλικών ζημιών που προκλήθηκαν, την προώθηση της μνήμης τους και την προσπάθεια να διασφαλιστεί η απόδοση της δικαιοσύνης.
<P>
Τρίτον, τον εξανθρωπισμό της συζήτησης σχετικά με τα θύματα, τα οποία είναι άνθρωποι που υποφέρουν και έχουν ανάγκη από προστασία, υπεράσπιση, αναγνώριση, βοήθεια και στήριξη. Στην πολιτική, πρέπει να μάθουμε να βάζουμε τους εαυτούς μας στη θέση των άλλων.
<P>
Τέλος, την αποπολιτικοποίηση της συζήτησης. Πρέπει να είμαστε γενναιόδωροι, προκειμένου να διασφαλίσουμε ότι η τρομοκρατία δεν θα μετατραπεί σε εκλογική υπόθεση.
<P>
Στην Ευρώπη, έχουν διεξαχθεί φόνοι στο όνομα της θρησκείας, του μαρξισμού, της ιδιωτικής ιδιοκτησίας, του περιβαλλοντισμού, της ανεξαρτησίας κάποιας περιφέρειας ή της ενότητας του κράτους στο οποίο αυτή ανήκει. Έχουν υπάρξει κυβερνήσεις, οι οποίες έχουν εμπλακεί σε τρομοκρατικές ενέργειες. Ωστόσο, αυτό δεν αποτελεί ζήτημα αρχών. Οι οπαδοί του ολοκληρωτισμού και του φανατισμού σκοτώνουν, η διαστρέβλωση των βασικών αξιών της ανθρωπότητας σκοτώνει. Αυτά οδηγούν στη βία, όχι όμως και η ελεύθερη ανταλλαγή των δημοκρατικών ιδεών. Αφιερώνω την ομιλία αυτή σε όλα τα θύματα της τρομοκρατίας.
<SPEAKER ID="346" NAME="Agustín Díaz de Mera García Consuegra" AFFILIATION="PPE">
(ES) Κυρία Πρόεδρε, το Πρόγραμμα της Στοκχόλμης περιλαμβάνει, μεταξύ άλλων, την ακόλουθη αναφορά προς στήριξη των θυμάτων της τρομοκρατίας: τα θύματα της τρομοκρατίας χρειάζονται επίσης ειδική προσοχή, στήριξη και κοινωνική αναγνώριση.
<P>
Κατά την άποψή μου, η Ένωση οφείλει να διασφαλίσει ότι θα λάβουν στήριξη και να προωθήσει την πλήρη αναγνώρισή τους από την κοινωνία. Όσοι υπέστησαν τις βαρβαρότητες της τρομοκρατίας πρέπει να αποτελέσουν ένα ηθικό σημείο αναφοράς για τις κοινωνίες μας. Ως εκ τούτου, η υπεράσπιση των θυμάτων και των δικαιωμάτων τους πρέπει να αποτελέσει μία από τις πολιτικές προτεραιότητες της Ευρωπαϊκής Ένωσης.
<P>
Πρέπει να διατηρήσουμε και να ενισχύσουμε τους πόρους που διατίθενται στα θύματα της τρομοκρατίας με επαρκή χρηματοδότηση, όπως πρότεινε η Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) στις τροπολογίες που κατατέθηκαν για το σχέδιο προϋπολογισμού της Ευρωπαϊκής Ένωσης για το 2010.
<P>
Για τον λόγο αυτόν, η ενίσχυση αυξήθηκε κατά ένα εκατομμύριο ευρώ, το οποίο θα χρησιμοποιηθεί για τη χρηματοδότηση προγραμμάτων που θα έχουν ως στόχο να βοηθήσουν τα θύματα της τρομοκρατίας και τις οικογένειές τους να ανακάμψουν, μέσω της κοινωνικής και ψυχολογικής στήριξης που προσφέρουν οργανισμοί και τα δίκτυά τους. Θα χρησιμοποιηθεί επίσης για τη χρηματοδότηση προγραμμάτων που θα έχουν ως στόχο την κινητοποίηση της κοινής γνώμης ενάντια σε κάθε μορφή τρομοκρατίας.
<P>
Συγκεκριμένα, μέρος των χρημάτων πρόκειται να χρησιμοποιηθεί για τη βελτίωση της νομικής αρωγής και της παροχής νομικών συμβουλών για τα θύματα και τις οικογένειές τους.
<P>
Ιδού ορισμένες συναφείς, παραστατικές πληροφορίες: τρομοκρατία σημαίνει θύματα. Οι συνολικοί πόροι που διατέθηκαν για την προετοιμασία και την πρόληψη τρομοκρατικών επιθέσεων θα ανέλθουν το επόμενο έτος στο ποσό των 21 420 000 ευρώ.
<P>
" ιδέα που πρότεινε η κ. Jiménez-Becerril Barrio να προβάλουμε περισσότερο τα θύματα στην Ένωση θα πρέπει να έχει την αμέριστη υποστήριξη του Σώματος. Καταρχάς, πρέπει να εξοπλιστούμε με τα απαραίτητα νομικά μέσα, ξεκινώντας με μια γραπτή δήλωση και προχωρώντας στη συνέχεια στην έγκριση ψηφίσματος, έτσι ώστε να έχουμε επιτέλους μια πολιτική δήλωση στήριξης για τα θύματα της τρομοκρατίας από μέρους των ευρωπαϊκών θεσμικών οργάνων. Κάτι τέτοιο θα αυξήσει επίσης την ευαισθητοποίηση μεταξύ των ευρωπαίων πολιτών όσον αφορά την αξία των θυμάτων αυτών.
<P>
Τα θύματα μάς προκαλούν αισθήματα αλληλεγγύης, συμπόνιας, αναγνώρισης, αξιοπρέπειας, βιώσιμης στήριξης και μνήμης, μαζί με το αίσθημα της περιφρόνησης και της επιθυμίας για δικαιοσύνη για τους τρομοκράτες που προκάλεσαν τόσο πολύ πόνο και τόσους πολλούς θανάτους.
<SPEAKER ID="347" NAME="Ramón Jáuregui Atondo" AFFILIATION="S&amp;D">
(ES) Κυρία Πρόεδρε, κύριε Barrot, δεν αποτελεί σύμπτωση το γεγονός ότι τον λόγο πήραν πολλοί ισπανοί βουλευτές του ΕΚ. Στη Χώρα των Βάσκων, επιπρόσθετα προς τον πόνο που προκάλεσε η τρομοκρατική επίθεση, τα θύματα συχνά περιφρονούνταν ή αποσιωπούνταν μετά το συμβάν. Γι' αυτόν ακριβώς τον λόγο, έχει αρχίσει να διαμορφώνεται ένα κίνημα που επιδιώκει την αναγνώριση των θυμάτων, η οποία με τη σειρά της θεωρώ ότι χρήζει μιας πολιτικής για τα θύματα της τρομοκρατίας. Εάν μου επιτρέπετε, σε ό,τι ειπώθηκε από όλους τους συναδέλφους μου βουλευτές υπέρ της κατάρτισης ενός χάρτη ή της έγκρισης κοινής προσέγγισης όσον αφορά την πολιτική αυτήν θα ήθελα να προσθέσω μια σύντομη περίληψη δέκα πτυχών, οι οποίες αισθάνομαι ότι είναι βασικής σημασίας στο πλαίσιο αυτό.
<P>
Καταρχάς, η πολιτική για τα θύματα απαιτεί συμπόνια από μέρους της κοινής γνώμης, αναγνώριση και κοινωνική στήριξη για τα θύματα.
<P>
Δεύτερον, απαιτεί την ταχεία και αποτελεσματική αποζημίωσή τους για τη ζημία που υπέστησαν.
<P>
Τρίτον, απαιτεί την ίση μεταχείριση όλων των θυμάτων.
<P>
Τέταρτον, απαιτεί πολιτική και κοινωνική συναίνεση όσον αφορά τα μέτρα που πρόκειται να χρησιμοποιηθούν για τα θύματα της τρομοκρατίας.
<P>
Πέμπτον, απαιτεί μια πολιτική απαξίωσης του κοινωνικού και πολιτικού διαλόγου των ατόμων που είναι υπέρ της βίας.
<P>
Έκτον, απαιτεί την παραδειγματική τιμωρία όλων των ενόχων για πράξεις τρομοκρατίας, με τη δυνατότητα των θυμάτων να έχουν ταχεία και αποτελεσματική πρόσβαση στη δικαιοσύνη.
<P>
Έβδομον, απαιτεί εκπαίδευση και διδασκαλία του πληθυσμού κατά της άσκησης βίας.
<P>
Όγδοον, απαιτεί την παροχή εγγυήσεων στα θύματα ότι οι επιθέσεις που υπέστησαν δεν θα επαναληφθούν, κάτι που επίσης μπορεί να συμβεί.
<P>
Ένατον, απαιτεί πολιτικές διατήρησης της μνήμης, έτσι ώστε να μην ξεχαστούν τα θύματα.
<P>
Τέλος, απαιτεί μια πολιτική κοινωνικής συμφιλίωσης, προκειμένου να κλείσουν οι πληγές που προκάλεσε η τρομοκρατία.
<P>
Αυτές είναι οι δέκα εντολές που προτείνω για μια κοινή πολιτική για τα θύματα της τρομοκρατίας.
<SPEAKER ID="348" NAME="Γεώργιος Παπανικολάου" AFFILIATION="PPE">
Κυρία Πρόεδρε, οι επιθέσεις στη Μαδρίτη και στο Λονδίνο αλλά και τα πρόσφατα χτυπήματα στη δική μου χώρα, στην Ελλάδα, καταδεικνύουν το μέγεθος του προβλήματος της τρομοκρατίας. " τρομοκρατία απειλεί τον τρόπο ζωής και την ελευθερία μας. Δεν στοχοποιεί μόνο τα άμεσα θύματα ή τις οικογένειές τους, οι οποίες επίσης άμεσα πλήττονται, αλλά ολόκληρη την κοινωνία.
<P>
Τα ευρωπαϊκά πιλοτικά προγράμματα που αναφέρθηκαν για τα θύματα των τρομοκρατικών επιθέσεων είναι ένα θετικό δείγμα για την ανακούφιση των πληγών, ωστόσο μένουν πολλά ακόμη να γίνουν. " βοήθεια προς τα θύματα και τις οικογένειές τους δεν είναι μόνο ηθικά επιβεβλημένη. Είναι κυρίως επιβεβλημένη ώστε να στείλουμε στην τρομοκρατία ένα καθαρό μήνυμα ότι δεν ξεχνάμε.
<P>
Δεν ξεχνάμε αποτρόπαιες πράξεις που στιγματίζουν τη δημοκρατία και τη συνοχή μας. Δεν ξεχνάμε ότι θύματα της τρομοκρατίας είναι συχνά ανυποψίαστοι πολίτες που τραυματίζονται ή σκοτώνονται ενώ εκτελούν τις καθημερινές τους ασχολίες. Δεν ξεχνάμε ότι στην Ευρώπη που δίδαξε την ανοχή και τη δημοκρατία οι πράξεις βίας δεν θα είναι ποτέ ευπρόσδεκτες.
<SPEAKER ID="349" NAME="Magdi Cristiano Allam" AFFILIATION="PPE">
(IT) Κυρία Πρόεδρε, κυρίες και κύριοι, θα ήθελα να εκφράσω την υποστήριξή μου προς την πρόταση της κ. Jiménez-Becerril Barrio για την κατάρτιση ενός ευρωπαϊκού χάρτη σχετικά με τα δικαιώματα των οικογενειών που έχουν πέσει θύματα τρομοκρατίας και να τονίσω ότι η πρόταση αυτή συνιστά μια εξαιρετική ευκαιρία για την Ευρώπη, ώστε να στείλει ένα ξεκάθαρο μήνυμα όσον αφορά την τρομοκρατία, λαμβάνοντας υπόψη ότι η απουσία ενός τέτοιου μηνύματος οδήγησε στην κατάρρευση της διαδικασίας της Βαρκελώνης το 2005, όταν οι αρχηγοί κρατών και κυβερνήσεων των ευρωμεσογειακών χωρών απέτυχαν να καταλήξουν σε συμφωνία. Θα ήθελα επίσης να τονίσω ότι σήμερα η πρόταση αυτή προσφέρει μια εξαιρετική ευκαιρία για να ανανεώσουμε τον διάλογο με την άλλη πλευρά της Μεσογείου επί νέων βάσεων, ξεκινώντας με μια σαφή δήλωση όσον αφορά την ιερότητα της ζωής, έννοια που αποτελεί τον ακρογωνιαίο λίθο της ανθρωπιάς και του πολιτισμού μας.
<SPEAKER ID="350" NAME="Diane Dodds" AFFILIATION="NI">
(EN) Κυρία Πρόεδρε, σας είμαι ευγνώμων για τη στήριξή σας προς τα θύματα της τρομοκρατίας. " στήριξη αυτή είναι όχι μόνο δίκαιη αλλά και πρέπουσα και, φυσικά, αναγνωρίζω τη στήριξη της Ευρωπαϊκής Ένωσης προς τα θύματα της Βόρειας Ιρλανδίας μέσω των προγραμμάτων PEACE που χρηματοδοτήθηκαν εκεί.
<P>
" Επιτροπή θα πρέπει να γνωρίζει ότι η Βόρεια Ιρλανδία αντιμετωπίζει και πάλι μια αυξανόμενη τρομοκρατική απειλή από την πλευρά των διαφωνούντων ρεπουμπλικανικών οργανώσεων. " αστυνομική υπηρεσία της Βόρειας Ιρλανδίας περιέγραψε την απειλή αυτήν ως "κρίσιμη", ενώ η Διεθνής Επιτροπή Παρακολούθησης ως "ιδιαίτερα σοβαρή". Κατά τις πιο πρόσφατες βίαιες επιθέσεις, δολοφονήθηκαν δύο στρατιώτες που επρόκειτο να μεταβούν στο Αφγανιστάν, καθώς και ένας αστυνομικός.
<P>
Στην αρχική της χρηματοδότηση προς τα θύματα της τρομοκρατίας, η Επιτροπή καθόρισε τον βασικό στόχο της κινητοποίησης της κοινής γνώμης ενάντια σε κάθε μορφή τρομοκρατίας. Εντούτοις, αισθάνομαι ότι, με τη μετάβαση στο ευρύτερο πρόγραμμα CIPS (Πρόληψη, ετοιμότητα και διαχείριση των συνεπειών της τρομοκρατίας και άλλων κινδύνων που συνδέονται με την ασφάλεια), ο στόχος αυτός φαίνεται να έχει χαθεί. Είμαι ευγνώμων για το προτεινόμενο έργο σας όσον αφορά έναν χάρτη για τα θύματα και θα σας παρότρυνα να ξεκινήσετε κάνοντας μια πολύ σαφή διάκριση ανάμεσα στα θύματα και τους αυτουργούς της τρομοκρατίας.
<SPEAKER ID="351" NAME="Karin Kadenbach" AFFILIATION="S&amp;D">
(DE) Κυρία Πρόεδρε, στην Αυστρία, δόξα τω Θεώ, δεν έχουμε υποστεί τρομοκρατικές επιθέσεις εδώ και πολλά χρόνια. Εντούτοις, η Βιέννη δεν έβγαινε πάντοτε αλώβητη.
<P>
Θα ήθελα να προσθέσω κάποια πράγματα στις παρατηρήσεις του κ. Jáuregui Atondo. Αφενός, χρειαζόμαστε οπωσδήποτε τον χάρτη για τα θύματα, καθώς και τη στήριξη προς τα θύματα της τρομοκρατίας. Ωστόσο, ταυτόχρονα, ως συνοδευτικό μέτρο πρέπει να αλλάξουμε το περιβάλλον στο οποίο λαμβάνει χώρα η βία που οδηγεί στην τρομοκρατία. Κατά την άποψή μου, πρέπει να ξεκινήσουμε με την εκπαίδευση και την πληροφόρηση. Επιπλέον, το Σώμα αυτό πρέπει να απορρίψει ρητά την κακοποίηση της γλώσσας. Διαρκώς ζητούμε ανοχή σε πολλούς τομείς. Εντούτοις, υπάρχει ένας τομέας στον οποίο δεν πρέπει να επιδείξουμε καμία ανοχή, και ο τομέας αυτός αφορά τη βία.
<SPEAKER ID="352" NAME="Πρόεδρος">
Οι ομιλίες αυτές βρίθουν αξιοπρέπειας και συναισθηματισμού, διότι πιστεύω ότι μιλήσατε εξ ονόματος εκείνων που δεν μπορούν πια να μιλήσουν σήμερα και σας ευχαριστώ εξ ονόματος της Προεδρίας.
<SPEAKER ID="353" NAME="Jacques Barrot" LANGUAGE="FR">
Κυρία Πρόεδρε, ορθώς τονίσατε το πόσο συναισθηματικά φορτισμένη είναι η παρούσα συζήτηση και, ακριβώς αυτήν τη στιγμή, έχουμε στο μυαλό μας όλα τα θύματα. Χτυπήθηκαν όλα από την τρομοκρατία αδιακρίτως και κατά έναν τελείως άδικο τρόπο.
<P>
Όπως είπε ο κ. López Aguilar, η τρομοκρατία είναι μια φρικτή μορφή εγκλήματος. Αυτό που θα ήθελα να σας πω καταρχάς είναι ότι το Πρόγραμμα της Στοκχόλμης λαμβάνει πραγματικά υπόψη του την τύχη των θυμάτων. Στην πραγματικότητα, πρέπει να δρομολογήσουμε μια ευρωπαϊκή πολιτική, η οποία θα λαμβάνει πολύ περισσότερο υπόψη τα θύματα του οργανωμένου εγκλήματος και της τρομοκρατίας.
<P>
Θα ήθελα να πω στην κ. Jiménez-Becerril Barrio ότι πρόκειται να προβούμε σε ενέργειες για τη θέσπιση ενός χάρτη για τα δικαιώματα των θυμάτων της τρομοκρατίας. Πράγματι, καταστήσατε πολύ σαφή την επιθυμία σας για τη θέσπιση του εν λόγω χάρτη και πιστεύω, κυρία Jiménez-Becerril Barrio, ότι αυτό το κάνατε βασιζόμενη σε όλη την επώδυνη εμπειρία που βιώσατε από πρώτο χέρι.
<P>
Εξετάσαμε, και θα συνεχίσουμε να εξετάζουμε το 2010, όλα τα κενά που υφίστανται σήμερα σε σχέση με την προστασία των θυμάτων της τρομοκρατίας στα διάφορα κράτη μέλη. Πραγματικά, έχετε δίκιο: με τον έναν ή τον άλλον τρόπο, πρέπει να επιτύχουμε την εναρμόνιση των νομοθεσιών μας σχετικά με την τρομοκρατία και τα θύματα της τρομοκρατίας. " Ευρώπη πρέπει πραγματικά να είναι ενωμένη στην καταπολέμηση της τρομοκρατίας.
<P>
Επί τη βάσει της μελέτης αυτής, θα δούμε με ποιον τρόπο μπορούμε να εναρμονίσουμε και να συγκεντρώσουμε όλα τα μέτρα, έτσι ώστε να βελτιώσουμε τη θέση των θυμάτων της τρομοκρατίας στην Ευρώπη. Αυτός θα είναι ο στόχος του σχεδίου δράσης και δεν υπάρχει αμφιβολία ότι θα αντιμετωπίσουμε το εν λόγω πρόβλημα της προστασίας των θυμάτων, λαμβάνοντας υπόψη όλα όσα ειπώθηκαν κατά τη διάρκεια της συζήτησης, δηλαδή την ανάγκη να προσπαθήσουμε, καταρχάς, να καταστήσουμε τους πολίτες ενήμερους για την τραγωδία και τον πόνο των θυμάτων, τα οποία συχνά αποσιωπούνται ή και περιφρονούνται.
<P>
Στη συνέχεια, πρέπει να διασφαλίσουμε ότι θα λαμβάνουν γρήγορα αποζημίωση. Ορθώς επιμείνατε όσον αφορά την ταχεία αποζημίωση γι' αυτές τις εντελώς άδικες και αδικαιολόγητες ενέργειες που προκαλούν πόνο. Αναφερθήκατε επίσης στην απονομιμοποίηση του διαλόγου, καθώς δεν μπορούμε να ανεχθούμε έναν διάλογο ο οποίος θα μπορούσε, με τον έναν ή τον άλλον τρόπο, να δώσει την εντύπωση ότι η δολοφονία αθώων πολιτών, ο τραυματισμός αθώων πολιτών, είναι δυνατόν να εξυπηρετεί την ανθρωπότητα.
<P>
Πρέπει να είμαστε εξαιρετικά αυστηροί όσον αφορά αυτού του είδους τη γλώσσα, καθώς αρνείται όλες ανεξαιρέτως τις αξίες της Ευρωπαϊκής Ένωσης. Επιπλέον, πρέπει να συγχαρώ το Ευρωπαϊκό Κοινοβούλιο, κυρία Πρόεδρε, διότι παρείχε ένα εκατομμύριο ευρώ για όλα τα προγράμματά μας που έχουν ως στόχο τη στήριξη των θυμάτων.
<P>
Για μία ακόμη φορά, είμαι ιδιαίτερα ευτυχής που ο κ. Almunia βρίσκεται απόψε στο πλευρό μου, διότι και οι δυο μας ενθαρρύνουμε πραγματικά την Επιτροπή να λάβει μέτρα στο πλαίσιο αυτό. Πράγματι, η Ευρωπαϊκή Ένωση πρέπει να εξοπλιστεί με παραδειγματική νομοθεσία όσον αφορά την προστασία και την ενίσχυση των θυμάτων της τρομοκρατίας το πλαίσιο του πολυετούς Προγράμματος της Στοκχόλμης.
<P>
Αυτά ήθελα να πω ως απάντηση στις διάφορες ομιλίες. Να είστε βέβαιοι ότι δεν άφησαν ούτε εμένα ούτε τον κ. Almunia αδιάφορους.
<SPEAKER ID="354" NAME="Πρόεδρος">
Προκειμένου να διασφαλίσουμε ότι δεν θα προχωρήσουμε ευθύς αμέσως σε μια άλλη συζήτηση, προτείνω να τηρήσουμε ενός λεπτού σιγή εις μνήμην των θυμάτων.
<P>
(Το Σώμα, όρθιο, τηρεί ενός λεπτού σιγή)

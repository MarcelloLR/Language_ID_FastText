<CHAPTER ID="012">
Κοινοτικός κώδικας συμπεριφοράς για τις εξαγωγές όπλων (συζήτηση) 
<SPEAKER ID="250" NAME="Πρόεδρος">
" ημερήσια διάταξη προβλέπει τη συζήτηση των δηλώσεων του Συμβουλίου και της Επιτροπής σχετικά με τον κοινοτικό κώδικα συμπεριφοράς για τις εξαγωγές όπλων.
<SPEAKER ID="251" NAME="Janez Lenarčič">
Προεδρεύων του Συμβουλίου. - (SL) Πρώτον, εξ ονόματος του Συμβουλίου θα ήθελα να εκφράσω την ικανοποίησή μου για τις παραδοσιακά καλές σχέσεις και τη συνεργασία μεταξύ της ομάδας του Συμβουλίου για τις εξαγωγές συμβατικών όπλων, την COARM, και του Ευρωπαϊκού Κοινοβουλίου, ειδικότερα της Υποεπιτροπής του για την Ασφάλεια και την Άμυνα, SEDE. Είμαι πεπεισμένος ότι αυτή η καλά οργανωμένη και εξαιρετική συνεργασία θα συνεχιστεί στο μέλλον, και για τον λόγο αυτό χαιρετίζω τη σημερινή συζήτηση.
<P>
Επιτρέψτε μου να πω ορισμένα λόγια για τον κοινοτικό κώδικα συμπεριφοράς για τις εξαγωγές όπλων. Όπως γνωρίζουμε, ο κώδικας εγκρίθηκε το 1998. Έδωσε στην Ευρωπαϊκή Ένωση νέα ορμή όσον αφορά την παρακολούθηση του εμπορίου όπλων. Σύμφωνα με αυτόν τον κώδικα, η Ένωση ξεκίνησε να εκπονεί ετήσιες εκθέσεις οι οποίες είναι στην πραγματικότητα εκθέσεις σχετικά με ολοκληρωμένες μεταφορές όπλων.
<P>
Φέτος θα εκπονήσουμε τη δέκατη ετήσια έκθεση. Θα ήθελα επίσης να αναφέρω ότι αυτές οι εκθέσεις καθίστανται ολοένα και περισσότερο σαφείς και ενημερωτικές. Λόγω αυτού του κώδικα, τα τελευταία λίγα χρόνια τα περισσότερα κράτη μέλη έχουν ξεκινήσει να δημοσιεύουν τις εθνικές ετήσιες εκθέσεις τους για τις εξαγωγές όπλων και στρατιωτικού εξοπλισμού. Το 2003 η Ευρωπαϊκή Ένωση καθόρισε τον δικό της κατάλογο όπλων και στρατιωτικού εξοπλισμού που έπρεπε να καλυφθεί από τον κώδικα και ξεκίνησε σοβαρότερο συντονισμό της πολιτικής εξαγωγών σε μεμονωμένες τρίτες χώρες. Τα κράτη μέλη ανταλλάσσουν επίσης πληροφορίες σχετικά με απορριφθείσες και ολοκληρωθείσες εξαγωγές όπλων.
<P>
Αυτός ο δυναμισμός μεταφέρθηκε στους διεθνείς οργανισμούς, ιδίως σε αυτούς στους οποίους τα κράτη μέλη της Ευρωπαϊκής Ένωσης διαδραματίζουν σημαντικό ρόλο. Αυτό ισχύει ιδιαίτερα στον Διακανονισμό του Wassenaar. Ο κώδικας βελτιώθηκε το 2006 και το 2007, συγκεκριμένα με προσθήκες στις οδηγίες χρήσης.
<P>
Όπως γνωρίζουμε, ο κώδικας δεν αποτελεί νομικά δεσμευτικό έγγραφο. Ωστόσο, τα κράτη μέλη έχουν δεσμευθεί πολιτικά να τηρούν τις διατάξεις του. Υπήρξαν στο παρελθόν απόπειρες βελτίωσης του κώδικα με την προσθήκη μιας κοινής θέσης που θα ήταν νομικά δεσμευτικό έγγραφο το οποίο θα έπρεπε να τηρούν τα κράτη μέλη κατά τις εξαγωγές όπλων. Ωστόσο, εξακολουθεί να μην υπάρχει συμφωνία για την έγκριση μιας τέτοιας κοινής θέσης. " σλοβενική Προεδρία εργάζεται για την έγκρισή του κατά τη διάρκεια της σλοβενικής θητείας, δηλαδή στο πρώτο εξάμηνο του τρέχοντος έτους, ή τουλάχιστον εργάζεται για να επιτύχει σημαντική πρόοδο προς αυτήν την κατεύθυνση.
<P>
Ίσως δεν υπάρχει καλύτερη ευκαιρία για αυτή την πρόοδο από αυτή που προσέφερε η προετοιμασία της δέκατης έκθεσης της Ευρωπαϊκής Ένωσης για την εφαρμογή του κώδικα. Ωστόσο, επί του παρόντος δεν μπορούμε να προβλέψουμε με βεβαιότητα εάν η επιθυμία μας θα εκπληρωθεί. Ασφαλώς, αυτό δεν μας εμποδίζει να προσπαθήσουμε. Θα καλέσουμε, συνεπώς, όλα τα κράτη μέλη να μας δώσουν τις απόψεις τους σχετικά με αυτό το θέμα και θα προσπαθήσουμε να τα ενθαρρύνουμε να συνεργαστούν για την επίτευξη μίας κοινής θέσης. Εάν δεν υπάρχουν εμπόδια, η σλοβενική Προεδρία θα χαρεί πολύ να ολοκληρώσει τη διαδικασία έγκρισης και θα υποβάλει έκθεση προς όλους τους ενδιαφερόμενους φορείς, πρωτίστως το Κοινοβούλιο.
<P>
Επιτρέψτε μου να διατυπώσω ορισμένες σύντομες παρατηρήσεις για δύο άλλα θέματα προτεραιότητας: την κοινή θέση για τη διαμεσολάβηση με αντικείμενο τα όπλα και την εμπορία στρατιωτικού εξοπλισμού, και τις προσπάθειες που κατέβαλαν τα κράτη μέλη προκειμένου να εγκρίνουν διεθνώς δεσμευτικές συμφωνίες σχετικά με την εμπορία όπλων.
<P>
" Ευρωπαϊκή Ένωση ενέκρινε κατευθυντήριες γραμμές για τη διαμεσολάβηση σχετικά με την εμπορία όπλων το 2001, και η κοινή θέση εγκρίθηκε το 2003. Εγκρίνοντας αυτή τη θέση, τα κράτη μέλη ανέλαβαν τα ίδια την υποχρέωση να υιοθετήσουν τα στοιχεία της στην εθνική τους νομοθεσία και κατ' αυτόν τον τρόπο να ρυθμίσουν τη διαμεσολάβηση για την εμπορία όπλων και στρατιωτικού εξοπλισμού. Επί του παρόντος 20 κράτη μέλη έχουν εγκρίνει τα στοιχεία αυτής της κοινής θέσης στην εθνική τους νομοθεσία, και επτά δεν έχουν ολοκληρώσει ακόμη τη διαδικασία. " Προεδρία θα παρακολουθήσει την πρόοδο σε αυτό το θέμα, και τα κράτη τα οποία δεν έχουν ολοκληρώσει τη διαδικασία θα ενθαρρυνθούν να το πράξουν το συντομότερο δυνατόν.
<P>
Τώρα όσον αφορά το τελευταίο θέμα: η διεθνής συμφωνία για το εμπόριο όπλων. Αυτό είναι ένα από τα βασικά σχέδια στο πλαίσιο του αφοπλισμού. Όπως γνωρίζετε, το Ευρωπαϊκό Συμβούλιο ενέκρινε πρόσφατα μία απόφαση προς στήριξη της διεθνούς συμφωνίας. Το πλαίσιο για τη σύνθεση της ομάδας κυβερνητικών εμπειρογνωμόνων που εργάζονται σε αυτόν τον τομέα επιβεβαιώθηκε στη Γενική Συνέλευση του προηγούμενου έτους. Οι πληροφορίες σχετικά με το αρχικό έργο αυτής της ομάδας είναι ενθαρρυντικές· εντούτοις, θα πρέπει να επενδυθούν πολλές προσπάθειες στο πλαίσιο αυτής της διαδικασίας.
<P>
Στο πλαίσιο των δραστηριοτήτων μας, θα παρακολουθούμε στενά το έργο αυτής της ομάδας και θα στηρίξουμε τη διαδικασία που οδηγεί στη διεθνή συμφωνία.
<SPEAKER ID="252" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, πήρα λίγο περισσότερο χρόνο για το Ιράκ αλλά θα είμαι κάπως συντομότερη τώρα, επομένως θα προσπαθήσω να είμαι συνεπής στον χρόνο μου.
<P>
Ακόμη και εάν η ευθύνη για τον έλεγχο και την παρακολούθηση της πώλησης όπλων εναπόκειται πρωτίστως στα κράτη μέλη και συνεπώς στο Συμβούλιο, η Επιτροπή έχει επίσης σαφές συμφέρον μέσω της συνεισφοράς της στην εφαρμογή της κοινοτικής στρατηγικής περί φορητών όπλων και ελαφρού οπλισμού βάσει της κοινής εξωτερικής πολιτικής και πολιτικής ασφάλειας.
<P>
Εκτιμούμε ιδιαίτερα τον αποτελεσματικό έλεγχο και την παρακολούθηση των κοινοτικών εξαγωγών όπλων. Εξακολουθούμε να ανησυχούμε για το γεγονός ότι οι ευρωπαϊκοί έλεγχοι θα πρέπει να ενθαρρύνουν άλλες περιοχές να εγκρίνουν και να εφαρμόζουν -τουλάχιστον- ελάχιστες προδιαγραφές, προκειμένου να διασφαλίζεται ότι οι νόμιμες εξαγωγές δεν εκτρέπονται εν συνεχεία, επιτείνοντας κατ' αυτόν τον τρόπο τις ένοπλες συγκρούσεις και τις παραβιάσεις των ανθρωπίνων δικαιωμάτων.
<P>
Από αυτή την άποψη, η Επιτροπή συνεχίζει να εργάζεται δυναμικά με τα κράτη μέλη, τρίτες χώρες, διεθνείς οργανώσεις και άλλους προκειμένου να αντιμετωπίσει τη χρηματοδότηση της εμπορίας παράνομων όπλων, η οποία συνδέεται συχνά με το παράνομο εμπόριο άλλων ειδών (ιδίως ναρκωτικών), επί παραδείγματι διαμαντιών.
<P>
Εμείς στην Επιτροπή επωφεληθήκαμε από την προεδρία μας της διαδικασίας Kimberley πέρυσι προκειμένου να ωθήσουμε την ανάπτυξη των ελέγχων για την παρεμπόδιση και την αποτροπή της χρήσης διαμαντιών για τη χρηματοδότηση αγορών όπλων από επαναστατικές ομάδες. Επιπλέον, σε στενή συνεργασία με τις αρμόδιες τελωνειακές αρχές, σκοπεύουμε να παρουσιάσουμε μέτρα βάσει του νέου μέσου σταθερότητας για την καταπολέμηση της παράνομης εμπορίας όπλων εναερίως, στοχεύοντας ιδιαίτερα στις αεροπορικές μεταφορές προς και εντός της Αφρικής. Διαδραματίζουμε επίσης έναν ρόλο στην εφαρμογή των εμπάργκο όπλων απαγορεύοντας τη σχετική τεχνική βοήθεια.
<P>
Εντός της Ευρωπαϊκής Ένωσης, ο έλεγχος της εμπορίας πυροβόλων όπλων είναι ζωτικής σημασίας για τον αγώνα κατά της ανασφάλειας και της εγκληματικότητας, ιδίως κατά του οργανωμένου εγκλήματος. " πολιτική η οποία αναπτύσσεται για την καταπολέμηση της εμπορίας πυροβόλων όπλων περιλαμβάνει την ενίσχυση των ελέγχων για τη νόμιμη πώληση και κατοχή πυροβόλων όπλων εντός της Ένωσης. Αυτό επεκτείνεται προκειμένου να συμπεριλάβει την κατάλληλη παρακολούθηση της κίνησης πυροβόλων όπλων εντός της Ένωσης και την ανάπτυξη συνεργασίας μεταξύ των αρμόδιων εθνικών διοικήσεων.
<P>
Εκτός αυτών των προσπαθειών, μπορούμε να διαπιστώσουμε ότι μία σημαντική ποσότητα πυροβόλων όπλων βρίσκεται επίσης στην κατοχή εγκληματιών και διατίθεται στη μαύρη αγορά. " μη εγκεκριμένη διασυνοριακή μεταφορά πυροβόλων όπλων, και η μεταφορά μη καταχωρημένων πυροβόλων όπλων, αποτελούν συνεπώς σημαντικές πηγές αυτών των παράνομων όπλων. Λαμβάνονται επί του παρόντος μέτρα σε ευρωπαϊκό επίπεδο προκειμένου να ενισχυθούν οι κανόνες για την καταγραφή και τη σήμανση, να αναπτυχθεί ένα σύστημα εξαγωγών/εισαγωγών πυροβόλων όπλων για μη στρατιωτική χρήση και να βελτιωθεί η συνεργασία μεταξύ εθνικών αρχών επιβολής του νόμου.
<P>
" βελτίωση της ανιχνευσιμότητας των πυροβόλων όπλων αποτελεί βασικό στόχο, και εξωτερικά -πολύ σύντομα- λαμβάνουμε επίσης συγκεκριμένα μέτρα εκτός της Ένωσης προκειμένου να αντιμετωπίσουμε τα προβλήματα που ανακύπτουν από εκρηκτικά κατάλοιπα του πολέμου και φορητά όπλα σε περιοχές κρίσης, πάλι βάσει των μέσων σταθερότητας. Επί παραδείγματι, στη Βοσνία εξετάζουμε επί του παρόντος το ενδεχόμενο να στηρίξουμε ένα σχέδιο για την αντιμετώπιση των μη εκραγέντων μηχανισμών και άλλων εκρηκτικών καταλοίπων.
<P>
Βέβαια θα συνεχίσουμε να στηρίζουμε τις προσπάθειες των κρατών μελών να θεσπίσουν μία συνθήκη η οποία θα καλύπτει το εμπόριο όπλων, όπως είπε ο Πρόεδρος του Συμβουλίου μας, παρόλο που ίσως δεν έχουμε την ψευδαίσθηση ότι αυτό δεν θα πάρει χρόνο. Ευτυχώς όμως θα συμβεί πολύ σύντομα.
<SPEAKER ID="253" NAME="Urszula Gacek">
εξ ονόματος της Ομάδας PPE-DE. - (EN) Κύριε Πρόεδρε, επί σχεδόν 10 χρόνια το Ευρωπαϊκό Συμβούλιο χρονοτριβεί όσον αφορά τη μετατροπή του κοινοτικού κώδικα συμπεριφοράς για τη μεταφορά όπλων σε ένα νομικά δεσμευτικό έγγραφο. Τα τελευταία δύο χρόνια δεν υπήρξαν τεχνικοί φραγμοί για την έγκριση μιας κοινής θέσης για τον κώδικα. Για ποιο λόγο πρέπει επιτέλους να βάλουμε σε τάξη τα του Οίκου μας;
<P>
Πρώτον, εκτιμάται ότι υπάρχουν επί του παρόντος σχεδόν 400 εταιρείες στα κράτη μέλη μας που παράγουν όπλα. Δεδομένου ότι το κόστος έρευνας και ανάπτυξης σε αυτή τη βιομηχανία είναι εξαιρετικά υψηλό, οι εταιρείες επιθυμούν φυσικά να μεγιστοποιήσουν τα κέρδη τους διασφαλίζοντας τις μακρύτερες δυνατές περιόδους παραγωγής, πωλώντας συμφωνίες αδειοδότησης και, εν ολίγοις, αναζητώντας αγορές όπου μπορούν. Οι εταιρείες από τα 20 κράτη οι κυβερνήσεις των οποίων επέβαλαν αυστηρές κατευθυντήριες γραμμές για τις εξαγωγές όπλων βρίσκονται σαφώς σε οικονομικά μειονεκτική θέση έναντι των ανταγωνιστών οι κυβερνήσεις των οποίων δείχνουν περισσότερη επιείκεια. Όλες οι εταιρείες θα πρέπει να ανταγωνίζονται επί ίσοις όροις.
<P>
Δεύτερον, έχουμε καταγράψει περιπτώσεις εταιρειών από κράτη της ΕΕ που προμηθεύουν όπλα στην Κίνα, την Κολομβία, την Αιθιοπία και την Ερυθραία. Πώς μπορούμε από την μία πλευρά να επικροτούμε όλες τις προσπάθειες για την προώθηση της οικονομικής ανάπτυξης, της δημοκρατίας και των ανθρωπίνων δικαιωμάτων ενώ καθιστούμε την εφαρμογή αυτή καθαυτή αδύνατη συνεισφέροντας σε βίαιες συγκρούσεις;
<P>
Τρίτον, αναπτύσσουμε στρατιωτικό προσωπικό από τα κράτη μέλη μας στην ΕΕ και ειρηνευτικές αποστολές του NATO αλλά, μην εφαρμόζοντας αυτόν τον κώδικα συμπεριφοράς, διακινδυνεύουμε να βρεθούν υπό τα πυρά όπλων που παράγονται στα ίδια μας τα κράτη ως αποτέλεσμα ανεύθυνης μεταφοράς.
<P>
Τέταρτον, πώς μπορούμε να οραματιζόμαστε μια μελλοντική Ευρώπη με κοινή εξωτερική πολιτική και πολιτική ασφάλειας όταν στερούμαστε ένα τόσο βασικό στοιχείο υπό τη μορφή κοινής θέσης;
<P>
Τέλος, πριν ορθώσουμε το ανάστημά μας σε αυτή την Αίθουσα αγωνιζόμενοι για τα ανθρώπινα δικαιώματα και τη δημοκρατία, ας διασφαλίσουμε ότι θα αναλάβουμε επίσης δράση η οποία θα δώσει ουσία στη ρητορεία μας.
<P>
" Ομάδα ΕΛΚ-ΕΔ συγχαίρει τους συντάκτες αυτής της πρότασης ψηφίσματος. Ευελπιστούμε ότι η συντριπτική στήριξη του Κοινοβουλίου θα βοηθήσει το Συμβούλιο να εξεύρει έναν τρόπο να εξέλθει από το τρέχον πολιτικό αδιέξοδο και τελικά να καταστήσει την τήρηση του κώδικα συμπεριφοράς μια νομική απαίτηση για όλα τα κράτη μέλη.
<SPEAKER ID="254" NAME="Ana Maria Gomes">
εξ ονόματος της Ομάδας PSE. - (PT) " πρόταση ψηφίσματος σχετικά με τον κοινοτικό κώδικα συμπεριφοράς για τις εξαγωγές όπλων εκφράζει την απογοήτευση του Κοινοβουλίου για το τρέχον αδιέξοδο σε αυτό το σημαντικό μέσο, όπως μόλις είπε η εισηγήτριά μας, κ. Gacek, και την οποία πρέπει να συγχαρώ.
<P>
Δέκα χρόνια μετά τη θέσπισή του, ο κώδικας εξακολουθεί να αποτελεί πηγή υπερηφάνειας για αυτούς που πιστεύουν ότι η Ευρωπαϊκή Ένωση πρέπει να αναλάβει ηγετικό ρόλο στον παγκόσμιο διάλογο για τον έλεγχο των μεταφορών όπλων. Χαιρετίζουμε την ολοένα και περισσότερο εναρμονισμένη εφαρμογή του κώδικα, τις λεπτομέρειες στις ετήσιες εκθέσεις που υποβάλλονται από τα κράτη μέλη και τις φιλόδοξες πρωτοβουλίες που ανέλαβε το Συμβούλιο. Ωστόσο, όλες αυτές οι εξελίξεις φαντάζουν ασήμαντες σε σχέση με το πιο σημαντικό θέμα: την ανάγκη μετατροπής του κώδικα σε νομικά δεσμευτικό μέσο.
<P>
Γνωρίζουμε ότι η μετατροπή του κώδικα συμπεριφοράς σε κοινή θέση της κοινής εξωτερικής πολιτικής και πολιτικής ασφάλειας (ΚΕΠΠΑ) έχει συνδεθεί με την άρση του εμπάργκο των εξαγωγών όπλων στην Κίνα. Το Κοινοβούλιο απορρίπτει τον εκβιασμό που αποτελεί την αιτία αυτού του τριετούς αδιεξόδου. Όλοι γνωρίζουν ότι τα όπλα που πωλούνται από το Πεκίνο στο σουδανικό καθεστώς συντηρούν τη σύγκρουση στο Νταρφούρ και χρησιμεύουν επίσης, επί παραδείγματι, για την καταπίεση και την καταστολή του βιρμανικού λαού που βρίσκεται στα χέρια αυτού του παράνομου στρατιωτικού καθεστώτος. Αυτή η κατάσταση απογοητεύει το Κοινοβούλιο επειδή γνωρίζουμε εδώ και πολύ καιρό τους πρακτικούς και θεωρητικούς λόγους οι οποίοι θα έπρεπε να είναι αρκετοί για να απαλλάξουν το Συμβούλιο από τους δισταγμούς του. Μια ευρωπαϊκή εξωτερική πολιτική χωρίς κοινούς και δεσμευτικούς κανόνες για τις εξαγωγές όπλων θα είναι πάντα ατελής και αναποτελεσματική. Επιπλέον, ένα από τα σημαντικότερα εμπόδια για την πλήρη εναρμόνιση της εσωτερικής αγοράς αμυντικού εξοπλισμού είναι ακριβώς ο μεγάλος αριθμός κανόνων περί εξαγωγής στην ΕΕ.
<P>
Τέλος, υπάρχει ένα ζήτημα αρχής: η Ευρωπαϊκή Ένωση μπορεί μόνο να παρουσιάζεται ως υπεύθυνος και συνεπής διεθνής παράγοντας στην περιοχή και μπορεί να ηγηθεί του έργου βελτίωσης της διεθνούς νομοθεσίας μόνο εάν αντιμετωπίζεται ως παράδειγμα προς μίμηση. Βασιζόμαστε σαφώς στη Σλοβενική Προεδρία και τον υπουργό Lenarčič. Ωστόσο, έχουμε ήδη επισημάνει στην επόμενη χώρα που θα ασκήσει την Προεδρία, τη Γαλλία, μία χώρα που έχει ιδιαίτερη ευθύνη για το συνεχιζόμενο αυτό αδιέξοδο, ότι έχει έρθει ο καιρός να επιλύσουμε τα θέματα και να αναγνωρίσουμε τη σημασία της τοποθέτησης της Ευρωπαϊκής Ένωσης στο προσκήνιο της αποτελεσματικής και υπεύθυνης πολυμερούς προσέγγισης.
<SPEAKER ID="997" NAME="Fiona Hall">
εξ ονόματος της Ομάδας ALDE. - (EN) Κύριε Πρόεδρε, έχουν παρέλθει 10 χρόνια από τότε που η ΕΕ ενέκρινε έναν κώδικα συμπεριφοράς για τις εξαγωγές όπλων και είναι επονείδιστο ότι αυτός ο κώδικας δεν έχει μετατραπεί ακόμη σε ένα αποτελεσματικό μέσο για τον έλεγχο των εξαγωγών όπλων από όλες τις εταιρείες και τις κυβερνήσεις της ΕΕ. Ως αποτέλεσμα, τα ευρωπαϊκά όπλα εξακολουθούν να διοχετεύονται σε ζώνες συγκρούσεων.
<P>
" ΕΕ βρίσκεται στην αδιανόητη θέση να προμηθεύει όπλα και να τροφοδοτεί συγκρούσεις ακριβώς στις χώρες στις οποίες χορηγεί ταυτόχρονα αναπτυξιακή βοήθεια. Πώς το εξηγούμε αυτό στους πολίτες μας; Πώς εξηγούμε, για παράδειγμα, ότι ορισμένα κράτη μέλη εξακολουθούν να είναι διατεθειμένα να εμπορεύονται πυρομαχικά διασποράς ενώ, ταυτόχρονα, η ΕΕ δαπανά εκατομμύρια ευρώ για άρση ναρκοπεδίων; Επί παραδείγματι, το 2005 χιλιάδες βόμβες θρυμματισμού χρησιμοποιήθηκαν στον Λίβανο με καταστροφικά αποτελέσματα, και εν συνεχεία το 2006 η ΕΕ δαπάνησε 525 εκατομμύρια σε αναπτυξιακή βοήθεια προς τον Λίβανο, εν μέρει για την άρση μη εκραγέντων μηχανισμών.
<P>
Ας μην κοροϊδευόμαστε ότι μόνο χώρες εκτός της ΕΕ προμηθεύουν όπλα σε κράτη που αντιμετωπίζουν συγκρούσεις: οι 7 από τις 10 χώρες μεγαλύτερους εξαγωγείς όπλων είναι κράτη μέλη της ΕΕ. Δεν είναι καιρός να επενδύσουμε στην επίλυση των συγκρούσεων των ταραγμένων κρατών αντί στις πωλήσεις όπλων;
<P>
Χρειάζονται επειγόντως μηχανισμοί για τον ενδεδειγμένο έλεγχο των μεταφορών όπλων και των μεταφορτώσεων και την αποτροπή της διαμεσολάβησης με αντικείμενο παράνομα όπλα από εταιρείες της ΕΕ που έχουν την έδρα τους εκτός της ΕΕ. Το πρώτο βήμα όμως πρέπει να είναι η μετατροπή του κώδικα συμπεριφοράς του 1998 σε ένα νομικά δεσμευτικό μέσο. Συνεπώς θα παρακαλούσα τη σλοβενική Προεδρία να βάλει τα δυνατά της προκειμένου να άρει το αδιέξοδο στο Συμβούλιο και να επιτύχει την έγκριση της κοινής θέσης.
<SPEAKER ID="255" NAME="Raül Romeva i Rueda">
εξ ονόματος της Ομάδας Verts/ALE. - (ES) Κύριε Πρόεδρε, ως εισηγητής για τον έλεγχο των εξαγωγών όπλων από την Ευρωπαϊκή Ένωση, είχα την ευκαιρία να παρακολουθήσω πολύ στενά τη διαδικασία μετατροπής του τρέχοντος Κώδικα συμπεριφοράς σε ένα αποδοτικότερο και αποτελεσματικότερο μέσο το οποίο θα διασφαλίζει μεγαλύτερους και καλύτερους ελέγχους των εξαγωγών όπλων από το έδαφος της ΕΕ και από ευρωπαϊκές εταιρείες.
<P>
Ωστόσο, παρά το τεχνικό έργο που επιτελέστηκε πριν από ορισμένο διάστημα από την ομάδα εργασίας για τα όπλα του Συμβουλίου (COARM), εξακολουθούμε να μην κατανοούμε -και οι συνάδελφοί μου είπαν το ίδιο- για ποιον λόγο το Συμβούλιο αρνείται να εγκρίνει την κοινή θέση που θα μας έδινε τη δυνατότητα να μετατρέψουμε τον τρέχοντα κώδικα σε ένα νομικά δεσμευτικό μέσο.
<P>
Παρά την υπερβολική μυστικότητα όσον αφορά τις συζητήσεις αυτού του είδους, γνωρίζουμε ότι μόνο λίγες χώρες αντιτίθενται σε ένα τέτοιο βήμα, κυρίως η Γαλλία, η οποία φαίνεται ότι εξαρτά την εν λόγω απόφαση από τον τερματισμό του εμπάργκο στις εξαγωγές όπλων στην Κίνα.
<P>
Πρέπει να υπογραμμίσουμε ακόμη μία φορά ότι πρόκειται για δύο εντελώς ξεχωριστά θέματα: η σύνδεσή τους κατ' αυτόν τον τρόπο δείχνει τεράστια έλλειψη ευθύνης σε σχέση με τα πολυάριθμα θύματα που πρέπει να αντιμετωπίσουν καθημερινά τις συνέπειες της ανεύθυνης πολιτικής μας όσον αφορά τις εξαγωγές όπλων.
<P>
Επικροτώ συνεπώς τη δέσμευση της σλοβενικής Προεδρίας να ολοκληρώσει αυτή τη διαδικασία μετατροπής του κώδικα σε κοινή θέση κατά τη διάρκεια της εντολής της, αν και θυμάμαι, επίσης, ότι και προηγούμενες προεδρίες έδωσαν την ίδια υπόσχεση χωρίς αποτέλεσμα. Ελπίζω ότι θα επιτύχετε και μπορείτε να βασίζεστε στην πλήρη στήριξή μας. Θα ήθελα να επισημάνω, επίσης, ότι είναι ακριβώς η έλλειψη ελέγχου και η τρέχουσα ελαστικότητα που επιτρέπουν, τόσο νομίμως όσο και παρανόμως, ευρωπαϊκά όπλα να καταλήγουν στα χέρια τρομοκρατικών ομάδων, δικτατόρων και ένοπλων φατριών, που υποθηκεύουν το παρόν και το μέλλον εκατομμυρίων ανθρώπων, στους οποίους, επειδή χρειάζεται αλλά όχι χωρίς κάποιο κυνισμό, στέλνουμε συνεπώς τις ομάδες μας αναπτυξιακής βοήθειας.
<SPEAKER ID="256" NAME="Tobias Pflüger">
εξ ονόματος της Ομάδας GUE/NGL. - (DE) Κύριε Πρόεδρε, συνεδριάζουμε όλοι εδώ τουλάχιστον μία φορά το χρόνο και συζητούμε το θέμα των εξαγωγών όπλων, ενώ τον υπόλοιπο καιρό αυτές οι εξαγωγές διεξάγονται μετά χαράς. Επί χρόνια το Κοινοβούλιο ζητεί έναν νομικά δεσμευτικό κώδικα συμπεριφοράς και το Συμβούλιο δεν μπόρεσε να επιτύχει καμία συμφωνία σχετικά με το θέμα. Θα το εκτιμούσα εάν μπορούσατε να μας πείτε ειλικρινά ποιο από τα κράτη μέλη παρεμποδίζει τη διαδικασία αυτή. Το γεγονός ότι αυτός ο κώδικας συμπεριφοράς δεν είναι νομικά δεσμευτικός είναι ντροπή. Ενώ αυτό διαιωνίζεται, η ΕΕ και τα κράτη μέλη της έχουν καταστεί ο πρώτος εξαγωγέας όπλων παγκοσμίως. Τα όπλα προορίζονται να σκοτώνουν! Όλες οι εξαγωγές όπλων είναι εσφαλμένες.
<P>
Φυσικά, τα κράτη μέλη προμηθεύουν όπλα επίσης σε περιοχές που αντιμετωπίζουν κρίσεις και συγκρούσεις. " τουρκική εισβολή στο βόρειο Ιράκ, επί παραδείγματι, η οποία παραβίασε το διεθνές δίκαιο, διεξήχθη με όπλα από τη Γερμανία, μεταξύ άλλων. Οι χώρες της ΕΕ επίσης διεξάγουν πολέμους, κυρίως στο Ιράκ ή το Αφγανιστάν, και προμηθεύουν όπλα σε φιλικές χώρες που εμπλέκονται σε εχθροπραξίες. Πρέπει να θέσουμε ένα τέρμα σε αυτό άπαξ διά παντός. Ας σταματήσουμε όλες τις εξαγωγές όπλων.
<P>
Τα αγαθά διπλής χρήσης που έχουν μη στρατιωτικές και στρατιωτικές εφαρμογές πρέπει να υπαχθούν επίσης στον κώδικα συμπεριφοράς όπως και οι επανεξαγωγές. Έχουμε καταθέσει τροπολογίες και στα δύο αυτά θέματα της αυριανής συζήτησης, και ανυπομονώ να δω εάν θα εγκριθούν από το Κοινοβούλιο. Όπως είπα, οι εξαγωγές όπλων σκοτώνουν ανθρώπους καθημερινά, και πρέπει να σταματήσουν κατεπειγόντως.
<SPEAKER ID="257" NAME="Janez Lenarčič">
Προεδρεύων του Συμβουλίου. - (SL) Έχω καταλάβει ότι η κοινή πρόθεση των συμμετεχόντων στην παρούσα συζήτηση είναι η στήριξη προκειμένου να καταστεί νομικά δεσμευτικός ο κώδικας το συντομότερο δυνατόν. Θα έπρεπε να προσθέσω ότι η Προεδρία συμμερίζεται αυτόν τον στόχο και ελπίζω, κύριε Pflüger, ότι φέτος θα έχουμε περισσότερη τύχη και θα κατορθώσουμε να το επιτύχουμε ή τουλάχιστον, όπως είπα στην εισαγωγή, θα σημειώσουμε σημαντική πρόοδο προς αυτήν την κατεύθυνση.
<P>
Θα ήθελα να σας ευχαριστήσω για τη στήριξή σας στις προσπάθειες του Συμβουλίου για επίτευξη κοινής θέσης, και μπορείτε να είστε βέβαιοι ότι η σλοβενική Προεδρία θα εντείνει τις προσπάθειές της προς αυτή την κατεύθυνση.
<P>
Θα ήθελα να ευχαριστήσω την κ. Gomes, η οποία επεσήμανε ότι υπάρχει μία προσπάθεια να συμπεριληφθούν νέοι παράγοντες στην εφαρμογή αυτού του κώδικα, κυρίως αυτοί εκτός των συνόρων της Ευρωπαϊκής Ένωσης. Οι προηγούμενες Προεδρίες, επί παραδείγματι το 2007, συμπεριέλαβαν χώρες των δυτικών Βαλκανίων, συγκεκριμένα, σε αυτές τις δραστηριότητες. Υπάρχουν επίσης δραστηριότητες σχετικά με άλλες χώρες, όπως η Τουρκία, η Ουκρανία, χώρες της Βόρειας Αφρικής και ορισμένες άλλες ανατολικοευρωπαϊκές χώρες.
<P>
Θα τελειώσω εκφράζοντας την ελπίδα μου ότι, στην επόμενη συζήτηση αυτού του θέματος στο Ευρωπαϊκό Κοινοβούλιο, η συζήτηση δεν θα είναι απλώς για τον κώδικα, αλλά και για την κοινή θέση.
<SPEAKER ID="258" NAME="Πρόεδρος">
Έλαβα έξι προτάσεις ψηφίσματοςσύμφωνα με το άρθρο 103, παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη.
<P>
Γραπτές δηλώσεις (Άρθρο 142 του Κανονισμού)
<SPEAKER ID="259" NAME="Tunne Kelam  " AFFILIATION="PPE-DE">
γραπτώς. - (EN) Καλώ σθεναρά τα κράτη μέλη της ΕΕ να εγκρίνουν τον κοινοτικό κώδικα για τις μεταφορές όπλων. " ΕΕ βασίζεται σε κοινές αξίες και συμφωνίες, οι οποίες καταδικάζουν τις παράνομες μεταφορές όπλων και επίσης τις μεταφορές όπλων σε χώρες που παραβιάζουν αυτές τις αξίες. Στην πραγματικότητα, είναι επιζήμιο για τις αρχές στις οποίες βασίζεται η Ευρωπαϊκή Κοινότητα ότι αρκετές κυβερνήσεις κρατών μελών δίνουν προτεραιότητα στα εθνικά πολιτικά και εμπορικά τους συμφέροντα συνεχίζοντας να πωλούν όπλα.
<P>
" Συνθήκη της Λισαβόνας ενισχύει τον ρόλο της ΕΕ ως παγκόσμιου παράγοντα. Ως εκ τούτου, είναι υψίστης σημασίας να λάβουμε σοβαρά υπόψη τον κοινοτικό κώδικα συμπεριφοράς για τις μεταφορές όπλων προκειμένου να εφαρμοστεί στην πράξη και από όλα τα κράτη μέλη. Συνεπώς, θα ήθελα να καλέσω το Συμβούλιο να δώσει μία αληθοφανή εξήγηση για τον λόγο για τον οποίο έχει καθυστερήσει η έγκριση αυτής της κοινής θέσης.

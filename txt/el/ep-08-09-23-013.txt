<CHAPTER ID="013">
Ώρα των Ερωτήσεων (Συμβούλιο) 
<SPEAKER ID="338" NAME="Πρόεδρος">
Το επόμενο θέμα είναι η Ώρα των Ερωτήσεων (B6-0462/2008). Οι ακόλουθες ερωτήσεις υποβλήθηκαν στο Συμβούλιο.
<P>

<P>
Θέμα: Σημασία που αποδίδεται στην πολιτική των οδικών μεταφορών
<P>
Το Ευρωπαϊκό Κοινοβούλιο εξέφρασε, σε συνέχεια της πρώτης ανάγνωσης, την άποψή του σε ότι αφορά το "οδικό πακέτο", το οποίο συγκεντρώνει τις προτάσεις τροποποίησης των τριών κανονισμών σχετικά με τους όρους που πρέπει να πληρούνται για την άσκηση του επαγγέλματος οδικού μεταφορέα, την πρόσβαση στην αγορά διεθνών οδικών εμπορευματικών μεταφορών και την πρόσβαση στην αγορά μεταφορών με πούλμαν και λεωφορεία (Αναδιατύπωση). Οι εν λόγω κανονισμοί ασκούν επιρροή στη δραστηριότητα άνω των 800 000 ευρωπαϊκών επιχειρήσεων μεταφορών, πράγμα το οποίο αντιπροσωπεύει περίπου 4.5 εκατ. θέσεις απασχόλησης. Μια σαφής νομοθεσία, που επιτρέπει την εφαρμογή μιας εμπορικής στρατηγικής και μιας στρατηγικής ανάπτυξης είναι απαραίτητη.
<P>
Δεδομένου ότι η νέα μορφή του κανονισμού σχετικά με τους όρους που πρέπει να πληρούνται για την άσκηση του επαγγέλματος οδικού μεταφορέα θα πρέπει να τεθεί σε ισχύ την 1η Ιουνίου 2009 και ότι μέχρι την 1η Ιανουαρίου 2012, τα κράτη μέλη θα πρέπει να προχωρήσουν στη διασύνδεση των εθνικών ηλεκτρονικών καταλόγων όπως καθορίζεται από τον εν λόγω κανονισμό, το Συμβούλιο μπορεί να αναφέρει ποιά προτεραιότητα θα δοθεί στο "οδικό πακέτο" κατά τη διάρκεια των προσεχών πέντε μηνών και ποιό χρονοδιάγραμμα προτείνεται για την έγκριση των νέων κανονισμών όπως έχουν τροποποιηθεί πριν από την 1η Ιουνίου 2009;
<SPEAKER ID="340" NAME="Jean-Pierre Jouyet">
Εν Ενεργεία Πρόεδρε του Συμβουλίου. - (FR) Κύριε Πρόεδρε, πρώτα θέλω να εκφράσω τη συμπαράστασή μου για τον πυροβολισμό των 10 ανθρώπων σε ένα φινλανδικό σχολείο στο Kauhajoki. Τα ειλικρινά μου συλλυπητήρια στις οικογένειες των θυμάτων και στους Φιλανδούς Ευρωβουλευτές που είτε βρίσκονται εδώ σε αυτήν την Αίθουσα είτε απουσιάζουν λόγω υποχρεώσεων.
<P>
Για να απαντήσω στην ερώτηση της κυρίας Ţicău, απλά θέλω να πω ότι στη συνεδρίασή του στις 13 Ιουνίου 2008 το Συμβούλιο κατέληξε σε πολιτική συμφωνία για τις τρεις προτάσεις για το οδικό πακέτο. Ο σκοπός αυτών των νέων κειμένων είναι να εναρμονιστούν οι οι εθνικές νομοθεσίες, οι οποίες μπορεί να διαφέρουν και αποτελούν επομένως πηγή νομικής αβεβαιότητας για τους οδικούς μεταφορείς.
<P>
Οι κύριες τροποποιήσεις που έγιναν είναι βασικά οι εξής: Γίνεται ένας ακριβέστερος ορισμός της έννοιας των 'ενδομεταφορών, μια συνήθη παρουσίαση της κοινοτικής άδειας, επικυρωμένων αντιγράφων και πιστοποιητικών οδηγών, ενίσχυση των διατάξεων που αναγκάζουν ένα κράτος μέλος να λάβει μέτρα όταν ένας μεταφορέας διαπράττει μια παράβαση σε άλλο κράτος μέλος και, τέλος, καλύτερη διασύνδεση των εθνικών μητρώων παραβάσεων ούτως ώστε να μπορεί να υπάρξει καλύτερη παρακολούθηση των μεταφορέων ανά την Ευρώπη.
<P>
Το Ευρωπαϊκό Κοινοβούλιο ενέκρινε τις εκθέσεις πάνω σε αυτό το πακέτο σε Πρώτη Ανάγνωση στη διάρκεια της συνεδρίασης στις 20 Μαΐου. Το έργο μας σήμερα θα πρέπει να επικεντρωθεί στην επίτευξη ενός συμβιβασμού ανάμεσα στο Συμβούλιο και το Κοινοβούλιο. Λαμβάνοντας υπόψη των χρόνων μετάφρασης, το έργο για την κατάρτιση των κειμένων των αντίστοιχων Κοινών Θέσεων δεν μπορούσε να ξεκινήσει πριν τα τέλη Αυγούστου αλλά το Συμβούλιο ελπίζει ότι θα μπορέσει να υιοθετήσει τις Κοινές Θέσεις για τις τρεις προτάσεις μέσα στις επόμενες λίγες εβδομάδες και να τις παρουσιάσει στο Ευρωπαϊκό Κοινοβούλιο το συντομότερο δυνατό.
<SPEAKER ID="341" NAME="Silvia-Adriana Ţicău" AFFILIATION="PSE">
(FR) Απλά ήθελα να πω ότι ακόμα δεν έχουμε λάβει την Κοινή Θέση από το Συμβούλιο και ήθελα να επισημάνω το γεγονός ότι η ημερομηνία έναρξης της ισχύος του κανονισμού, όσον αφορά την πρόσβαση στο επάγγελμα του οδικού μεταφορέα, είναι η 1η Ιουνίου 2009. Το ζήτημα αυτό αφορά 4,5 εκατομμύρια εργαζομένους κι επίσης σχεδόν 800 000 επιχειρήσεις. Πρόκειται επομένως για ένα πολύ σημαντικό ζήτημα και ελπίζουμε ότι η πολιτική συμφωνία του Συμβουλίου θα μας δώσει τον απαραίτητο χρόνο για τη Δεύτερη Ανάγνωσή του.
<SPEAKER ID="342" NAME="Jean-Pierre Jouyet">
Εν Ενεργεία Πρόεδρε του Συμβουλίου. - (FR) Κυρία Ţicău, γνωρίζω πολύ καλά ότι υπάρχει επιτακτική ανάγκη όπως αναφέρατε. Σας διαβεβαιώνω ότι το Συμβούλιο θα συμβάλλει τα μέγιστα ώστε να εξασφαλίσει η Κοινή Θέση να οριστεί και να σταλεί στο Κοινοβούλιο το συντομότερο δυνατό, βάσει της επιτακτικότητας που αναφέρατε, η οποία είναι αρκετά θεμιτή.
<P>
Θέμα: Ευρωπαϊκό Σύμφωνο μετανάστευσης
<P>
Θα μπορούσε το Συμβούλιο να εξηγήσει τις συνέπειες που μπορεί να έχει το Ευρωπαϊκό Σύμφωνο μετανάστευσης το οποίο συνάφθηκε πρόσφατα στην διαμόρφωση της πολιτικής της Ευρωπαϊκής Ένωσης σε θέματα μετανάστευσης;
<SPEAKER ID="344" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Κύριε Ortega, το Ευρωπαϊκό Σύμφωνο για τη Μετανάστευση και το Άσυλο στόχο έχει να εκφράσει στο υψηλότερο πολιτικό επίπεδο τις κοινές αρχές που θα έπρεπε να κατευθύνουν τη μεταναστευτική πολιτική σε εθνικό και κοινοτικό επίπεδο και τους στρατηγικούς προσανατολισμούς που πρέπει να ακολουθηθούν ώστε αυτές να αποκτήσουν σάρκα και οστά.
<P>
Το προτεινόμενο κείμενο έτυχε θετικής υποδοχής από το Συμβούλιο και την Επιτροπή. Την τελική έκδοση θα πρέπει να την εγκρίνει το Ευρωπαϊκό Συμβούλιο τον Οκτώβριο. Όπως γνωρίζετε, ο στόχος του Συμφώνου είναι να θέσει τα θεμέλια μιας ενισχυμένης κοινής πολιτικής, βάσει δύο αρχών στον πυρήνα του ευρωπαϊκού σχεδίου: αφενός, την υπευθυνότητα, κι αφετέρου, την αλληλεγγύη.
<P>
Βασίζεται σε τρεις διαστάσεις της συνολικής προσέγγισης της μετανάστευσης. " πρώτη είναι η καλύτερη οργάνωση της νόμιμης μετανάστευσης; ιδιαίτερα, αυτό σημαίνει να λαμβάνονται περισσότερο υπόψη οι ανάγκες και οι δυνατότητες υποδοχής των κρατών μελών, αλλά επίσης η προώθηση της ενσωμάτωσης. " επόμενη είναι ένας πιο αποτελεσματικός αγώνας ενάντια στη λαθρομετανάστευση, ιδιαίτερα εξασφαλίζοντας ότι οι λαθρομετανάστες επιστρέφουν υπό αξιοπρεπείς συνθήκες. Θέλουμε επίσης να προστατεύσουμε την ΕΕ καλύτερα βελτιώνοντας την αποτελεσματικότητα των ελέγχων των εξωτερικών συνόρων, ιδιαίτερα στο πλαίσιο της διεύρυνσης της ζώνης Σένγκεν. Τέλος, υπάρχει η προώθηση μιας στενής συνεργασίας ανάμεσα στις χώρες προέλευσης, διέλευσης και προορισμού των μεταναστών, προς όφελος της ανάπτυξης των εταίρων μας. Αυτή είναι η έννοια της από κοινού ανάπτυξης.
<P>
Τέλος, όπως είπε και ο Αντιπρόεδρος της Επιτροπής Commission για μια ακόμα φορά σήμερα, ελπίζουμε το Σύμφωνο να μας δώσει τη δυνατότητα να κάνουμε μια διάκριση ανάμεσα στην κοινή πολιτική ασύλου και μια Ευρώπη άσυλο. Γνωρίζουμε ότι οι εθνικές παραδόσεις διαφέρουν, αλλά εξακολουθούμε να θέλουμε να προοδεύσουμε σε αυτόν τον τομέα.
<P>
Όπως γνωρίζετε, η Γαλλική Προεδρία συμβουλευόταν το Ευρωπαϊκό Κοινοβούλιο άτυπα καθ' όλη τη διάρκεια της κατάρτισης του παρόντος Συμφώνου. Διεξήχθησαν πολλές συζητήσεις στο πλαίσιο του Κοινοβουλίου. " πολιτική στήριξη του Κοινοβουλίου σε αυτήν την πρωτοβουλία έχει ουσιαστική σημασία. Δεν έχουμε καμία αμφιβολία ότι το Σύμφωνο θα δώσει στους Ευρωπαίους πολίτες τα απτά αποτελέσματα που δικαιούνται να αναμένουν και θα δείξει ότι η Ευρώπη λαμβάνει συγκεκριμένες ενέργειες για να αντιμετωπίσει τα προβλήματα που ενδεχομένως βιώνουν.
<SPEAKER ID="345" NAME="Manuel Medina Ortega" AFFILIATION="PSE">
(ES) Είμαι ικανοποιημένος με τον τρόπο με τον οποίο η Προεδρεία του Συμβουλίου απάντησε στην ερώτησή μου και πιστεύω ότι το Σύμφωνα για τη μετανάστευση αποτελεί ένα σημαντικό βήμα.
<P>
Σε αυτό που θα μπορούσαμε να πούμε δεύτερο σκέλος της ερώτησής μου, μιλάω, πάνω απ' όλα, για την επίδραση που αυτό το σύμφωνο θα μπορούσε να έχει στην ανάπτυξη της πολιτικής της Ευρωπαϊκής Ένωσης για τη μετανάστευση. Με άλλα λόγια, μπορούμε να προσδοκούμε ότι θα σημειωθεί πρόοδος; Όπως γνωρίζει ο Εν Ενεργεία Πρόεδρος του Συμβουλίου, επί του παρόντος έχουμε, αφενός, ένα αίσθημα συναγερμού στην Ευρωπαϊκή Ένωση και, αφετέρου, την ανάγκη για μετανάστευση και την ανάγκη να υπάρχει επαρκής ρύθμιση, πράγμα το οποίο σημαίνει ότι συχνά οι πληροφορίες είναι εξαιρετικά ελλιπείς.
<P>
Μπορούμε να προσδοκούμε ότι αυτό θα συνοδευτεί από νομοθεσία και συγκεκριμένες διατάξεις που θα επιλύουν το πρόβλημα;
<SPEAKER ID="346" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Ναι, πράγματι πιστεύω, όπως πολύ σωστά επεσήμανε ο κύριος Ortega ότι υπάρχει ανάγκη για μετανάστες στην Ευρώπη και αυτό δεν το αρνούμαστε. Για το λόγο αυτό, όπως εγώ επεσήμανα, χρειάζεται να ορίσουμε τις συνθήκες υποδοχής και ενσωμάτωσης καθώς επίσης και τις συνθήκες προσαρμογής των μεταναστευτικών ροών στην οικονομική και κοινωνική κατάσταση της Ευρώπης. Χρειάζεται να κοιτάξουμε τις μεταναστευτικές ανάγκες μέσα σε αυτό το πλαίσιο.
<P>
Συχνά έχουμε μια τάση να μειώνουμε αυτές τις ανάγκες στους ειδικευμένους μετανάστες. Ωστόσο, αυτό δεν ενδείκνυται, γιατί στην Ευρώπη χρειαζόμαστε επίσης ανειδίκευτους μετανάστες και οι συζητήσεις στο Συμβούλιο αφορούν ακριβώς αυτό το θέμα - με ποιο τρόπο να διαχειριστούμε καλύτερα αυτές τις μεταναστευτικές ανάγκες και με ποιο τρόπο να βρούμε τις καλύτερες λύσεις ως προς την απασχόληση, την κατάρτιση και την υποδοχή σε σχολεία και πανεπιστήμια.
<P>
Εκεί βρισκόμαστε και θα έχουμε μια πιο σαφή εικόνα μετά το Ευρωπαϊκό Συμβούλιο στις 15 Οκτωβρίου, όταν θα οριστούν οι κατευθύνσεις. Πάνω σε αυτές τις βάσεις είναι που θα μεταφραστούν τα νομοθετικά μέτρα που ανέφερε ο κύριος Ortega, τα οποία είναι πράγματι απαραίτητα.
<P>
Θέμα: Μέσα κατά της διαφθοράς
<P>
Ποια μέσα κατά της διαφθοράς έχει θέσει σε εφαρμογή το Συμβούλιο προκειμένου να διασφαλίσει ότι η βοήθεια της Ευρωπαϊκής Ένωσης παραδίδεται με άμεσο και αποτελεσματικό τρόπο σε εκείνους που την χρειάζονται πραγματικά στις αναπτυσσόμενες χώρες;
<SPEAKER ID="348" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Κύριε Ryan, το ερώτημα που θέτετε είναι σημαντικό γιατί αφορά την αποτελεσματικότητα της αναπτυξιακής βοήθειας. Είναι σημαντικό να διατηρηθεί ένας σημαντικός όγκος αναπτυξιακής βοήθειας και θα επανέλθω σε αυτό, αλλά έχετε δίκιο που επισημαίνετε ότι αυτή η βοήθεια πρέπει να είναι αποτελεσματική. Για να είναι αποτελεσματική η βοήθεια και να μπορέσουμε να καταπολεμήσουμε την απάτη και την κακή κατανομή των κεφαλαίων της αναπτυξιακής βοήθειας, χρειαζόμαστε ιδιαίτερα καλύτερο συντονισμό και συμπληρωματικότητα μεταξύ των δωρητών. Για το λόγο αυτό, προετοιμάζουμε έναν κοινό πολυετή προγραμματισμό βάσει στρατηγικών καταπολέμησης της φτώχειας, οι οποίες μας δίνουν μια καλύτερη εικόνα πώς γίνεται η στόχευση των κεφαλαίων και σύμφωνα με ποιους στόχους και ποιες επίσης μας δίνουν τη δυνατότητα να ελέγξουμε καλύτερα αυτήν την κατανομή.
<P>
Για το λόγο αυτό, έχουμε δημιουργήσει κοινούς μηχανισμούς υλοποίησης, συμπεριλαμβανομένων κοινών αναλύσεων. Συγκεκριμένα, υπάρχουν κάποιες μεγάλης κλίμακας κοινές αποστολές, που χρηματοδοτούνται και από δωρητές και από δικαιούχους, ούτως ώστε να εφαρμόζονται μηχανισμοί συγχρηματοδότησης.
<P>
Αυτά τα ζητήματα ήταν στην ημερήσια διάταξη του Τρίτου Φόρουμ Υψηλού Επιπέδου για την Αποτελεσματικότητα της Βοήθειας που πραγματοποιήθηκε στην Άκρα την προηγούμενη εβδομάδα. Συζητήσαμε αυτή το θέμα εδώ στην τελευταία συνεδρίαση στις αρχές του μήνα. Στο Φόρουμ στην Άκρα στις αρχές Σεπτεμβρίου, υιοθετήθηκε ένα σχέδιο δράσης. Ανταποκρίνεται στις προσδοκίες μας όσον αφορά την Ευρωπαϊκή Ένωση σε μεγάλο βαθμό.
<P>
Οι κυριότερες δεσμεύσεις που ανέλαβαν οι δωρητές έχουν ως εξής: Καλύτερος σχεδιασμός, τρία έως πέντε χρονια νωρίτερα, της βοήθειας που οι χώρες ελπίζουν ότι θα εξασφαλίσουν, χρήση αρχών και οργανισμών σε χώρες εταίρους, στροφή από τις πολιτικές συνθήκες που επιβάλλουν τρίτες χώρες σε συνθήκες που βασίζονται σε στόχους που θέτουν οι ίδιες οι αναπτυσσόμενες χώρες.
<P>
Όσον αφορά την παρακολούθηση της παροχής της βοήθειας, το Συμβούλιο, όπως και το Ευρωπαϊκό Κοινοβούλιο, έχει την ευκαιρία να αξιολογήσει με ποιο τρόπο χρησιμοποιήθηκε η εξωτερική βοήθεια της ΕΕ σε κάθε έτος. Αυτή η αξιολόγηση γίνεται μέσω της Ετήσιας έκθεσης για την αναπτυξιακή πολιτική της Ευρωπαϊκής Κοινότητας και την εφαρμογή της εξωτερικής βοήθειας, την οποία η Επιτροπή εν γένει παρουσιάζει κατά τα τέλη Ιουνίου - κάτι που πρέπει να έγινε τον Ιούνιο, αν πρέπει να πιστέψω τα στοιχεία που έχω μπροστά μου. Θα πρόσθετα ότι το μέσο αναπτυξιακής συνεργασίας παρέχει εργαλεία προστασίας των οικονομικών συμφερόντων της Κοινότητας, ιδιαίτερα όσον αφορά τις απάτες και τις παρατυπίες, όπως ελπίζει ο κύριος Ryan.
<P>
Υπάρχουν συνεπώς μηχανισμοί αξιολόγησης, μηχανισμοί ελέγχου, μηχανισμοί που στόχο έχουν να εξασφαλίσουν καλύτερο συντονισμό δωρητών και δικαιούχων, αλλά σε τελική ανάλυση, ο πραγματικός σκοπός είναι να εξασφαλίσουμε ότι αυτές τις πολιτικές τις εκμεταλλεύονται οι χώρες δικαιούχοι, για να συνεχίσουμε να επιμένουμε στην ορθή διαχείριση και να εξασφαλίζουμε ότι υπάρχει μεγαλύτερη υπευθυνότητα, ιδιαίτερα από την πλευρά των δικαιούχων αυτής της βοήθειας όσον αφορά τον καταμερισμό της υποστήριξης που παρέχουμε.
<P>
Αυτό είναι που ήθελα να πω.
<SPEAKER ID="349" NAME="Eoin Ryan" AFFILIATION="UEN">
Κύριε Πρόεδρε, από καθαρή σύμπτωση, η Διεθνής Διαφάνεια, ο μηχανισμός ελέγχου για την πάταξη της διαφθοράς, δημοσίευσε σήμερα τον ετήσιο δείκτη της διαφθοράς. Εκτιμά ότι τα επίπεδα διαφθοράς προσθέτουν περίπου 50 δισεκατομμύρια δολάρια "ΠΑ στο κόστος επίτευξης των Αναπτυξιακών Στόχων της Χιλιετίας, το οποίο είναι ένα απόλυτα εξωφρενικό ποσό. Ισούται περίπου με τις μισές ετήσιες δαπάνες της παγκόσμιας ανθρωπιστικής βοήθειας.
<P>
Ακόμα κι αν αυτός ο αριθμός είναι μεγαλοποιημένος - ακόμα κι αν η πραγματικότητα βρίσκεται στο μισό από ότι λένε - και πάλι πρόκειται για ένα εξωφρενικό ποσό. Εν Ενεργεία Πρόεδρε του Συμβουλίου, δεν νομίζετε ότι πρέπει να λάβουμε περισσότερα μέτρα για να προσπαθήσουμε να αντιμετωπίσουμε αυτό το φαινόμενο; Ό,τι κι αν χρειάζεται, κάτι που σίγουρα δεν χρειαζόμαστε είναι ο λαός της Ευρώπης να αισθάνεται ότι γίνεται κάποιου είδους κακή διαχείριση ή κατάχρηση των χρημάτων που δίνουν σε προγράμματα βοήθειας. Πιστεύω ότι είναι πολύ σημαντικό ότι ένας αριθμός τόσο εξωφρενικός όπως αυτός χρειάζεται να αντιμετωπιστεί με έναν πιο συνεκτικό τρόπο.
<SPEAKER ID="350" NAME="Jean-Pierre Jouyet" LANGUAGE="FR">
Θα ήθελα να επαναλάβω αυτό που είπα νωρίτερα. Ο κύριος Ryan έχει δίκιο. Είναι αλήθεια ότι ένα από τα προβλήματα για την κοινή γνώμη στην Ευρώπη είναι, αφενός, ότι ο όγκος της αναπτυξιακής βοήθειας παραμένει υψηλός. Από αυτήν την άποψη, όπως γνωρίζετε, η Ευρωπαϊκή Ένωση είναι ο μεγαλύτερος δωρητής αναπτυξιακής βοήθειας. Αφετέρου, έχει ζωτική σημασία να λειτουργούν μηχανισμοί ορθής διαχείρισης και αποτελεσματικού ελέγχου. Πρέπει να υπάρχει επίσης καλύτερη ενημέρωση του λαού για τη βοήθεια και την αξιοποίηση της βοήθειας από τις δικαιούχους χώρες και, για να είμαστε ειλικρινείς, η παρακολούθηση της διαχείρισης - μια κάποια αιρεσιμότητα, αν προτιμάτε - πρέπει να βρίσκεται στον πυρήνα της αναπτυξιακής πολιτικής.
<P>
Έχετε όλοι δίκιο, η διαφθορά είναι πληγή. Δεν γνωρίζω εάν οι αριθμοί της Διεθνούς Διαφάνειας είναι ακριβή, όπως κι εσείς ο ίδιος αναγνωρίσατε, αλλά πάντως το επιχείρημά σας ήταν σωστό. Κατά συνέπεια, δεν μπορεί να υπάρξει αύξηση της αναπτυξιακής βοήθειας παρά μόνο μέσω της ενίσχυσης των μηχανισμών ελέγχου, των μηχανισμών κατά της απάτης, των μηχανισμών κατά της διαφθοράς και κάθε φορά αυτό θα πρέπει να είναι ένας από τους στόχους των συμφωνιών.
<P>
Στο ίδιο συμπέρασμα κατέληξε και το Συμβούλιο στις 27 Μαΐου όσον αφορά τους στόχους της αναπτυξιακής πολιτικής του. Πρέπει να υπάρχουν καλύτεροι μηχανισμοί ελέγχου και αιρεσιμότητα για την προστασία των οικονομικών συμφερόντων, αλλά το σημαντικότερο, όπως επισημάνατε, κύριε Ryan, για την καταπολέμηση της διαφθοράς.
<SPEAKER ID="351" NAME="Πρόεδρος">

<P>
Θέμα: Αυξανόμενες τιμές τροφίμων
<P>
Ανάμεσα στις προτεραιότητες του Συμβουλίου για την Γαλλική Προεδρία είναι η βιώσιμη ανάπτυξη στους τομείς της γεωργίας και αλιείας. Στα πλαίσια του παρόντος οικονομικού κλίματος, όπου η Ευρώπη και ο ευρύτερος κόσμος επηρεάζονται από τις αυξανόμενες τιμές των τροφίμων, σε ποιες ενέργειες μπορεί και θα προβεί το Συμβούλιο προκειμένου να διασφαλίσει την κάλυψη των επειγουσών βραχυπρόθεσμων αναγκών για εφοδιασμό τροφίμων, χωρίς να θέσει σε κίνδυνο την αειφορία της μελλοντικής ανάπτυξης στη γεωργία και αλιεία;
<SPEAKER ID="352" NAME="Jean-Pierre Jouyet" LANGUAGE="FR">
Κύριε Πρόεδρε, κύριε Ó Neachtain, το Συμβούλιο γνωρίζει πολύ καλά ότι χρειάζεται να αναζητήσουμε κατάλληλες και αποτελεσματικές λύσεις στο πρόβλημα των αυξανόμενων τιμών των τροφίμων. Πρόκειται για ένα περίπλοκο ζήτημα, που η Επιτροπή ευτυχώς ανέλυσε με κάθε λεπτομέρεια στην ανακοίνωσή της της 23ης Μαΐου 2008. Πάνω σε αυτήν τη βάση το Ευρωπαϊκό Συμβούλιο της 19ης και 20ης Ιουνίου υιοθέτησε τις αποφάσεις της.
<P>
Στον τομέα της γεωργίας, η ΕΕ έχει ήδη λάβει τα μέτρα της: Έχουμε πουλήσει αποθέματα παρέμβασης, μειώσαμε τις επιστροφές κατά την εξαγωγή, καταργήσαμε την ανάγκη για παύση καλλιέργειας το 2008, αυξήσαμε τις ποσοστώσεις για το γάλα και αναστείλαμε τους εισαγωγικούς δασμούς στα δημητριακά. Αυτό μας έδωσε τη δυνατότητα να βελτιώσουμε την προσφορά και βοήθησε στη σταθεροποίηση των γεωργικών αγορών. Ωστόσο, αυτό δεν είναι αρκετό.
<P>
Χρειάζεται να συνεχίσουμε τη μεταρρύθμιση της κοινής γεωργικής πολιτικής, πρέπει να είναι περισσότερο προσανατολισμένη στην αγορά ενθαρρύνοντας ταυτόχρονα την αειφόρο γεωργία σε ολόκληρη την ΕΕ και εξασφαλίζοντας επαρκή προσφορά. Οι υπουργοί γεωργίας το συζητάνε αυτό - μάλιστα μπορεί να συνεχίζονται οι συζητήσεις ακόμα και σήμερα - στην άτυπη συνάντηση στο Annecy και θα δώσουν αναφορά στο Συμβούλιο των Υπουργών Γεωργίας στις 17 και 18 Νοεμβρίου. Σε αυτό το πλαίσιο, η Γαλλική Προεδρία είναι αποφασισμένη να ενισχύσει τα μέσα διαχείρισης κρίσεων σε ένα ολοένα και περισσότερο αβέβαιο διεθνές περιβάλλον και να διατηρήσει όλα τα μέσα ρύθμισης της αγοράς για να αποτρέψει τη μεταβλητότητα που πολύ σωστά αναφέρετε.
<P>
Το ζήτημα των τιμών των τροφίμων δεν συνδέεται μόνο με τη γεωργία, αλλά εμπλέκονται και άλλοι μηχανισμοί. Σκέφτομαι για παράδειγμα την αλιευτική πολιτική, η οποία βρίσκεται αντιμέτωπη με τις συνέπειες της ανόδου των τιμών του πετρελαίου ντίζελ. Στις 15 Ιουλίου, το Συμβούλιο ενέκρινε μια σειρά έκτακτων μέτρων για να ενθαρρύνει την αναδιάρθρωση των στόλων που δέχτηκαν τα μεγαλύτερα πλήγματα από την κρίση. Υπάρχει επίσης η ρύθμιση του τομέα του λιανικού εμπορίου: " Επιτροπή αναμένεται να υποβάλλει μια έκθεση στο Ευρωπαϊκό Συμβούλιο τον επόμενο Δεκέμβριο. Υπάρχουν επίσης πολιτικές για τα βιοκαύσιμα, οι οποίες πρέπει να λάβουν υπόψη τους τούς οικονομικούς και περιβαλλοντικούς περιορισμούς και να εξασφαλίσουν ότι θα υπάρχει ένα πλαφόν στις τιμές αυτών των νέων καυσίμων.
<P>
Όπως μπορείτε να δείτε, αυτά τα ποικίλα ζητήματα, για να μην αναφέρουμε αυτά που έχουμε ήδη θέσει - με άλλα λόγια, οι αναπτυξιακές πολιτικές και οι πολιτικές προμηθειών όσον αφορά τις εισαγωγές τροφίμων - καλύπτουν ένα ευρύ φάσμα πολιτικών και βρίσκονται ψηλά στην ημερήσια διάταξη του Συμβουλίου. Το Ευρωπαϊκό Συμβούλιο θα το εξετάσει αυτό τον Οκτώβριο και τον Δεκέμβριο και ασφαλώς θα χαρώ να αναλάβω να σας ενημερώσω για τα αποτελέσματα.
<SPEAKER ID="353" NAME="Seán Ó Neachtain" AFFILIATION="UEN">
(GA) Κύριε Πρόεδρε, σας ευχαριστώ για την απάντησή σας. Θα ήθελα να ρωτήσω τον Εν Ενεργεία Πρόεδρο του Συμβουλίου εάν πιστεύει ότι είναι πιο σημαντικό από ποτέ άλλοτε η γεωργική πολιτική της Ευρώπης, ήτοι η πολιτική της Ευρώπης για τον εφοδιασμό τροφίμων, να συνεχίσει μετά το 2013 λόγω των σημερινών κρίσεων στην παγκόσμια πολιτική για τον ανεφοδιασμό τροφίμων ούτως ώστε οι προμηθευτές τροφίμων στην Ευρώπη να έχουν κάποιο αίσθημα σιγουριάς;
<SPEAKER ID="354" NAME="Jean-Pierre Jouyet" LANGUAGE="FR">
Αυτό που ήθελα να πω είναι ότι, όπως γνωρίζει ο κύριος Ó Neachtain, θέλουμε να διασφαλίσουμε ότι ο υγειονομικός έλεγχος θα λήξει εξετάζοντας το μέλλον της κοινής γεωργικής πολιτικής. Αυτός ήταν ο στόχος - ο κύριος στόχος, μάλιστα - των συζητήσεων που διεξήχθησαν σήμερα και χθες μεταξύ των υπουργών γεωργίας στο Annecy. Ο κύριος Ó Neachtain γνωρίζει ότι μπορεί να στηρίζεται στην αποφασιστικότητα της Γαλλικής Προεδρίας από αυτήν την άποψη.
<SPEAKER ID="355" NAME="Πρόεδρος">

<P>
Θέμα: Λευκή βίβλος για τον αθλητισμό
<P>
Μπορεί το Συμβούλιο να περιγράψει ποιά στοιχεία της Λευκής Βίβλου της ΕΕ για τον αθλητισμό θα προσπαθήσει να εφαρμόσει και να προωθήσει κατά τη διάρκεια της γαλλικής Προεδρίας;
<SPEAKER ID="356" NAME="Jean-Pierre Jouyet" LANGUAGE="FR">
Πρόκειται για ένα θέμα που με ενδιαφέρει ιδιαιτέρως, επομένως θα προσπαθήσω να είμαι σύντομος. Θα προσπαθήσω να μην περιοριστώ στις νομικές πτυχές του ζητήματος, οι οποίες είναι ωστόσο υπαρκτές.
<P>
" ΕΕ δεν έχει συγκεκριμένες αρμοδιότητες σχετικά με τον αθλητισμό. Θα ήθελα να επισημάνω στον κύριο Aylward ότι η συνθήκη της Λισαβόνας, από την πλευρά της, παρέχει νομική βάση για πραγματικές πολιτικές για τον αθλητισμό. Το έχουμε υπόψη μας και για το λόγο αυτό, καθώς και για πολλούς άλλους, αναμένουμε την εφαρμογή της Συνθήκης. Επιθυμούμε να διασφαλίσουμε ότι η Ευρώπη αντιλαμβάνεται τις διαφορετικές διαστάσεις του αθλητισμού και της επιρροής που ασκεί σε ανθρώπους όλων των ηλικιών, ειδικά στους νέους, αλλά πρωτίστως τις κοινωνικές και εκπαιδευτικές του πτυχές. Ως νυν κάτοχοι της Προεδρίας της ΕΕ, αποδίδουμε μεγάλη σημασία στη συνεργασία μεταξύ κρατών μελών στο συγκεκριμένο ζήτημα.
<P>
Πριν δημιουργηθούν νέες νομικές βάσεις υπό τη Συνθήκη της Λισαβόνας, πιστεύω ότι πρέπει να αναγνωρίσουμε την ιδιαιτερότητα του αθλητισμού στην κοινωνία μας. Κατά τη διάρκεια άτυπης συνάντησης των υπουργών Ευρωπαϊκών Υποθέσεων, την οποία συγκάλεσα στη Βρέστη στις 12 Ιουλίου, αναφερθήκαμε στο εν λόγω ζήτημα στα πλαίσια της Ευρωπαϊκής Ένωσης. Ετέθη το θέμα των συνθηκών υπό τις οποίες θα αναγνωριστεί η ιδιαιτερότητα αυτή μέσα σε ένα νομικό πλαίσιο σαφές ως προς το κοινοτικό δίκαιο, καθώς και αυτό της ανάγκης για βελτίωση της διακυβέρνησης του αθλητισμού σε ευρωπαίο επίπεδο.
<P>
Πραγματοποιήσαμε συζητήσεις, ιδιαίτερα με τον Πρόεδρο της ΟΥΕΦΑ Michel Platini, οι οποίες βασίστηκαν στη λευκή βίβλο για τον αθλητισμό, το σχέδιο δράσης Pierre de Coubertin που αποκαλύφθηκε από την Επιτροπή τον περασμένο Ιούλιο. Οι συζητήσεις αυτές θα συνεχιστούν μεταξύ υπουργών αθλητισμού στο Μπιαρίτζ στις 27 και 28 Νοεμβρίου.
<P>
Θα πραγματοποιηθεί επίσης ένα ευρωπαϊκό φόρουμ για τον αθλητισμό. " Προεδρία θα καλέσει υπουργούς να εξετάσουν μια σειρά θεμάτων που μου φαίνονται εξαιρετικά σημαντικά για τη συνοχή της κοινωνίας μας και για την εκπαιδευτική αξία του αθλητισμού, ειδικότερα την υγεία σε συνάρτηση με τον αθλητισμό, το αντιντόπινγκ, το γεγονός ότι ο αθλητισμός πρέπει να διατηρήσει το δεσμό του με τους πολίτες, τη διασφάλιση ανάστροφης πληροφόρησης των συλλόγων σχετικά με τους παίκτες που προπονούν, καθώς και το πρόβλημα της διττής σταδιοδρομίας, της διττής κατάρτισης.
<P>
Όπως διαπιστώνετε, είμαστε εξαιρετικά προσηλωμένοι στο να αναδείξουμε το ρόλο του αθλητισμού στην Ευρωπαϊκή Ένωση και να του αποδώσουμε τη θέση που του αξίζει στην Ευρώπη. Έχουμε θέσει τρεις στόχους: να αναγνωρίσουμε την ιδιαιτερότητα του ρόλου του αθλητισμού στην κοινωνία, να λάβουμε υπόψη τη θέση των φυσικών δραστηριοτήτων και του αθλητισμού στην οικονομική ανάπτυξη, και τέλος να διασφαλίσουμε, εν μέσω μιας ολοένα και πολυπλοκότερης κοινωνίας, τη χρηστή διακυβέρνηση του αθλητισμού, όλων των αθλημάτων.
<SPEAKER ID="357" NAME="Liam Aylward" AFFILIATION="UEN">
Κύριε Προεδρεύων, επικροτώ το γεγονός ότι αναφερθήκατε στις διαφορετικές διαστάσεις του αθλητισμού. Στις μέρες μας, γίνεται λόγος για επαγγελματικό αθλητισμό συνεχώς αλλά, προσωπικά, με απασχολεί ιδιαιτέρως ο εθελοντικός αθλητισμός και η έννοια του "αθλητισμού για όλους". Θα επιθυμούσα να με διαβεβαιώσετε ότι η ΕΕ θα υποστηρίξει εθελοντικές ομάδες και τον εθελοντισμό, και ειδικότερα την έννοια του "αθλητισμού για όλους". Πρόκειται για κάτι ζωτικά σημαντικό εν μέσω μια εποχής όπου όλη η έμφαση εκ μέρους των μέσων και γενικότερα, αποδίδεται στον επαγγελματικό αθλητισμό.
<SPEAKER ID="358" NAME="Jean-Pierre Jouyet" LANGUAGE="FR">
Κύριε Πρόεδρε, ο κύριος Aylward έχει απόλυτο δίκιο. Θα επιθυμούσαμε να διασφαλίσουμε καλύτερη ισορροπία μεταξύ του ερασιτεχνικού και του επαγγελματικού αθλητισμού, θα επιθυμούσαμε να υπάρχει εποπτεία, σε ορισμένες περιπτώσεις, του επαγγελματικού αθλητισμού και θα επιθυμούσαμε να υποστηρίξουμε και να ενθαρρύνουμε τις χιλιάδες εθελοντικών συνδέσμων που εμπλέκονται με τον αθλητισμό ανά την Ευρώπη.
<P>
Είναι σε αυτό το σημείο που πρέπει να εξασφαλίσουμε αποτελεσματικά ότι η Ευρωπαϊκή Ένωση παρέχει κίνητρα. Είναι κρίσιμο να γνωρίζουμε στο συγκεκριμένο στάδιο ποιοι σύνδεσμοι υποστηρίζουν τον αθλητισμό μέσα στην Ευρωπαϊκή Ένωση. Πρέπει να γίνει μια λεπτομερής μελέτη σχετικά με την εθελοντική εργασία στη ΕΕ και ειδικά την εθελοντική εργασία στον αθλητισμό, και εφόσον ο κύριος Aylward θα επιθυμούσε να συμμετέχει στη μελέτη που προτείνουμε, θα ήταν ιδιαιτέρως ευπρόσδεκτος. Σε κάθε περίπτωση, πρόκειται για μια σημαντική διάσταση, η οποία θα θέλαμε να συνυπολογισθεί.
<P>
Θα ήθελα να επισημάνω, επί του θέματος, ότι πρόκειται να πραγματοποιηθεί συνάντηση με όλους τους αθλητές που συμμετείχαν στους Ολυμπιακούς Αγώνες στις 5 Οκτωβρίου στο Παρίσι. Είναι γεγονός ότι υφίστανται ακόμα ορισμένοι ερασιτέχνες αθλητές που αγωνίζονται στους Ολυμπιακούς.
<SPEAKER ID="359" NAME="Πρόεδρος">

<P>
Θέμα: Στόχοι της ευρωπαϊκής διάσκεψης για την ασθένεια Αλτσχάιμερ
<P>
Επικροτώ το πρόγραμμα της γαλλικής Προεδρίας που σηματοδοτεί την προώθηση καλύτερης φροντίδας για τους πάσχοντες από την ασθένεια Αλτσχάιμερ και τις οικογένειές τους. " καλλιέργεια της ανταλλαγής εθνικών εμπειριών και η συνεργασία για καλύτερες πρακτικές στην υγεία μεταξύ των κρατών μελών είναι η ουσία της ΕΕ. " αυξημένη ανταλλαγή πληροφοριών και η υιοθέτηση καλύτερων πρακτικών σε όλα τα θέματα υγείας μεταξύ των κρατών μελών θα ωφελήσει σε πολύ μεγάλο βαθμό τα ιατρικά μας επαγγέλματα και κυρίως τους πολίτες μας.
<P>
Γνωρίζω ότι μια μεγάλη εθρωπαϊκή διάσκεψη θα πραγματοποιηθεί τον Οκτώβριο με θέμα την ασθένεια Αλτσχάιμερ . Μπορείτε να περιγράψετε τους στόχους αυτής της διάσκεψης και τι θα ήθελε να επιτύχει η γαλλική Προεδρία;
<SPEAKER ID="360" NAME="Jean-Pierre Jouyet" LANGUAGE="FR">
Πρόκειται για ένα εξαιρετικά σοβαρό θέμα. " γαλλική Προεδρία του Συμβουλίου αποδίδει εξέχουσα σημασία στην ασθένεια Αλτσχάιμερ και σε άλλες νευροεκφυλιστικές ασθένειες. Πρόκειται για ένα θέμα που, σε κάποια δεδομένη στιγμή, επηρεάζει κάθε οικογένεια στη Ευρώπη. Πρέπει να αντιμετωπίσουμε το εν λόγω θέμα δραστικά εάν δεν επιθυμούμε να ξεπεραστούμε από τη γήρανση του ευρωπαϊκού πληθυσμού.
<P>
Όπως ανακοινώθηκε την 1η Ιουλίου από τον Πρόεδρο Barroso και τον Πρόεδρο Sarkozy, οφείλουμε να προετοιμάσουμε από κοινού ένα ευρωπαϊκό σχέδιο για την αντιμετώπιση της νόσου Αλτσχάιμερ βάσει τριών πυλώνων: έρευνα, φροντίδα ασθενούς και ποιότητα ζωής, ηθικές και νομικές πτυχές, ιδιαιτέρως αναφορικά με όσους εμπλέκονται με τη θεραπεία της νόσου.
<P>
Σε αυτό το πλαίσιο, η γαλλική Προεδρία θα συγκαλέσει υπουργική διάσκεψη στο Παρίσι στις 30 και 31 Οκτωβρίου με θέμα την Ευρώπη κατά της νόσου Αλτσχάιμερ. " διάσκεψη θα επικεντρωθεί στη νόσο, αλλά θα θίξει και άλλες σχετικές ασθένειες όπως η νόσος Pick, η εγκεφαλίτιδα Binswanger και η νόσος με σωμάτια Lewy.
<P>
Θα καλύψουμε όλες τις παραπάνω ασθένειες ώστε να μπορέσουμε να εξετάσουμε τους τρόπους με τους οποίους θα εναρμονίσουμε τη φροντίδα των ασθενών με την κοινωνική υποστήριξη, θα προσαρμόσουμε επαγγέλματα και δεξιότητες ανάλογα με τις ανάγκες των ασθενών, θα διευρύνουμε τις γνώσεις μας - δηλαδή, τα πάντα σχετικά με την έρευνα και την ιατρική τεχνογνωσία -, καθώς και πώς θα διασφαλίσουμε βέλτιστο συντονισμό των ερευνητικών προγραμμάτων στις διαφορετικές ευρωπαϊκές χώρες, και τέλος, πώς θα ενημερωθούμε για τα τελευταία επιστημονικά αποτελέσματα αναφορικά με τη νόσο και για την ανάπτυξη νέων φαρμάκων.
<P>
" ευρωπαϊκή συμβολή μπορεί και πρέπει, αναμφίβολα, να παρέχει σημαντική ώθηση στις διάφορες εκστρατείες για την αντιμετώπιση των εν λόγω ασθενειών. Τα αποτελέσματα της υπουργικής διάσκεψης θα παρέχουν τη βάση για τα συμπεράσματα του Ευρωπαϊκού Συμβουλίου τον ερχόμενο Δεκέμβριο, αν και έχουμε πλήρη συνείδηση του ότι πρόκειται για μια προσπάθεια που χρήζει συνεχούς εξέλιξης.
<P>
Πρόκειται για ένα μακροπρόθεσμο σχέδιο και είναι ζωτικό οι ακόλουθες προεδρίες, με πρώτες την τσεχική και τη σουηδική, να συνεχίσουν το εγχείρημα. Με δεδομένη την ευαισθησία του Ευρωπαϊκού Κοινοβουλίου, γνωρίζω ότι μπορούμε να υπολογίζουμε στην υποστήριξή σας, καθώς και στη δέσμευση της Ευρωπαϊκής Επιτροπής να παρέχει την απαιτούμενη συνέχεια.
<SPEAKER ID="361" NAME="Liam Aylward" AFFILIATION="UEN">
Ας μου επιτραπεί να συγχαρώ τη γαλλική Προεδρία για τη διάσκεψη "" Ευρώπη κατά της νόσου Αλτσχάιμερ" και τον προδραστικό ρόλο που ανέλαβε.
<P>
Παρατηρώ, εντούτοις, ότι δεν αναφερθήκατε συγκεκριμένα στο ζήτημα της άνοιας και, όπως γνωρίζετε, οι σύλλογοι για την Αλτσχάιμερ επιμένουν στην αύξηση της ευαισθητοποίησης και της εκπαίδευσης για την πάθηση. Μπορείτε να μου πείτε, υπουργέ, εάν η διάσκεψη να θίξει το ζήτημα, προβάλλοντας την ευαισθητοποίηση απέναντι στην πάθηση προκειμένου να περιορισθεί το στίγμα που τη συνοδεύει;
<SPEAKER ID="362" NAME="Zita Pleštinská" AFFILIATION="PPE-DE">
(SK) Στην Ευρωπαϊκή Ένωση καθώς και στη χώρα μου, τη Σλοβακία, η νόσος Αλτσχάιμερ και η φροντίδα των ατόμων που πάσχουν από αυτήν, εξακολουθούν να μην αντιμετωπίζονται με τη δέουσα προσοχή. Οι ειδικοί εκτιμούν ότι, στα επόμενα 40 χρόνια, η νόσος Αλτσχάιμερ μπορεί να έχει προσβάλει μέχρι και τέσσερις φορές περισσότερους ανθρώπους από ότι σήμερα, όμως η έγκαιρη και έγκυρη διάγνωση μπορεί να συμβάλουν στην επιβράδυνση της εξέλιξης της νόσου.
<P>
" γαλλική Προεδρία δεν προτίθεται να προετοιμάσει μια ειδική εκστρατεία ενημέρωσης ή να ενθαρρύνει εκ νέου την Επιτροπή να εκπονήσει προγράμματα για τη συγχρηματοδότηση της δραστηριότητας συλλόγων πολιτών που στοχεύουν στην υποστήριξη ατόμων με διαταραχές της μνήμης και τη νόσο Αλτσχάιμερ;
<SPEAKER ID="363" NAME="Jean-Pierre Jouyet" LANGUAGE="FR">
Ο κύριος Aylward έχει δίκιο: η διάσκεψη πρέπει να μελετήσει όλες τις πτυχές πρόληψης και εκπαίδευσης, όπως επισημαίνουν τόσο η κύρια Pleštinská όσο και ο κύριος Aylward. Πρέπει να συνυπολογίσουμε πλήρως τις διαφορετικές πτυχές της άνοιας, καθώς και πτυχές που συνδέονται με το σύνδρομο των σωμάτιων Lewy, όπως πιστεύω τόνισα κατά την παρέμβασή μου.
<P>
Πρόκειται για μια φυσιολογική διαδικασία, εφόσον η Αλτσχάιμερ αποτελεί νευροεκφυλιστική πάθηση, δηλαδή πάθηση κατά την οποία οι νευρώνες εκφυλίζονται και πεθαίνουν. " εξαφάνιση των νευρώνων αυτών, οι οποίοι χρησιμεύουν στον προγραμματισμό αλληλουχίας πράξεων, επιφέρει απώλεια δεξιότητας. Αν και συνδέουμε τη νόσο Αλτσχάιμερ με την απώλεια μνήμης, επηρεάζονται και άλλα τμήματα του εγκεφάλου. Είναι προφανές ότι μπορεί να συνοδεύεται από τύπους άνοιας, γεγονός το οποίο πρέπει να αντιμετωπίσουμε προληπτικά. Από αυτή τη σκοπιά, μπορώ να διαβεβαιώσω τον κύριο Aylward ότι η διάσκεψη θα θίξει λεπτομερώς τα εν λόγω ζητήματα.
<P>
Σχετικά με την ερώτηση της κυρίας Pleštinská, πιστεύω ότι υφίσταται σχετική περιθωριοποίηση. Αναφερθήκατε στην άνοδο της Αλτσχάιμερ στη χώρα σας. Δυστυχώς, δεν πρόκειται για μεμονωμένη περίπτωση στη Ευρώπη. Και εδώ, πρέπει να επικεντρωθούμε στο ζήτημα της έγκαιρης διάγνωσης. Έχουμε ανάγκη την ανταλλαγή πληροφοριών, χρειαζόμαστε καλύτερο συντονισμό μεταξύ των ειδικών επί των συγκεκριμένων θεμάτων σε ευρωπαϊκό επίπεδο. Εντούτοις, η έγκαιρη διάγνωση είναι ιδιαίτερα σημαντική ώστε να αποφευχθεί η περιθωριοποίηση των ασθενών και η σταδιακή εξασθένισή τους από τη νόσο, δίχως να το αντιληφθεί κανείς.
<SPEAKER ID="364" NAME="Πρόεδρος">

<P>
Θέμα: Αγροτική Πολιτική και γαλλική Προεδρία
<P>
" Προεδρία του Συμβουλίου αναφέρει στο πρόγραμμα εργασίας της ότι "θα αναθεωρήσει τις νομοθετικές προτάσεις για την αξιολόγηση της Κοινής Γεωργικής Πολιτικής, με σκοπό την υιοθέτηση νέων διατάξεων μέχρι το τέλος του 2008. Για να το κάνει αυτό, θα συνεργαστεί στενά με το Ευρωπαϊκό Κοινοβούλιο .... η Προεδρία θα προτείνει (επίσης) στους εταίρους της να προβούν σε μια ευρύτερη θεώρηση των θεμάτων και των στόχων που η ευρωπαϊκή γεωργία και γεωργική πολιτική θα πρέπει να πραγματοποιήσουν στο μέλλον".
<P>
Δεδομένου τούτου, μπορεί η Προεδρία του Συμβουλίου να ενημερώσει το Κοινοβούλιο σχετικά με την ανεπίσημη συνάντηση των υπουργών Γεωργίας που είναι προγραμματισμένη να λάβει χώρα στο Ανεσί στις 21-23 Σεπτεμβρίου 2008;
<P>
Συγκεκριμένα, μπορεί η Προεδρία να υποβάλλει έκθεση στο Κοινοβούλιο για την πρόοδο που έχει γίνει σχετικά με το "διαγνωστικό έλεγχο" ΚΓΠ και τη στρατηγική για την υγεία των ζώων;
<SPEAKER ID="365" NAME="Jean-Pierre Jouyet" LANGUAGE="FR">
Κύριε Πρόεδρε, επιθυμώ να ευχαριστήσω την κυρία Doyle που μου δίνει την ευκαιρία να ενημερώσω το Κοινοβούλιο για τις τελευταίες εξελίξεις σχετικά με την κοινή γεωργική πολιτική. Το Συμβούλιο εργάζεται εντατικά και εποικοδομητικά για το διαγνωστικό έλεγχο - όπως έχω ήδη αναφέρει - αποσκοπώντας στην επίτευξη πολιτικής συναίνεσης μόλις το Ευρωπαϊκό Κοινοβούλιο γνωμοδοτήσει, γεγονός που αναμένεται να συμβεί μέχρι το Νοέμβριο του 2008. Επιθυμούμε θερμά να συνεργαστούμε στενά με το Κοινοβούλιο βάσει της έκθεσης που πρόκειται να υποβάλει η Επιτροπή Γεωργίας και Ανάπτυξης της Υπαίθρου στις 7 Οκτωβρίου. Το Συμβούλιο, από την πλευρά του, αναμένεται να συζητήσει σχετικά με το θέμα στο τέλος του μήνα, στις 27 και 28 Οκτωβρίου.
<P>
Όπως ανέφερα, το Συμβούλιο εξακολουθεί να εξετάζει τις νομοθετικές προτάσεις της Επιτροπής σχετικά με θέματα που αφορούν στη διαμόρφωση ενισχύσεων, στους μηχανισμούς διαχείρισης της αγοράς, στη διαχείριση και στις προϋποθέσεις της ποσόστωσης γάλακτος. Τα παραπάνω συζητήθηκαν από τους υπουργούς γεωργίας στο Ανεσί χθες και σήμερα. Οι υπουργοί έθιξαν ζητήματα αναφορικά τόσο με το διαγνωστικό έλεγχο της ΚΓΠ όσο και με το μέλλον της ΚΓΠ, κάνοντας τη διάκριση μεταξύ εσωτερικών κι εξωτερικών πτυχών. Όσον αφορά τις εσωτερικές πτυχές, είναι σημαντικό να εκχωρηθεί υψηλότερο ποσοστό των πιστώσεων της ΚΓΠ στα πιο ευπαθή άτομα, ιδιαίτερα δεδομένων των αυξήσεων στις τιμές που παρατηρήθηκαν. Οι εξωτερικές πτυχές πρέπει να συμπεριλάβουν την εφαρμογή ενός έκτακτου επισιτιστικού προγράμματος της ΕΕ.
<P>
Όσον αφορά την ανησυχία της κυρίας Doyle σχετικά με τη στρατηγική ορθής μεταχείρισης των ζώων, σε συνέχεια της παρουσίασης από την Επιτροπή, το Σεπτέμβριο του 2007, της ανακοίνωσής της σχετικά με μια νέα στρατηγική για την υγεία των ζώων για την περίοδο 2007 - 2013, το Συμβούλιο κατέληξε στις 17 Δεκεμβρίου 2007 σε συμπεράσματα σχετικά με τη στρατηγική, καλώντας την Επιτροπή να παρουσιάσει ένα σχετικό σχέδιο δράσης. Το εν λόγω σχέδιο δράσης υιοθετήθηκε από την Επιτροπή στις 10 Σεπτεμβρίου και βάσει αυτού του εγγράφου η γαλλική Προεδρία είναι αποφασισμένη να συνεχίσει τις εργασίες της. Επιθυμούμε θερμά να ενισχύσουμε τις κοινοτικές διαδικασίες για τον έλεγχο επιζωοτικών νόσων , τόσο σε κοινοτικό έδαφος όσο και σε επίπεδο εισαγωγών, και να αναθεωρήσουμε τη νομοθεσία για τη βιοασφάλεια και τις αποζημιώσεις.
<SPEAKER ID="366" NAME="Jim Higgins" AFFILIATION="PPE-DE">
(GA) Κύριε Πρόεδρε, όταν αναφερόμαστε στη γεωργία, αναφερόμαστε στα τρόφιμα. Σύμφωνα με όσα γνωρίζω, η Επιτροπή πρότεινε την υιοθέτηση πολιτικής της Ευρωπαϊκής Ένωσης σχετικά με την επισήμανση των τροφίμων, σύμφωνα με την οποία τα τρόφιμα ευρωπαϊκής προέλευσης θα φέρουν σαφή ένδειξη στα σούπερ μάρκετ - αναφέρομαι ιδιαίτερα στο κρέας. Ειπώθηκε, ωστόσο, ότι το Συμβούλιο δεν θα κρίνει αποδεκτή την πολιτική αυτή. Θα επιθυμούσα να ρωτήσω τον Προεδρεύοντα του Συμβουλίου γιατί συμβαίνει αυτό;
<SPEAKER ID="367" NAME="Jean-Pierre Jouyet" LANGUAGE="FR">
Ακούστε, συμμερίζομαι τους προβληματισμούς του κυρίου Higgins, επομένως θα εξετάσω το τι προτίθεται να αποδεχτεί το Συμβούλιο. Αυτό που είναι ξεκάθαρο, κύριε Higgins, είναι το γεγονός ότι ως κάτοχοι της Προεδρίας, συμμεριζόμαστε τις ανησυχίες σας σχετικά με τη διασφάλιση της ασφάλειας των τροφίμων για τους πολίτες και την εξασφάλιση της ιχνηλασιμότητάς τους. Είναι, συνεπώς, κρίσιμο να ικανοποιήσουμε το αίτημα για ποιότητα και ποικιλία στα τρόφιμα. Οι καταναλωτές θα είναι ολοένα και πιο κριτικοί αναφορικά με την ασφάλεια των τροφίμων. Θα διασφαλίσουμε τη βελτίωση της πληροφόρησης των καταναλωτών σχετικά με τα ζητήματα δημόσιας υγείας που συνδέονται με μια ισορροπημένη διατροφή και την προέλευση και ποιότητα των προϊόντων.
<P>
Πρέπει να γνωρίζετε ότι αυτό αποτελεί έναν από τους προβληματισμούς της Προεδρίας και ότι κατά τη διάρκεια των διάφορων συνόδων κορυφής θα επιχειρήσουμε να διασφαλίσουμε τη σαφή διατύπωση του εν λόγω στόχου, ο οποίος είναι αμοιβαία σημαντικός, κύριε Higgins.
<SPEAKER ID="368" NAME="Πρόεδρος">
Ερωτήσεις αρ. 8 και 9 δεν κρίθηκαν αποδεκτές.
<P>

<P>
Θέμα: Συνέπειες της ιρλανδικής αρνητικής ψήφου στη Συνθήκη της Λισαβόνας
<P>
Ενόψει της απόρριψης της Μεταρρυθμιστικής Συνθήκης της Λισαβόνας από τον λαό της Ιρλανδίας, είναι πιθανό να εξετασθεί το ενδεχόμενο της σύνταξης επεξηγηματικών δηλώσεων που θα αναφέρουν τις χώρες στις οποίες θα ισχύουν διάφορα άρθρα της Συνθήκης, όπως διευκρινίσεις επί της ουδετερότητας, της πολιτικής άμυνας, της φορολογίας και των αμβλώσεων, χωρίς να αλλάξει το κείμενο της Συνθήκης;
<SPEAKER ID="370" NAME="Jean-Pierre Jouyet" LANGUAGE="FR">
Κύριε Πρόεδρε, κύριε Higgins, όπως γνωρίζετε, το Ευρωπαϊκό Συμβούλιο αναγνώρισε τα αποτελέσματα του ιρλανδικού δημοψηφίσματος για τη Συνθήκη της Λισαβόνας. Διαπίστωσε, επίσης, ότι η διαδικασία επικύρωσης βρίσκεται σε εξέλιξη και υπενθύμισε ρητά ότι σκοπός της Συνθήκης της Λισαβόνας είναι να βοηθήσει τη διευρυμένη Ευρώπη να δραστηριοποιηθεί πιο αποτελεσματικά και δημοκρατικότερα. Οι αρχηγοί κρατών και κυβερνήσεων θα επανέλθουν στο ζήτημα κατά το Συμβούλιο του Οκτωβρίου. Πρέπει όλοι να αναλογισθούμε τις επιπτώσεις της παρούσας θεσμικής κατάστασης στο επίπεδο όλων των πολιτικών, συμπεριλαμβανομένης της πολιτικής διεύρυνσης, καθώς και στους ίδιους τους θεσμούς. " Συνθήκη της Νίκαιας, σε πολιτικό επίπεδο, σχεδιάστηκε για μια Ευρώπη 27 μελών.
<P>
Εντούτοις, θέλω να ξεκαθαρίσω ότι κατά την Προεδρία της, η Γαλλία παρακολουθεί αμερόληπτα τις διαπραγματεύσεις εν εξελίξει με την Κροατία και την Τουρκία, συναρτήσει της προόδου που συντελείται από τις υποψήφιες χώρες σχετικά με την εκπλήρωση των υποχρεώσεών τους.
<P>
Αναφορικά με την Κροατία, 21 από τα 35 κεφαλαία παραμένουν ανοικτά, ενώ τρία έχουν κλείσει προσωρινά. Δύο διακυβερνητικές διασκέψεις προγραμματίζονται υπό τη γαλλική Προεδρία. Έχουμε ήδη ανοίξει το κεφάλαιο σχετικά με την ελεύθερη διακίνηση των αγαθών.
<P>
Αναφορικά με την Τουρκία, την προηγούμενη εβδομάδα είχαμε μια τρόικα κατά τη συνάντηση των υπουργών εξωτερικών της ΕΕ. Στην παρούσα φάση, 8 από τα 35 κεφάλαια παραμένουν ανοιχτά, 1 κεφάλαιο έχει κλείσει προσωρινά και, εφόσον ικανοποιηθούν οι προϋποθέσεις, ευελπιστούμε να μπορέσουμε να ανοίξουμε 2 ή 3 επιπλέον κεφάλαια με την Τουρκία μέχρι το τέλος του χρόνου.
<SPEAKER ID="371" NAME="Jim Higgins" AFFILIATION="PPE-DE">
Υπουργέ, δεν αληθεύει ότι, μέχρι τις 31 Δεκεμβρίου, και τα 26 κράτη μέλη εκτός της Ιρλανδίας θα έχουν υιοθετήσει τη Συνθήκη της Λισαβόνας και ότι δεν τίθεται θέμα επαναδιαπραγμάτευσης; Δεν μπορείτε να ανακαλέσετε το κείμενο.
<P>
Όμως, εκτός από την Ιρλανδία και τη Λισαβόνα, πάρτε το παράδειγμα της Γαλλίας και των Κάτω Χωρών σε σχέση με το Σύνταγμα: έχουμε ένα μεγάλο πρόβλημα καθώς υφίσταται τεράστιο χάσμα μεταξύ του κοινού πολίτη και του ευρωπαϊκού σχεδίου.
<P>
Θεωρείτε, υπουργέ, ότι θα μπορούσε να αποτελεί ενδεχόμενη ιδέα η θέσπιση ημέρας της Ευρώπης - όχι απλά ημέρας Schuman που είναι αργία μόνο για το Βέλγιο και τις Βρυξέλλες - ημέρας της Ευρώπης, δημόσιας αργίας, όπου όλοι οι πολίτες της Ευρώπης, σε καθένα από τα 27 κράτη μέλη, θα γιορτάζουν συλλογικά την κοινή μας ευρωπαϊκή υπηκοότητα και ταυτότητα;
<SPEAKER ID="372" NAME="Gay Mitchell" AFFILIATION="PPE-DE">
Αντιλαμβάνομαι ότι το Συμβούλιο έχει στη διάθεσή του τα αποτελέσματα έρευνας που διεξήχθη από την ιρλανδική κυβέρνηση. Ας μου επιτραπεί απλώς να πω ότι αυτού του είδους οι επιφανειακές εντυπώσεις μας οδήγησαν στη σημερινή κατάσταση. Δεν ρωτήθηκε το 47% που ψήφισε "ναι". Ο λόγος για τον οποίο δεν πέτυχε το δημοψήφισμα στην Ιρλανδία είναι η ανεπάρκεια της ηγεσίας και, δεύτερον, το ότι - ανεξάρτητα από την αρχική ψηφοφορία για τη Συνθήκη της Ρώμης -, οδηγήσαμε το λαό έξι φορές σε δημοψήφισμα: για την Ενιαία Ευρωπαϊκή Πράξη, το Άμστερνταμ, το Μάαστριχτ, δύο φορές για τη Συνθήκη της Νίκαιας και, στη συνέχεια, για τη Λισαβόνα. Και έπειτα, παραδίδουμε στο λαό μια ολόκληρη Συνθήκη για να ρωτήσουμε: τι πιστεύετε για αυτήν; Δεν πρόκειται για συνταγή αποτυχίας, τη στιγμή που δεν υπάρχει ηγεσία; Το ερώτημα είναι: θα υπάρξει ηγεσία τώρα;
<P>
Θα επιθυμούσα να ζητήσω από τον Προεδρεύοντα να υποδείξει ποιες θα είναι οι επιπτώσεις εάν η Ιρλανδία δεν επικυρώσει ούτε τώρα, ή επιμείνει να ψηφίζει "όχι" στο μέλλον. Δώστε μας κάποιες ενδείξεις για το πού βαδίζει η Ευρώπη.
<SPEAKER ID="373" NAME="Jean-Pierre Jouyet" LANGUAGE="FR">
Ο κύριος Higgins και ο κύριος Mitchell έθιξαν σημαντικά ζητήματα. Αφήνω στον κύριο Mitchell την ευθύνη όσων σχολίασε. Δεν μπορώ ο ίδιος να σχολιάσω τις παρατηρήσεις του και νομίζω ότι θα το κατανοήσει, δεδομένων των ευθυνών μου ενώπιον της παρούσας Συνέλευσης.
<P>
Υπάρχουν πολυάριθμες αιτίες. Πιστεύω ότι η έκθεση που έγινε συνεχεία του "όχι" του ιρλανδικού δημοψηφίσματος, προβάλλει διαφορετικά στοιχεία: εγείρει ζητήματα ηγεσίας, θεματικά ζητήματα και υπογραμμίζει την ανεπαρκή κατανόηση της συνθήκης της Λισαβόνας. Θα κάνουμε τα πάντα, υπό τη γαλλική Προεδρία, προκειμένου να βρούμε λύση στο σημαντικό αυτό θεσμικό πρόβλημα. Έχουμε ανάγκη τη Συνθήκη της Λισαβόνας και, σε συνεννόηση με τους Ιρλανδούς φίλους μας, θα αναζητήσουμε όλες τις δυνατές εναλλακτικές από σήμερα έως το τέλος της γαλλικής Προεδρίας.
<P>
Για να απαντήσω στον κύριο Higgins, πιστεύω ότι έχει δίκιο. Δεν υπάρχει αμφιβολία ότι τα δημοψηφίσματα κατέδειξαν την ύπαρξη χάσματος μεταξύ του ευρωπαϊκού σχεδίου και της κοινής γνώμης. Για το λόγο αυτό πρέπει να αναζητήσουμε ποια είναι τα θεμελιώδη ζητήματα, καθώς και να εξετάσουμε τα επικοινωνιακά ζητήματα. Σήμερα το πρωί, η Επιτροπή, εκπρόσωποι της Συνέλευσής σας - ο Αντιπρόεδρος Vidal-Quadras και ο πρόεδρος της επιτροπής κύριος Leinen- και εγώ, επιχειρήσαμε να προσδιορίσουμε μια διοργανική δομή, μια πολιτική δήλωση με σκοπό τη βελτίωση της επικοινωνίας μεταξύ των τριών θεσμών. Για το Συμβούλιο - και εδώ μιλώ αντικειμενικά - αυτό απαίτησε προσπάθεια και δεν στάθηκε ιδιαίτερα εύκολο.
<P>
Αναφορικά με την πρότασή σας, μπορώ να μιλήσω μόνο για τον εαυτό μου, αλλά πρέπει να πω ότι η ιδέα μιας ""μέρας για την Ευρώπη" που θα γιορτάζεται ανά την Ευρώπη μου φαίνεται ότι συμβολίζει αποτελεσματικά την έννοια μιας κοινής υπηκοότητας, μιας Ευρώπης που γίνεται καλύτερα κατανοητή. Εντούτοις, πρόκειται για μια ιδέα που εσείς, εγώ και οι πιο θερμοί υποστηρικτές της Ευρώπης πρέπει να προωθήσουμε. Σε προσωπικό επίπεδο, ωστόσο, πιστεύω ότι πρόκειται για μια καλή ιδέα.
<SPEAKER ID="374" NAME="Paul Marie Coûteaux" AFFILIATION="IND/DEM">
(FR) Ευχαριστούμε για τις διευκρινίσεις σας. Θα επιθυμούσα να μου διευκρινίσετε ένα πιο συγκεκριμένο σημείο. Γίνεται πολύ λόγος για την Ιρλανδία, ωστόσο τέσσερα ακόμα κράτη δεν έχουν ακόμα επικυρώσει τη Συνθήκη έως σήμερα: η Πολωνία, η Δημοκρατία της Τσεχίας, η Σουηδία - δεν γνωρίζουμε ούτε καν σε ποιο στάδιο βρίσκεται η διαδικασία επικύρωσης στη Σουηδία -, και η ίδια η Γερμανία. Σχετικά με την τελευταία, σας υπενθυμίζω ότι όλα έχουν μείνει ανοιχτά σύμφωνα με απόφαση του Συνταγματικού Δικαστηρίου της Καρλσρούης, ο πρόεδρος του οποίου δήλωσε ότι το δικαστήριο δεν προτίθεται να βιαστεί και δεν πρόκειται να αποφασίσει μέχρι τις αρχές του επόμενου χρόνου.
<P>
Συνεπώς, θα επιθυμούσα να μας εξηγήσετε επίσης ποια είναι τα επόμενα βήματα. Είχα την εντύπωση ότι η εν λόγω Συνθήκη, η οποία υπογράφηκε το Δεκέμβριο του περασμένου χρόνου, θα έμπαινε σε ισχύ σε λίγους μήνες . Πού ακριβώς βρισκόμαστε;
<SPEAKER ID="375" NAME="Jean-Pierre Jouyet" LANGUAGE="FR">
Πάντα συμφωνούσα με τις αυστηρές αναλύσεις του κυρίου Coûteaux. Μας χωρίζουν πνευματικές διαφορές, δεν πρόκειται για έκπληξη, αλλά αναγνωρίζω ότι οι αναλύσεις του είναι στοιχειοθετημένες.
<P>
Θα ήθελα να καταστήσω σαφές ότι πρέπει να αντιμετωπίσουμε τη Γερμανία ως ξεχωριστή περίπτωση. Θα δούμε τι θα συμβεί, αλλά δεν ανησυχώ πολύ σχετικά με το συγκεκριμένο ζήτημα, με όλο το σεβασμό που αρμόζει απέναντι στο Συνταγματικό Δικαστήριο της Καρλσρούης. Δεν διαθέτω περαιτέρω πληροφόρηση επί του θέματος. Αναφορικά με την Πολωνία, βρισκόμαστε σε επαφή με τις πολωνικές αρχές. Και στην Πολωνία υπάρχει κυβέρνηση συνασπισμού, αλλά πιστεύω ότι η πολωνική κυβέρνηση είναι προσηλωμένη στην επικύρωση της Συνθήκης της Λισαβόνας. Όσον αφορά τη Σουηδία, δεν υπάρχει κάτι που να υπονοεί ότι η διαδικασία θα διακοπεί, και πιστεύω ότι η επικύρωση θα γίνει το Νοέμβριο. Αναφορικά με τη Δημοκρατία της Τσεχίας, όπως γνωρίζετε, πρέπει να περιμένουμε την απόφαση του δικαστηρίου. Διεξάγονται εκλογές για τη Γερουσία στην παρούσα φάση και θα πραγματοποιηθεί ένα σημαντικό συνέδριο του κόμματος που έχει την πλειοψηφία στις αρχές Δεκεμβρίου. Αυτή νομίζω είναι η πιο πιθανή εξέλιξη των πραγμάτων.
<P>
Δεν συμμερίζομαι τον απολογισμό του κυρίου Coûteaux, δεν συμμερίζομαι την απαισιοδοξία του. Δεν υπάρχει αμφιβολία ότι θα χρειαστεί χρόνος, ότι πρέπει και εμείς να δώσουμε χρόνο, αλλά πρέπει να διαφαίνεται πολιτική βούληση και η γαλλική Προεδρία, από την πλευρά της, είναι αποφασισμένη να επιδείξει εθελοντική διάθεση.
<SPEAKER ID="376" NAME="Πρόεδρος">

<P>
Θέμα: Ιράν και ανάπτυξη πυρηνικής ικανότητας
<P>
Προτίθεται να σχολιάσει το Συμβούλιο τη στάση του απέναντι στο Ιράν και την πιθανή πυρηνική απειλή που αντιπροσωπεύει, από τη στιγμή που αποφάσισε να εγκαταλείψει τα μέτρα περιορισμού και επιτήρησης που είχαν οριστεί με το Πρόσθετο Πρωτόκολλο του 1997 του Διεθνούς Οργανισμού Ατομικής Ενέργειας, περιορίζοντας τις αρμοδιότητες παρέμβασης των επιθεωρητών και βάζοντας τέλος στους αιφνίδιους ελέγχους;
<SPEAKER ID="377" NAME="Jean-Pierre Jouyet" LANGUAGE="FR">
Κύριε Πρόεδρε, για να απαντήσω στον κύριο Mitchell σχετικά με το σοβαρό αυτό θέμα, η ΕΕ διατηρεί έντονες ανησυχίες για το πυρηνικό πρόγραμμα του Ιράν και την έλλειψη βούλησης της χώρας να απαντήσει πλήρως στις ανησυχίες που ανακύπτουν από μια ενδεχόμενη στρατιωτική διάσταση του εν λόγω προγράμματος. Το Δεκέμβριο του 2007, το Ευρωπαϊκό Συμβούλιο υπογράμμισε ότι θα ήταν απαράδεκτο να διαθέτει το Ιράν πυρηνικό στρατιωτικό δυναμικό.
<P>
Αναφορικά με αυτό, το Συμβούλιο έχει επανειλημμένα καταδικάσει το γεγονός ότι το Ιράν δεν πληροί τις διεθνείς του υποχρεώσεις, οι οποίες ορίζονται στις αποφάσεις 1696, 1737, 1747 και 1803 του Συμβουλίου Ασφαλείας των "νωμένων Εθνών, ειδικά την υποχρέωση να αναστείλει κάθε δραστηριότητα σχετική με τον εμπλουτισμό ουρανίου, η οποία είναι κρίσιμη προκειμένου να υπάρχει το κατάλληλο πλαίσιο για την έναρξη διαπραγματεύσεων και την προώθηση μακροπρόθεσμης λύσης.
<P>
" ΕΕ πάντα αναγνώριζε στο Ιράν το δικαίωμα να χρησιμοποιεί πυρηνική ενέργεια για ειρηνικούς σκοπούς, και εάν το Ιράν θέλει να αποκαταστήσει την εμπιστοσύνη της διεθνούς κοινότητας ως προς την ειρηνική φύση του πυρηνικού του προγράμματος, πρέπει να αναστείλει ευαίσθητες δραστηριότητες που συνδέονται με τον κύκλο πυρηνικού καύσιμου. Οι προτάσεις του κυρίου Solana τον Ιούνιο του 2006, που επαναλήφθηκαν τον Ιούνιο του 2008 εξ ονόματος των έξι χωρών που επηρεάζονται πιο άμεσα, εξακολουθούν να ισχύουν και πρέπει να αξιοποιηθούν προκειμένου να βγούμε από το σημερινό αδιέξοδο.
<P>
" ΕΕ εκφράζει την έντονη απογοήτευσή της για το γεγονός ότι το Ιράν ανέστειλε την προσωρινή εφαρμογή του πρόσθετου πρωτοκόλλου τον Φεβρουάριο του 2006. Ως αποτέλεσμα - όπως υπογράμμισε ο γενικός διευθυντής του Διεθνούς Οργανισμού Ατομικής Ενέργειας (ΔΟΑΕ) -, ο ΔΟΑΕ έχει περιορισμένη γνώση για ορισμένες πτυχές του ιρανικού πυρηνικού προγράμματος.
<P>
Επιπλέον, όπως μας υπενθύμισε πρόσφατα ο γενικός διευθυντής του ΔΟΑΕ στην έκθεσή του στις 15 Σεπτεμβρίου, το Ιράν εξακολουθεί να αρνείται να απαντήσει σε συγκεκριμένες ερωτήσεις που έχει θέσει ο ΔΟΑΕ σχετικά με δραστηριότητες που αφορούν στο σχεδιασμό και στην παραγωγή πυρηνικών όπλων. Όπως είπε και ο γενικός διευθυντής του ΔΟΑΕ - και δεν μπορώ να καταλήξω σε διαφορετικό συμπέρασμα - η κατάσταση αποτελεί πηγή έντονων ανησυχιών για την Ένωση και τη διεθνή κοινότητα.
<SPEAKER ID="378" NAME="Gay Mitchell" AFFILIATION="PPE-DE">
Ευχαριστώ τον υπουργό για την απάντησή του. Θα ήθελα να ρωτήσω τον υπουργό - εφόσον το θέμα αυτό αποτελεί σοβαρή ανησυχία για τη διεθνή κοινότητα και την Ευρωπαϊκή Ένωση - την ακόλουθη ερώτηση. " επιβολή κυρώσεων, μέχρι σήμερα, δεν απέδωσε. Δεν θέλουμε να φτάσουμε στο στάδιο όπου θα απαιτείται στρατιωτική παρέμβαση, μπορεί επομένως ο υπουργός να πληροφορήσει τη Συνέλευση αυτή, ποιες άλλες κυρώσεις ή ποια άλλα σχέδια διαθέτει το Συμβούλιο ώστε να λειτουργήσει προδραστικά προκειμένου να συνετίσει την ιρανική διοικητική αρχή; Ενίοτε, είναι πολύ δύσκολο να διακρίνει κανείς σε αυτό το παιχνίδι του ποντικού με τη γάτα, ποιος είναι το ποντίκι και ποιος η γάτα.
<SPEAKER ID="379" NAME="Jean-Pierre Jouyet" LANGUAGE="FR">
Δεν έχουμε φτάσει στο σημείο της στρατιωτικής δράσης. Το επαναλαμβάνω εδώ ξεκάθαρα. Οι έξι χώρες επιβεβαίωσαν την υποστήριξή τους στη διττή προσέγγιση, η οποία πρέπει να συνδυάζει το διάλογο και κυρώσεις, προκειμένου να επιτευχθεί μια λύση με διαπραγμάτευση που να ικανοποιεί τις ανησυχίες της διεθνούς κοινότητας. Σε επίπεδο κυρώσεων, αυτές ποικίλλουν. Πρέπει να είναι στοχοθετημένες και να περιλαμβάνουν τον οικονομικό και χρηματοπιστωτικό τομέα.
<SPEAKER ID="380" NAME="Πρόεδρος">

<P>
Θέμα: Ευρωπαϊκό σύμφωνο για τη μετανάστευση και το άσυλο
<P>
H δημιουργία "Ευρωπαϊκού Συμφώνου για τη μετανάστευση και το άσυλο" που πρότεινε η γαλλική Προεδρία, στοχεύει σε ενεργό πολιτική δέσμευση που θα ενώνει την ΕΕ και τα κράτη μέλη γύρω από κοινές αρχές για τη χάραξη μεταναστευτικών πολιτικών, σε ένα πνεύμα αλληλεγγύης και υπευθυνότητας.
<P>
Εντός αυτού του πλαισίου, ερωτάται το Συμβούλιο ποιες δεσμευτικές συμφωνίες για τους διερχόμενους μετανάστες τρίτων κρατών πρόκειται να προτείνει με χώρες που βρίσκονται στα σύνορα της ΕΕ και κυρίως με εκείνες που είναι υποψήφιες για ένταξη (Tουρκία, Kροατία, FYROM), ώστε να καταστεί η Ευρώπη χώρος ασφάλειας, δικαιοσύνης και ελευθερίας;
<SPEAKER ID="381" NAME="Jean-Pierre Jouyet" LANGUAGE="FR">
Θα επιθυμούσα να αναφέρω ότι το αποτελεσματικότερο όπλο που διαθέτουμε για την καταπολέμηση της παράνομης μετανάστευσης είναι οι συμφωνίες επανεισδοχής με τρίτες χώρες που έχουν κοινά σύνορα με την ΕΕ.
<P>
" Κοινότητα έχει υπογράψει συμφωνίες με 11 τρίτες χώρες. Μεταξύ τους βρίσκεται και η Πρώην Γιουγκοσλαβική Δημοκρατία της Μακεδονίας, όπου η συμφωνία τέθηκε σε ισχύ την 1η Ιανουαρίου 2008. Όλες αυτές οι συμφωνίες περιέχουν διατάξεις που αφορούν σε αλλοδαπούς που διέρχονται από την επικράτεια. Αναφορικά με την Τουρκία, οι επίσημες διαπραγματεύσεις ξεκίνησαν το 2005. Για την Κροατία, δεν υφίσταται εντολή για τη διεξαγωγή διαπραγματεύσεων με στόχο μια συμφωνία επανεισδοχής, και το Συμβούλιο επιθυμεί να υπάρξει ταχεία πρόοδος στις διαπραγματεύσεις με αυτή τη χώρα.
<P>
" συμφωνία που θα συζητηθεί και, ελπίζουμε, θα επικυρωθεί από το Ευρωπαϊκό Συμβούλιο στις 15 Οκτωβρίου, θα αναδείξει πολιτικά τη σημασία των συμφωνιών επανεισδοχής στη μάχη κατά της παράνομης μετανάστευσης.
<SPEAKER ID="382" NAME="Margie Sudre" AFFILIATION="PPE-DE">
(FR) Θα ήθελα να ευχαριστήσω τον Προεδρεύοντα για την απάντησή του. " κυρία Παναγιωτοπούλου απολογείται για την απουσία της λόγω ανειλημμένων υποχρεώσεων. Μου ζήτησε να σας ευχαριστήσω για την απάντησή σας, Προεδρεύοντα.
<SPEAKER ID="383" NAME="Πρόεδρος">

<P>
Θέμα: Μεταρρύθμιση του δημόσιου τομέα της γαλλικής τηλεόρασης
<P>
Ο γάλλος Πρόεδρος Νικολά Σαρκοζί ανέλαβε να πραγματοποιήσει στη χώρα του μια σημαντική μεταρρύθμιση του κρατικού τομέα της τηλεόρασης. " συγκεκριμένη μεταρρύθμιση προβλέπει την κατάργηση κάθε εμπορικής διαφήμισης και αντιμετωπίζει σημαντικές αντιδράσεις από τους εργαζομένους του τομέα αυτού και, ευρύτερα, από την κοινή γνώμη, που φοβούνται την ταχεία εξαφάνιση της δημόσιας τηλεόρασης, η οποία θεωρούν ότι δεν θα είναι σε θέση να ανταγωνιστεί τους ιδιωτικούς σταθμούς, μόλις στερηθεί τα έσοδα της διαφήμισης. Πολλοί δεν διστάζουν να ισχυριστούν ότι η Γαλλία έχει αποφασίσει να "σκοτώσει" τον δημόσιο τομέα της τηλεόρασης, προκειμένου να πριμοδοτήσει τον ιδιωτικό, ο οποίος φέρεται ότι θα βγει κερδισμένος από αυτή τη διαδικασία.
<P>
Θα μπορούσε η Επιτροπή να διευκρινίσει εάν αυτή η μεταρρύθμιση είναι σύμφωνη προς την ευρωπαϊκή νομοθεσία και να αναπτύξει τη θέση της σε αυτό το ζήτημα;
<SPEAKER ID="384" NAME="Jean-Pierre Jouyet" LANGUAGE="FR">
Κύριε Πρόεδρε, χαίρομαι πολύ, ευχαριστώ για την τελευταία αυτή ερώτηση που είναι σαν δώρο. Θα απαντήσω ασφαλώς ως εκπρόσωπος της Προεδρίας του Συμβουλίου, και δεν θα ξαφνιάσω τον κύριο Hutchinson - γνωριζόμαστε καλά - όταν θα πω ότι η χρηματοδότηση της κρατικής τηλεόρασης ανήκει στη δικαιοδοσία των κρατών μελών, ότι το πρωτόκολλο της συνθήκης για την Ευρωπαϊκή Ένωση σχετικά με τον κρατικό ραδιοτηλεοπτικό φορέα των κρατών μελών είναι ξεκάθαρο και, συνεπώς, εναπόκειται στο εκάστοτε κράτος μέλος να αποφασίσει πώς οι εταιρείες κρατικής τηλεόρασης θα χρηματοδοτηθούν. Αυτό έχω να πω στον κύριοHutchinson.
<SPEAKER ID="385" NAME="Alain Hutchinson" AFFILIATION="PSE">
(FR) Υπουργέ, ευχαριστώ για την απάντησή σας, για την οποία εξάλλου ήμουν προετοιμασμένος. Θα ήθελα απλώς να αναφέρω ότι ανήκω σε εκείνους τους μη-γάλλους γαλλόφωνους - και είμαστε πολλοί - που είναι πιστοί ακροατές και θεατές των κρατικών γαλλικών σταθμών, και ότι ανησυχούμε για το μέλλον της κρατικής τηλεόρασης και των ραδιοφωνικών σταθμών, συνεχεία των αποφάσεων της γαλλικής κυβέρνησης που ανακοίνωσε ο γάλλος Πρόεδρος, ο οποίος τυχαίνει να είναι και ο νυν Πρόεδρος του Ευρωπαϊκού Συμβουλίου.
<P>
Θα ήθελα επίσης να προσθέσω ότι η κυρία Reding, επίτροπος για την κοινωνία της πληροφορίας και τα μέσα επικοινωνίας, στην οποία έθεσα την ίδια ερώτηση προσφάτως, παραδέχτηκε ότι δεν είχε πειστεί από τις προτεινόμενες μεταρρυθμίσεις του γάλλου Προέδρου που ανακοινώθηκαν το Γενάρη. Επέκρινε επίσης την απόφαση του Προέδρου να φορολογήσει τους παροχείς υπηρεσιών Διαδικτύου για τη χρηματοδότηση της κρατικής τηλεόρασης. Θα επιθυμούσα να μάθω πώς τοποθετείστε επί του θέματος.
<SPEAKER ID="386" NAME="Jean-Pierre Jouyet" LANGUAGE="FR">
Κατ'αρχήν, στη χώρα μου, στο βαθμό που γνωρίζω, διαφορετικά πολιτικά κόμματα, ανεξάρτητα από τις προτιμήσεις τους, ζήτησαν να δοθεί ένα τέλος στην τυραννία των μετρήσεων θεαματικότητας και στην απειλή που αυτές ενέχουν για την ποιότητα και τα πολυπολιτισμικά προγράμματα. Μέχρι εκεί γνωρίζω. Δεύτερον, απομονώσατε τη μεταρρύθμιση από τους υφιστάμενους διαφημιστικούς πόρους και την κρατική χρηματοδότηση. " χρηματοδότηση οφείλει να διατηρείται στο ύψος των απαιτήσεων του δημόσιου φορέα και οφείλουμε να έχουμε μια χρηματοδότηση στο ύψος των απαιτήσεων. Αυτό είναι αδιαφιλονίκητο γεγονός. Τρίτον, όπως συνήθως, η Γαλλία δεν προτίθεται να επιβάλει ένα οποιοδήποτε μοντέλο και, όπως προείπα, αυτό εναπόκειται στη δικαιοδοσία του κάθε κράτους μέλους. Με δεδομένο αυτό, όλοι όσοι βρισκόμαστε εδώ, επιθυμούμε θερμά τη διατήρηση των δημόσιων οπτικοακουστικών υπηρεσιών σε υψηλό επίπεδο.
<SPEAKER ID="387" NAME="Πρόεδρος">
" Ώρα των Ερωτήσεων έληξε.
<P>
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
(" συνεδρίαση διακόπτεται στις 19.05 και συνεχίζεται στις 21.00)

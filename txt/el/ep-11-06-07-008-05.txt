<CHAPTER ID="008-05">
5. Επέκταση του πεδίου εφαρμογής του κανονισμού σχετικά με την επαγγελματική διασυνοριακή οδική μεταφορά μετρητών ευρώ μεταξύ κρατών μελών της ζώνης του ευρώ (
<SPEAKER ID="124" NAME="Sophie Auconie" LANGUAGE="FR">
Κύριε Πρόεδρε, κυρίες και κύριοι, ως εισηγήτρια, και εξ ονόματος των πολιτικών Ομάδων που έχουν συμφωνήσει, θα ήθελα να ζητήσω την αναβολή της ψηφοφορίας επί των δύο εκθέσεων σχετικά με τη μεταφορά κεφαλαίων. Αναφέρομαι στην υπό συζήτηση έκθεση, καθώς και στην έκθεση, η οποία αποτελεί το πέμπτο θέμα που πρόκειται να ψηφιστεί μετά την παρούσα έκθεση.
<P>
Αυτή η αναβολή αιτιολογείται βάσει διαδικαστικών λόγων και επιδιώκει τη διασφάλιση της καλύτερης δυνατής συνεργασίας με την Επιτροπή και το Συμβούλιο. Επομένως, θα ήθελα να σας καλέσω να ψηφίσετε όλοι υπέρ της αναβολής της ψηφοφορίας επί της εν λόγω έκθεσης και επί της έκθεσης που ακολουθεί μετά από πέντε θέματα της ημερήσιας διάταξης.
<SPEAKER ID="125" NAME="Πρόεδρος">
Θα ήθελα τώρα να ζητήσω δύο δηλώσεις. Καταρχάς, μια δήλωση από ένα άτομο που θα ήθελε να στηρίξει την πρόταση. Κυρία Bowles, έχετε τον λόγο.
<SPEAKER ID="126" NAME="Sharon Bowles">
Πρόεδρος της Επιτροπής Οικονομικής και Νομισματικής Πολιτικής. - (EN) Κύριε Πρόεδρε, θα ήθελα να διευκρινίσω ότι η επιτροπή ζήτησε την αναβολή αυτής της ψηφοφορίας διότι αποτελέσαμε αντικείμενο παραβίασης επί της διαδικασίας. Μια αιτιολογική σκέψη που συμφωνήθηκε στο πλαίσιο διαδικασίας γραπτού τριμερούς διαλόγου -και για την οποία δεν μπορεί, επομένως, να υπάρχει καμία αμφιβολία- διαγράφηκε από το κείμενο της Επιτροπής των Μόνιμων Αντιπροσώπων (Coreper). Πληροφορηθήκαμε επίσης ότι οι νομικές υπηρεσίες της Ευρωπαϊκής Επιτροπής δεν θα αποδεχθεί ένα κείμενο το οποίο δεν είναι αμιγώς αποτέλεσμα κοινής συνεννόησης, παρότι η κοινή συνεννόηση δεν είναι νομικά δεσμευτική.
<P>
Δεν μπορούμε να αποδεχθούμε αυτήν τη μονομερή τροποποίηση ως κανενός είδους προηγούμενο, και, επομένως, δεν θα ψηφίσουμε εάν δεν επιλυθεί προηγουμένως το ζήτημα. Δεν μπορούμε να επιτρέψουμε σε διοργανικές συμφωνίες, ή κοινές συνεννοήσεις ή οτιδήποτε άλλο, να περιορίζουν την εξουσία του παρόντος Σώματος, εξουσία που μας έχει εκχωρηθεί από τη Συνθήκη. Κατά συνέπεια, δεν είναι δυνατόν να δοθεί περαιτέρω συνέχεια σε αυτό το κείμενο. Πριν προχωρήσουμε, θα πρέπει επίσης να κατανοήσουμε πλήρως ότι δεν πρέπει να επαναληφθεί κάτι τέτοιο.
<SPEAKER ID="127" NAME="Francesco Enrico Speroni" AFFILIATION="EFD">
(IT) Κύριε Πρόεδρε, δεν τάσσομαι κατά της πρότασης επί της ουσίας αλλά, εφόσον εγκρίνουμε τη διάταξη των εργασιών ολόκληρης της εβδομάδας το απόγευμα της Δευτέρας, διερωτώμαι για ποιον λόγο η παρούσα πρόταση αναβολής δεν υποβλήθηκε εχθές, αλλά μόλις τώρα, ακριβώς πριν από την ψηφοφορία.

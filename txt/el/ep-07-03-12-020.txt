<CHAPTER ID="020">
Συλλογική διασυνοριακή διαχείριση των δικαιωμάτων πνευματικής ιδιοκτησίας και των συγγενικών δικαιωμάτων για τις νόμιμες επιγραμμικές (online) μουσικές υπηρεσίες (2005/737/ΕΚ) (συζήτηση) 
<SPEAKER ID="144" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Katalin Lévai, εξ ονόματος της Επιτροπής Νομικών Θεμάτων, σχετικά με την από 18ης Οκτωβρίου 2005 σύσταση της Επιτροπής σχετικά με τη συλλογική διασυνοριακή διαχείριση των δικαιωμάτων πνευματικής ιδιοκτησίας και των συγγενικών δικαιωμάτων για τις νόμιμες επιγραμμικές (online) μουσικές υπηρεσίες (2005/737/ΕΚ).
<SPEAKER ID="145" NAME="Katalin Lévai " AFFILIATION="PSE">
εισηγήτρια. - (EN) Κυρία Πρόεδρε, θα ήθελα να ξεκινήσω ευχαριστώντας τους σκιώδεις εισηγητές και τους υπόλοιπους συναδέλφους στην Επιτροπή Νομικών Θεμάτων για τη θερμή υποστήριξη που μου παρείχαν. " ομόφωνη υποστήριξη της Επιτροπής Νομικών Θεμάτων ήταν για εμένα μεγάλη τιμή και προνόμιο.
<P>
Επιτρέψτε μου να ξεκινήσω υπογραμμίζοντας τη σημασία του τομέα πνευματικής ιδιοκτησίας, ο οποίος αντιπροσωπεύει το 5-7% του ΑΕγχΠ της ΕΕ. Συνεπώς, είναι σημαντικό να εξασφαλίσουμε τη σωστή διαχείριση του τομέα πνευματικής ιδιοκτησίας και των συγγενών δικαιωμάτων σε αυτόν τον συνεχώς αναπτυσσόμενο ψηφιακό τομέα προς όφελος όλων των συμμετεχόντων.
<P>
Για τον λόγο αυτό, πρέπει να πω ότι δεν είμαι καθόλου ευχαριστημένη με την προσέγγιση "χαλαρής νομοθεσίας" της Επιτροπής, καθώς δεν εξασφαλίζει τη συμμετοχή του Ευρωπαϊκού Κοινοβουλίου και των κρατών μελών στη ρύθμιση αυτού του τομέα, ο οποίος έχει όλο και μεγαλύτερη οικονομική σημασία και, συνεπώς, είναι απολύτως σχετικός με την ορθή λειτουργία της εσωτερικής αγοράς.
<P>
" Επιτροπή δημιούργησε δεδικασμένο σε έναν πολύ σημαντικό και ευαίσθητο τομέα: μην ζητώντας τη γνώμη του Κοινοβουλίου ή του Συμβουλίου, παράκαμψε τη δημοκρατική διαδικασία. Πιστεύω ότι όλοι συμφωνούμε πως δεν μπορεί να αγνοείται το νομοθετικό τρίγωνο.
<P>
Είμαι πλήρως αφοσιωμένη στην προστασία της ευρωπαϊκής πολιτισμικής πολυμορφίας. Πιστεύω ότι το θέμα αυτό θα πρέπει να βρίσκεται στην πρώτη γραμμή της συζήτησης. Οποιαδήποτε ενδεχόμενα αρνητικά αποτελέσματα σχετικά με την πολιτισμική πολυμορφία στην Ευρώπη πρέπει να αποφευχθούν.
<P>
" Επιτροπή Πολιτισμού και Παιδείας επιτέλεσε εξαιρετικό έργο τονίζοντας τις ανεπιθύμητες επιπτώσεις -θα μπορούσε κανείς ακόμη και να πει "τα αρνητικά αποτελέσματα" για την πολιτισμική πολυμορφία της σύστασης της Επιτροπής. Όπως ίσως παρατηρήσατε, οι βασικές ανησυχίες και απαιτήσεις της Επιτροπής Πολιτισμού, καθώς και οι συμβιβαστικές προτάσεις όλων των μερών, αντικατοπτρίζονται στην έκθεση που έχετε ενώπιόν σας.
<P>
Συνοψίζοντας την έκθεσή μου, θα ήθελα να πω ότι η πρότασή μου προστατεύει το αμοιβαίο σύστημα των εταιρειών συλλογικής διαχείρισης στην Ευρώπη, αλλά διασφαλίζει ότι θα γίνεται από όλους σεβαστή η αρχή της χρηστής διακυβέρνησης. Θα ενθαρρύνουμε και θα στηρίξουμε τη θέσπιση ανταγωνισμού μεταξύ των εταιρειών συλλογικής διαχείρισης με ελεγχόμενο τρόπο και όχι με αιφνίδιο και απότομο τρόπο. Θα θέλαμε να εξασφαλίσουμε ότι ο κάθε δικαιούχος θα συνεχίσει να έχει τη δυνατότητα συμμετοχής στην εταιρεία συλλογικής διαχείρισης που επιθυμεί. Θα προωθήσουμε τη διαθεσιμότητα του παγκόσμιου ρεπερτορίου για όλες τις εταιρείες συλλογικής διαχείρισης - μικρές και μεγάλες. Θα υπεραμυνθούμε της αλληλεγγύης και της ίσης μεταχείρισης των δημιουργών και των εκδοτών που σχετίζονται με εταιρείες συλλογικής διαχείρισης. Θα εξασφαλίσουμε ότι λίγοι μεγάλοι δικαιούχοι δεν θα μπορούν να θέτουν το ρεπερτόριο που ελέγχουν αποκλειστικά στα χέρια λίγων μεγάλων εταιρειών συλλογικής διαχείρισης, δημιουργώντας έτσι μια ολιγοπωλιακή κατάσταση στην Ευρώπη. Θα θέλαμε να εξασφαλίσουμε ότι οι χρήστες μουσικής από επιγραμμικές και κινητές υπηρεσίες θα μπορούν να εξυπηρετούνται από μηχανισμούς ενιαίας εξυπηρέτησης όταν θα ζητούν άδεια για ολόκληρη την Ευρώπη, αλλά θα θέλαμε να τους εμποδίσουμε να ασκήσουν πιέσεις για τη μείωση της αμοιβής των δημιουργών. Θα θέλαμε να εξασφαλίσουμε ότι οι εταιρείες συλλογικής διαχείρισης θα μπορούν να συνεχίσουν να διαδραματίζουν σημαντικό ρόλο στην προώθηση του νέου και μειονοτικού ρεπερτορίου σε τοπικό επίπεδο.
<P>
Τέλος, θα ήθελα να τονίσω και πάλι ότι, ζητώντας μια οδηγία που θα αντικατοπτρίζει αυτούς τους στόχους, θα επιδείξουμε τη γενική στήριξή μας για μια ισχυρή πολιτισμική πολυμορφία στην Ευρώπη.
<P>
Κατά τη διαδικασία βελτίωσης της έκθεσης, προσπάθησα να συνεργαστώ όσο το δυνατόν πιο στενά με όλα τα ενδιαφερόμενα μέρη -κυρίως τους εξαιρετικούς σκιώδεις εισηγητές- ώστε να βρεθεί η βέλτιστη και πιο ισορροπημένη λύση σε αυτόν τον πολιτισμικά και οικονομικά σημαντικό τομέα. Είμαι ευγνώμων για τις πολύτιμες συμβουλές και προτάσεις τους.
<P>
Στόχος μου ήταν η εξεύρεση μιας καλής ισορροπίας συμφερόντων, μιας ισορροπίας μεταξύ της απαραίτητης εισαγωγής του ανταγωνισμού και της πολιτισμικής πολυμορφίας, μιας ισορροπίας μεταξύ των δικαιούχων και των χρηστών μουσικής, μιας ισορροπίας μεταξύ των μεγάλων και των μικρών εταιρειών συλλογικής διαχείρισης, μιας ισορροπίας μεταξύ των μεγάλων δικαιούχων και των ειδικών δημιουργών και συνθετών. Προσπάθησα να προτείνω μια ευρωπαϊκή λύση σε έναν πολύ διαφορετικό και ευαίσθητο τομέα και ελπίζω ότι αυτό στέφθηκε με επιτυχία για την ΕΕ και ότι όλοι θα επωφεληθούμε από αυτό.
<SPEAKER ID="147" NAME="Vladimír Špidla">
μέλος της Επιτροπής. (CS) Κύριε Πρόεδρε, αξιότιμοι βουλευτές, θα ήθελα, εάν μου επιτρέπεται, να ευχαριστήσω την κ. Lévai για την έκθεσή της σχετικά με τη σύσταση της Επιτροπής, της 18ης Οκτωβρίου 2005, για τη συλλογική διασυνοριακή διαχείριση των δικαιωμάτων πνευματικής ιδιοκτησίας και των συγγενικών δικαιωμάτων για τις νόμιμες επιγραμμικές μουσικές υπηρεσίες. Θα ήθελα να επισημάνω ότι ο καταλύτης για τη σύσταση της Επιτροπής ήταν αρχικά οι φόβοι των δημιουργών: οι δημιουργοί, οι συνθέτες και οι δισκογραφικές εταιρείες προειδοποίησαν την Επιτροπή ότι δεν λαμβάνουν αμοιβή για την επιγραμμική χρήση του έργου τους.
<P>
Ωστόσο, στην ανάλυσή μας είναι εμφανές ότι είναι πολύ περίπλοκο για τις μεμονωμένες χώρες να διαχειριστούν την επιγραμμική χρήση έργων πνευματικής ιδιοκτησίας, ιδιαίτερα σε ένα ψηφιακό περιβάλλον. Λόγω των περίπλοκων σχέσεων μεταξύ των οργανισμών συλλογικής διαχείρισης δικαιωμάτων (ΣΔΔ) που αστυνομεύουν αυτά τα δικαιώματα σε όλες τις χώρες, φαίνεται ότι οι αμοιβές δεν φθάνουν στους δημιουργούς και σε άλλους δικαιούχους δικαιωμάτων. Ο στόχος της σύστασης της Επιτροπής είναι, συνεπώς, να εξασφαλίσει ότι οι δημιουργοί, οι συνθέτες και οι δισκογραφικές εταιρείες θα λαμβάνουν το μερίδιο που δικαιούνται από τις επιγραμμικές αμοιβές.
<P>
Κατά τον ίδιο τρόπο, πιστεύω ότι είναι δυνατόν να βελτιωθεί το σύστημα έκδοσης αδειών με τέτοιον τρόπο, ώστε να διευκολύνει την ανάπτυξη νέων επιγραμμικών υπηρεσιών, ενώ επίσης θα προστατεύει και θα παρέχει πραγματική υποστήριξη των συμφερόντων των δικαιούχων δικαιωμάτων. Για να το θέσω ξεκάθαρα, η σύσταση δεν προτείνει ένα συγκεκριμένο μοντέλο για την έκδοση αδειών, αλλά προτείνει την αρχή ότι, όσον αφορά τη διαχείριση των επιγραμμικών δικαιωμάτων τους, οι δικαιούχοι δικαιωμάτων θα πρέπει να επιλέγουν ελεύθερα την πιο πλεονεκτική και αποδοτική μορφή διαχείρισης ή αδειοδότησης. Ως εκ τούτου, στόχος είναι να εξασφαλισθεί ότι οι δικαιούχοι δικαιωμάτων θα λαμβάνουν αμοιβές από την επιγραμμική χρήση των μουσικών έργων τους. Αυτό, εν συνεχεία, θα μας δώσει τη δυνατότητα να εξασφαλίσουμε την πλήρη προστασία της αξίας των έργων των δικαιούχων δικαιωμάτων. Αυτό δεν είναι σε καμία περίπτωση υποβάθμιση. Αυτός ο στόχος εξυπηρετεί τα συμφέροντα των δικαιούχων δικαιωμάτων και αντικατοπτρίζεται στους κανονισμούς της σύστασης σχετικά με τη διαφάνεια της διαχείρισης, την επίλυση διαφωνιών, τις ευθύνες των διαχειριστών δικαιωμάτων πνευματικής ιδιοκτησίας και την ισορροπημένη εκπροσώπηση όλων των κατηγοριών των δικαιούχων δικαιωμάτων στους ΣΔΔ.
<P>
" Επιτροπή χαιρετίζει τη θερμή στήριξη του Κοινοβουλίου για αυτήν την έκθεση. Μολονότι εξακολουθούμε να ελέγχουμε τις επιπτώσεις της σύστασης και να συλλέγουμε τις γνωμοδοτήσεις των ενδιαφερομένων μερών, έχουν ήδη τεθεί σε εφαρμογή αρκετές πρωτοβουλίες με στόχο την ενίσχυση της διαχείρισης. Το 2006, για παράδειγμα, η παγκόσμια ένωση δισκογραφικών εταιρειών και η ομοσπονδία των ευρωπαϊκών ενώσεων για τα συλλογικά δικαιώματα των δημιουργών ενέκρινε μια κοινή δήλωση για τη θέσπιση ενός συνόλου κανόνων σχετικά με την επιγραμμική διαχείριση των δικαιωμάτων πνευματικής ιδιοκτησίας.
<P>
Πολλοί δικαιούχοι δικαιωμάτων, συμπεριλαμβανομένων μικρότερων ΣΔΔ και εκδοτών, έχουν εκφράσει τον ενθουσιασμό τους για τις επιχειρηματικές ευκαιρίες που ανοίγονται με τη σύσταση επιγραμμικών μουσικών υπηρεσιών. Όσον αφορά την έκδοση αδειών για επιγραμμικές υπηρεσίες, η Επιτροπή την θεωρεί ως μία ευκαιρία, ώστε όλη η ΕΕ να αναγνωρίσει την αξία της μουσικής και να στηρίξει διαφορετικούς πολιτισμούς και το μουσικό τους έργο σε ολόκληρη την ΕΕ. " δημιουργία νέων αγορών με συγκεκριμένα μουσικά είδη και η ανακάλυψη ενός πραγματικού διαδικτυακού κοινού θα βοηθήσει αναμφίβολα στη στήριξη της πολιτιστικής πολυμορφίας.
<P>
" έκθεση ζητεί από την Επιτροπή να προτείνει μία οδηγία επί του θέματος. " Επιτροπή σημειώνει ότι η επιγραμμική αγορά είναι αναπτυσσόμενη και πρέπει να είμαστε εξαιρετικά προσεκτικοί, ώστε να μην περιορίσουμε τον δυναμισμό της με μια εξαιρετικά αυστηρή προσέγγιση. Επιπλέον, όπως προείπα, μόλις τώρα εξετάζουμε πώς θα είναι η κατάσταση μετά την έγκριση της σύστασης. Μπορώ να σας διαβεβαιώσω όλους ότι στόχος μας είναι να εξασφαλίσουμε στους δικαιούχους δικαιωμάτων τις αμοιβές από το έργο τους και στους χρήστες δικαιωμάτων τις απαραίτητες άδειες με τον πιο απλό και άμεσο τρόπο. Πιστεύω ότι είναι σημαντικό να στηρίξουμε και να διατηρήσουμε την πολιτισμική πολυμορφία της Ένωσης. Φυσικά, η Επιτροπή θα τηρεί το Κοινοβούλιο ενήμερο.
<SPEAKER ID="148" NAME="Μανώλης Μαυρομμάτης " AFFILIATION="PPE-DE">
συντάκτης γνωμοδότησης της Επιτροπής Πολιτισμού και Παιδείας. - Κύριε Πρόεδρε, θα ήθελα καταρχήν να συγχαρώ και να ευχαριστήσω την εισηγήτρια, κ. Lévai, για την εξαιρετική συνεργασία και το αποτέλεσμα της σημαντικής εργασίας της στην έκθεση για τη συλλογική διαχείριση των πνευματικών δικαιωμάτων.
<P>
Είναι γεγονός ότι η σύσταση της επιτροπής αποτελεί σημαντικό βήμα προς μια μελλοντική σύγκλιση των διαφορετικών πρακτικών στα 27 κράτη μέλη. Θεωρώ ότι η στενή συνεργασία μεταξύ των διαχειριστών δικαιωμάτων πρέπει να διατηρηθεί προς όφελος όλων των πλευρών. Στην ψηφιακή εποχή όπου ζούμε είναι εξαιρετικής σημασίας η αποτελεσματική διαφύλαξη των πνευματικών και συγγενικών δικαιωμάτων, για να περιορισθεί η πειρατεία και να διασφαλισθεί η απόδοση των αμοιβών στους δικαιούχους.
<P>
Στη γνωμοδότησή της η Επιτροπή Πολιτισμού προσεγγίζει την προστασία και τη συλλογική διαχείριση των δικαιωμάτων πνευματικής ιδιοκτησίας από την πλευρά τόσο των μουσικών συγγραφέων, δηλαδή των στιχουργών, όσο και των συνθετών αλλά και των ερμηνευτών.
<P>
Το σημερινό καθεστώς, όσον αφορά στις online υπηρεσίες, θεωρείται ότι δεν είναι επαρκώς αποτελεσματικό ούτε για τους χρήστες δικαιωμάτων ούτε για τους δικαιούχους δικαιωμάτων. Δεν είναι λίγες οι περιπτώσεις όπου τηλεοπτικοί και ραδιοφωνικοί σταθμοί δεν αποδίδουν τις οφειλόμενες αμοιβές από το ρεπερτόριο που χρησιμοποιούν στις διάφορες εκπομπές τους.
<P>
Όλοι οι δικαιούχοι, είτε πρόκειται για συγγραφείς, είτε για συνθέτες, είτε για εκδότες, είτε για παραγωγούς δίσκων, είτε για εκτελεστές, πρέπει να τυγχάνουν ίσης μεταχειρίσεως. Όμως, το μεγαλύτερο πρόβλημα της μουσικής βιομηχανίας σήμερα παραμένει η πειρατεία. Το σημερινό σύστημα αμοιβαίας συλλογικής διαχείρισης δικαιωμάτων πνευματικής ιδιοκτησίας πρέπει, κατά τη γνώμη μου, να διατηρηθεί, ώστε ο ανταγωνισμός να καθιερωθεί επί τη βάσει των υπηρεσιών που μπορούν να παράσχουν και των χρηματικών προμηθειών που χρεώνουν οι συλλογικοί διαχειριστές δικαιωμάτων.
<P>
Τέλος, όπως ξέρουμε, η μουσική, αγαπητοί συνάδελφοι, κύριε Πρόεδρε, κύριε Επίτροπε, δεν είναι εμπόρευμα. Γι' αυτό είναι χρέος όλων μας να προστατεύσουμε και να ενισχύσουμε τη δημιουργικότητα στην Ευρώπη.
<SPEAKER ID="149" NAME="Hans-Peter Mayer">
εξ ονόματος της Ομάδας PPE-DE. - (DE) Κύριε Πρόεδρε, μιλώ τώρα ως σκιώδης εισηγητής της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών στην Επιτροπή Νομικών Θεμάτων. " σύσταση της Επιτροπής για τη συλλογική διασυνοριακή διαχείριση των δικαιωμάτων πνευματικής ιδιοκτησίας και των συγγενικών δικαιωμάτων δημιουργεί μία σειρά προβλημάτων. Δεν εξασφαλίζονται επαρκώς ούτε τα δικαιώματα των καλλιτεχνών ούτε η πολυμορφία της προσφοράς της ευρωπαϊκής μουσικής. " αξιολόγηση επιπτώσεων έχει κενά. Το νομικό μέσο που επελέγη, είναι απαράδεκτο. " ταυτόχρονη προσφορά τριών δυνατοτήτων δεν λύνει πραγματικά τα προβλήματα που η κ. Lévai διατύπωσε ξεκάθαρα στην έκθεσή της. Ο συμβιβασμός που παρουσιάζεται στην Ολομέλεια έχει ως στόχο την αντιμετώπιση αυτών των προβλημάτων. Αυτό αναλυτικά σημαίνει "όχι" στους εδαφικούς περιορισμούς χρήσης, "ναι" στον δίκαιο και ελεγχόμενο ανταγωνισμό στον τομέα της άσκησης συλλογικών δικαιωμάτων, "ναι" στον εκσυγχρονισμό της επιγραμμικής μουσικής αγοράς, όχι όμως σε βάρος της πολιτισμικής πολυμορφίας και της προστασίας των καλλιτεχνών, και "ναι" σε διαφανείς εταιρείες συλλογικής διαχείρισης.
<P>
Σε συνάρτηση με αυτό πρέπει να επικρίνουμε το γεγονός ότι η Επιτροπή προσπαθεί μέσω μίας σύστασης να παρακάμψει τα δικαιώματα του Κοινοβουλίου. Ως εκ τούτου, καλούμε την Επιτροπή να υποβάλει πρόταση για ένα κατάλληλο νομικό μέσο με διαδικασία συναπόφασης. " βάση πρέπει να είναι φυσικά μία εκτεταμένη διαβούλευση που θα συμπεριλαμβάνει όλους τους ενδιαφερομένους.
<P>
Ενόψει της επικείμενης απόφασης για την υπόθεση CISAC θα ήθελα να απευθύνω σαφή έκκληση προς την Επιτροπή να μην παρακάμπτει τις αρμοδιότητες συναπόφασης του Κοινοβουλίου μέσω της ήπιας νομοθεσίας ή μέσω συμφωνιών. Ζητώ από τους συναδέλφους να εγκρίνουν την έκθεση της κ. Lévai.
<SPEAKER ID="150" NAME="Manuel Medina Ortega">
εξ ονόματος της Ομάδας PSE. - (ES) Κύριε Πρόεδρε, τόσο η κύρια έκθεση της εισηγήτριας για την Επιτροπή Νομικών Θεμάτων, κ. Lévai, όσο και η γνωμοδότηση της Επιτροπής Πολιτισμού και Παιδείας, από τον κ. Μαυρομμάτη, όπως και οι διάφορες παρεμβάσεις που ακούσαμε μέχρι στιγμής, αποδεικνύουν ότι υπάρχει σημαντική συναίνεση μεταξύ των βουλευτών του Κοινοβουλίου αναφορικά με τη σύσταση της Επιτροπής.
<P>
Καταρχάς, διαφωνούμε με τη μέθοδο που χρησιμοποιήθηκε. " χρήση σύστασης, του μέσου που είναι γνωστό ως "χαλαρή νομοθεσία" σε επίπεδο Ευρωπαϊκής Ένωσης, είναι πάντα πολύ επικίνδυνη, λαμβάνοντας υπόψη ότι η Ευρωπαϊκή Ένωση έχει τα δικά της νομοθετικά μέσα, όπως η οδηγία πλαίσιο που προτείνει η κ. Lévai.
<P>
Δεύτερον, υπάρχει μια διαφωνία όσον αφορά το περιεχόμενο. " σύσταση της Επιτροπής μπορεί να έχει ήδη ανεπιθύμητα αποτελέσματα ως προς τη μορφή της αγοράς πνευματικής ιδιοκτησίας που υπόκειται σε ορισμένα ολιγοπώλια, δηλαδή, τους λεγόμενους "μεγάλους", τους κύριους οργανισμούς που ελέγχουν τις ραδιοφωνικές μεταδόσεις.
<P>
" σύσταση της Επιτροπής μπορεί να ενθαρρύνει αυτούς τους "μεγάλους" να αποσύρουν τα ρεπερτόριά τους από το σημερινό σύστημα οργανισμών συλλογικής διαχείρισης δικαιωμάτων, το οποίο καθιστά δυνατή τη διασφάλιση των δικαιωμάτων. Αν συνέβαινε αυτό, το αποτέλεσμα θα ήταν ότι οι "μικροί", δηλαδή οι μικροί οργανισμοί προστασίας της πνευματικής ιδιοκτησίας, δεν θα ήταν σε θέση να προστατέψουν τα πνευματικά δικαιώματα.
<P>
Όταν πρόκειται για πολιτισμό, για μουσική, η αγορά δεν είναι το πιο σημαντικό πράγμα. Το πιο σημαντικό πράγμα είναι η μουσική παραγωγή. Ο πολιτισμός του κάθε λαού της Ευρώπης.
<P>
Το θέμα δεν είναι η δημιουργία μιας μεγάλης αγοράς, διότι σε μια μεγάλη αγορά θα κατέληγε να εφαρμοστεί ο νόμος του Gresham, σύμφωνα με τον οποίο το κακό χρήμα αντικαθιστά το καλό χρήμα. Με άλλα λόγια, είμαστε στα πρόθυρα μίας κατάστασης μιας εντελώς ομοιόμορφης αγοράς, στην οποία οι λίγοι "μεγάλοι" ή πολύ σημαντικοί οργανισμοί θα καταλήξουν να μονοπωλούν την αγορά, επιβάλλοντας τους όρους τους στους δημιουργούς και τελικά εμποδίζοντας την πνευματική δημιουργία στην Ευρωπαϊκή Ένωση.
<P>
Επομένως, υποστηρίζουμε την έκθεση της κ. Lévai και τη γνωμοδότηση του κ. Μαυρομμάτη, και δεν πιστεύουμε ότι αυτή είναι η κατάλληλη στιγμή για να εγκρίνουμε οποιαδήποτε τροπολογία σε αυτές τις εκθέσεις.
<SPEAKER ID="151" NAME="Toine Manders">
εξ ονόματος της Ομάδας ALDE. - (NL) Κύριε Πρόεδρε, ομιλώ εδώ ως σκιώδης εισηγητής στην Επιτροπή Νομικών Θεμάτων, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη. Ενώ στηρίζουμε την ουσία της έκθεσης Lévai όπως αυτή εγκρίθηκε, θα θέλαμε να προσθέσουμε κάτι, διότι ο στόχος της σύστασης είναι να διασπάσει τα μονοπώλια των εταιρειών διαχείρισης και να τις καταστήσουμε πιο διαφανείς με την εφαρμογή ελεγκτικών μέτρων.
<P>
Οι συμβιβαστικές τροπολογίες είναι ατελείς σε ορισμένα σημεία, χαρακτηρίζονται είτε από έλλειψη σαφήνειας είτε από έλλειψη συνέπειας, και φτάνουν στο σημείο ακόμη και να περιορίσουν το πεδίο δράσης. Οι τροπολογίες μας επί των οποίων θα ψηφίσουμε αύριο συμπληρώνουν την εγκριθείσα έκθεση και έχουν ως στόχο να καταστήσουν πιο εύκολη τη διάσπαση των μονοπωλίων, να κάνουν την αγορά πιο διαφανή, ενώ ταυτόχρονα θα εξασφαλίζουν ότι θα εφαρμοστεί και ότι οι δικαιούχοι δικαιωμάτων θα δικαιωθούν και θα μπορούν να λαμβάνουν την αμοιβή τους.
<P>
Στην τροπολογία 5, καλούμε τα κράτη μέλη να εκδίδουν προσκλήσεις υποβολής προσφορών για τις άδειες κάθε δύο χρόνια, απλά και μόνον για να ασκούν πιέσεις στις μονοπωλιακές εταιρείες διαχείρισης. Αυτά τα μονοπώλια δεν αποτελούν πρόβλημα αυτά καθαυτά, αλλά επί του παρόντος δεν υπάρχει τρόπος ελέγχου. Μια μελέτη της ολλανδικής αρχής ανταγωνισμού αποδεικνύει ότι κάθε χώρα χρησιμοποιεί διαφορετικές κατευθυντήριες αρχές. Εφόσον υπάρχουν μονοπώλια, είναι αδύνατον να ελεγχθούν, και έτσι δεν μπορεί να εξακριβωθεί εάν η αμοιβή που ζητείται είναι υπερβολική ή εάν το κόστος διαχείρισης είναι υπερβολικό. Αυτό, ωστόσο, είναι πιθανό. Ελπίζω ότι αυτό θα μπορέσει να επιτευχθεί χάρη στις τροπολογίες που καταθέσαμε.
<P>
Επιπλέον, επιδιώκουμε, μέσω των τροπολογιών μας, να διευρύνουμε το πεδίο, καθώς, για παράδειγμα, η ραδιοτηλεοπτική μετάδοση -όταν αναφερόμαστε στη μετάδοση μέσω Διαδικτύου, i-pods, κλπ.- εμπίπτει στο πεδίο της μετάδοσης αντιγράφων, η οποία έχει τώρα υποστεί περιορισμούς. Θα θέλαμε να το εισαγάγουμε αυτό εκ νέου, προκειμένου να έρθουμε όσο το δυνατόν πιο κοντά στην αρχική πρόταση της Επιτροπής. Ως έχει η κατάσταση, αφιερώθηκε πολύς χρόνος στο να ακουστούν οι εταιρείες διαχείρισης και πολύ λίγος χρόνος στο να ακουστούν οι δικαιούχοι δικαιωμάτων και οι δημιουργοί.
<SPEAKER ID="152" NAME="Marek Aleksander Czarnecki">
εξ ονόματος της Ομάδας UEN. - (PL) Κύριε Πρόεδρε, συζητούμε σήμερα ένα δύσκολο και αντιφατικό θέμα.
<P>
Όσον αφορά την αντιμετώπιση του κοινού προβλήματος της διασυνοριακής διαχείρισης των δικαιωμάτων πνευματικής ιδιοκτησίας και των συγγενικών δικαιωμάτων για τις νόμιμες επιγραμμικές μουσικές υπηρεσίες, παρατηρώ ότι δεν υπάρχει μεγάλη επίσημη συμμετοχή του Κοινοβουλίου. Πιστεύω ότι αυτό είναι εξαιρετικά ανάρμοστο, καθώς το θέμα ήδη τέθηκε στο ψήφισμα της 15ης Ιανουαρίου 2004. Σημειώνω επίσης την έλλειψη διαβουλεύσεων σχετικά με το μελλοντικό ρυθμιστικό έργο σε αυτόν τον τομέα. Είναι δύσκολο να ρυθμιστεί η νομική κατάσταση ενός συγκεκριμένου τομέα χωρίς να υπάρχει γνώση της θέσης των ενδιαφερομένων.
<P>
" σύσταση της Επιτροπής επιδιώκει απλώς τη ρύθμιση της επιγραμμικής πώλησης μουσικών ηχογραφήσεων. Ωστόσο, λόγω της ανακριβούς διατύπωσής της θα μπορούσε επίσης να εφαρμοστεί και σε άλλες επιγραμμικές υπηρεσίες, όπως στις ραδιοτηλεοπτικές υπηρεσίες. " προαναφερθείσα έλλειψη ακρίβειας θα μπορούσε να οδηγήσει σε αβεβαιότητα ως προς την εφαρμοσιμότητα διαφόρων συστημάτων έκδοσης αναθεωρήσεων. Όλα αυτά θα μπορούσαν να έχουν ως αποτέλεσμα την έλλειψη ασφάλειας δικαίου και επιβλαβείς επιπτώσεις, κυρίως για τις επιγραμμικές ραδιοτηλεοπτικές υπηρεσίες.
<P>
Υπάρχει επίσης ο κίνδυνος οι δικαιούχοι δικαιωμάτων που θα συμμορφωθούν με την προαναφερθείσα σύσταση σχετικά με τα διαδραστικά επιγραμμικά δικαιώματά τους να στερήσουν άλλα δικαιώματα από την τοπική συλλογική διαχείριση των οντοτήτων πνευματικής ιδιοκτησίας, όπως για παράδειγμα αυτά που αφορούν τις ραδιοτηλεοπτικές υπηρεσίες, εμποδίζοντας έτσι τους χρήστες να αποκτήσουν δικαιώματα χρήστη για ένα ευρύτερο και πιο διαφοροποιημένο ρεπερτόριο από την ίδια συλλογική διαχείριση της οντότητας πνευματικής ιδιοκτησίας.
<P>
Οι δικαιούχοι δικαιωμάτων θα πρέπει να έχουν τη δυνατότητα να επωφελούνται από την προστασία των δικαιωμάτων πνευματικής ιδιοκτησίας και των συγγενικών δικαιωμάτων όπου και αν έχουν θεσπιστεί αυτά τα δικαιώματα και για ολόκληρη την περίοδο ισχύος τους, ανεξάρτητα από εθνικά σύνορα ή από τον τρόπο με τον οποίο χρησιμοποιούνται. Θα πρέπει, επομένως, να θεσπιστεί ένα σύστημα αδειών πολλαπλής εδαφικής ισχύος. Κάτι τέτοιο θα εξασφάλιζε μεγαλύτερη νομική προστασία για τους εμπορικούς χρήστες σε σχέση με τις δραστηριότητές τους και θα στήριζε την ανάπτυξη νόμιμων επιγραμμικών υπηρεσιών, αυξάνοντας ταυτόχρονα τη ροή εισοδήματος για τους κατόχους πνευματικών δικαιωμάτων.
<P>
" ελεύθερη παροχή διασυνοριακών υπηρεσιών συλλογικής διαχείρισης σημαίνει ότι οι δικαιούχοι δικαιωμάτων μπορούν να επιλέξουν ελεύθερα σε ολόκληρη την Κοινότητα ένα όργανο συλλογικής διαχείρισης των δικαιωμάτων πνευματικής ιδιοκτησίας, κάτι που είναι σημαντικό για την παροχή νόμιμων επιγραμμικών μουσικών υπηρεσιών. Αυτό το δικαίωμα περιλαμβάνει τη δυνατότητα παραχώρησης δικαιωμάτων σε κάποιο άλλο όργανο συλλογικής διαχείρισης δικαιωμάτων ή τη μεταφορά όλων ή ορισμένων επιγραμμικών δικαιωμάτων, ανεξάρτητα από τη σχετική χώρα της Ευρωπαϊκής Ένωσης.
<P>
Πιστεύω ότι ο αυξημένος αλλά και ελεγχόμενος ανταγωνισμός στον τομέα της συλλογικής διαχείρισης δικαιωμάτων πνευματικής ιδιοκτησίας και των συγγενικών δικαιωμάτων στον τομέα της μουσικής στο Διαδίκτυο μπορεί να αποδειχθεί ωφέλιμος για όλους. Σύμφωνα με την Επιτροπή Πολιτισμού και Παιδείας, μπορεί επίσης να εξυπηρετήσει στη στήριξη της πολιτισμικής πολυμορφίας, αλλά μόνον με την προϋπόθεση ότι θα διασφαλίζονται δίκαιες αρχές και διαφάνεια.
<SPEAKER ID="153" NAME="Eva Lichtenberger">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, εδώ δεν πρόκειται μόνον για ανώτερες ιδέες περί ανταγωνισμού ή για την ελεύθερη επιλογή των καλλιτεχνών ή για ανεπάρκειες στο σύστημα των εταιρειών συλλογικής διαχείρισης, αλλά είναι σαφές ότι πρόκειται για την πολυμορφία, για τον περιορισμό της αγοράς στη μαζική παραγωγή ή αντίθετα τη διατήρηση της ευρωπαϊκής ιδιότητας της πολυμορφίας.
<P>
Ασφαλώς υπάρχουν ανεπάρκειες που πρέπει να διορθωθούν, κατά τη γνώμη μου όμως αυτό είναι εντελώς αδύνατον με τον τρόπο που προσπάθησε να το πράξει η Επιτροπή. Αυτή η έκθεση χαρακτηρίστηκε από μεγάλη κινητικότητα εκ μέρους των ομάδων πίεσης - λάβαμε πολλές επιστολές. Ασφαλώς λάβατε και εσείς μερικές, για παράδειγμα από τους "Writers and Composers for Choice". Αν, ωστόσο, διαβάσετε την επιστολή αυτή και εξετάσετε τις υπογραφές, δεν μπορείτε να είστε βέβαιοι ότι όλοι οι καλλιτέχνες γνωρίζουν πραγματικά τι υποτίθεται πως υπέγραψαν. Γνωρίζω ανθρώπους, των οποίων το όνομα εμφανίζεται σε αυτόν τον κατάλογο, ενώ οι ίδιοι δεν ξέρουν πως κάποια οργάνωση χρησιμοποίησε το όνομά τους σε μια τέτοια επιστολή. Αυτό προκαλεί μια αρνητική εντύπωση για τις προσπάθειες μερικών εταιρειών συλλογικής διαχείρισης που θέλουν να δημιουργήσουν εδώ ένα δικό τους μονοπώλιο.
<SPEAKER ID="154" NAME="Daniel Strož">
εξ ονόματος της Επιτροπής GUE/NGL. - (CS) Κύριε Πρόεδρε, κυρίες και κύριοι, η προσέγγιση της Επιτροπής, η οποία είχε ως αποτέλεσμα τη σύσταση σχετικά με τη συλλογική διασυνοριακή διαχείριση των δικαιωμάτων πνευματικής ιδιοκτησίας και των συγγενικών δικαιωμάτων για τις νόμιμες επιγραμμικές μουσικές υπηρεσίες, είναι δυστυχώς μία ακόμη απόδειξη της απαράδεκτης, και μάλιστα εντελώς άσκοπης, παράκαμψης της δημοκρατικής διαδικασίας λήψης αποφάσεων αναφορικά με τον ρόλο του Ευρωπαϊκού Κοινοβουλίου. Θα ήθελα να επισημάνω ορισμένα σημεία της έκθεσης που έχουμε ενώπιόν μας, την οποία γενικά επικροτώ και για την οποία συγχαίρω την εισηγήτρια και όσους συνεργάστηκαν μαζί της. Ιδιαίτερα, θα ήθελα να τονίσω την ανάγκη για την ίση μεταχείριση όλων των κατόχων δικαιωμάτων και για την προστασία του συστήματος συμφωνιών και της ελεύθερης επιλογής αδειών, καθώς και για τα υψηλότερα επίπεδα προστασίας για τους κατόχους δικαιωμάτων.
<P>
Σχετικά με το θέμα του μελλοντικού ανταγωνισμού, θα πρέπει να δοθεί προσοχή στην πιθανή κακή χρήση των μονοπωλίων αναφορικά με τη συλλογική διαχείριση των δικαιωμάτων των δημιουργών. Όσο περισσότερο συζητάμε για τον οικονομικό ανταγωνισμό σε όλο το φάσμα των δικαιωμάτων πνευματικής ιδιοκτησίας, τόσο πιο σημαντική είναι η ρύθμιση, ο έλεγχος και ο δίκαιος χαρακτήρας του ανταγωνισμού. Το τονίζω αυτό, διότι οι διατάξεις που έχουν ως στόχο την προστασία του οικονομικού ανταγωνισμού στον τομέα των δικαιωμάτων πνευματικής ιδιοκτησίας έχουν εφαρμοστεί εκτεταμένα, και σε αρκετές περιπτώσεις ο ανταγωνισμός έχει προτεραιότητα έναντι της άσκησης αυτών των δικαιωμάτων.
<SPEAKER ID="155" NAME="Jens-Peter Bonde">
εξ ονόματος της Ομάδας IND/DEM. - (DA) Κύριε Πρόεδρε, θα ήθελα να ευχαριστήσω την κ. Lévai για την εποικοδομητική συνεργασία της επί της έκθεσης και τον ευρωπαίο παρατηρητή για τη χρήσιμη διάσκεψή του σχετικά με τα δημιουργικά δικαιώματα. Θα ήθελα επίσης να ευχαριστήσω την Pia Raug η οποία, αντί απλώς να τα παρατήσει, έπεισε τους περισσότερους από εμάς.
<P>
Πριν από έναν χρόνο, υπήρχε ο κίνδυνος να υποστούν οι τέχνες ζημία στην αγορά. Άτομα της Επιτροπής χρησιμοποιήθηκαν από πολυεθνικές εταιρείες για να εφαρμόσουν αυτό που είναι γνωστό ως πράξη μη υποχρεωτικού δικαίου, κάτι που ποτέ δεν θα συνέβαινε με εκλεγμένους αντιπροσώπους. Αύριο, η μεγάλη πλειοψηφία θα ταχθεί υπέρ των τεχνών σε όλες τις διαφορετικές μορφές τους, και η Επιτροπή θα αποσύρει τις απειλές της για νομική δράση κατά των διαχειριστών δικαιωμάτων πνευματικής ιδιοκτησίας και θα αναστείλει την ανακοίνωσή της για τη μουσική αγορά. Έτσι, πρέπει να ακούσουμε τους συγγραφείς, τους συνθέτες και τους χρήστες. Θα πρέπει να γίνει μια νέα αρχή με μια πρόταση οδηγίας, στις διαπραγματεύσεις της οποίας θα συμμετάσχουμε και εμείς στο Ευρωπαϊκό Κοινοβούλιο.
<P>
" μεγάλη πλειοψηφία των βουλευτών του Ευρωπαϊκού Κοινοβουλίου θέλει να εξασφαλίσει μια πολύπλευρη προσφορά μουσικής. Δεν θα επιτρέψουμε ποτέ να καθοριστεί η προσφορά από έναν μικρό αριθμό πολυεθνικών εταιρειών. Επίσης, θέλουμε να εξασφαλίσουμε ότι θα μπορούν να γίνονται γνωστοί στο κοινό και οι λιγότερο εμφανείς καλλιτέχνες. Ως καταναλωτές, δεν θα ικανοποιηθούμε με προσφορά δημοφιλούς μουσικής μόνον από τις μεγαλύτερες χώρες. Επίσης, δεν θα επιτρέψουμε στους πολυεθνικούς φίλους στην Επιτροπή να απαλλοτριώσουν την KODA και άλλες εταιρείες που ασχολούνται με το δίκαιο των πνευματικών δικαιωμάτων, οι οποίες καταβάλλουν καθημερινά μεγάλες προσπάθειες, ώστε να εξασφαλίσουν την προσβασιμότητα και την ίση μεταχείριση της μουσικής που απευθύνεται τόσο στο ευρύτερο όσο και σε ένα πιο περιορισμένο κοινό.
<P>
Όλοι οι χρήστες μπορούν να είναι τώρα ικανοποιημένοι με ένα συμβόλαιο με μία υπηρεσία, η οποία στη συνέχεια εξοφλεί τις υπόλοιπες. Το σύστημα είναι βασικά σωστό, αλλά απαιτεί σε ορισμένα σημεία μεγαλύτερη διοικητική διαφάνεια. Ως χρήστες μουσικής, μετά χαράς θα πληρώσουμε ένα δίκαιο ποσό στους συγγραφείς και τους συνθέτες, αλλά θέλουμε να πληρώσουμε όσο το δυνατόν λιγότερα σε γραφειοκράτες και πολυεθνικούς γίγαντες. " έκθεση Lévai είναι μια ισορροπημένη έκθεση και τιμά το Κοινοβούλιο.
<SPEAKER ID="156" NAME="Vasco Graça Moura" AFFILIATION="PPE-DE">
(PT) Θα ξεκινήσω λέγοντας ότι είμαι συνεργαζόμενο μέλος της Sociedade Portuguesa de Autores, η οποία είναι ο πορτογαλικός συλλογικός διαχειριστής δικαιωμάτων (ΣΔΔ) σε αυτόν τον τομέα.
<P>
" έκθεση της κ. Lévai και του κ. Μαυρομμάτη αξίζει να εγκριθεί. " ελεύθερη εκπροσώπηση των δημιουργών και των συνθετών από τη ΣΔΔ της επιλογής τους είναι εξίσου θεμελιώδης αρχή με αυτήν που απαγορεύει σε μεγάλους εκδότες να προβαίνουν σε αποκλειστικές συμφωνίες με ΣΔΔ.
<P>
" εντολή που δίνει ένας μεγάλος εκδότης σε έναν δεδομένο ΣΔΔ θα πρέπει να μπορεί επίσης να δοθεί σε οποιονδήποτε άλλο ΣΔΔ. " εντολή θα πρέπει, επιπλέον, να μπορεί να περιλαμβάνει τη συγκέντρωση αδειοδότησης για πολυεθνικές εταιρείες, ενώ οι άδειες για τις εθνικές εταιρείες θα παραμείνουν αρμοδιότητα των τοπικών ΣΔΔ.
<P>
" διαθεσιμότητα του παγκόσμιου ρεπερτορίου θα πρέπει να διατηρηθεί για όλες τις συλλογικές εταιρείες διαχείρισης μέσω αδειών που θα εκδίδονται για τους χρήστες. Για τον λόγο αυτό, όπως αναφέρει η έκθεση, είναι σημαντικό να απαγορευθεί οποιαδήποτε μορφή αποκλειστικής εντολής μεταξύ των μειζόνων δικαιούχων δικαιωμάτων και των συλλογικών εταιρειών διαχείρισης για την άμεση συλλογή αμοιβών σε όλα τα κράτη μέλη, δεδομένου ότι κάτι τέτοιο θα οδηγούσε στον ταχύ αφανισμό των εθνικών εταιρειών.
<P>
Το δίκτυο εθνικών εταιρειών θα πρέπει να διατηρηθεί ούτως, ώστε να έχουν όλες πρόσβαση στο παγκόσμιο ρεπερτόριο, και πρέπει να γίνει ό,τι είναι δυνατόν, προκειμένου να διασφαλισθεί η πολιτισμική πολυμορφία, ενόψει της σημαντικής συμβολής αυτών των εθνικών εταιρειών μέσω όσων πράττουν η καθεμία στη χώρα της.
<P>
Τούτου λεχθέντος, είναι τουλάχιστον περίεργο ότι μια σύσταση της Επιτροπής θεωρήθηκε ο σωστός τρόπος για την αντιμετώπιση του θέματος των ΣΔΔ, κυρίως διότι, σύμφωνα με τον Επίτροπο, η Επιτροπή δεν γνωρίζει ακόμη την τρέχουσα κατάσταση.
<P>
Ευελπιστούμε ότι η Επιτροπή θα επικροτήσει την έκκληση, η οποία βρίσκεται σε μία από τις αιτιολογικές σκέψεις της έκθεσης, να συντάξει μια πρόταση οδηγίας. Εξάλλου, είναι σαφές ότι, δεδομένου των όσων διακυβεύονται, η πρόταση αυτή πρέπει να υλοποιηθεί το συντομότερο δυνατόν.
<SPEAKER ID="157" NAME="Diana Wallis" AFFILIATION="ALDE">
(EN) Κύριε Πρόεδρε, κύριε Επίτροπε, θα ήθελα να ευχαριστήσω την κ. Lévai για την έκθεσή της και για το δύσκολο έργο που επιτέλεσε, αλλά είναι κρίμα που το Κοινοβούλιο έπρεπε να "αρπάξει" αυτήν την έκθεση, διότι σε διαφορετική περίπτωση θα την είχαμε παραβλέψει. Θέλω να συμφωνήσω με όσους ήδη διαμαρτυρήθηκαν για τη διαδικασία, για την επιλογή της μεθόδου. " Επιτροπή έχει το δικαίωμα να επιλέξει μια σύσταση, αλλά είναι μια πολιτική επιλογή και έχει δύο αποτελέσματα.
<P>
Καταρχάς, σε έναν τομέα όπως αυτός, ένα μέσο χαλαρής νομοθεσίας μπορεί, δυστυχώς, να προκαλέσει ανασφάλεια, έλλειψη σαφήνειας, αλλά κυρίως αποφεύγει το Σώμα. Αποφεύγει τη δημοκρατία. Αυτό δεν μπορεί να γίνει δεκτό, και θεωρώ ότι αυτή είναι η μεγαλύτερη διαμαρτυρία μας, όχι τόσο για το περιεχόμενο όσο για τον τρόπο με τον οποίο έγινε αυτό σε μια προσπάθεια να αποφευχθεί ο νομοθέτης. Έχω την εντύπωση ότι αυτό είναι ακόμη πιο φοβερό, έχοντας συμμετάσχει στην τελευταία εντολή αυτού του Κοινοβουλίου, όταν είχαμε μία συνάδελφο, τη Mercedes Echerer, η οποία εργάστηκε για μήνες, ακόμη και χρόνια, για μια έκθεση πρωτοβουλίας σε αυτόν τον τομέα. Το ενδιαφέρον του Κοινοβουλίου και η δέσμευσή του για αυτό το θέμα ήταν γνωστά, και έτσι το να γυρνάμε πίσω και να είμαστε αντιμέτωποι με μια απλή σύσταση, με όλες τις δυσκολίες, τα λάθη και τις ασυνέπειές της, απλώς δεν αρκεί. Ζητώ συγγνώμη που δεν αναφέρθηκα στην ουσία, αλλά αυτό που μου προκαλεί μεγαλύτερη ανησυχία είναι η διαδικασία.
<SPEAKER ID="158" NAME="Jacques Toubon" AFFILIATION="PPE-DE">
(FR) Κύριε Πρόεδρε, θα ήθελα να ευχαριστήσω την κ. Lévai και τον κ. Μαυρομμάτη για τις εξαιρετικές προτάσεις τους.
<P>
" έκθεση αυτή είναι επίκαιρη, διότι η πνευματική και καλλιτεχνική ιδιοκτησία αμφισβητείται πλέον στην Ευρωπαϊκή Ένωση. Λόγω της αναμφίβολης νομιμότητας της τεχνολογικής εξέλιξης η οποία τροποποιεί ριζικά τον τρόπο με τον οποίο προσεγγίζουμε τις καλλιτεχνικές δημιουργίες και τα πολιτισμικά στοιχεία, η Επιτροπή πρότεινε εδώ και μερικούς μήνες τη μείωση της αμοιβής των συγγραφέων, των συνθετών, των ερμηνευτών και γενικά όλων των δικαιούχων. Στηρίζει πλήρως την κοινή θέση των κατασκευαστών και των καταναλωτών, ότι οι επιγραμμικές υπηρεσίες μετάδοσης μπορούν να προσφέρονται δωρεάν.
<P>
Καταδικάζω αυτό το αδιέξοδο, αυτήν την ψευδαίσθηση της προσφοράς δωρεάν επιγραμμικών υπηρεσιών. Αν οι δημιουργοί και οι ερμηνευτές δεν αμείβονται πλέον από τα δικαιώματα πνευματικής ιδιοκτησίας και τα συγγενικά δικαιώματα, κάποια μέρα δεν θα υπάρχει πια δημιουργία, νέα μουσική, ή νέες κινηματογραφικές ταινίες. Τι θα προσθέσουμε τότε στο δίκτυο;
<P>
Καταφέραμε να διακόψουμε το σχέδιο σύστασης της Επιτροπής το οποίο επέκρινε το σύστημα αποζημίωσης όσον αφορά την αναπαραγωγή για ιδιωτική χρήση, αν και εξακολουθεί να εξετάζεται.
<P>
Σε καθεμία από τις χώρες μας, μεταφέραμε την οδηγία του 2001 στο εθνικό δίκαιο και διασφαλίσαμε το καθεστώς των δικαιούχων. " Επίτροπος για τον ανταγωνισμό αποφάσισε να θέσει ένα τέλος στο πεδίο εφαρμογής των εθνικών εταιρειών συλλογικής διαχείρισης δικαιωμάτων. " σύσταση για τη διασυνοριακή συλλογική διαχείριση πνευματικών και συναφών δικαιωμάτων όσον αφορά τον επιγραμμικό τομέα της μουσικής εντάσσεται στην ίδια επικίνδυνη έννοια. Είχε ήδη επιβλαβείς επιπτώσεις, καθώς οι γερμανικές και βρετανικές εταιρείες δημιούργησαν μια κοινοπραξία στην οποία ένας σημαντικός παραγωγός δίσκων χορήγησε τα αποκλειστικά δικαιώματα του διεθνούς καταλόγου του.
<P>
Επομένως, η κ. Lévai δικαίως αμφισβητεί την επιλογή της Επιτροπής, η οποία βασίζεται περισσότερο σε μια απρόσφορη διαδικασία διαβούλευσης. " πρότασή της, η οποία διασφαλίζει τα τοπικά ρεπερτόρια, μας φαίνεται ωστόσο υπερβολικά ευνοϊκή για τους διανομείς και ενέχει συνεπώς κινδύνους ντάμπινγκ εις βάρος των δικαιούχων. Ωστόσο, ελπίζω να εγκριθεί αυτή η έκθεση στην παρούσα μορφή της, ώστε να γνωρίζει η Επιτροπή ότι, όσον αφορά πολύ ευαίσθητους τομείς, το Ευρωπαϊκό Κοινοβούλιο αρνείται η ευρωπαϊκή νομοθεσία να διαφεύγει του νομοθέτη και επιθυμεί να λαμβάνονται όλες οι απόψεις υπόψη χωρίς προκαταλήψεις. Αυτό επίσης σημαίνει πολιτιστική πολυμορφία.
<SPEAKER ID="159" NAME="Klaus-Heiner Lehne" AFFILIATION="PPE-DE">
(DE) Κύριε Πρόεδρε, κυρίες και κύριοι, θυμάμαι όπως και η κ. Wallis την τελευταία κοινοβουλευτική περίοδο. Το Κοινοβούλιο συναντούσε πάντα προβλήματα με τις εταιρείες συλλογικής διαχείρισης. Σας θυμίζω την έκθεση Echerer, στην οποία ως γνωστόν είχαμε ζητήσει μία συγκεκριμένη νομοθεσία από την Επιτροπή σχετικά με τη διαφάνεια και τους κανόνες για τις εταιρείες συλλογικής διαχείρισης. Παραπέμπω στην έκθεση Zimmerling, όπου αυτό είχε παίξει ρόλο, και στις διαβουλεύσεις για την οδηγία για τα δικαιώματα του δημιουργού στην κοινωνία της πληροφορίας.
<P>
Ως εκ τούτου, είναι ασφαλώς απόλυτα σωστό να εξετάζει η Επιτροπή πώς πρέπει να αντιμετωπιστεί το πρόβλημα αυτό. Δεν είναι δυνατόν να έχουμε μόνιμα εδώ 27 μονοπώλια και να μην έχουμε εσωτερική αγορά. Ωστόσο, δεν θέλουμε επίσης να αντικατασταθούν τα 27 αυτά μονοπώλια από λίγα ολιγοπώλια. Αυτό κατέστη οπωσδήποτε φανερό στις συζητήσεις μας στην επιτροπή.
<P>
Θα ήθελα, όμως, να πω εδώ επίσης ξεκάθαρα ότι οι εταιρείες συλλογικής διαχείρισης δεν είναι αυτοσκοπός αλλά ένα είδος αναγκαίου κακού. Όπου χρειάζεται, είναι ασφαλώς ο διαμεσολαβητής μεταξύ δημιουργών και χρηστών. Όπου δεν είναι απαραίτητο αυτό -και τέτοιες περιπτώσεις είναι επίσης πιθανές- δεν χρειάζεται εταιρεία συλλογικής διαχείρισης.
<P>
" δική μου τουλάχιστον διαπίστωση από τις πολυάριθμες συνομιλίες και ακροάσεις -και από τις δραστηριότητες των ομάδων πίεσης- είναι ότι η υπόθεση είναι πολύ πιο περίπλοκη από όσο είχαμε αρχικά φανταστεί. Υπάρχουν πολλοί φορείς που άλλαξαν γνώμη στη διάρκεια της διαδικασίας. Οι μεγάλες επιχειρήσεις διαχείρισης ξαφνικά τάχθηκαν υπέρ της ελευθέρωσης, επειδή υπολόγισαν ότι στην αγορά υπάρχουν δυνατότητες για τη δημιουργία ολιγοπωλίου. Πολλοί χρήστες άλλαξαν ξαφνικά γνώμη και τάχθηκαν μεμιάς εναντίον μιας ακραίας ελευθέρωσης, επειδή θεώρησαν ότι αυτό θα είχε γι' αυτούς περισσότερα μειονεκτήματα παρά πλεονεκτήματα.
<P>
Εδώ απλώς απαιτείται να εκπονηθεί μία νομοθετική πρόταση με πολύ μεγάλη προσοχή. Είναι αυτονόητο ότι πρέπει να μεριμνήσουμε για το θέμα αυτό και ότι η κατάσταση δεν μπορεί να μείνει έτσι. όμως, περιμένουμε από την Επιτροπή να δρομολογήσει μία συγκεκριμένη νομοθετική πρόταση, ώστε να μπορέσουμε μετά να ασχοληθούμε διεξοδικά με αυτό, εκμεταλλευόμενοι όλες τις δυνατότητες που προσφέρουν οι κοινοβουλευτικές διαβουλεύσεις. Αυτό είναι το καθοριστικό μήνυμα της έκθεσης αυτής, επίσης δε αυτό περιμένουμε από την Επιτροπή.
<P>
Ευχαριστώ την εισηγήτρια και τους σκιώδεις εισηγητές.
<SPEAKER ID="160" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="161" NAME="Bruno Gollnisch " AFFILIATION="ITS">
γραπτώς. - (FR) Όσον αφορά την ενίσχυση της ανάπτυξης των επιγραμμικών μουσικών υπηρεσιών στο εσωτερικό της Ευρώπης, συμφωνούμε με την Επιτροπή στο γεγονός ότι η ανάπτυξη αυτών των υπηρεσιών εξαρτάται από την τροποποίηση των συστημάτων συλλογικής διαχείρισης και χορήγησης αδειών δικαιωμάτων πνευματικής ιδιοκτησίας σε κοινοτικό επίπεδο. Πράγματι, αυτές οι βελτιώσεις έχουν καταστεί απαραίτητες λόγω της εμφάνισης νέων υπηρεσιών, όπως το ραδιόφωνο μέσω Διαδικτύου ή οι υπηρεσίες ζωντανής μετάδοσης ή μεταφόρτωσης, για τις οποίες πρέπει να καταβάλλεται κάποιο τέλος. " απουσία άδειας δικαιωμάτων πνευματικής ιδιοκτησίας στην ΕΕ υπήρξε ένα από τα εμπόδια, αποτρέποντας τις νέες υπηρεσίες μουσικής μέσω Διαδικτύου να φθάσουν στο μέγιστο δυναμικό τους.
<P>
Ωστόσο, τα ευρωπαϊκά θεσμικά όργανα οφείλουν να νομοθετούν με σύνεση όσον αφορά τα συστήματα συλλογικής διαχείρισης, τα οποία είναι εξαιρετικά περίπλοκα. Ειδικότερα, πρέπει να παρακολουθούν με εξαιρετικά μεγάλη προσοχή τις υπερβολές ενός συστήματος στο οποίο η ελευθερία των δικαιούχων για την ελεύθερη επιλογή μιας εταιρείας διαχείρισης στο εσωτερικό της ΕΕ θα συνεπάγεται συγκέντρωση δικαιωμάτων και θα απειλήσει την πολιτισμική πολυμορφία.
<P>
Όσον αφορά αυτό το θέμα, συμφωνούμε με τις περισσότερες παρατηρήσεις της εισηγήτριας, καθώς και με την ιδέα σύμφωνα με την οποία ένας διαχειριστής δικαιωμάτων πρέπει να είναι εξουσιοδοτημένος να παρέχει στους εμπορικούς χρήστες μια πανευρωπαϊκή άδεια πολλαπλών ρεπερτορίων για επιγραμμική χρήση μουσικών ρεπερτορίων, σε ολόκληρη την ΕΕ.
<SPEAKER ID="162" NAME="Andrzej Jan Szejna" AFFILIATION="PSE">
γραπτώς. - (PL) Κύριε Πρόεδρε, θα ήθελα να ξεκινήσω ευχαριστώντας την εισηγήτρια, κ. Lévai, και συγχαίροντάς την για το έργο που επιτέλεσε σχετικά με το ψήφισμα του Ευρωπαϊκού Κοινοβουλίου που έχουμε σήμερα ενώπιόν μας. " τεχνική πρόοδος και η ανάπτυξη του πολιτισμού μας είχαν ως αποτέλεσμα την ανάδυση μιας νέας γενιάς διασυνοριακών εμπορικών χρηστών δικαιωμάτων πνευματικής ιδιοκτησίας. Είναι οι πάροχοι των μουσικών υπηρεσιών στο Διαδίκτυο. Αυτό αποδεικνύει πώς η αγορά των δικαιωμάτων πνευματικής ιδιοκτησίας και των συγγενικών δικαιωμάτων εξελίσσεται και αναπτύσσεται, κάτι που επιβεβαιώνει ακόμη περισσότερο πόσο αναγκαίες είναι οι πρωτοβουλίες που λαμβάνονται σε αυτόν τον τομέα.
<P>
" σωστή ανάπτυξη της ευρωπαϊκής μουσικής αγοράς απαιτεί την πραγματοποίηση μελέτης για τις επιπτώσεις των αδειών πολλαπλής εδαφικής ισχύος και πολλαπλού φάσματος για τις επιγραμμικές μουσικές υπηρεσίες και των αποτελεσμάτων της κοινωνικοοικονομικής κατάστασης των δικαιούχων δικαιωμάτων. Είναι επίσης σημαντικό να εξασφαλίσουμε ότι η ευρωπαϊκή αγορά επιγραμμικών μουσικών υπηρεσιών θα μπορεί να αναπτυχθεί ελεύθερα χωρίς αυτό να αποβεί εις βάρος της ευρωπαϊκής πολιτισμικής πολυμορφίας.
<P>
Το ψήφισμα του Ευρωπαϊκού Κοινοβουλίου που έχουμε ενώπιόν μας σήμερα αξίζει την υποστήριξή μας. Ωστόσο, είναι σημαντικό να διεξαγάγει η Επιτροπή μία εις βάθος μελέτη αυτού του προβλήματος. Τα αποτελέσματα της μελέτης θα πρέπει να υποβληθούν στο Ευρωπαϊκό Κοινοβούλιο.
<P>
Επιπλέον, θα ήθελα να επισημάνω ότι με τον ίδιο τρόπο που συμμετέχουμε σε αυτήν τη συζήτηση θα πρέπει επίσης να λάβουμε υπόψη πώς θα μπορέσουμε να ανταποκριθούμε στις μελλοντικές ανάγκες που προκύπτουν από τη φύση της συλλογικής διασυνοριακής διαχείρισης των δικαιωμάτων πνευματικής ιδιοκτησίας και των συγγενικών δικαιωμάτων.

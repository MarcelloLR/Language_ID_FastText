<CHAPTER ID="004">
Κασμίρ: σημερινή κατάσταση και προοπτικές (συζήτηση) 
<SPEAKER ID="010" NAME="Πρόεδρος">
" ημερήσια διάταξη προβλέπει τη συζήτηση της έκθεσης (Α6-0158/2007) της βαρόνης Nicholson of Winterbourne εξ ονόματος της Επιτροπής Εξωτερικών Υποθέσεων σχετικά με το Κασμίρ: σημερινή κατάσταση και προοπτικές.
<SPEAKER ID="011" NAME="Nicholson of Winterbourne " AFFILIATION="ALDE">
εισηγήτρια. - (EN) Κυρία Πρόεδρε, έχω την τιμή να παρουσιάσω την έκθεση της Επιτροπής Εξωτερικών Υποθέσεων με τίτλο "Κασμίρ: Σημερινή κατάσταση και προοπτικές".
<P>
Σε αυτή την έκθεση αντιπαραβάλλεται η κατάσταση ανάμεσα στη μεγαλύτερη κοσμική δημοκρατία στον κόσμο, που έχει αποκεντρώσει τη διοίκησή της σε όλα τα επίπεδα -την Ινδία, περιλαμβανομένου του Τζαμού και Κασμίρ- και το Πακιστάν, που εξακολουθεί να υστερεί στην πλήρη εφαρμογή της δημοκρατίας στο Αζάντ Τζαμού και Κασμίρ, και το οποίο πρέπει ακόμα να λάβει μέτρα προαγωγής της δημοκρατίας στο Γκιλγκίτ και Μπαλτιστάν. Επισημαίνεται επίσης το γεγονός ότι υπάρχουν αρκετές αποδείξεις ότι επί πολλά χρόνια το Πακιστάν παρείχε στους μαχητές του Κασμίρ εκπαίδευση, οπλισμό, χρηματοδότηση και άσυλο, ενώ ενθάρρυνε τους μαχητές να διαπράττουν αγριότητες στη διοικούμενη από την Ινδία πλευρά. " έκθεση είναι πολύ αυστηρή για τις παραβιάσεις ανθρωπίνων δικαιωμάτων στο Τζαμού και Κασμίρ.
<P>
Είναι επίσης εποικοδομητική, καθώς υπογραμμίζει την κοινή κληρονομιά Ινδίας και Πακιστάν, χαρακτηριστικό δείγμα της οποίας είναι ο αρχαίος πολιτισμός του Τζαμού και Κασμίρ, ενώ αναγνωρίζει τις αξίες του πλουραλισμού, της πολυπολιτισμικότητας και του πολυθρησκευτικού χαρακτήρα και των κοσμικών παραδόσεων των λαών του Τζαμού και Κασμίρ, οι οποίοι παρέμειναν ζωντανοί στην ινδική πλευρά του Τζαμού και Κασμίρ.
<P>
Πρόκειται για μια κατατοπιστική και ισορροπημένη έκθεση, στην οποία αποδοκιμάζεται η τρομοκρατία και όσοι την υποστηρίζουν· προωθείται δε ένα όραμα ειρήνης, συνύπαρξης, φιλίας, οικονομικής ολοκλήρωσης και εμπορίου μεταξύ των λαών και στις δύο πλευρές των συνόρων, καθώς και στο Γκιλγκίτ και Μπαλτιστάν, σύμφωνα με τα χαρακτηριστικά του μοντέλου της Ευρωπαϊκής Ένωσης.
<P>
Προτρέπω το Σώμα να την εγκρίνει στο σύνολό της, με ορισμένες τροπολογίες, προκειμένου να σταλεί ένα ξεκάθαρο μήνυμα σε όσους διαταράσσουν την ειρήνη σε αυτή την περιοχή του κόσμου, ότι η διεθνής κοινότητα δεν θα ανεχτεί άλλο τον εξτρεμισμό ή την τρομοκρατία και ότι σεβόμαστε και υπερασπιζόμαστε τα δικαιώματα και την εθνικότητα του λαού του Κασμίρ.
<P>
Έχω μαζί μου μια ηχηρή δήλωση -η οποία έγινε σήμερα το πρωί- της Mohtarma Benazir Bhutto, Προέδρου του Κόμματος του Λαού του Πακιστάν, στην οποία χαιρετίζει αυτή την έκθεση δεδομένου ότι εφιστά την προσοχή στο δικαίωμα του λαού του Κασμίρ για αυτοδιάθεση· επαναβεβαιώνει τη δέσμευση της ΕΕ για διευθέτηση της διένεξης με ειρηνικά μέσα· επισημαίνει τις επιπτώσεις του σεισμού και προτρέπει την Ευρωπαϊκή Ένωση να βοηθήσει και να στηρίξει τον λαό του Κασμίρ· υποστηρίζει τον ρόλο της σύνθετης ειρηνευτικής διαδικασίας στο να προβούμε σε μια μακροχρόνια διευθέτηση για τους Κασμιριανούς, βασισμένη στη δημοκρατία, στο κράτος δικαίου και τα θεμελιώδη δικαιώματα· προτρέπει τις κυβερνήσεις της Ινδίας και του Πακιστάν να διευκολύνουν την κατάπαυση του πυρός στη Γραμμή Ελέγχου, ζητώντας περαιτέρω από τις ένοπλες μαχητικές ομάδες να ξεκινήσουν μια διαδικασία αφοπλισμού, αποστράτευσης και αποκατάστασης· ενθαρρύνει την κυβέρνηση του Πακιστάν να μετατρέψει την κατάπαυση του πυρός, που ισχύει στο Siachin από το 2003, σε μια διαρκή συμφωνία ειρήνης· προτρέπει και τις δύο κυβερνήσεις να παράσχουν στις διεθνείς οργανώσεις ανθρωπίνων δικαιωμάτων άμεση και απεριόριστη πρόσβαση σε όλες τις περιοχές του πρώην πριγκιπάτου, προκειμένου να ερευνήσουν την εκεί κατάσταση των ανθρωπίνων δικαιωμάτων· καλεί την κυβέρνηση της Ινδίας να τερματίσει όλες τις πρακτικές εξωδικαστικών δολοφονιών, "εξαφανίσεων", βασανιστηρίων και αυθαίρετων φυλακίσεων στο Τζαμού και Κασμίρ· καλεί τις αρχές της Ινδίας και του Πακιστάν να χαλαρώσουν τους ταξιδιωτικούς περιορισμούς μεταξύ του Srinagar και του Muzaffarabad· προτρέπει το Πακιστάν να επανεξετάσει τις αντιλήψεις του για τα θεμελιώδη δικαιώματα της ελευθερίας έκφρασης, της ελευθερίας του συνεταιρίζεσθαι και της ελευθερίας θρησκευτικών πρακτικών στο Αζάντ Τζαμού και Κασμίρ και στο Γκιλγκίτ και Μπαλτιστάν· ζητά οι πρώτες εκλογές να διεξαχθούν στο Γκιλγκίτ και Μπαλτιστάν και επιδιώκει μεγαλύτερη δημοκρατική εκπροσώπηση στις Βόρειες Περιοχές. Υποστηρίζει δε ολόψυχα αυτή την έκθεση.
<P>
Με υπερηφάνεια ενημερώνω το Σώμα ότι ο βουλευτής Imran Khan, πρώην αρχηγός της ομάδας κρίκετ του Πακιστάν και σήμερα επικεφαλής του πολιτικού κόμματος Tehreek-e-Insaaf, εξέφρασε σήμερα την αμέριστη υποστήριξή του σε αυτή την έκθεση.
<P>
" δοκιμασία του λαού του Κασμίρ έχει απασχολήσει τη διεθνή κοινότητα για σχεδόν εξήντα χρόνια. " Ευρωπαϊκή Ένωση στηρίζει σθεναρά την περιφερειακή ολοκλήρωση, την ελευθέρωση του εμπορίου και την οικονομική συνεργασία. Το Ευρωπαϊκό Κοινοβούλιο ενδιαφέρεται έντονα για όλες τις πτυχές αυτής της κατάστασης.
<P>
Επιτρέψτε μου να επιστήσω την προσοχή σας στις εκατοντάδες των ανθρώπων που διαδήλωσαν υπέρ αυτής της έκθεσης, απαιτώντας τις δημοκρατικές ελευθερίες που προτείνουμε. Ξυλοκοπήθηκαν από την αστυνομία, ενώ καταστράφηκαν τα πανό τους και τα αιτήματά τους προς τα "νωμένα Έθνη. Διαδήλωσαν και πάλι. Διακόσιοι συγγενείς τους απήχθησαν και από τότε έχουν χαθεί τα ίχνη τους. Στη συνέχεια, πολλές χιλιάδες πολιτών του Αζάντ Τζαμού και Κασμίρ συγκεντρώθηκαν και εξέφρασαν την αμέριστη υποστήριξή τους στην έκθεση.
<P>
Πέρα από τα σύνορα στο Τζαμού και Κασμίρ, η Ινδία εξακολουθεί να επικρίνεται για την τεράστια στρατιωτική παρουσία της. " έκθεση είναι κάθετη σε ό,τι αφορά τα ανθρώπινα δικαιώματα στο Τζαμού και Κασμίρ, όπως και στους υπόλοιπους τομείς.
<P>
Στο Γκιλγκίτ και Μπαλτιστάν ο λαός εξακολουθεί να ζει υπό συνθήκες φτώχειας, αναλφαβητισμού και υστέρησης.
<P>
Στην έκθεση καθίσταται σαφής η στήριξη της τρέχουσας ειρηνευτικής διαδικασίας. Αναγνωρίζεται η αρχαία και μοναδική κληρονομιά του κασμιριανού λαού. Το κείμενο απηχεί πολλές αρχές της Ευρωπαϊκής Ένωσης. Ελπίζω ειλικρινά ότι το Σώμα θα στηρίξει την έκθεση στη σημερινή ψηφοφορία με τέτοια θέρμη όπως την στήριξε η Επιτροπή Εξωτερικών Υποθέσεων.
<SPEAKER ID="012" NAME="Benita Ferrero-Waldner">
Επιτροπή. - (EN) Κυρία Πρόεδρε, παρακολούθησα με μεγάλο ενδιαφέρον την πολύ ζωηρή συζήτηση στην Επιτροπή Εξωτερικών Υποθέσεων σχετικά με την έκθεση της βαρόνης Nicholson για το Κασμίρ. Υπάρχει πολλή τροφή για σκέψη σε αυτή την έκθεση. Είναι πολύ λεπτομερής, ώστε να μπορέσω να απαντήσω λεπτομερώς σήμερα, όμως επιθυμώ να εκφράσω την άποψή μου για ορισμένα από τα θέματα που θίγει.
<P>
" εστίαση στο Κασμίρ είναι επίκαιρη. Στο πολιτικό πεδίο έχουν σημειωθεί πολλές θετικές εξελίξεις, οι οποίες για πρώτη φορά μετά από πολλά χρόνια δίνουν κάποια ελπίδα ότι αυτό το μακροχρόνιο ζήτημα οδεύει προς επίλυση. Τόσο η Ινδία όσο και το Πακιστάν έδειξαν ότι η Γραμμή Ελέγχου μπορεί να γίνει ένα "ελαστικό σύνορο".
<P>
" Ευρωπαϊκή Ένωση έχει εκφράσει τη σθεναρή υποστήριξή της στη διαδικασία συμφιλίωσης μεταξύ Ινδίας και Πακιστάν. Όμως ο δρόμος εξακολουθεί να είναι γεμάτος από παγίδες. Είναι ενθαρρυντικό το γεγονός ότι η σύνθετη διαδικασία διαλόγου εξακολουθεί να τηρείται παρά την τρομοκρατία. Βρισκόμουν στο Δελχί όταν σημειώθηκαν οι φοβερές επιθέσεις στο ημερήσιο τρένο Lahore-Samjhota Express τον περασμένο Φεβρουάριο.
<P>
Θα ήταν πράγματι τραγικό εάν η ειρηνευτική διαδικασία έπεφτε θύμα των τρομοκρατών. Δεν βλέπω άλλη εναλλακτική για τις δύο χώρες από την επίλυση των διαφορών τους μέσω του διαλόγου. Αυτό ευελπιστώ ότι θα οδηγήσει τελικά στην επίλυση όλων των διμερών ζητημάτων. Πιστεύω επίσης ότι είναι σημαντικό να συμμετάσχει περισσότερο και ο ίδιος ο λαός του Κασμίρ στις προετοιμασίες για την ειρηνευτική διαδικασία.
<P>
Θέλω να πω λίγα λόγια για τον τρομερό σεισμό που έπληξε το Κασμίρ το πρωί της 8ης Οκτωβρίου 2005 και ο οποίος, όπως περιγράφει η έκθεση της βαρόνης Nicholson, είχε ολέθριο αντίκτυπο στη ζωή των κατοίκων του Κασμίρ και στις δύο πλευρές της Γραμμής Ελέγχου, ειδικά στο διοικούμενο από το Πακιστάν Κασμίρ και στην επαρχία των βορειοδυτικών συνόρων. Είχα την ευκαιρία να επισκεφθώ αυτοπροσώπως τις πληγείσες από τον σεισμό περιοχές όταν μετέβην στο Πακιστάν για να εκπροσωπήσω την Ευρωπαϊκή Επιτροπή στη σύνοδο για την ανασυγκρότηση από τον σεισμό τον Νοέμβριο του ιδίου έτους.
<P>
" Ευρωπαϊκή Επιτροπή ανταποκρίθηκε σε αυτή την τραγωδία προσφέροντας ανθρωπιστική βοήθεια ύψους 48 εκατ. ευρώ και εξαγγέλλοντας, τον Δεκέμβριο του 2005, ένα πρόγραμμα ύψους 50 εκατ. ευρώ για τη "στήριξη και τη διάσωση από τον σεισμό και την ανασυγκρότηση του Πακιστάν", που αφορά την αποκατάσταση των εγκαταστάσεων εκπαίδευσης και υγείας στις πληγείσες περιοχές, ένα επείγον εκπαιδευτικό πρόγραμμα και σχέδια ανάκαμψης του βιοπορισμού βασισμένα στην κοινότητα. Συνεπώς, σκοπεύουμε να ακολουθήσουμε τις συστάσεις της έκθεσης, δηλαδή να βοηθήσουμε τους πιο αδύναμους και να αποκαταστήσουμε τις οικονομικές δραστηριότητες στην πληγείσα περιοχή.
<P>
Αυτή η ανταπόκριση στον σεισμό έρχεται να συμπληρώσει άλλα αναπτυξιακά προγράμματα στο Πακιστάν σύμφωνα με τη στρατηγική χώρας μας. Αν και η Επιτροπή αντέδρασε γρήγορα σε αυτή την πρόκληση, εντούτοις εκτιμώ ότι η προσπάθεια ανασυγκρότησης θα απαιτήσει αρκετά χρόνια ακόμα. Το πρόγραμμα ανασυγκρότησης της Επιτροπής θα εφαρμοστεί σε μια πενταετή περίοδο.
<P>
Όσον αφορά τις Βόρειες Περιοχές του Πακιστάν, η Επιτροπή έχει αναπτύξει δράση εκεί επί πολλά χρόνια, ιδιαίτερα αναπτύσσοντας ανθρώπινους πόρους, βελτιώνοντας το σύστημα δημοσίων σχολείων και συνεργαζόμενη με τις Υπηρεσίες Εκπαίδευσης Aga Khan. Παράλληλα με την εφαρμογή των προγραμμάτων μας στην περιοχή, εξασφαλίσαμε το όφελος όλων των κοινοτήτων -και των κρατικών σχολείων- από τις δραστηριότητες των προγραμμάτων.
<P>
Πριν ολοκληρώσω την παρέμβασή μου, θέλω να ευχαριστήσω τη βαρόνη Nicholson για τα ενθαρρυντικά λόγια που χρησιμοποίησε για να αναγνωρίσει το έργο των αντιπροσωπειών της Επιτροπής στο Ισλαμαμπάντ και το Νέο Δελχί. Το εκτιμούμε ιδιαιτέρως.
<P>
Θέλω μόνο να προσθέσω ότι θα ήθελα να παραστώ σε ολόκληρη τη συζήτηση, αλλά, όπως ανακοινώθηκε, πρέπει να φύγω πριν από το τέλος λόγω ανειλημμένων υποχρεώσεων, τις οποίες δεν μπορούσα να αλλάξω μετά την τροποποίηση στην ημερήσια διάταξη του Κοινοβουλίου· παρόλ' αυτά, θα αναλάβει και θα παραμείνει στη συζήτηση η συνάδελφός μου, κ. Grybauskaitė.
<SPEAKER ID="013" NAME="Charles Tannock">
εξ ονόματος της Ομάδας PPE-DE. - (EN) Κυρία Πρόεδρε, η τραγική και αιματηρή διένεξη για το όμορφο έδαφος των Ιμαλαΐων του πρώην πριγκιπάτου του Κασμίρ ανάμεσα στις δύο μεγάλες νοτιοασιατικές χώρες, την Ινδία και το Πακιστάν, είναι μια από τις παλαιότερες στον κόσμο, όπως δείχνουν τα ψηφίσματα 39 και 47 του 1948 του Συμβουλίου Ασφαλείας των "νωμένων Εθνών.
<P>
Στηρίζω ολόψυχα την έκθεση Nicholson και συγχαίρω την εισηγήτρια για το περιεχόμενο και την ποιότητά της, μετά από αρκετή εξισορρόπηση στο στάδιο της επιτροπής, τόσο στο ύφος όσο και ως προς την προσέγγισή της. " έκθεση είναι ακριβής και προπαντός αναγνωρίζει ότι οι σημερινές συνεχιζόμενες διμερείς συνομιλίες οικοδόμησης εμπιστοσύνης ανάμεσα στις κυβερνήσεις της Ινδίας και του Πακιστάν παραμένουν η καλύτερη στρατηγική για την επίτευξη δίκαιης και σταθερής ειρήνης ανάμεσα στα δύο αυτά κράτη με πυρηνικό εξοπλισμό. Ο βρετανός συνάδελφός μου κ. Bushill-Matthews, που ήταν ο μόνος που την καταψήφισε στην Επιτροπή Εξωτερικών Υποθέσεων, με ενημερώνει ότι τώρα θα στηρίξει την έκθεση, κάτι που αποδεικνύει πόσο εξελίχθηκε μέσα από τις διάφορες φάσεις της.
<P>
Ευτυχώς, μετά τη συμφωνηθείσα κατάπαυση του πυρός στις 25 Νοεμβρίου 2003, παρακολουθούμε πλέον μια από τις πιο ειρηνικές περιόδους από πλευράς στρατιωτικής δράσης μετά τον πόλεμο Ινδίας-Πακιστάν του 1971: μια κατάπαυση πυρός που "επέζησε" σοβαρών προκλήσεων προς την κυβέρνηση της Ινδίας, όπως οι τρομοκρατικές βομβιστικές επιθέσεις στη Βομβάη. Παρόλ' αυτά, κασμιριανοί Pandits εξακολουθούν να ισχυρίζονται ότι διασυνοριακοί παρεισφρήσαντες τρομοκράτες επιχειρούν εκστρατεία εθνικής εκκαθάρισης εναντίον του τοπικού ινδουιστικού πληθυσμού, αν και σε πολύ μειωμένη κλίμακα.
<P>
Ομοίως, στην έκθεση ορθώς ζητείται αυτοσυγκράτηση από τον ινδικό στρατό, με πλήρη σεβασμό από τις δυνάμεις ασφαλείας των ανθρωπίνων δικαιωμάτων, της ευημερίας των πολιτών και της τήρησης των εκδοθεισών δικαστικών αποφάσεων.
<P>
Στην έκθεση επισημαίνονται η έλλειψη πραγματικής δημοκρατίας στο Αζάντ Κασμίρ και, ιδιαιτέρως, για πρώτη φορά, τα δεινά των κατοίκων του Γκιλγκίτ-Μπαλτιστάν. Υπάρχουν επίσης γενικές ανησυχίες αναφορικά με το Αζάντ Τζαμού και Κασμίρ για αρκετά ζητήματα, όπως τα δικαιώματα των γυναικών και τα δικαιώματα των θρησκευτικών μειονοτήτων. Εγώ και πολλοί συνάδελφοι χαιρετίσαμε θερμά το 2005 την εγκαινίαση λεωφορειακής γραμμής στη Γραμμή Ελέγχου μεταξύ του Srinagar και του Muzaffarabad, που επέτρεψε στις χωρισμένες οικογένειες να επανενωθούν μετά από σχεδόν εξήντα χρόνια, και ελπίζω τελικά τα σύνορα, περιλαμβανομένης της Γραμμής Ελέγχου, να γίνουν απλώς μια γραμμή στον χάρτη και να αποκτήσουν ολοένα και μικρότερη σημασία.
<P>
Εμείς στην ΕΕ το έχουμε ήδη αποδείξει αυτό με τις τέσσερις ελευθερίες κυκλοφορίας προσώπων, αγαθών, υπηρεσιών και κεφαλαίων. Ένα παρόμοιο μελλοντικό όραμα για μια νοτιοασιατική οικονομική κοινότητα μέχρι το 2025 απαιτεί ελεύθερο εμπόριο στη Γραμμή Ελέγχου. Τόσο η Ινδία όσο και το Πακιστάν -και αυτό είναι προς τιμήν τους- συνεργάστηκαν εποικοδομητικά μετά τον σεισμό του Οκτωβρίου στο Κασμίρ, προκειμένου να παράσχουν ανθρωπιστική βοήθεια σε χιλιάδες θύματα και εκτοπισθέντα άτομα. Όμως, πρέπει να γίνουν πολλά ακόμη για να παρασχεθούν μόνιμες δυνατότητες εποίκισης των εκτοπισθέντων πληθυσμών.
<P>
Κατά την άποψή μου, ο ρόλος της ΕΕ είναι να στηρίξει την ειρηνική επίλυση του προβλήματος στο πρώην πριγκιπάτο, όντας πρόθυμη να ενεργήσει ως δίκαιος μεσάζοντας για την ειρήνη, αλλά μόνο εάν και τα δύο κυρίαρχα κράτη ζητήσουν τη βοήθειά μας, καθώς, σε τελική ανάλυση, θεωρούμε τη διένεξη του Κασμίρ ένα διμερές ζήτημα.
<P>
Τέλος, θέλω να επωφεληθώ της ευκαιρίας προκειμένου να επαναλάβω την έκκλησή μου προς όλα τα μέρη που υποστηρίζουν τους μαχητές που διεξάγουν βίαιο ιερό πόλεμο να σταματήσουν αμέσως τη δράση τους.
<SPEAKER ID="014" NAME="Jo Leinen">
εξ ονόματος της Ομάδας PSE. - (DE) Κυρία Πρόεδρε, κυρίες και κύριοι, η Ινδία και το Πακιστάν έχουν διεξαγάγει τρεις πολέμους για την περιοχή του Κασμίρ. Αυτό μου θυμίζει έντονα τη διένεξη Γερμανίας-Γαλλίας για την περιοχή της Αλσατίας και της Λωρραίνης - όπου διεξάγεται αυτή η σύνοδος. Και σε αυτήν την περιοχή έγιναν τρεις πόλεμοι - ωστόσο η Γερμανία και η Γαλλία αποφάσισαν μετά από τον Δεύτερο Παγκόσμιο Πόλεμο να τερματίσουν την αντιπαράθεση και να κάνουν αρχή της πολιτικής τους τη συνεργασία. Τις επιτυχίες αυτής της πολιτικής μπορούμε να τις δούμε σήμερα στην Ευρωπαϊκή Ένωση.
<P>
" Ομάδα των Σοσιαλιστών στο Ευρωπαϊκό Κοινοβούλιο θα ήθελε να εγκαταλείψουν και η Ινδία και το Πακιστάν την αντιπαράθεση και να κάνουν αρχή της πολιτικής τους τη συνεργασία. Αυτό θα συνιστούσε τεράστιο όφελος για τους ανθρώπους του Κασμίρ και θα έφερνε άνθηση σε ολόκληρη την περιοχή. Πιστεύω ότι η Ένωση Περιφερειακής Συνεργασίας Νότιας Ασίας (SAARC) μπορεί να σημειώσει παρόμοια επιτυχία με εκείνη της ΕΕ.
<P>
Φυσικά, η ειρήνη αναπτύσσεται καλύτερα εκεί που επικρατεί δημοκρατία. Σε αυτήν την έκθεση επικρίνουμε έντονα την απουσία της δημοκρατίας -το δημοκρατικό έλλειμμα- στην περιοχή του Κασμίρ και το πλήθος των παραβιάσεων των ανθρωπίνων δικαιωμάτων. Οι άνθρωποι υποφέρουν και στις δύο πλευρές εκατέρωθεν της γραμμής ελέγχου. Ως εκ τούτου απευθύνουμε έκκληση σε όλες τις πλευρές να εγκαθιδρύσουν επιτέλους εκεί τη δημοκρατία και τον σεβασμό των ανθρωπίνων δικαιωμάτων.
<P>
Βλέπουμε ότι υπάρχει πάρα πολλή βία στην περιοχή -τόσο μέσα στην ίδια την περιοχή όσο και από έξω- και 80 000 άνθρωποι έχουν χάσει τη ζωή τους. Πρέπει να σταματήσουν να φθάνουν εκεί ομάδες βίας περνώντας τα σύνορα. Φυσικά απευθύνουμε έκκληση και προς τον στρατό να σέβεται τα ανθρώπινα δικαιώματα. Επίσης, ζητούμε από τις επιτροπές για τα ανθρώπινα δικαιώματα να διώκουν -και δικαστικά- τέτοιου είδους παραβιάσεις και στις δύο χώρες. Είναι απαράδεκτο να απάγονται, να βασανίζονται και να δολοφονούνται άνθρωποι χωρίς αυτό να τιμωρείται.
<P>
Κατά τη γνώμη μας, η ΕΕ πρέπει να ενισχύσει τις προσπάθειες για την οικολογική και οικονομική αποκατάσταση της περιοχής. Εκεί έχει γίνει εξαίρετο έργο στον τομέα της ανθρωπιστικής βοήθειας, πράγμα που είχα την ευκαιρία να διαπιστώσω ιδίοις όμμασι. Αυτές οι προσπάθειες πρέπει να συνεχιστούν. " έκθεση αυτή είναι προφανώς η πρώτη στον κόσμο που ασχολείται με το Κασμίρ. Θα ήθελα να ευχαριστήσω την εισηγήτρια για το θάρρος της να συμπεριλάβει ορισμένα σημεία στην έκθεσή της. Αγωνιστήκαμε για μήνες γι' αυτό. Θεωρώ ότι αυτή η έκθεση θα βοηθήσει τους ανθρώπους στην περιοχή και θα υποστηρίξει την ειρηνευτική διαδικασία μεταξύ Ινδίας και Πακιστάν.
<SPEAKER ID="015" NAME="István Szent-Iványi" LANGUAGE="HU">
Πρώτα απ' όλα, θα ήθελα να συγχαρώ τη Βαρόνη Nicholson για την ολοκληρωμένη και σημαντική έκθεση. Γνωρίζω ότι της ασκήθηκαν διάφορες πιέσεις αλλά μπόρεσε να τις αντέξει. Γνωρίζω ότι δεν είναι εύκολο για μια βρετανίδα βουλευτή να απελευθερωθεί από τις εγχώριες πολιτικές σκοπιμότητες, και ότι κατόρθωσε να το πράξει. Ως εκ τούτου αξίζει τον σεβασμό μας, και υποστηρίζω την έκθεση.
<P>
" Ευρωπαϊκή Ένωση αναλαμβάνει τη σοβαρή δέσμευση να επανορθώσει τη ζημία που προκλήθηκε από τον σεισμό στο Κασμίρ. Συμφωνήσαμε να παράσχουμε στήριξη ύψους 100 εκατ. ευρώ, και τα επόμενα χρόνια θα προσφέρουμε 200 εκατ. στο Πακιστάν και 470 εκατ. υπό τη μορφή αναπτυξιακής βοήθειας. Αυτό σημαίνει ότι έχουμε ηθικό έρεισμα να εκφράσουμε μία άποψη για αυτά τα θέματα.
<P>
Ανησυχούμε όλοι πολλοί ότι και από τις δύο πλευρές της "Γραμμής Ελέγχου" έχουν διαπραχθεί σοβαρές παραβιάσεις των ανθρωπίνων δικαιωμάτων. Είναι όμως πολύ ενθαρρυντικό ότι ο πρωθυπουργός Singh της Ινδίας ανήγγειλε μια πολιτική μηδενικής ανοχής, και τα τελευταία χρόνια σημειώθηκαν προφανώς πολύ θετικά βήματα προόδου στην ελεγχόμενη από την Ινδία περιοχή. Αναμένουμε το ίδιο και από το Πακιστάν.
<P>
Αναμένουμε επίσης από το Πακιστάν να αναλάβει πολύ αποφασιστικότερη δράση κατά των εξτρεμιστών και των τρομοκρατών, και να μην τους επιτρέπει να περιφέρονται από την άλλη πλευρά των συνόρων στην ελεγχόμενη από την Ινδία περιοχή. " σύγκρουση δεν είναι απλώς ένα ζήτημα συνόρων. Δεν μπορεί να επιλυθεί από τη μία μέρα στην άλλη. " πρωταρχική προϋπόθεση για την οικοδόμηση εμπιστοσύνης είναι η επίλυση της σύγκρουσης.
<P>
" έκθεση της Βαρόνης Nicholson δείχνει ότι χρειάζεται πραγματική βελτίωση στην παρούσα κατάσταση. Πρέπει να δημιουργηθούν οι απαραίτητες κοινωνικές και οικονομικές συνθήκες. Πρέπει να καταστεί δυνατή η οικογενειακή επανένωση. Πρέπει να ενισχυθούν οι εμπορικοί δεσμοί, να αναπτυχθούν οι υποδομές, να θεσπιστούν νέα εκπαιδευτικά ιδρύματα και να δημιουργηθούν θέσεις εργασίας. Όλα αυτά όμως δεν είναι αρκετά. Είναι απαραίτητα, αλλά όχι επαρκή. Είναι σημαντικό να ξεκινήσει ο πολιτικός διάλογος, με την ινδική κυβέρνηση, την πακιστανική κυβέρνηση και ολόκληρο το φάσμα του πολιτικού βίου του Κασμίρ, με όλες αυτές τις αρχές που είναι πρόθυμες να παραιτηθούν από τη χρήση βίας.
<P>
Είναι πολύ σημαντικό για τους κατοίκους του Κασμίρ να συμμετάσχουν επίσης στην εξεύρεση λύσης στο πρόβλημα, διότι δεν θα υπάρξει βιώσιμη λύση στο πρόβλημα στο Κασμίρ όσο οι ελεύθερα και δημοκρατικά εκλεγμένοι ηγέτες του Κασμίρ δεν μπορούν να συμμετάσχουν. Κατά τη γνώμη μου, η Ινδία έχει επιδείξει υψηλό βαθμό ευελιξίας το τελευταίο διάστημα, και για αυτόν τον λόγο αναμένουμε το ίδιο από το Πακιστάν, δεδομένου ότι υπάρχουν στενοί δεσμοί που μας συνδέουν και με τις δύο χώρες. Και οι δύο χώρες είναι σημαντικοί μας εταίροι, και είναι προς το συμφέρον μας οι δύο χώρες να θέσουν επιτέλους ένα τέρμα στη σύγκρουσή τους με ειρηνικό και εποικοδομητικό τρόπο, και εν τω μεταξύ τα πάντα να γίνονται σε ατμόσφαιρα εμπιστοσύνης και διαλόγου.
<SPEAKER ID="016" NAME="Cem Özdemir">
εξ ονόματος της Ομάδας Verts/ALE. - (DE) Κυρία Πρόεδρε, κυρίες και κύριοι, θα ήθελα αρχικά να ευχαριστήσω την εισηγήτρια βαρόνη Nicholson για την έκθεσή της. Επίσης, θα ήθελα να ευχαριστήσω τους συναδέλφους που βοήθησαν ώστε να εστιαστεί η δύσκολη και εξαιρετικά αμφισβητούμενη αυτή έκθεση σε έναν συμβιβασμό, βοηθώντας μας έτσι όλους να σημειώσουμε ουσιαστική πρόοδο. Ωστόσο πιστεύω ότι έχουμε ακόμα δρόμο μπροστά μας στη σημερινή ψηφοφορία, προκειμένου να έχουμε τελικά μία έκθεση που -χωρίς να επισύρει κριτική από την Ινδία, το Πακιστάν ή οποιονδήποτε άλλον- θα εξυπηρετεί τον κοινό στόχο να βοηθήσουμε το Κασμίρ να γίνει τελικά μια περιοχή όπου θα επικρατεί ειρήνη, ευημερία και σεβασμός του περιβάλλοντος και των ανθρωπίνων δικαιωμάτων. Σήμερα μπορούμε να συμβάλουμε σημαντικά σε αυτό, αν δείξουμε όλοι μαζί τη βούληση να εστιαστούμε στην ουσία του θέματος. Αυτή είναι μία έκθεση για το Κασμίρ και όχι για την Ινδία ή το Πακιστάν. Έχουμε κάθε δικαίωμα να εκπονούμε τέτοιες εκθέσεις.
<P>
Θα ήθελα να υπογραμμίσω ότι μεγάλος μέρος της κριτικής που ασκείται στην παρούσα έκθεση στην Ινδία ή στο Πακιστάν είναι απόλυτα δικαιολογημένο - ειδικά μάλιστα για την περίπτωση του Πακιστάν θα μπορούσαν να ειπωθούν πολύ περισσότερα. Όμως εδώ δεν έχει θέση μια συζήτηση για το Πακιστάν, αλλά μιλάμε για το Κασμίρ. Από αμνημονεύτων χρόνων, το Κασμίρ ήταν γέφυρα και κομβικό σημείο μεταξύ της νοτιοδυτικής, κεντρικής και νότιας Ασίας. " περιοχή αυτή, που αποτέλεσε ακόμα και θέμα ενός ροκ κομματιού των Led Zeppelin, μπορεί να γίνει πάλι μία περιοχή όπου θα μπορούν να συμβιώσουν με ειρήνη και ευημερία άνθρωποι από όλα τα μέρη του Κασμίρ. Ας βοηθήσουμε σήμερα σε αυτό. Αυτή θα ήταν η καλύτερη δυνατή συμβολή εκ μέρους μας στην καταπολέμηση της τρομοκρατίας. " περιοχή αυτή δεν χρειάζεται περισσότερες ένοπλες δυνάμεις - χρειάζεται λιγότερα όπλα και λιγότερες ένοπλες δυνάμεις. Το Κοινοβούλιο θα στείλει έτσι σήμερα ένα μήνυμα στην Ινδία και το Πακιστάν ότι πρέπει να συνεχίσουν να βαδίζουν στον δρόμο της ειρήνης και ότι πρέπει να κάνουν τα πάντα για να μειωθεί η σημασία των συνόρων προκειμένου μια μέρα να μπορεί να γίνει το Κασμίρ μια περιοχή ειρήνης και ευημερίας.
<SPEAKER ID="017" NAME="Erik Meijer">
εξ ονόματος της Ομάδας GUE/NGL. - (NL) Κυρία Πρόεδρε, για μεγάλο διάστημα, η Ευρώπη αποφάσιζε πως θα έπρεπε να κυβερνώνται άλλα μέρη του κόσμου. Μία από τις επιπτώσεις που είχε αυτό είναι ότι όλα τα κράτη σε μεγάλο τμήμα της Νότιας Ασίας είχαν συνενωθεί σε μία τεράστια βρετανική αποικιακή αυτοκρατορία, ορισμένα μέρη της οποίας διοικούνταν άμεσα από αξιωματούχους της αποικιοκρατίας, και ορισμένα έμμεσα από τους διαδόχους των παραδοσιακών ηγεμόνων που είχαν υποταχθεί στην αποικιοκρατική ανώτατη αρχή.
<P>
Το 1947, το μέλλον των κρατών που διοικούνταν παλαιότερα από τους εν λόγω ηγεμόνες, ήταν στα χέρια των ίδιων των ηγεμόνων. Μπορούσαν να συνταχθούν με ένα από τα δύο νέα κράτη που είχαν αποκτήσει την ανεξαρτησία τους κατά τη διάρκεια του έτους εκείνου και στα οποία είχε διαιρεθεί η αποικιοκρατική αυτοκρατορία: την Ινδία, που ήταν μεγάλη και λαϊκή και το Πακιστάν, το οποίο, αν και τότε περιελάμβανε επίσης το Μπαγκλαντές, ήταν μικρό και ισλαμικό. Τα παλαιότερα κράτη δεν ήταν σε θέση να ανακτήσουν την ανεξαρτησία τους και δεν διεξήχθη δημοψήφισμα σχετικά με το εάν επιθυμούσαν να προσχωρήσουν στην Ινδία ή το Πακιστάν.
<P>
Στις περισσότερες περιοχές, αυτό δεν οδήγησε σε ανυπέρβλητα προβλήματα, όσον αφορά την προτίμηση του ηγεμόνα και οι περισσότεροι κάτοικοι έτυχε να συμπίπτουν. Το Κασμίρ ήταν η εξαίρεση στον κανόνα. Ο λαός θα επέλεγε προφανώς το Πακιστάν, ενώ ο ηγεμόνας προτίμησε την Ινδία. Αυτό εξηγεί κατά κάποιον τρόπο τα προβλήματα των παρελθόντων 60 ετών.
<P>
" Ινδία είναι ίσως η μεγαλύτερη δημοκρατία του κόσμου, όμως αυτή η δημοκρατία έχει δεχτεί βαριά πλήγματα λόγω της επικάλυψης με την ινδική περιοχή μεγάλου τμήματος του Κασμίρ. Χωρίς καμιά στήριξη από την πλειονότητα των κατοίκων του, το Κασμίρ μπορεί να μείνει υπό τον έλεγχο της Ινδίας μόνο με τον στρατό και την αστυνομία.
<P>
" δημοκρατία εκεί δεν μπορεί να λειτουργήσει όπως θα έπρεπε υπό αυτές τις συνθήκες. " Ινδία, ως λαϊκή δημοκρατία, έχει σημαντικά πλεονεκτήματα σε σχέση με το Πακιστάν, όπου θρησκευτικοί φανατικοί και οι στρατιωτικοί ασκούν πάντα πολύ μεγάλη επιρροή. Αυτά ακριβώς τα οφέλη που μπορεί να προσφέρει η Ινδία δεν αντιλαμβάνονται οι κάτοικοι του Κασμίρ.
<P>
Στο πλαίσιο των επαφών μεταξύ της Ευρωπαϊκής Ένωσης και της Ινδίας, αντί να συγκαλύπτουμε το πρόβλημα, θα πρέπει να επιστήσουμε την προσοχή σε αυτό, και αυτή η ιδέα απουσιάζει από το αρχικό κείμενο της εισηγήτριας, το οποίο επικεντρώθηκε ως επί το πλείστον σε τρεις συνιστώσες: αποκατάσταση κατόπιν του σεισμού, εδραίωση των σχέσεων μεταξύ της Ευρωπαϊκής Ένωσης και της Ινδίας και περισσότερο εμπόριο και μεταφορές ως μέσο βελτίωσης των σχέσεων μεταξύ των ηγετών της Ινδίας και του Πακιστάν.
<P>
Ο λαός τους Κασμίρ δεν διαδραμάτισε, ωστόσο, κανέναν ρόλο σε αυτό. " μακροπρόθεσμη επιθυμία τους για τη διεξαγωγή δημοψηφίσματος σχετικά με το μέλλον, και η διεθνής στήριξη για αυτό, παραβλέφθηκαν κατηγορηματικά, παρόλο που τώρα φαίνεται ότι το τελικό αποτέλεσμα θα είναι περισσότερο ισορροπημένο.
<SPEAKER ID="018" NAME="Bastiaan Belder" LANGUAGE="NL">
Κυρία Πρόεδρε, το θέμα της εβδομάδας Κασμίρ-ΕΕ στις αρχές Ιουνίου θα είναι η "οικοδόμηση της ειρήνης στο Κασμίρ" και αποτελεί μία σημαντική πρωτοβουλία λαμβανομένων υπόψη των παραβιάσεων των ανθρωπίνων δικαιωμάτων στην εν λόγω περιοχή, όπου η ανάγκη βοήθειας και από τις δύο πλευρές των συνόρων υπογραμμίζεται τουλάχιστον από τις ενέργειες των στρατιωτικών ομάδων τόσο στα ινδικά κράτη του Jammu και του Κασμίρ όσο και στο πακιστανικό τμήμα του Azad Kashmir. Είναι σημαντικό να παρασχεθεί ευρωπαϊκή βοήθεια σε όλα τα θύματα στην επικράτεια του Κασμίρ.
<P>
" ανθρωπιστική βοήθεια, ωστόσο, δεν συνεπάγεται πολιτική παρέμβαση. Τα "νωμένα Έθνη διαπίστωσαν στις αρχές του μήνα πόσο δύσκολη είναι η διαχείριση των επιχειρήσεων ανθρωπιστικής βοήθειας στην περιοχή, όταν ογδόντα τρία άτομα από το προσωπικό τους έπρεπε να απομακρυνθούν επειδή -σύμφωνα με εκπρόσωπο των "νωμένων Εθνών- τοπικές ομάδες οι οποίες δεν κατόρθωσαν να εξασφαλίσουν προγράμματα αποκατάστασης εξήγειραν τον λαό εναντίον τους.
<P>
" εισηγήτρια δικαίως επισημαίνει επίσης ότι δεν ζητήθηκε από την Ευρωπαϊκή Ένωση να ενεργήσει ως εξωτερικός διαμεσολαβητής στη σύγκρουση του Κασμίρ, παρόλο που το περιθώριο που δόθηκε στην έκθεση προς την Ένωση Περιφερειακής Συνεργασίας της Νότιας Ασίας (SΑΑRC) είναι σε προφανή αντίθεση με αυτή την άποψη. " ΕΕ δεν πρέπει να παραβλέψει την αξία της διεθνούς παρέμβασης, βοήθειας και διαμεσολάβησης. Αποτελεί παράλειψη ότι σε αυτή την αξία δόθηκε τόσο ανεπαρκής προσοχή στο πλαίσιο αυτής της έκθεσης. Πως σκοπεύουν το Συμβούλιο και η Επιτροπή να παράσχουν βοήθεια σε όλους τους κατοίκους του Κασμίρ και τους ασιάτες περιφερειακούς εταίρους;
<SPEAKER ID="019" NAME="Philip Claeys">
εξ ονόματος της Ομάδας ITS. - (NL) Κυρία Πρόεδρε, αναμφίβολα η Ευρωπαϊκή Ένωση θα πρέπει να συνεισφέρει σημαντικά προκειμένου να στηρίξει την ειρηνευτική διαδικασία στο Κασμίρ. Είναι σημαντικό ότι οι δίαυλοι επικοινωνίας μεταξύ όλων των ενδιαφερομένων πλευρών έχουν διανοιχτεί, και μάλιστα διατηρούνται ανοικτοί.
<P>
Ίσως θίξω μία από τις πολλές πτυχές του, δηλαδή το πρόβλημα της τρομοκρατίας. είναι πράγματι γεγονός ότι πολλές τρομοκρατικές ενέργειες διαπράττονται από ομάδες που δρουν είτε από το Πακιστάν, ή υποστηρίζονται από αυτό, παραδείγματος χάρη η Lashkar e-Taiba και η Hizb ul-Mujahideen. Ο πρόεδρος Musharraf έχει δεσμευτεί αρκετές φορές να αντιμετωπίσει το πρόβλημα της τρομοκρατίας, φοβάμαι όμως ότι πρέπει να κάνει ακόμη πολλά.
<P>
Το ίδιο μπορεί να ειπωθεί και για τον ακραίο ισλαμισμό που προωθείται σε μεγάλη κλίμακα μέσω των διαβόητων σχολών που καλούνται μεντρεσέδες. Εάν το Πακιστάν δεν επιτύχει να θέσει υπό έλεγχο το εν λόγω πρόβλημα, η ειρηνευτική διαδικασία πρόκειται να βουλιάξει μακροπρόθεσμα. Αυτός είναι ο λόγος που η Ευρωπαϊκή Ένωση δεν πρέπει να αρκείται πλέον σε υποσχέσεις από το Πακιστάν· θα πρέπει επίσης να προσδοκεί απτή δράση.
<SPEAKER ID="020" NAME="James Elles" AFFILIATION="PPE-DE">
(EN) Κυρία Πρόεδρε, χαιρετίζω θερμά τη σημερινή συζήτηση. Είναι η κατάληξη μιας μακράς διαδικασίας που ξεκίνησε τον Μάρτιο του 2000, όταν το Σώμα ενέκρινε με συντριπτική πλειοψηφία μια εμπεριστατωμένη έκθεση σχετικά με το ζήτημα του Κασμίρ. Έγινε λοιπόν όχι απλώς βρετανικό πρόβλημα, αλλά θεωρείται ολοένα και περισσότερο ευρωπαϊκό πρόβλημα, όπως δείχνει η σημερινή συζήτησή μας. Είχαμε έντονες συζητήσεις στην επιτροπή, και αυτή τη στιγμή έχουμε μια πιο ισορροπημένη έκθεση από ό,τι όταν ξεκινήσαμε σήμερα το πρωί. Κατατέθηκαν περίπου 450 τροπολογίες, σχεδόν 180 από τις οποίες συμπεριλήφθηκαν σε αυτό το έγγραφο και έτσι πραγματοποιήθηκε μια ουσιαστική αναθεώρηση.
<P>
Υπάρχουν ακόμα κάποια σημεία που δεν με ικανοποιούν, ειδικότερα όσον αφορά την τροπολογία 21, η οποία αναφέρεται στο ζήτημα των πακιστανικών διαβατηρίων αυτόματης ανάγνωσης. Αντιλαμβάνομαι ότι δεν υπάρχει τέτοια ανησυχία στο Αζάντ Τζαμού και Κασμίρ. Πρέπει να προσέξουμε ώστε η έκθεση να παραμείνει αντικειμενική. Υπάρχουν, ωστόσο, τρεις κυρίως τροπολογίες στις οποίες θέλω να επιστήσω την προσοχή των συναδέλφων και τις οποίες θα στηρίξω. " πρώτη κατατέθηκε από τον κ. Tannock εξ ονόματος της Ομάδας μου -και τον ευχαριστώ γι' αυτό- όπου, προκειμένου να δημιουργηθεί ατμόσφαιρα εμπιστοσύνης και καλής θέλησης, έχει ζωτική σημασία η άρση όλων των εμποδίων και των κωλυμάτων για όλους τους Κασμιριανούς, ώστε να ταξιδεύουν ελεύθερα σε όλες τις περιοχές του Τζαμού και Κασμίρ.
<P>
Δεύτερον, αυτό σχετίζεται ιδιαιτέρως με τις οικονομικές πτυχές του σεισμού. Όλοι γνωρίζουμε την τρομερή δοκιμασία των πληγέντων. Υπήρξε αίτημα για συμπληρωματικά κεφάλαια από την κυβέρνηση του Αζάντ Κασμίρ, αλλά μαθαίνω ότι ακόμα δεν έλαβαν ολοκληρωμένη απάντηση και, ως εκ τούτου, στην τροπολογία 41 ζητείται σαφής απάντηση από την Επιτροπή, ώστε να γνωρίζουμε τι πρέπει να κάνουμε σε δημοσιονομικό επίπεδο. " τελευταία πτυχή αναφέρεται στην αποστρατιωτικοποίηση και γι' αυτό καταθέσαμε την τροπολογία 55 μαζί με την κ. Lambert.
<P>
Το άρθρο του περιοδικού "The Economist" της 7ης Απριλίου ήταν πολύ σαφές και το συστήνω στο Σώμα. Σύμφωνα με αυτό, υπάρχουν τρεις βασικοί λόγοι για τους οποίους θα πρέπει να πιέσουμε τώρα για αποστρατιωτικοποίηση. Πρώτον, οι σημερινές ποσότητες δεν χρειάζονται. Έχουμε πλέον μια σχεδόν τριετή πορεία κατάπαυσης του πυρός και οι κίνδυνοι μαχητικότητας έχουν μειωθεί σημαντικά. Δεύτερον, αυτό θα ήταν πολύ δημοφιλές στο Κασμίρ, όπου, όπως αναφέρει το περιοδικό "The Economist", υπάρχει αποστασιοποίηση "από την ινδική επιρροή που πηγαίνει βαθιά, η απομάκρυνση του στρατού θα εκλαμβανόταν συνετά όχι ως απομάκρυνση μιας προστατευτικής ασπίδας, αλλά ως άρση μιας καταπιεστικής μάστιγας". Τρίτον, η απόσυρση στρατευμάτων από το Κασμίρ θα έδινε μεγάλη ώθηση στην κοπιώδη συμφιλίωση μεταξύ Ινδίας και Πακιστάν.
<P>
Εν κατακλείδι, θέλω να επιστήσω την προσοχή, όπως έκαναν μερικοί άλλοι συνάδελφοι, στο έργο του συναδέλφου μου κ. Bushill-Matthews. Θα υπερψηφίσω αυτή την έκθεση, επειδή συμβάλλει θετικά στην ανάδειξη των προβλημάτων που αντιμετωπίζει ο λαός του Τζαμού και Κασμίρ σε καθημερινή βάση. Πρέπει να εμμείνουμε σε αυτή την ανάδειξη, καθώς και να διασφαλίσουμε τη συμμετοχή, ει δυνατόν, όλων στη διαδικασία για την εξεύρεση λύσης στο πρόβλημα του λαού του Κασμίρ.
<SPEAKER ID="021" NAME="Richard Howitt" AFFILIATION="PSE">
(EN) Κυρία Πρόεδρε, ο θετικός ρόλος της Ευρωπαϊκής Ένωσης στην αντιμετώπιση οποιασδήποτε σύγκρουσης ανά τον κόσμο και ο ρόλος μας αναφορικά με το Κασμίρ πρέπει να είναι η υποστήριξη των ειρηνευτικών διαδικασιών και η προάσπιση του διεθνούς δικαίου. Οι τροπολογίες των Εργατικών σε αυτή την έκθεση επικεντρώθηκαν στην προώθηση της απόσυρσης στρατευμάτων και από τις δύο πλευρές, στην επέκταση της αναπτυξιακής βοήθειας, στην ενθάρρυνση της ουσιαστικής συμμετοχής του ιδίου του κασμιριανού λαού: η προσέγγισή μας είναι ισορροπημένη, εποικοδομητική και διπλωματική.
<P>
Όταν επισκέφθηκα το Κασμίρ τον Μάρτιο, την ίδια περίοδο με την Επίτροπο, είδα ένα Αζάντ Τζαμού και Κασμίρ πιο ανοικτό από ποτέ, τους Ινδούς πρόθυμους να συνομιλήσουν με τους στασιαστές και τις δύο κυβερνήσεις αισιόδοξες για τον σύνθετό διάλογό τους, ενώ, όταν βόμβα σε ένα τρένο από το Νέο Δελχί στη Λαχώρη σκότωσε 68 ανθρώπους τον Φεβρουάριο, η πολιτική της απόδοσης ευθυνών αντικαταστάθηκε από την αμοιβαία αλληλεγγύη, προκειμένου να εξοντωθούν οι τρομοκράτες που την είχαν καλλιεργήσει.
<P>
Παρόλ' αυτά, η υποστήριξη που ζητά η εισηγήτρια των Δημοκρατών και των Φιλελευθέρων για τη σημερινή έκθεσή της είναι εφικτή μόνο επειδή σε επίπεδο κοινοβουλευτικής επιτροπής ανατρέψαμε τις προτάσεις της να διακοπούν οι εμπορικές σχέσεις με τη μία πλευρά και όχι με την άλλη· να παρασχεθεί οικονομική βοήθεια μόνο στη μία πλευρά· να τροποποιηθεί το ψήφισμα των "νωμένων Εθνών υπέρ της αυτοδιάθεσης· και, το πιο προσβλητικό από όλα, να δημιουργηθούν πολιτικές εντυπώσεις αναφορικά με τον έκτο μεγαλύτερο σεισμό στην ιστορία της ανθρωπότητας.
<P>
Επισημαίνω σήμερα την τροπολογία 58 των Δημοκρατών και των Φιλελευθέρων να κατηγορηθεί η μία πλευρά για παρεμπόδιση διεξαγωγής δημοψηφίσματος και την τροπολογία 5 των Συντηρητικών για αντίσταση σε ένα δημοψήφισμα στο μέλλον. Οι βουλευτές των Εργατικών και των Σοσιαλιστών θα καταψηφίσουν και τις δύο.
<P>
Σε αυτή την έκθεση, λυπάμαι που το λέω, είδαμε μια εισηγήτρια να ισχυρίζεται ότι υπερασπίζεται την αρχή του primum non nocere -αποφυγή ζημιάς- ωστόσο μόνο ζημιά προκάλεσε. Προειδοποιώ τους υπόλοιπους σε αυτή τη συζήτηση και στην ψηφοφορία μας: μην μιλάτε σήμερα για την Ινδία ή για το Πακιστάν, μιλήστε για την Ευρώπη, για την ειρήνη και τα ανθρώπινα δικαιώματα, και θα κάνετε μεγαλύτερο καλό στον λαό του Κασμίρ και στο κύρος αυτού του Κοινοβουλίου.
<SPEAKER ID="022" NAME="Sajjad Karim" AFFILIATION="ALDE">
(EN) Κυρία Πρόεδρε, χαιρετίζω τα σχόλια της κ. Επιτρόπου. Τον Οκτώβριο του 2005 ο καταστροφικός σεισμός ανέδειξε διεθνώς την απελπιστική δοκιμασία του λαού του Κασμίρ. Αυτή η τραγωδία έδωσε στην Ινδία και το Πακιστάν μια ευκαιρία να γεννηθεί η ειρήνη μέσα από την καταστροφή. Έδωσε επίσης στη διεθνή κοινότητα τη δυνατότητα ενασχόλησης με μια προηγουμένως κλειστή περιοχή.
<P>
Το Συμβούλιο έχει τονίσει ότι η Ινδία και το Πακιστάν πρέπει να αναζητήσουν μια μακροχρόνια λύση για το Τζαμού και Κασμίρ, η οποία να λαμβάνει υπόψη τις επιθυμίες όλων των κατοίκων του Κασμίρ. Αυτή η προσέγγιση είναι δίκαιη και υπεύθυνη, και πρέπει να την ακολουθήσει το Σώμα, εφόσον επιθυμεί να συμβάλει εποικοδομητικά στη συζήτηση για το Κασμίρ.
<P>
Ως Φιλελεύθεροι, των οποίων οι πρόγονοι διαμόρφωσαν την ιδέα, το πάθος της Ομάδας μου πρέπει να είναι αυτοδιάθεση, αυτοδιάθεση και αυτοδιάθεση. Είναι ένα απόλυτο δικαίωμα, το οποίο προασπίζονται τα "νωμένα Έθνη και το οποίο σέβεται και προστατεύει η Ευρωπαϊκή Ένωση. Είναι μια δημοκρατική διαδικασία που ως Σώμα έχουμε την υποχρέωση να στηρίξουμε.
<P>
" ΕΕ πρέπει να στηρίξει τις θετικές ιδέες που προτείνονται σήμερα: συστήματα αυτοκυριαρχίας, μείωση της σημασίας των συνόρων και κοινή διαχείριση κατά μήκος της Γραμμής Ελέγχου. Δεν είμαστε εμείς εκείνοι που θα αφαιρέσουν επιλογές από το τραπέζι των συνομιλιών. Πρέπει, ωστόσο, να επιμείνουμε να εξεταστούν μέσω ολοκληρωμένης διαβούλευσης με τους Κασμιριανούς και, εάν οι συνθήκες είναι κατάλληλες, πρέπει να στηρίξουμε την επιθυμία τους να αποφασίσουν οι ίδιοι για την τύχη τους μέσω δημοκρατικού δημοψηφίσματος. Ενόψει του βεβαρημένου παρελθόντος όσον αφορά τις παραβιάσεις των ανθρωπίνων δικαιωμάτων, μια βιώσιμη λύση δεν είναι εφικτή εάν δεν μπει ένα τέλος στην ατιμωρησία και εάν δεν διασφαλιστεί το ότι τα ανθρώπινα δικαιώματα θα αποτελέσουν τα θεμέλια της ειρήνης. " Ινδία και το Πακιστάν είναι σήμερα μέλη του Συμβουλίου Ανθρωπίνων Δικαιωμάτων των "νωμένων Εθνών. " ιδιότητά τους αυτή συνεπάγεται και ευθύνη.
<P>
Οι γυναίκες και τα παιδιά βίωσαν εντονότερα τη σφοδρότητα της σύγκρουσης και του σεισμού. Οι γυναίκες χήρεψαν και τα παιδιά έμειναν ορφανά. Όλοι πασχίζουν να ξαναχτίσουν τις ζωές τους. " ΕΕ, μέσω του εμπορίου και των οικονομικών σχέσεών της τόσο με την Ινδία όσο και με το Πακιστάν, πρέπει να προστατεύσει τους πιο αδύναμους βραχυπρόθεσμα και να διασφαλίσει τον βιοπορισμό τους μακροπρόθεσμα. " μεγαλύτερη τραγωδία του σεισμού ήταν η απώλεια μιας ολόκληρης γενιάς Κασμιριανών. Δεν πρέπει να θρηνούμε για τον χαμό τους. Για εκείνους που έμειναν πίσω, οι βασικοί στόχοι μας πρέπει να είναι η ειρήνη, η δικαιοσύνη και η αυτοδιάθεση για την επόμενη γενιά των Κασμιριανών.
<SPEAKER ID="023" NAME="Jean Lambert" AFFILIATION="Verts/ALE">
(EN) Κυρία Πρόεδρε, συμφωνώ με όλα όσα μόλις είπε ο συνάδελφός μου κ. Karim, και ιδιαίτερα με το ότι η αυτοδιάθεση έχει ζωτική σημασία - πολύ περισσότερο δε για λαούς που διχάστηκαν από την ιστορία.
<P>
Συμφωνούμε ότι επί του παρόντος δεν πληρούνται οι συνθήκες για ένα δημοψήφισμα, ωστόσο δεν πρέπει να παραμεριστούν. Γι' αυτό, οι τροπολογίες 18 και 56 τις οποίες καταθέσαμε μαζί με συναδέλφους από την Ομάδα της Συμμαχίας Φιλελευθέρων και Δημοκρατών για την Ευρώπη, είναι αποφασιστικής σημασίας για εμάς.
<P>
Αυτή η σύγκρουση στο Κασμίρ έφερε τον κόσμο πιο κοντά στην πυρηνική σύγκρουση από οποιοδήποτε άλλο γεγονός από τη δεκαετία του 1960 και μετά. Επομένως, έχει τεράστια σημασία για όλους εμάς σε αυτό το Σώμα. Είτε οι χώρες μας είχαν κάποια συμμετοχή στο παρελθόν είτε όχι, η ΕΕ σίγουρα έχει κάποιο όφελος. Χαιρετίζουμε τα μέτρα οικοδόμησης εμπιστοσύνης. Το περιβάλλον αποτελεί κοινή ανησυχία για τους λαούς, σε όποια πλευρά της Γραμμής Ελέγχου και αν βρίσκονται, ενώ μπορεί να αποτελέσει πολύτιμο θεμελιωτή της ειρήνης. Χρειαζόμαστε την εξομάλυνση των σχέσεων σε κάθε επίπεδο, από τη λαϊκή βάση μέχρι την πολιτική, και αυτή την ελαστικότητα των συνόρων ως ενδιάμεσο μέτρο.
<SPEAKER ID="024" NAME="David Casa" AFFILIATION="PPE-DE">
- (MT) Σας ευχαριστώ, κυρία Πρόεδρε. Κατά την πάροδο των χρόνων, η σύγκρουση στο Κασμίρ άφησε πίσω της χιλιάδες θύματα, συμπεριλαμβανομένων χιλιάδων άλλων που εξαναγκάσθηκαν να εγκαταλείψουν τη χώρα τους προς αναζήτηση μιας καλύτερης ζωής κάπου αλλού. Ως εκ τούτου, πιστεύω ότι μπορούμε όλοι να συμφωνήσουμε ότι ήρθε ο καιρός η Ευρωπαϊκή Ένωση να πράξει ότι μπορεί προκειμένου να εξεύρει μια μακροπρόθεσμη λύση απαλλαγμένη από τη βία - μία λύση που θα είναι επωφελής για όλους τους εμπλεκόμενους. Ασφαλώς όλοι θα δεχτούν ότι μετά από χρόνια ανασφάλειας, αιματοχυσιών και ανεκπλήρωτων υποσχέσεων αυτό δεν είναι εύκολο έργο, παρόλο που ενδεχομένως φαίνεται να υπάρχει συναίνεση σε επίσημο επίπεδο. Εντούτοις, πρέπει να διασφαλίσουμε ότι όσα έχουμε επιτύχει έως τώρα δεν θα χαθούν, και πρέπει επίσης να μεριμνήσουμε ώστε να δοθεί στον διαρκή διάλογο μεταξύ της Ινδίας και του Πακιστάν η πλήρης υποστήριξη και βοήθειά μας. Πρέπει να δοθεί η δυνατότητα τόσο στην Ινδία όσο και στο Πακιστάν να εμμείνουν στα μέτρα οικοδόμησης εμπιστοσύνης και να συνεχίσουν να επιτρέπουν στους ανθρώπους να διασχίζουν τις γραμμές ελέγχου. Αυτό το μέτρο έτυχε θερμής υποδοχής μετά από τόσο πολλά χρόνια διαίρεσης. Είμαι βέβαιος ότι η Ευρωπαϊκή Ένωση θα δώσει όλη τη στήριξή της σε μία πρωτοβουλία που θα μπορούσε να οδηγήσει στην ειρήνη, ακόμη και αν αυτό μπορούσε να αποδειχθεί μια αργή και χρονοβόρα διαδικασία. Όπως είπε η Επίτροπος, πρέπει να διασφαλίσουμε, από ανθρωπιστική άποψη, ότι παρέχεται στους ανθρώπους στους προσφυγικούς καταυλισμούς κάθε απαιτούμενη βοήθεια, ιδίως μετά τον καταστροφικό σεισμό που άφησε τόσους πολλούς ανθρώπους σε οικτρή κατάσταση. Πρέπει να αυξηθεί η βοήθεια και να δοθεί στους καταυλισμούς που υπάρχουν εδώ και τόσον καιρό κάποια μορφή επίσημης υπόστασης. Απευθύνω έντονη έκκληση σε όλες τις ινδικές και πακιστανικές αρχές να τιμήσουν τις δεσμεύσεις τους και να παραχωρήσουν στον πληθυσμό του Κασμίρ την αξιοπρέπεια που του αξίζει, επειδή κάθε άτομο στον κόσμο έχει δικαίωμα σε αυτή την αξιοπρέπεια. Οι λαοί της Ινδίας, του Πακιστάν και του Κασμίρ πρέπει να επικεντρωθούν στους παράγοντες που τους ενώνουν. Μόνο με αυτόν τον τρόπο μπορεί να είναι επιτυχής η ειρηνευτική διαδικασία. Τέλος, θα ήθελα να ευχαριστήσω την εισηγήτρια για όλο το έργο που έχει επιτελέσει για να καταστήσει την παρούσα έκθεση επιτυχή.
<SPEAKER ID="025" NAME="Neena Gill" AFFILIATION="PSE">
(EN) Κυρία Πρόεδρε, θέλω να συγχαρώ τη βαρόνη Nicholson για το έργο της κατά την εκπόνηση μιας από τις πιο πολυσυζητημένες πλέον εκθέσεις που ξεκίνησαν από αυτό το Σώμα.
<P>
Όταν ηγήθηκα αντιπροσωπείας στο Πακιστάν τον περασμένο Δεκέμβριο, μας ανέφεραν αυτή την έκθεση σχεδόν παντού και, έχοντας παρακολουθήσει στενά την πρόοδο της έκθεσης, δεν υποτιμώ τις προκλήσεις που αντιμετωπίζονται στην προσπάθεια να έλθουν στο φως τα βασικά γεγονότα σχετικά με αυτά τα ζητήματα. Είμαι βέβαιη ότι συν τω χρόνω θα εκπονηθεί μια έγκριτη έκθεση για το ζήτημα αυτό.
<P>
Επισκέφθηκα και εγώ ένα τμήμα του διαιρεμένου Κασμίρ και συναισθάνομαι τη δοκιμασία του κασμιριανού λαού, ειδικά μετά τις τραγικές επιπτώσεις του σεισμού. Αυτή η έκθεση έφερε επίσης για πρώτη φορά στο φως τις συνθήκες που επικρατούν όχι μόνο στο Κασμίρ, αλλά και στις Βόρειες Περιοχές. Κατά την παραμονή μου στο Πακιστάν συνάντησα πολλούς ανθρώπους που εξέφρασαν έντονη επιθυμία για ισχυρότερη δημοκρατία και ισχυρότερη φωνή. Επομένως, ελπίζω ότι μια συνέπεια αυτής της έκθεσης θα είναι η ενίσχυση της δημοκρατίας και των δημοκρατικών δομών, ειδικά στο Γκιλγκίτ και Μπαλτιστάν, στο προσεχές μέλλον.
<P>
Ένα από τα ζητήματα που δίχασαν περισσότερο τους βουλευτές αυτού του Σώματος ήταν αυτό του δημοψηφίσματος. Εντούτοις, χαιρετίζω τη συναίνεση που αναπτύχθηκε πλέον γι' αυτό στην έκθεση, ενώ είναι σημαντικό να θυμόμαστε ότι το ψήφισμα των "νωμένων Εθνών που ζητούσε τη διεξαγωγή δημοψηφίσματος ανέφερε ξεκάθαρα ότι αυτό πρέπει να γίνει μόνο όταν οι συνθήκες είναι κατάλληλες. Έτσι, είναι κρίμα που οι συνθήκες υπό τις οποίες μπορεί να γίνει αυτό δεν είναι ακόμα κατάλληλες.
<P>
Έχοντας διατελέσει πρόεδρος της αντιπροσωπείας για τις σχέσεις με τις χώρες της Νότιας Ασίας και της Ένωσης για την Περιφερειακή Συνεργασία της Νότιας Ασίας, και τώρα της αντιπροσωπείας για τις σχέσεις με την Ινδία, αναγνωρίζω ότι το ζήτημα αυτό έχει ανακόψει τη σωστή ανάπτυξη ανάμεσα σε γειτονικές χώρες και στην περιοχή συνολικά. Έτσι λοιπόν, χαιρετίζω ολόψυχα τα μέτρα οικοδόμησης εμπιστοσύνης, για τα οποία τόσο η Ινδία όσο και το Πακιστάν δεσμεύτηκαν τα τελευταία χρόνια. Τους προτρέπω να συνεχίσουν σε αυτόν το δρόμο με ελαστικά σύνορα και περισσότερο εμπόριο, καθώς αυτό έχει αποφέρει ήδη καρπούς σε ό,τι αφορά την περιφερειακή ευημερία, και ειλικρινά ελπίζω ότι θα οδηγήσει τελικά σε βελτιώσεις σε όλα τα επίπεδα για τον λαό του Κασμίρ.
<SPEAKER ID="026" NAME="Elizabeth Lynne" AFFILIATION="ALDE">
(EN) Κυρία Πρόεδρε, αυτή η έκθεση αφορά τις σημερινές και μελλοντικές προοπτικές για τον λαό του Κασμίρ και αυτό δεν πρέπει να το ξεχνάμε. Αυτή η έκθεση δεν έχει να κάνει με την Ινδία, ούτε με το Πακιστάν. Χαίρομαι που η έκθεση βελτιώθηκε σημαντικά στην επιτροπή. Προσπάθησα, ωστόσο, να την βελτιώσω περαιτέρω, και πολλές από τις τροπολογίες που κατέθεσε η Ομάδα μου -αν και όχι όλες- είναι εκείνες που ελπίζω ότι θα υπερψηφίσετε.
<P>
Με την τροπολογία 18 ζητείται να μπορέσει ο λαός του Κασμίρ να ασκήσει το δικαίωμά του για αυτοδιάθεση μέσω δημοψηφίσματος στο μέλλον. Αυτό, κατά την άποψή μου, είναι η ουσία. Πιστεύω ότι όλοι οι άνθρωποι πρέπει να έχουν το δικαίωμα να καθορίζουν την τύχη τους. Αυτό είναι κάτι που ζητούσαν οι Κασμιριανοί για πολλά χρόνια. Τα ψηφίσματα εγκρίθηκαν από τα "νωμένα Έθνη πριν από εξήντα χρόνια και ακόμα δεν έχουν τεθεί σε ισχύ. Πώς μπορούμε να είμαστε τόσο επιλεκτικοί ως προς το ποια ψηφίσματα των "νωμένων Εθνών θα σεβαστούμε; Θα ήθελα, ωστόσο, να προχωρήσουμε ακόμα περισσότερο και για το ενδεχόμενο δημοψήφισμα να υπάρξουν τρεις επιλογές: διοίκηση από την Ινδία, διοίκηση από το Πακιστάν ή ανεξαρτησία. Εξ ου και η τροπολογία 57.
<P>
Μια άλλη ανησυχία μου αναφορικά με την έκθεση, αν και τώρα είναι πολύ καλύτερη απ' ό,τι προηγουμένως, είναι ότι δείχνει να επικεντρώνεται σε μεγάλο βαθμό στην ανεπάρκεια της πακιστανικής κυβέρνησης εντός του Πακιστάν, αντί να ακολουθεί μια ισορροπημένη προσέγγιση αναφορικά με την ανεπάρκεια τόσο της Ινδίας όσο και του Πακιστάν στο Τζαμού και Κασμίρ γενικότερα.
<P>
Τέλος, πρέπει να χρησιμοποιήσουμε ως βάση τα θετικά βήματα που έχουν πραγματοποιήσει τόσο η Ινδία όσο και το Πακιστάν και να μην τα υπονομεύουμε. Παρόλ' αυτά, καμία λύση δεν μπορεί να επιτευχθεί εάν ο ίδιος ο λαός του Κασμίρ δεν έχει τον τελικό λόγο.
<SPEAKER ID="027" NAME="Bogusław Sonik" AFFILIATION="PPE-DE">
- (PL) Κυρία Πρόεδρε, κατά την άποψη των διεθνών οργανώσεων ανθρωπίνων δικαιωμάτων, το Κασμίρ υπήρξε ένα από τα πλέον ασταθή μέρη στον χάρτη τα τελευταία 56 χρόνια. Ο άμαχος πληθυσμός ήταν σε δύσκολη κατάσταση επί πολλά χρόνια και ουσιαστικά δεν έχει λάβει καμία βοήθεια ή προστασία από τη διεθνή κοινότητα. Υπάρχουν σχεδόν συνεχείς μάχες στο Κασμίρ. Οι οργανώσεις ανθρωπίνων δικαιωμάτων αναφέρουν ότι, μετά από την εξέγερση των μουτζαχεντίν το 1989, περισσότεροι από 30 000 άμαχοι πέθαναν στο Κασμίρ.
<P>
Το Κασμίρ πρέπει να βαραίνει πολύ στις συνειδήσεις μας. Όλες οι ευρωπαϊκές δημοκρατίες που καυχώνται για παράδοση διαλόγου και ελευθερίας, ιδίως όσον αφορά θέματα πίστης, φαίνεται να μην αντιλαμβάνονται ή να αγνοούν την τραγωδία που αντιμετωπίζει ο άμαχος πληθυσμός του Κασμίρ. " Ευρωπαϊκή Ένωση πρέπει να συμμετάσχει στην εξάπλωση και την προώθηση της δημοκρατίας με όλα τα δυνατά μέσα, ιδίως σε περιοχές που πλήττονται από ένοπλες θρησκευτικές ή φυλετικές συγκρούσεις για πολλά χρόνια.
<P>
Επί του παρόντος, ενόψει των συνομιλιών που διεξάγονται μεταξύ της Ινδίας και του Πακιστάν σχετικά με το θέμα του Κασμίρ και οι οποίες είναι, δυστυχώς, απίθανο να τερματιστούν με επιτυχία, πρέπει η Ευρωπαϊκή Ένωση να επιδείξει ισχυρή βούληση προκειμένου να στηρίξει τον άμαχο πληθυσμό του Κασμίρ. Πρέπει η Ευρωπαϊκή Ένωση να επιδείξει την ίδια ενεργή στάση όσον αφορά τη στήριξη της ειρηνευτικής διαδικασίας στην Ασία όπως έπραξε όταν υποστήριξε την πορτοκαλί επανάσταση και στήριξε τον Aleksander Milinkiewicz απονέμοντάς του το βραβείο Ζαχάρωφ.
<P>
Δεν πρέπει να λησμονούμε ότι η Ασία θα αποτελέσει τον πιο σημαντικό εταίρο της Ευρωπαϊκής Ένωσης στο μέλλον, χάρη στους φυσικούς πόρους της και το ανθρώπινό δυναμικό της. " παράβλεψη συγκρούσεων αποτελεί ένδειξη άγνοιας και ανοησίας, κάτι για το οποίο δεν έχουμε την πολυτέλεια στον εικοστό πρώτο αιώνα, γνωρίζοντας ότι σε αυτές τις συγκρούσεις μπορεί να χρησιμοποιηθούν όπλα μαζικής καταστροφής.
<SPEAKER ID="028" NAME="Inger Segelström" AFFILIATION="PSE">
- (SV) Θα ήθελα να ευχαριστήσω τους πάντες για την επιτυχή εξεύρεση μιας αποδεκτής λύσης. " Ινδία, το Πακιστάν και το Κασμίρ δεν αποτελούν ένα παραδοσιακό θέμα για μένα ως σουηδής σοσιαλδημοκράτισσας και βουλευτή του Ευρωπαϊκού Κοινοβουλίου, αλλά αισθάνθηκα πολύ αφοσιωμένη όταν διάβασα το πρώτο σχέδιο και άκουσα εκπροσώπους διαφόρων κομμάτων, κυρίως από το "νωμένο Βασίλειο, να συμμετέχουν στον διάλογο.
<P>
Καθήκον μας είναι να μην ζούμε στο παρελθόν ή να μην υιοθετούμε μία θέση υπέρ, ή κατά της Ινδίας και του Πακιστάν. Έχουμε ευθύνη για αυτό που συμβαίνει στο Κασμίρ και για την κατάσταση των ανθρωπίνων δικαιωμάτων στην περιοχή. Καθήκον μας ως βουλευτών του Ευρωπαϊκού Κοινοβουλίου είναι να διαπιστώσουμε εάν μπορούμε να διαδραματίσουμε κάποιον ρόλο και εν συνεχεία να προσφέρουμε τη στήριξή μας και την εμπειρία μας και κατ' αυτόν τον τρόπο να συντελέσουμε στην επίλυση της σύγκρουσης που περιβάλλει το Κασμίρ.
<P>
Αυτό το οποίο συμβαίνει τώρα, και συμβαίνει για τόσο πολύ καιρό, είναι σκάνδαλο. Πιστεύω ότι δύο πολιτισμένες χώρες όπως η Ινδία και το Πακιστάν θα πρέπει να είναι σε θέση να αναλάβουν κοινή ευθύνη, να εκπονήσουν ένα χρονοδιάγραμμα για την επίτευξη έμπρακτων αποτελεσμάτων και, φυσικά, να αλληλοβοηθηθούν για την καταπολέμηση της τρομοκρατίας. Εάν δεν συμβεί αυτό, τα "νωμένα Έθνη και η Ευρωπαϊκή Ένωση θα πρέπει να παρέμβουν σοβαρότερα από ό,τι στο παρελθόν. " στρατηγική της ΕΕ είναι να ασκήσει πίεση μέσω συμφωνιών, βοήθειας και επαφών. Θα ήθελα να προχωρούσαμε περαιτέρω και να προετοιμαστούμε να στηρίξουμε ένα δημοψήφισμα, αλλά εκτιμώ ότι δεν είμαστε ακόμη σε θέση να το πράξουμε αυτό.
<P>
Οι επιθυμίες του Κασμίρ πρέπει να είναι ο οδηγός μας στο μελλοντικό έργο μας και οδηγός για όλους όσοι επιθυμούν να δεχτούν την ευθύνη για την περιοχή. Θέλω να καλέσω τους πάντες να σκεφτούν όχι από την άποψη του κύρους αλλά της ειρήνης και όχι από την άποψη της ιστορίας αλλά του παρόντος και του μέλλοντος. Όπως είπε ο κ. Leinen, εάν η Γαλλία και η Γερμανία μπόρεσαν να δημιουργήσουν ειρήνη στην Ευρώπη και ίδρυσαν την ΕΕ, είμαι πεπεισμένος ότι είναι στις δυνατότητες της Ινδίας και του Πακιστάν να επιφέρουν ελευθερία και ειρήνη στο Κασμίρ.
<SPEAKER ID="029" NAME="Dalia Grybauskaitė">
Επιτροπή. - (EN) Κυρία Πρόεδρε, η Επιτροπή θέλει να τονίσει την πεποίθησή της ότι υπάρχουν πλέον νέες ελπίδες ότι το ζήτημα του Κασμίρ μπορεί να καταλήξει σε λύση.
<P>
Και οι δύο πλευρές, πιστεύουμε, έδωσαν δείγματα τα οποία δείχνουν ότι είναι πιο ευέλικτες από ό,τι στο παρελθόν. Παρόλ' αυτά, περιμένουμε μια αργή και βαθμιαία εξέλιξη, παρά γρήγορα αποτελέσματα. Όμως είναι σημαντικό -και σε αυτό το σημείο η εισηγήτρια είναι ξεκάθαρη στην έκθεσή της- το ότι το κλειδί για την επίλυση αυτής της σύγκρουσης βρίσκεται κατεξοχήν στις πολιτικές επιδιώξεις των λαών των δύο πλευρών και των δύο χωρών.
<P>
" Ευρωπαϊκή Ένωση θα συνεχίσει να υποστηρίζει τη διαδικασία συμφιλίωσης μεταξύ Ινδίας και Πακιστάν, και η Επιτροπή, από την πλευρά της, είναι απολύτως έτοιμη να συνεχίσει να παρέχει βοήθεια στην περιοχή μέσω των διαφορετικών προγραμμάτων συνεργασίας της και, απαντώντας στον κ. Elles, έχουμε ήδη διαθέσει 50 εκατ. ευρώ για το έργο της ανασυγκρότησης, το οποίο πιστεύουμε ότι θα πάρει αρκετά χρόνια. Δεν υπήρξε κάποια περαιτέρω αξίωση από κάποια από τις δύο κυβερνήσεις για πρόσθετους πόρους, αλλά είμαστε ανοικτοί να το συζητήσουμε εν καιρώ, εάν προκύψουν τέτοια αιτήματα.
<P>
Αυτό το πρόγραμμα θα συμβάλει επίσης στην αποκατάσταση της οικονομικής ανάπτυξης και της καλής διακυβέρνησης στις δύο χώρες. Αυτή είναι η βασική και θεμελιώδης συνθήκη για την εξεύρεση βιώσιμης λύσης στην κατάσταση στο Κασμίρ.
<SPEAKER ID="030" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 12.00.
<P>
Γραπτές δηλώσεις (άρθρο 142)
<SPEAKER ID="031" NAME="David Martin " AFFILIATION="PSE">
γραπτώς. - (EN) Το Κασμίρ έχει υποφέρει, και μάλιστα με το παραπάνω, με πιο πρόσφατη τραγωδία τον καταστροφικό σεισμό. Μερικές φορές μέσα από την τραγωδία έρχεται η ελπίδα, και έτσι μετά τον σεισμό τόσο η Ινδία όσο και το Πακιστάν εκδήλωσαν την επιθυμία να συνεργαστούν, προκειμένου να βελτιώσουν τις ζωές των κατοίκων του Κασμίρ. Πρέπει να ενθαρρύνουμε όλες τις πλευρές να συνεχίσουν την εφαρμογή των μέτρων εμπιστοσύνης και να προωθήσουν την "ελαστικότητα" των συνόρων. " Ινδία πρέπει να μειώσει τον ασφυκτικό αντίκτυπο των στρατευμάτων της στο Κασμίρ, ενώ το Πακιστάν πρέπει να συνεχίσει την αποτελεσματική αντιμετώπιση της τρομοκρατίας. Όταν έρθει η κατάλληλη η στιγμή, ο λαός του Κασμίρ θα πρέπει να αποκτήσει φωνή, για να αποφασίσει για το μέλλον του.

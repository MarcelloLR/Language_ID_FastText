<CHAPTER ID="021">
Μείζων φυσική καταστροφή στην αυτόνομη περιφέρεια της Μαδέρας (συζήτηση)
<SPEAKER ID="277" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τη μείζονα φυσική καταστροφή στην αυτόνομη περιφέρεια της Μαδέρας.
<SPEAKER ID="278" NAME="Günther Oettinger" LANGUAGE="DE">
Κύριε Πρόεδρε, αξιότιμοι βουλευτές, η Επιτροπή εκφράζει την ανησυχία και τη θλίψη της λόγω των φοβερών γεγονότων στη Μαδέρα, κυρίως του μεγάλου αριθμού των θυμάτων. Θα ήθελα να εκφράσω τη συμπάθειά μου σε όλους τους κατοίκους της Μαδέρας που επλήγησαν από την καταστροφή. " Επιτροπή απευθύνει τα συλλυπητήριά της ειδικότερα στις οικογένειες των θυμάτων.
<P>
Εχθές, ο συνάδελφός μου, Johannes Hahn, ως αρμόδιο μέλος της Επιτροπής, μπόρεσε να μιλήσει με τον πρόεδρο της αυτόνομης περιφέρειας της Μαδέρας, κ. Jardim, ο οποίος δήλωσε ότι η κατάσταση παραμένει σοβαρή. Ωστόσο, οι περιφερειακές και εθνικές υπηρεσίες έκτακτης ανάγκης έχουν θέσει την κατάσταση υπό έλεγχο. Δεν απαιτεί για την ώρα στήριξη από τον ευρωπαϊκό οργανισμό πολιτικής προστασίας.
<P>
Οι ζημιές, ωστόσο, είναι τόσο σοβαρές, ώστε η Μαδέρα προσβλέπει σε οικονομική ενίσχυση από το Ταμείο Αλληλεγγύης της ΕΕ. " Επιτροπή εξετάζει επί του παρόντος όλα τα δυνατά μέσα για την παροχή κοινοτικής χρηματοδοτικής βοήθειας προς τη Μαδέρα. Το 2003, έπειτα από τη φρικτή καταστροφή των πυρκαγιών, μπορέσαμε να χορηγήσουμε ενίσχυση αλληλεγγύης που ανήρχετο σε περισσότερα από 48 εκατομμύρια ευρώ στην Πορτογαλία. Το Ταμείο Αλληλεγγύης ιδρύθηκε το 2002, ώστε να είναι σε θέση να παράσχει οικονομική βοήθεια σε επίπεδο ΕΕ προς τα κράτη μέλη που πλήττονται από σοβαρές φυσικές καταστροφές.
<P>
Ωστόσο, η κινητοποίηση του Ταμείου Αλληλεγγύης υπόκειται στην πλήρωση ορισμένων κριτηρίων. " πιο σημαντική προϋπόθεση είναι η υποβολή αίτησης για παροχή βοήθειας από την πορτογαλική κυβέρνηση. Επιτρέψτε μου να σας υπενθυμίσω ότι ο κανονισμός για την ίδρυση του Ταμείου Αλληλεγγύης επιτρέπει κανονικά την κινητοποίηση του ταμείου μόνο για μεγάλης κλίμακας καταστροφές, όπου το κόστος των ζημιών υπερβαίνει το όριο του 0,6% του ακαθάριστου εθνικού εισοδήματος του κράτους που επλήγη. Για την Πορτογαλία, αυτό σημαίνει σήμερα ότι το κόστος των ζημιών πρέπει να υπερβαίνει τα 958 εκατομμύρια ευρώ. Σε εξαιρετικές περιπτώσεις, ωστόσο, και εφόσον πληρούνται συγκεκριμένα κριτήρια, βοήθεια μπορεί επίσης να χορηγηθεί για μικρότερες, "περιφερειακές" καταστροφές, ιδίως όταν πλήττεται μία από τις απομονωμένες περιφέρειες, όπως η Μαδέρα. Δεδομένου ότι η Επιτροπή δεν διαθέτει ακόμη επαρκή στοιχεία σχετικά με την έκταση της ζημίας, είναι ακόμη πολύ νωρίς να πούμε εάν οι όροι αυτοί πληρούνται.
<P>
Οι αρχές στην Πορτογαλία πρέπει τώρα να προβούν σε ταχεία και ενδελεχή αξιολόγηση των ζημιών και να υποβάλουν αίτηση στην Επιτροπή εντός δέκα εβδομάδων. Ο συνάδελφός μου κ. Hahn θα συναντηθεί με τον υπουργό Εσωτερικών της Πορτογαλίας, κ. Pereira, αυτήν την Παρασκευή, για να συζητήσει πού πρέπει να πάει ξεκινώντας από εδώ. Στις 6 και 7 Μαρτίου, ο κ. Hahn θα επισκεφθεί τη Μαδέρα για να διαπιστώσει τη ζημία από πρώτο χέρι. " Γενική Διεύθυνση Περιφερειακής Πολιτικής της Ευρωπαϊκής Επιτροπής θα είναι διαθέσιμη για την παροχή κάθε είδους υποστήριξης που μπορεί να είναι αναγκαία, ώστε να δοθεί συνδρομή προς τις πορτογαλικές αρχές κατά την προετοιμασία της αίτησης.
<P>
Θα ήθελα να σας υπενθυμίσω ότι η χρηματοδοτική βοήθεια από το Ταμείο Αλληλεγγύης μας δεν πληρώνεται άμεσα. Το ταμείο αποτελεί ένα μέσο που βοηθά τα κράτη μέλη να αντιμετωπίσουν τις οικονομικές επιπτώσεις των καταστροφών· δεν είναι επείγον μέσο. Οι πόροι για το Ταμείο Αλληλεγγύης προέρχονται από συμπληρωματική συνεισφορά εκ μέρους των κρατών μελών, πέραν του συνήθους προϋπολογισμού. Κατά συνέπεια, απαιτείται η έγκριση του Ευρωπαϊκού Κοινοβουλίου, η έγκρισή σας με άλλα λόγια, και η έγκριση του Συμβουλίου μέσω τροποποίησης. " όλη διαδικασία, από τη στιγμή της αίτησης μέχρι την καταβολή της ενίσχυσης, θα χρειαστεί αρκετούς μήνες. Εμείς, ωστόσο, η Επιτροπή, θα καταβάλουμε κάθε δυνατή προσπάθεια ώστε να καταστεί η διαδικασία όσο το δυνατόν συντομότερη.
<P>
Τα διαρθρωτικά ταμεία δεν είναι διαθέσιμα για άμεση λήψη έκτακτων μέτρων. Μπορεί να είναι σε θέση να παράσχουν κάποια βοήθεια σε σχέση με τη μακροπρόθεσμη ανοικοδόμηση. " Επιτροπή θα συζητήσει σχετικά με τις δυνατότητες και τις ενδεχόμενες λογικές και αναγκαίες τροποποιήσεις του προγράμματος σε σύντομο χρονικό διάστημα με τις διοικητικές αρχές στην Πορτογαλία.
<P>
Θα ήθελα να σας διαβεβαιώσω ότι η Επιτροπή θα καταβάλει κάθε δυνατή προσπάθεια για να βοηθήσει τον λαό και τις αρχές της Μαδέρας να αντιμετωπίσουν αυτήν τη φοβερή φυσική καταστροφή.
<SPEAKER ID="279" NAME="Nuno Teixeira" LANGUAGE="PT">
Λαμβάνω τον λόγο σε αυτήν την Αίθουσα σήμερα, με τη φωνή μου να λυγίζει υπό το βάρος της αγωνίας κάποιου που βίωσε προσωπικά και έγινε μάρτυρας της τραγωδίας που έπληξε τη Μαδέρα το περασμένο Σάββατο. Συμμερίζομαι και εγώ, προφανώς, το αίσθημα πόνου και θλίψης που έπληξε τις οικογένειες των 42 θυμάτων, που ξέρουμε τώρα ότι έχουν χάσει τη ζωή τους, στις οποίες εκφράζω τα συλλυπητήρια και τη συμπάθειά μου για την απώλειά τους.
<P>
" αληθινή έκταση αυτής της καταστροφής δεν έχει ακόμη αποκαλυφθεί, δεδομένου ότι οι ομάδες αναζήτησης και διάσωσης, που εργάζονται χωρίς διακοπή από το Σάββατο σε μια υπεράνθρωπη προσπάθεια την οποία συγχαίρω, τώρα μόλις αρχίζουν να φθάνουν στους πιο απομονωμένους πληθυσμούς. Υπάρχει φόβος ότι ο αριθμός των θυμάτων μπορεί να αυξηθεί.
<P>
Το σκηνικό απεικονίζει εύγλωττα τη μεγάλης κλίμακας καταστροφή, που συμπεριλαμβάνει σημαντικές υλικές ζημίες στις οδούς πρόσβασης, με δρόμους και γέφυρες ολοσχερώς κατεστραμμένες, καθώς και υλικές ζημίες σε βασικές υπηρεσίες, όπως η υδροδότηση και η ηλεκτροδότηση. Υπάρχουν περισσότεροι από 600 άστεγοι, οι οποίοι έχασαν τα σπίτια τους και τις προσωπικές τους περιουσίες. Οι οικονομικές και οι κοινωνικές επιπτώσεις αυτής της καταστροφής εμποδίζουν τους ανθρώπους να επανέλθουν στον συνήθη τρόπο ζωής τους. Ωστόσο, είναι πλέον απαραίτητο να κοιτάξουμε προς τα εμπρός. Πρέπει επίσης να στείλουμε ένα μήνυμα αλληλεγγύης, ελπίδας και εμπιστοσύνης προς τους πληγέντες. Πρέπει να δοθεί βοήθεια, και η Ευρωπαϊκή Ένωση και το Κοινοβούλιο, ειδικότερα, πρέπει να διαδραματίσουν σημαντικό ρόλο εδώ, δεδομένου ότι αποτελούν θεμελιώδεις παράγοντες στη διαδικασία κινητοποίησης του Ταμείου Αλληλεγγύης. Κάθε φορά που καλούμαστε να παρέμβουμε, πρέπει να το πράττουμε γρήγορα, διότι δεν μπορούμε να ζητούμε από τους πληγέντες να περιμένουν, ειδικά όταν μας χρειάζονται πάρα πολύ.
<P>
Απευθύνω, συνεπώς, έκκληση προς την Επιτροπή και τον Πρόεδρό της, κ. Barroso, και προς τον Johannes Hahn, Επίτροπο αρμόδιο για θέματα περιφερειακής πολιτικής, ειδικότερα. Χαιρετίζω το σχέδιό του να επισκεφθεί τη Μαδέρα σύντομα, και του ζητώ να μεταφέρει αυτό το μήνυμα ελπίδας, βοήθειας και υποστήριξης για την ανασυγκρότηση, διότι τώρα είναι η στιγμή να αποκατασταθεί ό,τι η φύση, δυστυχώς, μάς πήρε για μία ακόμη φορά πίσω. Έχω απόλυτη εμπιστοσύνη ότι θα το πράξουμε, διότι, όπως με έχει διδάξει ο ύμνος της Μαδέρας, "ο λαός της Μαδέρας είναι ταπεινός, στωικός και γενναίος. Είναι οι άνθρωποι που όργωσαν τη γη ανάμεσα στους σκληρούς βράχους· είναι οι ήρωες που εργάζονται στην ερημιά των βουνών. Για τη Μαδέρα, θα τιμήσουν την ιστορία τους και, μέσα από την εργασία τους, θα καταβάλουν κάθε προσπάθεια και θα επιτύχουν την ευτυχία και τη δόξα".
<SPEAKER ID="280" NAME="Edite Estrela" LANGUAGE="PT">
Εξ ονόματος της Ομάδας της Προοδευτικής Συμμαχίας των Σοσιαλιστών και των Δημοκρατών στο Ευρωπαϊκό Κοινοβούλιο, θα ήθελα να εκφράσω τα συλλυπητήριά μας στις οικογένειες των θυμάτων και να τονίσω την αλληλεγγύη μας προς τους πληγέντες από την τραγωδία που προσέβαλε την αυτόνομη περιφέρεια της Μαδέρας, στην Πορτογαλία, στις 20 του τρέχοντος μηνός. Καταρρακτώδεις βροχές, ισχυροί άνεμοι και έντονη τρικυμία έκαναν το κέντρο της τουριστικής πόλης Funchal αγνώριστο, σπέρνοντας την καταστροφή και τον θάνατο στο πέρασμά τους. Υπήρξαν, επίσης, μεγάλες ζημιές σε δημόσια και ιδιωτικά έργα υποδομής, καθώς και στο φυσικό περιβάλλον και στην πολιτιστική κληρονομιά. Οι αρχικές εκτιμήσεις, κύριε Επίτροπε, καταδεικνύουν ότι η ζημία θα υπερβεί το 1 δισεκατομμύριο ευρώ, οπότε εμπίπτει στα κριτήρια του Ταμείου Αλληλεγγύης. Δυστυχώς, υπάρχουν και δεκάδες νεκροί που πενθούμε, σημαντικός αριθμός τραυματιών και αγνοουμένων, και εκατοντάδες άστεγοι. Οι εικόνες καταστροφής και πόνου έχουν προβληθεί σε όλο τον κόσμο και κανείς δεν έχει μείνει αδιάφορος. Εκφράσεις αλληλεγγύης καταφθάνουν από τις τέσσερις γωνιές του πλανήτη.
<P>
" Ευρωπαϊκή Ένωση και η Ευρωπαϊκή Επιτροπή πρέπει να καταδείξουν επίσης ενεργά την αλληλεγγύη τους προς αυτήν την απομονωμένη νησιωτική περιοχή, κινητοποιώντας επειγόντως το Ταμείο Αλληλεγγύης, προκειμένου να μειωθούν οι μεγάλες κοινωνικές και οικονομικές επιπτώσεις, αλλά και προκειμένου να συμβάλουν στην αποκατάσταση της ομαλότητας στην πληγείσα περιοχή.
<P>
Ολοκληρώνω, κύριε Επίτροπε, ρωτώντας το εξής: καθώς αυτό το Κοινοβούλιο έχει ήδη εγκρίνει αλλαγές στο Ταμείο Αλληλεγγύης, γιατί δεν έχουν τεθεί σε ισχύ αυτές οι αλλαγές; Γιατί δεν εφαρμόζονται;
<SPEAKER ID="281" NAME="Marisa Matias" LANGUAGE="PT">
Ξεκινήσαμε αυτήν τη σύνοδο Ολομέλειας σήμερα με ενός λεπτού σιγή. Αυτή η ενός λεπτού σιγή είχε διπλή σημασία: καταρχάς, της αλληλεγγύης με τα θύματα της καταστροφής που έπληξε τη Μαδέρα και με τις οικογένειές τους και, δεύτερον, του φόρου τιμής σε όλους τους εργαζομένους που ακούραστα παρέχουν βοήθεια προς τα θύματα αυτά.
<P>
Ωστόσο, η ενός λεπτού σιγή πρέπει να μας κάνει να αναλογιζόμαστε, άλλα και να μας οδηγεί στο να αναλογιζόμαστε, πράγματα που υπερβαίνουν τις άμεσες ανησυχίες μας εδώ. Αυτό που είδαμε στη Μαδέρα είναι ένα φαινόμενο που θα συμβαίνει όλο και πιο συχνά. " αλλαγή του κλίματος προκαλεί τη συνεχή επανάληψη αυτών των ακραίων φαινομένων, και πρέπει να βρούμε τρόπους αντιμετώπισής τους. Δεν είμαστε σε θέση να αποφύγουμε τις φυσικές καταστροφές αλλά, ταυτόχρονα, απλά δεν πρέπει να τους επιτρέπουμε να έχουν πάντα τέτοιες τραγικές συνέπειες για τη ζωή των ανθρώπων. Αυτός είναι ο λόγος για τον οποίο πρέπει να αγωνιστούμε για την εκπόνηση πολιτικών σχεδιασμού και ανάπτυξης που να απευθύνονται προς το κοινό καλό. Ωστόσο, θα ήθελα να ολοκληρώσω, κύριε Πρόεδρε, με κάτι που είναι πιο σημαντικό και που μας έφερε όλους εδώ: η Ευρωπαϊκή Επιτροπή, το Ευρωπαϊκό Κοινοβούλιο και τα ευρωπαϊκά θεσμικά όργανα πρέπει να έχουν την ικανότητα επείγουσας ανταπόκρισης σε καταστάσεις έκτακτης ανάγκης. Για τον σκοπό αυτόν, είναι αναγκαίοι οικονομικοί πόροι και η απαιτούμενη ταχύτητα λειτουργίας.
<SPEAKER ID="282" NAME="Nuno Melo" AFFILIATION="PPE">
(PT) " τραγωδία στη Μαδέρα αφαίρεσε πολλές ζωές, κατέστρεψε περιουσίες και διέλυσε το πρόσωπο ενός πορτογαλικού νησιού που ήταν υπερήφανο για την ομορφιά του, που τόσοι πολλοί επισκέπτες από όλο τον κόσμο είχαν την ευκαιρία να δουν. Υποθέτω ότι κανένας, ούτε καν στην Πορτογαλία -πολύ λιγότερο στην Πορτογαλία, στην πραγματικότητα- δεν ήταν προετοιμασμένος για τη φρίκη των εικόνων που μεταδίδονταν μέσα στα σπίτια μας σε διαδοχικές ειδησεογραφικές αναφορές, εικόνες ανθρώπων που παρασύρονταν από τα νερά, σπιτιών που γκρεμίζονταν, γεφυρών που κατέρρεαν και ενός ολόκληρου τοπίου που αλλοιωνόταν από τη δύναμη της φύσης.
<P>
Όπως διαφαίνεται και από τις δηλώσεις που γίνονται εδώ, παρά ταύτα, δεν πρόκειται απλώς για μια τραγωδία που συνέβη σε μια περιοχή της Πορτογαλίας. Είναι μια τραγωδία που έπληξε βίαια τμήμα της Ευρωπαϊκής Ένωσης η οποία, με πνεύμα αλληλεγγύης, πρέπει να παράσχει βοήθεια χωρίς επιφυλάξεις. Πρέπει να βοηθήσει ανεπιφύλακτα τις οικογένειες των νεκρών θυμάτων και τους ανθρώπους που ξαφνικά βρέθηκαν να μην έχουν τίποτα, πρέπει δε να βοηθήσει και στην ανοικοδόμηση του δομημένου περιβάλλοντος, αποκαθιστώντας στο νησί της Μαδέρας ό,τι η φύση απογύμνωσε. Ένα, κύριε Πρόεδρε, είναι βέβαιο: το μήνυμα του ύμνου της Μαδέρας αναφέρθηκε εδώ, εγώ όμως διδάχθηκα επίσης ένα μάθημα από τον ύμνο της Πορτογαλίας, ο οποίος διακηρύσσει, "ήρωες της θάλασσας, ευγενείς άνθρωποι, γενναίο έθνος". Είναι γενναίοι άνθρωποι αυτοί που, όπως έχουν δείξει και άλλες φορές στην ιστορία τους, πάντα ήξεραν πώς να μεταστρέφουν τα πράγματα στις δύσκολες εποχές και πώς να ξεπερνούν τέτοιες δυσάρεστες περιπέτειες.
<P>
Αυτό θα συμβεί και πάλι και, στην περίπτωση αυτή, αναμφίβολα με την αλληλεγγύη και τη βοήθεια του συνόλου της Ευρωπαϊκής Ένωσης.
<SPEAKER ID="283" NAME="Constanze Angela Krehl" AFFILIATION="S&amp;D">
(DE) Κύριε Πρόεδρε, σίγουρα o λόγος για τη συζήτηση αυτή δεν είναι καλός. " Μαδέρα επλήγη από μια απίστευτη φυσική καταστροφή και απευθύνουμε τα συλλυπητήριά μας στις πληγείσες οικογένειες. " Ευρωπαϊκή Ένωση πρέπει να παράσχει υποστήριξη σε αυτήν την κατάσταση. " αλληλεγγύη ολόκληρης της Ευρωπαϊκής Ένωσης είναι απαραίτητη εδώ και μπορώ μόνο να επαναλάβω όσα έχουν ήδη ειπωθεί. Καλώ την Επιτροπή να κινητοποιήσει το Ταμείο Αλληλεγγύης το συντομότερο δυνατόν, ώστε να μπορέσει να παρασχεθεί βοήθεια. Θα ήθελα να ζητήσω από το Συμβούλιο να μεριμνήσει ώστε η μεταρρύθμιση του Ταμείου Αλληλεγγύης, την οποία ενέκρινε το Κοινοβούλιο πριν από δύο χρόνια, να εφαρμοστεί τελικά, διότι αυτό θα καταστήσει δυνατή την παροχή βοήθειας ταχύτερα στις πληγείσες περιοχές.
<P>
Χρειάζεται επίσης να κοιτάξουμε προς το μέλλον. Κατά τα τελευταία έτη, η Μαδέρα έχει εισπράξει πολλούς πόρους από τα διαρθρωτικά ταμεία και θα συνεχίσει να εισπράττει εντός των προσεχών ετών. Οι πόροι αυτοί πρέπει να χρησιμοποιηθούν για την ανάληψη προληπτικής δράσης, έτσι ώστε να είναι σε θέση να μειώσει τις τρομερές συνέπειες των φυσικών καταστροφών και, επομένως, και τον ανθρώπινο πόνο. Αυτό είναι κάτι που, ως Ευρωπαϊκή Ένωση, πρέπει να εφαρμόσουμε στις περιφέρειες και, συνεπώς, και στη Μαδέρα.
<SPEAKER ID="284" NAME="João Ferreira" AFFILIATION="GUE/NGL">
(PT) " καταστροφή στο νησί της Μαδέρας απαιτεί τη λήψη μέτρων έκτακτης ανάγκης, χρειάζεται δε να δοθεί έκτακτη οικονομική ενίσχυση σε αυτήν την αυτόνομη περιφέρεια. " εν λόγω βοήθεια πρέπει να κατατείνει προς την ανασυγκρότηση της υποδομής και των δημόσιων παροχών οι οποίες έχουν καταστραφεί ή υποστεί ζημίες και να τεθεί στη διάθεση των ανθρώπων που επλήγησαν από τις διάφορες πτυχές της τραγωδίας, είτε οικονομικές, είτε κοινωνικές, είτε από την άποψη της οικογένειας.
<P>
Οι τραγωδίες δεν είναι δίκαιες· σχεδόν πάντα, αυτοί που έχουν τα λιγότερα είναι εκείνοι που χάνουν τα περισσότερα. Είναι σημαντικό, συνεπώς, να εντοπιστούν και να αποζημιωθούν, στο μέτρο του δυνατού, όλοι εκείνοι που έχασαν μέλη των οικογενειών τους, τα σπίτια τους και τα υπάρχοντά τους. Αυτό που συνέβη στη Μαδέρα, μας έδειξε κατά τρόπο δραματικό τη σημασία της ενίσχυσης της συνεργασίας και της αλληλεγγύης στην Ευρωπαϊκή Ένωση και στον τομέα της πρόληψης των καταστροφών. Είναι σημαντικό σε αυτό το σημείο να οικοδομήσουμε το κατάλληλο οικονομικό πλαίσιο για την πρόληψη που θα ενισχύει και θα κάνει χρήση μηχανισμών όπως η πολιτική συνοχής, η πολιτική αγροτικής ανάπτυξης και η περιφερειακή πολιτική, μεταξύ άλλων, προκειμένου να συνδράμουμε τα κράτη μέλη κατά την εφαρμογή μέτρων για την προστασία των ανθρώπων, του περιβάλλοντος και της οικονομίας.
<SPEAKER ID="285" NAME="Danuta Maria Hübner" AFFILIATION="PPE">
(EN) Κύριε Πρόεδρε, θα ήθελα να εκφράσω τη θλίψη που αισθάνονται όλα τα μέλη της Επιτροπής Περιφερειακής Ανάπτυξης για την τρομερή απώλεια ζωών στη Μαδέρα και την πρόθεσή μας να κάνουμε ό,τι μπορούμε ώστε να βοηθήσουμε τη Μαδέρα στην ώρα της ανάγκης. Φυσικά, οι εθνικές και οι περιφερειακές αρχές κάνουν ήδη ό,τι μπορούν για την ανακούφιση των δυσκολιών που αντιμετωπίζουν οι πολίτες, και ειδικά εκείνοι που έχουν μείνει άστεγοι και που περιμένουμε άμεσα το αίτημά τους για ευρωπαϊκή βοήθεια μέσω του Ευρωπαϊκού Ταμείου Αλληλεγγύης. Είμαι βέβαιη ότι θα αντιμετωπιστούν με τη μεγαλύτερη δυνατή ταχύτητα από όλους τους εμπλεκόμενους φορείς.
<P>
Ζητάμε από την Ευρωπαϊκή Επιτροπή να κινητοποιήσει όλους τους πόρους της και να επανεξετάσει με τις πορτογαλικές αρχές πώς μπορούν να προσαρμοστούν τα εν εξελίξει ευρωπαϊκά προγράμματα, ώστε να βοηθήσουν την περιοχή. Επιτρέψτε μου να υπογραμμίσω ότι το υφιστάμενο Ταμείο Αλληλεγγύης εξακολουθεί να διέπεται από τους γνωστούς σε όλους περιορισμούς. Τον Απρίλιο του 2005, η Επιτροπή ενέκρινε πρόταση για την αναθεώρηση του κανονισμού, η οποία στη συνέχεια εγκρίθηκε από το Κοινοβούλιο σε πρώτη ανάγνωση τον Μάιο του 2006. Παρά την αδιαμφισβήτητη χρησιμότητα ενός πιο ευέλικτου Ταμείου Αλληλεγγύης, παρά την ανάγκη επέκτασης του πεδίου εφαρμογής του για την κάλυψη απρόβλεπτων ανθρωπογενών καταστροφών και εγκληματικών πράξεων, καθώς και φυσικών καταστροφών, το Συμβούλιο δεν μπόρεσε να καταλήξει σε κοινή θέση για την επανεξέταση του ταμείου από τον Μάιο του 2006.
<P>
Υπό το φως των τραγικών γεγονότων της Μαδέρας, βλέπουμε καθαρότερα από ποτέ ότι χρειαζόμαστε ένα Ταμείο Αλληλεγγύης που να είναι σε θέση να αντιμετωπίσει αποτελεσματικά τις προκλήσεις και που θα επιτρέπει στην Ένωση να παρέχει άμεση και αποτελεσματική βοήθεια όταν τα κράτη μέλη αντιμετωπίζουν μια καταστροφή. Θα ήθελα να καλέσω, συνεπώς, την ισπανική Προεδρία να επανεκκινήσει τη διαδικασία για την τροποποίηση του Ταμείου Αλληλεγγύης, αποδεικνύοντας κατ' αυτόν τον τρόπο ότι το πνεύμα της πραγματικής ευρωπαϊκής αλληλεγγύης παραμένει στο επίκεντρο του ευρωπαϊκού εγχειρήματος.
<SPEAKER ID="286" NAME="Paul Rübig" AFFILIATION="PPE">
(DE) Κύριε Πρόεδρε, κυρίες και κύριοι, οι καταστροφές είναι, φυσικά, συνέπεια και της υπερθέρμανσης του πλανήτη. Πρέπει να προσπαθήσουμε να αντιμετωπίσουμε αυτές τις εξελίξεις, με τις οποίες βρισκόμαστε αντιμέτωποι σε όλο και συχνότερη βάση. Τίθεται, συνεπώς, το ερώτημα κατά πόσον πρέπει να παρασχεθεί βοήθεια από το Ταμείο Προσαρμογής στην Παγκοσμιοποίηση, ιδίως για τους εργαζομένους στη Μαδέρα, εφόσον πολλοί χώροι εργασίας θα έχουν, φυσικά, καταστραφεί, και αν θα μπορούσαμε να υποστηρίξουμε τις μικρομεσαίες επιχειρήσεις στο έργο της ανασυγκρότησης. Θα μπορούσαμε να προσφέρουμε σημαντική βοήθεια, ιδιαίτερα στους τεχνίτες και στον τομέα των υπηρεσιών.
<P>
Επομένως, ζητώ από την Επιτροπή να εξετάσει κατά πόσον πόροι από το Ταμείο Προσαρμογής στην Παγκοσμιοποίηση θα μπορούσαν να διατεθούν άμεσα.
<SPEAKER ID="287" NAME="Αντιγόνη Παπαδοπούλου" AFFILIATION="S&amp;D">
Κύριε Πρόεδρε, εκφράζω και εγώ τη βαθύτατη θλίψη μου για τη βιβλική καταστροφή που έπληξε την περιοχή της Μαδέρα και την αμέριστη συμπαράστασή μου στην πορτογαλική κυβέρνηση. Εύχομαι ο τραγικός απολογισμός όσον αφορά τις ανθρώπινες απώλειες και τους αγνοούμενους να μην αυξηθεί.
<P>
Ο πλανήτης μας στέλνει σήμα SOS. Οι κλιματικές αλλαγές σε συνδυασμό με τους φρενήρεις ρυθμούς χρήσης της γης και της βιομηχανικής ανάπτυξης μαρτυρούν πόσο ευάλωτο γίνεται το περιβάλλον. Οι καταστροφικές πλημμύρες στη Γερμανία παλαιότερα, σε χώρες της Ανατολικής και της Κεντρικής Ευρώπης και οι πυρκαγιές στην Ελλάδα έχουν αφήσει ακόμη ανοιχτές πληγές. Οι καταστροφές σίγουρα δεν γνωρίζουν εθνικά σύνορα.
<P>
Ζητώ, λοιπόν, από την Ευρωπαϊκή Επιτροπή να ανταποκριθεί θετικά στις εκκλήσεις του Ευρωπαϊκού Κοινοβουλίου για ενεργότερη δράση σε κοινοτικό επίπεδο όσον αφορά την πρόληψη των φυσικών και ανθρωπογενών καταστροφών και των επιπτώσεων τους.
<P>
Ζητώ, επίσης, άμεση στήριξη των θυμάτων της Μαδέρα. Είναι πολύ σημαντικό να υπάρχει μια αποτελεσματική κοινοτική πολιτική και ειδική έκτακτη χρηματοδότηση, καθώς και δέσμη μέτρων για άμεση αποκατάσταση ζημιών χωρίς γραφειοκρατικές διαδικασίες.
<P>
Τα συλλυπητήριά μου στους συγγενείς των θυμάτων.
<SPEAKER ID="288" NAME="Ilda Figueiredo" AFFILIATION="GUE/NGL">
(PT) Οι οικογένειες που πλήττονται από την τραγωδία την οποία υφίσταται η Μαδέρα αξίζουν τη βαθιά μας συμπάθεια και όλη μας την αλληλεγγύη, καθώς αποτίσουμε φόρο τιμής στους πολλούς νεκρούς και τραυματίες και στους εκατοντάδες των αστέγων. Το μήνυμα της αλληλεγγύης και της ελπίδας για τον λαό της αυτόνομης περιφέρειας της Μαδέρας, μετά τη φοβερή αυτή καταστροφή, απαιτεί ταχύτητα στη λήψη μέτρων και απλοποιημένες και έκτακτες διαδικασίες, ώστε να βοηθήσουμε εκείνους των οποίων οι ζωές και οι περιουσίες έχουν καταστραφεί.
<P>
Είναι απαραίτητο να κινητοποιηθεί το Ταμείο Αλληλεγγύης, είναι όμως εξίσου αναγκαίο να χρησιμοποιηθούν όλα τα άλλα πιθανά κεφάλαια, μέσω μέτρων έκτακτης ανάγκης, που πρέπει να φθάσουν γρήγορα στις οικογένειες που επλήγησαν από την καταστροφή αυτή, έτσι ώστε η αυτόνομη περιφέρεια της Μαδέρας να μπορέσει να ανοικοδομήσει γρήγορα ολόκληρη την πληγείσα περιοχή. Προς το παρόν, πρώτιστο μέλημα αποτελεί η ανάγκη ταχείας εφαρμογής.
<SPEAKER ID="289" NAME="Γεώργιος Παπανικολάου" AFFILIATION="PPE">
Κύριε Πρόεδρε, οι τραγικές πλημμύρες που έπληξαν την αυτόνομη επαρχία της Μαδέρα μας θυμίζουν ότι οι φυσικές καταστροφές εξαιτίας των κλιματικών αλλαγών, της έλλειψης σχεδιασμού και υποδομών, καθώς και της ελλιπούς ενημέρωσης και ετοιμότητας μπορούν να εξελιχθούν σε ανθρώπινη τραγωδία - όπως και έγινε.
<P>
Θυμίζω εξάλλου ότι πριν από λίγες μέρες μεγάλα πλημμυρικά φαινόμενα, που είχαν ως αποτέλεσμα την απώλεια ανθρωπίνων περιουσιών, έπληξαν και άλλες περιοχές της Ευρώπης, όπως τη Βουλγαρία, αλλά και την περιοχή του Έβρου στην Ελλάδα.
<P>
Και θέλω να θυμίσω ότι η οδηγία 60/2007 προβλέπει ότι μέχρι και το 2011 τα κράτη μέλη θα πρέπει να έχουν προβεί σε προκαταρκτική εκτίμηση των κινδύνων πλημμυρών για τις λεκάνες απορροής και τις αντίστοιχες παράκτιες περιοχές της επικράτειάς τους.
<P>
Είναι χρέος μας να πιέσουμε τις εθνικές κυβερνήσεις για την αφομοίωση της συγκεκριμένης οδηγίας από τα κράτη μέλη. Είναι όμως και χρέος της Ευρωπαϊκής Ένωσης -και σ' αυτό νομίζω δεν διαφωνεί κανείς- να αναπτύξει ακόμη πιο έντονη και ισχυρή δράση στον τομέα πρόληψης φυσικών καταστροφών, στην προστασία, εν τέλει, των ανθρωπίνων ζωών.
<SPEAKER ID="290" NAME="Andres Perello Rodriguez" AFFILIATION="S&amp;D">
(ES) Κύριε Πρόεδρε, άλλοτε λόγω πυρκαγιών, άλλοτε λόγω ξηρασιών, και άλλοτε λόγω καταστροφικών πλημμυρών όπως η συγκεκριμένη, το νότιο τμήμα της Ένωσης έχει καταστεί το πιο προφανές, αλλά και το πιο άτυχο πεδίο εκδήλωσης των φοβερών συνεπειών της αλλαγής του κλίματος. Εάν είχαμε ένα ευρωπαϊκό παρατηρητήριο, θα κατεδείκνυε σαφώς ότι αυτό όντως ισχύει, γι' αυτό η καταπολέμηση της κλιματικής αλλαγής είναι τόσο σημαντική.
<P>
Είναι, ωστόσο, επίσης σημαντικό να προσφέρουμε τώρα επειγόντως βοήθεια στη Μαδέρα σε αυτήν την τραγωδία, καλείται δε η Επιτροπή να ενεργήσει χωρίς καθυστέρηση, με τη μεγαλύτερη δυνατή ταχύτητα.
<P>
Αυτές είναι οι περιπτώσεις κατά τις οποίες η Ένωση πρέπει να δείξει ότι είναι αποτελεσματική, ότι στηρίζει και ότι βρίσκεται κοντά στους πολίτες της, ιδίως σε εκείνους που την χρειάζονται περισσότερο.
<P>
Εγώ, μαζί με τους ισπανούς βουλευτές από την Ομάδα της Προοδευτικής Συμμαχίας των Σοσιαλιστών και των Δημοκρατών στο Ευρωπαϊκό Κοινοβούλιο, θα στηρίξω αυτό το ψήφισμα, ώστε να βοηθήσουμε την αγαπητή μας γείτονα Πορτογαλία και τη Μαδέρα. Καλούμε την Επιτροπή να συνεργαστεί με την πορτογαλική κυβέρνηση χωρίς καθυστέρηση, ανεπιφύλακτα και χωρίς να φείδεται πόρους, προκειμένου να αμβλυνθούν οι καταστροφικές συνέπειες αυτής της τραγωδίας, στο μέτρο του δυνατού.
<SPEAKER ID="291" NAME="Seán Kelly" AFFILIATION="PPE">
(EN) Κύριε Πρόεδρε, από τότε που ήμουν παιδί, το αγαπημένο μου γλυκό ήταν το μαδέρα, και όταν ανακάλυψα ότι υπήρχε ένα υπέροχο νησί που ονομάζεται Μαδέρα, απέκτησα κάποιους δεσμούς με αυτό από τότε. Έτσι, όταν άκουσα για την καταστροφή το περασμένο Σάββατο, η καρδιά μου πήγε στους ανθρώπους εκεί, ιδιαίτερα στον φίλο μου Nuno Teixeira, και στους άλλους πορτογάλους συναδέλφους, διότι και στη δική μου περιοχή πληγήκαμε από πλημμύρες λίγο πριν από τα Χριστούγεννα.
<P>
Χάρηκα που άκουσα τόσο τα λόγια όσο και τον τόνο του Επιτρόπου, ότι θα τείνουμε δηλαδή χέρι φιλίας προς τον λαό της Μαδέρας σε αυτήν τη φοβερή για αυτούς στιγμή, που πιθανόν να μείνει γνωστή από τώρα και στο εξής ως μαύρο Σάββατο.
<P>
Όμως, σε ευρύτερο πεδίο, πιστεύω ότι πρέπει να εξετάσουμε τα κριτήρια για την ενεργοποίηση του Ταμείου Αλληλεγγύης. Το όριο ενεργοποίησης στο 6,6% του ΑΕγχΠ και στα 985 εκατομμύρια ευρώ είναι πολύ υψηλό, επειδή πολλές από αυτές τις τραγωδίες είναι στενά τοπικές, αν και μπορεί να είναι πολύ καταστροφικές.
<P>
Πρέπει να το εξετάσουμε αυτό. Ωστόσο, βραχυπρόθεσμα, θα κάνουμε ό,τι μπορούμε για τη Μαδέρα, και επικροτώ τη δήλωση του Επιτρόπου για τον σκοπό αυτόν.
<SPEAKER ID="292" NAME="Jaroslav Paška" AFFILIATION="EFD">
(SK) Εξ ονόματος της Ομάδας Ευρώπη Ελευθερίας και Δημοκρατίας, θα ήθελα να εκφράσω την αλληλεγγύη προς τους κατοίκους της Μαδέρας και την πεποίθηση ότι η ευρωπαϊκή βοήθεια για τους πληγέντες θα έλθει πιο γρήγορα σε αυτήν την περίπτωση από ό,τι για την Αϊτή. Θέλω να πιστεύω ότι τόσο η Ευρωπαϊκή Επιτροπή όσο και η πορτογαλική κυβέρνηση θα ανταποκριθούν πιο αποτελεσματικά στη φυσική καταστροφή στη Μαδέρα από ό,τι στις προηγούμενες περιπτώσεις.
<P>
Θα ήθελα επίσης να στηρίξω τους συναδέλφους μου βουλευτές που ζητούν βελτιώσεις στον μηχανισμό της ΕΕ για την παροχή βοήθειας σε περιπτώσεις φυσικών καταστροφών, ώστε η ενίσχυση να μπορεί να παρέχεται αποτελεσματικά και γρήγορα.
<SPEAKER ID="293" NAME="Luís Paulo Alves" AFFILIATION="S&amp;D">
(PT) Θα ήθελα και εγώ να προσφέρω ένα μήνυμα υποστήριξης στις οικογένειες και τους φίλους των θυμάτων των τραγικών γεγονότων του Σαββάτου στο νησί της Μαδέρας.
<P>
Ως καταγόμενος από τις Αζόρες, ως Πορτογάλος και ως Ευρωπαίος, οφείλω να απευθύνω έκκληση προς το Κοινοβούλιο και την Ένωση, ώστε να επιδείξουν ενεργό αλληλεγγύη προς την αυτόνομη περιφέρεια της Μαδέρας και τον λαό της.
<P>
Στις περιφέρειες πρέπει να γίνει αισθητή η παρουσία της ΕΕ, και ακριβώς σε τέτοιες εποχές, που η αλληλεγγύη είναι πιο απαραίτητη από ποτέ, είναι πάρα πολύ σημαντικό να γίνει αισθητή.
<SPEAKER ID="294" NAME="Franz Obermayr" AFFILIATION="NI">
(DE) Κύριε Πρόεδρε, καταρχάς, επιτρέψτε μου να εκφράσω την ειλικρινή μου συμπάθεια για τα θύματα και τις οικογένειες που έχουν πληγεί. Στην Αυστρία, έχουμε μια απλή παροιμία που λέει: αυτός που παρέχει βοήθεια γρήγορα, παρέχει διπλάσια βοήθεια. Δεν πρέπει να αποτελέσει ζήτημα. Πρέπει να βρούμε γρήγορα τα κονδύλια, από τα οποία θα διατεθούν οι πόροι και θα παρασχεθεί βοήθεια σε όσους επλήγησαν χωρίς καθυστέρηση. Αναλύσεις επίσης θα είναι αναγκαίες.
<P>
Ως άνθρωπος που ζει σε ορεινή περιοχή, κατανοώ πολύ καλά τι συνέβη εδώ. Συνέβησαν παρόμοια λάθη με τα λάθη που γίνονται στην πατρίδα μας. Πραγματοποιήσαμε εργασίες χωροταξίας και υδραυλικής μηχανικής χωρίς να λάβουμε τη φύση υπόψη, και από μικρά ρέματα και κανάλια προήλθαν μεγάλα ποτάμια. Παρακολούθησα τα γεγονότα αυτά, τα οποία ήταν στην ημερήσια διάταξη και στην Αυστρία πριν από δύο ή τρία χρόνια, με τρόμο, με άλλα λόγια, με ειλικρινή συμπάθεια και κατανόηση. Αμέσως μετά τον καθαρισμό, μετά τον περιορισμό των ζημιών, πρέπει να συνεργαστούμε για την επανόρθωση αυτών των σφαλμάτων. Προσφέρουμε τη βοήθειά μας σε αυτό. Λάβαμε διεθνή βοήθεια όταν υπέστημεν μεγάλη καταστροφή από χιονοστιβάδες στο Galtür. " διεθνής βοήθεια ήταν απαραίτητη, ώστε να μπορέσουμε να εκκενώσουμε ένα ολόκληρο χωριό και να σώσουμε τους ανθρώπους φυγαδεύοντάς τους. Είναι κατάλληλη η στιγμή να στείλουμε ένα θετικό μήνυμα και να δείξουμε τη διεθνή ευρωπαϊκή αλληλεγγύη, και εγώ τουλάχιστον είμαι διατεθειμένος να κάνω ό,τι μπορώ για να βοηθήσω στο ζήτημα αυτό.
<SPEAKER ID="295" NAME="Elisa Ferreira" AFFILIATION="S&amp;D">
(PT) Θα ήθελα και εγώ να εκφράσω την αλληλεγγύη μου προς τον πόνο του λαού της Μαδέρας και να ικετεύσω τα ευρωπαϊκά θεσμικά όργανα, ιδίως την Επιτροπή, να απελευθερώσει όλους τους διαθέσιμους πόρους και να καταβάλει κάθε δυνατή προσπάθεια για την παροχή αυτής της βοήθειας. Θα ήθελα επίσης να τονίσω ότι όταν συμβαίνουν δυσάρεστα γεγονότα αυτού του είδους, είναι πολύ πιο δύσκολο να αντιμετωπιστούν οι συνέπειές τους εάν εμφανιστούν σε φτωχές χώρες και σε φτωχές περιφέρειες. Στην περίπτωση της Μαδέρας, ωστόσο, πρέπει επίσης να ληφθεί υπόψη το γεγονός ότι επλήγη η οικονομική βάση της Μαδέρας, λόγω της εξάρτησής της από τον τουρισμό, συνεπώς έχει υποστεί ένα διπλό χτύπημα. " φυσική της ομορφιά, οι οδοί πρόσβασης και η ποιότητα ζωής έχουν καταστραφεί ολοσχερώς. Ως εκ τούτου, η κατάσταση είναι πραγματικά διαφορετική όταν έχουμε προβλήματα τέτοιου μεγέθους σε φτωχές χώρες και φτωχές περιφέρειες, ιδίως σε ορεινές και τουριστικές περιοχές, όπως στην περίπτωση της Μαδέρας.
<P>
Είναι, συνεπώς, απολύτως αναγκαίο να μην υπάρξει περαιτέρω αναμονή όσον αφορά όλες τις προσαρμογές που έχουν ζητηθεί και προταθεί για το Ταμείο Αλληλεγγύης, και οι οποίες ετέθησαν και πάλι εδώ. Πρέπει να τεθούν σε λειτουργία αμέσως διότι, λόγω της αλλαγής του κλίματος, τα γεγονότα αυτά θα συμβούν, δυστυχώς, ξανά και ξανά, ιδίως στις φτωχότερες περιφέρειες της Ευρώπης, αφού αυτές βιώνουν καταρρακτώδεις βροχές και ακραία ξηρασία κατά τη διάρκεια του καλοκαιριού.
<SPEAKER ID="296" NAME="Günther Oettinger">
Μέλος της Επιτροπής. (DE) Κύριε Πρόεδρε, αξιότιμοι βουλευτές, θα ήθελα να σας ευχαριστήσω για τη δυνατότητα να σας μιλήσω εδώ στο Κοινοβούλιο σχετικά με τις πλημμύρες στη Μαδέρα.
<P>
Έχετε απευθύνει μια εντυπωσιακή έκκληση στην Επιτροπή να συνδράμει τη Μαδέρα στην τρέχουσα κατάστασή της και να δώσει δείγματα της ευρωπαϊκής αλληλεγγύης. " Επιτροπή είναι διατεθειμένη να το κάνει. Το πώς ακριβώς μπορεί να το κάνει θα πρέπει να εκπονηθεί τις επόμενες ημέρες και εβδομάδες, σε στενή συνεργασία με τις πορτογαλικές αρχές. Πρέπει, και θα τηρήσουμε τους κανόνες του ταμείου. Όπου υφίστανται κάποια περιθώρια ελιγμών, η Επιτροπή θα τα χρησιμοποιήσει προς όφελος της Μαδέρας. Πρώτα από όλα, πρέπει να αξιολογηθεί η ζημία, και στη συνέχεια πρέπει να συνταχθεί και να υποβληθεί αίτηση για ενίσχυση. Με αυτήν τη σειρά πρέπει να γίνουν τα πράγματα. " Γενική Διεύθυνση Περιφερειακής Πολιτικής και ο συνάδελφός μου, Επίτροπος Hahn, θα παράσχουν συμβουλές και υποστήριξη ως προς το θέμα αυτό.
<P>
" κ. Estrela απηύθυνε έκκληση για την περαιτέρω βελτίωση της βασικής οδηγίας και των κανόνων του ταμείου. Περισσότερο από τέσσερα χρόνια πριν, η Επιτροπή υπέβαλε πρόταση στο πλαίσιο αυτό, την οποία το Κοινοβούλιο υποστήριξε. Σήμερα βρίσκεται ακόμη στο Συμβούλιο. Χαρακτηριστικά, ωστόσο, θα ήθελα να αναφέρω ότι οι προτάσεις που κάναμε εκείνη την εποχή δεν θα παρείχαν καλύτερες ευκαιρίες συνδρομής στη συγκεκριμένη περίπτωση. Είναι σωστό ότι η πρόληψη πρέπει να παραμείνει κεντρικό σημείο της πολιτικής μας. " πολιτική συνοχής είναι, επομένως, ακριβώς το σωστό μέσο που πρέπει χρησιμοποιήσουμε.
<P>
Θα ήθελα να σας διαβεβαιώσω για άλλη μία φορά ότι η Επιτροπή θα κάνει ό,τι είναι δυνατόν ώστε να βοηθήσει τους ανθρώπους και τη διοίκηση της Μαδέρας να αντιμετωπίσουν αυτό το τρομερό συμβάν.
<SPEAKER ID="298" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί κατά τη διάρκεια της πρώτης περιόδου συνόδου του Μαρτίου.
<P>
Γραπτές δηλώσεις (άρθρο 149)
<SPEAKER ID="299" NAME="Maria Da Graça Carvalho  " LANGUAGE="PT">
Θα ήθελα να εκφράσω τη βαθιά θλίψη μου και τα θερμά μου συλλυπητήρια προς τις οικογένειες των θυμάτων της φυσικής καταστροφής που έπληξε τη Μαδέρα.
<P>
Θα ήθελα να εκφράσω την αλληλεγγύη μου προς όλους τους κατοίκους της Μαδέρας, προς τα θεσμικά της όργανα και την περιφερειακή διοίκηση. Ζητώ την αλληλεγγύη των θεσμικών οργάνων της Ευρωπαϊκής Ένωσης όσον αφορά την άμεση και ευέλικτη εφαρμογή του Ταμείου Αλληλεγγύης, κυρίως για την παροχή του μέγιστου δυνατού ποσού χρηματοδότησης, λαμβάνοντας υπόψη το ειδικό καθεστώς της Μαδέρας ως νησιού και απομονωμένης περιφέρειας της ΕΕ.
<P>
Καλώ την Ευρωπαϊκή Επιτροπή να χρησιμοποιήσει τα Διαρθρωτικά Ταμεία -το Ευρωπαϊκό Ταμείο Περιφερειακής Ανάπτυξης, το Ευρωπαϊκό Κοινωνικό Ταμείο και το Ταμείο Συνοχής- με βάση ταχείες και απλοποιημένες διαδικασίες.
<P>
Απευθύνω επίσης έκκληση στην καλή θέληση της Ευρωπαϊκής Επιτροπής να διαπραγματευθεί την ανακατανομή των πόρων των διαρθρωτικών ταμείων με τις αρμόδιες αρχές βάσει του κοινοτικού πλαισίου, λαμβάνοντας υπόψη αυτήν την καταστροφή.
<SPEAKER ID="992" NAME="José Manuel Fernandes  " LANGUAGE="PT">
Θα ήθελα να εκφράσω τη βαθιά συμπάθεια και την αλληλεγγύη μου προς τον λαό της Μαδέρας, τα θεσμικά του όργανα και την περιφερειακή διοίκηση, για την ανωτέρας βίας τραγωδία που συνέβη στις 20 Φεβρουαρίου στην αυτόνομη περιφέρεια της Μαδέρας, η οποία προκάλεσε τον θάνατο πολλών δεκάδων ανθρώπων και άφησε πίσω της αγνοούμενους, άστεγους και τραυματισμένους, καθώς και τεράστιες υλικές ζημιές. " κατάσταση αυτή απαιτεί τη λήψη ταχέων και αποτελεσματικών μέτρων αλληλεγγύης από την ΕΕ. Ως εκ τούτου, χρειάζεται η μεγαλύτερη δυνατή ταχύτητα όλων όσοι εμπλέκονται στη διανομή πόρων του Ταμείου Αλληλεγγύης, έτσι ώστε να μπορέσει να κινητοποιηθεί χωρίς καθυστέρηση. Είναι επίσης σημαντικό να κινητοποιηθούν τα διάφορα κονδύλια της Ευρωπαϊκής Ένωσης με ευέλικτο τρόπο, μέσω προκαταβολών, απλουστευμένων διαδικασιών και με υψηλότερο ποσοστό συγχρηματοδότησης, προκειμένου να ικανοποιηθούν οι ανάγκες της αυτόνομης περιφέρειας της Μαδέρας. Είμαστε της γνώμης ότι το Ταμείο Αλληλεγγύης πρέπει να αναθεωρηθεί με τον τρόπο που έχει ήδη ζητηθεί από το Κοινοβούλιο. Το ταμείο αυτό πρέπει να λειτουργεί ως ταμείο έκτακτης ανάγκης, με πολύ χαμηλό χρόνο ανταπόκρισης και αυξημένα ποσά προς διάθεση.
<SPEAKER ID="300" NAME="Krzysztof Lisek  " LANGUAGE="PL">
Θα ήθελα να εκφράσω τα συλλυπητήριά μου προς τις οικογένειες όσων έχασαν τη ζωή τους εξαιτίας των πλημμυρών και των κατολισθήσεων που προκλήθηκαν από τις σφοδρές βροχοπτώσεις στη Μαδέρα. " φύση δεν μπορεί να εξαπατηθεί, και επειδή δεν μπορούμε να προλαμβάνουμε τις φυσικές καταστροφές, πρέπει να κάνουμε το παν ώστε να αποτρέπουμε τις καταστροφικές τους επιπτώσεις και να σπεύδουμε σε βοήθεια των θυμάτων τους. Ενόψει των φυσικών καταστροφών και άλλων καταστάσεων κρίσης, η Ευρωπαϊκή Ένωση πρέπει να είναι σε θέση να αντιδρά γρήγορα και αποτελεσματικά με τη χρήση των κατάλληλων πόρων. Ως προς αυτό, όπως έχω ήδη τονίσει στις τροπολογίες που υπέβαλα σχετικά με το σχέδιο έκθεσης του κ. Danjean για την εφαρμογή της ευρωπαϊκής στρατηγικής για την ασφάλεια και της κοινής πολιτικής ασφαλείας και άμυνας, έχει ουσιαστική σημασία η διασφάλιση της αποτελεσματικής λειτουργίας των μέσων παρέμβασης σε καταστάσεις κρίσης με καλή οργάνωση των κέντρων επιχειρήσεων, ανάλογα με τις ανάγκες των δράσεων που αναλαμβάνονται στο πλαίσιο του πρώτου και του δεύτερου πυλώνα. Ο καλός σχεδιασμός και η αποτελεσματική διαχείριση των εν λόγω κέντρων θα επιτρέψει την ανάληψη επιτυχούς δράσης στην επικράτεια των κρατών μελών της Ευρωπαϊκής Ένωσης και άλλων κρατών που χρειάζονται βοήθεια.
<P>
Ειδικότερα, απαιτείται καλύτερος συντονισμός των σωστικών, αστυνομικών, στρατιωτικών και πυροσβεστικών δυνάμεων στην ΕΕ. Πρέπει να ληφθεί υπόψη η χρήση ειδικά εκπαιδευμένων μονάδων, όπως η πολωνική Ομάδα Έρευνας και Διάσωσης της Εθνικής Πυροσβεστικής Υπηρεσίας, η οποία διαθέτει πιστοποίηση των "νωμένων Εθνών.

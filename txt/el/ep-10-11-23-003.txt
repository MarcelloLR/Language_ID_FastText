<CHAPTER ID="003">
Φυσικές καταστροφές στην Ευρωπαϊκή Ένωση
<SPEAKER ID="006" NAME="Πρόεδρος">
Θα ξεκινήσω με κάποιες πολύ θλιβερές πληροφορίες σχετικά με τις πλημμύρες στην Ευρώπη. Για άλλη μια φορά φέτος η Ευρώπη επλήγη από καταστροφικές πλημμύρες. Πρόσφατα δοκιμάστηκαν το Βέλγιο, η Γαλλία, οι Κάτω Χώρες και η βόρεια Ιταλία -επί του παρόντος σημειώνονται πλημμύρες στην κεντρική Ιταλία- καθώς και η νοτιοδυτική Αγγλία και πολλές άλλες χώρες. Ενδεχομένως, όταν κληθείτε να μιλήσετε, καθώς θα σας δώσω τον λόγο εντός ολίγου, να παράσχετε και άλλα παραδείγματα σοβαρών πλημμυρών που έχουν πλήξει την Ευρώπη.
<P>
Έχουν σημειωθεί θάνατοι, καθώς και υλικές ζημίες που εκτιμώνται σε πολλά εκατομμύρια. Οκτώ χρόνια πριν, ιδρύθηκε το Ταμείο Αλληλεγγύης της Ευρωπαϊκής Ένωσης για την παροχή βοήθειας σε χώρες που πλήττονται από φυσικές καταστροφές. Τα χρήματα που παραχωρήθηκαν σε αυτό το ταμείο έχουν χρησιμοποιηθεί μέχρι στιγμής σε 33 περιπτώσεις σοβαρών φυσικών καταστροφών. Συμμεριζόμαστε σήμερα τον πόνο των οικογενειών των θυμάτων και όσων έχασαν όλα τους τα υπάρχοντα εξαιτίας του νερού. Γνωρίζουμε ότι πρόκειται για τραγικά, τρομερά γεγονότα στη ζωή κάθε πληγέντος ατόμου.
<SPEAKER ID="007" NAME="Sergio Paolo Francesco Silvestris">
εξ ονόματος της Ομάδας PPE. - (IT) Κύριε Πρόεδρε, κυρίες και κύριοι, τις τελευταίες εβδομάδες πολλές ευρωπαϊκές χώρες επλήγησαν από σοβαρές πλημμύρες που γονάτισαν τον πληθυσμό των πληγεισών περιοχών.
<P>
Την προηγούμενη εβδομάδα τέσσερις βέλγοι πολίτες έχασαν τη ζωή τους στις επαρχίες Waals-Brabant, Oost-Vlanderen και Henegouwen, στα σύνορα μεταξύ της πρωτεύουσας και του βόρειου τμήματος της χώρας. Όσον αφορά τις αρχές, ήταν η χειρότερη πλημμύρα των τελευταίων 50 ετών. Μέσα σε δύο ημέρες μόλις, οι βροχοπτώσεις άγγιξαν τα επίπεδα που θα άγγιζαν κανονικά στη διάρκεια ενός μηνός. " κατάσταση ήταν τόσο άσχημη που κρίθηκε απαραίτητη η επέμβαση του στρατού για την εκκένωση των περιοχών που επλήγησαν περισσότερο.
<P>
Παρόμοιες καταστάσεις σημειώθηκαν στη δυτική Γαλλία, όπου ήταν αδύνατο να κυκλοφορήσει κανείς σε πολλούς δρόμους ενώ το σύστημα μεταφορών οδηγήθηκε σε αδιέξοδο. " σπορά ήταν αδύνατη το φθινόπωρο λόγω των διαρκών βροχοπτώσεων που δεν επέτρεπαν την πρόσβαση στους αγρούς.
<P>
Πριν από είκοσι ημέρες, η πατρίδα μου η Ιταλία επλήγη επίσης σοβαρά στην περιφέρεια Veneto, όπου σημειώθηκαν δύο θάνατοι, στις περιφέρειες Friuli-Venezia Giulia, Liguria και Calabria, με έναν θάνατο στην καθεμία, και στην επαρχία Salerno της Καμπανίας και στην Τοσκάνη, όπου τρία άτομα έχασαν τη ζωή τους ενώ δεκάδες τραυματίες χρειάστηκε να απεγκλωβιστούν από τη λάσπη και τα χαλάσματα, και ένα άτομο αγνοείται ακόμη στο Rovigo.
<P>
Οι ζημίες ανέρχονται σε πάνω από 1 δισεκατομμύριο ευρώ μόνο για τις επείγουσες εργασίες, ενώ στο ποσό αυτό πρέπει να προστεθούν τα απαραίτητα κεφάλαια για τεχνικά έργα. Ο αριθμός των αστέγων ξεπερνά τις 4.500, 280 δήμοι και πάνω από 500.000 άτομα επλήγησαν από την καταστροφή, καταστράφηκαν αγροτικές περιοχές και 150.000 ζώα βρέθηκαν νεκρά.
<P>
Θα ήθελα να τονίσω δύο πτυχές. " πρώτη είναι ότι η εξαιρετική κινητοποίηση του εξοπλισμού βοήθειας και η παγκόσμια αλληλεγγύη χάρη στην οποία εστάλησαν χιλιάδες εθελοντές για την υποστήριξη των πληγέντων κατά το πρώτο στάδιο της κατάστασης εκτάκτου ανάγκης. Αξίζουν τις ευχαριστίες και την εκτίμηση του θεσμικού μας οργάνου.
<P>
" δεύτερη πτυχή αφορά τις μακροπρόθεσμες επιπτώσεις που θα επιφέρει αυτή η καταστροφή. Ο σκελετός της ευρωπαϊκής κατασκευαστικής βιομηχανίας αποτελείται από μικρές και μεσαίες επιχειρήσεις που έχασαν τα πάντα: μηχανήματα, οχήματα και πρώτες ύλες. Το ίδιο ισχύει και για τα χιλιάδες αγροκτήματα που είδαν τις σοδειές τους να καταστρέφονται, αλλά και τα τρακτέρ, τα μηχανήματα και τους σπόρους που καταστράφηκαν από τη λάσπη, όταν πλημμύρισαν οι στάβλοι και οι κτηνοτροφικές εκμεταλλεύσεις και πνίγηκαν χιλιάδες βοοειδή και πουλερικά.
<P>
Τα αγροκτήματα αυτά, που πάλευαν ήδη με την οικονομική κρίση, είναι τώρα καταδικασμένα να πτωχεύσουν. Με το πέρασμα του χρόνου, οι πλημμύρες θα οδηγήσουν στην καταστροφή του συστήματος παραγωγής, προκαλώντας ανεργία και εκκένωση των πληγεισών περιοχών. Κατά συνέπεια, η Ευρώπη πρέπει επειγόντως να διαδραματίσει τον ρόλο που της αντιστοιχεί, διαβεβαιώνοντας τις πληγείσες χώρες ότι είναι διατεθειμένη να κινητοποιήσει το Ταμείο Αλληλεγγύης.
<P>
Ακόμη και αν αυτό σημαίνει παράβλεψη των αυστηρών κριτηρίων ενεργοποίησης του ταμείου χωρίς καν την έγκριση του προϋπολογισμού του 2011, πρέπει να ανταποκριθούμε άμεσα στους συμπολίτες μας που εξακολουθούν να βιώνουν, ακόμη και σήμερα, τις επιπτώσεις μιας τόσο μεγάλης κρίσης και οι οποίοι δικαιούνται να νιώσουν ότι το Κοινοβούλιο τους συμπαραστέκεται και ότι η Ευρωπαϊκή Ένωση παρέχει ουσιώδη στήριξη.
<SPEAKER ID="008" NAME="Edite Estrela" LANGUAGE="PT">
Κύριε Πρόεδρε, εξ ονόματος της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, θα ήθελα να εκφράσω την αλληλεγγύη μας προς όλες τις περιφέρειες που επλήγησαν από φυσικές καταστροφές και να εκφράσω τα θερμά μας συλλυπητήρια προς τις οικογένειες των θυμάτων των καταιγίδων. Το 2010 ξεκίνησε συγκλονίζοντας τον κόσμο με το μέγεθος της τραγωδίας που προκάλεσε η καταστροφή που έπληξε την αυτόνομη περιφέρεια της Μαδέρας στην Πορτογαλία. Λίγο μετά, η καταιγίδα "Xynthia" σάρωσε τη Γαλλία. Ακραία μετεωρολογικά φαινόμενα έπληξαν επίσης την Ισπανία, το Βέλγιο, τη Γερμανία και τις Κάτω Χώρες, προκαλώντας σοβαρές ζημίες.
<P>
Στην κεντρική Ευρώπη, οι πλημμύρες κατά τη διάρκεια του καλοκαιριού καθίστανται ολοένα και πιο συχνό και πιο καταστροφικό φαινόμενο. Χιλιάδες άνθρωποι αναγκάστηκαν να εγκαταλείψουν τις εστίες τους στην Τσεχική Δημοκρατία, τη Σλοβακία, την Ουγγαρία, την Αυστρία, την Πολωνία, την Ιταλία και το "νωμένο Βασίλειο, ενώ πολλά εργοστάσια αναγκάστηκαν να διακόψουν τη λειτουργία τους. Κάθε χρόνο, εκατοντάδες χιλιάδες εκτάρια δάσους στη νότια Ευρώπη καταστρέφονται ολοσχερώς από τις πυρκαγιές. Θεωρείται ότι η αλλαγή του κλίματος οξύνει την κατάσταση και ότι οι φυσικές καταστροφές που προκαλούν τρομερές ζημίες από άποψη απώλειας ανθρώπινων ζωών, περιβαλλοντικών καταστροφών και μειωμένης οικονομικής δραστηριότητας ακολουθούν ανοδική πορεία. " πρόληψη, η έρευνα και η ορθή διαχείριση του κινδύνου είναι ζωτικής σημασίας.
<P>
Σύμφωνα με τη διεθνή στρατηγική των "νωμένων Εθνών για την περιστολή των φυσικών καταστροφών, η βελτίωση του χωροταξικού σχεδιασμού στις παράκτιες ζώνες και η διατήρηση των οικοσυστημάτων μπορεί να μειώσει τον αντίκτυπο των φυσικών καταστροφών. Από την άλλη, θα πρέπει να ενισχυθούν οι μηχανισμοί πολιτικής προστασίας, να απλουστευθούν τα μέσα απόκρισης της ΕΕ και να καταστούν πιο ευέλικτοι οι κανόνες εφαρμογής των κανονισμών. Κύριε Πρόεδρε, αναφερθήκατε στο Ταμείο Αλληλεγγύης. Δεν κατανοώ γιατί το Συμβούλιο διατήρησε το εμπόδιο στον νέο κανονισμό για το Ταμείο Αλληλεγγύης που εγκρίθηκε από το Κοινοβούλιο. Θα ήθελα επίσης να επισημάνω ότι το Κοινοβούλιο ενέκρινε πρόσφατα την πρόταση δημιουργίας ενός Ευρωπαϊκού Παρατηρητηρίου για την Ξηρασία ως κέντρου γνώσης, παρακολούθησης και ελέγχου των επιπτώσεων της ξηρασίας. Μεγάλη διαφορά μπορεί επίσης να κάνει η αύξηση των επενδύσεων όσον αφορά την πρόληψη και η μεγαλύτερη προσοχή κατά την προετοιμασία και την κατάρτιση του προσωπικού.
<SPEAKER ID="009" NAME="Dirk Sterckx" LANGUAGE="NL">
Κύριε Πρόεδρε, ασφαλώς εκφράζουμε πρωτίστως τη συμπαράστασή μας προς τα θύματα. Στη χώρα μου πνίγηκαν τέσσερις άνθρωποι και ακούω ότι και σε άλλες χώρες εκατοντάδες και χιλιάδες άνθρωποι υπέστησαν υπέρογκες οικονομικές και συναισθηματικές απώλειες όσον αφορά τις επιχειρήσεις και τα σπίτια τους. Οι πρώτες σκέψεις μας συντροφεύουν, ασφαλώς, αυτούς τους ανθρώπους. Τις τελευταίες εβδομάδες, τους τελευταίους μήνες, ακόμη και τα τελευταία χρόνια, πολλά κράτη μέλη αντιμετώπισαν δυσκολίες λόγω του νερού, δηλαδή λόγω πλημμυρών. Θα ήθελα να θέσω μια ερώτηση στην Επιτροπή. Θεωρείτε ότι θα ήταν σκόπιμο, όσον αφορά την αξιολόγηση των εν λόγω γεγονότων, να συγκεντρωθούν εμπειρογνώμονες από διάφορα κράτη μέλη, από διάφορες περιοχές, και να τους δοθεί η ευκαιρία να μας πουν τη γνώμη τους για ό,τι συνέβη ώστε να αποκτήσουμε καλύτερη αντίληψη των αιτιών; Είναι ένα πολύ περίπλοκο ζήτημα αλλά, κατά την άποψή μου, αν εξιχνιάσουμε τα αίτια, θα μπορέσουμε επίσης να συζητήσουμε τρόπους επίλυσης με τους εν λόγω ειδικούς. Κατά την άποψή μου, ενδείκνυται η διεξαγωγή ανάλυσης κινδύνου για κάθε λεκάνη απορροής ποταμού, όπως αυτές που διενεργήσαμε για το περιβάλλον στην οδηγία πλαίσιο για τα ύδατα. Πρέπει επίσης να πραγματοποιήσουμε διαβουλεύσεις με εμπειρογνώμονες σχετικά με τη λήψη προληπτικών μέτρων. Πώς μπορούμε να αποτρέψουμε τέτοιου είδους καταστροφές στο μέλλον; Διότι αναμένουμε ακόμη έντονες βροχοπτώσεις οι οποίες θα είναι επικεντρωμένες σε συγκεκριμένες περιοχές. Αυτή, εξάλλου, είναι η αιτία των πλημμυρών. Τέλος, αν βρεθούμε και πάλι σε κατάσταση έκτακτης ανάγκης, θα πρέπει να διασφαλίσουμε ότι είμαστε σε θέση να λάβουμε καλύτερα συντονισμένα μέτρα για τη βελτίωση της διάθεσης των υδάτων. Θα ήθελα να ζητήσω από την Επιτροπή να συγκεντρώσει εμπειρογνώμονες ώστε να αξιολογήσει καταλλήλως τις πρόσφατες καταστροφές.
<SPEAKER ID="010" NAME="Isabelle Durant" LANGUAGE="FR">
Κύριε Πρόεδρε, θα ήθελα και εγώ, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, να εκφράσω τα συλλυπητήριά μου προς όλες τις οικογένειες και τους ανθρώπους που επλήγησαν από αυτές τις τραγικές πλημμύρες, προς όλους όσοι έχασαν αγαπημένα τους πρόσωπα και προς όλους όσοι υπέστησαν σημαντικές υλικές ζημίες. Εντούτοις, θα ήθελα επίσης να αναφέρω και να ευχαριστήσω όλους τους πυροσβέστες, τους διασώστες και τους εθελοντές που έδρασαν εξαιρετικά τις τελευταίες εβδομάδες σε όλες τις πληγείσες περιοχές.
<P>
Τα θύματα θα χρειαστούν βοήθεια και αποζημίωση όχι μόνο βραχυπρόθεσμα, αλλά και μέσα στους προσεχείς μήνες. Θα πρέπει επίσης να χαράξουμε μια συνεπή και καινοτόμο πολιτική για την αντιμετώπιση των βαθύτερων αιτιών του προβλήματος. Προτείνω στην Επιτροπή τρεις τύπους μέτρων.
<P>
Πρώτον, πρέπει να εκτελέσουμε έργα ανάπλασης και κατασκευαστικά έργα για να μειωθεί η αδιαπερατότητα του εδάφους, διότι κάθε φορά που χτίζεται μια βιομηχανική εγκατάσταση, ένα εμπορικό κέντρο ή ένα συγκρότημα κατοικιών, πρέπει να σχεδιάζεται με τέτοιο τρόπο ώστε να προλαμβάνεται η ελαφριά αύξηση της αδιαπερατότητας του εδάφους. " προδιαγραφή αυτή δεν ισχύει απλώς για τις πλημμυρικές ζώνες.
<P>
Δεύτερον, πρέπει να αναθεωρήσουμε τις γεωργικές πρακτικές μας. Οι πολιτικές εντατικής γεωργίας έχουν καταστήσει το έδαφος πιο ευάλωτο στις ξαφνικές αλλαγές του καιρού. Πρέπει συνεπώς να ενισχύσουμε όλα τα γεωργοπεριβαλλοντικά μέτρα προς αυτήν την κατεύθυνση.
<P>
Τέλος, υπάρχει το ζήτημα της ειδοποίησης και του συντονισμού των πόλεων, ώστε να μπορούν να προετοιμαστούν και να αντιμετωπίσουν τέτοιου είδους γεγονότα όταν συμβαίνουν. Θεωρούμε ότι η επικοινωνία και η κινητοποίηση δεν ήταν όσο ταχείες έπρεπε ορισμένες φορές, και πρέπει αναμφίβολα να εξετασθούν δραστικότερες διαδικασίες για τον συντονισμό της μετάδοσης προειδοποιήσεων για καιρικά φαινόμενα.
<P>
Προτείνω, λοιπόν, η Ευρωπαϊκή Ένωση να αναθεωρήσει όλες τις πολιτικές της -πολιτικές πρόληψης και δράσης σε όλους τους υπόλοιπους τομείς- και να αναπτύξει πολιτικές που μπορούν να αποβούν θετικές στην κατάσταση αυτή· ειδάλλως, την επόμενη φορά που θα εμφανιστούν ακραία καιρικά φαινόμενα σε λίγους μήνες, θα βρεθούμε πάλι εδώ εκφράζοντας τα συλλυπητήριά μας στα θύματα - σε ανθρώπους, οικογένειες και επιχειρήσεις. Πιστεύω ότι πρέπει να το αποφύγουμε αυτό και μπορούμε να το κάνουμε σε όλες τις πολιτικές μας.
<SPEAKER ID="011" NAME="Julie Girling" LANGUAGE="EN">
Κύριε Πρόεδρε, η ομάδα μου εκφράζει επίσης τα θερμά της συλλυπητήρια στους πληγέντες. Έχω πολύ προσωπική εμπειρία επί του θέματος. Στην πραγματικότητα, οι πλημμύρες που σημειώθηκαν στην περιοχή μου με έφεραν για πρώτη φορά σε επαφή με το Ευρωπαϊκό Κοινοβούλιο και με ενέπνευσαν ουσιαστικά να γίνω εντέλει βουλευτής του Κοινοβουλίου· επομένως, η κινητοποίηση του Ταμείου Αλληλεγγύης στην προκείμενη περίπτωση ήταν πολύ σημαντική για εμένα. Μόνο αυτήν την εβδομάδα, σημειώθηκαν ακόμη μεγαλύτερες πλημμύρες στην Κορνουάλη, από όπου κατάγομαι.
<P>
Ο κ. Sterckx ανέφερε ήδη τα όσα θέλω να πω, αλλά πιστεύω ότι πρέπει να τα επαναλάβουμε. Πιστεύω ότι οι έγκαιρες προειδοποιήσεις είναι σημαντικές· όλοι γνωρίζουμε, όμως, πόσο γρήγορα μετακινούνται τα καιρικά φαινόμενα και πόσο γρήγορα αλλάζει ο καιρός. Αναρωτιέμαι αν αξίζει η δαπάνη χρημάτων για τη μετάδοση πολλών έγκαιρων προειδοποιήσεων, οι οποίες ουσιαστικά υπάρχουν ήδη. Το ζήτημα είναι τι γίνεται όταν λαμβάνονται οι προειδοποιήσεις. Όπως είπε ο κ. Sterckx, η Ευρώπη θα μπορούσε σίγουρα να επιφέρει μεγάλη προστιθέμενη αξία διαθέτοντας ένα σύστημα από το οποίο θα μπορούσαμε να μάθουμε ο ένας από τον άλλο.
<P>
Γνωρίζω ότι στην υπόθεση της περιοχής του Gloucestershire, από όπου κατάγομαι, βοηθηθήκαμε πολύ μετά τις πλημμύρες από διασυνδέσεις ιδίως με αυστριακές περιοχές, όπου υπάρχει εκτενής εμπειρία όσον αφορά τις πλημμύρες σε πολύ ορεινές περιοχές. Εμείς δεν το είχαμε αυτό.
<P>
Θεωρώ ότι θα ήταν πολύ καλή ιδέα να εστιάσει η Επιτροπή στη δημιουργία ορισμένων περιφερειακών διασυνδέσεων ώστε να μαθαίνουμε ο ένας από τον άλλο πώς μπορούμε να αντιμετωπίσουμε τέτοιου είδους καταστάσεις, διότι σίγουρα δεν πρόκειται να λήξει το ζήτημα.
<SPEAKER ID="012" NAME="Lothar Bisky" LANGUAGE="DE">
Κύριε Πρόεδρε, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, θα ήθελα να εκφράσω τη συμπαράστασή μου στα θύματα και στους πληγέντες. Όλες οι Ομάδες του Κοινοβουλίου συμφωνούν επ' αυτού. Επίσης συμφωνούμε ότι πρέπει να παράσχουμε βοήθεια γρήγορα. Έχουν ήδη ειπωθεί πολλά σημαντικά πράγματα. Δεν χρειάζεται να τα επαναλάβω. Τα υποστηρίζω, όμως, απόλυτα. Θα ήθελα να επισημάνω μία ακόμη πτυχή και αυτή είναι η μακροπρόθεσμη καταστροφή. Δεν πρέπει να ξεχνούμε ότι πολλές συνέπειες θα έχουν πιο μόνιμο αντίκτυπο στο φυσικό περιβάλλον από ό,τι περιμένουμε σήμερα. Ως εκ τούτου, μου φαίνεται πως είναι σημαντικό το Ταμείο Αλληλεγγύης και τα μέτρα που λαμβάνουμε να έχουν στόχο αυτές τις μακροπρόθεσμες επιπτώσεις της φυσικής καταστροφής.
<P>
Θα ήθελα να διατυπώσω μία τελευταία παρατήρηση. Μπορούμε να καθόμαστε εδώ και να συζητούμε το ζήτημα, αλλά το πιο σημαντικό πράγμα που μπορούμε να κάνουμε είναι να παράσχουμε υποστήριξη, ώστε να μπορέσουν οι άνθρωποι να αρχίσουν να οργανώνουν τη βοήθεια που τους παρέχεται, διότι αντιλαμβάνονται τις τοπικές συνθήκες καλύτερα από ό,τι εμείς στο Κοινοβούλιο.
<SPEAKER ID="013" NAME="Mara Bizzotto" LANGUAGE="IT">
Κύριε Πρόεδρε, κυρίες και κύριοι, θα ήθελα να εκφράσω την αλληλεγγύη μου σε όλους τους πολίτες που επλήγησαν από τις πλημμύρες εξ ονόματος της Ομάδας μου. Θα ήθελα, ωστόσο, να αναφερθώ στην περιοχή μου, μια περιφέρεια 5 εκατομμυρίων κατοίκων, όπου 500.000 άνθρωποι επλήγησαν από την πλημμύρα, σε σύνολο 131 δήμων, 7.000 κάτοικοι μετεγκαταστάθηκαν, 140 τετραγωνικά χιλιόμετρα πλημμύρισαν, τρία νοσοκομεία και ιατρικές εγκαταστάσεις εκκενώθηκαν και δύο άνθρωποι έχασαν τη ζωή τους. " γεωργία επλήγη σοβαρά και ο αντίκτυπος έγινε απόλυτα αισθητός από το 23% των επιχειρήσεων του Veneto. Αυτά απλώς για να πάρετε μια ιδέα του μεγέθους της εν λόγω καταστροφής.
<P>
" Ευρώπη πρέπει να κάνει περισσότερα. " Ευρώπη πρέπει να κινητοποιήσει το Ταμείο Αλληλεγγύης και γνωρίζουμε ότι αν δεν εγκριθεί ο προϋπολογισμός, το ταμείο δεν μπορεί να κινητοποιηθεί. Είναι πολύ ωραία να καθόμαστε εμείς εδώ σήμερα και να μιλάμε για σπουδαίες στρατηγικές, σχέδια ανάπτυξης και φανταστικά προγράμματα. " Ευρώπη πρέπει να επενδύσει περισσότερο στην έρευνα και στην πρόληψη των υδρογεωλογικών κινδύνων, να προάγει τον υπεύθυνο χωροταξικό σχεδιασμό και να παράσχει κίνητρα για τη χρήση και την ανάπτυξη συστημάτων έγκαιρης προειδοποίησης.
<P>
Πρέπει να επενδύσει περισσότερο σε υδραυλικά έργα προστασίας, διότι οι ποταμοί μας κινδυνεύουν και εξακολουθούν να θέτουν σε κίνδυνο την υγεία των πολιτών μας. Ελπίζω, λοιπόν, ολόψυχα να βρει, για μια φορά, λύση η Ευρώπη και να κάνει τη φωνή της να ακουστεί, καθώς συχνά κατηγορείται ότι είναι πολύ απομακρυσμένη από τους πολίτες της.
<SPEAKER ID="014" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="015" NAME="Olga Sehnalová" LANGUAGE="CS">
Τόσο οι φυσικές καταστροφές όσο και οι βιομηχανικές καταστροφές, όπως είδαμε κατά την πρόσφατη τραγωδία της τοξικής ιλύος στην Ουγγαρία, αποτελούν, δυστυχώς, συχνό φαινόμενο στην Ευρώπη. " αξιοπιστία της Ευρωπαϊκής Ένωσης ως οργανισμού που επιδεικνύει αλληλεγγύη σε ώρα ανάγκης εξαρτάται από την ικανότητα παροχής αποτελεσματικής και ιδιαίτερα ταχείας συνδρομής στις πληγείσες περιοχές και στους πληγέντες πολίτες. Το πλέον σημαντικό ζήτημα εδώ είναι ο χρόνος. Οι κανόνες που διέπουν τη συνδρομή πρέπει, συνεπώς, να είναι όσο το δυνατόν πιο ευέλικτοι, ιδίως στην περίπτωση καταστροφών διασυνοριακού χαρακτήρα. " προϋπόθεση της επίτευξης ενός προκαθορισμένου αναμενόμενου επιπέδου ζημίας, ανεξαρτήτως του μεγέθους της πληγείσας επικράτειας και της έντασης της ζημίας, δεν είναι ικανοποιητική. Στην πραγματικότητα, είναι αδύνατο να προβλέψουμε τα πάντα. Υποστηρίζω, συνεπώς, πλήρως τις αλλαγές που αποσκοπούν στην αποτελεσματική και ταχεία κινητοποίηση πόρων. Το να είμαστε σε θέση να βοηθήσουμε τους πολίτες μας είναι, κατά την άποψή μου, σημαντικό θετικό στοιχείο όσον αφορά την αντίληψη του κόσμου για την ΕΕ. Υπάρχει καλύτερος τρόπος να αποδείξουμε ότι η Ευρώπη συμπαραστέκεται στους πολίτες της;

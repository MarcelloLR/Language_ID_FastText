<CHAPTER ID="003">
Προετοιμασίες για τη συνεδρίαση του Ευρωπαϊκού Συμβουλίου (28-29 Οκτωβρίου) - Προετοιμασίες για τη συνάντηση κορυφής της G20 (11-12 Νοεμβρίου) - Χρηματοπιστωτική, οικονομική και κοινωνική κρίση: συστάσεις για τα ενδεικνυόμενα μέτρα και πρωτοβουλίες - Βελτίωση της οικονομικής διακυβέρνησης και του πλαισίου σταθερότητας της Ένωσης, ειδικότερα στην ευρωζώνη (συζήτηση)
<SPEAKER ID="009" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
των δηλώσεων του Συμβουλίου και της Επιτροπής σχετικά με τις προετοιμασίες για τη συνάντηση κορυφής της G20 (11-12 Νοεμβρίου),
<P>
των δηλώσεων του Συμβουλίου και της Επιτροπής σχετικά με τις προετοιμασίες για τη συνεδρίαση του Ευρωπαϊκού Συμβουλίου (28-29 Οκτωβρίου),
<P>
της έκθεσης της κ. Berès σχετικά με τη χρηματοπιστωτική, οικονομική και κοινωνική κρίση: συστάσεις για τα ενδεικνυόμενα μέτρα και πρωτοβουλίες (ενδιάμεση έκθεση), και
<P>
της έκθεσης του κ. Feio που περιέχει συστάσεις προς την Επιτροπή σχετικά με τη βελτίωση της οικονομικής διακυβέρνησης και του πλαισίου σταθερότητας της Ένωσης, ειδικότερα στην ευρωζώνη.
<SPEAKER ID="010" NAME="Olivier Chastel" LANGUAGE="FR">
Κύριε Πρόεδρε, κύριε Barroso, κύριε Επίτροπε, κυρίες και κύριοι, εξ ονόματος του Συμβουλίου, θα ήθελα να σας ευχαριστήσω, κύριε Πρόεδρε, για την ευκαιρία που μου δίνετε να μιλήσω για το προπαρασκευαστικό έργο που επιτελείται στο πλαίσιο του Συμβουλίου ενόψει του προσεχούς Ευρωπαϊκού Συμβουλίου.
<P>
Αυτό το Ευρωπαϊκό Συμβούλιο θα έχει πλούσια ημερήσια διάταξη. Το κεντρικό θέμα του θα είναι, αναμφίβολα, η οικονομική διακυβέρνηση. Όπως γνωρίζετε, η επιχειρησιακή ομάδα υπό την προεδρία του Προέδρου κ. Van Rompuy συνεδρίασε τη Δευτέρα και ενέκρινε την τελική της έκθεση.
<P>
" εν λόγω έκθεση περιλαμβάνει σημαντικές και συγκεκριμένες συστάσεις και προτάσεις, οι οποίες αναμένεται να μας επιτρέψουν να πραγματοποιήσουμε ποιοτικό άλμα στο πεδίο της ευρωπαϊκής οικονομικής διακυβέρνησης. Ειδικότερα, οι συστάσεις της αποβλέπουν στη βελτίωση της δημοσιονομικής πειθαρχίας, τη διεύρυνση της οικονομικής εποπτείας, την ανάπτυξη και επέκταση του συντονισμού, την ενίσχυση του πλαισίου διαχείρισης κρίσεων και την ενδυνάμωση των θεσμικών οργάνων.
<P>
Όλες αυτές οι συστάσεις μπορούν να υλοποιηθούν άμεσα μέσω νομοθεσίας. Φυσικά, ευελπιστούμε ότι το Ευρωπαϊκό Συμβούλιο θα μπορέσει να τις στηρίξει, ούτως ώστε η Επιτροπή, το Κοινοβούλιο και το Συμβούλιο να μπορέσουν να σημειώσουν ταχεία πρόοδο ως προς αυτά τα πολύ σημαντικά θέματα. Σε κάθε περίπτωση, αυτό θα έστελνε ένα θετικό μήνυμα όσον αφορά την πρόθεσή μας να λάβουμε τα αναγκαία μέτρα ώστε να αντεπεξέλθουμε στη σημαντική οικονομική πρόκληση ενώπιον της οποίας βρισκόμαστε.
<P>
Είναι αλήθεια ότι ορισμένοι έθεσαν το θέμα της διερεύνησης άλλων επιλογών, οι οποίες υπερβαίνουν αυτές τις συστάσεις, αλλά και το πεδίο εφαρμογής των διατάξεων των Συνθηκών. Αναφέρομαι εν προκειμένω σε θέματα όπως η αναστολή των δικαιωμάτων ψήφου ή η θέσπιση νέων κανόνων ψηφοφορίας όπως η αντεστραμμένη πλειοψηφία.
<P>
Είναι σαφές ότι δεν πρόκειται για εύκολα ζητήματα, ούτε από τεχνική ούτε από πολιτική άποψη. Θα συζητηθούν στο Ευρωπαϊκό Συμβούλιο της προσεχούς εβδομάδας.
<P>
Ένα άλλο σημαντικό θέμα της ημερήσιας διάταξης του Ευρωπαϊκού Συμβουλίου είναι η προετοιμασία της συνάντησης κορυφής της G20. Πράγματι, το Ευρωπαϊκό Συμβούλιο θα κληθεί να καθορίσει τη θέση της Ένωσης βάσει των προπαρασκευαστικών εργασιών που διεξήχθησαν χθες στο Συμβούλιο ECOFIN. Σε γενικές γραμμές, είναι σημαντικό η συνάντηση κορυφής της G20 στη Σεούλ να δρομολογήσει την επιτάχυνση των προσπαθειών υλοποίησης του πλαισίου που έχει καθοριστεί για την προώθηση ισχυρότερης, πιο βιώσιμης και πιο ισόρροπης ανάπτυξης. Ειδικότερα, πρέπει να αντιμετωπίσουμε τις σοβαρές παγκόσμιες οικονομικές ανισότητες οι οποίες ενδέχεται να θέσουν σε κίνδυνο την ανάπτυξη.
<P>
Από το 2008 και μετά, με την έναρξη της κρίσης και τα μέτρα που ελήφθησαν για την αντιμετώπισή της -με άλλα λόγια, μετά την από μακρού αναμενόμενη ανάδειξη της σπουδαιότητας της G20- οι εξελίξεις ήταν ραγδαίες. Ο λόγος είναι πολύ απλός: η συνάφεια. Εντός ολίγων μηνών, η ίδια η φύση πολλών αποφάσεων που έχουν άμεσο αντίκτυπο στους συμπολίτες μας έχει μετατοπιστεί από το τοπικό ή εθνικό επίπεδο στο διεθνές επίπεδο. Παγκοσμιοποίηση σημαίνει ότι πρέπει πλέον να δρούμε ταυτόχρονα σε ευρωπαϊκό και σε διεθνές επίπεδο επί της πλειονότητας των ζητημάτων.
<P>
Όλοι γνωρίζουμε ότι η Ευρωπαϊκή Ένωση χρειάστηκε χρόνο για να καταλήξει σε συμφωνία επί της θέσπισης νέας Συνθήκης, η οποία απέβλεπε επίσης στην ενίσχυση του ρόλου της Ένωσης στο διεθνές προσκήνιο. Χρειάστηκε να παρέλθει σχεδόν το μεγαλύτερο μέρος της τελευταίας δεκαετίας για να επιτύχουμε αυτήν τη Συνθήκη, αλλά μόλις το τελευταίο δεκάμηνο για να συνειδητοποιήσουμε τη σπουδαιότητά της.
<P>
" G20 έχει αποδειχθεί μάλλον επιτυχής μετά την ίδρυσή της, όμως εκτιμώ ότι η δυσκολότερη και πιο σημαντική δοκιμασία αναμένεται κατά τις προσεχείς εβδομάδες και τους επόμενους μήνες, όταν θα κληθούμε να αντιμετωπίσουμε τον πολύ σοβαρό κίνδυνο της απώλειας της δημιουργηθείσας δυναμικής.
<P>
" Ευρωπαϊκή Ένωση προετοιμάζει σήμερα δύο σημαντικές συναντήσεις, οι οποίες θα διεξαχθούν αμφότερες στην Κορέα, η πρώτη εξ αυτών θα λάβει χώρα σε δύο ημέρες. Πρόκειται, πρωτίστως, για τη συνάντηση των υπουργών Οικονομικών και των διοικητών των κεντρικών τραπεζών των χωρών της G20 και, εν συνεχεία, για τη συνάντηση κορυφής της G20, η οποία θα διεξαχθεί στα μέσα Νοεμβρίου.
<P>
Επί της ουσίας, η συμβολή της Ένωσης στην ισχυρή, βιώσιμη και ισόρροπη ανάπτυξη στηρίζεται: 1) σε φιλικά για την οικονομική μεγέθυνση και διαφοροποιημένα σχέδια δημοσιονομικής εξυγίανσης· 2) στη στρατηγική "Ευρώπη 2020" για την υλοποίηση των διαρθρωτικών μεταρρυθμίσεων που απαιτούνται για την υποστήριξη, μεταξύ άλλων, της δημιουργίας θέσεων εργασίας· 3) στο πρόγραμμα μεταρρύθμισης του χρηματοπιστωτικού τομέα και των συναφών αγορών· και 4) στην ενίσχυση της οικονομικής διακυβέρνησης της Ένωσης. Ως προς την τελευταία αυτή πτυχή, θα μπορούσαμε να παρουσιάσουμε στη συνάντηση κορυφής του Νοεμβρίου τα ευρήματα της επιχειρησιακής ομάδας, εφόσον εγκριθούν προηγουμένως από το Ευρωπαϊκό Συμβούλιο.
<P>
Θα προσέθετα δε ότι η Ευρωπαϊκή Ένωση εκδηλώνει έντονο ενδιαφέρον για τη διαδικασία αλληλαξιολόγησης στο πλαίσιο της G20. Ως Ευρωπαίοι, έχουμε την εμπειρία πρακτικών αυτού του τύπου και γνωρίζουμε πόσο ενδιαφέρουσες και χρήσιμες μπορούν να αποβούν. Είναι σαφές ότι όλοι πρέπει να διαδραματίσουν τον ρόλο που τους αναλογεί και να επιδείξουν πραγματική προθυμία να συνεισφέρουν στο πλαίσιο προαγωγής της ανάπτυξης.
<P>
Ο πόλεμος κατά του προστατευτισμού δεν κερδίζεται σε μία και μόνο μάχη, αλλά μέσω της παραμονής μας σε κατάσταση γενικής επιφυλακής, και τούτο σε καθημερινή βάση. Κατά τα λοιπά, καίτοι το έργο των τεχνικών φορέων, όπως το Συμβούλιο Χρηματοπιστωτικής Σταθερότητας, του οποίου προεδρεύει ο κ. Mario Draghi, σημειώνει ικανοποιητική πρόοδο, και η εν γένει ολοκλήρωση, ιδίως σε ορισμένους τομείς, κινείται, κατά τη γνώμη μου, προς την ορθή κατεύθυνση, εξίσου σημαντική είναι και η μακροπρόθεσμη μεταρρύθμιση του Διεθνούς Νομισματικού Ταμείου.
<P>
Οι Ευρωπαίοι είναι διατεθειμένοι να τηρήσουν τις προγενέστερες δεσμεύσεις τους, ιδίως όσες ανέλαβαν πέρυσι στο Πίτσμπεργκ, ώστε να διασφαλιστεί ότι το νέο ΔΝΤ θα είναι πιο αντιπροσωπευτικό της νέας διεθνούς οικονομικής πραγματικότητας και ότι, ως εκ τούτου, οι αναδυόμενες οικονομίες θα διαδραματίζουν εντονότερο ρόλο και θα έχουν συναφώς ισχυρότερο λόγο. Οφείλω, εντούτοις, να καταστήσω σαφές το εξής: κανείς δεν μπορεί να έχει την απαίτηση από την Ευρώπη να προβεί μονομερώς σε όλες τις απαιτούμενες υποχωρήσεις προς αυτήν την κατεύθυνση.
<P>
Πρέπει να συνδράμουν όλες οι αναπτυγμένες χώρες. Έχουμε ήδη καταστήσει γνωστά τα συγκεκριμένα θέματα επί των οποίων είμαστε πρόθυμοι να διαπραγματευτούμε, όσον αφορά την αντιπροσώπευση, τη διακυβέρνηση και το δικαίωμα ψήφου. Θεωρούμε ότι πρόκειται για πρόσφορη βάση ώστε να καταλήξουμε σε συμβιβαστική λύση. Επομένως, κανείς δεν μπορεί να κατηγορήσει την Ευρώπη σε περίπτωση που δεν επέλθουν μεταβολές εν προκειμένω.
<P>
Ως Ένωση, έχουμε διαπραγματευτεί μεταξύ μας όλα αυτά τα θέματα, καθώς και μια σειρά κρίσιμων ζητημάτων και όρων αναφοράς για τη συνάντηση των υπουργών Οικονομικών της G20, η οποία πρόκειται να διεξαχθεί την τρέχουσα εβδομάδα. Αυτό το πράξαμε προκειμένου να διασφαλιστεί ότι οι Ευρωπαίοι δεν θα εκφράσουν απλώς την άποψή τους ομόφωνα, αλλά και θα επικεντρώσουν τις προσπάθειές τους στην προάσπιση και την προαγωγή των πτυχών που αντιπροσωπεύουν τα ζωτικότερα συμφέροντά τους. " Προεδρία και η Επιτροπή θα καταβάλουν κάθε δυνατή προσπάθεια ώστε να υπερασπιστούν και να υποστηρίξουν αυτά τα συμφέροντα που απορρέουν από την κοινή μας θέση, η οποία είναι καρπός πολύμηνων προσπαθειών εκ μέρους όλων των κρατών μελών.
<P>
Όσον αφορά την κλιματική αλλαγή, θεωρητικώς, δεν έχουμε την πρόθεση να πραγματοποιήσουμε διεξοδική συζήτηση στο Ευρωπαϊκό Συμβούλιο, δεδομένου ότι το Συμβούλιο Περιβάλλοντος ενέκρινε ήδη, στις 14 Οκτωβρίου, ένα εξαιρετικά εμπεριστατωμένο κείμενο με συμπεράσματα τα οποία καθορίζουν την ευρωπαϊκή θέση. Καθίσταται ολοένα και πιο επείγουσα η ανάγκη να σημειωθεί πρόοδος ως προς την υλοποίηση ενός φιλόδοξου προγράμματος καταπολέμησης της κλιματικής αλλαγής μετά το 2012, και, προς τον σκοπό αυτόν, η Ευρωπαϊκή Ένωση εξακολουθεί να τάσσεται υπέρ μιας σταδιακής προσέγγισης, η οποία θα βασίζεται στο Πρωτόκολλο του Κιότο και τα αποτελέσματα της διάσκεψης της Κοπεγχάγης, και η οποία θα δημιουργεί τις προϋποθέσεις για ένα λεπτομερές και νομικώς δεσμευτικό διεθνές πλαίσιο, λαμβάνοντας υπόψη τις πολιτικές κατευθυντήριες γραμμές που σκιαγραφούνται στο τελικό κείμενο της Κοπεγχάγης.
<P>
" διάσκεψη του Κανκούν πρέπει να επιτύχει ένα ισορροπημένο αποτέλεσμα το οποίο θα λαμβάνει υπόψη τις ανησυχίες όλων των μερών και θα μας επιτρέπει να κατοχυρώσουμε την πρόοδο που έχει σημειωθεί μέχρι στιγμής. " Ένωση έχει εκφράσει την προτίμησή της υπέρ ενός νομικώς δεσμευτικού μέσου που θα περιλαμβάνει τα βασικά στοιχεία του Πρωτοκόλλου του Κιότο. Θα μπορούσε, ωστόσο, να εξετάσει το ενδεχόμενο μιας δεύτερης περιόδου δέσμευσης βάσει του Πρωτοκόλλου του Κιότο, εφόσον πληρούνται ορισμένες προϋποθέσεις. " περίοδος αυτή θα πρέπει να εντάσσεται στο πλαίσιο ευρύτερης συμφωνίας, η οποία θα είναι αποδεκτή από όλες τις μείζονες οικονομίες του πλανήτη, θα αποτυπώνει τις φιλοδοξίες και την αποτελεσματικότητα της διεθνούς δράσης και θα ανταποκρίνεται στην επείγουσα ανάγκη για την προστασία της περιβαλλοντικής ακεραιότητας.
<P>
Θα ήθελα να αναφερθώ εν συντομία στο θέμα της προετοιμασίας της θέσης της Ευρωπαϊκής Ένωσης ενόψει των συναντήσεων κορυφής με τις "νωμένες Πολιτείες της Αμερικής, τη Ρωσία και την Ουκρανία. Θα είναι η πρώτη φορά που οι προετοιμασίες των συναντήσεων κορυφής με τους βασικούς εταίρους της Ένωσης θα συζητηθούν από τους αρχηγούς κρατών ή κυβερνήσεων, σύμφωνα με τα συμπεράσματα του Ευρωπαϊκού Συμβουλίου της 16ης Σεπτεμβρίου. Το ζητούμενο είναι οι αρχηγοί κρατών ή κυβερνήσεων να διεξαγάγουν ανοικτό διάλογο επί των βασικών προκλήσεων που εγείρονται στις σχέσεις μας με τους εταίρους μας. Χωρίς να θέλω να προκαταλάβω την έκβαση του εν λόγω διαλόγου, επιτρέψτε μου να παρουσιάσω εν συντομία τα καίρια ζητήματα που θα εξεταστούν στο πλαίσιο αυτών των επικείμενων συναντήσεων κορυφής.
<P>
Σημαντική θα είναι αναμφίβολα η εστίαση της συνάντησης κορυφής με τις "νωμένες Πολιτείες σε μερικά ζητήματα στρατηγικής σημασίας. Σε γενικές γραμμές, επιβάλλεται να ενισχυθεί η διατλαντική συνεργασία, η οποία αποτελεί θεμελιώδες μέσο για τον σχεδιασμό αποτελεσματικών λύσεων έναντι των κοινών προκλήσεων τις οποίες αντιμετωπίζουμε. Επιπλέον, την επομένη της συνάντησης κορυφής της G20, η διάσκεψη κορυφής Ευρώπης"νωμένων Πολιτειών θα αποτελέσει σημαντική ευκαιρία ώστε να ληφθούν υπόψη αυτά τα αποτελέσματα και να αναπτυχθεί κοινή προσέγγιση επί αρκετών τρεχόντων οικονομικών ζητημάτων. Πρέπει επίσης να επιδιώξουμε τη διαμόρφωση κοινής προσέγγισης έναντι των αναδυόμενων οικονομιών.
<P>
Ακόμα, η διάσκεψη κορυφής πρέπει -όπως ελπίζουμε τουλάχιστον- να επιτρέψει την αναζωογόνηση του Διατλαντικού Οικονομικού Συμβουλίου μετασχηματίζοντάς το σε οικονομικό φόρουμ, το οποίο δεν θα περιορίζεται μόνο σε αμιγώς ρυθμιστικά ζητήματα. Το Συμβούλιο θα μπορούσε να εξετάσει πρόσφορους τρόπους διαχείρισης της κρίσης και προαγωγής της ανάπτυξης και της δημιουργίας θέσεων εργασίας, βάσει ενισχυμένης εντολής.
<P>
Σκοπεύουμε επίσης να αξιοποιήσουμε τη διάσκεψη κορυφής ώστε να προετοιμαστούμε για το Κανκούν, και προφανώς αναμένουμε σημαντικό θετικό μήνυμα από τους αμερικανούς εταίρους μας.
<P>
Τέλος, στην ημερήσια διάταξη θα περιλαμβάνονται και σημαντικά ζητήματα εξωτερικής πολιτικής, κυρίως σχετικά με το Σουδάν και το Ιράν.
<P>
Όσον αφορά τη διάσκεψη κορυφής με την Ουκρανία, έχει προγραμματιστεί για σήμερα το απόγευμα ακόμα μια συζήτηση με την Ύπατη Εκπρόσωπο, οπότε ελπίζω ότι θα με συγχωρήσετε που δεν θα επεκταθώ περαιτέρω στο εν λόγω θέμα σήμερα το πρωί.
<P>
Στη διάσκεψη κορυφής με τη Ρωσία, η Ευρωπαϊκή Ένωση σκοπεύει να εκφράσει την πλήρη υποστήριξή της ως προς την εταιρική σχέση για τον εκσυγχρονισμό, η οποία θα μας επιτρέψει να ενισχύσουμε τη συνεργασία μας σε όλους τους τομείς, ιδίως δε σε καίριους τομείς όπως η καινοτομία και η ενέργεια.
<P>
Αυτές, κύριε Πρόεδρε, κύριε Barroso, κυρίες και κύριοι, είναι οι βασικές πτυχές που πρόκειται να συζητηθούν στο Ευρωπαϊκό Συμβούλιο της προσεχούς εβδομάδας: πρόκειται όντως για μια πολύ πλούσια και σημαντική ημερήσια διάταξη.
<SPEAKER ID="011" NAME="José Manuel Barroso" LANGUAGE="EN">
Κύριε Πρόεδρε, σήμερα συζητούμε κατά κύριο λόγο τα θέματα που θα εξεταστούν την προσεχή εβδομάδα από το Ευρωπαϊκό Συμβούλιο. Θα επικεντρωθώ στα θέματα που έχουν, κατά την άποψή μου, τη μεγαλύτερη σημασία: στην οικονομική διακυβέρνηση στην Ευρωπαϊκή Ένωση, φυσικά, και, όσον αφορά τις εξωτερικές μας σχέσεις -εκτός από την πολύ σημαντική διάσκεψη κορυφής με τις "ΠΑ και τη διάσκεψη κορυφής με τη Ρωσία-, στις συναντήσεις κορυφής τις οποίες θεωρώ κρίσιμες: τη συνάντηση κορυφής της G20 στη Σεούλ και τη διάσκεψη κορυφής του Κανκούν για την κλιματική αλλαγή.
<P>
" μεταρρύθμιση της οικονομικής μας διακυβέρνησης αποτελεί ακρογωνιαίο λίθο της βιώσιμης ανάκαμψής μας, αλλά και της αξιοπιστίας μας. Για τον λόγο αυτόν, η Επιτροπή έχει υιοθετήσει ιδιαίτερα φιλόδοξη προσέγγιση ήδη από την έναρξη αυτών των συζητήσεων. Οι προτάσεις που υπέβαλε η Επιτροπή τον προηγούμενο μήνα αποβλέπουν στον μετασχηματισμό του επείγοντος χαρακτήρα της κρίσης σε φιλόδοξη νομική πραγματικότητα. Θίγουν τα καίρια ζητήματα που άπτονται της δυνατότητας της Ευρωπαϊκής Ένωσης να ασκεί ουσιαστική επιρροή στο πεδίο της οικονομικής πολιτικής μέσω ικανοποιητικής συντονισμένης δημοσιονομικής εποπτείας, καθώς και της αντιμετώπισης μακροοικονομικών ανισορροπιών, με στόχο, όπως έχουμε επανειλημμένως τονίσει, τη δημιουργία πραγματικής οικονομικής Ένωσης στην Ευρώπη.
<P>
Επικροτώ θερμά το ενδιαφέρον που έχει επιδείξει το Κοινοβούλιο για τις εν λόγω προτάσεις. μια πρώιμη συμφωνία σε πρώτη ανάγνωση θα αποδείκνυε ότι η Ευρωπαϊκή Ένωση είναι αποφασισμένη να κάνει πράξη το νέο της όραμα. Πρέπει να μεριμνήσουμε για την εφαρμογή αυτών των κανόνων έως τα μέσα του προσεχούς έτους. Παροτρύνω, συνεπώς, τα κράτη μέλη να επιδιώξουν με όλες τους τις δυνάμεις την επίτευξη αυτών των σημαντικών στόχων και να υλοποιήσουν επειγόντως αυτό το πρόγραμμα.
<P>
Μέχρι στιγμής, έχουμε κινηθεί περισσότερο προς την κατεύθυνση της επίτευξης ισχυρότερης συναίνεσης σε καίριους τομείς δράσης, όπως η ενίσχυση του συμφώνου σταθερότητας και ανάπτυξης και η αντιμετώπιση των μακροοικονομικών ανισορροπιών, χάρη επίσης στις ενέργειες της επιχειρησιακής ομάδας υπό την προεδρία του Herman Van Rompuy.
<P>
Μετά την ολοκλήρωση όλων των συζητήσεων και τη λήψη όλων των αναγκαίων αποφάσεων, το αποτέλεσμα αυτής της συνδυασμένης διαδικασίας θα πρέπει να είναι ένα όραμα για την οικονομική διακυβέρνηση το οποίο θα είναι πολύ πιο ολοκληρωμένο, πολύ πιο εναρμονισμένο με την ανάγκη πρόληψης πρωτίστως ενδεχόμενων προβλημάτων, και το οποίο θα στηρίζεται σε πολύ πιο στέρεες βάσεις μέσω της χρήσης κυρώσεων.
<P>
Επιτρέψτε μου όμως να είμαι απολύτως σαφής. Το συνολικό αποτέλεσμα πρέπει να συνιστά ουσιαστική μεταβολή της υφιστάμενης κατάστασης. Πρέπει να δείξουμε στους πολίτες μας ότι η Ευρωπαϊκή Ένωση έχει αντλήσει όλα τα αναγκαία συμπεράσματα και διδάγματα από την κρίση.
<P>
Απομένει ακόμη να διευθετηθούν ορισμένα άλλα θέματα. Ένα θέμα ιδιαίτερης σημασίας είναι ο τρόπος αντικατάστασης του υφιστάμενου μηχανισμού διαχείρισης κρίσεων, ο οποίος συμφωνήθηκε τον Μάιο, από έναν μηχανισμό μονιμότερου χαρακτήρα μετά τη λήξη ισχύος του το 2013. Θα καταβάλουμε κάθε δυνατή προσπάθεια για την αποφυγή παρομοίων κρίσεων στο μέλλον, όμως θα κάνουμε επίσης ό,τι είναι δυνατόν ώστε να είμαστε πολύ καλύτερα προετοιμασμένοι για κρίσιμες εξελίξεις από ό,τι την τελευταία φορά. " ετοιμότητα και η ύπαρξη ενός ισχυρού και μόνιμου μηχανισμού διαχείρισης κρίσεων μπορούν να αποτρέψουν παρόμοιες εξελίξεις στο μέλλον.
<P>
" Επιτροπή λαμβάνει σοβαρά υπόψη τις απόψεις που έχουν εκφράσει τα κράτη μέλη που τάσσονται υπέρ της τροποποίησης της Συνθήκης, η οποία, όπως είναι σε όλους γνωστό, απαιτεί ομόφωνη απόφαση των κρατών μελών. Στο παρόν στάδιο, η Επιτροπή θα επικεντρώσει την προσοχή της στα θέματα ουσίας. Εν προκειμένω, αναφερόμαστε στον σχεδιασμό ενός μονίμου μηχανισμού που θα είναι σε θέση να παράσχει προστασία σε κρίσιμες περιστάσεις, ελαχιστοποιώντας συγχρόνως τον ηθικό κίνδυνο και διασφαλίζοντας ότι ένας τέτοιος μηχανισμός θα χρησιμοποιείται μόνον ως έσχατη λύση υπέρ του κοινού συμφέροντος.
<P>
Εάν και εφόσον υλοποιηθεί πλήρως, το αποτέλεσμα όλης αυτής της προσπάθειας θα ανταποκρίνεται σε αυτό που χρειαζόμαστε: ένα σύστημα το οποίο θα παρέχει κίνητρα αφενός στα κράτη μέλη ώστε να ασκούν ορθές οικονομικές και δημοσιονομικές πολιτικές και αφετέρου στους επενδυτές ώστε να εφαρμόζουν υπεύθυνες πρακτικές δανεισμού.
<P>
Σε γενικές γραμμές, πιστεύω ότι κινούμαστε προς τη σωστή κατεύθυνση. Αντλούμε χρήσιμα διδάγματα από την κρίση. Προς το συμφέρον των πολιτών της, η Ευρωπαϊκή Ένωση θέτει σε εφαρμογή ένα σύστημα διακυβέρνησης το οποίο είναι πλήρως ανανεωμένο σε σύγκριση με την κατάσταση των πραγμάτων πριν από την κρίση, και τώρα θέτουμε ολόκληρο το εν λόγω σύστημα σε πολύ πιο σταθερή βάση.
<P>
Οι επιδόσεις μας στον τομέα της οικονομικής διακυβέρνησης, αλλά και όσον αφορά το πρόγραμμα "Ευρώπη 2020" και τον δημοσιονομικό κανονισμό, θα μας προσφέρουν την κατάλληλη βάση για την επίτευξη προόδου στη συνάντηση κορυφής της G20 στη Σεούλ. " εν λόγω συνάντηση κορυφής διεξάγεται σε κρίσιμη συγκυρία. Θα αποτελέσει πραγματική δοκιμασία της ικανότητας της G20 να προσφέρει τον συντονισμό που χρειάζεται η διεθνής οικονομία μέσω λύσεων συνεργασίας σε παγκόσμιο επίπεδο. Πιστεύω ότι έχει αυτήν την ικανότητα, και θεωρώ ότι η Ευρωπαϊκή Ένωση θα συμβάλει καίρια στην επιτυχή έκβαση της Σεούλ.
<P>
Τι θέλουμε να επιτύχουμε στη Σεούλ; Πρώτον, δεν πρέπει να λησμονούμε ότι η G20 διαδραμάτισε όντως σημαντικό ρόλο στην αντιμετώπιση της κρίσης. Το έπραξε μέσω συλλογικής δράσης και, δεδομένου ότι εισερχόμαστε σε νέα φάση, πρέπει να συνεχίσουμε να δρούμε συλλογικά και να συνεργαζόμαστε. Αυτό συνεπάγεται την αποδοχή ότι οι παγκόσμιες ανισορροπίες μάς αφορούν όλους και ότι όλες οι μείζονες οικονομίες διαδραματίζουν τον δικό τους ρόλο στην εξεύρεση λύσης. Και, ναι, δεν μπορούμε να αγνοήσουμε την πραγματικότητα, ότι δηλαδή οι συναλλαγματικές ισοτιμίες αποτελούν σημαντικό παράγοντα εν προκειμένω.
<P>
Δεύτερον, απαιτείται δράση και όσον αφορά τους διεθνείς χρηματοπιστωτικούς οργανισμούς. " μεταρρύθμιση του ΔΝΤ, ειδικότερα, ήταν από μακρού αναγκαία. Πρέπει και τα άλλα μέρη να επιδείξουν την ίδια ευελιξία που έχει επιδείξει ήδη η Ευρωπαϊκή Ένωση.
<P>
Τρίτον, με τη στήριξη του Κοινοβουλίου, βρισκόμαστε εν μέσω μιας θεμελιώδους μεταρρύθμισης του χρηματοπιστωτικού μας συστήματος και, σε αυτό το σημείο, θέλω να σας ευχαριστήσω και πάλι για την έμφαση που δώσατε στην ανάγκη ολοκλήρωσης αυτής της προσπάθειας το ταχύτερο δυνατόν.
<P>
Πρέπει να διατηρήσουμε την υφιστάμενη δυναμική και στο πλαίσιο της G20. Έχει σημειωθεί ικανοποιητική πρόοδος, όμως τώρα πρέπει να βεβαιωθούμε ότι θα ακολουθήσει και η υλοποίηση.
<P>
Επιθυμώ να συμμετάσχει σε αυτήν την προσπάθεια και ο χρηματοπιστωτικός τομέας. Για τον λόγο αυτόν, η Ευρωπαϊκή Ένωση πρέπει να εξακολουθήσει να προωθεί σταθερά την επιβολή φόρου επί των χρηματοπιστωτικών συναλλαγών σε διεθνές επίπεδο. Εν τω μεταξύ, η Επιτροπή σκοπεύει να διερευνήσει και άλλους τρόπους διασφάλισης της ισότιμης συνεισφοράς του χρηματοπιστωτικού τομέα σε ευρωπαϊκό επίπεδο, όπως είναι ο φόρος επί των χρηματοπιστωτικών δραστηριοτήτων.
<P>
" προσεχής σύνοδος της G20 θα περιλαμβάνει για πρώτη φορά στην ημερήσια διάταξή της την ανάπτυξη. Θα υιοθετηθεί δε πολυετές σχέδιο δράσης για την καθοδήγηση της κοινής μας δράσης σε αυτό το πεδίο. Εξαρχής, η Επιτροπή υπήρξε έντονος υποστηρικτής αυτής της ιδέας, όπως άλλωστε και η κορεατική προεδρία. Πρέπει να δείξουμε ότι η ημερήσια διάταξη της G20 για την ανάπτυξη περιλαμβάνει και ωφελεί εξίσου τις αναπτυσσόμενες χώρες. Συγχρόνως, θέλουμε να επιτύχουμε τη συνεργασία των αναδυόμενων οικονομιών βάσει ενός διεθνούς αναπτυξιακού πλαισίου, το οποίο θα συνάδει με τις βασικές αρχές της αναπτυξιακής πολιτικής και θα επιτρέπει μεγαλύτερο συντονισμό.
<P>
Χθες, κατά τη συνομιλία που είχα εδώ, στο Στρασβούργο, με τον Γενικό Γραμματέα του Ο"Ε κ. Ban Ki-moon, μου ανέφερε συγκεκριμένα αυτήν την πτυχή και εξέφρασε την ιδιαίτερη ευγνωμοσύνη του για την υποστήριξη της Ευρωπαϊκής Ένωσης επί της εν λόγω ατζέντας.
<P>
Τέλος, η G20 πρέπει να ηγηθεί των προσπαθειών προώθησης της εμπορικής ατζέντας. Μακράν του να αποτελεί εναλλακτική λύση αντί για τον ΠΟΕ, η συμφωνία μας με την Κορέα πρέπει να εμπνεύσει τους εταίρους μας ώστε να προωθήσουν την ταχεία ολοκλήρωση των διαπραγματεύσεων του γύρου της Ντόχα, αξιοποιώντας την τρέχουσα συγκυρία.
<P>
Ενόψει της επικείμενης διάσκεψης στο Κανκούν, θα ήθελα να πω λίγα λόγια για τη συγκεκριμένη διάσκεψη. Πρέπει να παραμείνουμε εν προκειμένω εστιασμένοι στους στόχους μας, να φανούμε φιλόδοξοι για την Ευρώπη, αλλά και για τον πλανήτη εν γένει. Πρέπει να προωθήσουμε τη διεθνή διαδικασία. Αυτό δεν είναι εύκολο. Γνωρίζουμε ότι, σε ορισμένους από τους βασικούς εταίρους μας, ο ρυθμός των αλλαγών έχει επιβραδυνθεί αντί να επιταχυνθεί.
<P>
Ας μην λησμονούμε ότι, εν τω μεταξύ, θέτουμε σε εφαρμογή το πλέον συγκεκριμένο και αποτελεσματικό σύστημα περιστολής των εκπομπών στον πλανήτη. Αυτό είναι το ισχυρότερο χαρτί μας και, όσο περισσότερο πλησιάζουμε στην εφαρμογή του νέου συστήματος εμπορίας εκπομπών, τόσο ισχυρότερο γίνεται. " αξιοπιστία μας είναι απαράμιλλη, και στηρίζεται στη σθεναρή συναίνεση μεταξύ του Ευρωπαϊκού Κοινοβουλίου, των κρατών μελών και της Επιτροπής σχετικά με την πορεία που πρέπει να ακολουθηθεί.
<P>
Προσερχόμενοι στη διάσκεψη του Κακνούν, ας μεριμνήσουμε ώστε να μην αποσπάσουν την προσοχή μας ζητήματα διατυπώσεων. Πρέπει να προσέλθουμε στη διαδικασία του Ο"Ε με μεγάλη αυτοπεποίθηση και αποφασιστικότητα. Το Κανκούν δεν είναι το τέλος της διαδικασίας, το καταληκτικό στάδιο, αλλά μπορεί να αποτελέσει πολύ σημαντικό σταθμό της διαδρομής. " ΕΕ πρέπει να μεταφέρει ένα σαφές και συνεπές μήνυμα για την περαιτέρω πρόοδο των διαπραγματεύσεων. Δέον είναι να στοχεύσουμε σε μια σειρά συγκεκριμένων, προσανατολισμένων στη δράση, μέτρων, τα οποία μπορούν να εξασφαλίσουν εμπιστοσύνη και πίστη στη διαδικασία και να διευκολύνουν την επίτευξη του τελικού μας στόχου.
<P>
Αυτός ήταν ο λόγος για τον οποίο απηύθυνα σχετική επιστολή στα μέλη του Ευρωπαϊκού Συμβουλίου την προηγούμενη εβδομάδα. Διατύπωσα μια θέση, η οποία εκτιμώ ότι είναι ισορροπημένη και ρεαλιστική, καθώς και ότι συμβάλλει στην προώθηση της διαδικασίας εκ μέρους μας, χωρίς τη δημιουργία αβάσιμων προσδοκιών. " Ευρώπη πρέπει πλέον να αναλάβει ηγετικό ρόλο και να προσδιορίσει τους τρόπους με τους οποίους η διάσκεψη του Κανκούν μπορεί να πραγματοποιήσει ορισμένα σημαντικά βήματα προόδου, υλοποιώντας σημαντικές δεσμεύσεις, όπως η χρηματοδότηση ταχείας εκκίνησης και, πάνω από όλα, καθιστώντας σαφές ότι συνεχίζουμε να αποτελούμε παράδειγμα προς μίμηση.
<P>
" οικονομία της Ευρωπαϊκής Ένωσης θα αναπτυχθεί φέτος με εντονότερους ρυθμούς από ό,τι είχε προβλεφθεί αρχικώς, ωστόσο, δεν έχει εδραιωθεί ακόμα απολύτως η ανάκαμψη· δεν υπάρχουν περιθώρια εφησυχασμού, όπως έχουμε δηλώσει επανειλημμένως, ιδίως εάν ληφθούν υπόψη τα πολύ υψηλά ποσοστά ανεργίας.
<P>
Όλοι γνωρίζουμε ότι αντιμετωπίσαμε πραγματικές προκλήσεις τους τελευταίους μήνες, όπως περιγράφεται με ξεκάθαρο τρόπο στην έκθεση της κ. Berès, επί της οποίας θα συζητήσετε στη συνέχεια. Επικροτώ τη φιλόδοξη στάση και την ευρεία συναίνεση που επικρατεί στο Σώμα σε σχέση με τα σημαντικά αυτά ζητήματα, όμως όλοι γνωρίζουμε ότι διανύουμε μια περίοδο όξυνσης του προβλήματος της ανεργίας, ενώ περιορίζονται συγχρόνως οι δημόσιες δαπάνες. Οι πολίτες μας εκφράζουν τις ανησυχίες τους, τις οποίες πρέπει να λάβουμε σοβαρά υπόψη.
<P>
Εντούτοις, γνωρίζουμε επίσης ότι κατορθώσαμε να βρούμε λύσεις ως Ευρωπαϊκή Ένωση. Προτείναμε ορισμένες σημαντικές νομοθετικές πράξεις σχετικά με την οικονομική διακυβέρνηση. Σχεδιάσαμε το πρόγραμμα "Ευρώπη 2020", ήτοι -και θέλω να το υπενθυμίσω αυτό- μια στρατηγική για την ανάπτυξη, καθότι εκεί έγκειται η λύση, στην ανάπτυξη - την έξυπνη, χωρίς αποκλεισμούς, βιώσιμη ανάπτυξη. Οι ανησυχίες αυτές αποτυπώνονται επίσης στο κείμενο της εξαιρετικής έκθεσης του κ. Feio.
<P>
Έχουμε προτείνει ευρύ φάσμα μέτρων ρύθμισης της χρηματοπιστωτικής αγοράς. Επιτρέψτε μου δε να επικροτήσω τη συναίνεση του νομοθετικού σώματος επί των προτάσεών μας σχετικά με τη χρηματοπιστωτική εποπτεία. " αλήθεια είναι ότι, εάν οι περισσότεροι παρατηρητές είχαν ερωτηθεί πριν από δύο χρόνια αν είναι έτοιμη η Ευρωπαϊκή Ένωση να αποκτήσει ευρωπαϊκό εποπτικό σύστημα, στην πλειονότητά τους θα απαντούσαν "όχι, είναι αδύνατον". Έχουμε αποδείξει πλέον ότι τούτο είναι εφικτό.
<P>
Ακολουθούμε ολιστική προσέγγιση ως προς την κάλυψη των διαφορετικών πτυχών του ζητήματος. Επιτρέψτε μου, λοιπόν, να επισημάνω επίσης τη συμφωνία στην οποία κατέληξε χθες το Συμβούλιο όσον αφορά την πρόταση της Επιτροπής σχετικά με τα αμοιβαία κεφάλαια υψηλού κινδύνου. Ευελπιστώ η θέση αυτή να οδηγήσει πλέον στην ολοκλήρωση των διαπραγματεύσεων στο Ευρωπαϊκό Κοινοβούλιο, ούτως ώστε η Ευρωπαϊκή Ένωση να μπορέσει επιτέλους να επωφεληθεί από αυτήν την πολυαναμενόμενη ρύθμιση και να πρωτοστατήσουμε, για μια ακόμη φορά, επί του εν λόγω ζητήματος στη Σεούλ.
<P>
Σημειώνουμε άλλωστε πρόοδο και σε άλλους τομείς, διότι πρέπει να εγκύψουμε στην πραγματική οικονομία. Επιτρέψτε μου επίσης να συγχαρώ το παρόν Σώμα για τις προσπάθειές του υπέρ της θέσπισης νέας οδηγίας για την αντιμετώπιση των καθυστερημένων πληρωμών στις εμπορικές συναλλαγές. " οδηγία θα παράσχει μεγαλύτερη προστασία στους πιστωτές, στην πλειονότητα των περιπτώσεων ΜΜΕ, σεβόμενη συγχρόνως την ελευθερία σύναψης συμβάσεων. Οι δημόσιες αρχές θα υποχρεούνται να εξοφλούν τις πληρωμές τους εντός προθεσμίας 30 ημερών, ειδάλλως θα καταβάλλουν επιτόκιο 8%. Γνωρίζετε πόσο περίμεναν αυτόν τον κανονισμό οι ΜΜΕ, οι οποίες συνεχίζουν να αποτελούν τον σημαντικότερο τομέα της οικονομίας μας.
<P>
Το έργο μας δεν έχει ολοκληρωθεί ακόμα. Όλες οι προτάσεις πρέπει να υλοποιηθούν μέχρι τέλους, όμως αρχίζουν ήδη να αποφέρουν αποτελέσματα. Στόχος μας είναι να εξέλθουμε από την κρίση και, μέσω της ανάκαμψης, να επιτύχουμε και πάλι τους ρυθμούς ανάπτυξης που απαιτούνται για τη δημιουργία θέσεων απασχόλησης και να διασφαλίσουμε ότι η κοινωνική μας οικονομία της αγοράς εναρμονίζεται με τις συνθήκες του 21ου αιώνα. Σας ευχαριστώ θερμά για την προσοχή σας.
<SPEAKER ID="013" NAME="Pervenche Berès" LANGUAGE="FR">
Κύριε Πρόεδρε, κύριε Chastel, κύριε Barroso, η χρηματοπιστωτική, οικονομική και κοινωνική κρίση την οποία διέρχεται ο πλανήτης επί αρκετά πλέον έτη θα κοστίσει 60 τρισεκατομμύρια δολάρια "ΠΑ παγκοσμίως, ποσό που ισοδυναμεί με μία ποσοστιαία μονάδα ετήσιας ανάπτυξης. Πρέπει να κάνουμε κάτι για αυτό, διότι αναμένεται να οδηγήσει την ανεργία στην Ευρωπαϊκή Ένωση στο 11% έως το τέλος του τρέχοντος έτους. Αυτό συμβαίνει παράλληλα με έναν νέο νομισματικό πόλεμο, ο οποίος προκαλείται λόγω του κινδύνου εμφάνισης "ύφεσης με δύο καταβυθίσεις" (double-dip recession), κατά την έκφραση των οικονομολόγων μας.
<P>
Έναντι αυτής της κατάστασης, αποκομίζω από το παρόν Σώμα την αίσθηση ότι έχουμε καθήκον να στείλουμε ένα ισχυρό μήνυμα στα υπόλοιπα θεσμικά όργανα, στην Επιτροπή και το Συμβούλιο, δηλώνοντας ότι πρέπει να ενώσουμε και πάλι τις δυνάμεις μας γύρω από την προστιθέμενη αξία του ευρωπαϊκού εγχειρήματος, και ότι αυτό που διακυβεύεται εν προκειμένω μπορεί να συνοψιστεί λακωνικά ως εξής: φέρουμε συλλογική ευθύνη και πρέπει να εφαρμόσουμε μια στρατηγική, σε επίπεδο ΕΕ, η οποία θα μας επιτρέψει, στον τομέα της ενέργειας, να ισχυροποιηθούμε εσωτερικά και, κατά τον τρόπο αυτόν, να ισχυροποιηθούμε και στις εξωτερικές μας σχέσεις. Πρέπει να στηριχθούμε στις δυνάμεις μας και, για να το επιτύχουμε αυτό, χρειαζόμαστε δράση σε ευρωπαϊκό επίπεδο.
<P>
Εντούτοις, κύριε Barroso, η δική μας άποψη είναι ότι η οικονομική διακυβέρνηση δεν συνιστά όραμα. Συνιστά μέσο προώθησης αυτής της στρατηγικής, και με βάση αυτήν τη στρατηγική αποφασίζουμε ποιοι είναι οι απαραίτητοι πόροι. Οι εν λόγω πόροι είναι, πρωτίστως και κατεξοχήν, χρηματοδοτικοί. Καλούμαστε βεβαίως να ανταποκριθούμε στην πρόκληση της εναρμόνισης της αναθεώρησης των δημοσιονομικών προοπτικών με αυτήν την εστίαση σε μια στρατηγική για τη δημιουργία ευρωπαϊκής ενεργειακής κοινότητας. Είναι αναγκαίο να αξιοποιήσουμε μια πρόταση την οποία απορρίπτετε: τη φορολόγηση των χρηματοπιστωτικών συναλλαγών. Θα χρειαστεί επίσης να χορηγηθεί υψηλό ευρωπαϊκό δάνειο για τη χρηματοδότηση μακροπρόθεσμων επενδύσεων. Είναι αναγκαίο να αποκατασταθεί η φορολογική ισορροπία στην Ευρώπη, ούτως ώστε να προάγεται η απασχόληση και οι θέσεις εργασίας αντί του κεφαλαίου, και να είναι φιλική προς το περιβάλλον. Κρίνεται απαραίτητος ο συντονισμός των προϋπολογισμών των κρατών μελών με το ευρωπαϊκό εγχείρημα, ούτως ώστε οι καταβαλλόμενες προσπάθειες να προσανατολίζονται προς την ίδια κατεύθυνση.
<P>
Ως προς το θέμα της διακυβέρνησης, προτείνουμε τον διορισμό ενός "κυρίου Ευρώ" για τη διασφάλιση αρμονικής και ισόρροπης οικονομικής διακυβέρνησης. Προτείνουμε επίσης να μην εστιάσουμε την προσοχή μας αποκλειστικά στην κατάσταση των χωρών που εμφανίζουν χρέος, αλλά να εξισορροπήσουμε αυτήν την προσέγγιση μέσω της αξιολόγησης των χωρών που παρουσιάζουν πλεόνασμα. Επιπλέον, εκτιμούμε ότι, στο πλαίσιο μιας νομισματικής ένωσης, απαιτείται συνδιαχείριση και του χρέους, καθώς και ότι θα πρέπει να εξετάσουμε τη δυνατότητα της αμοιβαίας ασφάλισης των χρεών. Επιθυμούμε οι δημοσιονομικές μεταρρυθμίσεις -για την υλοποίηση των οποίων εργάζεστε σκληρά, κύριε Barroso- να εστιάζονται στις ανάγκες των Ευρωπαίων και όχι μόνο σε στόχους δημοσιονομικής σταθερότητας. Επιθυμούμε τη μεταρρύθμιση των χρηματοπιστωτικών αγορών κατά τέτοιον τρόπο ώστε να επανέλθουν στο προσκήνιο οι έννοιες της δεοντολογίας και των ηθικών αξιών, και να προαχθούν η δημιουργία θέσεων εργασίας και οι μακροπρόθεσμες επενδύσεις.
<P>
Κανένα ευρωπαϊκό εγχείρημα δεν πρόκειται να επιτύχει εάν δεν έχει τη στήριξη των κρατών μελών. Ο μόνος τρόπος για να αποδείξει τι μπορεί να επιτύχει η Ευρωπαϊκή Ένωση είναι να κάνει τα κράτη μέλη να θέλουν να υποστηρίξουν τις προσπάθειές της. " διεξαγωγή μιας συζήτησης που επικεντρώνεται αποκλειστικά στο άχαρο καθήκον της επιβολής κυρώσεων δεν πρόκειται να πείσει τους Ευρωπαίους να θελήσουν την περαιτέρω συμμετοχή των κρατών μελών τους στο εγχείρημα. Το αίτημά μας είναι να αναληφθεί εντατική δράση βάσει της προστιθέμενης αξίας που προσδίδει το ευρωπαϊκό εγχείρημα, ούτως ώστε να συνδράμουμε τους Ευρωπαίους να εξέλθουν από την παρούσα ύφεση και να διασφαλιστεί ότι, στο μέλλον, όλοι στην Ευρώπη θα έχουν δουλειά, δεν θα ζουν υπό συνθήκες φτώχειας, και θα μπορούν να επανακτήσουν την πίστη τους στο ευρωπαϊκό εγχείρημα.
<P>
Αυτή είναι η φιλοδοξία μας. Ευελπιστώ, κύριε Barroso, ότι θα την συμμεριστείτε και θα αποδεχθείτε πολλές από τις συστάσεις που διατυπώνουμε στο εν λόγω κείμενο, εξ ονόματος ολόκληρου του παρόντος Σώματος.
<P>
(Χειροκροτήματα)
<SPEAKER ID="014" NAME="Diogo Feio" LANGUAGE="PT">
Κύριε Πρόεδρε, κύριε Barroso, κύριε Rehn, θα ήθελα να σας συγχαρώ ιδιαίτερα για τον θετικό διάλογο που διεξήχθη μεταξύ του Κοινοβουλίου και της Επιτροπής. Κύριοι εκπρόσωποι του Συμβουλίου, θα ήθελα να ξεκινήσω απευθύνοντας τις ευχαριστίες μου σε όλους όσοι εργάστηκαν για την παρούσα έκθεση και κατέστησαν δυνατή την ολοκλήρωσή της, ιδίως όλους τους σκιώδεις εισηγητές, με τους οποίους είχα την ευκαιρία να ανταλλάξω απόψεις και να επεξεργαστούμε συναινετικές θέσεις. " επίτευξη συναίνεσης παρουσίασε αρκετές δυσκολίες, καθώς επικρατούν διαφορετικές τάσεις εντός του Κοινοβουλίου: το φάσμα απόψεων από την Αριστερά έως τη Δεξιά, οι υποστηρικτές της ενίσχυσης της εθνικής κυριαρχίας ή μιας σύγχρονης μορφής κυριαρχίας, καθώς και οι υποστηρικτές συγκεκριμένων θεσμικών οργάνων. Εκφράστηκαν πάρα πολλές απόψεις, πλην όμως διατυπώθηκαν με γνώμονα έναν και μοναδικό στόχο: την εξεύρεση λύσεων για την παρούσα κρίση.
<P>
" κρίση κατέδειξε ότι η Ευρώπη δεν ανταποκρίθηκε εγκαίρως και, πολλές φορές, δεν ανταποκρίθηκε δεόντως. " κρίση κατέδειξε ότι πολλές κυβερνήσεις εντός της Ευρωπαϊκής Ένωσης συνέχισαν να εφαρμόζουν μια πολιτική η οποία δεν στηριζόταν σε πραγματικά στοιχεία. Για αυτόν ακριβώς τον λόγο απαιτούνται λύσεις, και το Ευρωπαϊκό Κοινοβούλιο πρέπει να προαγάγει αποφασιστικά αυτές τις λύσεις με τον ενδεδειγμένο τρόπο. Ορισμένες εξ αυτών θα είναι βραχυπρόθεσμες, ενώ άλλες θα είναι μακροπρόθεσμες.
<P>
Κατ' ουσίαν, υποβάλλουμε οκτώ συστάσεις. Προτείνεται η ιδέα της πολυμερούς εποπτείας των μακροοικονομικών εξελίξεων στην Ένωση και στα κράτη μέλη, ούτως ώστε να επιτευχθούν καλύτερα οι στόχοι της στρατηγικής "Ευρώπη 2020", να δημιουργηθεί μια Ευρώπη ανάπτυξης και να ενισχυθεί ένα σύμφωνο το οποίο δεν θα αφορά μόνον τη σταθερότητα αλλά θα προάγει και την ανάπτυξη.
<P>
Διατυπώνονται επίσης προτάσεις για την ενίσχυση του συμφώνου σταθερότητας και ανάπτυξης και τη διεξοδικότατη εξέταση των εξελίξεων όσον αφορά το χρέος, για την προώθηση της οικονομικής διακυβέρνησης στη ζώνη του ευρώ από την Ευρωομάδα και για την καθιέρωση ενός ισχυρού και αξιόπιστου μηχανισμού πρόληψης και διευθέτησης του υπερβολικού χρέους στη ζώνη του ευρώ, ο οποίος θα μπορούσε να συνεπάγεται την ίδρυση ενός Ευρωπαϊκού Νομισματικού Ταμείου. Έχουν προταθεί επίσης ιδέες περί της αναθεώρησης των δημοσιονομικών, χρηματοδοτικών και φορολογικών μέσων της ΕΕ, της ρύθμισης και εποπτείας της χρηματοπιστωτικής αγοράς με σαφή μακροοικονομική διάσταση, καθώς και της βελτίωσης της αξιοπιστίας των στατιστικών της ΕΕ.
<P>
Τέλος, έχει προταθεί η βελτίωση της εκπροσώπησης της Ένωσης στον τομέα των οικονομικών και νομισματικών υποθέσεων. Το Κοινοβούλιο επιδεικνύει ή δύναται να επιδείξει αποφασιστικότητα ως προς όλες αυτές τις πτυχές. Σκοπός μας είναι η βελτίωση του θεσμικού συντονισμού μεταξύ του Ευρωπαϊκού Κοινοβουλίου και των εθνικών κοινοβουλίων. Μπορούμε να συμβάλουμε στη δυνατότητα αυτής της λύσης να προσφέρει καλύτερες απαντήσεις σε μελλοντικές καταστάσεις κρίσης ή δυσχερειών. Εφεξής, η Ευρώπη διαθέτει μέσα τα οποία της επιτρέπουν να αντιδρά πιο αποτελεσματικά στον τομέα των οικονομικών· το Κοινοβούλιο συνέβαλε και θα συνεχίσει να συμβάλλει αποφασιστικά σε αυτήν την προσπάθεια.
<P>
Τώρα ξεκινούμε νομοθετικό διάλογο επί έξι προτάσεων τις οποίες κατέθεσε η Ευρωπαϊκή Επιτροπή και ως προς τις οποίες εκτιμώ ότι το Κοινοβούλιο θα διατηρήσει τη δική του θέση. Για αυτόν ακριβώς τον λόγο θα ήθελα επίσης να εκφράσω την έκπληξή μου για το γεγονός ότι δεν έγινε η παραμικρή μνεία στη θέση του Κοινοβουλίου και στον διάλογο που διεξήγαγε το παρόν Σώμα με το Συμβούλιο σε πρόσφατο έγγραφο του Συμβουλίου που κατατέθηκε μόλις χθες.
<P>
Ωστόσο, θεωρώ σκόπιμο να ολοκληρώσω την παρούσα παρέμβαση επισημαίνοντας το εξής: το Ευρωπαϊκό Κοινοβούλιο έχει τις δικές του θέσεις, ανεξαρτήτως των διαφορών μας. Το Ευρωπαϊκό Κοινοβούλιο τάσσεται με προσήλωση υπέρ της ισχυρής Ευρώπης, καθώς και της βελτίωσης της οικονομικής διακυβέρνησης, σε συνδυασμό με μεγαλύτερη ανάπτυξη και περισσότερη ευημερία.
<SPEAKER ID="015" NAME="Marta Andreasen" LANGUAGE="EN">
Κύριε Πρόεδρε, στη γνωμοδότησή μου επί της έκθεσης του κ. Feio σχετικά με την οικονομική διακυβέρνηση και το πλαίσιο σταθερότητας, υπογράμμισα τρεις πτυχές.
<P>
" πρώτη ήταν η ανάγκη επίδειξης αυστηρότητας ως προς την επιβολή κυρώσεων στα κράτη μέλη που παραβιάζουν το σύμφωνο σταθερότητας. Μόλις προ δύο ημερών, ο πρωθυπουργός της Γαλλίας και η καγκελάριος της Γερμανίας συμφώνησαν ακόμα και στην ανάγκη τροποποίησης της Συνθήκης, προκειμένου να θεσπιστούν αυστηρότερες κυρώσεις κατά των χωρών που απειλούν τη σταθερότητα του ευρώ. Υπογράμμισα επίσης την ανάγκη να καθοριστούν προτεραιότητες όσον αφορά τις δημοσιονομικές δαπάνες σε περίπτωση που χρειαστεί να διασωθεί η οικονομία ενός κράτους μέλους. Τέλος, επεσήμανα την ανάγκη αξιολόγησης του αντικτύπου στην πιστοληπτική ικανότητα της Ευρωπαϊκής Ένωσης, δεδομένου ότι η τελευταία ενήργησε ως εγγυητής του ευρωπαϊκού μηχανισμού χρηματοοικονομικής σταθεροποίησης.
<P>
Οι σχετικές παράγραφοι έχουν τροποποιηθεί και δεν περιλαμβάνονται πλέον στο κείμενο της γνωμοδότησής μου. Υπό τις συνθήκες αυτές, αισθάνομαι υποχρεωμένη να αποποιηθώ της γνωμοδότησή μου.
<SPEAKER ID="016" NAME="David Casa" LANGUAGE="MT">
Δεν υπάρχει αμφιβολία ότι η Ευρωπαϊκή Ένωση λειτούργησε υποδειγματικά ως προς τον τρόπο με τον οποίο επέλεξε να προωθήσει τα μέτρα ρύθμισης και εποπτείας. Αυτό αντικατοπτρίζεται στη νέα δέσμη μέτρων εποπτείας που καθιστά δυνατό τον εντοπισμό ορισμένων συστημικών κινδύνων, και μάλιστα εγκαίρως.
<P>
Από την άλλη πλευρά, όσον αφορά την έννοια της οικονομικής διακυβέρνησης, κανείς δεν μπορεί να αρνηθεί ότι έχουμε ακόμα πολύ δρόμο μπροστά μας. Όποιο κράτος μέλος αμελεί τις υποχρεώσεις και τις ευθύνες του, ιδίως σε σχέση με το σύμφωνο σταθερότητας και ανάπτυξης, δημιουργεί σοβαρά προβλήματα στα υπόλοιπα κράτη μέλη. Κατά συνέπεια, είμαστε υποχρεωμένοι να καταβάλουμε κάθε δυνατή προσπάθεια ώστε να ενθαρρύνουμε την αυστηρή τήρηση των κανόνων που έχουν συμφωνηθεί, ούτως ώστε να διασφαλιστεί η σταθερότητα στο εσωτερικό των κρατών μελών, τόσο σε δημοσιονομικό επίπεδο όσο και σε επίπεδο πραγματικής οικονομίας.
<P>
Είμαι πολύ ικανοποιημένος με τις συστάσεις που πρότεινα στο κείμενο γνωμοδότησης της Επιτροπής Απασχόλησης και χαίρομαι που ελήφθησαν υπόψη. Εκτιμώ ότι η έκθεση προβάλλει με πειστικό τρόπο τα επιχειρήματα υπέρ της βελτίωσης της εποπτείας της απασχόλησης στην Ευρωπαϊκή Ένωση, καθώς και υπέρ της ενίσχυσης της Επιτροπής Απασχόλησης.
<SPEAKER ID="017" NAME="António Fernando Correia De Campos" LANGUAGE="PT">
Κύριε Πρόεδρε, κυρίες και κύριοι, όλοι αναγνωρίζουμε ότι η παρακολούθηση των βραχυπρόθεσμων και μακροπρόθεσμων μακροοικονομικών μεταβλητών στην Ευρωπαϊκή Ένωση έχει αποτύχει, ιδίως όσον αφορά τα δημοσιονομικά πλαίσια και το συσσωρευμένο εθνικό χρέος. " κρίση έχει καταστήσει πολύ πιο πιεστική την ανάγκη ενίσχυσης της κοινής αγοράς, λαμβάνοντας υπόψη τις προτάσεις του κ. Monti και του κ. Grech. Επιβάλλεται η ανάπτυξη του ηλεκτρονικού και του υπερεθνικού εμπορίου, η απλοποίηση των διαδικασιών πληρωμών μέσω του διαδικτύου, η τυποποίηση των προϊόντων και των υπηρεσιών, καθώς και η εναρμόνιση των δημοσιονομικών μέσων, ούτως ώστε να ενισχυθεί η εμπιστοσύνη των καταναλωτών και να τονωθεί η οικονομία.
<P>
" Ένωση πρέπει να εξέλθει από την κρίση κατά τρόπο βιώσιμο, ο οποίος θα εγγυάται εύρωστη ανάπτυξη και υπεύθυνους προϋπολογισμούς, αλλά και την εκπλήρωση των στόχων στον τομέα της απασχόλησης. Πρέπει να καταστεί υποχρεωτική η συμπερίληψη στο σύστημα εποπτείας δεικτών όπως το ποσοστό ανεργίας και το ποσοστό απασχόλησης του ενεργού πληθυσμού.
<P>
Δεν πρέπει άλλωστε να λησμονηθούν και οι δείκτες υπολογισμού της προόδου ως προς την εκτέλεση της στρατηγικής "ΕΕ 2020". " μελέτη σκοπιμότητας που αφορά την έκδοση κοινών ευρωομολόγων θα μπορούσε να αποτελέσει ευκαιρία για τη διεξοδικότερη εξέταση και την πρακτική εφαρμογή των δημοσιονομικών μέσων προστασίας έναντι της κερδοσκοπίας.
<P>
Θα προτιμούσαμε να είναι κάτι περισσότερο από μια απλή μελέτη. " δημιουργία του Ευρωπαϊκού Νομισματικού Ταμείου αξίζει την υποστήριξή μας και θεωρούμε ότι δεν αποτελεί απλό πειθαρχικό μέσο, αλλά, πάνω από όλα, μέσο περιορισμού της κερδοσκοπικής χειραγώγησης των αγορών τίτλων δημοσίου χρέους. " συνεργασία μας με τον εισηγητή, κ. Feio, υπήρξε γόνιμη και μας επέτρεψε να συντάξουμε ένα κείμενο το οποίο είναι εμπεριστατωμένο, ισορροπημένο και πλούσιο.
<SPEAKER ID="018" NAME="Martin Schulz">
εξ ονόματος της Ομάδας S&D. - (DE) Κύριε Πρόεδρε, αν ελέγξετε τον κατάλογο των ομιλητών, θα διαπιστώσετε ότι ο επόμενος ομιλητής είναι ο συνάδελφός μου κ. Jáuregui Atondo. Προτού λάβει τον λόγο, παρακαλώ επιτρέψτε μου να ενημερώσω το Σώμα, ως πρόεδρος της πολιτικής μας Ομάδας, ότι σήμερα το πρωί ο κ. Jáuregui Atondo διορίστηκε υπουργός Προεδρίας της ισπανικής κυβέρνησης. Όπως αντιλαμβάνεστε, αυτό είναι μεγάλη τιμή για την Ομάδα μας. Του απευθύνω τα ειλικρινή μου συγχαρητήρια.
<P>
(Χειροκροτήματα)
<SPEAKER ID="019" NAME="Ramón Jáuregui Atondo" LANGUAGE="ES">
Κύριε Πρόεδρε, ευχαριστώ θερμά τον φίλο μου κ. Schulz. Έχω στη διάθεσή μου μόνον ένα λεπτό για να σας δηλώσω ότι φρονώ πως, τους τελευταίους μήνες, η Ευρώπη σημείωσε καταπληκτική πρόοδο στο πεδίο της οικονομικής διακυβέρνησης.
<P>
Όλως περιέργως, η προχθεσινή συνάντηση κορυφής μεταξύ της Γαλλίας και της Γερμανίας μάς ανοίγει επίσης νέους ελπιδοφόρους ορίζοντες: την πιθανότητα αναθεώρησης των πλαισίων και των Συνθηκών μας όσον αφορά την οικονομική διακυβέρνηση.
<P>
Γνωρίζω ότι το θέμα αυτό φόβισε κάπως τα κράτη μέλη. Εντούτοις, εκτιμώ ότι, ως υπέρμαχοι της Ευρώπης, γνωρίζουμε ότι, για να επιτευχθεί η οικονομική διακυβέρνηση που καλούμαστε να σχεδιάσουμε, θα απαιτηθούν πιθανότατα μεταρρυθμίσεις, οι οποίες επιβάλλεται να προκύψουν κατόπιν συμφωνίας.
<P>
Πιστεύω ειλικρινώς, ωστόσο, ότι αυτή η συμφωνία μεταξύ της Γαλλίας και της Γερμανίας παρέχει τη δυνατότητα στην έκθεση Feio, την οποία θα εγκρίνουμε αργότερα -όπως προτάθηκε από την Επιτροπή Συνταγματικών Υποθέσεων-, να λάβει υπόψη την ενδεχόμενη ανάγκη προσαρμογής του συνταγματικού μας πλαισίου σε μια μορφή διακυβέρνησης η οποία δεν θα αποτελεί απλώς σύμφωνο σταθερότητας. Θα πρόκειται για εις βάθος διακυβέρνηση, με στόχο την ενοποίηση των οικονομιών κατά τρόπο που θα αποβλέπει στην ανταγωνιστικότητα, τη δημιουργία θέσεων εργασίας και την επίτευξη της ανακατανομής, στην οποία ανέκαθεν προσβλέπαμε ως Σοσιαλδημοκράτες.
<P>
(Χειροκροτήματα)
<SPEAKER ID="020" NAME="Joseph Daul" LANGUAGE="FR">
Κύριε Πρόεδρε, κυρίες και κύριοι, το κοινό σημείο των διασκέψεων κορυφής του Ευρωπαϊκού Συμβουλίου και της G20 είναι η ανάγκη υλοποίησης των αναγκαίων προσαρμογών μετά την οικονομική κρίση
<P>
Για την Ευρωπαϊκή Ένωση, αυτές οι προσαρμογές συνίστανται στη εξυγίανση των δημοσίων οικονομικών των κρατών μελών και της ΕΕ και στην προστασία του νομίσματός μας, του ευρώ, μέσω της εσωτερικής του ισχυροποίησης και της προστασίας της ισοτιμίας του έναντι των άλλων ισχυρών νομισμάτων. Στο Ευρωπαϊκό Συμβούλιο θα κυριαρχήσουν οι συζητήσεις σχετικά με την ευρωπαϊκή οικονομική και δημοσιονομική διακυβέρνηση. " Ομάδα του Ευρωπαϊκού Λαϊκού Κόμματος (Χριστιανοδημοκράτες) επικροτεί την αρχική πορεία που χάραξε η επιχειρησιακή ομάδα υπό την προεδρία του κ. Van Rompuy, περιλαμβανομένων των σχεδίων για ένα σύστημα κυρώσεων κατά των κρατών μελών τα οποία δεν τηρούν τα κριτήρια του συμφώνου σταθερότητας.
<P>
Ωστόσο, χρειάζεται να γίνουν πολλά ακόμα, εφαρμόζοντας σε μεγαλύτερο βαθμό την κοινοτική και λιγότερο τη διακυβερνητική μέθοδο. Επικροτώ το έργο που έχει επιτελέσει η Επιτροπή προς την κατεύθυνση αυτή. Θα ήθελα δε να ζητήσω από το Συμβούλιο να μην λησμονεί ότι το παρόν Κοινοβούλιο είναι πλέον συννομοθέτης και θα διαδραματίσει στο ακέραιο τον ρόλο που του αναλογεί στις επικείμενες μεταρρυθμίσεις. Όσο περισσότερο προαχθεί η συνεργασία με το Κοινοβούλιο στα πρώιμα στάδια τόσο πιθανότερο θα είναι να επιτύχουμε ικανοποιητικά και έγκαιρα αποτελέσματα. Καλώ τον Πρόεδρο κ. Van Rompuy να γίνει κομιστής αυτού του μηνύματος.
<P>
Κυρίες και κύριοι, η Ευρώπη πρέπει να προωθήσει αποφασιστικά τις απόψεις της στη συζήτηση όσον αφορά τις σχετικές συναλλαγματικές ισοτιμίες, και το Ευρωπαϊκό Συμβούλιο πρέπει να καθορίσει τη θέση μας επί του θέματος αυτού την προσεχή εβδομάδα, πριν από τη διάσκεψη κορυφής της G20 στη Σεούλ. " Ευρώπη πρέπει να συνεργαστεί με τους εταίρους της, ιδίως με τις "νωμένες Πολιτείες της Αμερικής, υπενθυμίζοντας στις αναδυόμενες χώρες τις ευθύνες τους. Δεν πρέπει να επιτρέψουμε τη συνέχιση του νομισματικού ντάμπινγκ και των κοινωνικών επιπτώσεων που αυτό συνεπάγεται.
<P>
Τρία μείζονα θέματα θα συζητηθούν στη διάσκεψη κορυφής της Σεούλ: η μεταρρύθμιση του διεθνούς νομισματικού συστήματος, φυσικά, αλλά και η σταθερότητα των τιμών των βασικών προϊόντων -κυρίως των τροφίμων και της ενέργειας- και η παγκόσμια διακυβέρνηση. " Ευρώπη μπορεί να κομίσει συγκεκριμένα μηνύματα για τα εν λόγω θέματα, ωστόσο, τα μηνύματα αυτά θα είναι αξιόπιστα μόνον εφόσον εφαρμόσουμε αποτελεσματικά εσωτερικά, σε επίπεδο Κοινότητας, μέσα διακυβέρνησης και διαχείρισης των δημοσίων οικονομικών μας.
<P>
Κυρίες και κύριοι, δεν θα μπορέσουμε να ασκήσουμε επιρροή στην παγκόσμια διακυβέρνηση και δεν πρόκειται να διαδραματίσουμε ουσιαστικό ρόλο στο διεθνές προσκήνιο εάν δεν καταβάλουμε τη, συχνά αντιδημοφιλή, προσπάθεια να εξυγιάνουμε τα δημόσια οικονομικά μας, και εάν δεν εμμείνουμε στις προτεραιότητές μας ως προς την καταπολέμηση της κλιματικής αλλαγής και την αναπτυξιακή πολιτική.
<P>
(Χειροκροτήματα)
<SPEAKER ID="021" NAME="Martin Schulz" LANGUAGE="DE">
Κύριε Πρόεδρε, θα ήθελα να παραθέσω ένα απόσπασμα από τη δήλωση των αρχηγών κρατών και κυβερνήσεων στη σύνοδο κορυφής της G20, η οποία διεξήχθη στο Πίτσμπεργκ στις 24-25 Σεπτεμβρίου 2009 - με άλλα λόγια, πριν από ένα έτος. Οι αρχηγοί κυβερνήσεων της G20 ανέλαβαν στην εν λόγω συνάντηση κορυφής τις ακόλουθες δεσμεύσεις: "Δρομολόγηση ενός πλαισίου το οποίο θα καθορίζει τις πολιτικές και τον τρόπο της κοινής μας δράσης για τη δημιουργία ισχυρής, βιώσιμης και ισόρροπης παγκόσμιας ανάπτυξης. Απαιτείται βιώσιμη ανάκαμψη η οποία θα δημιουργεί τις υψηλής ποιότητας θέσεις εργασίας που έχουν ανάγκη οι πολίτες μας". Έξοχα! Υποθέτω ότι και φέτος θα διατυπωθεί κάποια παρόμοια πρόταση στην επικείμενη διάσκεψη κορυφής, το ίδιο και σε όλες τις άλλες διασκέψεις κορυφής. Οφείλω λοιπόν να θέσω το εξής ερώτημα: τι ακριβώς έγινε εν τω μεταξύ για την επίτευξη της ισχυρής, βιώσιμης και ισόρροπης ανάπτυξης που θα δημιουργήσει τις θέσεις εργασίας που έχουν ανάγκη οι πολίτες μας; " περιγραφή είναι ορθή, όμως αυτό που πραγματικά δημιουργείται είναι μια αντίληψη σε ευρωπαϊκό επίπεδο -στο Ευρωπαϊκό Συμβούλιο- σύμφωνα με την οποία οι μονομερείς περικοπές των δημοσίων υπηρεσιών μέσω της μείωσης των πόρων από τον προϋπολογισμό αποτελούν πανάκεια για τη σταθεροποίηση της ηπείρου μας, ενώ θα έπρεπε να λαμβάνεται έστω και ελάχιστα υπόψη το γεγονός ότι οι επενδύσεις που προάγουν την ανάπτυξη αποτελούν βασική προϋπόθεση για τη δημιουργία περισσότερων θέσεων εργασίας και, μέσω της αυξημένης οικονομικής μεγέθυνσης, για την τόνωση των κρατικών εσόδων - η οποία απαιτείται επειγόντως για την εξυγίανση των κρατικών προϋπολογισμών και για τη δυνατότητα των κρατών να ανταποκριθούν στα καθήκοντά τους. Αυτό που παρατηρούμε στην Ευρώπη, συνεπεία μιας κατά το μάλλον ή ήττον μανιχαϊκής προσέγγισης άσπρου και μαύρου, βάσει της οποίας όλες οι δαπάνες είναι κακές και όλες οι περικοπές καλές, είναι ότι έχουμε περιπέσει σε μια κατάσταση στην οποία οι χώρες που επλήγησαν βαρύτερα από την κρίση -η Ιρλανδία και η Ελλάδα- ακολουθούν πορεία ύφεσης ή παρουσιάζουν μηδενική ανάπτυξη. Τα μέτρα που λαμβάνονται επιτυγχάνουν, στην πράξη, το αντίθετο από ό,τι περιγράφεται στην παρούσα συζήτηση ως στόχος μας. " εξέλιξη αυτή είναι τραγική. Καθίσταται δε ακόμα τραγικότερη από το γεγονός ότι οι υπεύθυνοι για την κρίση, αυτοί οι οποίοι την προκάλεσαν εξαρχής -ο χρηματοπιστωτικός τομέας, όσοι επιδίδονται σε αχαλίνωτες κερδοσκοπικές δραστηριότητες- δεν υποχρεώθηκαν να λογοδοτήσουν συνεισφέροντας στα κρατικά έσοδα με μέτρα όπως ο φόρος επί των χρηματοπιστωτικών συναλλαγών. Το μέτρο αυτό μπορεί να υποστηρίχθηκε σε ευρωπαϊκό επίπεδο, ήδη όμως από την περίοδο κατά την οποία άρχισαν οι προσπάθειες προώθησής του, τοποθετήθηκε αμέσως στον πάγο με το πρόσχημα ότι "δεν θα καταφέρουμε ποτέ την έγκριση του στο πλαίσιο της G20". Φυσικά και δεν πρόκειται να εγκριθεί από την ομάδα των G20 αν δεν προσπαθήσουμε καν να το εφαρμόσουμε πρώτα σε ευρωπαϊκό επίπεδο!
<P>
" αδικία αυτή είναι ιδιαίτερα τραγική επειδή η αδράνεια των αρχηγών κρατών και κυβερνήσεων -το γεγονός ότι μας οδηγούν προς τη λανθασμένη κατεύθυνση της κοινωνικής ανισορροπίας- ενισχύεται διαρκώς. Οι πολίτες που εξεγείρονται στους δρόμους δικαίως ισχυρίζονται ότι οι κοινωνικές ανισότητες στην Ευρώπη δεν καταπολεμούνται και ότι, απεναντίας, οξύνονται ακόμα περισσότερο μέσω της εφαρμογής εσφαλμένων πολιτικών. Είναι καθήκον αυτού του Κοινοβουλίου να αναδείξει με ξεκάθαρο τρόπο αυτήν την κατάσταση και να χαράξει στρατηγικές για την αντιμετώπισή της. Αυτός είναι ο λόγος για τον οποίο επιμένουμε στον φόρο επί των χρηματοπιστωτικών συναλλαγών. " έκθεση της κ. Berès και η έκθεση της συναδέλφου μου κ. Ποδηματά θα μας δείξουν κατά πόσον το Σώμα είναι διατεθειμένο να δηλώσει: "Γνωρίζουμε ότι δεν θα είναι εύκολο, όμως εμμένουμε στη θέση ότι η Ευρωπαϊκή Ένωση πρέπει να κάνει την αρχή και να επιβάλει φόρους σε υπερεθνικό επίπεδο στον χρηματοπιστωτικό τομέα, εφόσον δεν είναι δυνατή η φορολόγησή του σε εθνικό επίπεδο".
<P>
Υπάρχει και μια ακόμα πιο ανησυχητική εξέλιξη. Αυτό που συνέβη στην Deauville μεταξύ του κ. Sarkozy και της κ. Merkel ανατρέπει τελείως τη θεσμική αρχιτεκτονική της Ευρωπαϊκής Ένωσης. Αναρωτιέμαι πότε θα συναγάγει ο κ. Van Rompuy τα ορθά συμπεράσματα. Του ζητήθηκε να συνεργαστεί με αυτήν την επιχειρησιακή ομάδα για τον καθορισμό των αναγκαίων μεταρρυθμίσεων -αυτό αποτελούσε ουσιαστικά δικό σας καθήκον, επομένως είναι μάλλον ένδειξη θράσους το γεγονός ότι ζητήσατε από τον κ. Van Rompuy να το εκτελέσει-, αλλά το αποκορύφωμα είναι ότι, ενώ ο δυστυχής εργαζόταν μυστικά, και προτού μπορέσει καν να παρουσιάσει οτιδήποτε, έρχεται ανέμελα το χαριτωμένο μας ζευγαράκι στην Deauville και ανακοινώνει: "Λάβαμε ήδη όλες τις απαιτούμενες αποφάσεις". Αυτό που έκαναν ο Nicolas και η Angela -αυτή η αυτοδιορισθείσα γαλλογερμανική επιτροπή διαχείρισης- συνιστά επίθεση κατά των θεσμών της Ευρωπαϊκής Ένωσης.
<P>
(Χειροκροτήματα)
<P>
Εάν βρισκόμουν στη θέση του κ. Van Rompuy, θα τους έλεγα πού να βάλουν το αξίωμά τους. Δεν είναι δυνατόν να είμαστε αενάως υποτακτικοί και να ανεχόμαστε τέτοιες καταχρήσεις εξουσίας. Υπάρχει όμως και κάτι ακόμα: εάν το εκλεκτό μας ζευγαράκι είχε κοιτάξει από την Deauville στην αντίπερα όχθη της Μάγχης, θα έβλεπε το λευκό των απόκρημνων βρετανικών ακτών, όπου απαιτείται δημοψήφισμα για τις τροποποιήσεις που θέλουν να επιφέρουν στη Συνθήκη - τουλάχιστον, αν πιστέψουμε τα λεγόμενα του κ. Cameron. Πιστεύει κανείς πραγματικά ότι θα αποδεχόταν ποτέ ο κ. Cameron τις τροποποιήσεις χωρίς να ενσωματωθούν στη Συνθήκη περαιτέρω φραγμοί που θα επιβραδύνουν την ευρωπαϊκή νομοθεσία; μια τέτοια κίνηση θα άνοιγε όντως το κουτί της Πανδώρας. Ελπίζω, λοιπόν, ότι το χαριτωμένο μας ζευγαράκι δεν θα σπάσει τα μούτρα του.
<P>
Επομένως, επαναλαμβάνω: η Ευρώπη οδηγείται σε λανθασμένη κατεύθυνση, τόσο από θεσμική άποψη όσο και επί της ουσίας.
<SPEAKER ID="022" NAME="Guy Verhofstadt" LANGUAGE="EN">
Κύριε Πρόεδρε, θα μπορούσα ίσως να ξεκινήσω την παρέμβασή μου από το σημείο στο οποίο σταμάτησε ο κ. Schulz. Εάν θέλουν να τροποποιήσουν τη Συνθήκη, κρίνεται ενδεχομένως σκόπιμο να ζητήσουμε τη διοργάνωση Συνέλευσης. Υπό κανονικές συνθήκες, είμαστε υποχρεωμένοι να ζητήσουμε τη διοργάνωση Συνέλευσης σε αυτήν την περίπτωση. Αυτό πρέπει να είναι το πρώτο βήμα, νομίζω όμως ότι τα πράγματα δεν έχουν εξελιχθεί ακόμα μέχρις αυτού του σημείου. Εκείνο που απαιτείται κατά το παρόν στάδιο είναι να εγκριθεί επειγόντως στο Ευρωπαϊκό Συμβούλιο συμφωνία επί της οικονομικής διακυβέρνησης και επί της ενίσχυσης του συμφώνου σταθερότητας.
<P>
Έχει παρέλθει πλέον σχεδόν ένα έτος από την έναρξη της κρίσης του ελληνικού χρέους. Ξεκίνησε τον Δεκέμβριο του 2009, και είναι πλέον καιρός να καταλήξουμε επί του θέματος αυτού σε ένα συμπέρασμα, σε μια συμφωνία. Αυτήν τη στιγμή, τίθενται επί τάπητος τρεις προτάσεις. Ας είμαστε σαφείς εν προκειμένω. Έχουμε λάβει την πρόταση της Επιτροπής, την πρόταση της επιχειρησιακής ομάδας και, χθες, την πρόταση με βάση τη λεγόμενη "συμφωνία της Deauville". Αυτή είναι η τρίτη πρόταση που τίθεται προς συζήτηση. Και είναι θετικό, νομίζω, το γεγονός ότι το Κοινοβούλιο αναλύει τις διαφορές μεταξύ των τριών προτάσεων, προκειμένου να αποφασίσει αν είναι πρόσφορες.
<P>
Προ ολίγων εβδομάδων, η Επιτροπή διατύπωσε, κατά τη γνώμη μου, ικανοποιητικές, τολμηρές και συνεκτικές προτάσεις. " πρόταση της επιχειρησιακής ομάδας διαφοροποιείται από αυτές, διότι υποδεικνύει ότι το Συμβούλιο θα πρέπει να λάβει μέτρα βάσει συστάσεων και όχι βάσει προτάσεων της Επιτροπής. " διαφορά είναι μεγάλη, καθώς οι συστάσεις μπορούν να τροποποιηθούν, όχι όμως και οι προτάσεις της Επιτροπής. Επιπλέον, η πρόταση της επιχειρησιακής ομάδας προβλέπει πιο χρονοβόρα διαδικασία ανάλυσης, στοιχείο που επίσης την διαφοροποιεί από την πρόταση της Επιτροπής.
<P>
Ωστόσο, πρέπει να επισημάνουμε ότι η πρόταση της επιχειρησιακής ομάδας διατηρεί τον ημιαυτόματο χαρακτήρα των κυρώσεων, καθώς και τον κανόνα της αντεστραμμένης πλειοψηφίας που προτάθηκε από την Ευρωπαϊκή Επιτροπή.
<P>
Από χθες, διαθέτουμε και μια τρίτη πρόταση, "τη συμφωνία της Deauville". Οφείλω να παραδεχτώ ότι μια συμφωνία μεταξύ της Γαλλίας και της Γερμανίας μπορεί συχνά να αποβεί χρήσιμη για την προώθηση των εργασιών του Συμβουλίου, όμως αυτήν τη φορά, απεναντίας, δεν ισχύει κάτι τέτοιο. Ο λόγος είναι ότι η γαλλογερμανική πρόταση της Deauville συνίσταται απλώς στη διατήρηση της παραδοσιακής ψηφοφορίας με ειδική πλειοψηφία εντός του Συμβουλίου· επομένως, αντί της απαίτησης ειδικής πλειοψηφίας για την παρεμπόδιση των αυτόματων κυρώσεων της Επιτροπής, οι εν λόγω προτάσεις απαιτούν την ίδια πλειοψηφία ως προϋπόθεση για την εφαρμογή των κυρώσεων. " διαφορά είναι, κατά τη γνώμη μου, τεράστια, καθώς ο ημιαυτόματος χαρακτήρας των κυρώσεων βάσει της πρότασης της Επιτροπής δεν περιλαμβάνεται στην πρόταση της Deauville.
<P>
Δεν ξέρω αν γνωρίζετε την Deauville, αλλά, εκτός από την παραλία και κάποια όμορφα ξενοδοχεία, διαθέτει και καζίνο. Επομένως, θα ήταν ενδεχομένως προτιμότερο να μην μιλούμε για τη συμφωνία της Deauville, αλλά μάλλον για τον γαλλογερμανικό συμβιβασμό του καζίνου, διότι περί αυτού ακριβώς πρόκειται. Βάσει της συγκεκριμένης πρότασης, παρέχεται η δυνατότητα στα κράτη μέλη να συνεχίσουν να στοιχηματίζουν επί του ευρώ και επί της ευρωζώνης.
<P>
Εάν εξασφαλίσει κανείς αρκετές ψήφους στο Συμβούλιο, μπορεί να κάνει ό,τι θέλει· μπορεί να κάνει ό,τι ακριβώς έκανε η Ελλάδα. Εάν έχετε αρκετές ψήφους στο Συμβούλιο, προχωρήστε ακάθεκτα. Faites vos jeux! Ποντάρετε ελεύθερα.
<P>
Είναι ξεκάθαρο ότι το πρώτο σκέλος της συμφωνίας της Deauville δεν αποδυναμώνει μόνο την πρόταση της επιχειρησιακής ομάδας αλλά, κυρίως, τη δέσμη μέτρων της Επιτροπής. Θεωρώ εντελώς ακατανόητη αυτήν τη στάση, ιδίως από την πλευρά της Γερμανίας. Επί δέκα μήνες ζητεί την επιβολή τολμηρότερων κυρώσεων, χθες όμως έκανε ακριβώς το αντίθετο. Και τούτο αποδυναμώνει τις τολμηρές προτάσεις της Επιτροπής. " εξέλιξη αυτή συμπίπτει μάλιστα χρονικά με το γεγονός ότι ο κ. Trichet, ο Πρόεδρος της Ευρωπαϊκής Κεντρικής Τράπεζας, ζητεί τολμηρότερες λύσεις, τολμηρότερες προτάσεις, πιο τολμηρές μάλιστα και από τις αρχικές προτάσεις της Επιτροπής.
<P>
Το συμπέρασμα στο οποίο καταλήγω είναι ότι το Κοινοβούλιο έχει ένα βασικό καθήκον: να ανατρέψει τη συμφωνία της Deauville, αυτόν τον συμβιβασμό του καζίνου. Πρέπει λοιπόν να εμμείνουμε στις ικανοποιητικές προτάσεις της Επιτροπής και να ασκήσουμε τα απαραίτητα νομοθετικά μας καθήκοντα.
<SPEAKER ID="023" NAME="Daniel Cohn-Bendit" LANGUAGE="FR">
Κύριε Πρόεδρε, κύριε Chastel, κύριε Barroso, κυρίες και κύριοι, ο κ. Verhofstadt μίλησε έξω από τα δόντια σήμερα! Ωστόσο, αυτά που είχε να πει ήταν σημαντικά, όπως σημαντική ήταν και η ομιλία του κ. Schulz. Θα ήθελα και εγώ να μοιραστώ μαζί σας τις σκέψεις μου.
<P>
Γνωρίζετε όλοι την ταινία "Ζυλ και Τζιμ"; Λοιπόν, υπάρχει μια γυναίκα - η κ. Merkel. Γνωρίζουμε ποιος είναι ο Ζυλ - ο κ. Sarkozy. Το πρόβλημα είναι ποιος είναι ο Τζιμ! Είναι ο κ. Cameron ή ο κ. Barroso; Ιδού το δίλημμα για την Επιτροπή.
<P>
Φρονώ ότι το Κοινοβούλιο και η Επιτροπή πρέπει πλέον να μιλήσουν μεταξύ τους με ειλικρίνεια, διότι η πολιτική του Συμβουλίου -έχει δίκιο ως προς αυτό ο κ. Verhofstadt- και η πολιτική του γαλλογερμανικού του διοικητικού συμβουλίου στρέφεται κατά της Ευρωπαϊκής Ένωσης. " πολιτική τους δεν αντικατοπτρίζει την ουσία της ΕΕ, και ο ρόλος μας σήμερα είναι να υπερβούμε τις διαφορές που μας χωρίζουν -επ' αυτού έχει δίκιο ο κ. Daul- και να διασώσουμε την Ευρωπαϊκή Ένωση και την κοινοτική μέθοδο. Προς τον σκοπό αυτόν, η Επιτροπή, το Ευρωπαϊκό Κοινοβούλιο και όλοι εμείς πρέπει να κατανοήσουμε ότι δεν θα υπάρξουν νικητές σε αυτό το παιχνίδι αν δεν συμφωνήσουμε επί μιας κοινής προσέγγισης της Επιτροπής και του Κοινοβουλίου, του Κοινοβουλίου και της Επιτροπής.
<P>
Κύριε Barroso, σας πιστεύω όταν λέτε ότι επιθυμείτε τη φορολόγηση των χρηματοπιστωτικών συναλλαγών ή των χρηματοπιστωτικών δραστηριοτήτων. Δεν είναι αυτό το πρόβλημα· το πρόβλημα είναι πώς ακριβώς θα επιτύχουμε αυτόν τον στόχο στην πράξη. Δεν αρκεί να δηλώνουμε "θέλω". "Θέλω" λέει ο τετράχρονος γιος μου. Το ζητούμενο είναι με ποιον τρόπο μπορούμε να υλοποιήσουμε τον στόχο μας, και νομίζω ότι η Επιτροπή δεν πρέπει να ζητεί τη διενέργεια μιας ακόμα μελέτης, όπως έπραξε χθες το Συμβούλιο Περιβάλλοντος, για να διαπιστωθεί αν η υποβάθμιση του κλίματος είναι όντως τόσο σοβαρή ώστε να επιβάλλεται η περαιτέρω μείωση των εκπομπών CO2 στην Ευρώπη - παρότι είναι εντελώς γελοίο να ζητείται η διενέργεια νέας μελέτης. Όχι. Τι θα προσέφερε στην Ευρώπη μια εκτεταμένη μελέτη των χρηματοπιστωτικών συναλλαγών, και τι θα της προσέφερε η φορολόγηση αυτών των συναλλαγών; " επιβολή φόρου 0,01% στις χρηματοπιστωτικές συναλλαγές θα απέφερε 80 δισεκατομμύρια ευρώ. Εάν επιφέρουμε μείωση των εθνικών συνεισφορών κατά 30 δισεκατομμύρια ευρώ και, επομένως, μείωση των εθνικών προϋπολογισμών, κερδίζουμε επιπλέον 50 δισεκατομμύρια ευρώ για τον προϋπολογισμό της ΕΕ. 120 δισεκατομμύρια μείον 30 δισεκατομμύρια ίσον 90 δισεκατομμύρια ευρώ, συν 50 μας κάνει 140 δισεκατομμύρια ευρώ. Κατά συνέπεια, είναι δυνατόν να εφαρμοστούν οι απαιτούμενες ευρωπαϊκές πολιτικές μετά τη Λισαβόνα, αλλά και να βγουν κερδισμένοι η Ευρώπη και τα κράτη μέλη. Ωστόσο, αυτό προϋποθέτει την ύπαρξη ευρωπαϊκού οράματος.
<P>
Δεύτερον, κύριε Barroso, όσον αφορά τα ελλείμματα: κατά τη γνώμη μου, υπάρχουν διαφορετικοί τύποι ελλειμμάτων. Κάτι αντίστοιχο με τη χοληστερόλη: υπάρχει ένας θετικός και ένας αρνητικός δείκτης. Ένα έλλειμμα που επενδύει, και επομένως παρέχει σε μια χώρα, ή στην Ευρώπη, προοπτικές ανάπτυξης, δεν είναι αρνητικό. Εάν επενδύσουμε, όπως κάναμε κατά το παρελθόν, σε αναχρονιστικές βιομηχανίες που δεν είναι παραγωγικές -αναφέρομαι στον άνθρακα- επενδύουμε σε κάτι που σπαταλά χρήματα, διότι είναι μάταιο, και κατ' αυτόν τον τρόπο βγαίνουμε ηττημένοι. Εάν, όμως, επενδύσουμε στις πηγές ενέργειας του μέλλοντος και στην παραγωγή του μέλλοντος, θα βγούμε κερδισμένοι.
<P>
Κατά συνέπεια, αυτό που πρέπει να κάνουμε, και το αίτημά μου απευθύνεται εξίσου στους Φιλελεύθερους, είναι να μην μιλούμε απλώς για "σταθερότητα, σταθερότητα", αλλά να προβαίνουμε και σε διάκριση μεταξύ του τι πρέπει να κάνουμε και τι πρέπει να σταματήσουμε να κάνουμε· να μην μιλούμε απλώς για "έλλειμμα", αλλά να λέμε "αυτό είναι παραγωγικό" ή "αυτό δεν είναι παραγωγικό". Εάν συμφωνήσουμε, και ξέρω ότι αυτό θα είναι δύσκολο, εάν καταφέρουμε να καταλήξουμε σε συμφωνία, θα είμαστε σε θέση να αντισταθούμε στις διαρκείς προσπάθειες χειραγώγησης του Συμβουλίου.
<P>
Το πρόβλημα σήμερα είναι ότι πολλές κυβερνήσεις θέλουν να περιορίσουν την πτυχή της ευρωπαϊκής πολιτικής, ενώ ο ρόλος μας συνίσταται στην προάσπιση και την ενίσχυση αυτής της πτυχής, διότι, χωρίς αυτήν, δεν θα μπορέσουμε να εξέλθουμε από τη δυσχερή θέση στην οποία βρισκόμαστε.
<P>
Όπως αντιλαμβάνεστε, κύριε Barroso, τα συμφέροντά μας είναι κοινά, όμως αυτό πρέπει να έχει και πρακτικό αντίκτυπο. Δεν πρέπει, λοιπόν, να ασκείτε πιέσεις στο Κοινοβούλιο, αλλά στο Ευρωπαϊκό Συμβούλιο.
<SPEAKER ID="024" NAME="Πρόεδρος">
Όπως αντιλαμβάνεστε, επέδειξα ιδιαίτερη ευελιξία όσον αφορά τους χρόνους ομιλίας, εν μέρει επειδή όλες οι ομιλίες ήταν πολύ ευχάριστες, αλλά και γλαφυρές -έγινε λόγος για το ΔΝΤ, για καζίνα και για χοληστερόλη- και όλα αυτά τροφοδοτούν θαυμάσια την παρούσα συζήτηση.
<SPEAKER ID="025" NAME="Michał Tomasz Kamiński" LANGUAGE="PL">
Όλοι αφηγούμαστε διάφορα περιστατικά στις σημερινές μας συζητήσεις, και αυτό μου θυμίζει επίσης ορισμένα ιστορικά γεγονότα. Έζησα επί 18 χρόνια σε μια χώρα του υπαρκτού σοσιαλισμού, όπου διαδοχικά συνέδρια του Κόμματος έθεταν διαρκώς νέους οικονομικούς στόχους και έλεγαν στους πολίτες της χώρας μου -το ίδιο άλλωστε ίσχυε και σε άλλες χώρες του υπαρκτού σοσιαλισμού- ότι τα πράγματα θα βελτιωθούν, και περιέγραφαν μάλιστα και τα μέτρα για αυτήν τη βελτίωση. Επιπλέον, την εποχή εκείνη υπήρχε στη χώρα μου και Υπουργείο Εσωτερικού Εμπορίου, παρότι δεν υφίστατο εσωτερικό εμπόριο.
<P>
Ακούγοντας ορισμένες από τις σημερινές ομιλίες, η εντύπωση που μου δημιουργείται είναι ότι η πρόταση την οποία ακούσαμε από την Ευρωπαϊκή Επιτροπή επιδιώκει να αποκαταστήσει την προτεραιότητα των οικονομικών έναντι των πολιτικών προσεγγίσεων· έναντι των πολιτικών προσεγγίσεων οι οποίες αναμένεται να παρεμποδίσουν οιαδήποτε υγιή οικονομική δράση, διότι σήμερα οι πολιτικοί σε εθνικό επίπεδο και -όπως πληροφορούμαστε- με λαϊκιστικές σκοπιμότητες, αρέσκονται να κατηγορούν την Ευρώπη για όλα τα δεινά. Υποστηρίζουν ότι πρέπει να περιορίσουμε την Ευρώπη και ότι η λύση δεν έγκειται στην Ευρώπη, καθώς αυτό τους απαλλάσσει, σε ορισμένο βαθμό, των δικών τους ευθυνών στα μάτια των ψηφοφόρων τους. Αν δεν εφαρμόσουμε μέτρα τα οποία θα κάνουν τις χώρες να αντιληφθούν ότι θα υποστούν σοβαρές συνέπειες εάν ασκήσουν οικονομικώς παράλογες πολιτικές, δεν πρόκειται να επιτύχουμε τίποτα. Εν προκειμένω, ωστόσο, απαιτείται επίσης αλληλεγγύη. Στη γαλλογερμανική πρόταση διακρίνω τον πραγματικό κίνδυνο να περιπέσουμε σε μια κατάσταση, στην οποία οι ισχυρότερες χώρες θα εξασφαλίζουν μεγαλύτερα περιθώρια κινήσεων, ενώ η Ελλάδα δεν θα μπορεί να κινηθεί πέραν ορισμένων ορίων. " Ελλάδα θα υποχρεωθεί να περικόψει τις δαπάνες της, η τύχη όμως των ισχυρότερων χωρών θα είναι πολύ διαφορετική, και θα διαπιστώσουμε αίφνης ότι θα τους επιτρέπεται να παραβαίνουν αυτούς τους κανόνες για πολιτικούς λόγους. Εκείνο που θέλω να πω είναι το εξής: χρειαζόμαστε ευρωπαϊκή αλληλεγγύη· και αυτοί είναι οι λόγοι για τους οποίους χρειαζόμαστε την ευρωπαϊκή αλληλεγγύη.
<P>
Εν κατακλείδι, κύριε Πρόεδρε, θα ήθελα να επισημάνω ότι γνωρίζω ότι είστε θεματοφύλακας αυτής της ευρωπαϊκής αλληλεγγύης. " τελευταία απόφαση της Ευρωπαϊκής Επιτροπής σχετικά με τη συμφωνία στον τομέα του φυσικού αερίου μεταξύ της Πολωνίας και της Ρωσίας -για την οποία θα ήθελα να σας ευχαριστήσω- αποτελεί θαυμάσιο παράδειγμα του τρόπου με τον οποίο μπορεί να λειτουργεί αποτελεσματικά η κοινοτική πτυχή, και μάλιστα προς το συμφέρον χωρών όπως η Πολωνία. Επαναλαμβάνω, κύριε Πρόεδρε, ότι δεν μπορούμε να εξαφανίσουμε την πραγματικότητα με κάποιο μαγικό ραβδί. Εάν φτάσουμε σε σημείο να κυριαρχήσουν οι πολιτικές λύσεις, ενισχυμένες με τη δόση λαϊκισμού που επικρατεί σήμερα σε πολλές περιοχές της Ευρώπης, έναντι των οικονομικών προσεγγίσεων, τότε τα φιλόδοξα σχέδιά σας για ενδυνάμωση της αγοράς - τα οποία θεωρώ ότι είναι ιδιαίτερα πρόσφορα (ημιτελής πρόταση). Εκτιμώ ότι, ως βουλευτές του ΕΚ, γνωρίζουμε όλοι ότι πόρρω απέχουμε ακόμα από τη δημιουργία κοινής αγοράς· αρκεί να δούμε τα τέλη περιαγωγής στους λογαριασμούς των κινητών μας τηλεφώνων κάθε μήνα. Εάν διαθέτουμε κοινή ευρωπαϊκή αγορά και πρέπει, παρά ταύτα, να καταβάλλουμε τέλη περιαγωγής, είναι φανερό ότι έχουμε πολύ δρόμο ακόμα μπροστά μας έως ότου επιτύχουμε τον στόχο μας για την οικονομική ολοκλήρωση.
<SPEAKER ID="026" NAME="Patrick Le Hyaric" LANGUAGE="FR">
Κύριε Πρόεδρε, κύριε Chastel, κύριε Barroso, αν κατάλαβα καλά από τα λεγόμενά σας, κύριε Barroso, οι αναλύσεις μας έχουν εκ διαμέτρου αντίθετα σημεία εκκίνησης, καθώς εσείς δηλώσατε ότι η οικονομική κρίση έχει παρέλθει, ενώ η πολιτική μας Ομάδα, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, εκτιμά ότι επιδεινώνεται. Για την επίλυση αυτής της κρίσης, συνιστάτε μέτρα λιτότητας βάσει του συμφώνου σταθερότητας, καθώς και την ενίσχυση, πλέον, των κυρώσεων. Θεωρώ ότι πρέπει να πράξουμε ακριβώς το αντίθετο: να βελτιώσουμε τις αμοιβές των εργαζομένων, να υιοθετήσουμε νέα δημοσιονομική προσέγγιση προς ενίσχυσή τους και να φορολογήσουμε τις χρηματοπιστωτικές συναλλαγές, να αναβαθμίσουμε την κοινωνική μέριμνα, να προστατεύσουμε τις δημόσιες υπηρεσίες και να ασκήσουμε τολμηρή πολιτική απασχόλησης.
<P>
Δυστυχώς, φοβούμαι ότι η στρατηγική σας είναι πιθανόν να δημιουργήσει σοβαρά προβλήματα στην Ευρωπαϊκή Ένωση. Δεν έχετε αντιληφθεί την ένταση των διαμαρτυριών των πολιτών σε ολόκληρη την Ευρωπαϊκή Ένωση; Χθες, για έκτη συνεχόμενη ημέρα, εκατομμύρια άτομα διαδήλωσαν σε ολόκληρη τη Γαλλία, με την υποστήριξη του 70% του πληθυσμού. Δεν αντιλαμβάνεστε τον κίνδυνο που μας απειλεί σήμερα; Στηριζόμενη στον ανταγωνισμό και σε μια πολιτική πλήρους ελευθέρωσης του εμπορίου, η ευρωπαϊκή ιδέα συγκρούεται κατά μέτωπον με το χρήμα σε αυτούς τους οικονομικούς πολέμους, καθώς και στους νομισματικούς πολέμους που πλέον εκτυλίσσονται. Γιατί δεν εξετάζουμε το ενδεχόμενο ενός νέου συστήματος, ήτοι ενός ταμείου ανθρωποκεντρικής και κοινωνικής ανάπτυξης, αντί του συμφώνου σταθερότητας, σε συνεργασία με την Ευρωπαϊκή Κεντρική Τράπεζα, το οποίο θα πρέπει να είναι σε θέση να αναχρηματοδοτήσει τα χρέη των κρατών μελών και τις εθνικές τράπεζες μέσω της δημιουργίας χρήματος, με επιτόκια που θα ανταποκρίνονται σε κοινωνικά κριτήρια;
<P>
Κατά την εκτίμησή μου, η Ευρωπαϊκή Ένωση πρέπει να αναλάβει την πρωτοβουλία της διαμόρφωσης νέας παγκόσμιας νομισματικής τάξης, αρχής γενομένης από την αποδοχή της πρότασης της Κίνας για κοινό διεθνές εμπορικό νόμισμα. Γιατί η Ευρώπη να μην ακολουθήσει το παράδειγμα της Ταϊλάνδης και της Βραζιλίας, ξεκινώντας με τη φορολόγηση του συναλλάγματος, ούτως ώστε να αμβλυνθούν οι νομισματικές εντάσεις;
<P>
Κύριε Πρόεδρε της Επιτροπής, κύριοι εκπρόσωποι του Συμβουλίου, φρονώ ότι είναι πλέον καιρός να εξετάσουμε νέες πρωτοβουλίες και να ακούσουμε τη φωνή των πολιτών μας.
<SPEAKER ID="027" NAME="Nigel Farage" LANGUAGE="EN">
Κύριε Πρόεδρε, είναι φανερό, κύριε Barroso, ότι προβαίνετε σε επίδειξη ισχύος, χρησιμοποιώντας τις εξουσίες που σας έχουν εκχωρηθεί από τη Συνθήκη της Λισαβόνας, την οποία προωθήσατε εκβιαστικά με αθέμιτα μέσα. Επί του παρόντος, καταβάλλετε κάθε δυνατή προσπάθεια στο διεθνές προσκήνιο και εντός της ΕΕ, προκειμένου να αποκτήσετε όλα τα χαρακτηριστικά κρατικής οντότητας.
<P>
Τούτο δε καθίσταται εμφανέστερο από οπουδήποτε αλλού στην πρόσφατη πρότασή σας για επιβολή άμεσης φορολόγησης στους πολίτες αυτής της ηπείρου από τα ευρωπαϊκά θεσμικά όργανα.
<P>
Κατά το παρελθόν, φυσικά, υπήρχε ένα λίαν επιτυχημένο κίνημα ανεξαρτησίας, το οποίο εξεστράτευσε με το σύνθημα "καμία φορολογία χωρίς αντιπροσώπευση", και εσείς ασφαλώς δεν είστε αντιπρόσωπος. Δεν σας ψηφίσαμε και δεν μπορούμε να σας απομακρύνουμε από το αξίωμά σας, εκτιμώ λοιπόν ότι, με αυτόν τον άμεσο φόρο, διαπράξατε ουσιαστικά σοβαρό σφάλμα.
<P>
Επιπλέον, η λέσχη σας καθίσταται ολοένα δαπανηρότερη. Μόλις προ διετίας, η καθαρή συνεισφορά της Βρετανίας ανερχόταν σε 3 δισεκατομμύρια λίρες στερλίνες (3,48 δισεκατομμύρια ευρώ) ετησίως. Φέτος, ανέρχεται σε 6 δισεκατομμύρια λίρες στερλίνες (6,95 δισεκατομμύρια ευρώ). Του χρόνου, το ποσό θα ανέλθει στα 8 δισεκατομμύρια λίρες στερλίνες (9,27 δισεκατομμύρια ευρώ). Το μεθεπόμενο έτος, αναμένεται να αυξηθεί στα 10 δισεκατομμύρια λίρες στερλίνες (11,74 δισεκατομμύρια ευρώ), και τώρα ακούμε ότι θέλετε να καταργήσετε τη βρετανική επιστροφή. Θέλετε να απαλλαχθείτε από τη βρετανική επιστροφή, γεγονός το οποίο σημαίνει ότι, έως το 2013, η συνεισφορά μας θα ανέλθει στα 13 δισεκατομμύρια λίρες στερλίνες (15,26 δισεκατομμύρια ευρώ). Θα έχει δηλαδή τετραπλασιαστεί σε διάστημα έξι ετών.
<P>
Συνειδητοποιώντας όλα αυτά, βλέποντας τον άμεσο φόρο σας, είναι φυσικό οι φορολογούμενοι της Βρετανίας να καταλήξουν στο συμπέρασμα ότι δεν έχουμε την οικονομική δυνατότητα να συντηρήσουμε την Ευρωπαϊκή Ένωση.
<P>
Διαβλέπω, όμως, μια ακτίνα ελπίδας: τη συμφωνία της Deauville μεταξύ της κ. Merkel και του κ. Sarkozy, η οποία σας τρομοκράτησε όλους τόσο πολύ σήμερα. Εύχομαι να υλοποιηθεί. Ας καταρτίσουμε νέα Συνθήκη. Εσείς ο ίδιος φαίνεται σχεδόν να υποστηρίζετε αυτήν την εξέλιξη. Ας αποκτήσουμε νέα ευρωπαϊκή Συνθήκη και ας την υποβάλουμε σε δημοψήφισμα σε πολλές χώρες, ιδίως στη Βρετανία, και ο βρετανικός λαός θα καταλάβει ότι μια τέτοια συμφωνία είναι πραγματικά ασύμφορη για τη Βρετανία. Θα ψηφίσει υπέρ της εξόδου μας από την Ευρωπαϊκή Ένωση και θα ξεκινήσει το ξεκαθάρισμα.
<P>
Σας ευχαριστούμε. Θα αποχωρήσουμε ευχαρίστως.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="028" NAME="Martin Schulz" AFFILIATION="S&amp;D">
(DE) Κύριε Πρόεδρε, θα ήθελα να σας υποβάλω ένα ερώτημα, κύριε Farage. Θα έχετε ενδεχομένως την καλοσύνη να μας απαντήσετε. Εκδηλώνετε μεγάλο ενδιαφέρον για τα χρήματα των βρετανών φορολογουμένων. Όπως και εγώ, στην αρχή της τρέχουσας κοινοβουλευτικής περιόδου, είχατε τη δυνατότητα να επιλέξετε από ποιον κορβανά θα καταβάλλονται οι ημερήσιες αποζημιώσεις σας: είτε από τα ταμεία του "νωμένου Βασιλείου είτε από τα ταμεία της Ευρωπαϊκής Ένωσης. Θα είχατε, παρακαλώ, την καλοσύνη να αναφέρετε στο Σώμα εάν οι ημερήσιες αποζημιώσεις σας χορηγούνται από τον προϋπολογισμό της ΕΕ ή εάν επιλέξατε το εθνικό σύστημα του "νωμένου Βασιλείου;
<SPEAKER ID="029" NAME="Nigel Farage" AFFILIATION="EFD">
(EN) Κύριε Πρόεδρε, νομίζω ότι πρέπει να απορρίψουμε διά παντός αυτήν την ιδέα των ευρωπαϊκών χρημάτων. Έως ότου θεσπιστεί άμεση φορολόγηση, ακόμα και τούτη τη στιγμή που συζητούμε, δεν υπάρχουν ευρωπαϊκά χρήματα: είναι δικά μας χρήματα. Αποτελούμε μείζονα καθαρό συνεισφέροντα σε αυτήν την Ευρωπαϊκή Ένωση, χωρίς να λαμβάνουμε ως αντάλλαγμα κανένα απολύτως οικονομικό όφελος! Πρόκειται για δικά μας χρήματα!
<SPEAKER ID="030" NAME="José Manuel Barroso" LANGUAGE="EN">
Κύριε Πρόεδρε, κατά κανόνα δεν παρεμβαίνω, αλλά θα ήθελα να προβώ σε μια παρέμβαση επί της διαδικασίας.
<P>
Δεν είναι η πρώτη φορά που ο κ. Farage μου απευθύνει τη δήλωση: "Δεν έχετε εκλεγεί". Ασφαλώς δεν με έχετε εκλέξει εσείς, έχω όμως εκλεγεί από αυτό το Κοινοβούλιο.
<P>
(Χειροκροτήματα)
<P>
Εξελέγην από αυτό το Κοινοβούλιο με μυστική ψηφοφορία, και εσείς είστε μέλος αυτού του Κοινοβουλίου. Θεωρώ ότι η συστηματική διατύπωση του ισχυρισμού ότι εγώ ή η Επιτροπή δεν έχουμε εκλεγεί συνιστά έλλειψη σεβασμού προς την Επιτροπή και το Κοινοβούλιο του οποίου είστε μέλος.
<P>
(Χειροκροτήματα)
<SPEAKER ID="031" NAME="Francisco Sosa Wagner" AFFILIATION="NI">
(ES) Κύριε Πρόεδρε, ας ελπίσουμε ότι η παρέμβασή μου θα κατευνάσει κάπως τα πνεύματα στην παρούσα συζήτηση.
<P>
Είναι λυπηρό το γεγονός ότι, μαζί με την Ευρωπαϊκή Ένωση, ορισμένα από τα κράτη μέλη της εξακολουθούν να είναι μέλη της G20. Παρά την εν λόγω παρατυπία, η οποία αποδυναμώνει αναμφίβολα την εικόνα της Ευρώπης στον κόσμο, καλό θα ήταν να τηρείτο τουλάχιστον, σε γενικές γραμμές, κοινή στάση σε αυτό το παγκόσμιο φόρουμ.
<P>
Ποια θα έπρεπε να είναι, κατά τη άποψή μου, αυτή η κοινή στάση; Κατά την ταπεινή μου γνώμη, πιστεύω τα ακόλουθα: πρώτον, η επίτευξη γενικής συμφωνίας για την αντιμετώπιση των επιπτώσεων της κρίσης δεν μπορεί να καθυστερήσει με την έγκριση απλώς μιας οικονομικής συμφωνίας· δεύτερον, η Ευρώπη πρέπει να διατηρήσει το ευρώ ως νόμισμα αναφοράς ή, αν προτιμάτε, ως νόμισμα σταθεροποίησης για την αποτροπή του ενδεχομένου αναταραχών στην αγορά, οι οποίες θα μπορούσαν να μας συμπαρασύρουν και να μας αναγκάσουν να επαναλάβουμε τα σφάλματα που διαπράχθηκαν καθ' όλη τη διάρκεια του 20ού αιώνα· τρίτον, το ευρώ πρέπει να αποτελέσει τον προάγγελο όλων αυτών που πρέπει να αντιπροσωπεύει η Ευρώπη στο πλαίσιο των δημοκρατικών αξιών και των δημόσιων ελευθεριών.
<P>
Συνοψίζοντας, οφείλουμε να συνειδητοποιήσουμε ότι, στην εποχή της παγκοσμιοποίησης, στην εποχή αυτού του παγκόσμιου παιχνιδιού, εκείνοι που χάνουν είναι όσοι παίζουν μόνο με εθνικά χαρτιά.
<SPEAKER ID="032" NAME="Othmar Karas" AFFILIATION="PPE">
(DE) Κύριε Πρόεδρε, κύριε Barroso, κυρίες και κύριοι, η παρούσα συζήτηση καταδεικνύει ένα πράγμα: η συμφωνία της Deauville μάς εμποδίζει να υπερβούμε την κρίση, αποτελεί βήμα οπισθοδρόμησης για την Ευρωπαϊκή Ένωση και μας αποκαλύπτει ότι αμφότερα τα μέλη αυτού του χαριτωμένου ζευγαριού δεν διδάχθηκαν απολύτως τίποτα από την ανάρμοστη συμπεριφορά της Γαλλίας και της Γερμανίας το 2002 και το 2005, όταν οι χώρες αυτές άρχισαν να υπονομεύουν το σύμφωνο σταθερότητας. Απεναντίας, διαπιστώνουμε επί του παρόντος τη συνέχιση της ίδιας ανάρμοστης συμπεριφοράς.
<P>
Θέλουμε να ξεπεράσουμε τα σφάλματα του παρελθόντος. Επιθυμούμε μια ευρωπαϊκή απάντηση στον εθνικισμό και τα δικαιώματα αρνησικυρίας που έχουν ενσωματωθεί στους περισσότερους ευρωπαϊκούς κανονισμούς. Αυτό πράξαμε στην περίπτωση της εποπτείας των χρηματοπιστωτικών αγορών. Αυτό πράττουμε και στο κείμενο της έκθεσης για την αντιμετώπιση της κρίσης. Αυτό πράττουμε επίσης με την έκθεση Feio, καθώς και με το καθημερινό μας νομοθετικό έργο. Ας επικεντρώσουμε την προσοχή μας σε αυτό και ας μην επιτρέψουμε να αποσπαστεί η προσοχή μας από άλλα θέματα, μεταξύ άλλων και σε τούτη τη συζήτηση. Πρέπει να κινηθούμε προς τα εμπρός. Πρέπει να βρούμε τις απαιτούμενες λύσεις. " έκθεση των πέντε πολιτικών Ομάδων στέλνει ένα σαφές μήνυμα. Δεν έχουμε ξεπεράσει ακόμα την κρίση. Οι δημοσιονομικές και νομισματικές πολιτικές δεν μπορούν να υποκαταστήσουν τις διαρθρωτικές μεταρρυθμίσεις. Δηλώνουμε ξεκάθαρα ότι επιθυμούμε τη μείωση των ελλειμμάτων ως αναγκαία προϋπόθεση για την εξασφάλιση του μέλλοντός μας. " μείωση των ελλειμμάτων δεν γίνεται με το ψαλίδι. Πρέπει να προκύψει ως αποτέλεσμα μεταρρυθμίσεων, επενδύσεων, εξοικονόμησης πόρων και αλλαγών. " παρούσα έκθεση παρέχει τη σαφή απάντηση ότι θέλουμε να ενισχυθεί η Ευρώπη στο πλαίσιο των προσπαθειών για την εξεύρεση λύσης. Ας προχωρήσουμε αποφασιστικά στο επόμενο βήμα της ολοκλήρωσης - στη δημιουργία μιας οικονομικής ένωσης, τη δημιουργία μιας κοινωνικής ένωσης, τη δημιουργία μιας ένωσης άμυνας και ασφάλειας, και ας καταστήσουμε την εσωτερική αγορά εγχώρια αγορά για όλους τους πολίτες μας. " λύση έγκειται στην κοινότητα της Ευρώπης - την πρωτοβουλία της Ευρωπαϊκής Ένωσης. " οδός της επιχειρησιακής ομάδας και της Deauville έχει αποτύχει.
<SPEAKER ID="033" NAME="Stephen Hughes" AFFILIATION="S&amp;D">
(EN) Κύριε Πρόεδρε, όπως ακούσαμε, η επιχειρησιακή ομάδα υπό την προεδρία του Herman Van Rompuy έχει ολοκληρώσει την έκθεσή της. Περιλαμβάνει προτάσεις για την επίλυση της κρίσης και τη δημοσιονομική πειθαρχία: με άλλα λόγια, άπτεται εν μέρει μόνο του προβλήματος.
<P>
Θα ήθελα να υπογραμμίσω ότι πρόκειται απλώς για προτάσεις. Είμαι βέβαιος ότι οι υπουργοί του Συμβουλίου ECOFIN, που κυριάρχησαν στις διαδικασίες αυτής της επιχειρησιακής ομάδας, θα προτιμούσαν αυτό να είναι και το τέλος της όλης υπόθεσης, όμως δεν είναι. Είναι μόνον η αρχή. Βρισκόμαστε ακόμα στην αφετηρία της νομοθετικής διαδικασίας. Ευελπιστώ όλα τα θεσμικά όργανα να αντιληφθούν ότι η επεξεργασία των νομοθετικών προτάσεων της Επιτροπής από το Ευρωπαϊκό Κοινοβούλιο πρέπει πλέον να ολοκληρωθεί με απολύτως δημοκρατικό τρόπο σε συνεργασία με το Συμβούλιο.
<P>
" επιχειρησιακή ομάδα δήλωσε ότι σκοπός της ήταν να επιτύχει ένα γιγάντιο άλμα όσον αφορά την ενίσχυση της αποτελεσματικότητας της οικονομικής διακυβέρνησης. Εκτιμώ ότι η πρότασή της αντιπροσωπεύει μάλλον βήμα οπισθοδρόμησης από την άποψη της ευημερίας και της προόδου στην Ευρώπη. Προτείνεται η ενίσχυση των μέσων, αλλά μόνον εκείνων των μέσων που εστιάζονται στη δημοσιονομική πειθαρχία. Αυτό συνιστά πρόβλημα. Ο οικονομικός συντονισμός ουδόλως περιορίζεται στη δημοσιονομική πειθαρχία και η οικονομική ένωση δεν πρόκειται να επιτευχθεί όσο δεν αναγνωρίζεται ορθώς αυτή η ισορροπία. Θα οδηγήσει αναπόφευκτα σε στρεβλές οικονομικές πολιτικές, οι οποίες δεν λαμβάνουν επαρκώς υπόψη άλλους αξιόλογους πολιτικούς στόχους για την άσκηση μακροοικονομικής πολιτικής, και αναφέρομαι συγκεκριμένα στην οικονομική μεγέθυνση, τις επενδύσεις και την απασχόληση.
<P>
Κύριε Barroso, δεν χρειαζόμαστε μια ακόμα επιχειρησιακή ομάδα για να μας υποδείξει ισορροπημένη σειρά μέτρων πολιτικής. Εκείνο που χρειαζόμαστε είναι η Επιτροπή να ασκήσει πλέον το δικαίωμα πρωτοβουλίας της ώστε να καταθέσει τις προτάσεις που θα άπτονται των ζητημάτων της οικονομικής μεγέθυνσης, των επενδύσεων και της απασχόλησης.
<P>
Όσον αφορά τις προτάσεις που έχουν κατατεθεί, εκτιμώ ότι το Κοινοβούλιο φέρει τεράστια ευθύνη για τις εξελίξεις των προσεχών μηνών. Πρέπει να επιφέρουμε ορισμένες αλλαγές με γνώμονα την έκθεση Feio που θα ψηφιστεί σήμερα. Φρονώ ότι απαιτούνται εν προκειμένω τρεις κυρίως αλλαγές: η διαδικασία των υπέρογκων υπολοίπων πρέπει να είναι αρκετά ευρεία ώστε να καλύπτει τις αγορές εργασίας, περιλαμβανομένων των ποσοστών ανεργίας, και, προς τον σκοπό αυτόν, το Συμβούλιο Απασχόλησης πρέπει να συμμετέχει σε όλες τις διαδικασίες στις οποίες είναι σκόπιμο κάτι τέτοιο· η ποιοτική αξιολόγηση των επιπέδων δημοσίου χρέους και οι εξελίξεις στο διορθωτικό σκέλος του συμφώνου σταθερότητας και ανάπτυξης πρέπει επίσης να λαμβάνουν πλήρως υπόψη τα επίπεδα και τις εξελίξεις των δημοσίων επενδύσεων· και η διασύνδεση με τη στρατηγική "ΕΕ 2020" σε ολόκληρο το φάσμα του νέου συστήματος πρέπει να είναι ρητή και να εκφράζεται με επιχειρησιακούς όρους στον μέγιστο δυνατό βαθμό.
<P>
Ως προς τη διακυβέρνηση, θα μπορούσα να προβώ σε δύο μόνο παρατηρήσεις στο παρόν πρώιμο στάδιο. Το Συμβούλιο πρέπει να ηγηθεί του συστήματος και να αναλάβει την τελική πολιτική ευθύνη για το σύνολό του, καθώς και να εξασφαλίσει την ενδεδειγμένη συμμετοχή όλων των συναφών συνθέσεων του Συμβουλίου -όχι μόνο του ECOFIN- όπου αυτό κρίνεται αναγκαίο.
<P>
Τέλος, το Ευρωπαϊκό Κοινοβούλιο πρέπει να μετέχει στο σύνολο της διαδικασίας, ώστε να διασφαλιστεί ο υψηλότερος δυνατός βαθμός δημοκρατικής νομιμοποίησης. Αρκεί να εξετάσετε την πρόταση σχετικά με το "ευρωπαϊκό εξάμηνο" για να διαπιστώσετε τον βαθμό στον οποίο απουσιάζει από όλα αυτά ο ρόλος του Κοινοβουλίου. Ορισμένοι εξ ημών, από όλες τις πολιτικές Ομάδες, επεξεργαζόμαστε ενισχυμένες προτάσεις όσον αφορά την κοινοβουλευτική συμμετοχή. Ευελπιστώ ότι οι προτάσεις αυτές θα γίνουν δεκτές από τα υπόλοιπα θεσμικά όργανα, ούτως ώστε η εν λόγω διαδικασία να αποκτήσει τη δημοκρατική νομιμοποίηση που χρειάζεται.
<SPEAKER ID="034" NAME="Olle Schmidt" AFFILIATION="ALDE">
(SV) Το προηγούμενο έτος απέδειξε ότι η ΕΕ μπορεί να λαμβάνει σημαντικές αποφάσεις υπό αντίξοες συνθήκες. Δυστυχώς, οι τελευταίες ημέρες υπήρξαν απογοητευτικές. Τη στιγμή που η ΕΕ χρειάζεται σαφείς και αυστηρούς δημοσιονομικούς κανόνες, η Γαλλία και η Γερμανία διστάζουν. Αυτό μας ανησυχεί. Το μήνυμά μας είναι το εξής: μην πειράζετε την πρόταση του κ Rehn!
<P>
Εκφράζω ανεπιφύλακτα τις ευχαριστίες μου στην κ. Berès και τους συναδέλφους μου στην Ειδική Επιτροπή για τη Χρηματοπιστωτική, Οικονομική και Κοινωνική Κρίση, οι οποίοι απέδειξαν ότι, εδώ, στο Ευρωπαϊκό Κοινοβούλιο, μπορούμε να υπερβαίνουμε τα κομματικά στεγανά και να βρίσκουμε κοινές λύσεις προς το συμφέρον της Ευρώπης. " Ομάδα της Συμμαχίας Φιλελευθέρων και Δημοκρατών για την Ευρώπη έχει προτείνει μια τροπολογία σύμφωνα με την οποία, εφόσον επιβληθεί φόρος επί των χρηματοπιστωτικών συναλλαγών, πρέπει, εξ αντικειμένου, να εφαρμοστεί σε παγκόσμια κλίμακα. Είναι σημαντικό στην προκειμένη περίπτωση να εφαρμοστεί σε παγκόσμια κλίμακα.
<P>
Δεν πρέπει να επιτραπεί στον εθνικισμό να αποκτήσει εκ νέου ερείσματα στην Ευρώπη. Πρόκειται για μια οικονομία της αγοράς με σαφή όρια και ελεύθερο εμπόριο το οποίο δημιουργεί ευημερία. Χρειαζόμαστε μια Ευρώπη πιο ενωμένη, πιο ανοικτή, πιο ισχυρή - χρειαζόμαστε, πολύ απλά, περισσότερη Ευρώπη.
<P>
Οι προτεινόμενες επιλογές ως προς την επιβολή κυρώσεων θα ισχύουν αρχικώς μόνο για τις χώρες της ευρωζώνης. Με αυτό το σκεπτικό, επιθυμούμε μια διατύπωση η οποία να περιλαμβάνει και τα 27 κράτη μέλη. Ως εκ τούτου, υποβάλλω προφορική τροπολογία στην έκθεση Feio η οποία ευελπιστώ ότι θα έχει τη στήριξη του Κοινοβουλίου. Ο εισηγητής και η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο έχουν δηλώσει ότι είναι πρόθυμοι να την δεχθούν. Θα διαβάσω το κείμενο στα αγγλικά:
<P>
(EN) "Κατά το μέτρο του δυνατού, και τα 27 κράτη μέλη θα πρέπει να ακολουθούν στον μέγιστο βαθμό όλες τις προτάσεις οικονομικής διακυβέρνησης, αναγνωρίζοντας ότι, για τα κράτη μέλη που δεν ανήκουν στη ζώνη του ευρώ, αυτό εν μέρει θα αποτελεί εθελούσια διαδικασία".
<P>
(SV) " παρούσα συγκυρία δεν προσφέρεται για τη δημιουργία μιας ΕΕ η οποία κινδυνεύει να διχάσει πραγματικά την Ένωση.
<SPEAKER ID="037" NAME="Pascal Canfin" AFFILIATION="Verts/ALE">
(FR) Κύριε Πρόεδρε, κύριε Barroso, κύριε Rehn, ελπίζω ειλικρινώς ότι θα λάβετε υπόψη τις προσπάθειες τις οποίες καταβάλλει το Ευρωπαϊκό Κοινοβούλιο σε σχέση με τα θέματα που συζητούμε σήμερα -τις εκθέσεις Berès και Feio- καθώς, βεβαίως, εργαζόμαστε πλέον ως συννομοθέτες στο πεδίο της οικονομικής διακυβέρνησης. Μπορώ να σας δηλώσω ότι, τουλάχιστον σε συνεργασία με τέσσερις φιλοευρωπαϊκές πολιτικές Ομάδες στο Κοινοβούλιο, έχουμε προσπαθήσει πραγματικά να καταλήξουμε σε συμβιβαστική λύση, η οποία θα αποφέρει ουσιαστικά αποτελέσματα. Μόλις επιστρέψαμε άλλωστε από τις συζητήσεις στις οποίες προσπαθήσαμε να διευθετήσουμε τα εναπομείναντα προβλήματα.
<P>
Ορισμένοι μιλούν για τον προϋπολογισμό, άλλοι αναφέρονται σε φορολογικά μέτρα και κάποιοι άλλοι κάνουν λόγο για διακυβέρνηση. Εκείνο που απαιτείται σήμερα είναι η Επιτροπή -και είναι δικό σας καθήκον να το πράξετε, προσπαθούμε και εμείς από την πλευρά μας να κάνουμε ό,τι μπορούμε, αλλά οφείλετε να αναλάβετε και εσείς δράση- να προτείνει μια συνολική δέσμη μέτρων: κάτι που θα εντάσσεται στο πνεύμα της έκθεσης Monti, και θα εναρμονίζεται επίσης με τις προσπάθειες που καταβάλλει ο Michel Barnier στο πλαίσιο της εσωτερικής αγοράς. Αναμένω μια συνολική δέσμη μέτρων από τον κ. Barroso, η οποία πρέπει να μας δείχνει τον δρόμο για την έξοδό μας από την οικονομική κρίση. Δεν πρέπει να περιορίζεται απλώς στη μακροοικονομική διακυβέρνηση, αλλά να μελετηθούν, λόγου χάρη, τρεις ή τέσσερις φάκελοι για τα μακροοικονομικά θέματα, τη φορολογία και τον προϋπολογισμό, και να πούμε εντέλει ότι "αυτή είναι η δέσμη μέτρων".
<P>
Είμαι βέβαιος ότι, αν πράξετε κάτι τέτοιο, η πρωτοβουλία σας θα υποστηριχθεί από την ευρύτατη πλειοψηφία του Ευρωπαϊκού Κοινοβουλίου. Αν εξετάσουμε μόνο το θέμα των δημοσίων οικονομικών, παραδείγματος χάριν, πριν από δύο ή τρία χρόνια, η ίδια η Επιτροπή και οι υπηρεσίες της δήλωναν ότι, σε σύγκριση με όλες τις υπόλοιπες χώρες, η Ισπανία τηρούσε πιο αυστηρά το σύμφωνο σταθερότητας και ανάπτυξης και ότι τα δημόσια οικονομικά της Ισπανίας ήταν υγιή. Το πρόβλημα είναι ότι η αστάθεια προέκυψε από άλλη πλευρά και τώρα η Ισπανία βρίσκεται σε πολύ άσχημη κατάσταση, όπως και η Ιρλανδία. Βλέπουμε λοιπόν ξεκάθαρα ότι η επικέντρωση της προσοχής μας μόνο στα δημόσια οικονομικά δεν πρόκειται να μας βοηθήσει να υπερβούμε την κρίση.
<P>
Οι συμβιβαστικές λύσεις τις οποίες προτείνουμε στις διάφορες εκθέσεις που εξετάζονται σήμερα στο Σώμα, και για τις οποίες θα ψηφίσουμε αύριο, συνοψίζουν την ουσία αυτών των ζητημάτων. Είναι ένας τρόπος να δηλώσουμε ότι, ναι, οφείλουμε όντως να ενισχύσουμε τη δημοσιονομική πειθαρχία. Φυσικά και πρέπει να την ενισχύσουμε. Εντούτοις, αν θέλουμε αυτή η δημοσιονομική πειθαρχία να μην οδηγήσει σε διάλυση του κοινωνικού ιστού, αλλά μόνο σε περικοπές των δημοσίων δαπανών, χρειαζόμαστε ταυτόχρονα μια ευρωπαϊκή δέσμη δημοσιονομικών μέτρων η οποία θα χρηματοδοτήσει επενδύσεις, και μια δέσμη φορολογικών μέτρων η οποία θα επιτρέψει στα κράτη μέλη να επιβάλουν ορισμένους φόρους.
<P>
Επομένως, το τελευταίο ερώτημά μου, το οποίο απευθύνω στον κ. Rehn, αλλά κυρίως στον κ. Barroso, είναι το ακόλουθο: τάσσεστε ειλικρινώς υπέρ της κοινής φορολογικής βάσης των επιχειρήσεων; Την υποστηρίζετε πραγματικά; Εδώ και μια δεκαετία, έχει τεθεί στο αρχείο από την Επιτροπή, και δεν ασχοληθήκατε καθόλου με το θέμα όλα αυτά τα χρόνια. Είναι λοιπόν καιρός να το πράξετε.
<P>
(Χειροκροτήματα)
<SPEAKER ID="038" NAME="Roberts Zīle" AFFILIATION="ECR">
(LV) Ευχαριστώ, κύριε Πρόεδρε, κύριε Barroso (ο οποίος έχει αποχωρήσει από την αίθουσα).
<P>
Πρώτον, θα ήθελα να ευχαριστήσω τον εισηγητή, τους συναδέλφους σκιώδεις εισηγητές και τον πρόεδρο της αρμόδιας επιτροπής, κ. Klintz, για τις συμβιβαστικές θέσεις τις οποίες καταφέραμε να υποστηρίξουμε από κοινού. Θα αναφερθώ μόνο σε δύο πτυχές της έκθεσης, τις οποίες δεν θεωρώ ικανοποιητικές, και δεν αφορούν ούτε τη Γερμανία ούτε τη Γαλλία. Καταρχάς, λόγω επιθετικών διασυνοριακών επενδύσεων, μετά το 2004, το ιδιωτικό χρέος των νοικοκυριών σε πολλά νέα κράτη μέλη έχει αυξηθεί, ακόμα δε και δεκαπλασιαστεί. Επιπλέον, στη συντριπτική τους πλειονότητα, αυτά τα δάνεια εκδόθηκαν υπό όρους βάσει των οποίων ο κίνδυνος της συναλλαγματικής ισοτιμίας μετακυλίεται αποκλειστικά στους δανειολήπτες. Αυτό συνεπάγεται ότι οι κυβερνήσεις των εν λόγω χωρών έχουν ελάχιστα περιθώρια ελιγμών κατά την άσκηση μακροοικονομικής πολιτικής πέραν της επιβολής περικοπών στις δημόσιες δαπάνες και αυξήσεων στη φορολογία. Συγχρόνως, το πρωταρχικό μέλημα των νοικοκυριών είναι να αποπληρώσουν απλώς τα δάνειά τους με όρους ευρώ. Δυστυχώς, το θέμα αυτό θίγεται ελάχιστα στο κείμενο της έκθεσης.
<P>
" δεύτερη παρατήρησή μου, που συνδέεται με την πρώτη, είναι η εξής: φανταστείτε τώρα ένα τέτοιο νέο κράτος μέλος, του οποίου το ΑΕγχΠ έχει μειωθεί σε επίπεδα αντίστοιχα της προενταξιακής περιόδου -ήτοι σε επίπεδα προ του έτους 2004, μόνο που τώρα το ιδιωτικό χρέος έχει δεκαπλασιαστεί, ενώ το δημόσιο χρέος έχει πενταπλασιαστεί- και αυτό το κράτος μέλος μπορεί εύκολα να συναγάγει από την υπό εξέταση έκθεση ότι ακόμα και η πολιτική συνοχής μπορεί να τροποποιηθεί, κατά τέτοιον τρόπο μάλιστα ώστε το κύριο κριτήριο να μην είναι πλέον το κατά κεφαλήν ΑΕγχΠ, αλλά η διαχείριση της κρίσης σε συγκεκριμένη επικράτεια, κάτι που θα μπορούσε να έχει εξαιρετικά σοβαρές πολιτικές επιπτώσεις. Σας ευχαριστώ.
<SPEAKER ID="039" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, οι δηλώσεις της Γερμανίας και της Γαλλίας στη λεγόμενη συμφωνία της Deauville είναι απαράδεκτες και αποκαλύπτουν τα πραγματικά πρόσωπα αυτών που κινούν πραγματικά τα νήματα για την προάσπιση των συμφερόντων των οικονομικών και χρηματοπιστωτικών ομίλων. Οι δηλώσεις αυτές χαρακτηρίζονται επίσης από αδημονία, υπεροψία και επιθετικότητα έναντι της αντίδρασης των εργαζομένων και των πληθυσμών που έχουν πληγεί από τις νεοφιλελεύθερες και αντικοινωνικές πολιτικές τους -το σύμφωνο σταθερότητας και ανάπτυξης και την πολιτική ανταγωνισμού- στην Ελλάδα, τη Γαλλία, την Ισπανία ή την Πορτογαλία, όπου προγραμματίζεται ήδη γενική απεργία για τις 24 Νοεμβρίου.
<P>
Είναι καιρός οι κυβερνώντες της Ευρωπαϊκής Ένωσης να αναγνωρίσουν την αποτυχία αυτών των νεοφιλελεύθερων πολιτικών, οι οποίες αυξάνουν την ανεργία, οξύνουν τις κοινωνικές ανισότητες και τη φτώχεια, και προκαλούν ύφεση στις χώρες με πιο ασθενείς οικονομίες, όπου οι επιταγές της ΕΕ είναι πιθανόν να οδηγήσουν σε πραγματική κοινωνική καταστροφή.
<P>
Δυστυχώς, δεν γίνεται καμία προσπάθεια προς αυτήν την κατεύθυνση. Έχουν καταρρεύσει όλες οι υποσχέσεις περί τερματισμού των φορολογικών παραδείσων, ορθής φορολόγησης των χρηματοπιστωτικών συναλλαγών και κατάργησης των κερδοσκοπικών χρηματιστηριακών προϊόντων.
<P>
Αυτός είναι ο λόγος για τον οποίο διαμαρτυρόμαστε εν προκειμένω: εκφράζουμε τη φωνή των πολλών εκατομμυρίων εργαζομένων που απειλούνται από τη φτώχεια, των ανέργων, των ηλικιωμένων που λαμβάνουν άθλιες συντάξεις, των νέων και των ανθρώπων που έχουν χάσει τη δουλειά τους, καθώς και των παιδιών τα οποία διατρέχουν κίνδυνο φτώχειας και από τα οποία θέλουν να στερήσουν ένα αξιοπρεπές μέλλον.
<P>
Είναι καιρός να αποδεσμευθούμε από αυτές τις πολιτικές, ούτως ώστε να μπορέσουμε να δημιουργήσουμε επιτέλους μια πραγματικά κοινωνική Ευρώπη: μια Ευρώπη προόδου και ανάπτυξης.
<SPEAKER ID="040" NAME="Juozas Imbrasas" AFFILIATION="EFD">
(LT) Θα ήθελα να πω λίγα λόγια σχετικά με το έργο της ειδικής επιτροπής για την κρίση. Έχει επιτελέσει όντως ικανοποιητικό έργο και έχει διατυπώσει πολύ καλές συστάσεις και προτάσεις. Φυσικά, υπό ιδεώδεις συνθήκες, θα υπήρχε χώρος για όλες αυτές τις προτάσεις και συστάσεις στα έγγραφα τα οποία συντάσσει η Ευρωπαϊκή Επιτροπή. Είναι ουσιώδες να μην λησμονήσει η Επιτροπή ποια είναι τα πλέον θεμελιώδη και σημαντικά ζητήματα. Ένα από αυτά είναι η καθιέρωση ενός ρυθμιστικού και εποπτικού συστήματος, το οποίο δεν θα απαλλάσσει από τον έλεγχο καμία χρηματοπιστωτική αγορά, κανένα χρηματοοικονομικό μέσο και κανένα χρηματοπιστωτικό ίδρυμα. " Επιτροπή πρέπει να επικεντρώσει τις ενέργειές της στη δημιουργία νέων θέσεων εργασίας και στη διασύνδεσή τους με μέτρα καταπολέμησης της φτώχειας και του κοινωνικού αποκλεισμού. Όλες οι προσπάθειες προς αυτήν την κατεύθυνση πρέπει να εστιάζονται, πάνω από όλα, στην απασχόληση των νέων. Για την έξοδο από την κρίση απαιτούνται επίσης έκτακτες αποφάσεις για τη δημιουργία υποδομών στα πεδία των ανανεώσιμων πηγών ενέργειας, της πράσινης ενέργειας, της ενεργειακής απόδοσης στους τομείς των μεταφορών και των κατασκευών, καθώς και για τη δημιουργία ενός ευρωπαϊκού δικτύου ενέργειας. Θα ήταν θετικό εάν, σε έναν ακριβώς χρόνο από τη σημερινή συνεδρίαση, θα μπορούσε η Επιτροπή να προσέλθει στο Σώμα και να μας ανακοινώσει: "Οι διατάξεις του ψηφίσματος που μας προτείνατε δεν απέμειναν νεκρό γράμμα· προσαρμόσαμε αυτές τις συγκεκριμένες προτάσεις της ειδικής επιτροπής για την κρίση και έχουμε ήδη επιτύχει αποτελέσματα".
<SPEAKER ID="041" NAME="Krisztina Morvai" AFFILIATION="NI">
(HU) Όπως συνέβη και στην προηγούμενη σημαντική συζήτηση που διεξήχθη αυτήν την εβδομάδα εδώ, στο Ευρωπαϊκό Κοινοβούλιο, συγκεκριμένα στη συζήτηση για τη φτώχεια, οι πολιτικοί της Ευρωπαϊκής Ένωσης εκφράζουν για μια ακόμα φορά την έκπληξή τους για το γεγονός ότι η κατάσταση των ευρωπαίων πολιτών δεν βελτιώνεται· απεναντίας, επιδεινώνεται διαρκώς. " φτώχεια αυξάνεται σταθερά, το ίδιο και η δυστυχία, η ανεργία και η έλλειψη στέγης. Εκφράζεται δε τέτοια έκπληξη για το φαινόμενο αυτό, σαν να θεωρείται συνέπεια μιας απροσδόκητης φυσικής καταστροφής ή τσουνάμι. Όχι, είναι αποτέλεσμα αποφάσεων τις οποίες έχουν λάβει οι ίδιοι οι ευρωπαίοι πολιτικοί. " αυξανόμενη φτώχεια και δυστυχία είναι το άμεσο αποτέλεσμα της νεοφιλελεύθερης πολιτικής την οποία εσείς -εξαιρουμένων των πολέμιών της- έχετε εφαρμόσει, και αυτή η τάση θα συνεχιστεί. " φτώχεια και η δυστυχία θα συνεχίσουν να αυξάνονται εάν δεν επιλέξετε διαφορετικό σύστημα αξιών.
<P>
Θα μπορούσε να παρομοιάσει κανείς αυτές τις δύο εκθέσεις με ένα σενάριο, στο οποίο ένα ιατρικό συμβούλιο αποφαίνεται ότι η θεραπεία που έχει εφαρμοστεί μέχρι στιγμής σε έναν ασθενή του προκάλεσε βλάβες και επιδείνωσε την κατάστασή του, και ακολούθως αποφασίζει ότι πρέπει να συνεχιστεί η θεραπεία που καθορίστηκε με βάση τη διάγνωση, ότι πρέπει να συνεχιστούν οι ίδιες ακριβώς ενέργειες, αλλά με αυστηρότερη εποπτεία και τιμωρία του ασθενούς σε περίπτωση μη συμμόρφωσής του, εάν, λόγου χάρη, δεν λάβει τη φαρμακευτική του αγωγή. Το ζητούμενο εν προκειμένω είναι μια συνειδητή επιλογή μεταξύ διαφορετικών συστημάτων αξιών. Μέχρι στιγμής, η Ευρωπαϊκή Ένωση έχει επιλέξει σκοπίμως ένα σύστημα αξιών βάσει του οποίου προσπαθεί να λαμβάνει τις ορθές αποφάσεις μόνο με γνώμονα το χρήμα και το κέρδος, τις ορθές αποφάσεις προς όφελος των πολυεθνικών εταιρειών και των τραπεζών, και ποτέ προς όφελος του λαού και της κοινωνίας. Επεδίωκε ανέκαθεν το ορθό στο πλαίσιο του αχαλίνωτου ανταγωνισμού, ο οποίος δεν περιορίζεται από προβληματισμούς όσον αφορά τη δικαιοσύνη και την ηθική· ουδέποτε επεδίωξε το ορθό στο πλαίσιο της κοινωνικής δικαιοσύνης και της αλληλεγγύης. " προσέγγιση αυτή πρέπει να αλλάξει και, από τώρα και στο εξής, να λαμβάνονται σωστές αποφάσεις.
<SPEAKER ID="042" NAME="Corien Wortmann-Kool" AFFILIATION="PPE">
(NL) Κύριε Πρόεδρε, παρά ορισμένες θετικές ενδείξεις, ο κίνδυνος επιδείνωσης της κρίσης δεν έχει εκλείψει. Το τραπεζικό σύστημα παραμένει ασταθές και αρκετά κράτη μέλη κινδυνεύουν να χάσουν τον έλεγχο των δημοσιονομικών τους ελλειμμάτων εάν δεν ληφθούν μέτρα. Κατά συνέπεια, χρειαζόμαστε επειγόντως μια οικονομική ένωση.
<P>
Κύριε Πρόεδρε, η επιχειρησιακή ομάδα δεν έχει παρουσιάσει ακόμα συγκεκριμένα αποτελέσματα, εντούτοις, ως εισηγήτρια του παρόντος Σώματος για το σύμφωνο σταθερότητας και ανάπτυξης, θα ήθελα να δηλώσω στον Επίτροπο κ. Rehn το εξής: μπορούμε να κινηθούμε γρήγορα. Την ίδια δήλωση απευθύνω και στο Συμβούλιο. Μπορούμε να κινηθούμε γρήγορα, αλλά μόνο βάσει των προτάσεων της Ευρωπαϊκής Επιτροπής. Είναι διατεθειμένο το Συμβούλιο να το δεχτεί αυτό;
<P>
Θα ήθελα επίσης να κρούσω τον κώδωνα του κινδύνου κατά της προταθείσας τροποποίησης της Συνθήκης, διότι κάτι τέτοιο θα μπορούσε να λειτουργήσει ως αντιπερισπασμός, ο οποίος θα μας υποχρεώσει απλώς να αναβάλουμε τη λήψη των αναγκαίων μέτρων. Πρέπει πλέον να καταβάλουμε κάθε δυνατή προσπάθεια στο πλαίσιο των διατάξεων της Συνθήκης της Λισαβόνας. Το Κοινοβούλιο έχει αναλάβει πλέον νέο ρόλο συννομοθέτη όσον αφορά το σύμφωνο σταθερότητας και ανάπτυξης, και θα αξιοποιήσει πλήρως αυτόν τον ρόλο για τη δημιουργία εύρωστης οικονομικής ένωσης, με εξίσου εύρωστο σύμφωνο σταθερότητας και ανάπτυξης.
<SPEAKER ID="043" NAME="Sergio Gaetano Cofferati" AFFILIATION="S&amp;D">
(IT) Κύριε Πρόεδρε, κυρίες και κύριοι, η κρίση είχε πολύ σοβαρό αντίκτυπο στις κοινωνίες όλων των ευρωπαϊκών χωρών. Αν εξετάσουμε τις συνέπειες σε κοινωνικό επίπεδο, θα καταλήξουμε αμέσως στο συμπέρασμα -το οποίο αποτελεί τη βάση μεγάλου μέρους των προσπαθειών της Επιτροπής- ότι τα χειρότερα έπονται. " ανεργία αναμένεται να αυξηθεί και οι ασθενείς ενδείξεις ανάκαμψης που καταγράφονται σε ορισμένες χώρες δεν επαρκούν για να εγγυηθούν τη δημιουργία νέων θέσεων εργασίας. Συνεπώς, πρέπει να αποδεχτούμε το γεγονός ότι θα καταστεί αναγκαίο να αντιμετωπίσουμε την οξύτατη κοινωνική συνιστώσα αυτής της κρίσης, η οποία προέκυψε από το χρηματοπιστωτικό σύστημα, αλλά εξαπλώθηκε ραγδαία στον οικονομικό και κοινωνικό τομέα.
<P>
Για τον λόγο αυτόν, πρέπει να εξοπλιστούμε με πρόσθετα μέσα, τα οποία θα μας επιτρέψουν να υπερασπιστούμε τους πολίτες που αναμένεται να υποστούν το βαρύτερο πλήγμα. Προσεχώς θα συζητήσουμε μια πρόταση οδηγίας πλαισίου για την καθιέρωση ελάχιστου εγγυημένου εισοδήματος σε όλες τις ευρωπαϊκές χώρες, την οποία θεωρώ πολύ σημαντική για την καταπολέμηση της φτώχειας, αφενός, και για την ενίσχυση όλων όσοι θα προσβληθούν από το δηλητηριώδες κεντρί αυτής της κρίσης κατά τις προσεχείς εβδομάδες και τους επόμενους μήνες, αφετέρου.
<P>
Ωστόσο, ο καλύτερος τρόπος για την καταπολέμηση μιας κρίσης είναι η εφαρμογή πολιτικών ανάπτυξης. " ανάπτυξη απαιτεί πόρους, στοχοθετημένες επενδύσεις και σαφές πρόγραμμα προτεραιοτήτων, στην υλοποίηση των οποίων θα πρέπει να προσανατολιστεί σημαντικό μέρος των διαθέσιμων πόρων. Ο προϋπολογισμός της Ένωσης δεν επαρκεί. Ως εκ τούτου, η Επιτροπή δήλωσε σαφώς ότι απαιτούνται πρόσθετοι πόροι για επενδύσεις στον τομέα των υποδομών, καθώς και επενδύσεις που θα αποβλέπουν ειδικότερα στην ποιότητα του ανταγωνισμού και την απασχόληση. Αυτή η οδός οδηγεί στην έκδοση ευρωομολόγων και στη φορολόγηση των χρηματοπιστωτικών συναλλαγών. Δεν υπάρχει εναλλακτική λύση. Αυτός είναι ο λόγος για τον οποίο οι λύσεις που προτείναμε -και ευελπιστώ το Κοινοβούλιο να εγκρίνει τη διατύπωσή τους- είναι σημαντικές, αλλά και καινοτόμες.
<SPEAKER ID="044" NAME="Wolf Klinz" AFFILIATION="ALDE">
(DE) Κύριε Πρόεδρε, κυρίες και κύριοι, στο αποκορύφωμα της χρηματοοικονομικής κρίσης, οι χώρες της G20 υποσχέθηκαν να αναλάβουν από κοινού δράση για τη σταθεροποίηση των χρηματοπιστωτικών αγορών. Σήμερα, δύο χρόνια μετά, πόρρω απέχουμε ακόμα από την εξεύρεση συνολικής λύσης. Σε πολλές περιπτώσεις, τα μέτρα που έχουν εγκριθεί αποβλέπουν στην εξυπηρέτηση εθνικών συμφερόντων και σκοπιμοτήτων. " αρχική δυναμική έχει ατονήσει και πολύ συχνά επιστρέφουμε στην πεπατημένη οδό του παρελθόντος. Ο Mervyn King από την Τράπεζα της Αγγλίας επεσήμανε πολύ εύστοχα ότι "δεν έχει αναδειχθεί ακόμα η ανάγκη ανάληψης δράσης υπέρ του συλλογικού συμφέροντος". Στην ενδιάμεση έκθεσή της, η Ειδική Επιτροπή για τη Χρηματοπιστωτική, Οικονομική και Κοινωνική Κρίση διευκρινίζει ότι η Ευρώπη βρίσκεται σε κρίσιμη καμπή. Πρέπει να εντείνουμε τη διαδικασία της ευρωπαϊκής ολοκλήρωσής, πρέπει να εναρμονίσουμε περισσότερο τις οικονομικές και δημοσιονομικές πολιτικές μας και πρέπει να υλοποιήσουμε ευρωπαϊκά προγράμματα υποδομών στους τομείς της ενέργειας, των μεταφορών και των τηλεπικοινωνιών. Χρειαζόμαστε μια λειτουργική εσωτερική αγορά και αγορά εργασίας, και οφείλουμε να διασφαλίσουμε τους αναγκαίους πόρους για την επίτευξη των απαιτητικών στόχων που καθορίζονται στη στρατηγική "ΕΕ 2020" όσον αφορά την ανάπτυξη. Χρειαζόμαστε καινοτόμες πηγές χρηματοδότησης, εάν θέλουμε να είμαστε σε θέση να αξιοποιήσουμε τη δυναμική του τομέα των ΜΜΕ. Απαιτείται ενίσχυση της κοινοτικής μεθόδου και περιορισμός των διακυβερνητικών πρακτικών. Τυχόν στασιμότητα στο συγκεκριμένο ζήτημα θα ισοδυναμεί με οπισθοδρόμηση· δεν πρόκειται να διατηρήσει την καθεστηκυία τάξη.
<P>
" κρίση χρέους στην Ευρώπη καταδεικνύει σαφώς ότι η σταθερότητα και η εμπιστοσύνη δεν επιτυγχάνονται χωρίς πειθαρχία. Οι προτάσεις του Επιτρόπου κ. Rehn και της επιχειρησιακής ομάδας του κ. Van Rompuy έχουν ως στόχο τη διασφάλιση της πειθαρχημένης δράσης των κρατών μελών. Μετά λύπης διαπιστώνω ότι, τις προάλλες, στο Λουξεμβούργο, οι υπουργοί Οικονομικών παραμέρισαν αυτές τις προτάσεις κατ' εντολή του γαλλογερμανικού μας ζεύγους - πρόκειται για χαμένη ευκαιρία και μελανή ημέρα για τους πολίτες μας, οι οποίοι δικαίως αισθάνονται για μια ακόμα φορά προδομένοι από τους πολιτικούς.
<SPEAKER ID="045" NAME="Kay Swinburne" AFFILIATION="ECR">
(EN) Κύριε Πρόεδρε, τα θέματα που συζητούμε από κοινού σήμερα το πρωί έχουν ένα έντονο κοινό χαρακτηριστικό, καθώς αφορούν τη συνεχιζόμενη αντίδρασή μας στην οικονομική κρίση και την αναζήτηση τρόπων με τους οποίους θα καταστήσουμε αποτελεσματικότερη τη διαχείριση κινδύνων, είτε αυτή αφορά τους κινδύνους του δημόσιου χρέους και τους κινδύνους των χρηματοπιστωτικών αγορών και προϊόντων μας είτε τους κινδύνους λόγω παγκόσμιων ανισορροπιών. Ανεξάρτητα από το εάν πρόκειται για τη συμπεριφορά των τραπεζών μας ή για τη συμπεριφορά των Υπουργείων Οικονομικών των κρατών μελών, πρέπει να διασφαλίσουμε την εφαρμογή κοινών υψηλών προτύπων συμπεριφοράς ως προς την τήρηση μιας σειράς συμφωνηθέντων κανόνων.
<P>
Πρέπει να επιβληθεί αυστηρότερη οικονομική και δημοσιονομική πειθαρχία τόσο στον ιδιωτικό όσο και στον δημόσιο τομέα. Πρέπει να διασφαλίσουμε ότι, στην προσπάθεια αναζήτησης ευκαιριών οικονομικής μεγέθυνσης της ΕΕ, τα μέσα χρηματοδότησης που θα χρησιμοποιούνται από την ΕΕ και τα κράτη μέλη θα είναι υψίστης ποιότητας και όσο το δυνατόν διαφανέστερα. " χρήση καινοτόμων μεθόδων χρηματοδότησης πρέπει να προσεγγιστεί με προσοχή, και οι απόπειρες της ΕΕ για μόχλευση του προϋπολογισμού της πρέπει να ληφθούν υπόψη, έχοντας επίγνωση όλων των κινδύνων που τούτη συνεπάγεται, καθώς και του ενδεχόμενου ηθικού κινδύνου.
<P>
Το Ευρωπαϊκό Ταμείο Χρηματοπιστωτικής Σταθερότητας αποτελεί μείζον στοιχείο εκτός ισολογισμού, το οποίο βασίζεται στην αξιολόγηση της πιστοληπτικής ικανότητας. " μόχλευση του προϋπολογισμού της ΕΕ για την έκδοση "ομολόγων έργων" από την ΕΤΕπ πρέπει να υπόκειται σε εντατική εποπτεία. Όπως όλοι γνωρίζουμε, τα σύνθετα χρηματοπιστωτικά μέσα και η μόχλευση συνεπάγονται ιδιαίτερους κινδύνους. Δεν υπάρχει δωρεάν χρήμα και δεν υπάρχουν εύκολες λύσεις.
<SPEAKER ID="046" NAME="Νικόλαος Χουντής" AFFILIATION="GUE/NGL">
Κύριε Πρόεδρε, μιλώντας εκ μέρους της Ομάδας της GUE για την έκθεση Berès σχετικά με την κρίση και εξηγώντας γιατί δεν θα την ψηφίσουμε, θέλω να σας πω, επειδή πλεόνασαν οι ιστορικές αναφορές, ότι το σημερινό κείμενο, σε σχέση με το αρχικό κείμενο που είχε καταθέσει η εισηγήτρια, μοιάζει σαν τους παλιούς πάπυρους, σαν τις παλιές περγαμηνές που πάνω στην αρχική τους γραφή έξυναν και έγραφαν καινούρια κείμενα, ενώ στο κείμενο έμεναν υπολείμματα, αυτό που λέγεται παλίμψηστο. Με το άγριο "ξύσιμο" που έγινε στην αρχική, τίμια και ειλικρινή, προσπάθεια της εισηγήτριας να καταγράψει τις αιτίες της κρίσης και να δώσει τολμηρές προτάσεις, "ξύσιμο" που έγινε από την Ομάδα της Συμμαχίας των Σοσιαλιστών και της ευρωπαϊκής δεξιάς, προέκυψε ένα κείμενο όχι πια του Ευρωπαϊκού Κοινοβουλίου, του μόνου δημοκρατικού θεσμού μέσα στην Ευρωπαϊκή Ένωση, άλλα ένα κείμενο της Επιτροπής. Δηλαδή, ένα κείμενο που αποκρύβει τις αιτίες της κρίσης και δεσμεύει την πολιτική της Ευρωπαϊκής Ένωσης στις πρωτοβουλίες Μέρκελ, Σαρκοζί και Task Force.
<P>
Κάναμε προτάσεις για να βελτιωθεί το κείμενο. Κριτικάραμε το σύμφωνο σταθερότητας και τη λειτουργία της Ευρωπαϊκής Κεντρικής Τράπεζας. Έχουμε καταθέσει τροπολογίες για να δούμε, αν όσοι μιλούν και σήμερα για λαθεμένο δρόμο της Ευρωπαϊκής Ένωσης εννοούν το ίδιο πράγμα. " δική μας πρόταση εμπνέεται, κύριοι συνάδελφοι, από τις σημερινά κινήματα στη Γαλλία, από τα κινήματα των εργαζομένων στη Γερμανία, που μειώνονται τα εισοδήματά τους για να κάνει δωροδοκίες η Siemens, από τα κινήματα των εργαζομένων στην Ελλάδα που αντιμετωπίζονται σήμερα σαν πειραματόζωα. Ένα κείμενο, λοιπόν, που έχει καταλήξει με τέτοια μορφή, δεν μπορούμε να το δεχτούμε.
<SPEAKER ID="047" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, έπρεπε να είχαμε ακούσει τη συμβουλή του νομπελίστα οικονομολόγου Maurice Allais, ο οποίος είχε ζητήσει τον σαφή διαχωρισμό μεταξύ των επιχειρηματικών, των πιστωτικών και των κερδοσκοπικών τραπεζών, σύμφωνα με τις αρχές του αμερικανικού νόμου Glass-Steagall, στοιχείο τα οποίο δεν συζητείται στην παρούσα έκθεση.
<P>
Όσον αφορά την πρόταση επιβολής φόρου στους ευρωπαίους φορολογούμενους, η απάντησή μου είναι η εξής: "Κανένας φόρος στην Ευρώπη!" Αν αυτή η πρόταση της Ευρωπαϊκής Ένωσης εγκριθεί, να είστε βέβαιοι ότι σύντομα θα αποκτήσουμε το δικό μας κίνημα "Tea Party": θα υπάρξουν μαζικές διαμαρτυρίες. Οι ευρωπαίοι πολίτες δεν είναι διατεθειμένοι να πληρώνουν για υπηρεσίες που δεν τους παρέχονται, και έχουν απόλυτο δίκιο.
<P>
Συνεχίζουμε να χρηματοδοτούμε τις τράπεζες. Τι κάνουν, όμως, οι τράπεζες εν μέσω της οικονομικής και χρηματοπιστωτικής κρίσης; Αγοράζουν τίτλους, ακόμα και τίτλους που περιλαμβάνουν επικίνδυνα παράγωγα και ούτω καθεξής. Εξακολουθούν να αγοράζουν τέτοιους τίτλους. Και τι κάνει η ΕΚΤ ενόσω συμβαίνουν όλα αυτά; " ΕΚΤ -η οποία ιδρύθηκε ως όργανο υπεράνω πάσης αμφισβήτησης- επιτρέπει τη συνέχιση αυτών των πρακτικών. Είναι σαφές, κατά τη γνώμη μου, ότι ζούμε σε μια Ευρώπη τραπεζιτών. Εφόσον ακόμα και οι ηγέτες της Μασονίας υποστηρίζουν ότι αυτό αληθεύει, μπορούμε κάλλιστα να υποστηρίξουμε το ίδιο και εμείς.
<P>
Φρονούμε ότι υπάρχει μόνον ένας τρόπος αποτελεσματικής καταπολέμησης της κερδοσκοπίας: η πραγματοποίηση των συναλλαγών κατά τη χρονική στιγμή που καταβάλλεται το κόστος των διαπραγματεύσεων, και μόνο σε μετρητά. " κ. Merkel τόλμησε να το πει και την υποχρέωσαν κακήν κακώς να σιωπήσει. Κάποιον λόγο θα πρέπει να είχαν.
<SPEAKER ID="048" NAME="Sirpa Pietikäinen" AFFILIATION="PPE">
(EN) Κύριε Πρόεδρε, έχουν περάσει μόλις δύο χρόνια από την έναρξη της χρηματοπιστωτικής κρίσης και μόλις έξι μήνες από την υπόθεση της Ελλάδας, ωστόσο βλέπουμε να εξανεμίζεται κάθε προθυμία για ανάληψη δράσης στα εθνικά μας κράτη.
<P>
Σήμερα, με τις εκθέσεις Berès και Feio, το Ευρωπαϊκό Κοινοβούλιο στέλνει ένα ηχηρό μήνυμα. Χρειαζόμαστε πιο σύγχρονες οικονομικές και δημοσιονομικές πολιτικές. Χρειαζόμαστε περισσότερη Ευρώπη, και χρειαζόμαστε βελτιωμένο σύμφωνο σταθερότητας και ανάπτυξης, με ενισχυμένους μηχανισμούς. " τελευταία απόφαση του Συμβουλίου ECOFIN αποτελεί κόλαφο για τους ευρωπαίους πολίτες. Δεν είναι επαρκής. Πρέπει να ενισχύσουμε τη στρατηγική υπέρ της ανάπτυξης, ούτως ώστε να καταστεί βιώσιμη και κοινωνικά υπεύθυνη στην παρούσα συγκυρία, ενώ απαιτούνται καλύτεροι μηχανισμοί διακυβέρνησης για τη στρατηγική "ΕΕ 2020". Χρειαζόμαστε περισσότερη και καλύτερη ευρωπαϊκή οικονομική διακυβέρνηση όσον αφορά τα εθνικά μέτρα στήριξης αυτής της πορείας, όπως ο φόρος επί των χρηματοπιστωτικών συναλλαγών, τον οποίο καλώ την Επιτροπή να εξετάσει πολύ προσεκτικά, μεταξύ άλλων και σε ευρωπαϊκό πλαίσιο. Χρειαζόμαστε καλύτερη και ισχυρότερη ενωμένη Ευρώπη, η οποία θα εκφράζει ομόφωνα την άποψή της στο διεθνές προσκήνιο. Απαιτείται βελτίωση του δημοσιονομικού κανονισμού, και έχουμε ακόμα μακρύ δρόμο εμπρός μας.
<P>
Εν κατακλείδι, χρειαζόμαστε μια πρωτοβουλία από την Επιτροπή. Χρειαζόμαστε μια Επιτροπή που θα δρα υπέρ των συμφερόντων των ευρωπαίων πολιτών, και όχι μια σειρά από επιχειρησιακές ομάδες.
<SPEAKER ID="049" NAME="Udo Bullmann" AFFILIATION="S&amp;D">
(DE) Κύριε Πρόεδρε, κύριε Chastel, κύριε Επίτροπε, η περίοδος που διανύουμε θα μπορούσε να αποτελεί περίοδος λύσεων, εκ του αποτελέσματος, όμως, διαπιστώνουμε ότι δεν φαίνεται να ισχύει κάτι τέτοιο. Οι προτάσεις που έχουν διατυπωθεί για την υποτιθέμενη μεταρρύθμιση του συμφώνου σταθερότητας και ανάπτυξης δεν συνιστούν σοβαρή λύση· για μια ακόμα φορά, πρόκειται για τον ελάχιστο κοινό παρονομαστή - για το ελάχιστο που μπορούσε να συμφωνηθεί. Συγχαίρω την Επιτροπή. Εξακολουθείτε να συμμετέχετε στις συζητήσεις - τα κράτη μέλη δεν συμμερίζονται την ίδια άποψη. Συγχαίρω επίσης το Συμβούλιο. Πέτυχε τους στόχους του, η Γαλλία και η Γερμανία κατέληξαν στη συμφωνία τους - δεν ξέρουμε αν είναι καλή ή κακή, αλλά τουλάχιστον έχουμε βγει πλέον από το τέλμα.
<P>
Τι σημαίνουν όλα αυτά; Σημαίνουν ότι, το προσεχές έτος, εάν καταρρεύσουν και πάλι οι ρυθμοί οικονομικής μεγέθυνσης, θα επιστρέψουμε σε τούτο το βήμα και δεν θα έχουμε να προσφέρουμε καμία λύση για την οικονομική κατάσταση. Πού είναι η ενότητα, η νομική διάταξη, στην οποία προτείνετε τρόπους για να αντλήσουμε από κοινού διδάγματα ώστε να εξέλθουμε από την κρίση χρέους; Αυτό είναι το σημείο στο οποίο η πολιτική μου Ομάδα θεωρεί ότι υπάρχει κενό, και αυτό είναι το θέμα που πρόκειται να συζητήσουμε στο παρόν Σώμα. Ναι, συμφωνούμε με τους βουλευτές οι οποίοι επιθυμούν μεγαλύτερη προσήλωση στις μεταρρυθμίσεις. Αυτό επιθυμούμε και εμείς. Τότε, όμως, πρέπει να συζητήσουμε επί της ουσίας. Εάν δεν είστε διατεθειμένοι να παράσχετε σταθερότερες βάσεις για τον πραγματικό προσανατολισμό της δημοσιονομικής μας πολιτικής, δεν αντιλαμβανόμαστε τον λόγο για τον οποίο πρέπει να συνεχίσουμε τη συζήτηση επί της στρατηγικής "ΕΕ 2020". Πρόκειται ήδη για χάρτινη τίγρη - μπορούμε να την πετάξουμε από σήμερα κιόλας στον κάλαθο των αχρήστων, εάν δεν σκοπεύετε να συζητήσετε πιο εμπεριστατωμένα μαζί μας την ουσία της εν λόγω στρατηγικής.
<P>
Θέλουμε να κάνουμε τη διαφορά. Και, ναι, υπάρχει ειδοποιός διαφορά μεταξύ των επενδύσεών μας σε δυσκίνητη γραφειοκρατία και των επενδύσεών μας στους τομείς των πηγών ενέργειας και των θέσεων εργασίας του μέλλοντος. Ποιο είναι το ουσιαστικό σημείο των προτάσεών σας επί του οποίου μπορούμε να κάνουμε αυτήν τη διαφορά; Αυτό προσδοκούμε. Αυτή η συζήτηση δεν έχει διεξαχθεί ακόμα. Αυτός θα είναι για εμάς ο αποφασιστικός παράγοντας.
<P>
Επιπλέον, δεν πρόκειται να δεχτούμε έναν κατάλογο δεικτών που στηρίζεται στη νομοθεσία. Το παρόν Κοινοβούλιο δεν δέχεται να το εμπαίζουν. Θέλουμε να συζητήσουμε κατά πόσον η απασχόληση και η ανεργία αποτελούν σημαντική συνιστώσα της δημοσιονομικής ανάπτυξης ή όχι, και θέλουμε να διεξαγάγουμε αυτήν τη συζήτηση πριν από την έγκριση της νομοθεσίας.
<SPEAKER ID="050" NAME="Ramon Tremosa i Balcells" AFFILIATION="ALDE">
(EN) Κύριε Πρόεδρε, η υφιστάμενη χρηματοοικονομική κρίση παρέχει τη δυνατότητα να σημειωθεί αισθητή πρόοδος στη διαδικασία της ευρωπαϊκής ολοκλήρωσης. Θα περιορίσω την παρέμβασή μου στο θέμα της δημιουργίας κοινού ευρωπαϊκού δημόσιου ταμείου για τις χώρες της ευρωζώνης. μια τέτοια εξέλιξη θα συνιστούσε σαφή βελτίωση του θεσμικού πλαισίου της ευρωπαϊκής οικονομικής διακυβέρνησης.
<P>
Γνωρίζω ότι το θέμα είναι πολύ λεπτό για ορισμένες χώρες, όμως θα χρειαστεί να το αντιμετωπίσουμε σοβαρά κατά τα προσεχή έτη. Το ευρωπαϊκό δημόσιο ταμείο θα βελτίωνε τον συντονισμό των πολιτικών τόνωσης της οικονομίας που εφαρμόζουν τα κράτη μέλη. Ένα τέτοιο ταμείο θα μπορούσε επίσης να εκδίδει ευρωομόλογα για τη χρηματοδότηση της κατασκευής ευρωπαϊκών υποδομών. " ΕΕ πρέπει να διασφαλίσει ιδίους πόρους ενόψει της μελλοντικής μείωσης των προϋπολογισμών των κρατών μελών της ΕΕ. " ύπαρξη ευρωπαϊκού δημόσιου ταμείου, το οποίο θα μπορούσε να εισπράττει ορισμένους φόρους σε ευρωπαϊκό επίπεδο, θα επέτρεπε τη μείωση των εθνικών συνεισφορών στην ΕΕ.
<P>
Χωρίς πραγματική αυτονομία στον τομέα των εσόδων, δεν πρόκειται να επιτευχθεί πραγματική αυτονομία στον τομέα των δαπανών. " ίδρυση κοινού ευρωπαϊκού δημόσιου ταμείου συνιστά πολιτική απόφαση. Το σημείο στο οποίο προσκρούει αυτή η συζήτηση είναι η απουσία πολιτικής βούλησης, ή μάλλον, για να είμαστε ακριβέστεροι, η απουσία πολιτικής βούλησης εκ μέρους της Γερμανίας. Τη δεκαετία του 1990, η Γερμανία είχε το πολιτικό όραμα να προωθήσει τη δημιουργία του ευρώ, παρά τις δυσκολίες που αντιμετώπιζε στη διαδικασία επανένωσής της. Κατά τη γνώμη μου, η Γερμανία πρέπει τώρα να αναλάβει πρωταγωνιστικό ρόλο και να κινηθεί προς την κατεύθυνση ενός κοινού ευρωπαϊκού δημόσιου ταμείου.
<SPEAKER ID="051" NAME="Ivo Strejček" AFFILIATION="ECR">
(CS) Αν παρακολουθήσατε από νωρίς την παρούσα συζήτηση, νομίζω ότι θα συμφωνήστε πως έχουν δίκιο όσοι υποστηρίζουν ότι η Ευρωπαϊκή Ένωση βρίσκεται σε κρίσιμη καμπή. Από τη μια πλευρά, υπάρχουν εκείνοι που τάσσονται υπέρ της ισχυρής κοινοτικής προσέγγισης. Από την άλλη πλευρά, υπάρχει μια μειονότητα -ομολογουμένως- στο Σώμα η οποία πιστεύει ότι η Ευρωπαϊκή Ένωση πρέπει εφεξής να λειτουργεί περισσότερο βάσει διακυβερνητικών αρχών. " εικόνα συμπληρώνεται από την πρόταση για τη θέσπιση διαφόρων μορφών ευρωπαϊκών φόρων, αν και αποκαλείται καινοτόμο μέσο χρηματοδότησης. " πρόταση αυτή συνάδει με τις εκκλήσεις για ενίσχυση της Ευρωπαϊκής Ένωσης και μεταφορά περισσότερων εξουσιών στην Ευρωπαϊκή Επιτροπή, αφαιρώντας τις από τα κράτη μέλη. Είναι κρίμα που κανείς δεν έχει υποστηρίξει ακόμα ότι η Ευρωπαϊκή Ένωση και η Ευρωπαϊκή Επιτροπή πρέπει να αρχίσουν να περιορίζουν τα προγράμματά τους, να μειώσουν τον αριθμό των, συχνά αμφιλεγόμενων, οργανισμών τους και να μεταρρυθμίσουν την κοινή γεωργική πολιτική.
<SPEAKER ID="052" NAME="Jürgen Klute" AFFILIATION="GUE/NGL">
(DE) Κύριε Πρόεδρε, όπως παρουσιάζεται στην παρούσα συζήτηση, η οικονομική διακυβέρνηση εστιάζεται αποκλειστικά στην εξοικονόμηση πόρων και την πολιτική ανταγωνισμού. Όπως μόλις επεσήμανε ο αξιότιμος βουλευτής από την Ισπανία, δεν έχει θιγεί καθόλου το πρόβλημα του προσανατολισμού της Γερμανίας προς τις εξαγωγές. Εντούτοις, πρόκειται σαφέστατα για μείζονος σημασίας πρόβλημα, τόσο στη ζώνη του ευρώ όσο και στην Ευρωπαϊκή Ένωση συνολικά. " γερμανική πολιτική ανταγωνισμού ασκείται εις βάρος της εσωτερικής ζήτησης στη Γερμανία. Αυτό ουδόλως συζητείται. Πάνω από όλα, όμως, ασκείται επίσης εις βάρος των μισθών. Πρόκειται για πραγματική μάχη στο πεδίο των αμοιβών - για μισθολογικό ανταγωνισμό. Αυτό το είδος ανταγωνισμού ασκεί τεράστιες πιέσεις στις γειτονικές μας ευρωπαϊκές χώρες, στις ευρωπαϊκές συνδικαλιστικές οργανώσεις και στους ευρωπαίους εργαζομένους. Ούτε η Ευρωπαϊκή Επιτροπή ούτε η έκθεση Feio θίγουν καθόλου αυτό το πρόβλημα. Για να μπορεί να θεωρηθεί σοβαρή οιαδήποτε μορφή οικονομικής διακυβέρνησης επιλεγεί πρέπει να λαμβάνει διορθωτικά μέτρα σε αυτόν τον τομέα και όχι να αποσιωπά.
<SPEAKER ID="053" NAME="Jean-Paul Gauzès" AFFILIATION="PPE">
(FR) Κύριε Πρόεδρε, κύριε Chastel, κύριε Επίτροπε, το 1968, οι φίλοι του συναδέλφου βουλευτή κ. Cohn-Bendit έγραφαν στους τοίχους του Παρισιού "λόγια, όχι έργα". Σήμερα, οι πολίτες ζητούν το αντίθετο: έργα, όχι λόγια. Ακούμε πολλά λόγια, όμως οι συμπολίτες μας δεν βλέπουν αποτελέσματα. " βραδύτητα που χαρακτηρίζει την αντίδραση της Ευρωπαϊκής Ένωσης δεν μπορεί να μας ικανοποιεί ενόψει των επιτακτικών αναγκών στις οποίες οφείλουμε να αντεπεξέλθουμε.
<P>
Πρέπει να προχωρήσουμε όλοι μαζί, με πνεύμα ενότητας για την Ευρώπη. Στο πλαίσιο αυτό, θα ήθελα να πω λίγα λόγια για τον ρόλο του Κοινοβουλίου. Και εδώ, έχουμε ακόμα πολλή δουλειά εμπρός μας όσον αφορά την προάσπιση της αρχής της συναπόφασης. Ο Πρόεδρος της Επιτροπής ευχαρίστησε επανειλημμένως το Κοινοβούλιο για την υποστήριξή του, όμως το Κοινοβούλιο δεν βρίσκεται εδώ απλώς για να διαδραματίζει δευτερεύοντα, υποστηρικτικό, ρόλο ή για να επικυρώνει τις αποφάσεις που λαμβάνει το Συμβούλιο χωρίς να του παρέχεται η δυνατότητα να τις συζητήσει προηγουμένως. Το Κοινοβούλιο είναι ισότιμο του Συμβουλίου. Είναι καιρός να το αναγνωρίσουμε, και η συζήτηση για την οικονομική διακυβέρνηση θα αποτελέσει τη λυδία λίθο σε αυτήν τη διαδικασία.
<P>
Τέλος, όσον αφορά την επικείμενη συνάντηση κορυφής της G20, η Ευρωπαϊκή Ένωση πρέπει να παρουσιάσει ενιαίο μέτωπο ώστε να διασφαλιστεί ότι το εν λόγω διεθνές όργανο θα διαδραματίσει τον ρόλο που του αναλογεί, και δεν θα περιοριστεί απλώς σε ατέρμονες συζητήσεις.
<SPEAKER ID="055" NAME="Elisa Ferreira" AFFILIATION="S&amp;D">
(PT) Κύριε Πρόεδρε, κύριε Επίτροπε, καταρχάς θα ήθελα να ευχαριστήσω τον κ. Feio για τις προσπάθειες συνεργασίας και το πνεύμα συναίνεσης που χαρακτηρίζει την έκθεσή του. Ωστόσο, το συμπέρασμα στο οποίο καταλήξαμε ήταν ότι σε ορισμένα θέματα -και σε αυτά περιλαμβάνεται και η χρηματοπιστωτική εποπτεία- το Κοινοβούλιο μπορεί να διαμορφώσει ενιαία ισχυρή θέση υπέρ του δημοσίου συμφέροντος, και ότι αυτή η ισχυρή θέση του πρέπει να αναγνωριστεί από την Επιτροπή και το Συμβούλιο. Εξάλλου, το ζήτημα αυτό έχει ιδιαίτερη σημασία σε μια περίοδο κατά την οποία δρομολογείται νομοθετική δέσμη έξι προτάσεων, οι οποίες άπτονται εξαιρετικά ευαίσθητων τομέων, στους οποίους το Κοινοβούλιο διαθέτει αρμοδιότητες συναπόφασης.
<P>
Θα φανούμε εξίσου δραστήριοι, αλλά δεν πρόκειται να ενδώσουμε. Θα επιδείξουμε πνεύμα διαλόγου, όμως δεν είμαστε διατεθειμένοι να εγκαταλείψουμε τους στόχους τους οποίους υπερασπιζόμαστε. Ο κ. Feio υπογραμμίζει ορισμένες πτυχές οι οποίες σχετίζονται με το θέμα αυτό στην έκθεσή του. μια από αυτές συνίσταται στο γεγονός ότι η οικονομική διακυβέρνηση δεν αποτελεί απλώς μια σειρά από κυρώσεις. " οικονομική μεγέθυνση και η απασχόληση χρειάζονται επίσης ιδιαίτερες πρωτοβουλίες. Απαιτούνται πρωτοβουλίες για την καταπολέμηση των εντεινόμενων εσωτερικών αποκλίσεων στην Ευρωπαϊκή Ένωση. Απαιτούνται συγκεκριμένες προτάσεις όσον αφορά το Ευρωπαϊκό Νομισματικό Ταμείο. Απαιτούνται σταθερές λύσεις για τη διαχείριση του κρατικού χρέους.
<P>
Βρισκόμαστε σε σημείο στο οποίο η εμπιστοσύνη εξαρτάται από την ικανότητα της Επιτροπής και του Συμβουλίου να ανταποκριθούν στα πραγματικά μελήματα των πολιτών, και αυτά είναι η ανεργία, η ανάπτυξη και η συνοχή.
<SPEAKER ID="056" NAME="Vicky Ford" AFFILIATION="ECR">
(EN) Κύριε Πρόεδρε, απαιτείται βελτίωση της οικονομικής διακυβέρνησης, με εφαρμογή συστημάτων πιο έγκαιρης προειδοποίησης και ταχείας παρέμβασης. Οι παραδοσιακοί στόχοι ως προς το χρέος και το έλλειμμα έχουν παραβιαστεί από πολλές χώρες, αλλά δεν θα μπορούσαν να μας προειδοποιήσουν για την κρίση που απειλεί την Ισπανία ή την Ιρλανδία. Απαιτείται να ληφθούν και άλλα μέτρα.
<P>
" οικονομική επιστήμη, εντούτοις, δεν είναι θετική επιστήμη και δεν περιορίζεται απλώς σε αριθμούς. " σοβιετική ιστορία μάς υπενθυμίζει ότι, αυτός καθαυτόν, ο κεντρικός υπολογισμός της παραγωγής γεωργικών ελκυστήρων δεν ενδυναμώνει την οικονομία, και η επιβολή φόρων από μια κεντρική εξουσία ή η δημιουργία ενός κεντρικού δημόσιου ταμείου δεν προσφέρουν μόνον ουτοπικές λύσεις.
<P>
Υπάρχουν πολλά ερωτήματα ως προς τα μέτρα που πρέπει να ληφθούν στο παρόν στάδιο. " απειλή επιβολής προστίμων σε ένα σχεδόν χρεοκοπημένο κράτος αποτελεί απειλή άνευ αντικειμένου, οι δε υποσχέσεις για διαρκείς διασώσεις των οικονομιών των χωρών της ευρωζώνης θα δημιουργούν πάντα ηθικό κίνδυνο. Γνωρίζω ότι κάποιους τους ανησυχούν οι γαλλογερμανικές συμφωνίες, ίσως όμως να έχουν δίκιο. Εάν η αγορά δανείζει τα χρήματα, τότε ενδεχομένως θα πρέπει η αγορά να υποστεί και τις ζημίες, όχι ο φορολογούμενος.
<SPEAKER ID="057" NAME="Danuta Maria Hübner" AFFILIATION="PPE">
(EN) Κύριε Πρόεδρε, ως είθισται, η πραγματικότητα και οι ενέργειές μας έχουν και θετικά και αρνητικά στοιχεία. Είναι σημαντικό να κατανοήσουμε το παρελθόν και τις αιτίες της κρίσης, και φρονώ ότι η Ένωση έχει μελετήσει επαρκώς το θέμα, σήμερα όμως καλούμαστε να εστιάσουμε την προσοχή μας στο μέλλον. " υπό χάραξη παγκόσμια και ευρωπαϊκή οικονομική διακυβέρνηση αφορά το αύριο και, επομένως, δεν περιορίζεται απλώς στην αντιμετώπιση της παρούσας κρίσης.
<P>
" Ευρώπη δεν υπάρχει εν κενώ. Όταν προσπαθούμε να διορθώσουμε την κατάσταση στην Ευρώπη, το πράττουμε στο πλαίσιο παγκόσμιων συνθηκών, οι οποίες είναι σήμερα πολύ διαφορετικές από ό,τι το 2008. " G20 τάχθηκε ομόφωνα υπέρ της δημοσιονομικής διάσωσης πριν από δύο χρόνια, όμως η ομοφωνία της υποκινήθηκε από τον φόβο. Επί του παρόντος είναι διχασμένη. Δεν υπάρχει κοινό παγκόσμιο συμφέρον. Είναι πολλές οι δυνάμεις που επιδρούν στην παγκόσμια ανάκαμψη και την αποκατάσταση της ισορροπίας στην παγκόσμια οικονομία. Μείζονα ρόλο διαδραματίζουν οι θεμελιώδεις διαρθρωτικές μεταρρυθμίσεις, οι οποίες επηρεάζουν έντονα την ευρωπαϊκή ανταγωνιστικότητα. Ωστόσο, η σημασία των νομισμάτων και των συναλλαγματικών ισοτιμιών ως μηχανισμών παγκόσμιας προσαρμογής έχει αυξηθεί κατακόρυφα. Ένα νέο παγκόσμιο νομισματικό σύστημα αναδύεται με πρωτόγνωρη ταχύτητα, και ο αριθμός των παραγόντων αυξάνεται.
<P>
Για να αποφευχθεί το καταστροφικό ενδεχόμενο των ασύμμετρων προσαρμογών, απαιτείται επειγόντως διάλογος και συλλογική δράση. Αν τα καταφέρουμε, το ερώτημα που τίθεται είναι κατά πόσον η Ευρώπη θα μπορέσει να διαδραματίσει τον ρόλο που της αναλογεί σε αυτήν τη συλλογική δράση. Εκείνο που απουσιάζει από τη συγκεκριμένη προσπάθεια είναι μια τολμηρή μεταρρύθμιση για τον εξορθολογισμό της εξωτερικής αντιπροσώπευσης της ζώνης του ευρώ. Όσο καθυστερούμε αυτήν τη μεταρρύθμιση, απεμπολούμε σταδιακά τη δυνατότητά μας να ασκούμε διεθνή οικονομική επιρροή. Υπό τις παρούσες παγκόσμιες συνθήκες, η Ευρώπη δεν έχει αυτήν την πολυτέλεια.
<SPEAKER ID="058" NAME="Robert Goebbels" AFFILIATION="S&amp;D">
(FR) Κύριε Πρόεδρε, κυρίες και κύριοι, η Ευρώπη βρίσκεται σε άσχημη κατάσταση και το ίδιο ισχύει και για ολόκληρο τον κόσμο.
<P>
Νωρίτερα, ο ασκών την Προεδρία του Συμβουλίου υπογράμμισε ότι η παγκοσμιοποίηση μάς υποχρεώνει να ενεργούμε σε ευρωπαϊκό και σε διεθνές επίπεδο. Ωστόσο, παρατηρώντας τι εξελίξεις στην Ευρωπαϊκή Ένωση και στο διεθνές προσκήνιο, καθίσταται σαφές ότι απουσιάζουν αυτές ακριβώς οι συγκεκριμένες ενέργειες.
<P>
Σε κάθε σύνοδο κορυφής, οι ισχυροί και οι λιγότερο ισχυροί που υποτίθεται ότι μας κυβερνούν περιφέρουν τα πεφυσιωμένα εγώ τους και ηδονίζονται με τα δικά τους πομπώδη λόγια, ενώ το βασικό συμπέρασμα κάθε τέτοιας συνόδου είναι ότι θα συνεδριάσει και στο μέλλον.
<P>
Επιπλέον, η λεγόμενη παγκόσμια διακυβέρνηση, την οποία υποτίθεται ότι ενσαρκώνει η G20, δεν έχει το παραμικρό έρεισμα στο διεθνές δίκαιο και λειτουργεί εκτός του συστήματος των "νωμένων Εθνών. " G20 έχει αυτοανακηρυχθεί σε διεθνή παράγοντα: λειτουργεί χωρίς γραπτούς κανόνες και είναι μια λέσχη πλουσίων κρατών τα οποία έχουν συγκεντρώσει γύρω τους κάποιες από τις λεγόμενες αναδυόμενες χώρες, περιλαμβανομένων υποδειγματικών δημοκρατιών όπως η Σαουδική Αραβία.
<P>
Νωρίτερα, ο Martin Schulz παρέθεσε ένα απόσπασμα μίας από αυτές τις κούφιες δηλώσεις της G20. Θα μπορούσαμε να πράξουμε το ίδιο με τις δηλώσεις που δημοσιεύονται μετά τις ευρωπαϊκές μας συνόδους κορυφής. Ατέρμονες υποσχέσεις και κενά λόγια που δεν ακολουθούνται ποτέ από ανάληψη δράσης. Το αποκορύφωμα δε είναι ότι η Ευρώπη υπόκειται πλέον σε μίνι γαλλογερμανικές συνόδους, στο πλαίσιο των οποίων αυτό το αταίριαστο ζευγάρι Merkel-Sarkozy ισχυρίζεται ότι μας δείχνει τον δρόμο.
<P>
Ο Guy Verhofstadt μίλησε πριν από λίγο για καζίνο και τυχερά παιχνίδια. Μπαίνω στον πειρασμό να προσθέσω: "όχι άλλα στοιχήματα!" " Επιτροπή και το Κοινοβούλιο πρέπει να ενώσουν τις δυνάμεις τους ώστε να μην σπαταληθούν οι ευρωπαϊκές μάρκες και να διατηρηθεί η κοινοτική μέθοδος.
<SPEAKER ID="059" NAME="Regina Bastos" AFFILIATION="PPE">
(PT) Κύριε Πρόεδρε, θα ξεκινήσω συγχαίροντας την εισηγήτρια, κ. Berès, για την έκθεση την οποία συζητούμε σήμερα, καθώς και όλους όσοι συμμετείχαν στην εκπόνησή της. Ως μέλος της Ειδικής Επιτροπής για τη Χρηματοπιστωτική, Οικονομική και Κοινωνική Κρίση, συνεισέφερα στο θέμα των μικρών και μεσαίων επιχειρήσεων (ΜΜΕ), υπογραμμίζοντας τον κρίσιμο ρόλο τους ως κατευθυντήριας δύναμης για την ανάκαμψη της Ευρωπαϊκής Ένωσης, και τη μελλοντική της οικονομική μεγέθυνση και ευημερία.
<P>
Στην πραγματικότητα, στην Ευρωπαϊκή Ένωση υπάρχουν περισσότερες από 20 εκατομμύρια ΜΜΕ. Κατά συνέπεια, αν καθεμία από αυτές μπορούσε να δημιουργήσει μια θέση εργασίας, αυτό θα συνεπαγόταν αντίστοιχη μείωση της ανεργίας. " υπό εξέταση έκθεση παρουσιάζει τις συστάσεις της ως οικονομικές στρατηγικές για την έξοδο από την κρίση· θα επισημάνω, λοιπόν, τις βασικές της συστάσεις.
<P>
" πρώτη συνίσταται στην ανάγκη ενίσχυσης της κοινωνικής οικονομίας της αγοράς, αποφεύγοντας περιορισμούς του ανταγωνισμού και διασφαλίζοντας την πρόσβαση των ΜΜΕ σε πιστώσεις. Ακολουθεί το θέμα της χορήγησης φορολογικών κινήτρων ή ακόμα και επιδοτήσεων σε ΜΜΕ, προκειμένου να διατηρήσουν και να δημιουργήσουν νέες θέσεις εργασίας. Προτείνεται επίσης η θέσπιση νέας "πράξης για τις μικρές επιχειρήσεις", με ισχυρότερη κοινωνική συνιστώσα. μια άλλη πρόταση είναι η δημιουργία ευρωπαϊκού δικτύου ανώτερων συμβούλων για τη διάδοση των γνώσεών τους. Έπεται η καινοτομία ως ο ισχυρότερος μηχανισμός προώθησης της οικονομικής μεγέθυνσης και, ως εκ τούτου, αναδεικνύεται η ανάγκη άρρηκτης σύνδεσης μεταξύ της βιομηχανίας και της καινοτομίας. Άλλη πρόταση είναι η δημιουργία νέων εταιρικών σχέσεων μεταξύ του βιομηχανικού κλάδου και του ακαδημαϊκού κόσμου. Τέλος, προτείνεται η διαμόρφωση ενός εκπαιδευτικού συστήματος το οποίο θα ανταποκρίνεται στις ανάγκες της αγοράς εργασίας, αλλά και στην ανάγκη δημιουργίας νέων επαγγελματικών προσόντων για την κάλυψη νέων θέσεων εργασίας.
<SPEAKER ID="060" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, ο Πρόεδρος της Επιτροπής κ. Barroso δήλωσε στην αρχή της συζήτησης ότι η οικονομική διακυβέρνηση έχει σημειώσει τόσο σπουδαία πρόοδο ώστε, πριν από δύο μόλις χρόνια, κανείς δεν θα μπορούσε να την είχε καν προβλέψει. Αυτό αληθεύει, και για αυτό αξίζει πάντα τον κόπο να ελέγχεται εάν ο συρμός συνεχίζει να ακολουθεί την ενδεδειγμένη τροχιά, εφόσον η ταχύτητα δεν αποτελεί αυτοσκοπό. Στην έκθεση Berès πραγματοποιείται μια τέτοια ανάλυση, η οποία είναι μάλιστα εξαιρετική.
<P>
Τώρα που η επιτροπή της κ. Berès συνεχίζει τις εργασίες της, αξίζει ενδεχομένως να ακουστεί και η άποψη των διαφωνούντων με την ακολουθούμενη οικονομική πολιτική: παραδείγματος χάριν, ο νομπελίστας οικονομολόγος Paul Krugman. Υποστηρίζει ότι οι υπουργοί Οικονομικών μοιάζουν με μάγους γιατρούς που θυσιάζουν στον βωμό θέσεις εργασίας. Πρέπει να ακούσουμε αυτούς τους ανθρώπους, εάν θέλουμε να στραφούμε από την εικονική στην πραγματική οικονομία, οπότε θα χρειαστούμε επίσης δείκτες που θα αφορούν την πραγματική οικονομία, όπως η απασχόληση και η φτώχεια.
<P>
Με απογοήτευσε ο ισχυρισμός του κ. Schmidt ότι η φορολόγηση επί της μεταφοράς κεφαλαίων δεν μπορεί να δοκιμαστεί και να εφαρμοστεί σε ολόκληρη την Ευρώπη. Θεωρώ αυτή τη δήλωσή του εξαιρετικά απογοητευτική, λαμβάνοντας ιδίως υπόψη ότι το συμπέρασμά του ήταν ότι χρειαζόμαστε "περισσότερη Ευρώπη".
<SPEAKER ID="061" NAME="Iliana Ivanova" AFFILIATION="PPE">
(BG) Με την έκθεση της Ειδικής Επιτροπής για τη Χρηματοπιστωτική, Οικονομική και Κοινωνική Κρίση ζητούμε, πρωτίστως, μια ευρωπαϊκή λύση, ισχυρή πολιτική και πνευματική ηγεσία με ευρωπαϊκή συνιστώσα, εκτεταμένη ενοποίηση και ολοκλήρωση της κοινής ευρωπαϊκής αγοράς προς όφελος των ευρωπαίων πολιτών.
<P>
Καταλήξαμε σε μείζονος σημασίας συναίνεση όσον αφορά κρίσιμα θέματα όπως το σύμφωνο σταθερότητας και ανάπτυξης, ο μηχανισμός του για την επιβολή κυρώσεων, η πορεία των διαρθρωτικών μεταρρυθμίσεων, η δημοσιονομική εξυγίανση και οι στρατηγικές επενδύσεις της Ευρωπαϊκής Ένωσης. Μεταξύ των δράσεων προτεραιότητας με ιδιαίτερη σημασία περιλαμβάνονται όσες αφορούν την πολιτική συνοχής και τις μικρομεσαίες επιχειρήσεις.
<P>
" πολιτική συνοχής πρέπει να αποτελεί έναν από τους βασικούς πυλώνες της οικονομικής μας πολιτικής. Θα υποστηρίξω την προαγωγή της ενεργειακής απόδοσης και των διευρωπαϊκών δικτύων, που με τη σειρά τους θα συμβάλουν στην αναζωογόνηση της ευρωπαϊκής οικονομίας και θα προωθήσουν τη βιώσιμη ανάπτυξή της. Οι μικρομεσαίες επιχειρήσεις είναι άλλωστε ζωτικής σημασίας για τη μελλοντική μας ανάπτυξη, οικονομική μεγέθυνση και ευημερία. Πρέπει να καθιερωθεί ένας νέος ορισμός για τις μικρομεσαίες επιχειρήσεις ο οποίος θα παρέχει εξίσου δυνατότητες, αφενός, πιο στοχοθετημένης πολιτικής στήριξης της επιχειρηματικότητας και, αφετέρου, λήψης κατάλληλων μέτρων με σκοπό τη μείωση των διοικητικών επιβαρύνσεων και της γραφειοκρατίας.
<P>
Ελπίζω ειλικρινώς ότι οι προτάσεις και οι συστάσεις μας θα οδηγήσουν στη λήψη συγκεκριμένων μέτρων από την Ευρωπαϊκής Επιτροπής και, κυρίως, από τα κράτη μέλη, διότι δεν έχουμε χρόνο για χάσιμο. Οφείλουμε στους πολίτες μας πρόσφορες, ταχείες λύσεις ώστε να εξέλθουμε από την κρίση ταχύτερα και δυναμικότερα.
<SPEAKER ID="062" NAME="Ivailo Kalfin" AFFILIATION="S&amp;D">
(BG) " οικονομική ύφεση έπληξε τα κράτη μέλη σε διαφορετικό βαθμό σοβαρότητας. Ωστόσο, η διαφοροποίηση αυτή δεν εκτείνεται πέραν των ορίων της ζώνης του ευρώ, όπως θα ήταν εύλογο να υποτεθεί από οικονομική άποψη. Δυστυχώς, το ενιαίο νόμισμα δεν έχει οδηγήσει μέχρι στιγμής σε οικονομική ευθυγράμμιση. Στην πραγματικότητα, συνέβη ακριβώς το αντίθετο. Επί του παρόντος, υπάρχουν πολύ εντονότερες διαφορές μεταξύ των χωρών της ευρωζώνης από ό,τι κατά την περίοδο κυκλοφορίας του ευρώ. Αυτό είναι εξαιρετικά επικίνδυνο.
<P>
Είναι προφανές ότι οι δείκτες του συμφώνου σταθερότητας και ανάπτυξης δεν είναι ακριβείς ή αποτελεσματικοί. Για τον λόγο αυτόν, η αυτόματη επιβολή κυρώσεων δεν πρόκειται, αυτή καθαυτή, να αποφέρει θετικά αποτελέσματα. Κάτι τέτοιο θα έχει ακόμα μικρότερο αντίκτυπο στο σύνολο των 27 κρατών μελών της Ευρωπαϊκής Ένωσης. Ενδέχεται δε να συμβεί και το αντίθετο ακόμα, διότι η εφαρμογή οικονομικών στερεοτύπων ως αυτοσκοπών αναμένεται να δημιουργήσει νέα προβλήματα.
<P>
" λύση είναι σαφής. Οι οικονομίες των κρατών μελών πρέπει να συγκλίνουν στο μέτρο του δυνατού, ούτως ώστε τα ίδια μέτρα να μπορούν να χρησιμοποιηθούν για την επίτευξη των ίδιων αποτελεσμάτων παντού. Αυτό σημαίνει ευρύτερη εφαρμογή πολιτικών σε επίπεδο ΕΕ, πολλαπλασιασμό των μέσων που έχουν στη διάθεσή τους τα ευρωπαϊκά θεσμικά όργανα, αύξηση του προϋπολογισμού και ενίσχυση της δημοσιονομικής ανεξαρτησίας της Ευρωπαϊκής Ένωσης, μεταξύ άλλων μέσω της αύξησης του ποσοστού των ιδίων εσόδων της.
<SPEAKER ID="063" NAME="Frank Engel" AFFILIATION="PPE">
(FR) Κύριε Πρόεδρε, η κρίση πόρρω απέχει ακόμα από τη λήξη της, και αυτό το μαρτυρούν οι αναταραχές σε χώρες όπως η Γαλλία. Εκτιμώ ότι, στην Ευρώπη, η κρίση έχει μετατραπεί πλέον σε κρίση ολοκλήρωσης. Ένα ακόμα θαυμάσιο παράδειγμα παρέχει η "συμφωνία της Deauville", η οποία υπονομεύει την κοινοτική μέθοδο και αντικατοπτρίζει τις αυταπάτες μεγαλείου που εξακολουθούν να χαρακτηρίζουν τη συμπεριφορά ορισμένων κρατών μελών. Στο τέλος, όμως, ποιος από όλους μας θα συνεχίσει να θεωρείται ισχυρός;
<P>
Εάν αντιλαμβάνομαι σωστά, το 2050, η Ευρώπη θα εξακολουθεί να αντιπροσωπεύει το 6-7% του παγκοσμίου πληθυσμού, ενώ η οικονομική της ισχύς θα καταρρέει. Θα μπορέσουμε άραγε να αντεπεξέλθουμε στις προκλήσεις του διεθνούς ανταγωνισμού, συνεχίζοντας να ανταγωνιζόμαστε μεταξύ μας κατ' αυτόν τον τρόπο, ή μήπως αυτό θα το κατορθώσουμε επιλέγοντας τη συνεργασία και τη διακυβέρνηση της Ευρώπης βάσει της κοινοτικής μεθόδου; " Ευρώπη θα χρειαστεί πόρους για να κινηθεί προς αυτήν την κατεύθυνση: νέους και καινοτόμους πόρους. " συζήτηση σχετικά με τις μελλοντικές δημοσιονομικές προοπτικές αποτελεί καλή ευκαιρία για να συζητήσουμε αυτούς τους πόρους και να προσπαθήσουμε να τους περιγράψουμε: με όρους έρευνας και ανάπτυξης, αλλά και με βάση την Υπηρεσία Εξωτερικής Δράσης.
<P>
Ποιος ο λόγος να δημιουργηθεί μια 28η ευρωπαϊκή διπλωματική υπηρεσία, εάν προστεθεί απλώς στις υφιστάμενες υπηρεσίες χωρίς να τις περιορίζει; Αυτό θα πρέπει να το πράξουμε στοχεύοντας στην εκχώρηση περιθωρίων ενοποίησης στα κράτη μέλη, παρέχοντας συγχρόνως στην Ευρώπη τους απαραίτητους πόρους για να μπορέσει επιτέλους να ασκήσει πολιτικές οι οποίες θα σημαίνουν κάτι για τους πολίτες της. Αυτό προσδοκούν άλλωστε από εμάς.
<SPEAKER ID="064" NAME="Burkhard Balz" AFFILIATION="PPE">
(DE) Κύριε Πρόεδρε, χωρίς να θέλω να φανώ αλαζονικός, παρακολουθώντας τη συζήτηση που διεξάγεται σήμερα το πρωί στο Σώμα, νομίζω πως μπορούμε να συμπεράνουμε ότι τους τελευταίους μήνες καταβλήθηκαν όντως ορισμένες ουσιαστικές προσπάθειες. " Ειδική Επιτροπή για τη Χρηματοπιστωτική, Οικονομική και Κοινωνική Κρίση επιτέλεσε επίσης σημαντικό έργο τη χρονιά που πέρασε. Αυτό είναι εμφανές από τις 1.600 τροπολογίες που κατατέθηκαν επί του αρχικού σχεδίου της έκθεσης. " θητεία της επιτροπής αυτής έχει πλέον παραταθεί για ένα ακόμα έτος. Κατά την άποψή μου, αυτό είναι απολύτως ορθό. " κρίση απέχει πολύ ακόμα από τη λήξη της. " Ιρλανδία μόλις απέφυγε τη χρεοκοπία, τα δημόσια οικονομικά της Ελλάδας είναι βέβαιο ότι δεν έχουν ακόμη αποκατασταθεί και η εν γένει κατάσταση δεν μας επιτρέπει επ' ουδενί λόγω να εφησυχάσουμε. Κατά συνέπεια, οι δημοσιονομικές και οικονομικές μεταρρυθμίσεις πρέπει να συνεχιστούν και είναι ακόμα πολύ νωρίς για τον τερματισμό της συζήτησης σχετικά με τα αίτια της κρίσης και τα συμπεράσματα που πρέπει να συναχθούν.
<P>
Θα συνιστούσε λοιπόν ατόπημα να δηλώσουμε ότι το έργο της επιτροπής για την κρίση έχει επί της ουσίας ολοκληρωθεί, και να τερματίσουμε συναφώς τη θητεία της. Απεναντίας, πρέπει να συνεχίσουμε τις εργασίες μας με βάση τα όσα έχουν επιτευχθεί μέχρι στιγμής. Για τον λόγο αυτόν, πιστεύω ότι η ενδιάμεση έκθεση που έχει κατατεθεί είναι αποδεκτή σε όλους. Αυτό το καταδεικνύει άλλωστε η ευρεία συναίνεση που εξασφαλίστηκε επί του παρόντος κειμένου στην αρμόδια για την κρίση επιτροπή. Βεβαίως, το κείμενο θα μπορούσε να έχει διατυπωθεί κάπως πιο συνοπτικά και εύστοχα σε ορισμένα σημεία, όμως πρέπει να λάβουμε υπόψη τον πραγματικό χαρακτήρα αυτής της έκθεσης - πρόκειται για προσωρινή απάντηση στα προβλήματα.
<P>
Εκείνο που έχει μεγαλύτερη σημασία από τη διατύπωση επιμέρους εδαφίων είναι το γεγονός ότι, στο δεύτερο σκέλος της εργασίας της επιτροπής, προχωρούμε πέρα από τις προκαταρκτικές εργασίες μας. Πρέπει να εξετάσουμε πώς και πού μπορούν να υποστηριχθούν οι συζητήσεις της επιτροπής για την κρίση στον διάλογο που πρόκειται να ακολουθήσει στις νομοθετικές επιτροπές.
<SPEAKER ID="065" NAME="Antonio Cancian" AFFILIATION="PPE">
(IT) Κύριε Πρόεδρε, κυρίες και κύριοι, άκουσα πολύ προσεκτικά τις διάφορες παρεμβάσεις σήμερα το πρωί, αλλά φρονώ ότι είναι σκόπιμο να φωτίσουμε λίγο περισσότερο τα ζητήματα ώστε να προβούμε σε διάκριση μεταξύ των μέσων -τα οποία, παρεμπιπτόντως, θεωρώ ότι έχουν σχεδιαστεί και εναρμονιστεί πολύ ικανοποιητικά- και της στρατηγικής και της εσωτερικής μας ενότητας στην Ευρωπαϊκή Ένωση.
<P>
Όσον αφορά τα μέσα, εκτιμώ ότι έχει σημειωθεί καθοριστική πρόοδος και ότι, ως εκ τούτου, κινούμαστε προς την ορθή κατεύθυνση. Εκείνο που δεν μπορώ να κατανοήσω είναι η στρατηγική. Με άλλα λόγια: ακολουθούμε όλοι την ίδια προσέγγιση; Ανέκαθεν μιλούσαμε για σταθερότητα, τώρα όμως είναι καιρός -έστω και με μεγάλη καθυστέρηση- να μιλήσουμε για ανάπτυξη. Συμφωνώ απολύτως με τις απόψεις περί σταθερότητας και θυσιών, εάν όμως δεν επιδιώξουμε συγχρόνως την οικονομική μεγέθυνση μέσω της δημιουργίας απασχόλησης -που είναι το κρίσιμο ζήτημα αυτήν την περίοδο- πιστεύω ότι δεν θα έχουμε επιτελέσει ορθά το έργο μας.
<P>
Δεν έχει περάσει πολύς καιρός από τότε που ο Πρόεδρος κ. Barroso απηύθυνε λόγο από τούτο το βήμα σχετικά με την κατάσταση της Ένωσης, και νομίζω ότι πρέπει να του το υπενθυμίσουμε, παρουσιάζοντας σαφώς τη στρατηγική της Ένωσης για τις χρηματοπιστωτικές αγορές. Σήμερα το πρωί δεν άκουσα καμία αναφορά στη συγκεκριμένη στρατηγική.
<P>
Επιτρέψτε μου επίσης να επισημάνω ότι θα ήταν ασυγχώρητο σφάλμα να προσπαθήσουμε να συγκαλύψουμε την προφανή αναρχία που επικρατεί μεταξύ των κρατών μελών πίσω από την έννοια της επικουρικότητας, την οποία επικαλούμαστε υπερβολικά συχνά και συνήθως με άστοχο τρόπο.
<SPEAKER ID="066" NAME="Arturs Krišjānis Kariņš" AFFILIATION="PPE">
(LV) Κύριε Πρόεδρε, κύριε Επίτροπε, αγαπητά μέλη του Συμβουλίου, την τελευταία διετία υπέφεραν πάρα πολλοί άνθρωποι στην Ευρωπαϊκή Ένωση, υπέφεραν άμεσα από τις συνέπειες της κρίσης. Δεν είναι άλλωστε μικρός ο αριθμός των πολιτών της χώρας μου, της Λεττονίας, οι οποίοι υπέφεραν εξίσου από αυτήν την κρίση. Τα οικονομικά έσοδα μειώθηκαν κατά 20%, η δε ανεργία αυξήθηκε εξίσου ραγδαία. Οι συμπολίτες μου αντελήφθησαν ότι, ενόψει των υφιστάμενων εκτάκτων συνθηκών, έπρεπε να εγκριθούν έκτακτες λύσεις. Ποιες ήταν αυτές οι λύσεις; Προκειμένου να εξυγιανθούν τα δημόσια οικονομικά μας, οι πολίτες της χώρας μου, οι Λεττονοί, υπέμειναν μειώσεις των μισθών τους σε ποσοστό άνω του 30%, σε συνδυασμό με αυξήσεις της φορολογίας. Χάρη σε αυτά τα μέτρα, επανήλθε η ισορροπία στα οικονομικά της Λεττονίας. Γιατί λοιπόν αγανακτώ; Αγανακτώ επειδή διαβάζω σήμερα ότι η Γερμανία και η Γαλλία, αντί να επιδιώκουν την ενίσχυση της χρηματοπιστωτικής εποπτείας στην Ευρωπαϊκή Ένωση, αποβλέπουν πρακτικά στην αποδυνάμωσή της. Αυτό σημαίνει λοιπόν ότι οι θυσίες των συμπολιτών μου απέβησαν μάταιες; Κυρίες και κύριοι, δεν είναι δυνατόν να ανεχθούμε αυτήν την κατάσταση, η οποία θα επιτρέψει σε ορισμένα μεγάλα κράτη μέλη να συνεχίσουν να φέρονται ανεύθυνα. Πρέπει να ενισχύσουμε την πρόταση της Επιτροπής, ούτως ώστε η Ευρώπη να αποκτήσει ισχυρή χρηματοπιστωτική εποπτεία. Σας ευχαριστώ για την προσοχή σας.
<SPEAKER ID="067" NAME="Gunnar Hökmark" AFFILIATION="PPE">
(EN) Κύριε Πρόεδρε, νομίζω ότι πρέπει να ξεκαθαρίσουμε ένα πράγμα: συγκεκριμένα, ότι η παγκόσμια οικονομική κρίση αφορά κυρίως τις οικονομίες των "ΠΑ και της Ευρώπης. Σε άλλες περιοχές του κόσμου καταγράφονται υψηλοί ρυθμοί οικονομικής μεγέθυνσης, όχι όμως στην Ευρώπη και στις "ΠΑ. Πρωτίστως, αυτό οφείλεται στις υπερβολικές δαπάνες και στην απουσία οικονομικής μεγέθυνσης. Εκτιμώ ότι αυτή είναι μία από τις σπουδαιότερες προκλήσεις εν προκειμένω.
<P>
Πρέπει να δρομολογήσουμε την οικονομική μεγέθυνση, όμως, στην προσπάθεια αυτή, απαιτείται σταθερότητα των δημοσίων οικονομικών μας. Αυτός είναι ο λόγος για τον οποίο θεωρώ ανησυχητικό -συμπληρώνοντας τα όσα ελέχθησαν ήδη από προηγούμενους ομιλητές- το γεγονός ότι ορισμένοι ευρωπαίοι ηγέτες μιλούν τώρα για πιο χαλαρούς και ευέλικτους κανόνες όσον αφορά το σύμφωνο σταθερότητας και προκρίνουν την τροποποίηση της Συνθήκης. Δεν νομίζω ότι αυτό που χρειάζεται τώρα η Ευρώπη είναι μια δεκαετία συζητήσεων για τροποποιήσεις στη Συνθήκη. Κάτι τέτοιο θα αποτελούσε περισσότερο πολιτική κατακερματισμού, παρά ολοκλήρωσης και ανταγωνιστικότητας.
<P>
Πρέπει να ενισχύσουμε το σύμφωνο σταθερότητας με όσο το δυνατόν περισσότερες αυτόματες κυρώσεις. Πρέπει να διασφαλίσουμε τη μείωση των δημοσιονομικών ελλειμμάτων, με εμπιστοσύνη και ευταξία, σε συνδυασμό με μεταρρυθμίσεις υπέρ του μεγαλύτερου ανοίγματος των οικονομιών μας, με σκοπό την οικονομική μεγέθυνση - να ανοίξουμε δηλαδή τα ευρωπαϊκά σύνορα και να ενθαρρύνουμε την προώθηση του ανταγωνισμού. Αυτήν την πορεία πρέπει να ακολουθήσουμε και αυτό πρέπει να υποστηρίξουμε στη σύνοδο της G20. Αυτός είναι άλλωστε και ο στόχος της ευρωπαϊκής ημερήσιας διάταξης.
<SPEAKER ID="068" NAME="Θεόδωρος Σκυλακάκης" AFFILIATION="PPE">
Κύριε Πρόεδρε, στην έκθεση Berès για την οικονομική κρίση, την οποία μεταξύ άλλων συζητούμε σήμερα, επισημαίνεται στην παράγραφο 32, ότι ορισμένα κράτη μέλη, και εδώ υπονοείται σαφώς και η χώρα μου, η Ελλάδα, δεν έχουν επί του παρόντος τη δυνατότητα να δημιουργήσουν πραγματικά σχέδια ανάκαμψης και όλες οι δυνατότητες επιλογής περιορίζονται μέχρι το 2012 σε περικοπές των δημοσίων δαπανών, αυξήσεις της φορολογίας και μείωση του χρέους. " θέση αυτή έχει τεράστια σημασία για την Ελλάδα, μεταξύ άλλων, διότι στο εσωτερικό της χώρας υπάρχουν δυνάμεις που ισχυρίζονται εντελώς το αντίθετο.
<P>
Προσωπικά, θα ήθελα να υποστηρίξω τη θέση αυτή της έκθεσης Berès καθώς σε χώρες, όπου το έλλειμμα και το χρέος είναι πολύ μεγάλα και ακόμη περισσότερο σε χώρες, οι οποίες έχουν χάσει την πρόσβαση στη διεθνή αγορά κεφαλαίων, η ανάκαμψη περνά αναγκαστικά από τη μείωση των ελλειμμάτων. Δεν υπάρχει άλλος δρόμος. Αν δεν μειώσεις τα ελλείμματα, δεν μπορείς να έχεις πρόσβαση στις διεθνείς αγορές. Αν δεν έχεις πρόσβαση στις διεθνείς αγορές, δεν μπορείς να πετύχεις ανάκαμψη. Είναι ένα πικρό ποτήρι, ιδίως για τους πολίτες, αλλά πρέπει να έχουμε το θάρρος να λέμε στους πολίτες την αλήθεια.
<SPEAKER ID="069" NAME="Seán Kelly" AFFILIATION="PPE">
(EN) Κύριε Πρόεδρε, θα περιορίσω όντως τον χρόνο ομιλίας μου σε ένα λεπτό. Σήμερα το πρωί διατυπώθηκαν δύο δηλώσεις στις οποίες θέλω να επικεντρώσω την προσοχή μου. " μια ήταν η δήλωση της κ. Danuta Hübner, η οποία υποστήριξε ότι η Ευρώπη δεν υπάρχει εν κενώ, και η δεύτερη ήταν του κ. Chastel, ο οποίος δήλωσε ότι η Ευρώπη δεν μπορεί να προβεί μονομερώς σε όλες τις απαιτούμενες υποχωρήσεις.
<P>
Νομίζω ότι είναι καιρός η Ευρωπαϊκή Ένωση να σκληρύνει τη στάση της, ιδίως απέναντι στις χώρες της G20 και τα "νωμένα Έθνη. Επί του παρόντος, παρουσιάζουμε 11% ανεργία, 20% ανεργία μεταξύ των νέων, τεράστιο δημόσιο χρέος και εκατομμύρια ανθρώπους που ζουν υπό συνθήκες φτώχειας· εάν, λοιπόν, οι υπόλοιπες χώρες του κόσμου δεν είναι διατεθειμένες να μοιραστούν το βάρος, τότε πρέπει να δηλώσουμε ότι δεν πρόκειται να επιτρέψουμε στις χώρες μας να απολέσουν την ανταγωνιστικότητα τους, με αποτέλεσμα να αυξηθεί η φτώχεια εντός της Ευρωπαϊκής Ένωσης.
<P>
Δεύτερον, θέλω να δηλώσω ότι, στο εσωτερικό της Ευρώπης, δεν πρέπει μόνο να εκφράζουμε ομόφωνα τις απόψεις μας, αλλά και να δρούμε σύσσωμοι· δεν πρέπει να συνεχιστεί η δράση του αυτοδιορισθέντος "διοικητικού συμβουλίου" που αναφέρθηκε νωρίτερα στη συζήτηση. Έχουν τη δυνατότητα να υποστηρίξουν τα επιχειρήματά τους στο πλαίσιο του Συμβουλίου.
<SPEAKER ID="070" NAME="Jan Kozłowski" AFFILIATION="PPE">
(PL) Καταρχάς, θα ήθελα να εκφράσω την ικανοποίησή μου για την έκθεση σχετικά με τη βελτίωση της οικονομικής διακυβέρνησης και του πλαισίου σταθερότητας της Ένωσης, καθώς και την ευγνωμοσύνη μου για το εξαίρετο έργο του εισηγητή, κ. Feio, κατά την εκπόνησή της. Είμαι πεπεισμένος ότι οι νέες πρωτοβουλίες, όπως η δέσμη μέτρων χρηματοπιστωτικής εποπτείας και το "ευρωπαϊκό εξάμηνο", θα μας επιτρέψουν να αποφύγουμε περαιτέρω κρίσεις, ή τουλάχιστον να αμβλύνουμε τον αντίκτυπό τους.
<P>
Ωστόσο, εκτιμώ ότι το μείζον ζήτημα εν προκειμένω είναι να επιμείνουμε στα μέτρα που αποβλέπουν στη βελτίωση του συντονισμού και της διαφάνειας των πολιτικών στρατηγικών όσον αφορά τις οικονομίες των κρατών μελών. Θα ήθελα δε να υπογραμμίσω τη σημασία της δημιουργίας άρτιου πλαισίου δημοσιονομικής συνεργασίας σε επίπεδο ΕΕ και κρατών μελών, περιλαμβανομένης της ευθυγράμμισης των κατηγοριών δαπανών των εθνικών προϋπολογισμών με τις αντίστοιχες κατηγορίες του προϋπολογισμού της ΕΕ. Αυτό θα επέτρεπε τη διενέργεια διαφωτιστικών και συστηματικών αναλύσεων επί των ευρωπαϊκών δημοσίων δαπανών.
<SPEAKER ID="071" NAME="Gilles Pargneaux" AFFILIATION="S&amp;D">
(FR) Κύριε Πρόεδρε, καταρχάς, θα ήθελα να πω λίγα λόγια σχετικά με τις γαλλογερμανικές προτάσεις. Κατά την άποψή μου, η αντίδρασή μας πρέπει εντέλει να είναι θετική. Διαμαρτυρόμαστε συχνά για την απουσία της γαλλογερμανικής πρωτοβουλίας μετά το 2007. Συγχρόνως, είναι λυπηρό το γεγονός ότι αυτές οι γαλλογερμανικές προτάσεις περιέχουν ένα στοιχείο υποτέλειας από την πλευρά της Γαλλίας, δεδομένου ότι σχεδιάστηκαν προκειμένου να αποτραπεί το ενδεχόμενο εμφάνισης προβλημάτων στη Γαλλία λόγω της δυσχερούς δημοσιονομικής και οικονομικής της κατάστασης.
<P>
Είναι εξίσου σημαντικό να επισημανθεί ότι, σε αντίθεση με την έκθεση Berès, οι προτάσεις αυτές δεν περιλαμβάνουν θετικές συστάσεις που να μας επιτρέπουν να επιτύχουμε πραγματική οικονομική διακυβέρνηση στην Ευρωπαϊκή Ένωση.
<SPEAKER ID="072" NAME="Monika Flašíková Beňová" AFFILIATION="S&amp;D">
(SK) " κρίση αποτελεί εξαιρετικά σύνθετο φαινόμενο, ζητώ λοιπόν να μου επιτραπεί να διατυπώσω ορισμένες μόνο παρατηρήσεις, καθώς ο διαθέσιμος χρόνος είναι περιορισμένος.
<P>
Πρώτον, δίδεται υπερβολική έμφαση στο κριτήριο του δημοσίου χρέους στο εσωτερικό των εθνικών οικονομιών, ενώ υπάρχουν και άλλοι δείκτες που είναι εξίσου σημαντικοί. Συγχρόνως, ένα ορισμένο ποσοστό δημοσίου χρέους είναι αναπόφευκτο σε περιόδους κρίσης, στον βαθμό που οι κυβερνήσεις οφείλουν να αντισταθμίσουν τα ελλείμματα στον ιδιωτικό τομέα με προώθηση της οικονομικής δραστηριότητας στον δημόσιο τομέα ή, για την ακρίβεια, μέσω της παροχής δημόσιων κινήτρων στον ιδιωτικό τομέα, τα οποία ενδέχεται να αναχαιτίσουν την αύξηση της ανεργίας. Αυτό συμβαίνει, κυρίες και κύριοι, επειδή, όταν επικαλούμαστε όλα αυτά τα μεγέθη, λησμονούμε τους ανθρώπους που δεν προκάλεσαν την κρίση· λησμονούμε την ανεργία και την επιδείνωση της κοινωνικής κατάστασης. Θα ήθελα να υπογραμμίσω επίσης το γεγονός ότι, χωρίς πανευρωπαϊκό συντονισμό των οικονομικών πολιτικών και ρύθμιση του χρηματοπιστωτικού τομέα, η έξοδος από την κρίση θα είναι πολύ δύσκολη.
<P>
Εν κατακλείδι, θα ήθελα να απευθύνω μια τελευταία έκκληση ή αίτημα, κύριε Επίτροπε. Επί σειρά ετών, ζητώ να ληφθούν ουσιαστικά μέτρα για την αντιμετώπιση της κατάστασης όσον αφορά τους φορολογικούς παραδείσους.
<SPEAKER ID="073" NAME="Anneli Jäätteenmäki" AFFILIATION="ALDE">
(EN) Κύριε Πρόεδρε, προτείνω στο μέλλον να ζητήσουμε να καθιερωθεί ένας εκπρόσωπος για τα οικονομικά θέματα. Πρέπει να αποκτήσουμε ύπατο εκπρόσωπο για θέματα οικονομικής πολιτικής, όπως ακριβώς διαθέτουμε Ύπατη Εκπρόσωπο για θέματα εξωτερικής πολιτικής. Στο μέλλον, θα μπορούσαμε να συγχωνεύσουμε τα αξιώματα του κ. Rehn και του κ. Barnier.
<P>
Όσον αφορά ένα άλλο ζήτημα τώρα: είναι κρίμα που δεν μπορούμε να εκφράζουμε ομόφωνη άποψη στις συνόδους της G20. " Ευρωπαϊκή Ένωση επικουρεί τη Γαλλία, τον κ. Sarkozy και την προεδρία της G20. Στο μέλλον, η Ευρωπαϊκή Ένωση πρέπει να διαθέτει μια θέση, ένα πρόσωπο σε αυτήν τη συνάντηση, και πρέπει να διατυπώνουμε ομόφωνα τις απόψεις μας.
<SPEAKER ID="074" NAME="Sven Giegold" AFFILIATION="Verts/ALE">
(EN) Κύριε Πρόεδρε, χθες το απόγευμα, συνέπασχα πραγματικά με τον κ. Rehn κατά τη διάρκεια της συνέντευξης Τύπου, βλέποντάς τον να προσπαθεί να παρουσιάσει αυτήν τη γαλλογερμανική συμφωνία, η οποία δεν στηριζόταν ουσιαστικά μόνο στη δική του πρόταση. Μετά τα διδάγματα που αντλήσαμε από τη δέσμη μέτρων εποπτείας, νομίζω ότι έχουμε διαπιστώσει τον τρόπο με τον οποίο το Κοινοβούλιο και η Επιτροπή μπορούν να συνεργαστούν για την επίτευξη ικανοποιητικών αποτελεσμάτων. Αυτό, κατά τη γνώμη μου, πρέπει να πράξουμε και στην προκειμένη περίπτωση.
<P>
Ως προς το θέμα των διαδικασιών που αφορούν το έλλειμμα και το χρέος, καθώς και των προτάσεών σας σχετικά με τις μακροοικονομικές ανισορροπίες, είναι πραγματικά κρίσιμο, προκειμένου να καταλήξουμε σε θετική συμφωνία, να καταμεριστούν τα βάρη μεταξύ των χωρών που παρουσιάζουν πλεόνασμα και των χωρών που εμφανίζουν έλλειμμα, ούτως ώστε να ανακάμψει το ευρώ. Το μόνο πράγμα που μπορώ να πω με βεβαιότητα είναι ότι, στην πλειονότητά τους, οι βουλευτές του παρόντος Σώματος είναι πρόθυμα να υποστηρίξουν τις προτάσεις σας.
<SPEAKER ID="075" NAME="Miguel Portas" AFFILIATION="GUE/NGL">
(PT) Κύριε Πρόεδρε, εφόσον το γαλλογερμανικό "διευθυντήριο" δεν εκπροσωπείται πλέον στην παρούσα Αίθουσα, θα απευθύνω τα τρία ερωτήματά μου σχετικά με το πρόσφατο παραλήρημα των κυρώσεων στην Επιτροπή και το Συμβούλιο.
<P>
Το πρώτο αφορά την ιδέα των εντόκων καταθέσεων: πώς στο καλό αιτιολογείτε την προσθήκη χρέους επί άλλου χρέους για την καταπολέμηση του χρέους;
<P>
Το δεύτερο ερώτημα αφορά το ενδεχόμενο αναστολής της λειτουργίας των διαρθρωτικών ταμείων, η μοναδική συνέπεια της οποίας θα είναι να υπονομευθεί η μεσοπρόθεσμη και μακροπρόθεσμη ανάπτυξη, αυξάνοντας κατά τον τρόπο αυτόν το επιτόκιο του χρέους και, κατά συνέπεια, το ύψος του βραχυπρόθεσμου χρέους.
<P>
Απομένει το τρίτο ερώτημα: τι θα λέγατε να θεσπίσουμε κυρώσεις κατά της ανοησίας και του αμαρτήματος της αλαζονείας;
<SPEAKER ID="076" NAME="Andrew Henry William Brons" AFFILIATION="NI">
(EN) Κύριε Πρόεδρε, λάβαμε υποσχέσεις για οικονομική μεγέθυνση, αλλά ο ανταγωνισμός τον οποίο υφίστανται οι ευρωπαϊκές χώρες από τις αναπτυσσόμενες οικονομίες θα οδηγήσει σε καταστροφή των παραγωγικών μονάδων και των θέσεων εργασίας στις χώρες μας.
<P>
Ο μόνος τρόπος για να τις ανταγωνιστούμε είναι να υποβαθμίσουμε το βιοτικό επίπεδο των εργαζομένων μας. Πρέπει να απορρίψουμε την παγκοσμιοποίηση, να προστατεύσουμε τις οικονομίες μας και να σταματήσουμε να τροφοδοτούμε την ισχύ των ανταγωνιστών μας.
<P>
Λάβαμε υποσχέσεις για βελτίωση της οικονομικής διακυβέρνησης στην Ευρώπη. Εντούτοις, οι οικονομίες των κρατών μελών είναι πολύ διαφορετικές μεταξύ τους και μια ενιαία οικονομική "συνταγή" δεν πρόκειται να ανταποκριθεί στις ανάγκες 27 διαφορετικών χωρών. Κάθε χώρα πρέπει να καθορίσει μόνη της τη μορφή διακυβέρνησης που έχει ανάγκη.
<P>
" οικονομική κρίση ξεκίνησε από τις δραστηριότητες των τραπεζών, όμως η αντίδραση των κυβερνήσεων ήταν να προστρέξουν προς διάσωσή τους. Πρέπει να ελέγξουμε τις τραπεζικές δραστηριότητες που δημιουργούν πιστώσεις, ήτοι τις δραστηριότητες που δημιουργούν χρήμα. Οι τράπεζες πρέπει να υπηρετούν τις οικονομίες μας και να μην τους επιτρέπεται να ακολουθούν τις δικές τους στρατηγικές, οπωσδήποτε πάντως δεν πρέπει να αποτελούν τους κατεξοχήν αποδέκτες των ενισχύσεών μας.
<SPEAKER ID="077" NAME="Alajos Mészáros" AFFILIATION="PPE">
(HU) Έχουμε βιώσει τη δριμύτερη κοινωνική και οικονομική κρίση στην ιστορία της Ευρωπαϊκής Ένωσης, τα κύρια αίτια της οποίας περιλαμβάνουν τις παγκόσμιες ανισότητες, τις χαλαρές δημοσιονομικές ρυθμίσεις και την ενδοτική οικονομική πολιτική των "νωμένων Πολιτειών της Αμερικής. Εκτιμώ ότι η Ευρωπαϊκή Ένωση καθυστέρησε κάπως να αντιδράσει στις συνέπειες της κρίσης. Οι πρώτες αντιδράσεις των κρατών μελών δεν ήταν εναρμονισμένες μεταξύ τους. Στο μέλλον, θα χρειαστούμε κατάλληλους μηχανισμούς οικονομικής διαχείρισης για την αντιμετώπιση περιόδων κρίσεων. Χάριν της ασφάλειάς μας, πρέπει να μεριμνήσουμε ώστε η Ευρωπαϊκή Ένωση να μπορεί να στηρίζεται στις δικές της δυνάμεις. Κατά τη γνώμη μου, το έργο της Ειδικής Επιτροπής για τη Χρηματοπιστωτική, Οικονομική και Κοινωνική Κρίση εξακολουθεί να είναι αναγκαίο, καθώς η κρίση δεν έχει λήξει και δεν έχουν σταθεροποιηθεί ακόμα οι χρηματοπιστωτικές αγορές. Τα κράτη μέλη πρέπει να εναρμονίσουν τις δημοσιονομικές τους πολιτικές και να τις ασκούν από κοινού. " εσωτερική αγορά είναι ένας από τους απολύτως απαραίτητους μοχλούς οικονομικής μεγέθυνσης, και ως εκ τούτου η στρατηγική "ΕΕ 2020" πρέπει να επικεντρωθεί στις μακροπρόθεσμες επενδύσεις και την απασχόληση. Πρέπει να ενδυναμώσουμε τη θέση των ΜΜΕ, διότι η δραστηριότητά τους αποτελεί κατ' ουσίαν την κινητήρια δύναμη για την έρευνα, την καινοτομία και την ανάπτυξη.
<SPEAKER ID="078" NAME="Αντιγόνη Παπαδοπούλου" AFFILIATION="S&amp;D">
Κύριε Πρόεδρε, η Ευρωπαϊκή Ένωση βρίσκεται όντως σε ένα σταυροδρόμι. " διεθνής οικονομική κρίση συρρίκνωσε την ανάπτυξη, επιδείνωσε την ανεργία, τη φτώχεια, τον κοινωνικό αποκλεισμό. Τα μέτρα διάσωσης ήταν θετικά, παρά τις σοβαρές αδυναμίες. Ωστόσο, είναι ξεκάθαρο πως απαιτείται περισσότερη κοινοτική αλληλεγγύη και συντονισμός μεταξύ των εθνικών σχεδίων ανάκαμψης.
<P>
Το Ευρωπαϊκό Κοινοβούλιο απαιτεί από την Επιτροπή περισσότερη Ευρώπη, λιγότερη γραφειοκρατία, στήριξη των μικρομεσαίων επιχειρήσεων, δημιουργία περισσότερων θέσεων εργασίας, περισσότερους οικονομικούς πόρους για χρηματοδότηση έργων σε νευραλγικούς τομείς, πιο ισχυρό ρυθμιστικό, εποπτικό και συντονιστικό σύστημα των οικονομικών, φορολογικών και κοινωνικών πολιτικών της Ευρωπαϊκής Ένωσης.
<P>
Υποστηρίζω και εγώ την ανάπτυξη ενός κοινού Νομισματικού Ταμείου για να ελέγχει αποτελεσματικά την ευρωπαϊκή οικονομική διακυβέρνηση. Τέλος, περήφανη για τον κύπριο νομπελίστα, Χριστόφορο Πισσαλίδη, καλώ το Ευρωπαϊκό Κοινοβούλιο να τον προσκαλέσει για να αναλύσει τις απόψεις του σχετικά με την αντιμετώπιση της ανεργίας και των σύγχρονων προκλήσεων.
<SPEAKER ID="079" NAME="Philippe Lamberts" AFFILIATION="Verts/ALE">
(FR) Κύριε Πρόεδρε, θα ήθελα να απευθυνθώ στην Επιτροπή και το Συμβούλιο για να υπογραμμίσω απλώς τις τρεις αδυναμίες που παρουσιάζουν, κατά τη γνώμη μας, οι προτάσεις για την ευρωπαϊκή διακυβέρνηση.
<P>
" πρώτη αδυναμία συνίσταται στο ότι επιβάλλεται εξαιρετικά αυστηρή πειθαρχία όσον αφορά τα ελλείμματα και το χρέος και εξαιρετικά χαλαρή πειθαρχία όσον αφορά τις επενδύσεις, και αναφέρομαι ειδικότερα στη στρατηγική "Ευρώπη 2020". Στην πραγματικότητα, απαιτείται εξίσου αυστηρή πειθαρχία σε αμφότερους τους τομείς, διότι η λιτότητα, αυτή καθαυτή, δεν μπορεί να αναζωογονήσει την οικονομική δραστηριότητα.
<P>
" δεύτερη αδυναμία αφορά το γεγονός ότι, εφόσον επιθυμούμε διακαώς να ασκούμε έλεγχο επί των δαπανών, πρέπει να μεριμνούμε επίσης για την παραγωγή του αναγκαίου εισοδήματος. Το έχω υπογραμμίσει πολλές φορές στο παρελθόν: δεν μπορούμε να συντονίσουμε τον προϋπολογισμό χωρίς να συντονίσουμε συγχρόνως τη φορολογία.
<P>
" τρίτη αδυναμία έγκειται σε ένα στοιχείο, το οποίο αποτελεί, κατά την άποψή μας, ένδειξη δημοκρατικού ελλείμματος, και θεωρώ ότι αποτελεί λίαν ανησυχητικό στοιχείο των προτάσεων της επιχειρησιακής ομάδας. Φαίνεται ότι, κατά τη γνώμη της επιχειρησιακής ομάδας, το Κοινοβούλιο δεν υφίσταται, και θεωρώ τη στάση αυτή απαράδεκτη.
<SPEAKER ID="080" NAME="Constance Le Grip" AFFILIATION="PPE">
(FR) Κύριε Πρόεδρε, θα ήθελα να εστιάσω την ομιλία μου στις προετοιμασίες των επικείμενων συνόδων κορυφής της G20. Οι προηγούμενοι ομιλητές είπαν όλα όσα μπορούσαν να λεχθούν για την ευρωπαϊκή οικονομική διακυβέρνηση, για την ανάγκη ενίσχυσης της ευρωπαϊκής οικονομικής διακυβέρνησης, για την ενίσχυση του συμφώνου σταθερότητας και ανάπτυξης, καθώς και για τη μεγαλύτερη συμμετοχή του Ευρωπαϊκού Κοινοβουλίου και, βεβαίως, των εθνικών κοινοβουλίων στις διαδικασίες.
<P>
Θα ήθελα να επισημάνω εν συντομία δύο προκλήσεις ενώπιον των οποίων βρίσκονται τα κράτη μας και τα μέλη της G20· προκλήσεις οι οποίες πρέπει, κατά τη γνώμη μου, να αντιμετωπιστούν στο πλαίσιο των επικείμενων συναντήσεων της G20.
<P>
Πρόκειται συγκεκριμένα για τον νομισματικό πόλεμο και για την αστάθεια των τιμών των βασικών προϊόντων. Σε σχέση με τα δύο αυτά θέματα, τα οποία απειλούν πραγματικά την παγκόσμια ανάπτυξη και προκαλούν σοβαρές ανισορροπίες στον πλανήτη μας, εκτιμώ ότι η Ευρωπαϊκή Ένωση πρέπει να ενώσει τις δυνάμεις της και να υποστηρίξει ορισμένες κοινές θέσεις, ούτως ώστε να μπορεί να διατυπώσει ομόφωνη άποψη στις επικείμενες συνόδους της G20, στη σύνοδο που θα διεξαχθεί στη Σεούλ και στις συνόδους που θα ακολουθήσουν, αλλά και στο διεθνές προσκήνιο με ευρύτερο τρόπο.
<SPEAKER ID="081" NAME="Petru Constantin Luhan" AFFILIATION="PPE">
(RO) Προς το παρόν, φαίνεται ότι οι συνέπειες της κρίσης πόρρω απέχουν ακόμα από τη λήξη τους. Για τον λόγο αυτόν, θα ήθελα να σας επισημάνω, εν προκειμένω, τον σημαντικό ρόλο που διαδραματίζει η πολιτική οικονομικής και κοινωνικής συνοχής και, ασφαλώς, την εξίσου σημαντική και απολύτως απαραίτητη προϋπόθεση που αποτελεί.
<P>
" πολιτική αυτή έχει εξελιχθεί σε κρίσιμο στοιχείο της δέσμης μέτρων οικονομικής ανάκαμψης, παρέχοντας προστιθέμενη αξία και υποστηρίζοντας τις προσπάθειες υπέρ της προώθησης του εκσυγχρονισμού και της βιώσιμης οικονομικής μεγέθυνσης, αποτελώντας συγχρόνως μέσο επίδειξης ευρωπαϊκής αλληλεγγύης. Φρονώ ότι χρειαζόμαστε, πάνω από όλα, εκτεταμένες επενδύσεις σε όλα τα είδη υποδομών, είτε αφορούν τις μεταφορές είτε την ενέργεια ή τις τηλεπικοινωνίες. Χρειαζόμαστε σημαντικές επενδύσεις κεφαλαίων από μια σειρά πηγών χρηματοδότησης, ιδιωτικών και δημοσίων, καθώς και μέσω συμπράξεων δημοσίου και ιδιωτικού τομέα, οι οποίες εκτιμώ ότι δεν αξιοποιούνται ακόμα πλήρως.
<SPEAKER ID="082" NAME="Rachida Dati" AFFILIATION="PPE">
(FR) Κύριε Πρόεδρε, κυρίες και κύριοι, καταρχάς θα ήθελα να συγχαρώ τον συνάδελφό μας, κ. Feio, για την ποιότητα της έκθεσής του και για τις φιλόδοξες προτάσεις που περιέχει. Αυτό καταδεικνύει άλλωστε ότι το Ευρωπαϊκό Κοινοβούλιο συμμετέχει πλήρως σε μια συζήτηση η οποία είναι αποφασιστική για το μέλλον της Ευρώπης, και δεν μπορούμε παρά να εκφράσουμε ικανοποίηση για το γεγονός αυτό.
<P>
Επιπλέον, η κρίση στην Ελλάδα αποκάλυψε τις αδυναμίες που υπονομεύουν την οικονομική διακυβέρνηση της Ευρωπαϊκής Ένωσης. Ως προς το θέμα αυτό, υπογραμμίζω, λοιπόν, την πρόταση του κ. Feio για την καθιέρωση μόνιμου μηχανισμού οικονομικής σταθερότητας. Πρέπει να αντιμετωπίσουμε και αυτό το πρόβλημα στη ρίζα του.
<P>
Φρονώ ότι η λύση εν προκειμένω έγκειται επίσης στην ενίσχυση του συμφώνου σταθερότητας και ανάπτυξης, και κυρίως του μηχανισμού επιβολής κυρώσεων. Αυτό είναι επιβεβλημένο, εάν επιθυμούμε να επιτύχουμε τη μακροπρόθεσμη αποκατάσταση των εθνικών προϋπολογισμών, πολιτική που δεν είναι πάντοτε δημοφιλής. Είναι περιοριστική, αλλά δεν έχουμε άλλη επιλογή.
<SPEAKER ID="083" NAME="Vilija Blinkevičiūt" AFFILIATION="S&amp;D">
(LT) " χρηματοπιστωτική, οικονομική και κοινωνική κρίση έχει πλήξει όλους τους πολίτες της Ευρώπης. Ωστόσο, οι δύσκολοι αυτοί καιροί ανέδειξαν με ακόμα μεγαλύτερη σαφήνεια τον κακό συντονισμό και την ανεπαρκή αποτελεσματικότητα των διαφόρων εθνικών σχεδίων οικονομικής ανάκαμψης. Επιπλέον, είναι γεγονός ότι ορισμένα κράτη μέλη δεν είχαν τη δυνατότητα να χαράξουν πραγματικά εθνικά σχέδια οικονομικής ανάκαμψης, τα οποία θα περιελάμβαναν μέτρα προώθησης της ανάπτυξης και της απασχόλησης, διότι μείωσαν τις δημόσιες δαπάνες τους ακόμα περισσότερο κατά την περίοδο της ύφεσης και αύξησαν τη φορολογία ώστε να μειώσουν το εθνικό χρέος. Δυστυχώς, σε κάποια κράτη μέλη, τούτο συντελείται εις βάρος των μέσων πολιτών. Θα ήθελα να επιστήσω την προσοχή στο γεγονός ότι η κρίση ανέδειξε με ξεκάθαρο τρόπο τις κοινωνικές ανισότητες μεταξύ διαφορετικών κοινωνικών ομάδων. Παραδείγματος χάριν, οι γυναίκες κινδυνεύουν πολύ περισσότερο από τους άνδρες να βρεθούν κάτω από το όριο της φτώχειας. Ως εκ τούτου, η Ευρωπαϊκή Ένωση πρέπει να αντλήσει τα αναγκαία διδάγματα από αυτήν την κρίση και να εφαρμόσει τις πρωτοβουλίες τις οποίες έχει εγκρίνει σε όλους τους τομείς, μέσω του συντονισμού κοινών δράσεων με τα κράτη μέλη.
<SPEAKER ID="084" NAME="Andreas Mölzer" AFFILIATION="NI">
(DE) Κύριε Πρόεδρε, πριν ακόμα προλάβουμε να ρυθμίσουμε, έστω και κατά το ήμισυ, τη δράση των καρχαριών στα μονοπώλια των χρηματιστηριακών αγορών, βρισκόμαστε αντιμέτωποι με το πρόβλημα μιας παγκόσμιας κούρσας υποτίμησης νομισμάτων η οποία, παρά τη σημερινή ελαφρά προσαρμογή της Κίνας, δεν έχει ακόμα αποφευχθεί. Κάτι που αποτελεί συμφορά για εμάς στην Ευρώπη -ήτοι η υποτίμηση ή η παρέμβαση στις αγορές συναλλάγματος- αποτελεί πλέον ένα πρόβλημα το οποίο μας επιβάλλεται πλέον υποχρεωτικά από τη παγκοσμιοποίηση. Οι "ΠΑ θέλουν να μειώσουν το δημόσιο χρέος, οι Ιάπωνες θέλουν να τονώσουν την οικονομία και οι Κινέζοι θέλουν να αυξήσουν τις εξαγωγές. Αυτή η ήπια νομισματική πολιτική την οποία ασκούν άλλες οικονομικές δυνάμεις, όπως είναι φυσικό, βλάπτει την Ευρώπη, καθώς και άλλες χώρες, και, ως εκ τούτου πρέπει, κατά τη γνώμη μου, να αποτελέσει ένα από τα μείζονα θέματα συζήτησης της συνόδου κορυφής της G20.
<P>
Εξάλλου, είναι εύκολο να κατακλύζονται οι παγκόσμιες αγορές από την εισαγωγή φθηνών κινεζικών προϊόντων όταν το νόμισμα της εν λόγω χώρας είναι υποτιμημένο. Αυτό το είδος διαρκούς παρέμβασης στρεβλώνει την αγορά· πρόκειται δε για εξαιρετικά επικίνδυνο παιχνίδι, το οποίο, στη χειρότερη περίπτωση, θα μπορούσε να λυγίσει ολόκληρη την παγκόσμια οικονομία.
<P>
Μολονότι οι προοπτικές επιτυχίας είναι αμφίβολες, στη σύνοδο κορυφής επιβάλλεται να τεθούν υπό συζήτηση σχέδια για την επιβολή φόρου επί των χρηματοπιστωτικών συναλλαγών.
<SPEAKER ID="085" NAME="Pervenche Berès" LANGUAGE="EN">
Κύριε Πρόεδρε, θα ήθελα να ευχαριστήσω όλους τους βουλευτές για τις παρεμβάσεις τους. Θα απαντήσω σε μερικές από τις παρεμβάσεις αυτές.
<P>
Πρώτον, στον κ. Zīle. Θεωρώ πολύ σημαντικά τα σχόλιά του όσον αφορά τη μεταρρύθμιση της πολιτικής συνοχής. Πρέπει να αξιολογήσουμε αυτήν την πολιτική συνοχής, να διερευνήσουμε αν, κατά την περίοδο των ετών που παρήλθαν μετά την προσχώρηση, αποδείχθηκε ορθό το στοίχημα ότι οι εσωτερικές ανισότητες θα μπορούσαν εν μέρει να αμβλυνθούν με την εκτέλεση αυτών των ταμείων, και να προβούμε σε αντικειμενική αξιολόγηση ώστε να αντλήσουμε διδάγματα για το μέλλον.
<P>
Πολλοί βουλευτές -τους οποίους ευχαριστώ- μίλησαν για την εκπροσώπηση της Ευρωπαϊκής Ένωσης και για την παγκόσμια διακυβέρνηση. Αυτό είναι εξ ολοκλήρου ζήτημα στρατηγικής της Ευρωπαϊκής μας Ένωσης, ιδίως σε μια περίοδο κατά την οποία φαίνεται να επίκειται ξέσπασμα νομισματικών πολέμων. Πρέπει να εκφραζόμαστε με ενιαία ευρωπαϊκή φωνή, τόσο στο εσωτερικό όσο και στο εξωτερικό. Πρέπει να αξιοποιήσουμε την εσωτερική μας ισχύ για να προβάλουμε ισχυρό και ενιαίο μέτωπο στις σχέσεις μας με τον υπόλοιπο κόσμο.
<P>
Έπειτα, συμφωνώ με το σχόλιο του συναδέλφου μου Robert Goebbels, ότι δηλαδή, πράγματι, η G20 δεν αποτελεί τη λύση στην οποία προσβλέπουμε όσον αφορά την παγκόσμια διακυβέρνηση, στο πλαίσιο της οποίας θα έχουν όλοι λόγο και θα υπάρχει περιθώριο λειτουργίας των απαιτούμενων αρχών διαιτησίας. Αυτό μας υπενθυμίζει τη χθεσινή ομιλία του Γενικού Γραμματέα των "νωμένων Εθνών, σύμφωνα με την οποία πρέπει να ακολουθήσουμε τη μελλοντική μας πορεία στους κόλπους του Οργανισμού "νωμένων Εθνών, μέσω της ριζικής μεταρρύθμισης του εν λόγω οργανισμού και της διακυβέρνησής του.
<P>
Τέλος, κύριε Πρόεδρε, προς ολοκλήρωση της συζήτησης, θα ήθελα να επανέλθω στο θέμα των δημοσίων επενδύσεων, και να επαναλάβω συναφώς τις επισημάνσεις του συναδέλφου βουλευτή κ. Lamberts. Στην έκθεσή μας, ζητούμε την ετήσια αναθεώρηση, από την Ευρωπαϊκή Επιτροπή, των αναγκών ως προς τις δημόσιες και ιδιωτικές επενδύσεις και τη θέσπιση δεικτών επιδόσεων, οι οποίοι θα μας επιτρέψουν στην πράξη να ασκούμε μακροπρόθεσμη στρατηγική επενδύσεων υπέρ της δημιουργίας θέσεων εργασίας και, ως εκ τούτου, υπέρ των συμφερόντων των ευρωπαίων πολιτών. " στρατηγική αυτή θα θεμελιώνεται σε ένα βιώσιμο όραμα και στην έννοια της αλληλεγγύης, η οποία αποτελεί τον πυρήνα της Ευρωπαϊκής Ένωσης.
<P>
(Χειροκροτήματα)
<SPEAKER ID="086" NAME="Diogo Feio" LANGUAGE="PT">
Κύριε Πρόεδρε, καταρχάς θα ήθελα να ευχαριστήσω όλους τους συναδέλφους για τις παρεμβάσεις τους, ακόμα και εκείνους που δεν έλαβαν ακόμα τον λόγο έως τη λήξη της συζήτησης. Έφτασε η στιγμή να περάσουμε από τα λόγια στα έργα. Εφεξής, μετά από αυτήν την ψηφοφορία, η οποία ευελπιστώ να οδηγήσει σε θετικό αποτέλεσμα, το Κοινοβούλιο θα έχει τοποθετηθεί με συγκεκριμένο τρόπο επί του θέματος της οικονομικής διακυβέρνησης. " θέση αυτή θα υπερασπίζεται το πνεύμα της Ένωσης: μεγαλύτερη διαφάνεια και περισσότερη δημοσιότητα. Θα υπερασπίζεται την οικονομική διακυβέρνηση ως στόχο για την ανάπτυξη και των 27 κρατών μελών της Ευρωπαϊκής Ένωσης και τη βελτίωση του μεταξύ τους συντονισμού, σε συνδυασμό με την ενίσχυση της οικονομικής και νομισματικής ένωσης.
<P>
Εν ολίγοις, θα υποστηρίζει μια Ευρώπη ενισχυμένης αλληλεγγύης, ετοιμότητας και αποτελεσματικότητας· μια Ευρώπη για όλους, με διαφορετικές φωνές μεν, οι οποίες όμως θα είναι ενορχηστρωμένες· μια Ευρώπη με θέσεις του Συμβουλίου, της Επιτροπής και του Κοινοβουλίου. " Ευρώπη της οικονομικής διακυβέρνησης δεν είναι η Ευρώπη των διμερών συνόδων κορυφής: είναι η Ευρώπη των θεσμικών φωνών, του Ευρωπαϊκού Κοινοβουλίου και της δυνατότητας έκφρασης των πολιτών.
<P>
Το στοιχείο που ξεχωρίζει είναι ο κρίσιμος ρόλος του παρόντος Σώματος και των εθνικών κοινοβουλίων σε αυτό το πεδίο. Πρέπει να διαθέτουν συγκεκριμένο όραμα για την αναγκαία μακροοικονομική εποπτεία των κρατών μελών, πρέπει να διαθέτουν συγκεκριμένο όραμα ως προς τον τρόπο εφαρμογής της στρατηγικής "ΕΕ 2020", και πρέπει να μεριμνήσουν ιδιαίτερα για το θέμα της ενίσχυσης του συμφώνου Σταθερότητας και ανάπτυξης. Το Κοινοβούλιο έχει διατυπώσει σειρά προτάσεων σε σχέση με τα υπόλοιπα όργανα.
<P>
Επομένως, έχουμε φτάσει στο σημείο -σταματώ εδώ, κύριε Πρόεδρε- το οποίο μας επιτρέπει να συζητήσουμε τα θέματα που μας απασχολούν με δυναμισμό και ενότητα.
<SPEAKER ID="087" NAME="Olli Rehn" LANGUAGE="EN">
Κύριε Πρόεδρε, καταρχάς επιτρέψτε μου να ευχαριστήσω τους δύο εισηγητές, την κ. Berès και τον κ. Feio, καθώς και τους αξιότιμους βουλευτές για αυτήν την πολύ ουσιαστική και εποικοδομητική συζήτηση.
<P>
Κατανοώ ότι ο αριθμός των παρεμβάσεων ανταποκρίνεται στη σπουδαιότητα των θεμάτων τα οποία συζητούμε. Επιτρέψτε μου ορισμένα σχόλια, απαντήσεις και επισημάνσεις σχετικά με τη συζήτηση και τις εκθέσεις, ξεκινώντας από το διεθνές προσκήνιο.
<P>
Στην παγκόσμια οικονομία, οι ανισορροπίες που υφίσταντο πριν από την κρίση επανεμφανίζονται, και αυτό θέτει σε κίνδυνο τη βιώσιμη ανάκαμψη και τη δημιουργία θέσεων εργασίας. Επομένως, είναι επιβεβλημένο να μπορέσει η G20, πρώτα η υπουργική διάσκεψη αυτήν την εβδομάδα, και έπειτα η συνάντηση κορυφής που θα διεξαχθεί σε δύο εβδομάδες, να επιτύχει τον αποτελεσματικό συντονισμό της διεθνούς πολιτικής προκειμένου να αποκατασταθεί η παγκόσμια ανάπτυξη.
<P>
Όλες οι χώρες πρέπει να συμβάλουν στην αποκατάσταση της ισορροπίας: στις χώρες με πλεόνασμα, ενισχύοντας την εγχώρια ζήτηση, και στις χώρες με έλλειμμα, προωθώντας τη μεγέθυνση των εξαγωγών. Το θέμα αυτό αφορά εκατομμύρια θέσεις εργασίας στην παγκόσμια οικονομία και στην Ευρωπαϊκή Ένωση.
<P>
" Ευρωπαϊκή Ένωση εργάζεται υπέρ ενός ισχυρού και σταθερού διεθνούς χρηματοοικονομικού συστήματος, στο οποίο οι συναλλαγματικές ισοτιμίες πρέπει να αντικατοπτρίζουν τα θεμελιώδη μεγέθη της οικονομίας. Αυτό είναι αναγκαίο στοιχείο του στόχου της G20 για εξισορρόπηση της παγκόσμιας ανάπτυξης με στόχο τη βιώσιμη ανάκαμψη και τη δημιουργία θέσεων εργασίας.
<P>
Για τους ίδιους λόγους, επιβάλλεται να μεταρρυθμίσει και να ενισχύει η ΕΕ την εσωτερική της οικονομική διακυβέρνηση. Οι εκθέσεις τις οποίες εκπόνησαν η κ. Berès και ο κ. Feio συνεισφέρουν σημαντικά σε αυτήν την προσπάθεια, και οι νομοθετικές προτάσεις της Επιτροπής, όταν εγκριθούν, θα αντιπροσωπεύουν ένα γιγαντιαίο άλμα προς την κατεύθυνση της πραγματικής και αποτελεσματικής οικονομικής και νομισματικής ένωσης.
<P>
Τέθηκαν ορισμένες ερωτήσεις σχετικά με τις απόψεις της Επιτροπής για την επιβολή τελών και φόρων επί των χρηματοπιστωτικών συναλλαγών. Συζήτησα το θέμα αυτό με τον Πρόεδρο κ. Barroso και κρίναμε σκόπιμο να διευκρινίσουμε τη θέση μας, καθότι υπήρξαν επ' αυτού ορισμένες δηλώσεις οι οποίες έχουν δημιουργήσει σύγχυση.
<P>
Βρισκόμαστε εν μέσω ριζικής μεταρρύθμισης του χρηματοπιστωτικού μας συστήματος, ενώ πρέπει παράλληλα να διατηρήσουμε την αναγκαία δυναμική στην G20. " Επιτροπή έχει καταθέσει πρόταση, καταρχάς, για ένα τέλος σταθερότητας ή ένα τραπεζικό τέλος που θα ενθαρρύνει και θα ωθήσει τον ιδιωτικό τομέα, τον τραπεζικό και χρηματοπιστωτικό τομέα, να συμμετάσχει στο κόστος το οποίο προκάλεσε η κρίση και να συμβάλει στην επίλυση μελλοντικών κρίσεων.
<P>
Αυτό έχει προταθεί προς συζήτηση και, σε ορισμένα κράτη μέλη, εφαρμόζεται ήδη.
<P>
Δεύτερον, η Επιτροπή επιθυμεί να συμβάλει ο χρηματοπιστωτικός τομέας στην κάλυψη του κόστους της κρίσης και, προς τούτο, η ΕΕ -και η Επιτροπή- έχουν δεσμευθεί να προωθήσουν την επιβολή φόρου επί των χρηματοπιστωτικών συναλλαγών σε παγκόσμιο επίπεδο.
<P>
Τρίτον, η Επιτροπή πρότεινε, εν τω μεταξύ, ως εναλλακτική επιλογή για την εξασφάλιση ιδίων πόρων στον προϋπολογισμό της ΕΕ, ότι θα μπορούσε ο χρηματοπιστωτικός τομέας να συνεισφέρει με δίκαιο τρόπο σε επίπεδο ΕΕ, μέσω ενός φόρου επί των χρηματοπιστωτικών δραστηριοτήτων.
<P>
Αυτή είναι η άποψή μας. Έχουμε προτείνει τη θέσπιση τραπεζικού τέλους, ή τέλους σταθερότητας· έχουμε θίξει το ενδεχόμενο φορολόγησης των χρηματοπιστωτικών δραστηριοτήτων ως πηγής ιδίων πόρων· και, τρίτον, έχουμε εκφράσει τη δέσμευσή μας να ασκήσουμε πιέσεις για τη θέσπιση φορολογίας επί των χρηματοπιστωτικών συναλλαγών σε παγκόσμιο επίπεδο.
<P>
Στην έκθεση του κ. Feio υπάρχει μια πρόταση περί σύστασης ευρωπαϊκού νομισματικού ταμείου. " Επιτροπή τάσσεται υπέρ της καθιέρωσης ενός μονίμου μηχανισμού πρόληψης και επίλυσης κρίσεων, ο οποίος πρέπει να έχει δύο πλευρές, δύο στοιχεία, δύο συνιστώσες. Πρέπει να δίδεται έμφαση τόσο στην πρόληψη όσο και στην επίλυση των κρίσεων, διότι είναι σκόπιμο να είμαστε προετοιμασμένοι για όλα τα ενδεχόμενα.
<P>
Όσον αφορά την επίλυση των κρίσεων, δηλώσαμε ήδη με σαφήνεια τον Μάιο ότι η δημιουργία ενός εύρωστου πλαισίου διαχείρισης κρίσεων στη ζώνη του ευρώ αποτελεί αναγκαιότητα, και η Επιτροπή σκοπεύει, εν ευθέτω χρόνω, να καταθέσει προτάσεις για έναν μόνιμο μηχανισμό επίλυσης κρίσεων.
<P>
Επισημάνθηκαν ορισμένες γενικές αρχές, ειδικότερα ότι η πρόληψη και επίλυση κρίσεων πρέπει να συμβαδίζουν, και ότι κάθε απόφαση για παροχή οικονομικής ενίσχυσης πρέπει να υπόκειται σε αυστηρούς όρους.
<P>
Ένας τέτοιος μόνιμος μηχανισμός πρέπει να ελαχιστοποιεί τον ηθικό κίνδυνο και να παρέχει κίνητρα στα κράτη μέλη υπέρ της άσκησης υπεύθυνης δημοσιονομικής πολιτικής, ενθαρρύνοντας συγχρόνως τους επενδυτές να εφαρμόζουν υπεύθυνες πρακτικές δανεισμού.
<P>
Ο κ. Schmidt πρότεινε μι τροπολογία σχετικά με την προαιρετική συμμετοχή κρατών μελών που δεν ανήκουν στη ζώνη του ευρώ στο καθεστώς κυρώσεων. Γνωρίζετε ότι, σε πρώτο στάδιο, προτείνουμε ένα καθεστώς για τα κράτη μέλη της ζώνης του ευρώ· σε ένα δεύτερο όμως στάδιο, αυτό θα αφορά και τα 27 κράτη μέλη. " Επιτροπή μπορεί να δεχθεί και να εγκρίνει την τροπολογία αυτή, η οποία αποβλέπει στη συμμετοχή των κρατών μελών που βρίσκονται εκτός της ευρωζώνης στο καθεστώς κυρώσεων σε προαιρετική βάση.
<P>
Έχουμε σημειώσει ικανοποιητική πρόοδο στο πλαίσιο της επιχειρησιακής ομάδας και επιτύχαμε σύγκλιση με τις πρωτοβουλίες της Επιτροπής για την ενίσχυση της οικονομικής διακυβέρνησης, εστιάζοντας κυρίως στην αποτροπή και την προληπτική δράση, δίδοντας έμφαση στη βιωσιμότητα του χρέους, και καταλήγοντας σε συμφωνία επί μίας μεθόδου αντιμετώπισης των μακροοικονομικών ανισορροπιών και καθιέρωσης αποτελεσματικού μηχανισμού επιβολής.
<P>
Παρότι επετεύχθη σύγκλιση απόψεων υπέρ των προτάσεων της Επιτροπής στην επιχειρησιακή ομάδα, η κανονική νομοθετική διαδικασία μόλις τώρα αρχίζει. Μέχρι στιγμής, είδαμε μόνον την αρχή. Βρισκόμαστε ίσως στο τέλος της αρχής, όμως τώρα ξεκινά η πραγματική κανονική νομοθετική διαδικασία, και το Ευρωπαϊκό Κοινοβούλιο, ως συννομοθέτης, καλείται όντως να διαδραματίσει κρίσιμο και αποφασιστικό ρόλο.
<P>
Θέλουμε να συνεργαστούμε μαζί σας, καλούμε δε το Συμβούλιο και το Κοινοβούλιο να λάβουν τις νομοθετικές αποφάσεις έως το καλοκαίρι του προσεχούς έτους, ούτως ώστε το νέο σύστημα οικονομικής διακυβέρνησης να τεθεί σε ισχύ έως το προσεχές καλοκαίρι, το 2011, οπότε θα πραγματοποιηθεί και ο επόμενος μεγάλος γύρος αξιολόγησης της αποτελεσματικότητας των μέτρων.
<P>
Πρόκειται ουσιαστικά για θέμα αξιοπιστίας της Ευρωπαϊκής Ένωσης σε σχέση με την ενίσχυση της οικονομικής διακυβέρνησης, και συμφωνώ απολύτως με την άποψή σας ότι η κοινοτική μέθοδος είναι αυτή που επιτρέπει στην Ευρωπαϊκή Ένωση να λειτουργεί ομαλά και να παράγει αποτελέσματα.
<P>
Σας άκουσα πολύ προσεκτικά ως προς αυτό το θέμα. Εκτιμώ την αταλάντευτη προσήλωσή σας στην κοινοτική μέθοδο, με προεξάρχουσες τις ομιλίες του κ. Daul, του κ. Schulz, του κ. Verhofstadt και του κ. Cohn-Bendit, αν και δεν μπορώ να αγγίξω τα ίδια επίπεδα ρητορικής καλλιέπειας με τη "συμφωνία της Deauville" ή τον "συμβιβασμό του καζίνου".
<P>
Εν πάση περιπτώσει, ας αποδείξουμε λοιπόν για μια ακόμα φορά, από κοινού, ότι η κοινοτική μέθοδος μπορεί να προσφέρει πρακτικά αποτελέσματα, και τώρα πρέπει όντως να προσφέρει τέτοια αποτελέσματα, ήτοι το νέο σύστημα οικονομικής διακυβέρνησης, και ας συμπληρώσουμε κατά τον τρόπο αυτόν την ισχυρή νομισματική ένωση με μια ισχυρή και αποτελεσματική οικονομική ένωση, με στόχο τη δημιουργία πραγματικής και ολοκληρωμένης οικονομικής και νομισματικής ένωσης.
<SPEAKER ID="088" NAME="Olivier Chastel" LANGUAGE="FR">
Κύριε Πρόεδρε, θα είμαι σύντομος, και θα ευχαριστήσω καταρχάς τους δύο εισηγητές, την κ. Berès και τον κ. Feio, εξ ονόματος του Συμβουλίου. Είναι εκφραστές της συμμετοχής του Κοινοβουλίου στη συζήτηση αυτού του πολύ σημαντικού θεματικού τομέα. Θα ήθελα επίσης να σας απευθύνω έκκληση να αναλύσετε χωρίς καθυστέρηση πρωτοβουλίες σχετικά με την οικονομική διακυβέρνηση -πρωτοβουλίες της Επιτροπής που θα μας επιτρέψουν να υλοποιήσουμε την ευρωπαϊκή οικονομική διακυβέρνηση- και, ειδικότερα, σχετικά με την αρχή της συναπόφασης.
<P>
Θεωρώ ότι το Συμβούλιο είναι στη διάθεση του Κοινοβουλίου, προκειμένου να καταστεί δυνατή η επίτευξη ουσιαστικής προόδου ως προς την εφαρμογή αυτών των προτάσεων.
<SPEAKER ID="089" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, Τετάρτη 20 Οκτωβρίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="090" NAME="Paolo Bartolozzi" LANGUAGE="IT">
Θα ήθελα να εκφράσω την εκτίμησή μου για τη σημαντική συμβολή αυτών των προσπαθειών στη χάραξη μιας σειράς μέτρων τα οποία πρέπει να ληφθούν για την έξοδο από την παρούσα κρίση και την αποτροπή περαιτέρω κρίσεων.
<P>
Δεδομένου ότι τα όρια του συστήματος αυτορρύθμισης υπογραμμίστηκαν σε ανησυχητικό βαθμό από την πρόσφατη χρηματοπιστωτική κρίση, καθίσταται όλο και πιο επιτακτική η ανάγκη να επιλέξουμε ένα παγκόσμιο σύστημα ελέγχου. " παρούσα φάση οικονομικής και χρηματοπιστωτικής αστάθειας, η σοβαρότερη εδώ και δεκαετίες, οδήγησε σε κρίση απασχόλησης και κοινωνική κρίση τέτοιας έκτασης, ώστε να απαιτείται αποφασιστική δράση για την εξάλειψη των αρνητικών της συνεπειών και τον καθορισμό προτεραιοτήτων όσον αφορά τις ευκαιρίες που δημιουργούνται σε μια παγκοσμιοποιημένη οικονομία.
<P>
" κρίση των τελευταίων ετών δοκίμασε σκληρά τις περισσότερες προηγμένες οικονομίες. " ανάκαμψη παραμένει αργή για ορισμένες χώρες ακόμα και σήμερα, και η συνεχιζόμενη αστάθεια των χρηματοπιστωτικών αγορών αναδεικνύει την ανάγκη για παγκόσμιο συντονισμό και επιλογή κατάλληλων οικονομικών και βιομηχανικών στρατηγικών σε κεντρικές πτυχές της προσπάθειας καταπολέμησης της χρηματοπιστωτικής κρίσης. " διεθνής εποπτεία πρέπει, στην πράξη, να προαγάγει τη σταθεροποίηση των εύρωστων χρηματοπιστωτικών αγορών και να συντηρήσει την τρέχουσα πορεία ανάκαμψης, διασφαλίζοντας τη δυναμική ανάπτυξη των επιπέδων ζήτησης και απασχόλησης.
<SPEAKER ID="091" NAME="Elena Băsescu" LANGUAGE="RO">
" τρέχουσα οικονομική κρίση αποδεικνύει ότι το πρότυπο οικονομικής διακυβέρνησης που εφαρμόζει επί του παρόντος η ΕΕ δεν λειτούργησε αρκετά αποτελεσματικά, οπότε δεν κατέστη δυνατή η πλήρης σύγκλιση μεταξύ των κρατών μελών. " κατάσταση αυτή απαιτεί βελτίωση του οικονομικού πλαισίου και σχεδιασμό φιλόδοξων μέσων εποπτείας, τα οποία θα καθοριστούν με μεγαλύτερη σαφήνεια και θα είναι καλύτερα στοχευμένα. Έχει ζωτική σημασία να τηρούν τα κράτη μέλη τους κανονισμούς και τις αποφάσεις που καθορίζονται σε ευρωπαϊκό επίπεδο, κυρίως δε όσον αφορά το σύμφωνο σταθερότητας και ανάπτυξης. Με αυτό το σκεπτικό, επικροτώ την πρωτοβουλία του κ. Feio, η οποία σκοπό έχει να ενθαρρύνει τέτοιες παρεμβάσεις για τον σχεδιασμό περισσότερων ελέγχων και τη στενότερη παρακολούθηση των τάσεων του δημοσίου χρέους και των δημοσίων εσόδων.
<P>
Εν κατακλείδι, θα ήθελα να προσθέσω ότι η ρουμανική κυβέρνηση ενέκρινε προσφάτως τη φορολογική δημοσιονομική στρατηγική της για την περίοδο 2011-2013, η οποία περιλαμβάνει τα μέτρα που απαιτούνται για την κάλυψη του δημοσιονομικού ελλείμματος, ούτως ώστε να διαμορφωθεί σε ποσοστό κάτω του 3% και να διατηρηθεί το χρέος σε ποσοστό κάτω του 60%. Αυτή η διαδικασία μεταρρύθμισης θα δημιουργήσει τις αναγκαίες συνθήκες για την οικονομική ανάκαμψη.
<SPEAKER ID="092" NAME="Dominique Baudis" LANGUAGE="FR">
" χρηματοπιστωτική, οικονομική και κοινωνική κρίση μαίνεται ήδη επί δύο χρόνια. Έχει οδηγήσει σε ποσοστό ανεργίας που υπερβαίνει το 10% στην ΕΕ και δημιουργεί κίνδυνο νέας ύφεσης. Πρόκειται για μια κρίση την οποία αδυνατούμε να περιορίσουμε αποτελεσματικά.
<P>
" επόμενη σύνοδος κορυφής της G20 θα διεξαχθεί στις 11 και 12 Νοεμβρίου στη Σεούλ, υπό την προεδρία της Γαλλίας. " καθιέρωση της G20 ήταν πνευματικό τέκνο του προέδρου Sarkozy, ο οποίος πιστεύει ότι, στην εποχή μας, η παγκόσμια οικονομία δεν ρυθμίζεται πλέον από τους 8, αλλά και από το σύνολο των μεγάλων αναπτυσσόμενων χωρών. Αυτό το πλαίσιο επιτρέπει την ανάπτυξη φιλόδοξης προσέγγισης με μακροπρόθεσμο όραμα. Αυτή η κρίση απαιτεί από εμάς πραγματική οικονομική διακυβέρνηση, κανόνες περιορισμού του κοινωνικού ντάμπινγκ σε αναπτυσσόμενες χώρες, ρύθμιση των χρηματοπιστωτικών υπηρεσιών, και μεταρρύθμιση του διεθνούς νομισματικού συστήματος. Για να επιτευχθούν όλα αυτά, η Ευρώπη πρέπει να γνωρίζει να εκφράζεται με ενιαία, ισχυρή και αποφασιστική φωνή.
<SPEAKER ID="093" NAME="Ivo Belet" LANGUAGE="NL">
Κύριε Πρόεδρε, ένα από τα πλέον αξιοπρόσεκτα στοιχεία αυτών των συστάσεων είναι η φορολόγηση των χρηματοπιστωτικών συναλλαγών. Ένα τέτοιο μέτρο θα μας επιτρέψει να υλοποιήσουμε δύο στόχους ταυτόχρονα: συνιστά αποτελεσματικό μέσο κατά της κερδοσκοπίας, ενώ τα αντίστοιχα έσοδα θα μας επιτρέψουν να καλύψουμε τα κυβερνητικά ελλείμματα και να χρηματοδοτήσουμε επείγοντα κοινωνικά εγχειρήματα (περιβάλλον, αναπτυξιακή βοήθεια, έργα υποδομών κ.ο.κ.). Το Κοινοβούλιο έχει ξεκαθαρίσει πλέον ότι εδώ, στην Ευρώπη, πρέπει να επιμείνουμε σε αυτά τα μέτρα, ακόμα και αν ο υπόλοιπος κόσμος μπορεί, προς το παρόν, να διστάζει λόγω ατολμίας. Το επόμενο βήμα είναι να διενεργήσει η Ευρωπαϊκή Επιτροπή μελέτη σκοπιμότητας. Αυτό που αποφασίσαμε σήμερα είναι μια συγκεκριμένη παρέμβαση και αντίδραση απέναντι στην οικονομική κρίση. Στέλνουμε επίσης στους ευρωπαίους πολίτες το σαφές μήνυμα ότι διδαχθήκαμε από όλα τα προβλήματα που δημιουργήθηκαν τα τελευταία χρόνια και ότι αντιμετωπίζουμε την κρίση, προκειμένου να καταστήσουμε την Ευρώπη ισχυρότερη, κυρίως προς όφελος των ευρωπαίων πολιτών.
<SPEAKER ID="094" NAME="George Sabin Cutaş" LANGUAGE="RO">
Οι ρυθμιστικοί μηχανισμοί που υφίσταντο πριν από την οικονομική και νομισματική κρίση στην Ευρωπαϊκή Ένωση και τις "νωμένες Πολιτείες χαρακτηρίζονταν από έλλειψη συνεκτικότητας και στηρίζονταν σε συντριπτικό βαθμό σε αποσπασματικές μακροοικονομικές αναλύσεις. Λόγω της έλλειψης συνεκτικότητας σε παγκόσμιο επίπεδο όσον αφορά τη συγκεκριμένη ρυθμιστική αρχιτεκτονική, οι χώρες αντέδρασαν αυτοσχεδιάζοντας. Δεν μπόρεσαν να λάβουν υπόψη το γεγονός ότι, στην εποχή της παγκοσμιοποίησης, οι νομισματικές πολιτικές που εγκρίνονται σε εθνικό επίπεδο έχουν σημαντικό αντίκτυπο σε άλλες οικονομίες. " σύσταση του Ευρωπαϊκού Συμβουλίου Συστημικού Κινδύνου και των ευρωπαϊκών χρηματοπιστωτικών εποπτικών αρχών ενισχύει τη χρηματοπιστωτική εποπτεία εντός της ΕΕ. Εντούτοις, εξακολουθούν να εφαρμόζονται ανεπαρκείς κανονισμοί σε διεθνές επίπεδο για τη διαχείριση κρίσεων στον χρηματοπιστωτικό τομέα. " ΕΕ πρέπει να υπογραμμίσει στη σύνοδο κορυφής της G20 τον Νοέμβριο ότι είναι σημαντικό να δημιουργηθεί ένα εποπτικό και ρυθμιστικό σύστημα, η λειτουργία του οποίου θα περιλαμβάνει την υποχρεωτική καταχώρηση των χρηματοπιστωτικών συναλλαγών και μέσων. Έχουμε ευθύνη για την οικονομία και πρέπει πάνω από όλα να είμαστε ισχυροί σε επίπεδο Ευρωπαϊκής Ένωσης, εάν θέλουμε να είμαστε σε θέση να ασκούμε ηγετικό ρόλο διεθνώς.
<SPEAKER ID="095" NAME="João Ferreira" LANGUAGE="PT">
" ΕΕ και οι ηγέτες της πρέπει να αναγνωρίσουν άπαξ διά παντός ότι η σοβαρή κρίση την οποία διανύουμε δεν προήλθε από τις "ΠΑ! Πρόκειται για συστημική κρίση η οποία οφείλεται στον καπιταλισμό στο παρόν στάδιο της εξέλιξής του - τον νεοφιλελευθερισμό. Ως εκ τούτου, η κρίση στην ΕΕ απορρέει από τα ίδια τα θεμέλια της ΕΕ, καθώς ένα από τα βασικά προστάγματά της είναι ο νεοφιλελευθερισμός. Έναντι των ολέθριων αποτελεσμάτων των πολιτικών αυτών, οι δυνάμεις που καθόρισαν ουσιαστικά τον προσανατολισμό της ΕΕ εμφανίζονται ανησυχητικά αλαζονικές και επιθετικές, προσπαθώντας να επιβάλουν απαράδεκτα "πισωγυρίσματα" στην πρόοδο που είχε έως σήμερα σημειωθεί, κυρίως για τους εργαζόμενους και τους πολίτες των πιο ευάλωτων χωρών, μέσω μιας ανεπίτρεπτης επίθεσης κατά της κυριαρχίας τους. Αυτό είναι το νόημα της κοινής δήλωσης που αποφάσισαν να κοινοποιήσουν η Γερμανία και η Γαλλία στη Deauville πριν από τη σύνοδο της G20 και του Ευρωπαϊκού Συμβουλίου. Φαίνεται να αγνοούν το γεγονός ότι η εμμονή στην πορεία που μας οδήγησε στο σημείο που βρισκόμαστε σήμερα μόνο σε δυσμενή αποτελέσματα μπορεί να οδηγήσει. Αυτό είναι το μήνυμα που αντηχεί σε όλη την Ευρώπη στις διαδηλώσεις των εργαζομένων και των πολιτών. Είναι καιρός λοιπόν να τους ακούσουν! " πραγματική λύση στην κρίση είναι να δοθεί αξία στην εργασία και να κατανεμηθεί δικαιότερα το εισόδημα, ιδίως μέσω της φορολογίας, ωφελώντας έτσι την εργασία, και όχι το κεφάλαιο.
<SPEAKER ID="096" NAME="Louis Grech" LANGUAGE="EN">
Βρισκόμαστε στο μέσο μιας κρίσης η οποία έβλαψε, σε μεγάλο βαθμό, τον χρηματοπιστωτικό, οικονομικό και κοινωνικό τομέα και επηρέασε αρνητικά τη διαδικασία ολοκλήρωσης της εσωτερικής αγοράς. " κοινή αγορά είναι ενδεχομένως ο αναγκαίος καταλύτης για τη δρομολόγηση της ουσιαστικής οικονομικής και χρηματοπιστωτικής ανάκαμψης της Ευρώπης και της αποκατάστασης της απαιτούμενης εμπιστοσύνης μεταξύ των πολιτών. " κρίση, αυτή καθαυτήν, μπορεί να χρησιμεύσει ως ευκαιρία για την εφαρμογή μέτρων τα οποία θα τονώσουν την οικονομική μεγέθυνση, την ανταγωνιστικότητα και την κοινωνική πρόοδο στην Ευρώπη, τοποθετώντας τους πολίτες στον πυρήνα της ευρωπαϊκής οικονομίας. Υποστηρίζω τη συνεπή προσπάθεια του εισηγητή να παρουσιάσει σαφείς συστάσεις για την έξοδο από την κρίση: προώθηση συγκεκριμένων μέτρων και πρωτοβουλιών που εστιάζονται στη σπουδαιότητα της εσωτερικής αγοράς, στην απασχόληση και στον ρόλο των μικρομεσαίων επιχειρήσεων. Επιπλέον, πρέπει να υιοθετηθεί νέα ολιστική και περιεκτική προσέγγιση, σύμφωνα με την οποία οι στόχοι των πολιτών, ιδίως όσοι σχετίζονται με τους προβληματισμούς τους ως προς τα ζητήματα της οικονομίας, της κοινωνίας, της υγείας και του περιβάλλοντος, θα ενσωματωθούν πλήρως στους μηχανισμούς λειτουργίας της οικονομίας. Χρειαζόμαστε ένα νέο πρότυπο πολιτικής σκέψης, το οποίο θα αντιμετωπίζει τον ευρωπαίο πολίτη ως την κύρια πολιτική μεταβλητή για τον καθορισμό και τη χάραξη της νομοθεσίας και των πολιτικών της Ένωσης.
<SPEAKER ID="097" NAME="Marian-Jean Marinescu" LANGUAGE="RO">
" οικονομική ανάκαμψη βρίσκεται σε εξέλιξη στην Ευρώπη. Εντούτοις, το κλίμα παραμένει αβέβαιο. " παγκόσμια οικονομική ανάκαμψη εξακολουθεί να είναι εύθραυστη, ενώ οι ρυθμοί της διαδικασίας ποικίλλουν από χώρα σε χώρα. Βασική μας προτεραιότητα παραμένει η δημιουργία σταθερής βάσης, η οποία θα προαγάγει με συστηματικό τρόπο τη βιώσιμη, ισόρροπη οικονομική μεγέθυνση. Προς τον σκοπό αυτόν, πρέπει να διαμορφώσουμε ένα σύστημα το οποίο θα στηρίζει συγχρόνως την αντιμετώπιση της κρίσης, την πρόληψη και τη μεσομακροπρόθεσμη συνεργασία. " Ευρωπαϊκή Ένωση πρέπει να αποτελεί ισχυρό εταίρο, να μπορεί όχι μόνον να αξιοποιεί την πείρα της υπέρ της οικονομικής και πολιτικής ολοκλήρωσης, αλλά και να συνεισφέρει σημαντικά στην παγκόσμια οικονομική διακυβέρνηση. Πρέπει να χαράξουμε αξιόπιστες και βιώσιμες οικονομικές πολιτικές σε μεσοπρόθεσμο ορίζοντα και να συντονίσουμε μια μακροοικονομική πολιτική, η οποία θα στηρίζεται σε ένα πλαίσιο βιώσιμης, ισόρροπης ανάπτυξης, και η οποία θα καταρτιστεί από την G20. " στρατηγική για τις οικονομικές πολιτικές της ΕΕ πρέπει να περιλαμβάνει τα ακόλουθα: σχέδιο δράσης για τη χρήση των διαρθρωτικών μεταρρυθμίσεων ως μέσο ενίσχυσης της οικονομικής μεγέθυνσης και της απασχόλησης, ολοκληρωμένη δημοσιονομική μεταρρύθμιση και ενισχυμένη οικονομική διακυβέρνηση στην ΕΕ και τη ζώνη του ευρώ. Πρέπει να εγκριθεί στρατηγική της G20 για την ανάπτυξη, η οποία θα προβλέπει πολυετές σχέδιο δράσης για την προαγωγή της οικονομικής μεγέθυνσης και της ευελιξίας των αναπτυσσόμενων χωρών.
<SPEAKER ID="098" NAME="Alexander Mirsky" LANGUAGE="LV">
Στο πλαίσιο της διαμορφωθείσας κατάστασης, εκείνο που έχει τη μεγαλύτερη σημασία είναι να καταλήξουμε σε διάγνωση και να εντοπίσουμε τα αίτια που μας οδήγησαν στην κρίση. Οι πολίτες σε διάφορα κράτη της ΕΕ έχουν βιώσει τις συνέπειες της κρίσης με διαφορετικούς τρόπους. Επιβάλλεται να επισημάνουμε τα σφάλματα, τις άστοχες πρακτικές και τις αντιεπαγγελματικές συμπεριφορές των εθνικών κυβερνήσεων, προκειμένου να αποτρέψουμε στο μέλλον την επιδείνωση της κατάστασης στην οποία βρίσκονται σήμερα οι πολίτες τους. " κυβέρνηση της Λεττονίας, παραδείγματος χάριν, έχει ήδη δανειστεί ποσό διπλάσιο του ετησίου προϋπολογισμού της από διεθνείς χρηματοπιστωτικούς οργανισμούς. Καθημερινώς, η λεττονική κυβέρνηση λαμβάνει μέτρα σχετικά με το φορολογικό σύστημα και τη δημοσιονομική πολιτική εν γένει τα οποία θέτουν τον λαό σε μειονεκτική θέση και οδηγούν σε ρευστοποιήσεις επιχειρήσεων και σε έξοδο λεττονών επιχειρηματιών από τη χώρα. " λεττονική κυβέρνηση προσπαθεί διαρκώς να τροποποιήσει τη νομοθεσία που διέπει το συνταξιοδοτικό σύστημα με σκοπό τη μείωση των συντάξεων. Αυτό προκαλεί κοινωνική έκρηξη και γενικό αίσθημα αδικίας. Πρέπει να στείλουμε ένα ισχυρό μήνυμα στις εθνικές κυβερνήσεις, υπογραμμίζοντάς τους ότι η μείωση των κοινωνικών παροχών και των συντάξεων σε περίοδο κρίσης συνιστά έγκλημα κατά του πληθυσμού. Είμαι πεπεισμένος ότι τα απροστάτευτα και ενδεή στρώματα της κοινωνίας δεν πρέπει να υποστούν τις συνέπειες των σφαλμάτων που έχουν διαπράξει οι κυβερνήσεις.
<SPEAKER ID="099" NAME="Sławomir Witold Nitras" LANGUAGE="PL">
Θα ήθελα να ευχαριστήσω τον κ. Feio για την εκπόνηση του σχεδίου έκθεσης. Έχω την εντύπωση ότι επιστρέφουμε μάλλον γρήγορα στις συνήθεις πρακτικές μας, εάν λάβουμε υπόψη τους κινδύνους που απειλούν την Ευρώπη. Δεν λαμβάνουμε επαρκώς υπόψη τις προειδοποιητικές ενδείξεις των χρηματοπιστωτικών αγορών, ή ανθρώπων όπως ο πρόεδρος Trichet, ο οποίος χαρακτήρισε μάλιστα την πρόταση της Επιτροπής θετικό, αλλά ανεπαρκές βήμα προς την κατεύθυνση της αυστηρότερης εφαρμογής του συμφώνου σταθερότητας και ανάπτυξης. Ο ρόλος μας σήμερα, ως Ευρωπαϊκού Κοινοβουλίου, είναι να προασπίσουμε τις προτάσεις της Ευρωπαϊκής Επιτροπής έναντι των κυβερνήσεων των κρατών μελών, οι οποίες, προφανώς, δεν έχουν διδαχθεί τίποτα από την κρίση.
<P>
Αν το Ευρωπαϊκό Συμβούλιο είχε τηρήσει όπως όφειλε τις διατάξεις του συμφώνου, η έκταση της κρίσης των ευρωπαϊκών δημοσίων οικονομικών θα ήταν σαφώς πιο περιορισμένη. Αν επιτρέψουμε σήμερα στις κυβερνήσεις, ειδικότερα δε στις κυβερνήσεις της Γερμανίας και της Γαλλίας, να αποδυναμώσουν τις προτάσεις της Ευρωπαϊκής Επιτροπής, η κρίση θα βαθύνει, και θα καταλήξουμε να αναρωτιόμαστε αν το όλο εγχείρημα του κοινού νομίσματος έχει ουσιαστική αξία στην παρούσα του μορφή, και κατά πόσον ήταν αναπόφευκτη η αποτυχία του εγχειρήματος του ευρώ. Το Κοινοβούλιο φέρει τεράστια ευθύνη. Πρέπει να προασπίσουμε το ευρώ, και να αντιταχθούμε σε κάθε μορφής βραχυπρόθεσμες πολιτικές σκοπιμότητες. Πρέπει να υποχρεώσουμε όλα τα κράτη μέλη να ασκούν υπεύθυνες δημοσιονομικές πολιτικές, όσο οδυνηρό και αν είναι αυτό. Σας ευχαριστώ για την προσοχή σας.
<SPEAKER ID="100" NAME="Alfredo Pallone" LANGUAGE="IT">
" λέξη "κρίση" προέρχεται από την ελληνική λέξη "κρίνω" που κατά κυριολεξία σημαίνει "αποφασίζω", "επιλέγω". Κατά συνέπεια, χαρακτηρίζει μια χρονική στιγμή η οποία χωρίζει ένα στάδιο από κάποιο άλλο. Πρέπει να στρέψουμε το βλέμμα μας παραπέρα και να εξετάσουμε το παρελθόν, προκειμένου να υλοποιήσουμε τις διαρθρωτικές αλλαγές οι οποίες θα καταστήσουν πιο ανταγωνιστικές τις μικρομεσαίες επιχειρήσεις μας και θα τους επιτρέψουν να αντεπεξέλθουν στις εντονότερες πιέσεις που ασκούνται στην εποχή της παγκοσμιοποίησης.
<P>
Στο πλαίσιο αυτό, πρέπει επίσης να εγγυηθούμε την απασχόληση ικανοποιητικού ποσοστού των πλέον ευάλωτων στρωμάτων του εργατικού μας δυναμικού και των οικογενειών τους. " Ευρωπαϊκή Ένωση χρειάζεται νέα μορφή οικονομικής διακυβέρνησης, η οποία θα διασφαλίσει τη σταθερότητα και την ευρωστία των εθνικών δημοσίων οικονομικών. Δεν πρέπει να επιτρέψουμε να επαναληφθεί στο μέλλον χρηματοπιστωτική και οικονομική κρίση παρόμοια με αυτή που βιώνουμε σήμερα. " νέα οικονομική διακυβέρνηση της Ευρώπης δεν πρέπει να λαμβάνει υπόψη μόνον το επίπεδο του κυβερνητικού χρέους, αλλά και τη βιωσιμότητά του σε μεσομακροπρόθεσμο ορίζοντα. Το ιδιωτικό χρέος και η βιωσιμότητα των συστημάτων κοινωνικής ασφάλισης είναι εξίσου σημαντικά με το κυβερνητικό χρέος, αυτό καθαυτό, για τη σταθερότητα των δημοσίων οικονομικών. Πράγματι, χώρες οι οποίες ήλεγχαν το κυβερνητικό χρέος έχουν περιέλθει σε κατάσταση βαθιάς κρίσης, εξαιτίας ακριβώς του σημαντικού χρέους που βαρύνει νοικοκυριά και επιχειρήσεις, ενώ χώρες με υψηλό κυβερνητικό χρέος έχουν αντεπεξέλθει ικανοποιητικά.
<SPEAKER ID="101" NAME="Richard Seeber" LANGUAGE="DE">
" οικονομική και χρηματοπιστωτική κρίση αποκάλυψε με πολύ έντονο τρόπο τις ελλείψεις και τις αδυναμίες των υφιστάμενων μέσων και μεθόδων συντονισμού της οικονομικής και νομισματικής πολιτικής. Στο παρελθόν, ορισμένα κράτη μέλη, ιδίως η Γαλλία και η Γερμανία, εμφανίζονταν πολύ διστακτικά απέναντι στη θέσπιση αυστηρότερων κανόνων. " έξοδος από την οικονομική κρίση αποτελεί μια από τις σπουδαιότερες προκλήσεις που μας έχουν παρουσιαστεί, έναντι της οποίας υπάρχουν μόνον ευρωπαϊκές, και όχι εθνικές, λύσεις. Το ίδιο ισχύει και για τους μηχανισμούς κυρώσεων, την εφαρμογή των οποίων εξακολουθούν να εμποδίζουν ορισμένα κράτη μέλη. Σύμφωνα με τους νέους κανόνες της εσωτερικής χρηματοπιστωτικής αγοράς, ωστόσο, είναι καιρός να ενισχύσουμε τη νομισματική ένωση και, συγχρόνως, να μειώσουμε, ιδίως, το δημόσιο χρέος, ούτως ώστε να προστατεύουμε το μέλλον του Ευρωπαϊκού Οικονομικού Χώρου. Τα εθνικά κοινοβούλια, ειδικότερα, πρέπει να συμμετάσχουν εντατικότερα σε αυτήν τη διαδικασία, προκειμένου να αποκτήσει ευρωπαϊκή διάσταση ο διάλογος στα κράτη μέλη. Μόνον τότε θα είναι δυνατή η εξεύρεση ευρωπαϊκής λύσης για την υπέρβαση της κρίσης και την πραγμάτωση εύρωστης, ισχυρής οικονομικής ένωσης.
<SPEAKER ID="102" NAME="Jutta Steinruck" LANGUAGE="DE">
Αφότου εκδηλώθηκε η χρηματοπιστωτική κρίση του 2008, οι αρχηγοί κρατών και κυβερνήσεων της G20 συνεδριάζουν σε τακτική εξαμηνιαία βάση για να συζητήσουν τα οικονομικά και χρηματοπιστωτικά ζητήματα και να προωθήσουν τη συνεργασία με στόχο την επίτευξη σταθερής και βιώσιμης ανάπτυξης της παγκόσμιας οικονομίας προς όφελος όλων. Εντούτοις, εκτιμώ ότι, για να βρεθεί βιώσιμη και πρόσφορη λύση στα χρηματοπιστωτικά, οικονομικά ή κοινωνικά προβλήματα τα οποία προκαλεί η κρίση, χρειαζόμαστε ευρύτερη προσέγγιση και πιο ισορροπημένη αξιολόγηση αυτών των προβλημάτων. Οι υπουργοί Οικονομικών των κρατών μελών δεν είναι σε θέση να αξιολογήσουν την κατάσταση στην αγορά εργασίας και να σχεδιάσουν λύσεις για τα πιεστικά προβλήματα της πολιτικής για την απασχόληση και της κοινωνικής πολιτικής οι οποίες θα λαμβάνουν επαρκώς υπόψη τις ανάγκες των εργαζομένων ή του πληθυσμού εν γένει. Ως εκ τούτου, προτείνω να διεξάγονται τακτικές διασκέψεις των υπουργών Απασχόλησης και Κοινωνικών Υποθέσεων της G20. Επιπλέον, καλώ την ΕΕ και τα κράτη μέλη που είναι επίσης μέλη της G20 να επεξεργαστούν περαιτέρω αυτήν την ιδέα και να συνεργαστούν στενότερα μεταξύ τους στους τομείς της απασχόλησης και της κοινωνικής πολιτικής, επιδιώκοντας πιο ισόρροπη προσέγγιση σε επίπεδο συνόδου κορυφής. Δεν είναι δυνατόν να επιτρέψουμε στον ανταγωνισμό να υπονομεύει την προστασία των δικαιωμάτων των εργαζομένων. Πρέπει να επιβάλουμε την εφαρμογή αυτών των δικαιωμάτων, όχι μόνον υπέρ των πολιτών της Ευρωπαϊκής Ένωσης, αλλά και υπέρ των πολιτών των υπολοίπων χωρών του κόσμου.
<SPEAKER ID="103" NAME="Silvia-Adriana Ţicău" LANGUAGE="RO">
" ΕΕ, με τα 500 εκατομμύρια των πολιτών της, που αντιστοιχούν στο 7% του πληθυσμού του πλανήτη, παράγει το 30% του παγκοσμίου ΑΕγχΠ. Σύμφωνα με τα πλέον πρόσφατα στατιστικά στοιχεία, η ΕΕ κατέγραψε εμπορικό έλλειμμα 17,3 δισ. ευρώ τον Αύγουστο του 2010. Κατά το πρώτο εξάμηνο του τρέχοντος έτους, η ΕΕ παρουσίασε τις υψηλότερες αυξήσεις των εξαγωγών της προς τη Βραζιλία (+57%), την Κίνα (+41%) και την Τουρκία (+38%), ενώ οι υψηλότερες αυξήσεις των εισαγωγών της αφορούσαν τη Ρωσία (+43%), την Κίνα και την Ινδία (αμφότερες +25%).
<P>
Για να επιτευχθούν οι στόχοι της στρατηγικής "ΕΕ 2020", η ΕΕ πρέπει να μειώσει την ενεργειακή της εξάρτηση από τους παραδοσιακούς της προμηθευτές. Κατά το πρώτο εξάμηνο του τρέχοντος έτους, το εμπορικό έλλειμμα της ΕΕ των 27 στον ενεργειακό τομέα αυξήθηκε κατά 34,3 δισ. ευρώ σε σύγκριση με την ίδια περίοδο πέρυσι. Επιπλέον, η Ευρωπαϊκή Ένωση χρειάζεται οικολογικά αποδοτική βιομηχανική πολιτική, η οποία θα εγγυάται τη σύνδεση μεταξύ δυναμικού καινοτομίας και μονάδων παραγωγής της ΕΕ, συμβάλλοντας έτσι στη δημιουργία θέσεων εργασίας σε ολόκληρη την ΕΕ και στη διατήρηση της παγκόσμιας ανταγωνιστικότητάς της.
<P>
Για τον λόγο αυτόν, το Ευρωπαϊκό Συμβούλιο πρέπει να συμπεριλάβει στην ημερήσια διάταξή του, κατά τη σύνοδο της 28ης και 29ης Οκτωβρίου, τη μελλοντική βιομηχανική πολιτική και την ενεργειακή ασφάλεια της ΕΕ, καθώς και προτάσεις ως προς τους τρόπους μείωσης του αντικτύπου της κλιματικής αλλαγής και των δημογραφικών μεταβολών.
<SPEAKER ID="105" NAME="Janusz Wojciechowski" AFFILIATION="ECR">
(PL) Χθες, στο Łódź της Πολωνίας, ένας εργαζόμενος σε τοπικό γραφείο του Ευρωπαϊκού Κοινοβουλίου δολοφονήθηκε εν ώρα εργασίας. Ήταν ο βοηθός μου, Marek Rosiak. Τα λόγια του δολοφόνου κατά τη στιγμή της διάπραξης του εγκλήματος δεν αφήνουν κανένα περιθώριο αμφιβολίας ότι κίνητρό του ήταν το μίσος για το Κόμμα του Νόμου και της Δικαιοσύνης, το μεγαλύτερο κόμμα της αντιπολίτευσης στην Πολωνία. " εκστρατεία μίσους που διεξάγεται εδώ και καιρό κατά του εν λόγω κόμματος κατέληξε σε αυτήν την τραγωδία. Εκτός από το έγκλημα, αυτό καθαυτό, το Ευρωπαϊκό Κοινοβούλιο πρέπει συγχρόνως να καταδικάσει και το μίσος και τη βία, στοιχεία τα οποία δεν έχουν θέση στην ευρωπαϊκή πολιτική και την ευρωπαϊκή δημοκρατία. Κύριε Πρόεδρε, σας καλώ να τηρήσουμε ενός λεπτού σιγή στη μνήμη του Marek Rosiak, ενός άνδρα που έχασε τη ζωή του ενώ εργαζόταν για το Ευρωπαϊκό Κοινοβούλιο.
<SPEAKER ID="107" NAME="Ria Oomen-Ruijten" AFFILIATION="PPE">
(NL) Κύριε Πρόεδρε, μόλις αποδείξαμε πόσο αξιοπρεπές μπορεί να είναι το Κοινοβούλιό μας. Εντούτοις, εισερχόμενη μόλις τώρα στην αίθουσα συνεδριάσεων, παρενοχλήθηκα πρωτίστως από ανθρώπους που πιστεύουν ότι οφείλουμε να υπογράψουμε ορισμένα ψηφίσματα, και στη συνέχεια περικυκλώθηκα από μπαλόνια μέσω των οποίων προωθούνταν ορισμένες τροπολογίες. Κύριε Πρόεδρε, θεωρώ ότι οι συμπεριφορές αυτές βλάπτουν το κύρος του Κοινοβουλίου, και σας παρακαλώ να εξετάσετε πολύ προσεκτικά το θέμα και να σκεφτείτε πώς θα μπορέσουμε να διατηρούμε ελεύθερους τους διαδρόμους.
<SPEAKER ID="108" NAME="Gerard Batten" AFFILIATION="EFD">
(EN) Κύριε Πρόεδρε, σας παρακαλώ να αποφανθείτε επί του θέματος. Βλέπουμε να επιδεικνύονται στην Αίθουσα μπαλόνια. Μπορείτε να αποφανθείτε για το αν επιτρέπονται ή όχι οι ενέργειες αυτές. Εάν δεν επιτρέπονται, μπορούμε να ζητήσουμε την απομάκρυνσή τους; Εάν επιτρέπονται, οι συνάδελφοί μου και εγώ έχουμε κάποια ιδιαίτερα καλαίσθητα μπαλόνια του Κόμματος Ανεξαρτησίας του "νωμένου Βασιλείου σε βυσσινί και κίτρινο χρώμα, τα οποία θα θέλαμε να φέρουμε μαζί μας στην επόμενη συνεδρίαση.
<P>
(Χειροκροτήματα)
<SPEAKER ID="109" NAME="Πρόεδρος">
Αγαπητοί συνάδελφοι, σήμερα θα ψηφίσουμε σχετικά με αυτό το πολύ σημαντικό ζήτημα, το οποίο συνδέεται με τη σημερινή διαμαρτυρία σας στο παρόν Σώμα. Σας παρακαλώ να αναβάλετε αυτήν τη διαμαρτυρία έως την ψηφοφορία, η οποία θα διεξαχθεί περίπου σε 40 λεπτά. Σας παρακαλώ να συμμορφωθείτε. Θα είναι μια μικρή χειρονομία που μας αφορά όλους. Σε γενικές γραμμές, συμφωνώ μαζί σας, σας παρακαλώ όμως να μην διαμαρτύρεστε με αυτόν τον τρόπο στην αίθουσα συνεδριάσεων.
<P>
(Χειροκροτήματα)

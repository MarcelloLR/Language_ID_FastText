<CHAPTER ID="018">
Απόσπαση εργαζομένων (συζήτηση) 
<SPEAKER ID="418" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Elisabeth Schroedter, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την εφαρμογή της οδηγίας 96/71/ΕΚ για την απόσπαση εργαζομένων.
<SPEAKER ID="419" NAME="Elisabeth Schroedter " AFFILIATION="Verts/ALE">
εισηγήτρια. - (DE) Κύριε Πρόεδρε, κύριε Επίτροπε, κυρίες και κύριοι, η οδηγία για την απόσπαση εργαζομένων είναι μία από τις σημαντικότερες οδηγίες για την ελεύθερη κυκλοφορία υπηρεσιών. Από τη μια, καθιστά δυνατό τον δίκαιο ανταγωνισμό μεταξύ των επιχειρήσεων παροχής υπηρεσιών σε πανευρωπαϊκό επίπεδο και από την άλλη περιλαμβάνει σαφείς κανόνες για την προστασία των αποσπασμένων εργαζομένων. Θεσπίζει ελάχιστες προδιαγραφές που ισχύουν για όλους, και παρ' όλ' αυτά προβλέπει επαρκή ευελιξία για να μπορούν να επιβληθούν οι προδιαγραφές αυτές στα διάφορα εθνικά συστήματα. " βασική της αρχή είναι η ίση ελαχίστη αμοιβή και οι ίσες ελάχιστες προδιαγραφές για την ίδια εργασία στο ίδιο μέρος. Με τον τρόπο αυτόν δημιουργεί δίκαιες συνθήκες ανταγωνισμού για τις επί τόπου επιχειρήσεις. Για να εφαρμοστεί όμως με επιτυχία η οδηγία για την απόσπαση εργαζομένων, απαιτείται η προσπάθεια όλων - όλων των πλευρών και όλων των επιπέδων.
<P>
Στο σημείο αυτό θα ήθελα να ευχαριστήσω όλους τους συναδέλφους που συνεργάστηκαν για την εκπόνηση της έκθεσης για τον ζήλο τους και κυρίως για την ανεξάντλητη υπομονή τους κατά τις διαπραγματεύσεις. Θα ήθελα επίσης να ευχαριστήσω τους συνεργάτες στη γραμματεία της επιτροπής, στην υπηρεσία κατάθεσης εγγράφων, στις Ομάδες και τα γραφεία των βουλευτών για τον ζήλο τους και για τις αμέτρητες επιπλέον ώρες εργασίας τους.
<P>
Αυτή η έκθεση είναι μια κοινή προσπάθεια. Έχει υποστηρικτές σε όλες τις Ομάδες, κι αυτό επειδή όλοι έδειξαν διάθεση προσέγγισης και τελικά βρέθηκαν συμβιβασμοί προς το συμφέρον της υπόθεσης αυτής. Εξαιτίας της πίστης του στην οδηγία για την απόσπαση εργαζομένων, το Κοινοβούλιο απορρίπτει τις προσπάθειες της Επιτροπής να περιορίσει με κατευθυντήριες γραμμές τις δυνατότητες ελέγχου των κρατών μελών, γιατί τα κράτη μέλη έχουν τον ιδιαίτερο ρόλο να εξασφαλίζουν με τους ελεγκτικούς μηχανισμούς τους την τήρηση των ελαχίστων προδιαγραφών για τις συνθήκες εργασίας για τους αποσπασμένους εργαζομένους, και αυτό πρέπει να μπορούν να το κάνουν και στο μέλλον χωρίς κανένα περιορισμό.
<P>
" Επιτροπή δεν πρόκειται να εκπλαγεί με την κριτική που ασκούμε στις κατευθυντήριες γραμμές, γιατί με αυτές δεν επιδιώκει τίποτα άλλο από το να επαναφέρει από την πίσω πόρτα το περιεχόμενο των άρθρων 24 και 25 της αρχικής πρότασης οδηγίας της για τις υπηρεσίες. Όμως το Κοινοβούλιο είχε διαγράψει με μεγάλη πλειοψηφία αυτά τα δύο άρθρα και το Συμβούλιο συμφώνησε με τη διαγραφή τους. Οι σύνδεσμοι των εργοδοτών και οι σύνδεσμοι των εργαζομένων, οι κυβερνήσεις και οι βουλευτές δεν θέλουν την ελευθερία των υπηρεσιών με τίμημα να θυσιαστούν τα θεμελιώδη δικαιώματα των εργαζομένων. Το αντίθετο: υπάρχει ένα ευρύ μέτωπο ανθρώπων που είναι πεπεισμένοι ότι η Ευρωπαϊκή Ένωση μπορεί να καταφέρει να τα συνδυάσει αυτά τα δύο και ότι αυτός ο συνδυασμός είναι που θα δημιουργήσει αυτό που ονομάζουμε κοινωνική Ευρώπη.
<P>
Περιμένουμε από την Επιτροπή να πάρει σοβαρά τόσο την σαφή ψήφο του Φεβρουαρίου γι' αυτήν την έκθεση και να προσανατολίσει ανάλογα τις ενέργειές της. Αυτό σημαίνει επίσης ότι περιμένουμε πως η Επιτροπή θα λάβει δεόντως υπόψη τις θέσεις του Κοινοβουλίου κατά την αξιολόγηση των ερωτηματολογίων που έστειλε χθες στα κράτη μέλη. Είναι απαράδεκτο να προβάλλει η Επιτροπή στα κράτη μέλη απαιτήσεις που έχουν ως τελικό στόχο τη διακύβευση των ελάχιστων κανόνων εργασίας.
<P>
Θα ήθελα επίσης να προσθέσω πως το Ευρωπαϊκό Δικαστήριο διασαφήνισε ότι οι απαιτήσεις που είναι αναγκαίες για την εξασφάλιση των ελαχίστων προδιαγραφών ως προς τις συνθήκες εργασίας δεν είναι αντίθετες με την ελεύθερη κυκλοφορία υπηρεσιών, και αυτό ακριβώς καθιστά σαφές η παρούσα έκθεση. Έτσι, για παράδειγμα, αποδείχθηκε στην πράξη ότι, σε αντίθεση με τις ερμηνείες της Επιτροπής, μπορεί να χρειάζονται εκτός από τα δικαιολογητικά για τον εργάσιμο χρόνο και μισθολογικά δικαιολογητικά για να εξασφαλιστεί το δικαίωμα των εργαζομένων στην ελάχιστη αμοιβή. Επομένως, μελλοντικά θα είναι απαραίτητος και ένας νομικός σύμβουλος ως εταίρος στις συλλογικές διαπραγματεύσεις που περιγράφονται στο άρθρο 3, παράγραφος 8 της οδηγίας για την απόσπαση εργαζομένων ή ως εντεταλμένος για την αποτελεσματική αποστολή υπηρεσιακών εγγράφων που θα καθιστά δυνατές τέτοιες διαπραγματεύσεις. Για να είναι δυνατή η εφαρμογή της οδηγίας, πρέπει να αναληφθεί δράση για να διασαφηνιστούν εκ των προτέρων τα ζητήματα και να γίνει ενημέρωση σχετικά με την τήρηση των ελαχίστων όρων απασχόλησης.
<P>
Με αυτό το πνεύμα ελπίζω ότι θα αποδειχθεί πως άξιζε πραγματικά τον κόπο ο ζήλος τόσο πολλών ατόμων σχετικά με την έκθεση αυτήν και ότι τώρα θα εγκρίνει ανεπιφύλακτα και η Επιτροπή την καθιέρωση και εξασφάλιση της "ίσης αμοιβής για ίση εργασία στο ίδιο μέρος" σε ολόκληρη την Ευρωπαϊκή Ένωση.
<SPEAKER ID="420" NAME="Vladimír Špidla" AFFILIATION="Μέλος της Επιτροπής" LANGUAGE="CS">
Κυρίες και κύριοι, σκοπός της οδηγίας για την απόσπαση εργαζομένων είναι να συμβιβάσει το δικαίωμα των εταιριών να παρέχουν διασυνοριακές υπηρεσίες με τα δικαιώματα των εργαζομένων οι οποίοι απασχολούνται προσωρινά. Ο στόχος είναι να διασφαλίσουμε ότι τηρείται η βασική ελευθερία κυκλοφορίας τόσο για τους εργαζόμενους όσο και για τις υπηρεσίες και ότι υπάρχει συμμόρφωση με την κοινωνική νομοθεσία που αποσκοπεί στην προστασία των εργαζομένων.
<P>
Δέκα χρόνια μετά την έγκριση της εν λόγω οδηγίας, εξακολουθούν να υπάρχουν δυσκολίες στην εφαρμογή της. Πρώτον και κύριο, οι εργαζόμενοι και οι απασχολούμενοι δεν είναι επαρκώς ενημερωμένοι για τα δικαιώματα και τις υποχρεώσεις τους. Ένα ακόμα πρόβλημα είναι η απουσία διοικητικής συνεργασίας μεταξύ χωρών προέλευσης και χωρών υποδοχής, η οποία με τη σειρά της θα μπορούσε να θεωρηθεί ως έλλειψη αμοιβαίας εμπιστοσύνης. Τέλος, τα μέτρα ελέγχου που επιβάλλουν ορισμένα κράτη μέλη έκαναν πολλούς να φοβούνται ότι πρόκειται για προστατευτισμό.
<P>
Στις αρχές των χωρών υποδοχής παραχωρήθηκε δικαίωμα ελέγχου σε κάποιο βαθμό, παρότι και αυτό έχει τα όριά του. Οι έλεγχοι αυτοί πρέπει να διεξάγονται αναλογικά, χωρίς διακρίσεις και χωρίς να παρεμποδίζουν την ελευθερία παροχής υπηρεσιών στο πλαίσιο της εσωτερικής αγοράς. Αποσαφηνίζοντας αυτό το σημείο, η Επιτροπή έκρινε σκόπιμη την έγκριση των βασικών αρχών στις 4 Απριλίου.
<P>
Οι εθνικοί φορείς πρέπει να παρέχουν στους αποσπασμένους εργαζομένους και στους παρόχους υπηρεσιών αποτελεσματικούς τρόπους πληροφόρησης σχετικά με τις συνθήκες εργασίας που ισχύουν στη χώρα υποδοχής. Πρέπει, επίσης, να συνεργάζονται κατά τρόπο δίκαιο. Ως προς αυτό, η Επιτροπή θεωρεί ότι πρέπει να υπενθυμίσει στα κράτη μέλη τις υποχρεώσεις τους και τα προτρέπει να διαθέτουν αποτελεσματικότερες πηγές πληροφόρησης.
<P>
Γνωρίζω ότι η συζήτηση στο Κοινοβούλιο σχετικά με την απόσπαση εργαζομένων υπήρξε σύνθετη και ότι ακούστηκαν πολλές διαφορετικές απόψεις. Αυτό αποδεικνύει τη δυσκολία επίτευξης ισορροπίας μεταξύ της εγγύησης της προστασίας των εργαζομένων από τη μια πλευρά και της ελευθερίας παροχής υπηρεσιών από την άλλη.
<P>
Χαίρομαι που στην έκθεση επί της οποίας ψήφισε το Κοινοβούλιο βρήκα πολλά σημεία σύγκλισης με τη θέση που εξέφρασε η Επιτροπή στην ανακοίνωσή της της 4ης Απριλίου. Υπάρχει μια σειρά σημείων, ωστόσο, στα οποία θα ήθελα να επιστήσω την προσοχή και επί των οποίων θα πρέπει να υπάρξει σαφής τοποθέτηση.
<P>
Δεν μπορώ να συμφωνήσω με την άποψη ότι η Επιτροπή μέσω της ανακοίνωσής της θα προσπαθήσει να συμπεριλάβει τα διαγραμμένα άρθρα 24 και 25 της αρχικής οδηγίας για τις υπηρεσίες. Αυτό δεν ισχύει. Στην ανακοίνωσή της, η Επιτροπή ερμηνεύει τον εν λόγω νόμο, αλλά δεν θεσπίζει νέους νόμους, διότι οι ανακοινώσεις της Επιτροπής δεν μπορούν να κάνουν κάτι τέτοιο, ούτε καν τυπικά, καθώς αυτό είναι θέμα νομοθετικής διαδικασίας. Ο εν λόγω ισχυρισμός δεν αντιστοιχεί με την πραγματικότητα της ερμηνείας της Επιτροπής. Επιθυμώ να τονίσω και πάλι ότι στην ανακοίνωσή της η Επιτροπή δεν θεσπίζει νέο νόμο στον οποίο θα βασίσει αυτά τα άρθρα, αλλά ερμηνεύει τον ισχύοντα νόμο, που περιλαμβάνει σημαντικές αποφάσεις του δικαστηρίου του Λουξεμβούργου.
<P>
Οι αποφάσεις του δικαστηρίου που αναφέρονται στην ανακοίνωση της Επιτροπής απαγορεύουν στους εθνικούς φορείς να απαιτούν από τους παρόχους υπηρεσιών που έχουν αποσπαστεί σε άλλα κράτη μέλη να διατηρούν γραφείο ή αντιπρόσωπο στη χώρα τους. Σύμφωνα με τη νομολογία, ένα κράτος μέλος το οποίο φιλοξενεί αλλοδαπούς παρόχους υπηρεσιών μπορεί, προκειμένου να είναι σύμφωνο με την αρχή της αλληλεγγύης, να ορίσει ότι πρέπει να υπάρχουν στον χώρο εργασίας έγγραφα τα οποία να σχετίζονται άμεσα με την εργασία και ειδικά εκθέσεις εργασίας ή έγγραφα τα οποία να αφορούν στην υγεία, την ασφάλεια και την προστασία της εργασίας στον χώρο εργασίας.
<P>
Στην ερμηνεία της, η Επιτροπή δεν περιορίζει επ' ουδενί την ικανότητα των κρατών μελών να διεξάγουν αποτελεσματικούς ελέγχους και κανένα από τα προαναφερθέντα άρθρα δεν έχει τέτοια πρόθεση. " άποψή μου είναι ότι η Επιτροπή κατέβαλε μεγάλη προσπάθεια στην ερμηνεία της προκειμένου να βρει και να κατανοήσει την πραγματική ουσία και το πνεύμα των μεμονωμένων δικαστικών αποφάσεων. " Επιτροπή προσδίδει μεγάλη σημασία στη σωστή εφαρμογή της οδηγίας και διεύρυνε το πεδίο εφαρμογής της πέραν της συγκεκριμένης εφαρμογής. Έχει ήδη ξεκινήσει την εκπόνηση μιας έκθεσης αποτίμησης της κατάστασης, ένα χρόνο μετά την έκδοση των κατευθυντήριων γραμμών της. Προς τον σκοπό αυτό, η Επιτροπή έχει αποστείλει ερωτηματολόγιο προς τους εθνικούς φορείς και τους κοινωνικούς εταίρους. Έχει, επίσης, δημιουργήσει έναν ιστοτόπο σχετικά με νομικά και πρακτικά θέματα που άπτονται της απόσπασης εργαζομένων, στον οποίο πρόσφατα δημιούργησε ένα φόρουμ όπου κάθε ευρωπαίος πολίτης μπορεί να υποβάλλει προτάσεις και να διατυπώνει σχόλια.
<P>
Επιπλέον, υπό την αιγίδα της Επιτροπής, μια ομάδα εθνικών εμπειρογνωμόνων ανέπτυξε αρχές βέλτιστων πρακτικών, θεσπίζοντας σειρά κανονισμών στον τομέα της διοικητικής συνεργασίας και ένα ενιαίο έντυπο το οποίο μας επιτρέπει να απλοποιήσουμε την ανταλλαγή πληροφοριών μεταξύ σημείων επαφής. " Επιτροπή λαμβάνει υπόψη, φυσικά, όλες τις γνωμοδοτήσεις του Κοινοβουλίου και η έκθεση που έχουμε ενώπιόν μας αποτελεί σημαντικό έγγραφο για την Επιτροπή.
<SPEAKER ID="421" NAME="Małgorzata Handzlik " AFFILIATION="PPE-DE">
συντάκτρια γνωμοδότησης της Επιτροπής Εσωτερικής Αγοράς και Προστασίας των Καταναλωτών. - (PL) Κύριε Πρόεδρε, θα ήθελα να ευχαριστήσω την κ. Schroedter για την έκθεσή της. Λυπάμαι, ωστόσο, που πρέπει να πω ότι, δυστυχώς, η Επιτροπή Απασχόλησης και Κοινωνικών Υποθέσεων δεν έλαβε υπόψη αυτά που πιστεύω ότι ήταν τα κύρια πορίσματα που ψηφίστηκαν στη γνωμοδότησή μου εξ ονόματος της Επιτροπής Εσωτερικής Αγοράς και Προστασίας των Καταναλωτών. Επιπροσθέτως, στην Ομάδα Β, δεν είχαμε την ευκαιρία να ανταλλάξουμε πληροφορίες για σημαντικά θέματα ή να τα συζητήσουμε.
<P>
Στην έκθεσή της, η εισηγήτρια περιέλαβε πολλά ανησυχητικά και συχνά αντιφατικά στοιχεία. Σήμερα, θα επικεντρωθώ στα πιο σημαντικά προβλήματα. Δεν αποτελούν νέα προβλήματα και έχουν ήδη συζητηθεί ευρέως κατά τη διάρκεια των εργασιών για την οδηγία σχετικά με τις υπηρεσίες. Δυστυχώς, αποφασίστηκε να μην περιληφθούν στην οδηγία οι λύσεις σε αυτά τα προβλήματα, παρά μόνον στις κατευθυντήριες γραμμές για την απόσπαση εργαζομένων στο πλαίσιο παροχής υπηρεσιών που εξέδωσε η Επιτροπή. Πιστεύω ότι αυτές οι κατευθυντήριες γραμμές είναι χρήσιμες, διότι άπτονται των προβλημάτων που αντιμετωπίζουν καθημερινά χιλιάδες επιχειρηματίες όταν αποσπούν τους εργαζομένους τους.
<P>
Ένα από τα προβλήματα αυτά είναι η απαίτηση που προβάλει η χώρα υποδοχής να υπάρχει νομική εκπροσώπηση, αντί για απλή απόσπαση εργαζομένου η οποίος μπορεί να ενεργεί ως αντιπρόσωπος του εργοδότη. " εν λόγω απαίτηση έχει μεγάλες συνέπειες, διότι η δημιουργία νομικής εκπροσώπησης εμπίπτει στην αρχή της ελευθερίας σύστασης επιχείρησης και όχι στην αρχή της ελευθερίας παροχής υπηρεσιών. Επιπροσθέτως, αποτελεί σημαντικό κονδύλι για τους εργοδότες.
<P>
Πρόβλημα αποτελεί επίσης το γεγονός ότι η χώρα υποδοχής απαιτεί την παροχή μεγάλης ποσότητας εγγράφων. Στην πράξη, οι επιχειρηματίες καταγγέλλουν ότι οι αρχές της χώρας υποδοχής καταχρώνται αυτής της απαίτησης, επιμένοντας για έγγραφα τα οποία δεν σχετίζονται με την αναληφθείσα εργασία.
<P>
" απαίτηση που άπτεται της παροχής πληροφοριακών δηλώσεων σχετικά με την απόσπαση εργαζομένων αποτελεί άλλο ένα πρόβλημα. Ορισμένες χώρες επιμένουν να λαμβάνουν αυτές τις πληροφορίες πολλούς μήνες πριν την έναρξη της περιόδου απόσπασης και συχνά οι δηλώσεις αυτές θεωρούνται ως άδειες. Τέτοιες πρακτικές είναι δυσβάσταχτες για τους παρόχους υπηρεσιών.
<P>
Το τελευταίο σημαντικό θέμα στο οποίο θα ήθελα να επιστήσω την προσοχή και το οποίο συχνά αναδεικνύεται από επιχειρηματίες είναι ο πολύ αυστηρός έλεγχος των πολωνικών επιχειρήσεων ...
<P>
(Ο Πρόεδρος διακόπτει την ομιλήτρια)
<SPEAKER ID="422" NAME="Raymond Langendries">
εξ ονόματος της Ομάδας PPE-DE. - (FR) Κύριε Πρόεδρε, επιτρέψτε μου καταρχάς να ευχαριστήσω την κ. Schroedter για το ενδελεχές και έξοχο έργο που επιτέλεσε κατά την εκπόνηση αυτής της έκθεσης, ιδίως δε για τις προσπάθειές της να εξασφαλίσει τη μεγαλύτερη δυνατή συναίνεση επί ενός κειμένου, το οποίο είναι σημαντικό για διαφόρους λόγους.
<P>
" εισηγήτρια επεσήμανε επίσης το χρήσιμο έργο μιας μεγάλης πλειονότητας των μελών του Ευρωπαϊκού Κοινοβουλίου στη διάρκεια της συζήτησης και της ψηφοφορίας επί του σχεδίου οδηγίας για τις υπηρεσίες. Ήταν χρήσιμο επειδή, ψηφίζοντας υπέρ κρίσιμων τροπολογιών που διασφαλίζουν τον απόλυτο σεβασμό για τις αρμοδιότητες και τα θέματα, τα οποία καλύπτονται από την οδηγία για την απόσπαση εργαζομένων, το Ευρωπαϊκό Κοινοβούλιο διαφύλαξε τον ζωτικό ρόλο τον οποίο πρέπει να διαδραματίσει αυτή η οδηγία σε μια στιγμή κατά την οποία εμείς, στην Ένωση των 25, διαπιστώνουμε και θα συνεχίσουμε να διαπιστώνουμε την τεράστια αύξηση στην παροχή υπηρεσιών, καθώς και την αύξηση της κινητικότητας των εργαζομένων. Το κείμενο διαφύλαξε επίσης -και πιστεύω ότι αυτή ήταν η ομόφωνη γνώμη των μελών της Επιτροπής Απασχόλησης και Κοινωνικών Υποθέσεων- τις εξουσίες μας σε θέματα τα οποία εμπίπτουν σαφώς στην αρμοδιότητά μας.
<P>
Μια οδηγία που γίνεται αντιληπτή ορθώς, που εφαρμόζεται ορθώς και που έχει ορθώς ελεγχόμενες συνέπειες πρέπει να εγγυάται την επίτευξη σωστής ισορροπίας μεταξύ υγιούς ανταγωνισμού και διασφαλισμένης τήρησης των δικαιωμάτων των εργαζομένων. Οι βασικοί κανόνες πρέπει να είναι αυστηροί και δίκαιοι όσον αφορά αυτό το θέμα. Πρέπει επίσης να διασφαλίζουν τη διαφάνεια και την ασφάλεια για τους εργαζομένους, τόσο από πλευράς παροχής υπηρεσιών όσο και από πλευράς ελεύθερης κυκλοφορίας.
<P>
Για να γίνεται ορθώς κατανοητή μια οδηγία πρέπει να καταβάλλεται μείζονα προσπάθεια όσον αφορά την παροχή εξηγήσεων και πληροφοριών και την απλούστευση των διοικητικών θεμάτων. Μια οδηγία που εφαρμόζεται ορθώς πρέπει να διασφαλίζει με σαφήνεια ότι το δικαίωμα της ελεύθερης κυκλοφορίας και οι αρχές της ισότιμης μεταχείρισης γίνονται σεβαστά και πρέπει να επιδιώκει στόχους που αφορούν την εναρμόνιση των συνθηκών εργασίας και των κοινωνικών συστημάτων. Μια οδηγία με ορθώς ελεγχόμενες συνέπειες αποτελεί μείζον μέσο για την καταπολέμηση των αντιευρωπαϊκών αισθημάτων, τα οποία μπορεί να υποδαυλίσει η παρουσία, σε έναν πληθυσμό, εργαζομένων οι οποίοι αντιμετωπίζονται απλώς ως εμπορεύματα, τους οποίους τους αποσπούν κατά βούληση και οι οποίοι υφίστανται εκμετάλλευση υπό τις πλέον άθλιες συνθήκες.
<SPEAKER ID="423" NAME="Anne Van Lancker">
εξ ονόματος της Ομάδας PSE. - (NL) Κύριε Πρόεδρε, κύριε Επίτροπε, κυρίες και κύριοι, καταρχάς, θα ήθελα να ευχαριστήσω την εισηγήτριά μας για την εργασία της και την προθυμία της να ακούσει. Μπορώ να σας πω σε αυτό το στάδιο ότι η Ομάδα μου θεωρεί ότι πρόκειται για μια ισόρροπη έκθεση. Κύριε Επίτροπε, με την έκθεση αυτή, η Ομάδα μου θα ήθελε, κυρίως, να σας ενθαρρύνει να αναλάβετε δράση ώστε να υπάρξει συμμόρφωση με την οδηγία για την απόσπαση εργαζομένων στην πράξη. Δεν σας ζητάμε να αναθεωρήσετε την οδηγία, διότι η ίδια η νομοθεσία είναι πολύ στέρεη, αλλά όλοι γνωρίζουμε ότι στην πράξη, οι απασχολούμενοι οι οποίοι εργάζονται προσωρινά σε άλλες χώρες συχνά υφίστανται άγρια εκμετάλλευση και πιστεύουμε ότι αυτή η εκμετάλλευση θα πρέπει να σταματήσει.
<P>
Γι' αυτόν τον λόγο θα πρέπει να συνεργάζονται περισσότερο οι επιθεωρήσεις των διαφόρων κρατών μελών. Ζητούμε, συνεπώς, από την Επιτροπή να τις διαμορφώσει σε ένα καλά οργανωμένο δίκτυο. Θα πρέπει, επίσης, να βελτιωθεί, κύριε Επίτροπε, η διάχυση πληροφοριών στους απασχολούμενους και τις εταιρίες σχετικά με δικαιώματα και υποχρεώσεις και η Ομάδα μας χαίρεται ιδιαίτερα με την υπόσχεσή σας να αναπτύξετε έναν ιστοτόπο με καλή τεκμηρίωση, να θεσπίσετε ενιαίες φόρμες και να ανταλλάσσετε καλές εργασιακές πρακτικές.
<P>
Θα ήθελα, ακόμη, να θέσω το θέμα των κατευθυντήριων γραμμών που εξέδωσε η Επιτροπή ως απάντηση στην επιτυχή εκ μέρους του Σώματος πρόληψη της διάβρωσης της οδηγίας για την απόσπαση εργαζομένων από την οδηγία για τις υπηρεσίες. Θα ήθελα να προτρέψω τον Επίτροπο να μην δημιουργήσει σύγχυση μεταξύ προσπαθειών απλούστευσης της διοίκησης, από τη μια πλευρά, η οποία χαίρει της ολόψυχης υποστήριξής μας και, από την άλλη πλευρά, απαιτήσεων ερωτημάτων τα οποία είναι απαραίτητα για την εποπτεία και τον έλεγχο· και γι' αυτό επιμένουμε, κύριε Επίτροπε, ότι τα κράτη μέλη πρέπει να διατηρούν το δικαίωμα να απαιτούν τον διορισμό αντιπροσώπων από τις εν λόγω εταιρίες, αλλά και να διατυπώνουν απαιτήσεις σχετικά με έγγραφα και συστήματα εγγραφής. Πρέπει να ενώσουμε τις δυνάμεις μας προκειμένου να δοθεί τέλος στη γραφειοκρατία και την εκμετάλλευση.
<SPEAKER ID="424" NAME="Ona Juknevičienė" LANGUAGE="LT">
Σε ορισμένες χώρες της Κοινότητας εδραιώνεται ένα πνεύμα προστατευτισμού και οικονομικού εθνικισμού. Αυτό παρακωλύει το διεθνές εμπόριο και την ελεύθερη κυκλοφορία κεφαλαίων και εργασίας. Οι υπέρμαχοι του προστατευτισμού έχουν αρνητική στάση όχι μόνο έναντι του ανταγωνισμού από την Ασία αλλά και έναντι κάθε πηγής ξένου ανταγωνισμού. Αυτή είναι μια κοντόφθαλμη στάση. Όλοι γνωρίζουμε ότι ο ανταγωνισμός είναι η κινητήριος δύναμη της οικονομικής προόδου, ενώ ο αποκλεισμός οδηγεί σε οικονομική και κοινωνική ύφεση.
<P>
" δημιουργία τεχνητών γραφειοκρατικών εμποδίων με τη μορφή της υλοποίησης και της εφαρμογής της οδηγίας για την απόσπαση εργαζομένων είναι μία από τις εκδηλώσεις του προστατευτισμού.
<P>
" κατάσταση αυτή είναι επιζήμια όχι μόνο για τα δικά μας συμφέροντα αλλά και για τα συμφέροντα όλης της Κοινότητας και παραβιάζει τα θεμελιώδη δικαιώματα των πολιτών· πρώτον και κύριο, την ελεύθερη παροχή υπηρεσιών και την ελευθερία εγκατάστασης. Αυτά τα δικαιώματα περιλαμβάνονται στη Συνθήκη ΕΚ και στην οδηγία για την απόσπαση εργαζομένων, αλλά τα κράτη μέλη τα παραβλέπουν. Αυτού του είδους η συμπεριφορά υπονομεύει την Κοινότητά μας.
<P>
Θα υπερψηφίσω την κατάργηση των γραφειοκρατικών εμποδίων, ώστε τα εθνικά σύνορα να μην παρακωλύουν την ανάπτυξη των επιχειρήσεων στην Κοινότητα και οι άνθρωποι να είναι ελεύθεροι να επιλέγουν το πού επιθυμούν να εργάζονται. Πρέπει, επίσης, να είναι βέβαιοι ότι δεν πέφτουν θύματα εκμετάλλευσης ή διακρίσεων όταν εργάζονται στο εξωτερικό.
<SPEAKER ID="425" NAME="Ilda Figueiredo">
εξ ονόματος της Ομάδας GUE/NGL. - (PT) Είναι γνωστό ότι πολλοί εργαζόμενοι από κράτη μέλη της ΕΕ, όπως η Πορτογαλία, εξακολουθούν να υφίστανται διακρίσεις όταν εργάζονται σε άλλες χώρες οι οποίες είναι επίσης κράτη μέλη της ΕΕ αλλά στις οποίες ο κόσμος λαμβάνει υψηλότερους μισθούς. Σύμφωνα με την οδηγία για την απόσπαση εργαζομένων, η χώρα υποδοχής είναι αποκλειστικά υπεύθυνη για τη διασφάλιση της προστασίας και των δικαιωμάτων των αποσπασμένων εργαζομένων. Προς τον σκοπό αυτό, η ενδιαφερόμενη χώρα πρέπει να εγκρίνει μέτρα για την αποτροπή της παράκαμψης των ελάχιστων προτύπων. Αυτό προκαλεί πραγματική διάκριση εις βάρος όλων των εργαζομένων, τόσο των αποσπασμένων όσο και εκείνων της χώρας υποδοχής.
<P>
" πραγματικότητα μάς έχει δείξει ότι η εν λόγω οδηγία παρακάμπτεται από πολλές πλευρές, παρά τις αναρίθμητες καταγγελίες, είτε του Κοινοβουλίου είτε εκθέσεων συγκεκριμένων υποθέσεων, που έχουμε εκδώσει σε πολλές περιπτώσεις. Υπάρχουν ακόμα παραδείγματα μη συμμόρφωσης που πρέπει να διευθετηθούν και, συνεπώς, δεν αποδεχόμαστε την πρόταση της Επιτροπής να περιορίσει σε ορισμένους σημαντικούς τομείς τις ελάχιστες απαιτήσεις που επιβάλλουν τα κράτη μέλη στις επιχειρήσεις, που είναι αποτέλεσμα της προτεινόμενης οδηγίας σχετικά με τη δημιουργία μιας εσωτερικής αγοράς για τις υπηρεσίες.
<P>
Συνεπώς, παρότι υποστηρίζουμε την έκθεση, πρέπει να εκφράσουμε την απογοήτευσή μας για την πίεση που ασκείται και τις προτάσεις που προωθούνται από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σε συνέχεια των προσπαθειών τους να εμποδίσουν την αποσαφήνιση σημαντικών πτυχών της εφαρμογής της οδηγίας. Υπέβαλαν, για παράδειγμα, διάφορες τροπολογίες με στόχο την απαλοιφή σημείων της έκθεσης που έχουμε ενώπιόν μας· ιδιαίτερη ανησυχία προκαλούν οι προσπάθειες απαλοιφής από την έκθεση της τροπολογίας 13 και τμημάτων των τροπολογιών 26 και 29. Σε ό,τι μας αφορά, θέλουμε να ισχύσει η εργασία της εισηγήτριας και καλούμε το Σώμα να εγκρίνει έναν αριθμό άλλων προτάσεων με στόχο την ενίσχυση της οδηγίας.
<SPEAKER ID="426" NAME="Konrad Szymański">
εξ ονόματος της Ομάδας UEN. - (PL) Κύριε Πρόεδρε, όταν επιτεύχθηκε ο διστακτικός συμβιβασμός στην οδηγία για τις υπηρεσίες, ήταν προφανές ότι είχε επιτευχθεί εις βάρος των νέων κρατών μελών της Ευρωπαϊκής Ένωσης, των οποίων το κύριο ανταγωνιστικό πλεονέκτημα στην αγορά της Ένωσης βρίσκεται ακριβώς στον τομέα των υπηρεσιών. Ο εν λόγω συμβιβασμός σήμανε την εξάλειψη κάθε ελπίδας για ίσες ευκαιρίες στην κοινή αγορά όπως περιέγραφε το αρχικό σχέδιο της οδηγίας. Οι κατευθυντήριες γραμμές για την απόσπαση εργαζομένων στο πλαίσιο παροχής υπηρεσιών, τις οποίες εξέδωσε η Ευρωπαϊκή Επιτροπή, ήταν μια συνιστώσα της συμφωνίας η οποία ενδεχομένως να είχε δώσει κάποιες ελπίδες στις νέες χώρες. Παρουσιάζοντάς μας τη σημερινή έκθεση, η Επιτροπή Απασχόλησης και Κοινωνικών Υποθέσεων στοχεύει να καταστρέψει ακόμα και αυτή την ισχνή και μη δεσμευτική ευκαιρία. Με την έκθεση αυτή, η Επιτροπή Απασχόλησης και Κοινωνικών Υποθέσεων στοχεύει να διατηρήσει το πλήρες καθεστώς όσον αφορά την αγορά των υπηρεσιών, παρότι ο προστατευτισμός και ο καθαρός σωβινισμός είναι έκδηλοι σε όλη αυτή την αγορά.
<P>
Σύμφωνα με την Ευρωπαϊκή Συνομοσπονδία Συνδικάτων, για παράδειγμα, το όφελος αυτού του σωβινισμού είναι ότι σχετίζεται με τους εργαζόμενους και ότι θεσπίστηκε υπό την αιγίδα των συνδικάτων. Προσωπικά, αμφιβάλλω ότι αφορά το πραγματικό καλό των εργαζομένων. Ουσιαστικά, οι αυστηρές διοικητικές και κοινωνικές απαιτήσεις το μόνο που καταφέρνουν είναι να στερούν θέσεις εργασίας από τους ανθρώπους. Αυτό συνέβη στην περίπτωση του Vaxholm αλλά και στην περίπτωση της πολωνικής εταιρίας Zojax. Και οι δύο εταιρίες αναγκάστηκαν να αποσυρθούν από την υλοποίηση έργων και αυτό είχε ως αποτέλεσμα ζημίες και απολύσεις. Οι σουηδοί συνδικαλιστές επαναπαύτηκαν, ωστόσο, διότι όσοι απολύθηκαν ήταν αλλοδαποί εργαζόμενοι, συγκεκριμένα Λετονοί και Πολωνοί. Υπενθυμίζω στους σουηδούς συνδικαλιστές και στην Επιτροπή Απασχόλησης και Κοινωνικών Υποθέσεων ότι οι εν λόγω αλλοδαποί είναι πολίτες και εταιρίες που έχουν πλήρη δικαιώματα και στους οποίους είχαμε υποσχεθεί ίσα δικαιώματα στο πλαίσιο της κοινής αγοράς κατά την ένταξή τους.
<P>
Είναι αλήθεια ότι οι απαιτήσεις που προβλέπει το άρθρο 3 της οδηγίας είναι ελάχιστες, αλλά δεν πιστεύει η Επιτροπή Απασχόλησης και Κοινωνικών Υποθέσεων ότι είναι καιρός να προσδιοριστούν ανώτατα όρια γι' αυτές τις απαιτήσεις, όσον αφορά τόσο απαιτήσεις που βασίζονται στο δίκαιο όσο και απαιτήσεις που βασίζονται σε συλλογικές συμβάσεις; Δεν πιστεύει η επιτροπή ότι οι εν λόγω απαιτήσεις είναι συνήθως προκάλυμμα καθαρού προστατευτισμού; " απαίτηση εγγραφής, ύπαρξης νομικής εκπροσώπησης στη χώρα υποδοχής και ύπαρξης κοινωνικών εγγράφων διαθέσιμων in situ, όλα αυτά χρησιμοποιούνται από τις αρχές ως πρόσχημα για δημιουργία δυσκολιών. Όλα υπηρετούν έναν και μόνο σκοπό, δηλαδή την προστασία της εθνικής αγοράς έναντι οικοδόμων, φουρνάρηδων, στιλβωτών ξύλου και πολλών άλλων ειδών εργαζομένων οι οποίοι τώρα, πολύ σωστά, αισθάνονται αδικημένοι. Οι προσδοκίες τους όσον αφορά τα ίσα δικαιώματα στο εσωτερικό της αγοράς της Ένωσης εξανεμίζονται από τη σκληρή πραγματικότητα.
<P>
" έγκριση αυτούσιας της έκθεσης της Επιτροπής Απασχόλησης και Κοινωνικών Υποθέσεων θα αποστείλει σαφές μήνυμα στα κράτη μέλη, ότι δηλαδή προχωρούν σε οποιαδήποτε ενέργεια θέλουν στην κοινή αγορά υπηρεσιών. Θα σημάνει, επίσης, οπισθοχώρηση στον ευαίσθητο συμβιβασμό που επιτεύχθηκε στην οδηγία για τις υπηρεσίες. Γι' αυτόν τον λόγο, κάνω έκκληση υπέρ της υποστήριξης των τροπολογιών που κατέθεσε μια ομάδα βουλευτών της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, και της Ομάδας Ένωση για την Ευρώπη των Εθνών, διότι η έκθεση δεν αξίζει την υποστήριξή μας χωρίς τις εν λόγω τροπολογίες.
<SPEAKER ID="427" NAME="Derek Roland Clark">
εξ ονόματος της Ομάδας IND/DEM. - (EN) Κύριε Πρόεδρε, όταν οι άνθρωποι εργάζονται με συμβάσεις ορισμένου χρόνου σε ξένες χώρες, υπάρχουν προφανή οφέλη για όλες τις πλευρές. Έτσι, είμαι υπέρ της απόσπασης εργαζομένων, αλλά όχι με αυτόν τον τρόπο. " έκθεση λέει στην παράγραφο 19 ότι αυτό δεν επιτυγχάνεται μέσω της τεράστιας γραφειοκρατίας, αλλά περίπου 35 από τις 49 παραγράφους περιλαμβάνουν αναφορές σε νόμους, κανόνες, διαδικασίες επί παραβάσει, υποθέσεις του Ευρωπαϊκού Δικαστηρίου, επιβολή μέσω κυρώσεων.
<P>
Προκειμένου να ακολουθηθεί αυτή η πρόταση, δεν με εκπλήσσει το γεγονός ότι ο Επίτροπος που είναι αρμόδιος για τις επιχειρήσεις έχει μείνει πίσω στο πρόγραμμά του όσον αφορά την απλοποίηση των νόμων της ΕΕ! Διότι για μία ακόμη φορά έχουμε μια πρόταση με σωρεία κανόνων και κανονισμών, η οποία καλύπτεται από τόσες αναφορές σε κυρώσεις και διαδικασίες επί παραβάσει, ώστε η εισηγήτρια πρέπει να τα έχει χαμένα προσπαθώντας να συντάξει μια πρόταση που θα λειτουργεί εύκολα, θα είναι δίκαιη για όλους, αλλά και αποτελεσματική.
<P>
Όταν το θέμα συζητήθηκε πριν από λίγο καιρό στην Επιτροπή Απασχόλησης και Κοινωνικών Υποθέσεων, οι βουλευτές άκουσαν με τρόμο περιπτώσεις καταφανούς εκμετάλλευσης αποσπασμένων εργαζομένων. Αυτό πρέπει να σταματήσει, αλλά τι έκαναν τα κράτη μέλη; Τι έκαναν οι συνδικαλιστικές ενώσεις; Εξάλλου, είναι πολύ πιθανόν ότι υπήρξε εκμετάλλευση και των ντόπιων εργαζομένων. Οι αποσπασμένοι εργαζόμενοι προσλήφθηκαν διότι οι ντόπιοι εργαζόμενοι αρνήθηκαν να αποδεχτούν τους όρους που προτείνονταν;
<P>
" απάντηση βρίσκεται στην αιτιολογική σκέψη ΙΒ στη σελίδα 5 της έκθεσης, η οποία αναφέρεται στην καταστρατήγηση των εθνικών προτύπων. Εφόσον δίνεται έμφαση με τέτοιο τρόπο στα εθνικά πρότυπα, γιατί χρειαζόμαστε μια οδηγία της ΕΕ; Γιατί δεν επαφίεται στα κράτη μέλη, εάν οι κανόνες τους ελέγχουν την κατάσταση; Μια οδηγία της ΕΕ θα είναι φορτίο για όλες τις πλευρές και θα προκαλέσει καθυστερήσεις, όταν το μόνο που θέλουμε είναι να δουλεύει ο κόσμος. Εξάλλου, δεν είναι μια καινούρια κατάσταση. Οι αποσπασμένοι εργαζόμενοι δεν δημιουργήθηκαν εξαιτίας της ΕΕ. Υπήρχαν και πριν από την ΕΕ. Ο αδελφός μου, Άγγλος όπως και εγώ, ήταν μηχανικός σχεδιασμού. Έγινε αυτοαπασχολούμενος, υπέγραψε συμβόλαιο με τη Volkswagen και εργάστηκε στη Γερμανία για αρκετά χρόνια. Δεν αντιμετώπισε κανένα πρόβλημα, αλλά αυτό συνέβη πριν το "νωμένο Βασίλειο ενταχθεί στην τότε ΕΚ.
<P>
Έτσι, επαναλαμβάνω ότι δεν χρειαζόμαστε αυτήν την οδηγία. Τα κράτη μέλη είναι απολύτως ικανά να διαχειριστούν τις υποθέσεις τους στο πλαίσιο των υφιστάμενων κανονισμών της ΕΕ - εν συντομία, επικουρικότητα. Τη θυμάστε;
<SPEAKER ID="428" NAME="Milan Cabrnoch" AFFILIATION="PPE-DE">
(CS) Κύριε Επίτροπε, κυρίες και κύριοι, θα ήθελα να ευχαριστήσω όλους εκείνους που συνέβαλαν στην έκθεση αυτή.
<P>
" απόσπαση εργαζομένων αποτελεί ένα από τα σημαντικά θέματα που πρέπει να επιλύσει η ΕΕ ώστε να επιτύχει τον στόχο της ολοκλήρωσης της εσωτερικής αγοράς με την ελεύθερη κυκλοφορία προσώπων και την ελευθερία παροχής υπηρεσιών σε διασυνοριακή βάση. Είναι τιμή μου που παίρνω τον λόγο ενώπιον εκατοντάδων συναδέλφων βουλευτών σε αυτή την κρίσιμη στιγμή.
<P>
" ανακοίνωση της Επιτροπής αποσκοπεί στην ελευθέρωση της παροχής υπηρεσιών και της απόσπασης εργαζομένων και στην απομάκρυνση των περιττών περιορισμών και του προστατευτισμού που κυριαρχεί σε ορισμένα κράτη μέλη. " έκθεση της κ. Schroedter, ωστόσο, προσεγγίζει το θέμα εντελώς διαφορετικά. " εισηγήτρια δίνει αδικαιολόγητη έμφαση στην προστασία των εργαζομένων και έτσι θεσπίζει προστατευτικά μέτρα τα οποία λειτουργούν εναντίον της ελευθερίας απόσπασης εργαζομένων. " τρέχουσα πρακτική τοποθετεί τους εργαζομένους από τα νέα κράτη μέλη σε φανερά μειονεκτική θέση. Επιτρέπεται στις επιχειρήσεις από τα παλαιά κράτη μέλη να παρέχουν υπηρεσίες παντού στην αγορά της ΕΕ καθώς και στη χώρα προέλευσής τους. Στις επιχειρήσεις από τα νέα κράτη μέλη, από την άλλη πλευρά, δεν επιτρέπεται αυτή η πρόσβαση ή υπόκεινται σε χρονικούς περιορισμούς και σε μια σειρά από διοικητικά εμπόδια και προστατευτικά μέτρα τα οποία στην πραγματικότητα δεν επιτρέπουν στους αποσπασμένους εργαζομένους τους να είναι ανταγωνιστικοί και να παρέχουν υπηρεσίες ελεύθερα στην αγορά, υπό τις ίδιες συνθήκες με τους εργαζόμενους που προέρχονται από τη χώρα υποδοχής. Ακόμη ακούμε στο Σώμα να εκφράζονται φόβοι σχετικά με τον πολωνό υδραυλικό και όλα όσα αυτός συμβολίζει.
<P>
" έκθεση της κ. Schroedter καταστρατηγεί τις θεμελιώδεις αξίες στις οποίες βασίστηκε η ΕΕ και δεν οδηγεί επ' ουδενί στην επίτευξη του κοινού μας στόχου, που είναι η ολοκλήρωση της ενιαίας εσωτερικής αγοράς. Θα ήθελα, επομένως, να σας ζητήσω, κυρίες και κύριοι, να καταψηφίσετε αυτή την έκθεση.
<SPEAKER ID="429" NAME="Jan Andersson" AFFILIATION="PSE">
(SV) Κύριε Πρόεδρε, κύριε Επίτροπε, θέλω να ξεκινήσω ευχαριστώντας την εισηγήτρια, για την πολύ εποικοδομητική εργασία της.
<P>
Όπως είπαν πολλοί άλλοι, είναι μια σημαντική οδηγία όχι μόνο για την ελευθερία κυκλοφορίας αλλά και για την προστασία των εργαζομένων. Υπάρχουν πολλά μειονεκτήματα -το γνωρίζουμε από τις έρευνες- όσον αφορά την πληροφόρηση, τη συνεργασία μεταξύ των κρατών μελών και την ικανότητα διενέργειας ελέγχων.
<P>
Επιτρέψτε μου να δηλώσω ότι τασσόμαστε υπέρ όχι του προστατευτισμού αλλά των ανοιχτών συνόρων. Τασσόμαστε υπέρ του ανταγωνισμού επί ίσοις όροις μεταξύ εταιριών, αλλά είμαστε, επίσης, υπέρ της ίσης μεταχείρισης των εργαζομένων. Αυτό μας απασχολεί εδώ - η ίση μεταχείριση. Ορισμένοι από τους βουλευτές που αναφέρθηκαν στην υπόθεση του Vaxholm έχουν φύγει τώρα. Αυτή ακριβώς η υπόθεση αφορούσε την ανάγκη των λετονών εργαζομένων να μην τυγχάνουν χειρότερης μεταχείρισης από τους σουηδούς εργαζομένους. Έπρεπε να απολαμβάνουν την ίδια ακριβώς μεταχείριση - όχι χειρότερη, αλλά ακριβώς την ίδια μεταχείριση.
<P>
Ένα θέμα επί του οποίου υπήρξε διαφωνία μεταξύ ημών και της Επιτροπής είναι το θέμα της σημασίας της ύπαρξης αντιπροσώπου. Εσείς προτείνετε ότι αρκεί να υπάρχει ένας σύνδεσμος με κάποιον στην άλλη χώρα με τον οποίο να γίνεται η διαπραγμάτευση. Αυτό είναι απίστευτα γραφειοκρατικό και εξαιρετικά δύσκολο. Ένας αντιπρόσωπος πρέπει να μπορεί να ενεργεί ως δίαυλος επικοινωνίας στις χώρες εκείνες που διεξάγουν τις διαπραγματεύσεις, επομένως είναι απαραίτητο να υπάρχει κάποιος με διαπραγματευτική εντολή. Αυτό το πρόσωπο θα πρέπει επίσης να μπορεί να επικοινωνεί, για παράδειγμα, με τις αρχές που είναι αρμόδιες για την υγεία και ασφάλεια στον χώρο εργασίας. Οτιδήποτε άλλο είναι τελείως αδύνατο. Δεν υπάρχει νομολογία η οποία να είναι αντίθετη σε αυτά που λέω. " υπόθεση Arblade αφορούσε κάτι άλλο. Αφορούσε έγγραφα τα οποία έπρεπε σύμφωνα με το βελγικό δίκαιο να διατηρηθούν για πέντε χρόνια και συνεπώς είναι άσχετη με αυτό που λέει η Επιτροπή.
<P>
Ελπίζω, εντούτοις, ότι θα καταφέρουμε η εν λόγω οδηγία για την απόσπαση εργαζομένων να λειτουργήσει με επιτυχία στην κοινωνία. Σε αυτή την περίπτωση θα πρέπει, ωστόσο, να συμπεριλάβει τα τμήματα στα οποία αναφέρθηκα.
<SPEAKER ID="430" NAME="Marian Harkin" AFFILIATION="ALDE">
(EN) Κύριε Πρόεδρε, θα ήθελα να συγχαρώ την εισηγήτρια γι' αυτήν την έκθεση. Λόγω του περιορισμένου χρόνου, θα επικεντρωθώ μόνο στην ιρλανδική εμπειρία, αλλά σίγουρα είναι σχετική με τη συζήτηση.
<P>
Ο Επίτροπος δήλωσε ότι η Ιρλανδία δεν έχει εγκρίνει συγκεκριμένα μέτρα μεταφοράς στη νομοθεσία της και δεν συμμορφώνεται με τα κριτήρια που ορίζει η νομολογία του Ευρωπαϊκού Δικαστηρίου. Έτσι, εκτός από όλες τις υπόλοιπες δυσκολίες που επεσήμανε η εισηγήτρια -και δεν έχω τον χρόνο να τις αναφέρω- φαίνεται ότι εμείς στην Ιρλανδία δεν διαθέτουμε την ασφάλεια δικαίου για την πλήρη εφαρμογή αυτής της οδηγίας.
<P>
Τα πρόσφατα γεγονότα στην Ιρλανδία απέδειξαν πόσο πολύ χρειαζόμαστε την πλήρη εφαρμογή αυτής της οδηγίας: με την GAMA, μια τουρκική κατασκευαστική εταιρεία, η οποία κατέκλεψε κάποιους από τους ξένους εργαζόμενούς της· με το ιρλανδικό σκάνδαλο των πορθμείων, όπου οι υπάρχοντες εργαζόμενοι απλά αντικαταστάθηκαν κυρίως από ξένους εργαζόμενους με τον μισό μισθό και με χειρότερες συνθήκες εργασίας - θα προσθέσω ότι αυτός είναι ένας από τους λόγους που στηρίζω μια οδηγία για τα πορθμεία· και σήμερα στην Ιρλανδία η βιομηχανία των μανιταριών παραδέχθηκε ότι κάποια από τα μέλη της πληρώνουν το ήμισυ του κατώτατου μισθού στους ξένους εργαζομένους τους.
<P>
" τελευταία παρατήρησή μου είναι ότι δεν υποφέρουν μόνο οι αποσπασμένοι εργαζόμενοι: όλοι οι εργαζόμενοι, συμπεριλαμβανομένων και των ιρλανδών εργαζομένων, θα πληρώσουν τελικά το τίμημα, καθώς θα υπονομευθούν οι κατώτατοι μισθοί και η υποψία και η δυσπιστία θα αντικαταστήσουν την αλληλεγγύη μεταξύ των εργαζομένων. Ο Επίτροπος είπε νωρίτερα ότι είναι δύσκολο να προστατευθούν οι εργαζόμενοι τη στιγμή που εξασφαλίζεται η ελεύθερη κυκλοφορία των υπηρεσιών· όμως, ανεξάρτητα από το πόσο δύσκολο είναι, πρέπει να το κάνουμε.
<SPEAKER ID="431" NAME="Gabriele Zimmer" AFFILIATION="GUE/NGL">
(DE) Κύριε Πρόεδρε, θα ήθελα κι εγώ να εκφράσω αρχικά την εκτίμησή μου στην εισηγήτρια για το έργο της. " οδηγία για την απόσπαση εργαζομένων ήταν στο παρελθόν αντικείμενο συνεχών έντονων αμφισβητήσεων, και έτσι έμεινε ως σήμερα. Δεν ήταν μόνο η πατρίδα μου απρόθυμη να εφαρμόσει την οδηγία σε ολόκληρο το πεδίο της οικονομίας. Στη Γερμανία, η οδηγία ισχύει μόνο στον τομέα των κατασκευών και στις δραστηριότητες που συνδέονται με αυτές.
<P>
Θα ήθελα να εστιάσω τη συζήτηση για την παρούσα έκθεση σε τρεις πτυχές της: η εισηγήτρια υπογραμμίζει πως πρέπει να ενισχυθούν οι κοινωνικοί εταίροι προκειμένου να αποτραπεί η υπονόμευση προδιαγραφών που θεσπίζονται από συλλογικές συμβάσεις. Ωστόσο, αυτό δεν σημαίνει ότι αυτές οι συμβάσεις μεταξύ κρατών μελών και κοινωνικών εταίρων εγγυώνται πραγματικά ένα εισόδημα που εξασφαλίζει τα προς το ζην. Σε αυτό το πλαίσιο πρέπει να εξεταστεί κατά πόσον οι ελάχιστες προδιαγραφές αντιστοιχούν στο αίτημα για αξιοπρεπή εργασία στα επιμέρους κράτη μέλη.
<P>
" κ. Schroedter δικαιολογημένα επισημαίνει επίσης ότι είναι δύσκολη η διάκριση μεταξύ αυτοαπασχολούμενων και εργαζομένων. Ωστόσο, στον ασφαλώς απαραίτητο ορισμό και τη διασαφήνιση του καθεστώτος των επονομαζομένων "ψευδοαυτοαπασχολουμένων" δεν πρέπει να ξεχνάμε πως πρόκειται για ανθρώπους που υφίστανται τον μεγαλύτερο αποκλεισμό και κερδίζουν τα λιγότερα. Πρέπει, επομένως, να αποκτήσουν ένα καθεστώς που θα τους εξασφαλίζει δικαιώματα και σε αυτά συγκαταλέγεται και το δικαίωμα σε ένα αξιοπρεπές εισόδημα που θα τους εξασφαλίζει τα προς το ζην.
<P>
" χρησιμοποίηση των αντιστοίχων οδηγιών για την επιβολή της ελευθερίας υπηρεσιών δικαιολογείται πάντα με το επιχείρημα πως τελικά ο καταναλωτής πρέπει να κερδίζει κάτι. Εκ πρώτης όψεως, η οδηγία για την απόσπαση εργαζομένων δεν φαίνεται να έχει μεγάλη σχέση με την προστασία του καταναλωτή, αλλά είμαι βέβαιη ότι η μεγάλη σύνδεση μεταξύ αυτών των δύο θα καταστεί σαφής όταν θα αποκτήσουμε μια αίσθηση προοπτικής, διότι το ενδιαφέρον των καταναλωτών δεν στρέφεται πλέον μόνο στην ποιότητα των ίδιων των προϊόντων. Για τον λόγο αυτόν, σήμερα οι καταναλωτές προστατεύονται από εισαγόμενα αγαθά που παράχθηκαν με τη χρήση παιδικής εργασίας.
<P>
" ανταλλαγή αγαθών και υπηρεσιών πρέπει να έχει μια κοινωνική διάσταση. Όποιος συμμετέχει σε αυτήν, πρέπει να έχει δικαίωμα σε ελάχιστες προδιαγραφές που θα του εξασφαλίζουν τα προς το ζην, καθώς και τις κατάλληλες συνθήκες εργασίας και προστασίας.
<SPEAKER ID="432" NAME="Thomas Mann" AFFILIATION="PPE-DE">
(DE) Κύριε Πρόεδρε, τον Φεβρουάριο έγινε ένας συμβιβασμός μεταξύ Ευρωπαϊκού Κοινοβουλίου, Συμβουλίου και Επιτροπής για την οδηγία για τις υπηρεσίες, κατά τον οποίο διαγράφηκαν τα άρθρα 24 και 25, επειδή προέβλεπαν μόνο επιπόλαιο έλεγχο των επιχειρήσεων αποστολής και των εργαζομένων τους. Έτσι, καταφέραμε να εξασφαλίσουμε μια αποτελεσματικότερη καταπολέμηση τόσο της παράνομης απασχόλησης όσο και του ντάμπιγκ μισθών.
<P>
Κατά τους προηγούμενους μήνες, η Επιτροπή υπέστη ήττες και τώρα προσπαθεί να επαναφέρει από την πίσω πόρτα, μέσω της οδηγίας για την απόσπαση εργαζομένων, τις θέσεις που απορρίφθηκαν, ενώ σε ορισμένες περιπτώσεις πηγαίνει μακρύτερα απ' όσα έχει θεσπίσει το Ευρωπαϊκό Δικαστήριο, και μάλιστα μέσω κατευθυντηρίων γραμμών για τις οποίες μπορούμε να παρουσιάσουμε μόνο γνωμοδότηση. Αυτό είναι δόλιο και στοχεύει στην αποδυνάμωσή μας ως εκπροσώπων του λαού. Οι κατευθυντήριες γραμμές θα λαμβάνονται ασφαλώς υπόψη από το Ευρωπαϊκό Δικαστήριο κατά την έκδοση αποφάσεων και θα αποκτήσουν έτσι νομικά δεσμευτικό χαρακτήρα.
<P>
" γερμανική ομοσπονδιακή κυβέρνηση, τα πολιτικά μας κόμματα, οι κοινωνικοί εταίροι, οι ενώσεις εργοδοτών και εργαζομένων δεν πρόκειται να ανεχθούν τους προβλεπόμενους περιορισμούς της νομοθεσίας μας για την απόσπαση. Παρόμοιους ενδοιασμούς έχουν και άλλες ευρωπαϊκές χώρες. Στην Πολωνία, για παράδειγμα, δεν υπάρχουν σχεδόν καθόλου ντόπιοι στις οικοδομές, αλλά αντ' αυτού υπάρχουν πάρα πολλοί εργαζόμενοι από χώρες εκτός ΕΕ. Όσο αναγκαίο κι αν είναι να επιτρέπεται η κινητικότητα στην ευρωπαϊκή εσωτερική αγορά, το κυριότερο είναι να επικρατεί δικαιοσύνη, κι αυτό επιτυγχάνεται με αποτελεσματικούς ελέγχους.
<P>
Κάθε χώρα υποδοχής πρέπει να έχει το δικαίωμα να ζητεί έγγραφα και να εξετάζει τους όρους απασχόλησης - το εισόδημα, τον χρόνο απασχόλησης και ανάπαυσης, την ασφάλεια και την προστασία της υγείας. Όποιος ισχυρίζεται πως χρειάζονται λιγότερα έγγραφα και πως πρέπει να αποφευχθεί η γραφειοκρατία, στην πραγματικότητα δεν θέλει ελέγχους και καθιστά δυνατή την παρανομία. Επίσης, πρέπει να είναι δυνατόν να γίνονται κοινοποιήσεις σε εκείνους που παραβιάζουν τον νόμο και έτσι πρέπει να υπάρχουν εξουσιοδοτημένοι εκπρόσωποι της αποστέλλουσας επιχείρησης σύμφωνα με τη νομοθεσία της εκάστοτε χώρας υποδοχής.
<P>
Επιδοκιμάζω την έκθεση της κ. Schroedter, η οποία συμπεριέλαβε τις τροπολογίες μου στον συμβιβασμό. Υπάρχει, ωστόσο, ένα σημείο όπου δεν συμφωνώ μαζί της, συγκεκριμένα ότι ο ορισμός της έννοιας του εργαζομένου προσαρμόζεται κατά τρόπον ώστε οι οικονομικά εξαρτημένοι αυτοαπασχολούμενοι να κατατάσσονται στην ομάδα των ψευδοαυτοαπασχολουμένων. Ελπίζω ότι αυτή η θέση θα τύχει αύριο της υποστήριξης της πλειοψηφίας.
<SPEAKER ID="433" NAME="Ieke van den Burg" AFFILIATION="PSE">
(NL) Κύριε Πρόεδρε, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, συζήτησα το θέμα αυτό με την κ. Handzlik στην Επιτροπή Εσωτερικής Αγοράς και Προστασίας των Καταναλωτών - δυστυχώς, δεν συμμετέχει πλέον ενεργά στη συζήτηση. Αυτό που θα ήθελα να υπογραμμίσω είναι ότι εξετάσαμε εκτενώς τα προβλήματα που αναφέρει η ίδια αλλά και πολλοί συνάδελφοι στην ομάδα, τα οποία αντιμετωπίζουν τα νέα κράτη μέλη και ότι προφανώς αναγνωρίζουμε ότι θα πρέπει να απομακρυνθούν τα περιττά γραφειοκρατικά εμπόδια στην ελεύθερη κυκλοφορία υπηρεσιών και την ελεύθερη κυκλοφορία εργαζομένων. Έχω επίσης, ωστόσο, επαρκή εμπειρία του τι συμβαίνει στην αγορά εργασίας νόμιμα, παράνομα ή εν μέρει νόμιμα για να γνωρίζω ότι οι εργαζόμενοι όντως πέφτουν θύματα εκμετάλλευσης και ότι το πλαίσιο της απόσπασης εργαζομένων διαμέσου των συνόρων χρησιμοποιείται για την παράκαμψη των κανονισμών.
<P>
Γι' αυτόν τον λόγο θα ήθελα να δηλώσω ρητά για μία ακόμη φορά ότι δεν πρέπει μαζί με τα ξερά να καίμε και τα χλωρά, αλλά ότι αντιθέτως πρέπει να επιτυγχάνουμε τη σωστή ισορροπία· θα ήθελα για άλλη μια φορά να τονίσω στον κ. Clark, ο οποίος προφανώς έχει ξεχάσει πώς λειτουργούν αυτοί οι κανονισμοί, ότι υπάρχει κάτι που λέγεται αρχή της επικουρικότητας, ότι στο εργατικό δίκαιο ισχύουν οι κανόνες της χώρας εργασίας, ότι τα κράτη μέλη χαίρουν πλήρους αυτονομίας επ' αυτού και ότι η εν λόγω οδηγία για την απόσπαση εργαζομένων στοχεύει να αποτελεί εξαίρεση στον κανόνα προκειμένου να καλυφθούν περιπτώσεις όπου εργαζόμενοι αποσπώνται διαμέσου των συνόρων και τους επιτρέπεται να εργάζονται υπό τις δικές τους συνθήκες προσωρινά, με την προϋπόθεση ότι ισχύουν ορισμένες ελάχιστες προστατευτικές διατάξεις.
<P>
Λόγω ακριβώς των διαδικασιών ελέγχου εν προκειμένω και επειδή αυτές είναι τόσο πολύπλοκες, χρειάζονται κανόνες ώστε να δημιουργηθεί ένα πλαίσιο παρακολούθησης, καλύτερο πλαίσιο για τη συνεργασία των επιθεωρήσεων εργασίας, που σημαίνει ότι αυτή η ισορροπία είναι απαραίτητη. Επίσης στο πλαίσιο της οδηγίας για τις υπηρεσίες θα ήθελα να υπογραμμίσω για άλλη μια φορά ότι δεν υπάρχει ιεράρχηση των κανόνων για αυτή την εργατική νομοθεσία, ότι τα κράτη μέλη είναι αυτόνομα ως προς αυτό και ότι αυτό δεν ακυρώνεται από τους κανόνες για την ελεύθερη κυκλοφορία των υπηρεσιών.
<SPEAKER ID="434" NAME="Jacek Protasiewicz" AFFILIATION="PPE-DE">
(PL) Κύριε Πρόεδρε, η δυνατότητα απόσπασης εργαζομένων συνδέεται εγγενώς με τις θεμελιώδεις ελευθερίες της Ευρωπαϊκής Ένωσης. Οι πλέον σημαντικές εξ αυτών είναι η ελεύθερη κυκλοφορία προσώπων, υπηρεσιών και κεφαλαίων. " οδηγία για την απόσπαση εργαζομένων αποτελεί, επομένως, λογική συνέπεια της λειτουργίας της εσωτερικής αγοράς της Ευρωπαϊκής Ένωσης. Δεν υπάρχει αμφιβολία ότι η κατάσταση της οικονομίας της Ένωσης προσμετράται με βάση την κατάσταση των επιχειρήσεών της, ιδιαίτερα των μικρών και μεσαίων επιχειρήσεών της. " οδηγία του 1996 προοριζόταν κυρίως για τις μικρομεσαίες επιχειρήσεις και αποσκοπούσε στην απλούστευση των αρχών που τους επιτρέπουν να ανταγωνίζονται και να διεξάγουν την οικονομική τους δραστηριότητα εκτός της χώρας προέλευσής τους. Ο εσωτερικός ανταγωνισμός είναι ουσιώδους σημασίας προκειμένου να μπορέσει η Ένωση να ανταπεξέλθει επιτυχώς στον ανταγωνισμό σε παγκόσμιο επίπεδο, όπου αντιμετωπίζει ανταγωνισμό από τις οικονομίες των "νωμένων Πολιτειών, της Κίνας και της Ιαπωνίας.
<P>
Θα ήθελα να ευχαριστήσω την κ. Schroedter που αποτόλμησε να αντιμετωπίσει ένα θέμα τέτοιας σημασίας για το μέλλον της Ευρώπης. Μελέτησα προσεκτικά την έκθεσή της. Δυστυχώς, πρέπει να πω ότι φοβούμαι ότι το έγγραφο δεν συμφωνεί απολύτως με τη δική μου θεώρηση της ελευθερίας παροχής υπηρεσιών στην εσωτερική αγορά, η οποία σημαίνει πολλά για εμένα. Έχοντας διαβάσει το σχέδιο έκθεσης της κ. Schroedter, υποψιάζομαι ότι ο de facto στόχος του είναι να καταστήσει δύσκολη για τις εταιρίες την απόσπαση εργαζομένων προκειμένου να αναλάβουν ένα συγκεκριμένο έργο και, συνεπώς, επικυρώνει τις προστατευτικές πρακτικές που θεσπίζουν οι κυβερνήσεις των κρατών μελών για να προστατευθούν από τις επιπτώσεις του ανταγωνισμού. Θα ήθελα να δηλώσω σαφώς ότι αναφέρομαι στις θετικές επιπτώσεις του ανταγωνισμού. Συγχρόνως, υποστηρίζω τις προσπάθειες της Ευρωπαϊκής Επιτροπής και τις προσωπικές προσπάθειες του Επιτρόπου, που αποσκοπούν στη διασφάλιση της καλύτερης εφαρμογής της οδηγίας στην πράξη. Ελπίζω ότι δεν υπάρχει λόγος για να αλλάξει ή να αντικατασταθεί από μια νέα νομική πράξη. Πιστεύω ότι και ο Επίτροπος Špidla είναι της ίδιας γνώμης.
<SPEAKER ID="435" NAME="Proinsias De Rossa" AFFILIATION="PSE">
(EN) Κύριε Πρόεδρε, θα ήθελα να ευχαριστήσω την κ. Schroedter για την πολύ καλή έκθεση.
<P>
Χρειαζόμαστε μια αποτελεσματική οδηγία για την προστασία των εργαζομένων που αποσπώνται προσωρινά σε ένα κράτος της ΕΕ. Αυτό είναι σημαντικό, ούτως ώστε να μην υπάρξει ανταγωνισμός προς τα κάτω. Ωστόσο, έχουμε μια οδηγία που βρίθει νομικών κενών και δεν εφαρμόζεται καθόλου σε ορισμένα κράτη.
<P>
Παρά τις εξαιρετικές προσπάθειες του Επιτρόπου Špidla, δεν πιστεύω ότι οι κατευθυντήριες γραμμές θα επιλύσουν αυτά τα κενά. Πολλά από τα κράτη μας αντιστέκονται στις απαραίτητες νομοθετικές αλλαγές. Οι συνέπειες είναι το είδος των σκανδάλων που έχει ήδη αναφερθεί, όπως η πανωλεθρία των ιρλανδικών πορθμείων. Ενώ τα πληρώματα των πλοίων αποκλείονται από την οδηγία για την απόσπαση εργαζομένων, η ιρλανδική κυβέρνηση αντιστέκεται επίσης στην εφαρμογή μιας οδηγίας για τα πορθμεία, η οποία θα προστάτευε αυτούς τους εργαζόμενους.
<P>
Χρειαζόμαστε επειγόντως ένα νομικό πλαίσιο για την αποτελεσματική πρόληψη του ανταγωνισμού προς τα κάτω, του άδικου ανταγωνισμού και, κυρίως, της αρνητικής εμφάνισης της ξενοφοβίας. Χρειαζόμαστε σαφήνεια και βεβαιότητα σχετικά με τους ορισμούς των εργαζομένων, και πρέπει να τεθεί τέλος στην ψευδή αυτοαπασχόληση. Χρειαζόμαστε το δικαίωμα εφαρμογής σαφώς θεσπισμένων υψηλότερων ελάχιστων προτύπων, επαρκείς επιθεωρητές για τη διασφάλιση της συμμόρφωσης και επιβλητές κυρώσεις σε περίπτωση μη συμμόρφωσης με τη νομοθεσία της ΕΕ. Πιστεύω, επίσης, ότι χρειαζόμαστε προστασία για τους κοινοποιητές των δυσλειτουργιών, για εκείνους που αποκαλύπτουν την εκμετάλλευση που υπάρχει στο πλαίσιο του σημερινού καθεστώτος.
<P>
Θα ήθελα να υπενθυμίσω σε όσους επικρίνουν την Επιτροπή Απασχόλησης και Κοινωνικών Υποθέσεων και εμένα γι' αυτό το θέμα ότι εκπροσωπώ ένα κράτος που άνοιξε τα σύνορά του και στα δέκα νέα κράτη μέλη, πλήρως και ελεύθερα. Αναγκαστήκαμε τώρα να κλείσουμε τα σύνορά μας με τη Βουλγαρία και τη Ρουμανία λόγω της εκμετάλλευσης των εργαζομένων μεταναστών και των επακόλουθων συνεπειών στους εργαζόμενους που έχουν ως βάση την Ιρλανδία. " επίλυση του θέματος αυτού δεν είναι εύκολη και σίγουρα δεν είναι μια προσπάθεια για τη δημιουργία προστατευτισμού στα 15 "παλαιά" κράτη μέλη.
<SPEAKER ID="436" NAME="José Albino Silva Peneda" AFFILIATION="PPE-DE">
(PT) Κύριε Πρόεδρε, κύριε Επίτροπε, η δυναμική φύση της εσωτερικής αγοράς προσέφερε αυξημένη κινητικότητα στους εργαζόμενους και βοήθησε τις ευρωπαϊκές επιχειρήσεις να δραστηριοποιηθούν πέραν των εθνικών συνόρων.
<P>
" ικανότητα των επιχειρήσεων να αποσπούν ορισμένους από τους εργαζομένους τους σε άλλα κράτη μέλη της ΕΕ για λόγους προσωρινής εργασίας συνέβαλε περαιτέρω σε αυτή την αυξημένη κινητικότητα. " μέχρι σήμερα εμπειρία, ωστόσο, δεν είναι ικανοποιητική. Στην περίπτωση της Πορτογαλίας, η απόσπαση εργαζομένων δεν πήγε καλά, ιδιαίτερα στον τομέα των οικοδομικών έργων. Ήρθε στο φως μια σειρά υποθέσεων στις οποίες πορτογάλοι εργαζόμενοι πέφτουν θύματα εκμετάλλευσης στην Ισπανία, τη Γαλλία, το "νωμένο Βασίλειο και τις Κάτω Χώρες. Αυτό συνέβη διότι υπάρχει αυξανόμενο χάσμα μεταξύ της οδηγίας του 1999, η οποία επιτυγχάνει μια ισορροπία μεταξύ της ελευθερίας παροχής υπηρεσιών και της εγγύησης των εργασιακών δικαιωμάτων των αποσπασμένων εργαζομένων, και της εφαρμογής της εν λόγω οδηγίας στην πράξη.
<P>
Εκτός από το γεγονός ότι τα κράτη μέλη διαφέρουν ως προς την ερμηνεία της οδηγίας, υπήρξαν επίσης διαφορές στην πρακτική εφαρμογή της και αυτό οδήγησε σε περισσότερα εμπόδια και περισσότερη γραφειοκρατία και επιβράδυνε τη διαδικασία. Είναι απολύτως σαφές ότι δεν υπάρχει έλεγχος της εφαρμογής της εν λόγω οδηγίας. " υπεργολαβία αποτελεί τρομερό παράδειγμα καταστάσεων που είναι πολύ κοινές αλλά δεν καλύπτονται από την οδηγία. Αυτό οδήγησε σε απαράδεκτη μείωση των αρμοδιοτήτων που πάντα -επαναλαμβάνω, πάντα- αποβαίνει εις βάρος των αποσπασμένων εργαζομένων.
<P>
Υποστηρίζω την έκθεση της κ. Schroedter, διότι πιστεύω ότι εναπόκειται στο κράτος μέλος υποδοχής, σε στενή συνεργασία με τις αρχές της χώρας προέλευσης, να διασφαλίσει την πλήρη συμμόρφωση με τις προϋποθέσεις απασχόλησης που προβλέπει η οδηγία, για λόγους αύξησης της αποτελεσματικότητας του ελέγχου και πάταξης των παράνομων πρακτικών.
<P>
Αυτό που χρειάζεται, επομένως, είναι μεγαλύτερη διαφάνεια και περισσότερη πληροφόρηση για τα δικαιώματα και τις υποχρεώσεις που πρέπει να τηρούνται όταν οι επιχειρήσεις αποσπούν εργαζομένους. Υποστηρίζω, επίσης, την έκθεση της κ. Schroedter διότι είναι πλέον αναγκαία η έγκριση διορθώσεων προκειμένου να διασφαλίσουμε ότι η εν λόγω οδηγία υποστηρίζεται, ελέγχεται και εφαρμόζεται καλύτερα και πιο συστηματικά.
<SPEAKER ID="437" NAME="Françoise Castex" AFFILIATION="PSE">
(FR) Κύριε Πρόεδρε, κύριε Επίτροπε, κυρίες και κύριοι συνάδελφοι, πρέπει να αναγνωρίσουμε το γεγονός ότι η ευρωπαϊκή αγορά εργασίας υφίσταται πραγματικά, ιδίως στο πεδίο των υπηρεσιών όπου, πολύ περισσότερο σε σύγκριση με οποιοδήποτε άλλο πεδίο, πραγματοποιούνται αποσπάσεις εργαζομένων. Το υποστηρίζουμε αυτό, όχι όμως υπό οποιοσδήποτε συνθήκες και όχι με τον κίνδυνο κοινωνικού ντάμπινγκ. " ανθρώπινη εργασία δεν είναι εμπόρευμα και δεν μπορεί να υπόκειται σε κανόνες ελεύθερου ανταγωνισμού. Διατυπώσαμε αυτή την ανησυχία στη διάρκεια της συζήτησης της οδηγίας για τις υπηρεσίες και -όπως επισημάνατε- το Κοινοβούλιο απέρριψε τα άρθρα 24 και 25 αυτής της οδηγίας, τα οποία αφορούν ακριβώς την άμβλυνση των προϋποθέσεων της απόσπασης εργαζομένων. Γεγονός είναι πως είναι απαράδεκτο η Επιτροπή να υπονομεύει αυτή τη θέση και να αγνοεί την κριτική, την οποία διατυπώνει το Ευρωπαϊκό Κοινοβούλιο.
<P>
" οδηγία για την απόσπαση εργαζομένων εφαρμόστηκε πλημμελώς στα κράτη μέλη και δεν εκπληρώνει τους στόχους της. Αυτό όντως μπορεί να συμβαίνει, πρέπει όμως η νομοθεσία να χαλαρώσει συνεπεία αυτού του πράγματος ή, τουναντίον, πρέπει να κάνουμε περισσότερα για να ενθαρρύνουμε τα κράτη μέλη να την εφαρμόσουν; Δεν πιστεύω ότι οι υποχρεώσεις για δηλώσεις και αποτελεσματικούς ελέγχους και η παρακράτηση εγγράφων οδηγούν σε ανούσια διοικητικά βάρη όταν αυτό που διακυβεύεται είναι η προστασία των κοινωνικών δικαιωμάτων των αποσπασμένων ή ντόπιων εργαζομένων. " χαλαρή στάση επί του θέματος ωφελεί μόνο τους απατεώνες. Επιπλέον, η ενίσχυση αυτών των περιορισμών και αυτή η ίδια η απειλή των χρηματικών κυρώσεων πρέπει να επενεργεί αποτρεπτικά.
<P>
Γι' αυτόν ακριβώς τον λόγο, υποστηρίζω αυτή την έκθεση και ζητώ επειγόντως από την Επιτροπή και από τα κράτη μέλη να υπερβούν τις δυσκολίες στην εφαρμογή της οδηγίας, την οποία δεν θέλουμε να τροποποιήσουμε στο παρόν στάδιο.
<SPEAKER ID="438" NAME="Csaba Őry" AFFILIATION="PPE-DE">
(HU) Πολλοί επεσήμαναν ότι η οδηγία για την απόσπαση εργαζομένων και η οδηγία για τις υπηρεσίες συνδέονται στενά. Επομένως, λυπάμαι που δεν θα ασχοληθούμε και με τις δύο τον Νοέμβριο, παρότι αυτό θα ήταν λογικό και συνετό.
<P>
Όσον αφορά την άποψή μας, υπάρχει μια σημαντική φιλοσοφική διαφορά μεταξύ της προσέγγισης που εξέφρασαν οι συνάδελφοι βουλευτές της Σοσιαλιστικής Ομάδας και της Ομάδας των Πρασίνων/Ευρωπαϊκή Ελεύθερη Συμμαχία. Εμείς εστιάζουμε στην ενίσχυση και την επιτάχυνση της οικονομίας, διότι χωρίς την επιτάχυνση της ανάπτυξης δεν μπορούμε να δημιουργήσουμε νέες θέσεις εργασίας και δεν μπορούμε να εξασφαλίσουμε μακροπρόθεσμη χρηματοδότηση των μεγαλύτερων συστημάτων κοινωνικής πρόνοιας ή να διασφαλίσουμε τις ευρωπαϊκές κοινωνικές αξίες. Θα είναι αδύνατον να σημειώσουμε πρόοδο στην προσπάθεια εξισορρόπησης της εργασιακής και της οικογενειακής ζωής ή στη βελτίωση της ανταγωνιστικότητας των μικρών και μεσαίων επιχειρήσεων. Συνεπώς, δεν θα έχουμε επαρκείς πόρους για να αντιμετωπίσουμε σε ευρωπαϊκό επίπεδο τις μαζικές απολύσεις που προκαλούνται από τις μετεγκαταστάσεις εταιριών.
<P>
Το ερώτημα, επομένως, είναι αν θέλουμε να υπονομεύσουμε ή να ενισχύσουμε τις επιδόσεις της οικονομίας. Στη διάρκεια της συζήτησης για την οδηγία για την απόσπαση εργαζομένων, μου φάνηκε ότι θέλουμε να τις υπονομεύσουμε, και αυτό δεν είναι καλό σημάδι για το μέλλον. Για να αναφέρω το εντονότερο μόνο πρόβλημα, η απαίτηση σχετικά με τους αντιπροσώπους των εταιριών αντιβαίνει απολύτως στην ελεύθερη παροχή υπηρεσιών. Στην πράξη, αποτελεί σοβαρό ανταγωνιστικό μειονέκτημα. Απαιτεί τη θέσπιση τοπικού πλαισίου, που είναι μια ακριβή, ανούσια και μη πρακτική διαδικασία. Γι' αυτόν τον λόγο θα ήθελα να επιστήσω την προσοχή σας στο γεγονός ότι θεωρούμε πως η τροπολογία 7 είναι κρίσιμης σημασίας. Αν δεν γίνει αποδεκτή, δεν θα υποστηρίξουμε την έγκριση της οδηγίας. Παρακαλούμε να το λάβετε υπόψη κατά την ψηφοφορία.
<SPEAKER ID="439" NAME="Harald Ettl" AFFILIATION="PSE">
(DE) Κύριε Πρόεδρε, θα ήθελα να μην χρειαζόμασταν πλέον οδηγία για την απόσπαση εργαζομένων και πιστεύω ότι και ο Επίτροπος έχει παρόμοια άποψη. Επίσης, δεν είμαι βέβαιος για το αν οι εργαζόμενοι προστατεύονται επαρκώς από την εκμετάλλευση με τη διάταξη αυτή. Όμως δεν έχουμε κανένα άλλο -ή κανένα κατάλληλο- μέσον για να αποφύγουμε τα προβλήματα στην ευρωπαϊκή αγορά εργασίας.
<P>
Το βέβαιο είναι πως τα σημαντικότερα χαρακτηριστικά της οδηγίας για την απόσπαση εργαζομένων λειτουργούν μόνο σε περιορισμένο βαθμό - αυτό ισχύει τόσο για τη διασυνοριακή επιβολή διοικητικών ποινών όσο και για τη συνεργασία μεταξύ των αρχών. Εκτός αυτού, το γεγονός ότι δεν συμπεριλαμβάνονται τα επιδόματα που συχνά αποτελούν ουσιαστικό μέρος της αμοιβής οδηγεί σε επιπλέον ντάμπιγκ μισθών.
<P>
Ασφαλώς, η ελάχιστη απαίτηση για τη λειτουργία της οδηγίας για την απόσπαση εργαζομένων θα είναι να υπάρχει ένα άτομο που θα μπορεί να λειτουργήσει ως εκπρόσωπος της αποστέλλουσας επιχείρησης με σκοπό τη διασφάλιση της εφαρμογής της οδηγίας.
<SPEAKER ID="440" NAME="Vladimír Špidla" AFFILIATION="Μέλος της Επιτροπής" LANGUAGE="CS">
Κυρίες και κύριοι, θα είμαι πράγματι πολύ σύντομος, διότι είναι ήδη περασμένα μεσάνυχτα και πιστεύω ότι πρέπει να τηρούμε αυστηρά κανονισμούς όπως είναι η οδηγία για τις ώρες εργασίας και άλλοι που ισχύουν στην ΕΕ.
<P>
Πολύ σύντομα, λοιπόν. Ένα βασικό ζήτημα, που τέθηκε δύο φορές στη συζήτηση, είναι ότι στην ανακοίνωσή της η Επιτροπή προσπάθησε να επαναφέρει τα άρθρα 24 και 25, που είχαν απομακρυνθεί από την οδηγία για τις υπηρεσίες. Επιθυμώ να επισημάνω ότι αυτή είναι μια λανθασμένη άποψη, διότι τα άρθρα 24 και 25 βασίζονται στην αρχή της χώρας προέλευσης, σύμφωνα με την οποία η χώρα προέλευσης είναι αρμόδια για τις επιθεωρήσεις. Αυτό δεν αναφέρεται στην ανακοίνωση, διότι η ανακοίνωση βασίζεται στην υφιστάμενη νομική κατάσταση, σύμφωνα με την οποία αρμόδιες για τις επιθεωρήσεις είναι οι χώρες στις οποίες αποσπώνται οι εργαζόμενοι, δηλαδή, οι χώρες υποδοχής των εργαζομένων.
<P>
Θα ήθελα, επίσης, να πω ότι παρατήρησα στη συζήτηση ότι συμφωνούμε στην ιδέα ότι η οδηγία μπορεί να λειτουργήσει οποτεδήποτε, αλλά είναι ουσιώδες να εντείνουμε τις προσπάθειες για να διασφαλίσουμε τη συνεπή εφαρμογή της. Το κύριο πρόβλημα επί του παρόντος είναι ότι εφαρμόζεται χωρίς συνέπεια, ιδιαίτερα στη διασυνοριακή συνεργασία μεταξύ μεμονωμένων κρατών μελών. " Επιτροπή έχει λάβει μέτρα στην ανακοίνωσή της για την αντιμετώπιση αυτού του θέματος - και πιστεύω ότι είναι καθήκον μας να το κάνουμε όσο πιο διεξοδικά και γρήγορα γίνεται. Δεν επιθυμώ να εκφέρω γνώμη για μεμονωμένες περιπτώσεις που αναφέρθηκαν ως κριτική στην οδηγία ή την Επιτροπή, όχι επειδή αυτό είναι αδύνατον αλλά επειδή σέβομαι τον χρόνο εργασίας των διερμηνέων.
<P>
Θα ήθελα να διατυπώσω μια τελευταία γενική παρατήρηση. Στην ανακοίνωσή της, η Επιτροπή ερμήνευσε καταρχάς την απόφαση του δικαστηρίου του Λουξεμβούργου και το έκανε σωστά. Στη συνέχεια, βάσει των υποχρεώσεών της ως θεματοφύλακα των Συνθηκών, έλαβε θέση επί σειράς θεμάτων. Κατά τρίτον, πρότεινε, και εξακολουθεί να προτείνει, μέτρα που πρέπει να ληφθούν για τη βελτίωση της εφαρμογής αυτής της οδηγίας.
<P>
Θα ήθελα τώρα να κάνω μια τελευταία παρατήρηση. Αποτελεί βασική αρχή σωστής διαδικασίας σύμφωνα με το κράτος δικαίου ότι κάθε νόμος -στην προκειμένη περίπτωση η οδηγία- μπορεί να χρησιμοποιηθεί μόνο για τον σκοπό για τον οποίο συντάχθηκε. Ο σκοπός της εν λόγω οδηγίας είναι να προστατεύσει τους αποσπασμένους εργαζόμενους και όχι να περιορίσει την ελευθερία παροχής υπηρεσιών. Συνεπώς, όσον αφορά αυτή τη γενική δομή και από την άποψη της αναλογικότητας, η ανακοίνωση δεν περιορίζει την ικανότητα των κρατών μελών να διεξάγουν τις δικές τους επιθεωρήσεις· ούτε περιορίζει την ικανότητά τους να επιτελούν τα καθήκοντά τους. Ισχύει φυσικά ο θεμελιώδης κανόνας της αναλογικότητας, σύμφωνα με τον οποίο οι υποχρεώσεις που καθορίζονται πρέπει να είναι αναλογικές προς τον στόχο και οι υποθέσεις πρέπει να αντιμετωπίζονται κατά περίπτωση, όπως ακριβώς υποδεικνύει η ανακοίνωση.
<P>
Κυρίες και κύριοι, θα ήθελα να σας ευχαριστήσω για την προσοχή που έδωσε στο θέμα το Κοινοβούλιο. Είμαι πεπεισμένος ότι πρόκειται για μία από τις πλέον σημαντικές οδηγίες που αφορούν την αγορά εργασίας της ΕΕ. Είναι καθήκον μας να την ερμηνεύσουμε σωστά και με ακρίβεια και να την εφαρμόσουμε όσο πιο γρήγορα και αποτελεσματικά είναι δυνατόν. Θα ήθελα να ευχαριστήσω την κ. Schroedter για την έκθεσή της, διότι αναμφισβήτητα αποτελεί ένα βήμα προόδου στη διαδικασία που ανέφερα προηγουμένως, δηλαδή την πλήρη εφαρμογή της οδηγίας κατά τρόπο ώστε να εκπληρώνει τον στόχο της. Αξιότιμοι βουλευτές, σας ευχαριστώ πολύ.
<SPEAKER ID="441" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, στις 11.30.
<P>
Γραπτή δήλωση (άρθρο 142 του Κανονισμού)
<SPEAKER ID="442" NAME="John Attard-Montalto" AFFILIATION="PSE">
(EN) Απόψε συζητούμε την έκθεση σχετικά με την εφαρμογή της οδηγίας που αφορά την απόσπαση των εργαζομένων, καθώς γνωρίζουμε ότι η οδηγία για την απόσπαση των εργαζομένων αναφέρεται πρώτον, στη διασφάλιση της ελεύθερης κυκλοφορίας των προσώπων και των υπηρεσιών· δεύτερον, ότι οι αποσπασμένοι εργαζόμενοι θα υπόκεινται στους όρους και τις προϋποθέσεις που σχετίζονται με τις ελάχιστες αμοιβές, τις συνθήκες εργασίας και την υγεία και την ασφάλεια των κρατών μελών υποδοχής.
<P>
Το κύριο πρόβλημα της οδηγίας είναι η εφαρμογή της. Ένα από τα βασικά εμπόδια είναι η ανάγκη προσαρμογής του όρου "εργαζόμενοι", ούτως ώστε να γίνεται σαφής διαχωρισμός με το καθεστώς των "αυτοαπασχολούμενων ατόμων" λόγω του εθνικού εργασιακού δικαίου. Άλλη μία δυσκολία είναι ότι αυτή η οδηγία δεν μεταφέρθηκε από όλα τα κράτη μέλη ούτε ενισχύθηκε στην πράξη σε πολλά από τα κράτη μέλη. Επίσης, είναι προφανές ότι αυτοί οι εργαζόμενοι δεν γνωρίζουν καν τα δικαιώματά τους και, συνεπώς, ο στόχος της οδηγίας δεν έχει επιτευχθεί. Έχω συναντήσει αρκετούς Μαλτέζους που εργάζονται σε άλλα κράτη μέλη και δεν έχουν ιδέα για τα δικαιώματά τους στο πλαίσιο αυτής της οδηγίας. Πρέπει να είμαστε σαφείς, προκειμένου να δώσουμε νόημα στην οδηγία.

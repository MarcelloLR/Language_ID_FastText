<CHAPTER ID="004-15">
15. Δομή και συντελεστές του ειδικού φόρου κατανάλωσης στα βιομηχανοποιημένα καπνά (
<P>
- Πριν από την ψηφοφορία
<SPEAKER ID="118" NAME="Zsolt László Becsey">
εισηγητής. - (HU) Για να κάνω τη σημερινή ψηφοφορία λιγότερο βαρετή, ζήτησα το λόγο, διότι πρόκειται για ένα ζήτημα επί του οποίου δεν μπορέσαμε να συζητήσουμε στην ολομέλεια. Θα ήθελα να πω εν συντομία στους συναδέλφους μου ότι βρισκόμαστε στο τέλος μιας πολύ μακράς διαπραγμάτευσης. Πρόκειται για ένα πολύ ευαίσθητο θέμα, και θα ήθελα να αποφύγουμε να συμβεί αυτό που συνέβη με το θέμα του αλκοόλ, επί του οποίου το Σώμα δεν εξέφερε γνώμη.
<P>
Σε αυτή την περίπτωση, εξετάζουμε το ενδεχόμενο αύξησης της τιμής και από την άποψη, μεταξύ άλλων, της υγείας, αλλά δεν μπορούμε να είμαστε τόσο φανατικοί ώστε να εφαρμόσουμε αύξηση της τιμής την οποία ορισμένα κράτη μέλη απλώς δεν μπορούν να αντέξουν, διότι, σε διαφορετική περίπτωση, θα αυξανόταν το λαθρεμπόριο, ιδίως σε κράτη μέλη που βρίσκονται στην περιφέρεια.
<P>
Ως εκ τούτου, ζητώ από όλους να ψηφίσουν με υπευθυνότητα, και να εξετάσουν το ενδεχόμενο μιας μέτριας, αλλά οριστικής αύξησης της τιμής πάνω από το ελάχιστο επίπεδο. Συνεπώς, θα σας ζητούσα να ακολουθήσετε την πρόταση ψήφου που έκανα όσον αφορά αυτό το θέμα, και η οποία, υιοθετήθηκε από την επιτροπή οικονομικών και νομισματικών θεμάτων. Αντίστοιχα, ζητώ από όλους τους συναδέλφους μου να ενεργήσουν με υπευθυνότητα και κατά τρόπον ώστε να μπορέσουμε να δώσουμε, με μεγάλη πλειοψηφία, μια γνωμοδότηση στο Συμβούλιο επί αυτού του πολυσυζητημένου ζητήματος.

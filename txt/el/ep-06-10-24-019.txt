<CHAPTER ID="019">
Πρόγραμμα «Ευρώπη για τους Πολίτες» (2007-2013) (συζήτηση) 
<SPEAKER ID="351" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση, εξ ονόματος της Επιτροπής Πολιτισμού και Παιδείας, σχετικά με την κοινή θέση του Συμβουλίου (C6-0316/2006 ενόψει της έγκρισης της απόφασης του Ευρωπαϊκού Κοινοβουλίου και του Συμβουλίου που αφορά τη θέσπιση του προγράμματος "" Ευρώπη για τους Πολίτες" για την περίοδο 2007-2013 με σκοπό την προώθηση της ενεργού συμμετοχής του ευρωπαίου πολίτη στα κοινά (09575/1/2006) (εισηγητής: ο κ. Takkula).
<SPEAKER ID="352" NAME="Hannu Takkula " AFFILIATION="ALDE">
εισηγητής. - (FI) Κύριε Πρόεδρε, κύριε Επίτροπε, θα ήθελα καταρχάς να ευχαριστήσω όλους όσοι συμμετείχαν στις συζητήσεις επί της έκθεσης αυτής, ειδικά τους σκιώδεις εισηγητές και τα μέλη των άλλων επιτροπών που έκαναν τις παρατηρήσεις τους. Θέλω ειδικά να ευχαριστήσω τις αξιότιμες συναδέλφους μου και συντονίστριες, κ. Pack και κ. Prets, διότι, ως μέλος της μικρότερης Ομάδας, δεν θα κατάφερνα να εκπονήσω αυτήν την έκθεση χωρίς την υποστήριξή σας. Είμαι επίσης ευγνώμων για το εξαιρετικό ομαδικό πνεύμα και τη συνεργασία που επιδείξατε στην επιτροπή μας.
<P>
Το πρόγραμμα περιλαμβάνει τέσσερις τομείς δράσης. Ο πρώτος είναι μια Ευρώπη ενεργών πολιτών και περιλαμβάνει την αδελφοποίηση πόλεων και σχέδια πολιτών. " αδελφοποίηση πόλεων έχει ήδη αποδειχθεί επιτυχής, και ελπίζω ότι αυτή η επιτυχία θα συνεχιστεί και θα ενισχυθεί ακόμα περισσότερο με αυτό το πρόγραμμα. Επίσης, τα σχέδια των πολιτών είναι πολύ σημαντικά. Μια κεντρική ιδέα για τη θέσπιση αυτού του προγράμματος ήταν ότι η Ευρωπαϊκή Ένωση θα μπορούσε πράγματι να έχει ένα πρόγραμμα βάσης, το οποίο δεν θα ήταν εκλεκτικό και το οποίο οι πολίτες της Ευρωπαϊκής Ένωσης θα μπορούσαν να θεωρούν δικό τους.
<P>
Ο δεύτερος τομέας δράσης είναι η ενεργή κοινωνία των πολιτών στην Ευρώπη. Αυτή θα μπορούσε να συμβάλει στην παροχή διαρθρωτικής στήριξης στους ερευνητικούς οργανισμούς στον τομέα των ευρωπαϊκών δημόσιων πολιτικών (ομάδες προβληματισμού) και στις ΜΚΟ σε ευρωπαϊκό επίπεδο, καθώς και στην παροχή στήριξης σε σχέδια που συντονίζονται από αυτές τις ΜΚΟ. Εκτιμώ ότι είναι πολύ σημαντικό να έχουν τα ανοιχτά κέντρα εκπαίδευσης ενηλίκων και τα επαγγελματικά κολέγια, οι πάροχοι εκπαίδευσης πέραν αυτής που απαιτεί πτυχία, έναν μεγαλύτερο ρόλο, διότι αυτοί ακριβώς οι οργανισμοί είναι οι καλύτεροι για την προσέγγιση των απλών πολιτών σε επίπεδο βάσης. Έτσι, αυτό το πρόγραμμα ελπίζουμε ότι θα ανοίξει επίσης τις πόρτες του στους πολίτες σε όλη την Ευρωπαϊκή Ένωση και ότι εκείνοι θα θεωρήσουν ότι τους αφορά.
<P>
Ο τρίτος τομέας δράσης είναι το "Μαζί για την Ευρώπη", ο οποίος στηρίζει εκδηλώσεις ευρείας προβολής, μελέτες και εργαλεία ενημέρωσης και διάδοσης πληροφοριών. Όπως γνωρίζουμε, είναι σημαντικό να προωθήσουμε την Ευρωπαϊκή Ένωση με τον κατάλληλο τρόπο και να την φέρουμε πιο κοντά στους πολίτες, διότι υπάρχουν ελλείψεις και στον τομέα της πληροφόρησης και των επικοινωνιών. Οι πολίτες αισθάνονται ότι βρίσκονται πολύ μακριά από τη διαδικασία λήψης αποφάσεων και γι' αυτό πιστεύουν ότι τα προγράμματα της Ευρωπαϊκής Ένωσης είναι απόμακρα. Έχουμε πολύ δουλειά να κάνουμε για να φέρουμε την Ένωση πιο κοντά στους πολίτες της παρέχοντας πληροφόρηση αλλά και μέσω διάφορων εκδηλώσεων.
<P>
Ένας τέταρτος τομέας δράσης προστέθηκε στο πρόγραμμα και αυτός είναι η διατήρηση της Ενεργού Ευρωπαϊκής Μνήμης. Πραγματοποιήθηκε έντονη συζήτηση επ' αυτού στην επιτροπή μας. Καταλήξαμε τελικά στην ιδέα ότι, όταν αυτή η δράση μεταφέρθηκε από το πρόγραμμα Πολιτισμός 2000, οι μόνες μνήμες που έπρεπε να διατηρήσουμε ήταν αυτές του ναζισμού και του σταλινισμού, ώστε να μην ξανασυμβούν ποτέ στην Ευρώπη τέτοιες αποτρόπαιες πράξεις. Εκτιμούμε ότι είναι πολύ σημαντικό να μπορούν να κατανοήσουν και οι μελλοντικές γενιές ποια είναι η ταυτότητα της Ευρώπης, τι είναι ειρήνη και τι είναι σταθερότητα και γι' αυτό είναι επίσης σημαντικό να διασφαλιστεί η ενεργός μνήμη.
<P>
Ασφαλώς, θα ήταν επίσης επιθυμητό να είχε επικαιροποιηθεί ο προϋπολογισμός κατά την ανάπτυξη αυτού του προγράμματος. Γνωρίζουμε, ωστόσο, ότι για κάποιον λόγο δεν υπάρχει ακόμα επαρκής συμπαράσταση στο Ευρωπαϊκό Κοινοβούλιο, ή τουλάχιστον στην Ευρωπαϊκή Επιτροπή ή στο Συμβούλιο, για πολιτιστικά σχέδια ή επαρκής εκτίμηση της σημασίας τους. Εγώ προσωπικά πιστεύω ότι ο πολιτισμός και η κοινωνία των πολιτών μας δημιουργούν μια βάση επί της οποίας μπορεί επίσης να αναπτυχθεί μια δυναμική και αποδοτική οικονομία. Εμείς στην Επιτροπή Πολιτισμού και Παιδείας, ως πολιτισμένοι άνθρωποι, πρέπει να διασφαλίσουμε ότι ο προϋπολογισμός θα είναι πιο αποτελεσματικός στο μέλλον. Αυτήν τη φορά υποχρεωθήκαμε ως έναν βαθμό να τον μειώσουμε από την αρχική πρόταση της Επιτροπής, υπό την πίεση του Συμβουλίου, αλλά ελπίζω ότι το πρόγραμμα μπορεί να δρομολογηθεί εδώ και ότι θα είναι επιτυχές.
<P>
Τέλος, θέλω να εκφράσω την ευγνωμοσύνη μου για τη συνεργασία και τη γενική συμφωνία που επετεύχθη ανάμεσα στην Επιτροπή, το Συμβούλιο και το Κοινοβούλιο. Είμαι ιδιαίτερα ικανοποιημένος διότι οι ΜΚΟ, τα ανοιχτά πανεπιστήμια και τα ερασιτεχνικά αθλητικά σωματεία εντάχθηκαν στο πρόγραμμα. Ελπίζω ότι, όταν ξεκινήσει αυτό το πρόγραμμα στις αρχές του 2007, θα γίνει άλλη μία επιτυχία.
<P>
(Χειροκροτήματα)
<SPEAKER ID="353" NAME="Ján Figeľ" AFFILIATION="Μέλος της Επιτροπής" LANGUAGE="EN">
Κύριε Πρόεδρε, πριν από έξι μόλις μήνες, μιλούσα εδώ για το ίδιο πρόγραμμα, ζητώντας ταχεία συμφωνία. Τότε ο τίτλος της πρότασης ήταν διαφορετικός: "Οι πολίτες για την Ευρώπη". Τώρα, μετά από έξι μήνες βρισκόμαστε εδώ, πολύ κοντά στις τελικές αποφάσεις με τον νέο τίτλο, "" Ευρώπη για τους Πολίτες", που είναι αποτέλεσμα της συμβολής σας· νομίζω, όμως, ότι αυτή ήταν μια αξιοσημείωτη στροφή, όσον αφορά τόσο τη συναίνεση όσο και την ετοιμότητα για οριστικοποίηση.
<P>
Το εν λόγω πρόγραμμα είναι πολύ σημαντικό για τους πολίτες και τις κοινωνίες των πολιτών. Είμαι ιδιαίτερα ικανοποιημένος από την ποιότητα και την ένταση των διαπραγματεύσεων μεταξύ των θεσμικών οργάνων που έχουν συμμετάσχει στο πρόγραμμα. Θα ήθελα να ευχαριστήσω ιδιαίτερα και ειλικρινά την Επιτροπή Πολιτισμού για τις προσπάθειές της για επιτάχυνση της διαδικασίας και τον εισηγητή, τον κ. Takkula, για την εξαιρετική εργασία και συνεργασία του.
<P>
Τα βήματα αυτά στη διοργανική διαδικασία συνοδεύτηκαν από άτυπες τριμερείς συναντήσεις. Είχαν ως αποτέλεσμα έναν συμβιβασμό αποδεκτό και από τα τρία θεσμικά όργανα με τη μορφή τεσσάρων τροπολογιών επί των οποίων θα ψηφίσετε αύριο.
<P>
Όσον αφορά τον προϋπολογισμό, συμφωνήσαμε να διαθέσουμε το ποσό των 190 εκατ. ευρώ σε τιμές 2004, που σημαίνει 215 εκατ. ευρώ σε τρέχουσες τιμές. Είναι λιγότερα από την αρχική πρόταση της Επιτροπής, αλλά και πάλι μας επιτρέπουν να διατηρήσουμε τη δομή του προγράμματος, μειώνοντας μόνο τον αριθμό των εφαρμογών.
<P>
Θα ήθελα για άλλη μία φορά να εκφράσω τη λύπη μου για τη θέσπιση από το Συμβούλιο ενός συμπληρωματικού βήματος προς τη διαδικασία της επιτροπολογίας. Θα επιβραδύνει τη διαδικασία επιλογής για ορισμένες κατηγορίες σχεδίων. Ωστόσο, ενόψει της σύναψης ταχείας συμφωνίας, η Επιτροπή δέχτηκε τη θέση του Συμβουλίου, την οποία και υποστηρίξατε. Σήμερα εξετάζετε την έγκριση τεσσάρων τροπολογιών: δύο από αυτές αφορούν την κατανομή του προϋπολογισμού ανά δράση· μία είναι τεχνικής φύσης και θα επιταχύνει τη θέση σε ισχύ του προγράμματος· και η τελευταία προσθέτει στους στόχους του προγράμματος την προώθηση της ανοχής. Αυτό συνάδει πλήρως με τη φιλοσοφία του προγράμματος.
<P>
Επιτρέψτε μου να επαναλάβω ότι η Επιτροπή υποστηρίζει πλήρως τον συμβιβασμό επί του οποίου επήλθε συμφωνία και, συνεπώς, ενθαρρύνει το Κοινοβούλιο να εγκρίνει τις εν λόγω τέσσερις τροπολογίες. Αν τις εγκρίνετε, το Συμβούλιο έχει δεσμευτεί να εγκρίνει ταχύτατα ολόκληρο το κείμενο επί του οποίου επήλθε συμφωνία και τότε το πρόγραμμα αναμένεται ότι θα μπορέσει να τεθεί σε ισχύ την 1η Ιανουαρίου 2007.
<P>
Μπορώ να σας διαβεβαιώσω ότι μόλις εγκριθεί το πρόγραμμα η Επιτροπή θα λάβει όλα τα απαραίτητα μέτρα ώστε να εφαρμοστεί όσο το δυνατόν αποτελεσματικότερα και αποδοτικότερα. Μάλιστα, οι υπηρεσίες μου ήδη προετοιμάζουν εντατικά τη θέση του σε ισχύ. Θα συνεργαστούμε στενά με την Επιτροπή του Προγράμματος και σε στενό διάλογο με τις οργανώσεις που συμμετέχουν στο πρόγραμμα.
<P>
Θα ήθελα να τελειώσω επαναλαμβάνοντας αυτό που είπε ο κ. Takkula, δηλαδή ότι ο πολιτισμός αποτελεί τη βάση των κοινωνιών μας, γι' αυτό καθορίσαμε τη νομική βάση αυτού του προγράμματος σε συνδυασμό με το άρθρο 151 της Συνθήκης που άπτεται του πολιτισμού. Αποτέλεσε το θέμα πολλών συζητήσεων, αλλά πιστεύω ότι είναι η σωστή πρόταση και ο σωστός δρόμος που πρέπει να ακολουθήσουμε, διότι ο μελλοντικός πολιτισμός και η συμμετοχή των πολιτών στα κοινά συμβαδίζουν με την υπευθυνότητα σε όλα τα επίπεδα της δημόσιας και ιδιωτικής μας δέσμευσης στη ζωή, καθώς και σε ό,τι αφορά στη διεύρυνση και το μέλλον της Ένωσής μας.
<SPEAKER ID="354" NAME="Rolf Berend">
εξ ονόματος της Ομάδας PPE-DE. - (DE) Κύριε Πρόεδρε, κύριε Επίτροπε, κυρίες και κύριοι, επιτρέψτε μου να αρχίσω ευχαριστώντας τον εισηγητή κ. Takkula για την πολύ καλή έκθεσή του για την "Ευρώπη για τους Πολίτες". Τώρα που το συνολικό ποσόν μειώθηκε στα 190 εκατ. ευρώ από τα αρχικά 235 εκατ. ευρώ που είχαν συμφωνήσει το Σώμα και η Επιτροπή, πρέπει να τα βγάλουμε πέρα με αυτά, αφού το Συμβούλιο δεν έδειξε καμία κατανόηση
<P>
Υποστηρίζουμε τις δύο τροπολογίες του εισηγητή, εκ των οποίων η μία στοχεύει σε μείωση κατά 2% και η άλλη σε αύξηση κατά το ίδιο ποσοστό. Χαιρόμαστε ιδιαίτερα διότι η νέα δράση 4, που έχει να κάνει με μνημεία, θα διατηρήσει ζωντανή την ανάμνηση όχι μόνο των εγκλημάτων του ναζιστικού, αλλά και εκείνων του σταλινικού καθεστώτος.
<P>
Ωστόσο, κύριε Επίτροπε, θα ήθελα να αναφερθώ σε ένα άλλο πρόβλημα, το οποίο έθιξαν εκείνοι που επωφελούνται από τα προγράμματα και εκείνοι που τα εκτελούν. Το Σώμα θέλει να υπογραμμίσει ότι το ψήφισμά του της 5ης Απριλίου 2006 αναφερόταν τόσο σε διασκέψεις όσο και σε σεμινάρια, και τα διμερή σεμινάρια -ομάδες εργασίας και συναντήσεις ειδικών- είναι ουσιαστικά στοιχεία των προσπαθειών για την εταιρική σχέση όσον αφορά την εξειδίκευση των προγραμμάτων και των συνεργατών και πρέπει να συμπεριληφθούν στην ενίσχυση όπως και ο πολυμερείς διασκέψεις.
<P>
Επιπροσθέτως, το Σώμα θεωρεί δεδομένο ότι η Επιτροπή θα αντιμετωπίζει με τον ίδιο τρόπο τις τοπικές αρχές και τις οργανώσεις της κοινωνίας των πολιτών στο πλαίσιο της διαδικασίας υποβολής αιτήσεων, και αυτό έχει ως στόχο να μην κάνει η Επιτροπή αυτό που είχε προγραμματίσει αρχικά, δηλαδή να επιβάλει σε πάρα πολλές άλλες κοινωνικές οργανώσεις περαιτέρω απαιτήσεις -όπως εγγυήσεις και ειδικές τραπεζικές εγγυήσεις- που θα ήταν δύσκολο ή και αδύνατον να ικανοποιήσουν.
<SPEAKER ID="355" NAME="Emine Bozkurt">
εξ ονόματος της Ομάδας PSE. - (NL) Κύριε Πρόεδρε, καταρχάς θέλω να ευχαριστήσω τον εισηγητή, κ. Takkula, για την άριστη έκθεσή του και για την καλή συνεργασία του. Χαιρετίζω θερμά αυτό το πρόγραμμα, διότι θα ωφελήσει το κοινό, εμάς σε αυτό το Σώμα και την Ευρωπαϊκή Ένωση εν γένει. Εξάλλου, το πρόγραμμα Ευρώπη για τους Πολίτες υποδεικνύει επιτέλους ότι δεν θα πρέπει οι πολίτες να στηρίζουν την Ευρώπη αλλά το αντίστροφο. " Ευρώπη είναι εδώ για τους πολίτες της. Μόνο όταν επιδείξει η Ευρωπαϊκή Ένωση συγκεκριμένα αποτελέσματα για τους πολίτες της μπορούμε να περιμένουμε υποστήριξη για αυτήν την Ευρωπαϊκή Ένωση. Είναι περιττό να αναφερθεί ότι μπορούμε να προσπαθήσουμε να ενισχύσουμε τη διαδικασία σύνδεσης ανάμεσα στους πολίτες μας και στην ΕΕ οργανώνοντας προγράμματα ανταλλαγών και εκδηλώσεις, αλλά είναι πάντα πιο επιτυχές αν οι πολίτες προτείνουν τις δικές τους πρωτοβουλίες και εδώ ακριβώς έρχεται αυτό το πρόγραμμα.
<P>
Είμαι ευγνώμων στον κ. Takkula, στους συναδέλφους βουλευτές από όλες τις Ομάδες, καθώς και στην Επιτροπή και στο Συμβούλιο, για την καλή σχέση συνεργασίας που απολαύσαμε κατά την ενασχόληση με αυτόν τον φάκελο. Υπάρχει, ωστόσο, κάτι που πρέπει να ομολογήσω. " Ευρωπαϊκή Ένωση αναγνώρισε ότι υπάρχει χάσμα ανάμεσα στους πολίτες της και στα θεσμικά όργανα. Αυτό το πρόγραμμα αποτελεί ένδειξη αναγνώρισης αυτού του γεγονότος και προσπαθεί να καλύψει αυτό το χάσμα. Γιατί, λοιπόν, τσιγκουνευτήκαμε σε αυτό το πρόγραμμα και σε άλλα πολύ σημαντικά προγράμματα; Το να μιλάμε για συμμετοχή των πολιτών χωρίς να διοχετεύουμε χρήματα σε αυτήν την προσπάθεια είναι φυσικά χάσιμο χρόνου.
<P>
Εν πάση περιπτώσει, θα κάνω ό,τι μπορώ για να προωθήσω αυτό το πρόγραμμα στους πολίτες στις Κάτω Χώρες. Ελπίζω ότι και οι άλλοι βουλευτές θα προωθήσουν αυτό το πρόγραμμα στους πολίτες των δικών τους χωρών. Αν συμβάλουμε όλοι στην επιτυχία του, την επόμενη φορά, το Συμβούλιο και η Επιτροπή ίσως δεν θα έχουν άλλη επιλογή παρά να αυξήσουν τον προϋπολογισμό του προγράμματος Ευρώπη για τους Πολίτες σε αποδεκτό επίπεδο.
<P>
Δεν υπάρχει αμφιβολία ότι το πρόγραμμα Ευρώπη για τους Πολίτες μπορεί να γίνει επιτυχία. Στην Ευρώπη, υπάρχουν πολλά άτομα που είναι διατεθειμένα να εργαστούν ενεργά για την ολοκλήρωση της Ευρώπης. Αυτό το πρόγραμμα τους επιτρέπει να συμμετάσχουν στη διαδικασία και να συμβάλουν στην οργάνωση. Είναι, λοιπόν, εξαιρετικά σημαντικό να έχουν οι ευρωπαίοι πολίτες την αίσθηση της συμμετοχής στην ανάπτυξη της ΕΕ. Το εν λόγω πρόγραμμα αυτό καθιστά δυνατό. Καλώ, λοιπόν, τους πολίτες της Ευρώπης να αδράξουν αυτήν την ευκαιρία.
<SPEAKER ID="356" NAME="Marian Harkin">
εξ ονόματος της Ομάδας ALDE. (EN) Κύριε Πρόεδρε, συγχαίρω τον εισηγητή για την εξαιρετική εργασία του στην εκπόνηση αυτής της έκθεσης σχετικά με την προώθηση της ενεργού συμμετοχής του ευρωπαίου πολίτη στα κοινά.
<P>
Πολλοί από εμάς που ενδιαφερόμαστε ειλικρινά για το μέλλον της Ευρώπης πιστεύουμε ότι η ενεργός συμμετοχή του πολίτη στα κοινά θα διαδραματίσει σημαντικό ρόλο στη συνέχιση του ευρωπαϊκού σχεδίου. " ΕΕ αποτελεί έργο σε εξέλιξη· εξέλιξη από αιώνες διχασμού προς μια εποχή αμοιβαίας συνεργασίας. Αυτή η αμοιβαία συνεργασία είναι προς όφελος όλων των πολιτών μας. Αλλιώς η ΕΕ δεν έχει λόγο ύπαρξης.
<P>
Είναι ακόμη σημαντικό να κατανοήσουμε ότι αυτή η αμοιβαία συνεργασία δεν περιορίζεται μόνο μεταξύ των κρατών μελών. Αυτή είναι βέβαια σημαντική, αλλά δεν αρκεί. Πρέπει να υπάρχει επίσης αμοιβαία συνεργασία μεταξύ των πολιτών μας, ώστε και εκείνοι να αποτελούν αναπόσπαστο μέρος της διαδικασίας - όχι ως θεατές, αλλά ως πρωταγωνιστές στη σκηνή· όχι ως παρατηρητές, αλλά ως συμμέτοχοι. Έχουμε ενώπιόν μας τη συμμετοχική δημοκρατία σε συνδυασμό με την αντιπροσωπευτική δημοκρατία - μερικές φορές είναι μια δύσκολη συμμαχία και για τις δύο πλευρές, αλλά μια συμμαχία την οποία πρέπει να προωθήσουμε, επειδή διαφορετικά απλώς κολακεύουμε τους πολίτες μας ενώ αξίζουν πολύ περισσότερο από αυτό.
<P>
Χαίρομαι που βλέπω να περιλαμβάνονται στην έκθεση προγράμματα μη επίσημης εκπαίδευση. Μπορούμε ίσως να το επεκτείνουμε στην αναγνώριση της εθελοντικής δραστηριότητας μέσω της χορήγησης διαβατηρίου ευρωπαίου εθελοντή. Ο εθελοντισμός διαδραματίζει σημαντικό ρόλο στην ενεργό συμμετοχή του πολίτη στα κοινά, διότι πολλές από τις δραστηριότητες που ορίζονται στην έκθεση, όπως η αδελφοποίηση πόλεων, οι οργανώσεις της κοινωνίας των πολιτών και οι ερασιτεχνικές αθλητικές οργανώσεις, περιλαμβάνουν την εθελοντική συμμετοχή. Πρέπει, επίσης, να υποστηριχθεί ο διαπολιτισμικός διάλογος. Όλοι έχουμε τις προκαταλήψεις, τις λανθασμένες εντυπώσεις μας σχετικά με τους άλλους, και μόνο όταν αλληλεπιδρούμε με τους άλλους αρχίζουμε να αναγνωρίζουμε την ανθρώπινη φύση του άλλου· και αυτό είναι το θεμέλιο της αμοιβαίας συνεργασίας και του αμοιβαίου σεβασμού.
<P>
Λυπούμαι μόνο διότι η χρηματοδότηση που παρέχεται δεν θα είναι επαρκής για την ολοκλήρωση του τεράστιου και σημαντικού έργου που αναλάβαμε. Ωστόσο, συμφωνώ με την προλαλήσασα: ας ανασκουμπωθούμε και ας δουλέψουμε.
<SPEAKER ID="357" NAME="Helga Trüpel">
εξ ονόματος της Ομάδας Verts/ALE. - (DE) Κύριε Πρόεδρε, θα ήθελα και εγώ να αρχίσω εκφράζοντας τις ευχαριστίες μου στον εισηγητή κ. Takkula.
<P>
Χαίρομαι πολύ διότι επανεξετάστηκε η ονομασία του προγράμματος, που αρχικά ήταν "Πολίτες για την Ευρώπη", και τώρα ονομάζεται "" Ευρώπη για τους Πολίτες". Αυτό σημαίνει πως και η Ευρώπη έχει μία υποχρέωση και πρέπει να προσεγγίσει τους πολίτες. Στόχος είναι να προσεγγιστούν και να συμμετάσχουν οι πολίτες, να τους συναντήσουμε επί τόπου, να τους πάρουμε σοβαρά, να ακούσουμε τις ανησυχίες τους και να κερδίσουμε το ενδιαφέρον τους για την Ευρώπη και τη συζήτηση για το μέλλον της.
<P>
Οι αδελφοποιήσεις πόλεων είναι ένα καλό μέσον που θα συμβάλει σε αυτό. Μέρος των συζητήσεων στο πλαίσιο αυτού του προγράμματος θα αποτελέσουν πάντως και μια γενική συζήτηση για την αρνητικότητα των Ευρωπαίων απέναντι στην παγκοσμιοποίηση και το ερώτημα πώς μπορεί να επιτευχθεί ισορροπία μεταξύ του υπερβολικού νεοφιλελευθερισμού, αφενός, και του συγκεντρωτισμού ή ενός υπερβολικού προστατευτισμού, αφετέρου.
<P>
Θα ήθελα να αναφέρω ένα ακόμα σημείο, συγκεκριμένα τη συμπερίληψη στο πρόγραμμα των στρατοπέδων εξόντωσης - είτε σταλινικών είτε ναζιστικών. Θεωρώ πολιτικά σωστή την περαιτέρω επανεκτίμηση της ιστορίας αυτού του ιδιαίτερου ευρωπαϊκού ολοκληρωτισμού που κατέστρεψε την Ευρώπη και έφερε μεγάλη δυστυχία σε ολόκληρο τον κόσμο. Το να αντλήσουμε τα σωστά διδάγματα από αυτό και να δημιουργήσουμε μια πραγματικά ανοιχτή και δημοκρατική Ευρώπη παραμένει για εμάς μία από τις προκλήσεις του μέλλοντος και το πρόγραμμα σκοπεύει να συμβάλει και σε αυτό.
<SPEAKER ID="358" NAME="Miguel Portas" LANGUAGE="PT">
Συμμεριζόμαστε τους προβληματισμούς και τους στόχους του προγράμματος "Ευρώπη για του Πολίτες" και γι' αυτό ψηφίσαμε υπέρ. " αλήθεια είναι ότι αυτή η Ευρωπαϊκή Ένωση δεν είναι ούτε "Ευρώπη για τις επιχειρήσεις" ούτε "Ευρώπη για την αγορά". Το αντίθετο μάλιστα. Είχαμε υπερβολικά λίγη "Ευρώπη για τους πολίτες", υπερβολικά λίγη στήριξη για μια ευρωπαϊκή ιθαγένεια με ενεργό φωνή στα μεγάλα θέματα επί των οποίων οικοδομούμε την κοινή επικράτειά μας. Σε αυτόν τον τομέα, οι αποφάσεις στερούνται θάρρους, οι νόμοι είναι ελάχιστοι και η στήριξη είναι κυριολεκτικά ανύπαρκτη. Αυτό το πρόγραμμα από μόνο του δεν θα αναστρέψει αυτήν την κατάσταση. Υποστηρίζουμε το πρόγραμμα, αλλά επικρίνουμε και τις δημοσιονομικές αδυναμίες του. Μια μείωση 60% επί της αρχικής πρότασης είναι ασφαλώς υπερβολική, αλλά είναι απόλυτα σύμφωνη με τον περιοριστικό και απαρχαιωμένο κανόνα, σύμφωνα με τον οποίο όλα τα προγράμματα στον τομέα της εκπαίδευσης, του πολιτισμού και της νεολαίας υποχρηματοδοτούνται. " χρόνια υποχρηματοδότηση δεν οφείλεται στην έλλειψη πόρων, αλλά σε μια εσκεμμένη στρατηγική πολιτικής για το είδος της Ένωσης που θέλουν να οικοδομήσουν τα κράτη μέλη, το οποίο επανήλθε στην επιφάνεια όταν εγκρίθηκαν οι δημοσιονομικές προοπτικές για την περίοδο 2007-2013, εις βάρος τομέων όπως ο πολιτισμός.
<P>
Δεν υπάρχει αποτελεσματική πολιτική χωρίς επαρκή χρηματοδότηση. Καλά είναι τα λόγια και οι καλές προθέσεις, αλλά η πολιτική πρέπει να είναι πολύ περισσότερα από αυτά.
<P>
Κύριε Πρόεδρε, κύριε akkula, συμφωνούμε μαζί σας όσον αφορά την προτίμησή σας για διαφάνεια στη χορήγηση χρηματοδότησης για σχέδια. Αυτή η χρηματοδότηση θα πρέπει να βασίζεται σε σαφή κριτήρια με ανοιχτές διαδικασίες υποβολής αιτήσεων και αμερόληπτους κριτές. Δυστυχώς, αυτό δεν έγινε. Με ικανοποίηση επισημαίνουμε ότι σταδιακά θα διαπιστώσουμε το τέλος του σκανδάλου της χορήγησης χρηματοδότησης με διαδικασίες εκτός του συστήματος αιτήσεων σε οργανισμούς που θέτουν εαυτούς πάνω από τον δίκαιο ανταγωνισμό και εξακολουθούν να λαμβάνουν σημαντική μακροχρόνια χρηματοδότηση. Αυτό βλάπτει την εικόνα της Ένωσης. Το γεγονός ότι αυτοί οι οργανισμοί σχετίζονται συχνά με σημαντικές προσωπικότητες των οποίων η σταδιοδρομία πέρασε από τα ευρωπαϊκά θεσμικά όργανα επιδεινώνει ακόμα περισσότερο την κατάσταση. Προέρχομαι από μια χώρα της Νότιας Ευρώπης και πρέπει να πω ότι χαιρετίζω θερμά τον νέο αέρα που πνέει από τον Βορρά όσον αφορά αυτό το θέμα.
<P>
Τέλος, όσον αφορά τη νέα γραμμή χρηματοδότησης για τα μνημεία των δικτατοριών, θα ήθελα να εκφράσω και πάλι την πλήρη αντίθεσή μας στα κριτήρια που ακολουθήθηκαν. Ο αποκλεισμός των μνημείων για δικτατορίες που για δεκαετίες καταπίεζαν διάφορους λαούς στη Νότια Ευρώπη δείχνει έλλειψη σεβασμού για τα χιλιάδες θύματα αυτών των δικτατοριών. Χωρίς τη νίκη έναντι των φασιστικών καθεστώτων της Νότιας Ευρώπης, τα σύνορα της ΕΕ θα ήταν πολύ διαφορετικά σήμερα και το έδαφός της θα ήταν μικρότερο. Ο αποκλεισμός αυτών των δικτατοριών και της μνήμης τους στέλνει λάθος μήνυμα στους πολίτες, υποδηλώνοντας ότι υπάρχουν κάποιες δικτατορίες η μνήμη των οποίων δεν πρέπει να χαθεί και άλλες που δεν είναι τόσο κακές ή ακόμα και αποδεκτές. Επίσης, στέλνει λάθος μήνυμα στον κόσμο. Μια πραγματιστική στάση απέναντι στις δικτατορίες υποδεικνύει διπλά μέτρα και σταθμά και δηλητηριάζει και απαξιώνει την εξωτερική πολιτική της ΕΕ. Ένα κριτήριο που βασίζεται αναμφίβολα σε δημοκρατικές αρχές θα ήταν καλύτερο από ένα μέτριο, κακεντρεχές κριτήριο που δεν κατάφερε να ξεπεράσει το εμπόδιο της έλλειψης χρηματοδότησης.
<SPEAKER ID="359" NAME="Zdzisław Zbigniew Podkański">
εξ ονόματος της Ομάδας UEN. - (PL) Κύριε Πρόεδρε, όλοι διαδραματίζουμε τον ρόλο μας στη δημιουργία της Ευρωπαϊκής Ένωσης, αλλά φέρνουμε μαζί μας τη δική μας ιδιαίτερη άποψη, εμπειρία και παρατηρήσεις. Αυτά καθιστούν σαφές ότι, αν και έχουμε πολλά κοινά, υπάρχουν επίσης πολλά που μας χωρίζουν.
<P>
Πολλοί ευρωπαίοι πολίτες αντιμετωπίζουν με σκεπτικισμό την Ένωση και αμφισβητούν την ευρωπαϊκή ολοκλήρωση. Ως αποτέλεσμα, ενώ κάποιοι αναζητούν τρόπους για να πραγματοποιηθεί γρήγορα η ευρωπαϊκή ολοκλήρωση, άλλοι αισθάνονται ότι, αν ποτέ λάβει χώρα αυτή η διαδικασία, πρέπει αυτό να γίνει αργά και με προσεκτική σκέψη. Εκτιμούν ότι θα πρέπει να ακολουθηθεί μια μακροχρόνια διαδικασία που σέβεται τις εθνικές παραδόσεις και λαμβάνει υπόψη τη σύγχρονη εμπειρία.
<P>
Χαιρετίζω το γεγονός ότι το πρόγραμμα Ευρώπη για τους Πολίτες περιλαμβάνει πολλές από τις συστάσεις των βουλευτών του Κοινοβουλίου, ειδικά όσον αφορά τα μνημεία στα θύματα της δικτατορίας. " χρηματοδοτική στήριξη είναι διαθέσιμη για μέρη που συνδέονται με το ναζιστικό καθεστώς και επίσης για μνημεία για τα θύματα των σταλινικών εγκλημάτων. Πολλά ειπώθηκαν κατά τη διάρκεια της συζήτησης για το πρόγραμμα σχετικά με το πόσο λίγο ταυτίζονται οι πολίτες με τη διαδικασία της ευρωπαϊκής ολοκλήρωσης. Έγινε ορθώς διάκριση ανάμεσα στους πολίτες των παλαιών, των νέων και των μελλοντικών κρατών μελών. Ωστόσο, δεν λήφθηκε επαρκώς υπόψη το σημαντικό γεγονός ότι, ενώ μια Ομάδα έχει σκοπό να δημιουργήσει ένα ενιαίο ευρωπαϊκό μοντέλο εθνικής ταυτότητας το ταχύτερο δυνατόν, μια άλλη κλίνει προς μια Ευρώπη των εθνών, όπου το αίσθημα εθνικής ταυτότητας θα πρέπει να είναι σεβαστό. " δεύτερη Ομάδα θα καθόριζε κοινές πολιτιστικές αξίες με βάση την πολιτιστική πολυμορφία και τον διάλογο.
<SPEAKER ID="360" NAME="Witold Tomczak">
εξ ονόματος της Ομάδας IND/DEM. - (PL) Κύριε Πρόεδρε, το σχέδιο εγγράφου σχετικά με την "Ευρώπη για τους Πολίτες" αποτελεί ένα παράδειγμα ευσεβούς πόθου. Κάποιος ονειρεύτηκε την ιδέα ότι αν επενδυθούν περισσότερα χρήματα στην ευαισθητοποίηση, στην πληροφόρηση και με την προώθηση της συμμετοχής των Ευρωπαίων σε εκδηλώσεις της Ένωσης, οι πολίτες θα προσέγγιζαν περισσότερο την Ένωση και θα συμμετείχαν στην ευρωπαϊκή ολοκλήρωση.
<P>
Ένα παρόμοιο επιχείρημα προβαλλόταν στη σοβιετική σφαίρα επιρροής, όπου οι ζωές μας κυριαρχούνταν από την ενιαία ορθόδοξη σοσιαλιστική ιδεολογία. Πίστευαν ότι με την εισροή χρημάτων σε εκδηλώσεις θα διασφάλιζαν την ανάπτυξη της αποκαλούμενης σοσιαλιστικής επίγνωσης. Το σοβιετικό σύστημα προσπάθησε σκληρά να δημιουργήσει μια ενιαία ορθόδοξη σοβιετική ταυτότητα στο μυαλό των Ρώσων, των Ουκρανών, των Γεωργιανών και άλλων. Τα έθνη στερούνταν του δικαιώματός τους να έχουν τη δική τους διακριτή ταυτότητα.
<P>
Κάποιος αποφάσισε τώρα ότι θα είναι ευκολότερο να ενσωματωθούν οι Ευρωπαίοι αν το σχετικό έγγραφο φέρει τον τίτλο "Ευρώπη για τους Πολίτες" αντί για "Πολίτες για την Ευρώπη". Τα έχουμε δει όλα αυτά στο παρελθόν. Οι σοβιετικοί πολίτες υποτίθεται ότι δεν έπρεπε να είναι για τη Σοβιετική Ένωση. " Σοβιετική Ένωση υποτίθεται ότι έπρεπε να είναι για εκείνους. Αυτό που ίσχυε στην πραγματικότητα ήταν ότι, για τον Λένιν, τον Στάλιν και άλλους, οι άνθρωποι που σκέφτονταν ως Ρώσοι, Πολωνοί ή Ούγγροι αποτελούσαν εμπόδιο. Οι πολίτες που αναθρέφονταν στον σοβιετικό πολυπολιτισμό ήταν πιο εύπλαστοι και πιο επιρρεπείς να γίνουν σκλάβοι στην υπηρεσία της αυτοκρατορίας.
<P>
Καλά θα κάναμε να θυμηθούμε ότι η γνήσια ελευθερία των ατόμων και των εθνών προκύπτει από τους εθνικούς πολιτισμούς, από όπου πηγάζει. Γι' αυτό το εν λόγω έγγραφο πρέπει να σταλεί στον κάδο απορριμμάτων μαζί με την κληρονομιά της πρώην Σοβιετικής Ένωσης.
<SPEAKER ID="361" NAME="Roger Helmer" AFFILIATION="NI">
(EN) Κύριε Πρόεδρε, η αίσθησή μας όσον αφορά την ιθαγένεια, όπως και η αίσθηση της ταυτότητάς μας, προέρχεται από την ιστορία μας, τον πολιτισμό μας, τη γλώσσα μας και τις εμπειρίες μας από τη ζωή. Πηγάζει από κάτω προς τα πάνω. Αυτό το πρόγραμμα για τη συμμετοχή του πολίτη στα κοινά κινείται από πάνω προς τα κάτω. Επιδιώκει τη δημιουργία της αίσθησης της ιθαγένειας εκεί όπου δεν υπάρχει. Έτσι, είναι καταδικασμένο σε αποτυχία και είναι τελείως απρόσφορο.
<P>
Γεννήθηκα βρετανός πολίτης. Ποτέ δεν ζήτησα να είμαι ευρωπαίος πολίτης. Δεν θέλω την ευρωπαϊκή ιθαγένεια και την απορρίπτω και την αρνούμαι πλήρως. Το Ευρωπαϊκό Σύνταγμα, που ενσωματώνει την έννοια της ευρωπαϊκής ιθαγένειας, απορρίφθηκε πλήρως στη Γαλλία και την Ολλανδία, και θα απορριπτόταν αν ετίθετο σε ψηφοφορία και στο "νωμένο Βασίλειο. " προώθηση αυτής της αποτυχημένης έννοιας είναι, επομένως, εξαιρετικά αμφιλεγόμενη. Χρησιμοποιούμε τα χρήματα των φορολογούμενων για να προωθήσουμε μία πλευρά μιας εξαιρετικά έντονης συζήτησης, και αυτό είναι λάθος, αντιδημοκρατικό και απαράδεκτο Καλώ τους βουλευτές να απορρίψουν την εν λόγω έκθεση εξαρχής.
<SPEAKER ID="362" NAME="Christopher Beazley" AFFILIATION="PPE-DE">
(EN) Κύριε Πρόεδρε, η κοινή θέση που ενέκρινε το Συμβούλιο σε αυτό το πρόγραμμα "" Ευρώπη για τους Πολίτες" αποτελεί σημαντικό επίτευγμα και συγχαίρω τον εισηγητή, τον κ. Takkula, για το έργο και την αφοσίωσή του και, ειδικότερα, για τη βελτίωση που επέφερε στο πεδίο εφαρμογής του προγράμματος.
<P>
Θέλω να εστιάσω την προσοχή μου σε δύο πτυχές του προγράμματος: την αδελφοποίηση πόλεων και τις εκδηλώσεις μνήμης για τα θύματα των δύο δικτατοριών του Χίτλερ και του Στάλιν. Καλώ τον Επίτροπο Figeľ να συντονίσει το έργο του με εκείνο της συναδέλφου του, της Επιτρόπου Wallström, που είναι αρμόδια για την πληροφόρηση και τις δημόσιες σχέσεις, ώστε να μεγιστοποιηθεί ο αντίκτυπος αυτής της έκθεσης και του προγράμματος, που είναι εξαιρετικής σημασίας.
<P>
Πρώτον, σχετικά με το κίνημα της αδελφοποίησης πόλεων, διαφωνώ απόλυτα με τον προηγούμενο ομιλητή. Στη χώρα μου υπάρχουν ενώσεις αδελφοποίησης πόλεων που υφίστανται εδώ και 50 χρόνια και άλλες που ιδρύθηκαν πρόσφατα. Ελπίζω οι Επίτροποι -επειδή είναι οι μόνοι που μπορούν να το κάνουν- να παράσχουν δίκαιη, δωρεάν και ανοιχτή δημοσιότητα στην αφοσίωση και την εθελοντική εργασία αυτών των οργανώσεων. Το να ακούω στην επαρχιακή πόλη μου του Hertford να τραγουδούν οι ντόπιοι πολίτες και τα παιδιά του σχολείου τον γερμανικό, τον γαλλικό, τον βρετανικό και τον ευρωπαϊκό εθνικό ύμνο ήταν απείρως πιο πειστικό από την παράλογη αντιευρωπαϊκή προπαγάνδα μεγάλης μερίδας του λαϊκού Τύπου μας. Παλεύουμε για την καρδιά και τη σκέψη της κοινής γνώμης και δεν μπορούμε να επιτρέψουμε στους σκεπτικιστές να χρησιμοποιούν τις καλύτερες εκφράσεις. Εμείς τις χρησιμοποιούμε, αλλά πρέπει να τις διακηρύξουμε.
<P>
Δεύτερον, σχετικά με τις εκδηλώσεις μνήμης, χαίρομαι ιδιαίτερα που ο κ. Takkula συμπεριέλαβε τα θύματα των σταλινικών εγκλημάτων, επειδή η μισή από την Ευρωπαϊκή Ένωσή μας υπέστη αυτήν τη δικτατορία, και φανταστείτε τη δυσπιστία των νέων πολιτών της Ευρωπαϊκής Ένωσης αν αγνοήσουμε όσα υπέστησαν και ενώ θα τιμηθούν όσοι υπέφεραν από το Τρίτο Ράιχ του Χίτλερ.
<P>
Επομένως, συνιστώ στο Κοινοβούλιο και σε ολόκληρη την Ευρωπαϊκή Ένωση αυτήν την έκθεση και αυτό το πρόγραμμα, και ας ελπίσουμε ότι αυτήν τη φορά θα νικήσουμε.
<SPEAKER ID="363" NAME="Gyula Hegyi" AFFILIATION="PSE">
(EN) Κύριε Πρόεδρε, η Ουγγαρία γιόρτασε την 50ή επέτειο της επανάστασης του 1956. Οι ηλικιωμένοι -άνδρες και γυναίκες- θυμούνται τα γεγονότα της επανάστασης των οποίων ήταν μάρτυρες και οι νέοι προσπαθούν να φανταστούν τι συνέβη πριν από 50 χρόνια όταν η επανάσταση κατά του σταλινισμού ένωσε τους Ούγγρους, τους μεταρρυθμιστές κομμουνιστές και τους δημοκράτες. Όμως, χίλιοι περίπου διαδηλωτές της άκρας Δεξιάς τα άλλαξαν όλα χθες το βράδυ. Επιτέθηκαν στην αστυνομία, πυρπόλησαν καταστήματα, ορισμένοι εξ αυτών πέταξαν πέτρες και μπουκάλια σε μια συναγωγή, φωνάζοντας αντισημιτικά συνθήματα κάτω από το λάβαρο του ναζιστικού κινήματος της Ουγγαρίας.
<P>
Τα τραγικά αυτά γεγονότα μας δείχνουν πόσο σημαντικό είναι να θυμόμαστε και να μας επιτρέπεται να θυμόμαστε τις τραγωδίες και τα εγκλήματα του 20ού αιώνα. " έκθεση του κ. Takkula σωστά μας καλεί να τιμήσουμε τα θύματα του ναζιστικού και του σταλινικού καθεστώτος. Οι εκδηλώσεις μνήμης, όμως, δεν αρκούν: πρέπει να καταπολεμήσουμε και τις σημερινές εξτρεμιστικές ιδεολογίες. Ο σταλινισμός πέρασε, δόξα τω Θεώ· όμως, ο κίνδυνος των νεοναζιστών εξτρεμιστών υπάρχει ακόμα. Κάθε δημοκρατικό κόμμα πρέπει να καταδικάσει τις ακροδεξιές ιδεολογίες και τη βία. Πρέπει να διδαχτούμε από τη Δημοκρατία της Βαϊμάρης. " παραμικρή παραχώρηση στην άκρα Δεξιά μπορεί να οδηγήσει σε μεγάλες τραγωδίες.
<SPEAKER ID="364" NAME="Maria da Assunção Esteves" AFFILIATION="PPE-DE">
(PT) Κύριε Πρόεδρε, κυρίες και κύριοι, τα στοιχεία του Ευρωβαρόμετρου είναι εξαιρετικά ανησυχητικά. Οι περισσότεροι πολίτες της ΕΕ δεν γνωρίζουν το θεσμικό σύστημα της Ένωσης. Ο ρόλος της Επιτροπής θεωρείται είτε ασαφής είτε πολύ ασαφής. Το Συμβούλιο είναι σχεδόν άγνωστο ως θεσμικό όργανο. Οι αντιλήψεις των πολιτών είναι πολύ μπερδεμένες. Πολλοί πολίτες δεν είναι σε θέση να εκφράσουν μια ώριμη άποψη για την Ευρώπη. Ένα αξιοπρόσεκτο γεγονός διέπει αυτά τα στοιχεία: οι πολίτες θέλουν περισσότερες πληροφορίες και έχουν επιλέξει την τηλεόραση ως το καλύτερο μέσο για τη λήψη αυτών των πληροφοριών.
<P>
Διαπιστώσαμε ότι η θεωρητική ή ήπια ιθαγένεια, ένα ασαφές αίσθημα του ανήκειν, καθιστά την Ευρώπη πιο αδύναμη. " Ευρώπη αντιμετωπίζεται περισσότερο ως αφηρημένη έννοια παρά ως σημαντική παρουσία στη ζωή μας.
<P>
Αυτό που χρειαζόμαστε δεν είναι μια θεωρητική ή ήπια ιθαγένεια, αλλά μια ισχυρή, πρακτική ιθαγένεια, ένα αίσθημα αφοσίωσης, ένα αίσθημα ότι οι Ευρωπαίοι μπορούν να ταυτιστούν με μια Κοινότητα, η μοίρα της οποίας συμπυκνώνεται στις γενικές αξίες της. Χωρίς αυτό το αίσθημα αφοσίωσης και ταύτισης, κανένα πολιτικό σχέδιο δεν μπορεί να επιτύχει.
<P>
" ιθαγένεια είναι η μεγαλύτερη πρόκληση που αντιμετωπίζει μια μετα-εθνική κοινωνία όπως η Ευρώπη. " ευρωπαϊκή ιθαγένεια είναι ένα προϊόν της λογικής και όχι της παράδοσης. Πρέπει να κατασκευαστεί, καθώς δεν γεννήθηκε αυθόρμητα. Πρόκειται για μια νέα πολιτική εποχή, η οποία χαρακτηρίζεται από μοίρασμα από κοινού και από νέες μορφές διακυβέρνησης. Είναι πράγματι μια εποχή κατά την οποία η κυριαρχία των κρατών μετατράπηκε σε κυριαρχία των πολιτών.
<P>
Ακόμα και έτσι όμως, πόσο ειρωνικό είναι το γεγονός ότι η πολιτική δεν ενθαρρύνει τους πολίτες να ταυτιστούν με ένα σχέδιο, το οποίο τους τοποθετεί στο επίκεντρό της;
<P>
Το πρόγραμμα Πολίτες για την Ευρώπη δεν παρέχει επαρκή προϋπολογισμό ή μια αρκετά αποφασιστική στρατηγική πληροφόρησης. " δημοσιότητα για τα θεσμικά όργανα -ειδικά στην τηλεόραση- που θα παρουσιάζει τα θεσμικά όργανα και το ευρωπαϊκό σχέδιο δεν πρέπει να καθυστερήσει περαιτέρω.
<P>
" επεξήγηση της Ευρώπης είναι ζωτικής σημασίας για τη διαμόρφωση ενός αισθήματος για την Ευρώπη.
<SPEAKER ID="365" NAME="Ljudmila Novak" AFFILIATION="PPE-DE">
- (SL) Το μεγαλύτερο επίτευγμα της Ευρωπαϊκής Ένωσης μέχρι σήμερα ήταν η διασφάλιση της ειρήνης και της συνύπαρξης μεταξύ των εθνών της Ευρώπης. Ωστόσο, οι επικριτές της Ευρωπαϊκής Ένωσης διαμαρτύρονται συχνά ότι το έργο που επιτελείται από τα ευρωπαϊκά θεσμικά όργανα είναι πολύ δαπανηρό και πολύ απόμακρο από τους πολίτες του.
<P>
Το πρόγραμμα "Ευρώπη για τους Πολίτες" προσφέρει νέες πρωτοβουλίες που θα συμβάλουν στην προσπάθεια να φέρουμε τους ευρωπαίους πολίτες ακόμα πιο κοντά, συμπεριλαμβανομένων εκείνων που δεν είναι εγγεγραμμένοι σε οποιουδήποτε είδους τυπική εκπαίδευση, αλλά θέλουν να αποκτήσουν νέες γνώσεις και εμπειρία και να διαμορφώσουν επαφές με άλλους πολίτες της Ευρωπαϊκής Ένωσης. " συμμετοχή σε αυτό το πρόγραμμα είναι ανοιχτή σε αδελφοποιημένες πόλεις, συνεπώς το πρόγραμμα θα είναι επίσης προσβάσιμο σε άτομα που δεν συμμετέχουν σε μεγάλα σχέδια της Ευρωπαϊκής Ένωσης κάθε μέρα. Ωστόσο, η έμμεση επαφή και η προσωπική εμπειρία μπορούν να συμβάλουν σημαντικά στην κατανόηση της Ένωσης, όπως διαπίστωσα όταν συνάντησα ομάδες από τη Σλοβενία που επισκέφθηκαν το Ευρωπαϊκό Κοινοβούλιο.
<P>
Και ο αθλητισμός έχει μεγάλη δύναμη ενοποίησης και μπορεί να περάσει μηνύματα πέρα από γλωσσικά σύνορα. " συμμετοχή σε αθλήματα υψηλού επιπέδου καθίσταται γρήγορα το καταφύγιο ενός όλο και πιο στενού κύκλου ανθρώπων. Αυτό το πρόγραμμα υποστηρίζει τη διεθνή συμμετοχή των ευρύτερων μαζών. Τα μεγάλα σχέδια φέρνουν μεγάλα οφέλη, αλλά τα μικρά σχέδια φέρνουν μεγαλύτερη ικανοποίηση σε πολλά άτομα.
<P>
Τα προγράμματα θα είναι ακόμα πιο επιτυχή αν οι πολίτες μπορούν να έχουν πρόσβαση σε αυτά εύκολα και αν δεν χρειάζεται να συμπληρώνουν σωρούς εντύπων κάθε φορά που υποβάλλουν μια αίτηση. Οι πολίτες μας συχνά απογοητεύονται από την Ευρωπαϊκή Ένωση ακριβώς επειδή συναντούν πάρα πολλά διοικητικά εμπόδια όταν προσπαθούν να διασφαλίσουν χρηματοδότηση. Γι' αυτό πρέπει να προσπαθήσουμε, όταν προσφέρουμε αξιέπαινα προγράμματα, να εξορθολογίσουμε τις διαδικασίες και να διασφαλίσουμε μεγαλύτερη επίγνωση αυτών των πόρων και πιο εύκολη πρόσβαση σε αυτούς, τόσο σε ευρωπαϊκό όσο και σε εθνικό επίπεδο.
<SPEAKER ID="366" NAME="Ján Figeľ">
Μέλος της Επιτροπής. (SK) Θέλω να σας ευχαριστήσω όλους για τις συνδρομές σας και ειδικά για το ενδιαφέρον που δείξατε σχετικά με τη σημασία της συνεργασίας ως συμπολίτες της ΕΕ κατά την αντιμετώπιση ορισμένων θεμάτων ή ιδεών.
<P>
Το ίδιο το πρόγραμμα αποτελεί τη νομική βάση για την εφαρμογή και θα καθορίσει τις προϋποθέσεις τις οποίες και η Επιτροπή θα κληθεί να εκπληρώσει. Είναι σημαντικό να γίνουν γνωστές αυτές οι προϋποθέσεις και να εφαρμοστούν το συντομότερο δυνατόν. Το Κοινοβούλιο θα συμμετάσχει μέσω της οργανωτικής επιτροπής και της αξιολόγησης του προγράμματος.
<P>
Όσον αφορά την εθελοντική εργασία και τις βελτιώσεις στην αναγνώριση της μη τυπικής εκπαίδευσης, ενδιαφερόμαστε και επιδιώκουμε πρόοδο σε αυτούς τους τομείς, ειδικά από την πλευρά των νέων. Αυτό θα γίνει μέσω του Youth Pass, γεγονός που θα προσθέσει μεγαλύτερη διαφάνεια και αξία στην εθελοντική εργασία.
<P>
Συμφωνώ ότι είναι αναγκαίο να αυξήσουμε την επίγνωση των αποτελεσμάτων που προέκυψαν μέχρι στιγμής και των επιτυχιών και της φύσης αυτής της συνεργασίας, ειδικά, για παράδειγμα, στον τομέα της συνεργασίας μεταξύ κωμοπόλεων και πόλεων. Πάνω από 10 000 δήμοι στην ΕΕ συνεργάζονται στο πλαίσιο του προγράμματος για τη συμμετοχή στα κοινά. Πριν από τρεις εβδομάδες απονείμαμε 11 χρυσά αστέρια για τα καλύτερα σχέδια - αυτά που εμπνέουν και βοηθούν τους πραγματικούς ανθρώπους να λύσουν πραγματικά προβλήματα σε πόλεις και κωμοπόλεις σε όλη την ΕΕ. Αυτά τα σχέδια θα μπορούσαν να αντιγραφούν ευρύτερα αν τα άτομα τα γνώριζαν. Σε αυτό το πλαίσιο, συμφωνώ με τον κ. Beazley.
<P>
Το πρόγραμμα θα παράσχει επίσης ευκαιρίες για ειδικές εκδηλώσεις. Θα ήθελα να αναφέρω, για παράδειγμα, τις περυσινές εκδηλώσεις της 25ης επετείου του Πολωνικού Κινήματος Αλληλεγγύης που χρηματοδοτήθηκαν από μια ειδική γραμμή και τίτλο του προϋπολογισμού. " εφαρμογή αυτής της προσέγγισης θα καταστεί δυνατή την προσεχή επταετία χρησιμοποιώντας το πρόγραμμα ιθαγένειας.
<P>
Εν κατακλείδι, μαζί με τη "φιλική προς τις επιχειρήσεις" ή τη "φιλική προς την αγορά" Ευρώπη, χρειαζόμαστε πραγματικά και τη "φιλική προς τον πολίτη" Ευρώπη που είναι θετικά διατεθειμένη και χρήσιμη στους πολίτες της, έχοντας ως θεμέλια την κοινωνία των πολιτών και έναν ορισμένο βαθμό ωριμότητας. Θα ήθελα επίσης να τονίσω ότι το όνομα του προγράμματος αποτελεί μόνο τη μία όψη του νομίσματος, καθώς η σχέση ανάμεσα στους "πολίτες για την Ευρώπη" και στην "Ευρώπη για τους Πολίτες" είναι πολύ σημαντική. Αυτός είναι ο χώρος μας και ταυτόχρονα μας εξυπηρετεί. Πρέπει να διαμορφώσουμε και να αναπτύξουμε αυτόν τον χώρο και να αναλάβουμε την ευθύνη για αυτόν.
<P>
Για άλλη μία φορά, θα ήθελα να ευχαριστήσω τον εισηγητή και όλο το Σώμα για την πολύ εποικοδομητική προσέγγιση στο πρόγραμμα.
<SPEAKER ID="367" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, στις 12.30.
<P>
Γραπτή δήλωση (άρθρο 142)
<SPEAKER ID="404" NAME="Katalin Lévai" AFFILIATION="PSE">
(HU) Κύριε Πρόεδρε, κυρίες και κύριοι. Παρακαλώ επιτρέψτε μου να δώσω τα συγχαρητήριά μου για τη δημιουργία του προγράμματος "Ευρώπη για τους Πολίτες" (2007-2013) και να συγχαρώ τον κ. Takkula για την πιο πρόσφατη έκδοση της έκθεσης.
<P>
Οι θεσμικές, κοινωνικές και πολιτικές σχέσεις της Ευρώπης σήμερα συνιστούν ένα πυκνό δίκτυο, τα νήματα του οποίου συνυφαίνονται όλο και πιο στενά μετά τη διεύρυνση. " διαμόρφωση ενεργών ευρωπαίων πολιτών διαδραματίζει βασικό ρόλο σε αυτήν τη διαδικασία και η παρουσία αυτών των πολιτών είναι απαραίτητη προκειμένου να διασφαλιστεί η συνεχής δημοκρατική και ισόρροπη ανάπτυξη της Ευρωπαϊκής Ένωσης.
<P>
Αν θέλουμε να έχουμε ευρωπαίους πολίτες που αναλαμβάνουν την ευθύνη για τον εαυτό τους και την κοινωνία τους, πρέπει να τονίσουμε τις αξίες που σήμερα θεωρούνται "χαμένες", όπως η ελευθερία, η δικαιοσύνη, η ανοχή και η αλληλεγγύη, οι οποίες συνιστούν τις θεμελιώδεις αξίες και τον συνεκτικό δεσμό της ευρωπαϊκής κοινωνίας. Θεωρώ επίσης σημαντική την ισορροπημένη ένταξη των πολιτών, αλλά πάνω από όλα, πιστεύω ότι πρέπει να προωθήσουμε τον διάλογο ανάμεσα σε διαφορετικούς πολιτισμούς και κοσμοθεωρίες. Μόνο με αυτόν τον τρόπο μπορούμε να εργαστούμε από κοινού για έναν κοινό στόχο, διαμορφώνοντας τις απόψεις μας, αποδεχόμενοι ταυτόχρονα τις διαφορές των άλλων και σεβόμενοι την πολυμορφία μας. Μόνο η αμοιβαία κατανόηση, η αλληλεγγύη και η αίσθηση του ανήκειν μπορούν να δώσουν στους πολίτες της Ευρώπης ένα αίσθημα ταυτότητας. Υποστηρίζω τις προσπάθειες για τη διαμόρφωση μιας ευρωπαϊκής ιθαγένειας βασισμένης σε κοινές αξίες, ιστορία και πολιτισμό.
<P>
Είναι σημαντικό να προωθήσουμε και να τιμήσουμε τις αξίες και τα επιτεύγματα των σημερινών πολιτών, μη επιτρέποντας παράλληλα να χαθούν οι μνήμες του παρελθόντος. Αν διατηρήσουμε την κοινή πολιτιστική κληρονομιά μας στην πρώτη γραμμή, θα ενισχύσουμε τα θεμέλια του κοινού μας μέλλοντος.
<P>
Κατά τη γνώμη μου, ευρωπαϊκή ιθαγένεια δεν σημαίνει παρά μόνο την ανάληψη της ευθύνης για τον εαυτό μας, τη χώρα μας και την Ευρωπαϊκή Ένωση και την ελεύθερη έκφραση των δικαιωμάτων μας, σεβόμενοι ταυτόχρονα τα ίδια δικαιώματα των άλλων. Πρέπει να επιτευχθεί η ορθή ισορροπία ανάμεσα στα δημοκρατικά δικαιώματα και τις υποχρεώσεις.
<P>
Σε αυτήν την κοινή ευρωπαϊκή ιθαγένεια θα συμμετείχα με χαρά.
<P>
Παράρτημα - Δήλωση της Επιτροπής
<P>
" Επιτροπή επιθυμεί να επιστήσει την προσοχή της νομοθετικής αρχής στην ανάγκη το δημοσιονομικό πακέτο που αναφέρεται στη βασική πράξη να εκφράζεται σε τρέχουσες τιμές, και αυτό να γίνει το αργότερο έως την τελική δημοσίευσή του στην Επίσημη Εφημερίδα. Αυτό συνάδει με την πάγια δημοσιονομική πρακτική και θα βοηθήσει να διασφαλιστεί, με όλη τη δέουσα προσοχή, η τήρηση της απόφασης της νομοθετικής αρχής. Για το εν λόγω πρόγραμμα, το ποσό σε τρέχουσες τιμές ανέρχεται σε 215 εκατ. ευρώ.

<CHAPTER ID="007-16">
16. EMU10: Απολογισμός των δέκα ετών της Οικονομικής και Νομισματικής Ένωσης (
<P>
Μετά την ψηφοφορία:
<SPEAKER ID="146" NAME="Reinhard Rack  (PPE-DE">
). - (DE) Κύριε Πρόεδρε, θα επιθυμούσα να θίξω ένα σημείο σχετικά με τη σειρά προτεραιότητας. Έχουμε ως τώρα ψηφίσει έναν μεγάλο αριθμό κοινών τροποποιήσεων άτομα από την Ομάδα του Ευρωπαϊ κού Λαϊ κού Κόμματος (Χριστιανοδημοκράτες), τους Ευρωπαίους Δημοκράτες και τη Σοσιαλιστική Ομάδα του Ευρωπαϊκού Κοινοβουλίου. Οι κατάλογοι της σειράς ψηφοφορίας μας περιέχουν πάντα τη σύντμηση PSE/PPE-DE. Αλφαβητικά τα πράγματα είναι αρκετά διαφορετικά. Υπάρχει κάποιος διαδικαστικός κανόνας που να εξηγεί τη φυσική υπεροχή των σοσιαλιστών;
<P>
(Αποδοκιμασίες)
<SPEAKER ID="147" NAME="Πρόεδρος">
Κύριε Rack, είμαι ευτυχής που μπορώ να σας απαντήσω σε πραγματικό χρόνο, επειδή οι διοικητικές υπηρεσίες μου λένε ότι οι ενδείξεις εκείνων που έχουν υπογράψει τις τροποποιήσεις που παραλαμβάνονται από κοινού από τις πολιτικές ομάδες μεταγράφονται στον κατάλογο ψηφοφορίας ακριβώς με τη σειρά υπογραφής που αναγράφεται από τις ομάδες. Σε αυτήν την περίπτωση, επομένως, δεν υπάρχει καμία διάκριση ως προς την εφαρμογή της αλφαβητικής σειράς.

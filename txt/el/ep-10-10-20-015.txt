<CHAPTER ID="015">
Ένδειξη της χώρας καταγωγής όσον αφορά ορισμένα προϊόντα που εισάγονται από τρίτες χώρες (συζήτηση)
<SPEAKER ID="753" NAME="Πρόεδρος">
Το επόμενο σημείο είναι η έκθεση της Cristiana Muscardini εξ ονόματος της Επιτροπής Διεθνούς Εμπορίου σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την ένδειξη της χώρας καταγωγής όσον αφορά ορισμένα προϊόντα που εισάγονται από τρίτες χώρες - C7-0048/2010 -.
<SPEAKER ID="754" NAME="Cristiana Muscardini" LANGUAGE="IT">
Κυρία Πρόεδρε, κύριε Επίτροπε, κυρίες και κύριοι, πολλοί βασικοί οικονομικοί και εμπορικοί εταίροι της Ευρωπαϊκής Ένωσης έχουν εφαρμόσει, προ πολλού, εσωτερικούς κανόνες που επιβάλλουν την ένδειξη της χώρας καταγωγής των εισαγόμενων προϊόντων.
<P>
Το 2005 η Ευρωπαϊκή Επιτροπή πρότεινε έναν κανονισμό με στόχο να θέσει την Ευρωπαϊκή Ένωση σε ισότιμη βάση με τις χώρες αυτές, απαιτώντας ένας συγκεκριμένος αριθμός προϊόντων μεταποίησης που εισάγονται στην Ευρωπαϊκή Ένωση να φέρουν ονομασία καταγωγής. Ο κανονισμός αυτός θα συμβάλει ώστε να αντισταθμιστεί μια ανισορροπία που υφίσταντο μέχρι σήμερα οι ευρωπαίοι καταναλωτές, οι οποίοι, σε αντίθεση με τους πολίτες χωρών εκτός της ΕΕ, δεν έχουν το δικαίωμα να επιλέγουν τι αγοράζουν με πλήρη γνώση της προέλευσής του. Ως εκ τούτου, περιορίζεται ένα δημοκρατικό δικαίωμα, που προϋποθέτει την ελευθερία επιλογής και, συνεπώς, το δικαίωμα στη γνώση.
<P>
Ο κανονισμός διορθώνει τη μειονεκτική θέση των πολιτών της ΕΕ και προτείνει εκ νέου το νόμιμο δικαίωμα στην αμοιβαιότητα. Πρόκειται για έναν κανονισμό τον οποίο ζητούσαν πολλές ενώσεις καταναλωτών και τον οποίο υποστηρίζουν πολλές επιχειρηματικές ενώσεις. " παραγωγή στην Ευρώπη δεν θα μπορέσει ποτέ να ανακάμψει εάν δεν παρέχονται στους παραγωγούς μας οι ίδιες εγγυήσεις που παρέχονται σε άλλες χώρες στις οποίες εφαρμόζεται ήδη ένας κανονισμός για τη σήμανση καταγωγής των προϊόντων.
<P>
Οι ευρωπαίοι παραγωγοί -οι οποίοι ορθώς πρέπει να συμμορφωθούν με πολλές υποχρεώσεις που επιβάλλονται από την Ευρωπαϊκή Ένωση προκειμένου να εξασφαλιστεί η ποιότητα των προϊόντων και να προστατευθούν οι καταναλωτές και οι οποίοι, προκειμένου να εξάγουν, υποχρεούνται να επισημάνουν τα προϊόντα τους με σήμα καταγωγής- υφίστανται αθέμιτο ανταγωνισμό από παραγωγούς τρίτων χωρών οι οποίοι μπορούν να εξάγουν τα προϊόντα τους στην Ευρώπη αποκρύπτοντας την προέλευσή τους.
<P>
Σήμερα, οι ευρωπαϊκές μικρομεσαίες επιχειρήσεις, υπέρ των οποίων εγκρίθηκε ψήφισμα κατά την προηγούμενη νομοθετική περίοδο στις 5 Φεβρουαρίου 2009 για την αντιμετώπιση των προβλημάτων επιτρέποντάς τους να διεθνοποιηθούν, συνεχίζουν να αντιμετωπίζουν δυσκολίες, διότι πλήττονται από αθέμιτο ανταγωνισμό από τους παραγωγούς που προέρχονται από μη κράτη μέλη της ΕΕ που μπορούν να εξάγουν στην Ευρώπη χωρίς σήμα καταγωγής, ενώ στερείται στους ευρωπαίους καταναλωτές το δικαίωμα στη συνειδητή επιλογή.
<P>
Προκειμένου η ελεύθερη αγορά να είναι ακριβώς ελεύθερη, πρέπει να είναι βασισμένη στον θεμιτό ανταγωνισμό και να είναι οικοδομημένη σε σαφείς, κοινούς και εφαρμοζόμενους κανόνες. Για τον λόγο αυτόν, η έγκριση αυτού του κανονισμού θα εξαλείψει οριστικά το δημοκρατικό αυτό έλλειμμα και τον αθέμιτο ανταγωνισμό που εξακολουθεί να υφίσταται στην Ευρώπη, ο οποίος ζημιώνει πρώτα και κύρια τους καταναλωτές.
<P>
Ο κανονισμός εγκρίθηκε από την Επιτροπή Διεθνούς Εμπορίου του Ευρωπαϊκού Κοινοβουλίου με μεγάλη πλειοψηφία 19 ψήφων υπέρ και 3 ψήφων κατά. Το Ευρωπαϊκό Κοινοβούλιο έχει ήδη εκφράσει την υποστήριξή του κατά την προηγούμενη νομοθετική περίοδο με γραπτή δήλωση που υπερψηφίστηκε με πλήρη πλειοψηφία, όπως και κατά την τρέχουσα νομοθετική περίοδο με ψηφοφορία επί ψηφίσματος που έλαβε 529 ψήφους υπέρ από 593 ψηφίσαντες. Προκαλεί πραγματικά έκπληξη το γεγονός ότι σήμερα ορισμένοι συνάδελφοι βουλευτές που υπέγραψαν τη γραπτή δήλωση και υπερψήφισαν το ψήφισμα τον Νοέμβριο του 2009 κατέθεσαν τροπολογία με σκοπό την απόρριψη του κανονισμού.
<P>
Με μεγάλη ηρεμία, πιστεύω πως μπορώ να δηλώσω ότι όσοι καταψηφίζουν την πρόταση δεν επιθυμούν να δοθούν στους ευρωπαίους πολίτες τα ίδια δικαιώματα με τους κινέζους πολίτες.
<SPEAKER ID="755" NAME="Karel De Gucht" LANGUAGE="EN">
Κυρία Πρόεδρε, αξιότιμοι βουλευτές, απόψε συζητούμε μια νομοθετική πρόταση την οποία υπέβαλε η Επιτροπή το 2005 σχετικά με την ένδειξη της χώρας καταγωγής ορισμένων προϊόντων που εισάγονται από τρίτες χώρες - τον κανονισμό "made in".
<P>
Θα ήθελα να ευχαριστήσω την εισηγήτρια κ. Muscardini για την αφοσίωσή της στην υποστήριξη της πρότασής μας, καθώς και για τη σκληρή εργασία της. Της εύχομαι καλή επιτυχία στα περαιτέρω βήματα της νομοθετικής διαδικασίας.
<P>
Το 2005 ήταν πολύ πριν από την έναρξη ισχύος της Συνθήκης της Λισαβόνας και κατά συνέπεια πολύ πριν λάβει το Σώμα ίσες νομοθετικές αρμοδιότητες όσον αφορά την εμπορική πολιτική, αλλά η έλλειψη νομοθετικής εξουσίας δεν εμπόδισε το Ευρωπαϊκό Κοινοβούλιο να εκφράσει δύο φορές την υποστήριξή του για τη συγκεκριμένη πρόταση. Παρά τις συνεχείς προσπάθειές μας, δεν σημειώθηκε πρόοδος ώστε να εγκριθεί από το Συμβούλιο.
<P>
Τώρα, με τη Συνθήκη της Λισαβόνας σε ισχύ, χαίρομαι που το Ευρωπαϊκό Κοινοβούλιο μπορεί να διαδραματίσει πλήρως τον ρόλο του σε σχέση με την παρούσα πρόταση. Το λέω αυτό διότι η ΕΕ πρέπει να θεσπίσει νομοθεσία για τη σήμανση καταγωγής ορισμένων προϊόντων που εισάγονται από τρίτες χώρες. Σήμερα η ΕΕ δεν απαιτεί σήμανση καταγωγής: τα προϊόντα μπορούν να φέρουν σήμα καταγωγής, υπό την προϋπόθεση ότι αυτό δεν παραπλανά τον καταναλωτή, σύμφωνα με την κοινοτική οδηγία του 2005 για τις αθέμιτες εμπορικές πρακτικές.
<P>
Σκοπός της πρότασής μας είναι να καταστήσει υποχρεωτική τη σήμανση καταγωγής στις εισαγωγές ορισμένων προϊόντων και να θεσπίσει σαφείς κανόνες για το πώς θα ορίζεται η καταγωγή. Οι στόχοι της πρότασης μας είναι σαφείς - να επιτραπεί στους καταναλωτές να γνωρίζουν την καταγωγή των προϊόντων και να διασφαλιστεί διαφάνεια μέσω ενός ενιαίου πρότυπου καθορισμού της καταγωγής. Φυσικά, οι πληροφορίες για την καταγωγή δεν καλύπτουν όλα όσα ενδεχομένως να επιθυμεί να γνωρίζει ο καταναλωτής για ένα συγκεκριμένο προϊόν, αλλά έχει το πλεονέκτημα ότι είναι χρήσιμες και σαφείς.
<P>
Δεύτερον, καθώς θα είναι καλύτερα ενημερωμένοι, οι καταναλωτές θα είναι ελεύθεροι να αποφασίσουν τι θα αγοράσουν ανάλογα με τις προτιμήσεις τους. Παρεμπιπτόντως, η πρότασή μας μπορεί επίσης να συμβάλει στη μείωση των περιστατικών ψευδούς ή παραπλανητικής σήμανσης καταγωγής. Έχει περιορισμένο πεδίο εφαρμογής, καθώς εφαρμόζεται σε προϊόντα όπως δερμάτινα είδη, κλωστοϋφαντουργικά προϊόντα, υποδήματα και γυάλινα αντικείμενα, ενώ δεν θα εφαρμόζεται σε τομείς όπως τα ηλεκτρονικά, ο εξοπλισμός ΤΠΕ, τα χημικά προϊόντα, οι μηχανές, τα αυτοκίνητα κ.λπ.
<P>
Μεταξύ των κατηγοριών προϊόντων που καλύπτονται περιλαμβάνονται προϊόντα για τα οποία η πληροφόρηση σχετικά με την καταγωγή τους είναι ιδιαίτερα σημαντική: προϊόντα που προορίζονται για τον τελικό καταναλωτή. Μία από τις τροπολογίες που ενέκρινε η Επιτροπή Διεθνούς Εμπορίου, την οποία θεωρώ θετική, αναφέρεται σαφώς σε αυτήν την κατάσταση. Φυσικά, θα χρειαστεί να εξασφαλίσουμε συνέπεια μεταξύ αυτής της αρχής -συγκεκριμένα για τα "προϊόντα που προορίζονται για τον τελικό καταναλωτή" και τα προϊόντα που τελικά θα καλύπτονται από τον κανονισμό όπως αναφέρονται λεπτομερώς στο παράρτημά του.
<P>
Δεν αρνούμαι ότι το σήμα καταγωγής έχει κόστος για τους εμπόρους και τους εξαγωγείς προς την ΕΕ. Το κόστος θα εξαρτηθεί κυρίως από τις διαδικασίες παραγωγής και τους τεχνικούς κανόνες σήμανσης. Ως εκ τούτου, είναι σημαντικό να διατηρηθεί αυτό το κόστος στο ελάχιστο δυνατό επίπεδο. " Επιτροπή θα είναι υπεύθυνη για την κατάρτιση των κανόνων σχετικά με τις διαδικασίες σήμανσης και θα δώσει τη μέγιστη προσοχή για να ελαχιστοποιηθεί το κόστος, βασιζόμενη σε διεθνείς πρακτικές, διαβουλεύσεις με τα κράτη μέλη και με όλες τις ενδιαφερόμενες βιομηχανίες και εμπόρους.
<P>
Θέτοντας την πρόταση αυτήν σε ένα ευρύτερο πλαίσιο, διαπιστώνουμε ότι άλλοι μεγάλοι εμπορικοί εταίροι -όπως οι "ΠΑ, ο Καναδάς, η Ιαπωνία και η Κίνα- εφάρμοζαν προ πολλού παρόμοια συστήματα. Συνεπώς, μπορούμε να αντλήσουμε χρήσιμα διδάγματα από την εμπειρία των άλλων.
<P>
Εν κατακλείδι, υπογραμμίζω την αποφασιστικότητα της Επιτροπής να συνεργαστεί στενά με το Κοινοβούλιο, προκειμένου να εγκριθεί αυτή η πρόταση και να αποκτήσουμε ένα αποτελεσματικό, ακριβές και οικονομικά αποδοτικό σύστημα για τη σήμανση καταγωγής.
<SPEAKER ID="756" NAME="Christofer Fjellner" LANGUAGE="SV">
" υποχρεωτική σήμανση καταγωγής, ή η χρήση της φράσης "Made in", σημαίνει ότι τα προϊόντα που εισάγονται στην Ευρώπη από χώρες εκτός της ΕΕ πρέπει να φέρουν επισήμανση για τη χώρα από την οποία προέρχονται. Κατά τη γνώμη μου, πρόκειται για μια πρόταση που ανήκει στον περασμένο αιώνα όταν, για παράδειγμα, κάτι που κατασκευαζόταν στη Σουηδία αποτελείτο επίσης από εξαρτήματα που προέρχονταν μόνο από τη Σουηδία. Ωστόσο, στην παρούσα πρόταση είναι σαν να έχουν παραβλεφθεί το παγκόσμιο εμπόριο, η παγκοσμιοποίηση και οι παγκόσμιες αλυσίδες εφοδιασμού.
<P>
Ένα από τα αγαπημένα μου παραδείγματα είναι το πουκάμισο που φοράω. Είναι από βαμβάκι από την Αίγυπτο, το οποίο υφάνθηκε στην Ιταλία. Σχεδιάστηκε στο Χονγκ Κονγκ και τέλος η ραφή του έγινε στην Κίνα. Πιστεύω ότι μια πολύ καλύτερη περιγραφή από το "κατασκευάστηκε στην Κίνα", που κατά πάσα πιθανότητα θα λάβει αυτό το πουκάμισο βάσει του παρόντος κανονισμού, θα ήταν "κατασκευάστηκε στον κόσμο", για να παραθέσω τα λόγια του Pascal Lamy, πρώην Επιτρόπου και νυν γενικού διευθυντή του ΠΟΕ. Έτσι μοιάζει ο κόσμος σήμερα.
<P>
Δεν πρόκειται για πρόταση που παρέχει καλύτερη πληροφόρηση. Αντιθέτως, πιστεύω ότι πρόκειται για πρόταση που δημιουργεί νέα εμπόδια στο εμπόριο και το δυσχεραίνει, ενώ ίσως να χαρακτηρίζεται ακόμη και από προστατευτισμό. Αυτός ακριβώς είναι και ο λόγος που απαγορεύεται το συγκεκριμένο είδος ρύθμισης εντός της Ευρωπαϊκής Ένωσης. Στην εσωτερική αγορά δεν επιτρέπεται, για παράδειγμα, η Σουηδία να απαιτεί τα αντικείμενα που εισάγονται από τη Γερμανία να φέρουν σήμανση για τη χώρα προέλευσής τους. Είναι αλήθεια ότι πολλοί από τους εμπορικούς εταίρους μας, οι "νωμένες Πολιτείες για παράδειγμα, εφαρμόζουν αυτό το είδος ρύθμισης. Οι "νωμένες Πολιτείες θέσπισαν παρόμοια διάταξη το 1930, αλλά αυτό δεν είναι φυσικά κάτι που πρέπει να μιμηθούμε. Όλοι γνωρίζουμε ότι η δεκαετία του '30 ήταν μία από τις πιο μελανές περιόδους στην ιστορία του παγκόσμιου εμπορίου. Αντί για τη θέσπιση εμπορικών κανονισμών από τον προηγούμενο αιώνα, τη δημιουργία νέων εμπορικών φραγμών και την παρεμπόδιση του παγκόσμιου εμπορίου, πιστεύω ότι πρέπει να κάνουμε το αντίθετο. Για να βγούμε από την ύφεση, πρέπει να διευκολύνουμε το εμπόριο. Το μήνυμά μου συνεπώς προς την Επιτροπή είναι το εξής: επεξεργαστείτε εκ νέου την πρόταση και κάντε το σωστά! Θα καταψηφίσω αυτήν την πρόταση αύριο και είμαι βέβαιος ότι αρκετοί συνάδελφοι βουλευτές θα ακολουθήσουν το παράδειγμά μου.
<SPEAKER ID="757" NAME="Kader Arif" LANGUAGE="FR">
Κυρία Πρόεδρε, κύριε Επίτροπε, κυρίες και κύριοι, είμαι πάντα πολύ ευτυχής όταν μιλάω μετά τον κ. Fjellner, καθώς είμαι πάντα βέβαιος ότι δεν θα συμφωνώ μαζί του.
<P>
Αρχικά, θα ήθελα να ευχαριστήσω την εισηγήτρια μας, καθώς και όλους τους σκιώδεις εισηγητές, και ιδιαίτερα τον φίλο μου κ. Susta, για την εξαιρετική εργασία τους και την καλή συνεργασία τους σε αυτό το κείμενο, το οποίο θα επιτρέψει να θεσπιστεί επιτέλους ένα σύστημα υποχρεωτικής σήμανσης καταγωγής για ορισμένα προϊόντα που εισάγονται στην Ευρώπη. Θα ήθελα επίσης να ευχαριστήσω εσάς, κύριε Επίτροπε, για την αφοσίωσή σας.
<P>
" αυριανή ψηφοφορία μας θα είναι στην πραγματικότητα το πρώτο στάδιο θέσπισης του κανονισμού αυτού, ο οποίος χρονολογείται από το 2005 και τον οποίο το Ευρωπαϊκό Κοινοβούλιο ανέκαθεν υποστήριζε και ζητούσε. " σήμανση καταγωγής είναι ένα σημαντικό βήμα προς τη διαφάνεια και την πληροφόρηση, που πρέπει συνεχώς να βελτιώνουμε υπέρ των ευρωπαίων πολιτών.
<P>
Πράγματι, οι ευρωπαίοι καταναλωτές δικαίως επιθυμούν να γνωρίζουν τι αγοράζουν, από πού προέρχεται το προϊόν και υπό ποιες συνθήκες παράχθηκε. Επομένως, απαιτούν να μπορούν να καταναλώνουν με πιο ενημερωμένο και, κατά συνέπεια, πιο υπεύθυνο τρόπο.
<P>
Με τον νέο αυτόν κανονισμό ανταποκρινόμαστε στο αίτημα αυτό, διότι οι πολίτες μας θα είναι καλύτερα ενημερωμένοι, ιδίως για τις κοινωνικές και περιβαλλοντικές συνθήκες υπό τις οποίες παράγονται τα προϊόντα που αγοράζουν. Αντίθετα με αυτό που θέλουν να πιστεύουν ορισμένοι, ο καταναλωτής είναι επίσης πολίτης, ο οποίος συμφωνεί να πληρώνει περισσότερο για ποιοτική ευρωπαϊκή παραγωγή, διότι αυτή η νομοθεσία είναι επίσης σημαντική για τις ευρωπαϊκές επιχειρήσεις, η παραγωγή των οποίων φημίζεται για την ποιότητα και τα υψηλά πρότυπά της.
<P>
Για τις εταιρείες που επέλεξαν να διατηρήσουν την παραγωγή διαφυλάσσοντας την τεχνογνωσία και την απασχόληση στην Ευρώπη, ο κανονισμός αυτός θα επαναφέρει ίσους όρους ανταγωνισμού με τους εμπορικούς μας εταίρους από τρίτες χώρες. Το κείμενο που προέκυψε από την ψηφοφορία της Επιτροπής Διεθνούς Εμπορίου είναι ισορροπημένο, και γι'°αυτόν τον λόγο καλώ τους βουλευτές του Σώματος, όταν τεθεί το κείμενο σε ψηφοφορία στην αυριανή Ολομέλεια, να μην αμφισβητήσουν αυτήν την ισορροπία και να το υπερψηφίσουν με συντριπτική πλειοψηφία.
<SPEAKER ID="758" NAME="Niccolò Rinaldi" LANGUAGE="IT">
Κυρία Πρόεδρε, κύριε Επίτροπε, κυρίες και κύριοι. Κυρία Πρόεδρε εάν επισκεπτόσασταν το Ponte Rialto στη Βενετία -ίσως με τον Επίτροπο De Gucht- και θέλατε να αγοράσετε ένα ζευγάρι παπούτσια που διαφημίζονται ως ιταλικά, μια γραβάτα, μια παραδοσιακή μάσκα ή ένα ποτήρι από το Murano, θα διατρέχατε τον κίνδυνο να εξαπατηθείτε, συνειδητοποιώντας ότι το προϊόν που αγοράσατε δεν κατασκευάστηκε στην Ιταλία, αλλά σε κάποια χώρα της Ασίας.
<P>
Πιστεύω ότι ο προτεινόμενος υπό συζήτηση κανονισμός αρχίζει να βάζει κάποια τάξη σε μια όλο και πιο συγκεχυμένη παγκόσμια αγορά. Επιδιώκει να προστατεύσει τους καταναλωτές -μεταξύ άλλων και εσάς, κυρία Πρόεδρε, και τον Επίτροπο De Gucht, αν πάτε για ψώνια στο Ponte Rialto της Βενετίας ή οπουδήποτε αλλού-, καθώς και τις ευρωπαϊκές βιομηχανίες που δεν έχουν μετεγκατασταθεί (ενώ όσες έχουν μετεγκατασταθεί θα ζημιωθούν από τον συγκεκριμένο κανονισμό). Πάνω απ'°όλα, θα διορθώσει την ασυμμετρία στις αγορές εμπορίου, οι οποίες βλέπουν την Ευρώπη ως τη μόνη μεγάλη περιφέρεια που δεν διαθέτει κανονισμό για την υποχρεωτική σήμανση καταγωγής.
<P>
Δεν είναι μια πρόταση προστατευτισμού· αντιθέτως, θεωρώ ότι είναι πολύ ισορροπημένη. Ισχύει μόνο για περιορισμένο αριθμό προϊόντων, για τα τελικά προϊόντα που προορίζονται για τον καταναλωτή, και -όσον αφορά την Ομάδα μου- συνιστά ένα πενταετές πιλοτικό σχέδιο, διότι θα υποστηρίξουμε την τροπολογία με τη ρήτρα λήξης ισχύος. Επιπλέον, εισαγάγαμε επίσης στην Επιτροπή Διεθνούς Εμπορίου -μέσω τροπολογίας που κατέθεσα εγώ- μια διάταξη που αποσκοπεί να αποφευχθεί τυχόν υπερβολικός γραφειοκρατικός φόρτος που θα έβλαπτε τις επιχειρήσεις.
<P>
" ικανοποιητική έκβαση της αυριανής ψηφοφορίας θα σημαίνει ότι το πρώτο στάδιο έχει επιτευχθεί, αλλά δεν θα είναι τελειωτική νίκη. Θα χρειαστούμε στη συνέχεια την πλήρη υποστήριξη της Ευρωπαϊκής Επιτροπής στις συζητήσεις μας με το Ευρωπαϊκό Συμβούλιο. " Επιτροπή διαθέτει ήδη πλήθος προτάσεων και είναι πολύ συνεργάσιμη, για τα οποία είμαστε ευγνώμονες, και αυτός είναι ένας λόγος για τον οποίο πρέπει να συνεχίσουμε να συνεργαζόμαστε. Είμαι βέβαιος ότι σε πέντε έτη θα είμαστε ικανοποιημένοι από το αποτέλεσμα που θα έχουμε επιτύχει.
<SPEAKER ID="759" NAME="Malika Benarab-Attou" LANGUAGE="FR">
Κυρία Πρόεδρε, κυρίες και κύριοι, θα ήθελα να ευχαριστήσω την εισηγήτρια για το καλό έργο που επιτέλεσε. Πρέπει να είμαστε καλύτερα ενημερωμένοι σχετικά με τη σήμανση καταγωγής των προϊόντων που αγοράζουμε. " νομοθεσία της ΕΕ προβλέπει επίσης κυρώσεις σε περίπτωση παραβίασης...
<P>
Λυπάμαι, υπάρχει ένα πρόβλημα. Θα μιλήσω αργότερα.
<P>
(" ομιλήτρια διακόπτει την παρέμβασή της και συνεχίζει κατόπιν πρόσκλησης της Προέδρου)
<P>
Πρέπει να είμαστε καλύτερα ενημερωμένοι σχετικά με τη σήμανση καταγωγής των προϊόντων που αγοράζουμε. " κοινοτική νομοθεσία προβλέπει επίσης κυρώσεις σε περίπτωση παραβίασης και παραπλάνησης των καταναλωτών σχετικά με την καταγωγή. Το Ευρωπαϊκό Δικαστήριο...
<P>
Όχι, δεν λειτουργεί. Λυπάμαι.
<P>
(" ομιλήτρια διακόπτει ξανά την παρέμβασή της)
<SPEAKER ID="760" NAME="Jan Zahradil" LANGUAGE="CS">
Κατανοώ γιατί υποβλήθηκε η πρόταση, αλλά δεν συμφωνώ με τους λόγους υποβολής της. Θεωρώ ότι ο σημερινός παγκοσμιοποιημένος κόσμος πολύ δύσκολα επιτρέπει τον προσδιορισμό της χώρας καταγωγής· εντέλει, μια εγγύηση για την ποιότητα του ενός ή του άλλου προϊόντος είναι πολύ πιο σημαντική από το εμπορικό σήμα του ή τη χώρα καταγωγής του. Πρέπει επίσης να σημειωθεί ότι η πρόταση αυτή δεν ασχολείται με την προστασία των εμπορικών σημάτων ή των προστατευτικών ετικετών, και επίσης δεν μπορεί να παράσχει καμία βοήθεια ως προς την προστασία των εμπορικών σημάτων ή των προστατευτικών ετικετών. Το γεγονός ότι θα οδηγήσει σε αύξηση του ειδικού κόστους ενός προϊόντος και, επομένως, πιθανώς και σε αύξηση της τιμής του προϊόντος έχει ήδη αναφερθεί εδώ από τον κύριο Επίτροπο. Τελικά, το γεγονός ότι η πρόταση αυτή αφορά μόνον ορισμένα προϊόντα -το οποίο έχει αναφερθεί αρκετές φορές εδώ- θα μπορούσε να χαρακτηριστεί ακόμη και είδος διάκρισης με βάση το προϊόν ή γεωγραφική διάκριση.
<P>
Επομένως, θα ήθελα στο σημείο αυτό να υποστηρίξω ότι πρέπει να παραμείνουμε στην προαιρετική επισήμανση, γιατί, τελικά, όπου οι καταναλωτές προσδίδουν αρκετή προστιθέμενη αξία σε αυτήν τη σήμανση, η πλειονότητα των παραγωγών της ΕΕ τη χρησιμοποιούν ήδη σε εθελοντική βάση. " Ευρωπαϊκή Ένωση επικρίνεται πολύ συχνά για υπερβολική ρύθμιση, για έγκριση πάρα πολλών νόμων που επιβαρύνουν το οικονομικό περιβάλλον. Ως εκ τούτου, ζητώ, τουλάχιστον σε αυτήν την περίπτωση, να μην συμβάλουμε στην περαιτέρω επιβάρυνση του νομικού και οικονομικού περιβάλλοντος στην Ευρωπαϊκή Ένωση.
<SPEAKER ID="761" NAME="Helmut Scholz" LANGUAGE="DE">
Κυρία Πρόεδρε, κύριε Επίτροπε, θα ήθελα και εγώ να ευχαριστήσω την κ. Muscardini για το έργο που επιτέλεσε σε αυτήν την έκθεση και τους σκιώδεις εισηγητές για την εποικοδομητική συνεργασία τους.
<P>
" Ομάδα μου επικροτεί την προσέγγιση που συνίσταται στην παροχή μεγαλύτερης διαφάνειας στους καταναλωτές σε σχέση με την προέλευση των προϊόντων, και στηρίζει τον χάρτη πορείας, όπως τον περιέγραψε ο κ. Rinaldi, προς μια νίκη-σταθμό. Στην πραγματικότητα, θα προτιμούσαμε την αναγραφή περαιτέρω πληροφοριών, όπως πληροφορίες για το "οικολογικό αποτύπωμα των προϊόντων, για το εάν γίνονται σεβαστά τα δικαιώματα των εργαζομένων κατά τη διαδικασία παραγωγής ή για τη δίκαιη κατανομή των κερδών στους παραγωγούς και τους εργαζομένους. Την ίδια στιγμή, δεν πιστεύουμε ότι ο εν λόγω κατάλογος επιθυμιών ανήκει σε έναν κανονισμό σχετικά με την ένδειξη της χώρας καταγωγής, καθώς το όνομα της χώρας από μόνο του δεν παρέχει αξιόπιστες πληροφορίες εν προκειμένω. Ας πάρουμε το παράδειγμα της Ινδίας, όπου η παιδική εργασία απαγορεύεται. Ενώ υπάρχουν μαύρα πρόβατα μεταξύ των εταιρειών εκεί, η συντριπτική πλειονότητα συμμορφώνεται προς τη νομοθεσία. Επομένως, σε έναν ευρωπαϊκό κανονισμό πρέπει να λάβουμε υπόψη το γεγονός ότι ούτε ανταγωνιστές ούτε εθνικόφρονες μπορούν να σπιλώσουν το όνομα μιας ολόκληρης χώρας και των προϊόντων της.
<P>
Υποστηρίζουμε την ανάπτυξη συστημάτων πιστοποίησης. Τα σήματα θεμιτού εμπορίου αποτελούν εδώ παράδειγμα προς μίμηση, και πρέπει τώρα να αναπτυχθούν περαιτέρω με την υποστήριξη της ΕΕ. Επιπλέον, εάν λάβουμε υπόψη την πτυχή των μεθόδων παραγωγής με χαμηλές εκπομπές διοξειδίου του άνθρακα και των ανθρώπινων συνθηκών εργασίας, θα έχουμε τη δυνατότητα να ενσωματώσουμε σύγχρονες προκλήσεις. Καλώ την Επιτροπή να αναλάβει δράση για να δρομολογήσει έναν πρόσθετο κανονισμό προς την κατεύθυνση αυτήν.
<P>
Επιτρέψτε μου να προσθέσω μία ακόμη σκέψη μου. " συνεπής εφαρμογή της διάταξης "Made in" μπορεί επίσης να διαδραματίσει ρόλο στην επίλυση περίπλοκων πολιτικών συγκρούσεων· για παράδειγμα, η ανεμπόδιστη πρόσβαση στην αγορά της ΕΕ προϊόντων κατασκευασμένων στην Παλαιστίνη, η οποία θα παρείχε τη δυνατότητα αυτόνομης οικονομικής ανάπτυξης στην Παλαιστίνη.
<SPEAKER ID="762" NAME="Claudio Morganti" LANGUAGE="IT">
Κυρία Πρόεδρε, κυρίες και κύριοι, το Ευρωπαϊκό Κοινοβούλιο θα ψηφίσει αύριο επί του ζητήματος της σήμανσης καταγωγής, βάσει του ότι -σύμφωνα με τις τροπολογίες που έχουν κατατεθεί- το σήμα καταγωγής θα πρέπει να εφαρμόζεται σε προϊόντα που προορίζονται για τελική κατανάλωση και προϊόντα που προορίζονται για τον τελικό καταναλωτή.
<P>
Αυτός ο τελευταίος ορισμός θα μπορούσε να προκαλέσει σοβαρή αλυσιδωτή αντίδραση, επειδή δεν περιλαμβάνει τα ημικατεργασμένα και τα ενδιάμεσα προϊόντα τα οποία -δεδομένου ότι έχουν παραχθεί σε χώρες εκτός ΕΕ- μπορούν, με μια τελική και ενδεχομένως ασήμαντη τελική επεξεργασία κατά την άφιξή τους στην Ευρώπη, να παρουσιάζονται ως προϊόντα που παράγονται σε ένα κράτος μέλος. Με αυτόν τον τρόπο, ο καταναλωτής δεν θα είναι πλήρως ενημερωμένος για την πραγματική καταγωγή του προϊόντος, ενώ θα δοθεί κίνητρο σε μεγάλες βιομηχανίες να μετεγκατασταθούν σε χώρες εκτός ΕΕ, πολλαπλασιάζοντας έτσι τα κέρδη τους εξυπηρετώντας μόνο τα δικά τους συμφέροντα και αποδυναμώνοντας τις βιομηχανικές περιοχές μας.
<P>
Για τους λόγους αυτούς, καταθέσαμε ορισμένες τροπολογίες με στόχο την επέκταση αυτού του ορισμού και στα ημικατεργασμένα και ενδιάμεσα προϊόντα, έτσι ώστε να διασφαλιστεί η διαφάνεια και η ιχνηλασιμότητα των προϊόντων που εισάγονται από τρίτες χώρες, κατά το πρότυπο του νόμου Reguzzoni της Ιταλίας, ο οποίος σέβεται πλήρως τα δικαιώματα των καταναλωτών. Συνάδελφοι βουλευτές, είναι πραγματικά η τελευταία μας ευκαιρία να προστατεύσουμε τον τομέα της μεταποίησης στην Ιταλία και σε ολόκληρη την Ευρώπη, ο οποίος είναι από τις βασικές κινητήριες δυνάμεις της οικονομίας, σε αντίθεση με τους λίγους βιομηχανικούς γίγαντες που εξυπηρετούν τα δικά τους συμφέροντα και όχι το καλό ολόκληρης της κοινότητας.
<P>
Ο περιορισμός της μανιώδους μετεγκατάστασης, της παραποίησης και της εκμετάλλευσης της εργασίας πρέπει να εξακολουθεί να συγκαταλέγεται στους στόχους του Ευρωπαϊκού Κοινοβουλίου. Εάν υπερψηφίσουμε αύριο τον κανονισμό ως έχει, θα χάσουμε μια μεγάλη ευκαιρία, οι προσπάθειές μας θα αποδειχθούν άσκοπες και, πάνω απ'°όλα, θα χάσουμε εκατομμύρια εργαζόμενους σε μικρομεσαίες επιχειρήσεις οι οποίοι θα αισθάνονται προδομένοι, μαζί με όλους τους καταναλωτές που μας εμπιστεύθηκαν για να προβούμε σε μια υπεύθυνη επιλογή. " μάχη που δίνουμε δεν στρέφεται κατά κάποιου, αντιθέτως είναι υπέρ της εργασίας, των επιχειρήσεων, των εργαζομένων μας και όλων των ευρωπαίων πολιτών.
<SPEAKER ID="763" NAME="Diane Dodds" AFFILIATION="NI">
(EN) Κυρία Πρόεδρε, ζούμε σε χαλεπούς από οικονομικής άποψης καιρούς και πολλές μικρές επιχειρήσεις νιώθουν ότι επιβαρύνονται από τη γραφειοκρατία της ΕΕ και το σχετιζόμενο με αυτήν κόστος. Πιστεύω, πρώτα απ'°όλα, ότι το Κοινοβούλιο και η Επιτροπή πρέπει να αναζητήσουν τρόπους για να περιορίσουν την οικονομική επιβάρυνση της γραφειοκρατίας για την οποία επιμένουμε εδώ.
<P>
Όσον αφορά την παρούσα πρόταση, πρέπει να επιτύχουμε ισορροπία μεταξύ του ανοίγματος των αγορών για ευρωπαϊκά προϊόντα και την εξασφάλιση της ποιότητας και της ασφάλειας των εισαγόμενων προϊόντων. Οφείλω να δηλώσω, ωστόσο, ότι όταν πρόκειται για προϊόντα διατροφής αναγνωρίζω την αξία της επισήμανσης των προϊόντων τρίτων χωρών. Γνωρίζω ότι δεν καλύπτονται από το πεδίο εφαρμογής της παρούσας πρότασης, αλλά πολλοί αγρότες της Βόρειας Ιρλανδίας αισθάνονται απογοητευμένοι όταν εργάζονται σκληρά για να ανταποκριθούν στις απαιτήσεις που ορίζει η Ευρώπη και στη συνέχεια καλούνται να ανταγωνιστούν αγρότες που δεν χρειάζεται να πληρούν τα ίδια πρότυπα.
<P>
Ελπίζω ότι ο Επίτροπος θα λάβει υπόψη ότι όσοι από εμάς εκπροσωπούν κοινότητες που βασίζονται στη γεωργία δεν έχουν ξεχάσει την επανέναρξη των συνομιλιών με τις χώρες της Mercosur, και ελπίζουμε ότι δεν είναι διατεθειμένος να θυσιάσει την αγροτική βιομηχανία μας για περαιτέρω αγορές. Αυτό το μέρος έχει τη συνήθεια να νομοθετεί υπερβολικά και φοβάμαι ότι αυτό ακριβώς συμβαίνει στη συγκεκριμένη περίπτωση.
<SPEAKER ID="764" NAME="Elisabeth Köstinger" AFFILIATION="PPE">
(DE) Κυρία Πρόεδρε, πρώτα απ' όλα, θα ήθελα να ευχαριστήσω την κ. Muscardini για τη σκληρή εργασία της, λαμβάνοντας ιδίως υπόψη τα αμφιλεγόμενα ζητήματα, μερικά από τα οποία έχουν ήδη συζητηθεί. Είμαι πεπεισμένη ότι πρέπει να εξηγηθεί το ζήτημα στους ευρωπαίους καταναλωτές. Είμαι επίσης της γνώμης ότι στόχος μας πρέπει να είναι η προστασία των πολιτών της Ευρώπης από προϊόντα που είναι επικίνδυνα και επιβλαβή για την υγεία. Οι τελικοί χρήστες πρέπει να γνωρίζουν ποιες πρώτες ύλες χρησιμοποιούνται, πώς λαμβάνονται, πού και με ποιον τρόπο υφίστανται επεξεργασία και ποια κοινωνικά πρότυπα και πρότυπα παραγωγής εφαρμόζονται στις σχετικές χώρες. Ο στόχος είναι ξεκάθαρος, αλλά χρειαζόμαστε σαφήνεια για το πώς σκοπεύουμε να τον επιτύχουμε. Δυστυχώς, η τρέχουσα έκδοση της προτεινόμενης διάταξης "Made in" δεν μας λέει τίποτα για την πραγματική προέλευση ενός συγκεκριμένου εμπορεύματος.
<P>
Θα ήθελα να το εξηγήσω αυτό με ένα παράδειγμα: το Ουζμπεκιστάν είναι ο τρίτος μεγαλύτερος εξαγωγέας βαμβακιού στον κόσμο. Το ενενήντα τοις εκατό της συγκομιδής γίνεται χειρωνακτικά, το μεγαλύτερο μέρος της με χρήση παιδικής εργασίας. Το βαμβάκι που συγκεντρώνεται αποστέλλεται στη συνέχεια στο Βιετνάμ όπου μεταποιείται. Σύμφωνα με τις τρέχουσες προτάσεις της Επιτροπής, τα κλωστοϋφαντουργικά προϊόντα που εισάγονται σήμερα στην ΕΕ από το Βιετνάμ πρέπει να φέρουν την ένδειξη "κατασκευάστηκε στο Βιετνάμ", αλλά τι γίνεται με τη διαφάνεια για τον ευρωπαίο καταναλωτή; Κανείς δεν γνωρίζει από πού προέρχονται οι πρώτες ύλες και πώς έχουν ληφθεί. Το επίπεδο πληροφόρησης είναι εντελώς ανεπαρκές.
<P>
Το ευρωπαϊκό κέντρο καταναλωτή στην Αυστρία δημοσίευσε μια επικαιροποιημένη ανάλυση που δείχνει ότι οι κορυφαίες και πιο γνωστές επιχειρήσεις κλωστοϋφαντουργίας στον κόσμο δεν μπορούν να εγγυηθούν ότι δεν χρησιμοποιούν στην παραγωγή πρώτες ύλες από επιχορηγούμενες από το κράτος εταιρείες που χρησιμοποιούν παιδική εργασία. Μια διάταξη "Made in" αυτού του είδους, η οποία αποκλείει τις πρώτες ύλες από τη διαδικασία παραγωγής, προφανώς παραγνωρίζει τις απαιτήσεις των ευρωπαίων τελικών χρηστών. Τάσσομαι υπέρ της περισσότερης αλήθειας στην επισήμανση των προϊόντων και συνεπώς αντιτίθεμαι στη συγκεκριμένη πρόταση της Επιτροπής.
<SPEAKER ID="765" NAME="Gianluca Susta" AFFILIATION="S&amp;D">
(IT) Κυρία Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω την εισηγήτρια κ. Muscardini και όλους τους σκιώδεις εισηγητές με τους οποίους συνεργάστηκα για το θέμα αυτό, το οποίο είναι εξαιρετικά σημαντικό για εμάς. Ελπίζω ότι αύριο το Ευρωπαϊκό Κοινοβούλιο θα δώσει στο νομοθετικό ψήφισμα την ίδια ισχυρή υποστήριξη με εκείνη που έδωσε τον Ιούλιο του 2006, με τη γραπτή δήλωση του 2008, καθώς και με την υπερψήφιση του ψηφίσματος του 2009.
<P>
Ετοιμαζόμαστε να θεσπίσουμε ένα μέτρο το οποίο πρέπει να προστατεύει τον καταναλωτή, να τον ενημερώνει για την προέλευση των προϊόντων για έναν γενικότερο σκοπό, το οποίο ανανεώνει την ισότητα των ευκαιριών στο διεθνές εμπόριο και την αμοιβαιότητα μεταξύ της Ευρωπαϊκής Ένωσης και των κύριων ανταγωνιστών της. Δεν επιφέρει πρόσθετο κόστος για τις επιχειρήσεις σε τρίτες χώρες, οι οποίες είναι ήδη υποχρεωμένες να διαθέτουν προϊόντα που φέρουν σήμανση σε όλες τις ανταγωνίστριες χώρες μας ανά την υφήλιο και σε πολλές άλλες. Ούτε δημιουργεί κάποια επιβάρυνση για το ευρωπαϊκό σύστημα διανομής, το οποίο, εμμέσως, χωρίς να επιβαρύνει καθόλου τα δημόσια οικονομικά, ευνοεί την επιστροφή σημαντικής παραγωγής στην Ευρώπη, επιβραδύνει τη μετεγκατάσταση επιχειρήσεων, ενώ συμβάλλει και στην καταπολέμηση της απομίμησης/παραποίησης.
<P>
Πρόκειται για έναν συνδυασμό με πολύ προφανή πλεονεκτήματα, που δεν μπορεί να σταματήσει με την ενδεχόμενη έκκληση για λήψη περαιτέρω μέτρων, διότι εδώ έχουμε πραγματικά μια περίπτωση στην οποία το καλύτερο είναι ο εχθρός του καλού. Πρέπει να δώσουμε τέλος σε μια διαδικασία που ξεκίνησε πριν από επτά έτη, αποδεικνύοντας ότι ενδιαφερόμαστε για τα συμφέροντα των επιχειρήσεών μας -προπάντων αυτήν την περίοδο κρίσης και ανεργίας-, αλλά και για τις δυνατότητες για ένα εμπορικό σύστημα που ρυθμίζεται έτσι ώστε να παρέχει αμοιβαιότητα, προστασία των καταναλωτών και ακριβείς πληροφορίες που θα μπορούσαν να αναπτυχθούν περαιτέρω όσον αφορά την ιχνηλασιμότητα.
<P>
Εάν το μέτρο αυτό δεν ψηφιστεί από το Κοινοβούλιο, θα υπάρξει πρόβλημα. Θα ήθελα να ευχαριστήσω την Ευρωπαϊκή Επιτροπή για άλλη μια φορά και όλους εκείνους που επιθυμούν να υποστηρίξουν αυτό το μέτρο, διότι είναι χρήσιμο για τους ευρωπαίους πολίτες και το παγκόσμιο εμπόριο.
<SPEAKER ID="766" NAME="Malika Benarab-Attou" AFFILIATION="Verts/ALE">
(FR) Κυρία Πρόεδρε, ζητώ συγγνώμη, κυρίες και κύριοι, θα ήθελα να ευχαριστήσω την εισηγήτρια για το καλό έργο που επιτέλεσε. Πρέπει να είμαστε καλύτερα ενημερωμένοι σχετικά με τη σήμανση καταγωγής των προϊόντων που αγοράζουμε. " νομοθεσία της ΕΕ προβλέπει επίσης κυρώσεις σε περίπτωση παραβίασης και παραπλάνησης των καταναλωτών σχετικά με την καταγωγή.
<P>
Το Ευρωπαϊκό Δικαστήριο ορίζει ότι η Επιτροπή...
<P>
Όχι, λυπάμαι, υπάρχει κάποιο πρόβλημα. Θα το καταγράψω στα πρακτικά.
<P>
(" ομιλήτρια διακόπτει την παρέμβασή της)
<SPEAKER ID="767" NAME="Jacky Hénin" AFFILIATION="GUE/NGL">
(FR) Κυρία Πρόεδρε, το θαύμα του ελεύθερου εμπορίου και του ελεύθερου και ανόθευτου ανταγωνισμού σημαίνει ότι ένας καταναλωτής που αγοράζει ένα μαχαίρι με σήμανση Laguiole στην Aveyron, την περιοχή καταγωγής του, έχει 90% πιθανότητες να αποκτήσει μια λεπίδα κακής ποιότητας που κατασκευάζεται στην Κίνα ή στο Πακιστάν· και αυτό είναι ένα από τα πολλά παραδείγματα. Πρόκειται για πραγματική απάτη όσον αφορά την επισήμανση.
<P>
Εάν επιθυμούμε πραγματικά να διαφυλάξουμε και να αναπτύξουμε τη βιομηχανική απασχόληση στην Ευρωπαϊκή Ένωση, εάν επιθυμούμε να αποφευχθεί η παραπλάνηση των ευρωπαίων καταναλωτών και να προστατευθεί η υγεία τους, εάν επιθυμούμε να παραταθεί το κοινωνικό και περιβαλλοντικό κεκτημένο των κοινωνιών μας, είναι επιτακτική η ανάγκη να καταστεί η σήμανση της καταγωγής των προϊόντων μεταποίησης υποχρεωτική, ακόμη και αν αυτό σημαίνει παραβίαση των υπερφιλελεύθερων ιδρυτικών δογμάτων της Ευρώπης. " σήμανση αυτή πρέπει να είναι σοβαρή και όχι μια μορφή εξαπάτησης η οποία σημαίνει ότι ένα προϊόν παρουσιάζεται σαν να έχει κατασκευαστεί στην Ευρώπη, ενώ στην πραγματικότητα δεν είναι τίποτε περισσότερο από ένα σύνολο τμημάτων από ολόκληρο τον κόσμο και μόνο το σήμα "made in Europe" έχει κατασκευαστεί στην Ευρώπη.
<P>
Στη συνέχεια, θα πρέπει να παρασχεθούν στις τελωνειακές υπηρεσίες και τα υπουργεία Δικαιοσύνης των κρατών μελών όλα τα μέσα ελέγχου και επιβολής του νόμου για την εφαρμογή ισχυρής νομοθεσίας για τη σήμανση καταγωγής και τη χώρα καταγωγής. BRK>
<SPEAKER ID="768" NAME="Jaroslav Paška" AFFILIATION="EFD">
(SK) Χάρη σε μια ανοικτή εμπορική πολιτική, οι πολίτες μας μπορούν να αγοράζουν προϊόντα που κατασκευάζονται σε ολόκληρο τον κόσμο. Τις περισσότερες φορές, ωστόσο, δεν υπάρχει κανένας τρόπος να μάθουν πού κατασκευάστηκε το προϊόν, από πού προήλθαν τα υλικά από τα οποία είναι κατασκευασμένο και ποιες τεχνολογικές διαδικασίες χρησιμοποίησε ο κατασκευαστής για την επεξεργασία του.
<P>
Παράλληλα, το μέγιστο ποσοστό πληροφοριών που μπορεί να διαθέτει ο καταναλωτής για ένα προϊόν αποτελούν βασική προϋπόθεση για τη λήψη ορθών αποφάσεων όταν επιλέγει προϊόντα. Μέχρι σήμερα, οι ευρωπαίοι πολίτες μας δεν είχαν κανένα απολύτως δικαίωμα σε στοιχειώδη πληροφόρηση για τα προϊόντα, η οποία διατίθεται σε μόνιμη βάση όχι μόνο στους πολίτες των "νωμένων Πολιτειών ήδη από το 1930, αλλά και σήμερα στους πολίτες της Κίνας, της Ιαπωνίας, του Καναδά, της Ινδίας, του Μεξικού και άλλων χωρών.
<P>
Γι'°αυτό πιστεύω ότι είναι πλέον καιρός να υιοθετήσει η Ευρωπαϊκή Ένωση ένα πρότυπο το οποίο θα προστατεύει τους ευρωπαίους καταναλωτές ανεξάρτητα από τα συγκεκριμένα συμφέροντα μεγάλων αλυσίδων διανομής ή ορισμένων ομάδων συμφερόντων, και θα υποχρεώνει τους προμηθευτές που εισάγουν αγαθά από τρίτες χώρες να επισημαίνουν τις απαραίτητες πληροφορίες για την καταγωγή τους. Με αυτόν τον τρόπο, θα παρέχεται στους καταναλωτές μας μια σημαντική πηγή πληροφόρησης όταν αποφασίζουν ποια προϊόντα θα επιλέξουν, ενώ οι κατασκευαστές τρίτων χωρών δεν θα επηρεαστούν σημαντικά καθ'°οιονδήποτε τρόπο, διότι τα προϊόντα τους φέρουν εδώ και πολύ καιρό σήμανση καταγωγής όταν εξάγονται σε άλλες χώρες.
<P>
Ωστόσο, θα είναι σημαντικό να σκεφθούμε τους μηχανισμούς για την ενιαία εφαρμογή κυρώσεων και ποινών σε περίπτωση παραβίασης της νομοθεσίας αυτής από οποιοδήποτε κράτος μέλος προκειμένου να αποτραπεί να αναζητούν οι παραγωγοί σημεία εισόδου στην κοινή αγορά της Ευρωπαϊκής Ένωσης τα οποία δεν προστατεύονται δεόντως μέσω κυρώσεων, αποφεύγοντας κατά συνέπεια τη συμμόρφωση προς τους κανονισμούς. Πιστεύω ακράδαντα ότι η θέσπιση ενός αποτελεσματικού συστήματος σήμανσης σχετικά με την καταγωγή των προϊόντων από τρίτες χώρες θα είναι εξαιρετικά επωφελής τόσο για τους ευρωπαίους καταναλωτές μας όσο και για τους κατασκευαστές που συμμορφώνονται προς τις απαιτήσεις.
<SPEAKER ID="769" NAME="Zuzana Roithová" AFFILIATION="PPE">
(CS) Τσέχοι υαλουργοί, κατασκευαστές κλωστοϋφαντουργικών ειδών και υποδηματοποιοί επικοινωνούν μαζί μου εδώ και πολύ καιρό ζητώντας διαφάνεια σχετικά με την καταγωγή των προϊόντων. Καλούνται να ανταγωνιστούν απομιμήσεις προϊόντων άγνωστης προέλευσης, η παρουσία των οποίων είναι παρασιτική στην αγορά της Ευρωπαϊκής Ένωσης. Μιλάμε κυρίως για κακής ποιότητας και συχνά επικίνδυνα προϊόντα. Επιπλέον, οι πληροφορίες σχετικά με το πού παράγονται τα κλωστοϋφαντουργικά προϊόντα, τα υποδήματα, τα είδη από γυαλί, τα κοσμήματα ή τα φαρμακευτικά προϊόντα δεν είναι διαβαθμισμένες πληροφορίες ούτε συνεπάγονται προστατευτισμό ή εμπόδιο στο ελεύθερο εμπόριο, όπως τις χαρακτηρίζουν οι φιλελεύθεροι. Αντιθέτως, η ελεύθερη αγορά και ο θεμιτός ανταγωνισμός λειτουργούν καλά μόνο εάν οι καταναλωτές μπορούν να λάβουν σωστές και ελεύθερες αποφάσεις βάσει πληροφοριών και εμπειριών.
<P>
Υποστηρίζω πλήρως την εισηγήτρια κ. Muscardini και εκτιμώ τη συνεισφορά της στην επίτευξη συμβιβασμού, ο οποίος ελπίζω ότι θα μας επιτρέψει να εγκρίνουμε την πρόταση αύριο. Αντιλαμβάνομαι ότι, ιδιαίτερα στις βόρειες χώρες όπου παραδοσιακά προϊόντα έχουν αντικατασταθεί από εισαγόμενα, αυτός ο κανονισμός μπορεί να θεωρηθεί περιττή γραφειοκρατία. Ωστόσο, ας συγκρίνουμε την έγκριση του κανονισμού με ό,τι συμβαίνει στους ανταγωνιστές μας στις "ΠΑ, τον Καναδά, την Ιαπωνία και την Κίνα, όπου η ένδειξη "made in" είναι υποχρεωτική. Όπως ανέφερε και ο προηγούμενος ομιλητής, θέλω να δηλώσω ότι είναι αναγκαίο να προτείνει η Επιτροπή τουλάχιστον ελάχιστα πρότυπα για κυρώσεις, καθώς και να εξασφαλίσει ότι οι κανόνες θα πρέπει να τηρούνται με συνέπεια σε ολόκληρη την Ένωση και ότι εξαγωγείς τρίτων χωρών δεν θα προτιμούν συγκεκριμένες χώρες λόγω χαμηλότερων ή μηδαμινών κυρώσεων. Το χρωστούμε στους πολίτες μας.
<SPEAKER ID="771" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, κύριε Επίτροπε, κυρίες και κύριοι, στο πλαίσιο πρόσφατου ταξιδιού αντιπροσωπείας εξ ονόματος της Επιτροπής Διεθνούς Εμπορίου, είχα τη χαρά να επισκεφθώ πολλές μονάδες παραγωγής στην Ευρώπη, μικρές επιχειρήσεις οι οποίες είναι αναγκασμένες να λειτουργούν υπό πολύ δύσκολες συνθήκες: διαπίστωσα ανώτερη ποιότητα προϊόντων, δίκαιες αμοιβές, καλές συνθήκες εργασίας και ορθολογικό περιβάλλον εργασίας. Αυτό είναι άμεσο αποτέλεσμα των παραδόσεών μας και της ευρωπαϊκής έννομης τάξης. Ωστόσο, σε πολλές χώρες αυτές οι αρχές δεν υπάρχουν, οι συνθήκες εργασίας είναι υποβαθμισμένες και δεν παρέχεται καμία εγγύηση στους εργαζομένους. Πιστεύω ότι οι ευρωπαίοι καταναλωτές πρέπει να είναι τουλάχιστον σε θέση στο μέλλον να αναγνωρίζουν εάν τα προϊόντα που αγοράζουν προέρχονται από μια συγκεκριμένη χώρα όπου δεν εφαρμόζονται βασικές αρχές. Αυτό είναι κάτι που θα απαιτείται στο μέλλον χάρη στην οδηγία που η κ. Muscardini συνέταξε με τόσο μεγάλη αποτελεσματικότητα. Ως εκ τούτου, θα πρέπει να συμφωνήσουμε με την πρόταση.
<P>
Στις επιχειρήσεις που μετέφεραν την παραγωγή τους στο εξωτερικό για την καλύτερη εξυπηρέτησή τους και προκειμένου να αποφύγουν τη γραφειοκρατία, και οι οποίες σήμερα διαμαρτύρονται, θα έλεγα: μόνο τον εαυτό σας πρέπει να κατηγορείτε!
<SPEAKER ID="772" NAME="Antonio Cancian" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, δεν θα μπορούσε η Ευρώπη να αποφύγει αυτό το καθήκον: με αυτόν τον τρόπο μπορούμε και οφείλαμε να αντιδράσουμε. Θα ήθελα να ευχαριστήσω την κ. Muscardini για την επιμονή με την οποία εργάστηκε και όλους τους άλλους συναδέλφους που εργάστηκαν γι'°αυτό το ζήτημα.
<P>
Όσον αφορά την ιχνηλασιμότητα προϊόντων από χώρες που δεν είναι μέλη της Ευρωπαϊκής Ένωσης, πιστεύω ότι είναι σωστό να γνωρίζουν οι καταναλωτές την προέλευση και την καταγωγή των προϊόντων αυτών, προκειμένου να προστατεύουν την υγεία και την ελευθερία τους, επεκτείνοντας την υποχρέωση αυτή σε ημικατεργασμένα προϊόντα, στα οποία επισημαίνεται η αλυσίδα εφοδιασμού. Όσον αφορά την ανταγωνιστικότητα, η έλλειψη κανονισμού αυτού του είδους υπονομεύει τα δικαιώματα των ευρωπαίων πολιτών και καταναλωτών και εμποδίζει την εύρυθμη λειτουργία της αγοράς, η οποία, για να είναι ελεύθερη, πρέπει να διαθέτει κοινούς κανόνες, χωρίς ανισότητες ή αθέμιτο ανταγωνισμό.
<P>
Όσον αφορά την προστασία των μικρομεσαίων επιχειρήσεων και των εθνικών προϊόντων τους, δεν είναι οι μεγάλες εταιρείες που χρειάζονται αυτήν την προστασία. Πράγματι, βλέποντάς την παρουσία των εμπορικών σημάτων τους ανά την υφήλιο, πιστεύω ότι σίγουρα δεν τη χρειάζονται. Επιπλέον, πρέπει να προωθήσουμε τα ιδιαίτερα και τα παραδοσιακά άριστα προϊόντα των χωρών μας, να αναθερμάνουμε την ευρωπαϊκή οικονομία και να διασφαλίσουμε τον σεβασμό των δικαιωμάτων των εργαζομένων από την άποψη κοινωνικών, περιβαλλοντικών και παραγωγικών όρων.
<P>
Κύριε Πρόεδρε, κύριε Επίτροπε, αναρωτιέμαι τι έχουμε να φοβηθούμε λέγοντας την αλήθεια και επιχειρώντας να θεσπίσουμε κανόνες που θα είναι ίσοι για όλους. Πρέπει να προσπαθήσουμε να μην πτοηθούμε, κάνοντας χρήση της ευρωπαϊκής συνήθους νομοθετικής διαδικασίας, και να αποφύγουμε να μας επιβάλει πάντα το Συμβούλιο τη θέλησή του. Συνεπώς, ας προσπαθήσουμε να κάνουμε αυτό το μέτρο πραγματικότητα υποστηρίζοντας τον εν λόγω κανονισμό. Για τα υπόλοιπα, ας περιμένουμε να δούμε.
<SPEAKER ID="773" NAME="Sergio Gutiérrez Prieto" AFFILIATION="S&amp;D">
(ES) Κύριε Πρόεδρε, ο κανονισμός που συζητούμε σήμερα είναι ζωτικής σημασίας για το μέλλον του τομέα της μαχαιροποιίας και παρόμοιων προϊόντων, ο οποίος στην περιοχή μου -τη χώρα του Δον Κιχώτη, και συγκεκριμένα το Albacete- συνδέεται όχι μόνο τη διατήρηση πάνω από 8.000 θέσεων εργασίας, αλλά και με ένα μέρος της ταυτότητάς της και της μελλοντικής δέσμευσης για την άσκηση της συγκεκριμένης τέχνης ως πηγής απασχόλησης.
<P>
" σήμανση "made in" σε μαχαίρια ζητείται εδώ και αρκετό καιρό από κοινωνικές ομάδες όπως η Aprecu, και η κυβέρνηση της Castilla-La Mancha αγωνίζεται γι'°αυτό με την ομόφωνη υποστήριξη του περιφερειακού κοινοβουλίου της.
<P>
" σήμανση προέλευσης δεν αποτελεί παρεμβατισμό· είναι μια δέσμευση για διαφάνεια στους εμπορικούς κανόνες και στην καταπολέμηση του αθέμιτου ανταγωνισμού. Σημαίνει αύξηση της ικανότητας των καταναλωτών να λαμβάνουν αποφάσεις για την επιλογή ενός προϊόντος έχοντας λάβει υπόψη όχι μόνο την τελική τιμή του, αλλά και το σήμα ποιότητας του τόπου καταγωγής ή τις κοινωνικές συνθήκες υπό τις οποίες παράγεται. Πάνω απ'°όλα, θα δώσει μια νέα νότα αισιοδοξίας σε πολλούς ανθρώπους που αντιμετωπίζουν δυσκολίες, αλλά που σήμερα αισθάνονται ότι δεν αδιαφορούμε όσον αφορά την υποστήριξη ενός πιο θεμιτού εμπορίου, προσδίδοντας ταυτόχρονα προστιθέμενη αξία σε όσους παράγουν σεβόμενοι παράλληλα τα κοινωνικά δικαιώματα και τις καλύτερες συνθήκες των ευρωπαίων εργαζομένων.
<P>
Επομένως, θα ήθελα να ευχαριστήσω την εισηγήτρια και τον κ. Menéndez del Valle για την κοινωνική ευσυνειδησία τους στο ζήτημα αυτό, το οποίο είναι τόσο σημαντικό για την περιοχή μου.
<SPEAKER ID="774" NAME="Peter Šťastný" AFFILIATION="PPE">
(SK) Καταρχάς, θα ήθελα να συγχαρώ την κ. Muscardini για την προσέγγισή της στην έκθεση και τη σκληρή εργασία που επένδυσε στην εκπόνησή της. " Ευρωπαϊκή Ένωση δεν είναι ούτε η πρώτη, ούτε η δεύτερη, ούτε η τρίτη που ζητά να ενημερώνονται οι πολίτες της σχετικά με την καταγωγή ενός προϊόντος που αγοράζουν για τις ανάγκες τους ή για κατανάλωση.
<P>
Οι "ΠΑ, ο Καναδάς, η Ιαπωνία, η Ινδία και πολλές άλλες χώρες παρέχουν εδώ και καιρό αυτό το δικαίωμα στους πολίτες τους. Αυτό είναι σύμφωνο με τους κανονισμούς του Παγκόσμιου Οργανισμού Εμπορίου. Επομένως, το ερώτημα είναι: γιατί δεν έχουμε βρει ακόμη μια συμβιβαστική λύση; Όλοι μας συμφωνούμε για την ανάγκη ενημέρωσης του πολίτη καταναλωτή. Ωστόσο, είναι επίσης αλήθεια ότι η ένδειξη της χώρας καταγωγής, δηλαδή η διάταξη για το σήμα "made in", μπορεί να είναι δυνητικά παραπλανητική, διότι η παγκοσμιοποίηση της βιομηχανίας σημαίνει ότι το τελικό προϊόν αποτελείται από μέρη κατασκευασμένα σε διαφορετικές χώρες. Ως εκ τούτου, εάν προσθέταμε μια ακόμη ετικέτα σε αυτήν του "made in", όπως "επεξεργασία σε" ή "συναρμολόγηση σε", ίσως να καταλήγαμε ευκολότερα σε μια ευρεία συμφωνία. Με αυτόν τον τρόπο θα αρθεί το μεγαλύτερο εμπόδιο, ο φόβος της υποβολής εσφαλμένων, ελλιπών ή παραπλανητικών πληροφοριών.
<P>
Εν κατακλείδι, θα ήθελα να εκφράσω την ελπίδα ότι εδώ στο Ευρωπαϊκό Κοινοβούλιο, στο οποίο η Συνθήκη της Λισαβόνας έχει εκχωρήσει μεγαλύτερη εξουσία σε αυτόν ακριβώς τον τομέα, και με επικεφαλής την εισηγήτρια κ. Muscardini, θα βρούμε κοινές λύσεις που θα βοηθήσουν τους πολίτες μας να κάνουν καλύτερες και, το σημαντικότερο, πιο ελεύθερες επιλογές.
<SPEAKER ID="775" NAME="Πρόεδρος">
Θα ήθελα να ζητήσω συγγνώμη, κύριε, για την ενόχληση. " ημερήσια διάταξη προβλέπει τα άμεσα σχόλια. Υπάρχουν έξι, οπότε μπορούμε να δώσουμε τον λόγο και στους έξι βουλευτές.
<SPEAKER ID="776" NAME="Giovanni Collino" AFFILIATION="PPE">
(IT) Κύριε Πρόεδρε, κυρίες και κύριοι, όλοι οι πολίτες έχουν συνειδητοποιήσει την παγκόσμια κλίμακα της συνεχιζόμενης οικονομικής κρίσης και πιστεύουμε ότι έχουν επίγνωση της σημασίας που έχει η έγκριση κοινών κανόνων προκειμένου να αποτραπεί η πρόκληση στρεβλώσεων στην αγορά και η επικίνδυνη μείωση των εμπορικών συναλλαγών.
<P>
" Ευρωπαϊκή Ένωση έχει αναγνωρίσει την ανάγκη να ενημερώνονται οι πολίτες με σαφήνεια σχετικά με τα προϊόντα που κυκλοφορούν εντός των συνόρων της και έχουν γίνει προσπάθειές σε αυτό το πνεύμα, λαμβάνοντας υπόψη τα συμφέροντα και των κρατών μελών και των πολιτών. Ενώ τα συμφέροντα της πρώτης ομάδας συνεπάγονται την προώθηση των πόρων τους χωρίς να είναι προστατευτικά, οι πολίτες ενδιαφέρονται να μαθαίνουν πάντα την καταγωγή του κάθε προϊόντος ακόμη και με το κόστος της αναμονής για αρκετό καιρό μέχρι να εφαρμοστεί αυτό το καθεστώς σε όλες τις κατηγορίες προϊόντων.
<P>
Επιθυμούμε η Ευρωπαϊκή Ένωση να μιλά με μία φωνή, στην ίδια ένταση με όλες τις άλλες φωνές που εκφράζονται δυναμικά στις διεθνείς αγορές. Έτσι, αύριο θα στηρίξουμε την έκθεση σχετικά με την ένδειξη της χώρας καταγωγής όσον αφορά ορισμένα προϊόντα που εισάγονται από τρίτες χώρες, προτρέποντας το Ευρωπαϊκό Συμβούλιο να ανταποκριθεί στον ρόλο του και να ολοκληρώσει το συντομότερο δυνατό αυτήν τη νομοθετική διαδρομή, η οποία διήρκεσε έξι ολόκληρα χρόνια.
<SPEAKER ID="777" NAME="Mario Pirillo" AFFILIATION="S&amp;D">
(IT) Κύριε Πρόεδρε, κύριε Επίτροπε, κυρίες και κύριοι, πέντε έτη μετά την πρόταση κανονισμού, πρόκειται επιτέλους αύριο να ψηφίσουμε σχετικά με την υποχρεωτική σήμανση καταγωγής σε ορισμένα προϊόντα που εισάγονται από τρίτες χώρες. Όλο αυτό το διάστημα, το Ευρωπαϊκό Κοινοβούλιο έχει τονίσει επανειλημμένα την ανάγκη για έναν κανόνα που θα δίνει στους καταναλωτές το δικαίωμα να έχουν σωστή πληροφόρηση σχετικά με την προέλευση των προϊόντων, διευκολύνοντας κατά τον τρόπο αυτόν μια πιο ενημερωμένη επιλογή.
<P>
Τα προϊόντα μας πέφτουν συχνά θύματα παραποίησης και παραπλανητικών σημάνσεων. Ο κανονισμός αυτός μπορεί να συμβάλει ώστε να παρασχεθούν περισσότερες εγγυήσεις στις ευρωπαϊκές επιχειρήσεις και να ανακτηθεί η ανταγωνιστικότητα σε διεθνές επίπεδο. Ελπίζω ότι το Κοινοβούλιο θα στείλει ένα ισχυρό μήνυμα, εγκρίνοντας με πολύ μεγάλη πλειοψηφία την έκθεση της κ. Muscardini, την οποία ευχαριστώ, όπως και τον σκιώδη εισηγητή κ. Susta.
<SPEAKER ID="778" NAME="Peter Jahr" AFFILIATION="PPE">
(DE) Κύριε Πρόεδρε, οι καταναλωτές έχουν και στον αγροτικό τομέα το δικαίωμα για λεπτομερή και σαφή πληροφόρηση σχετικά με την καταγωγή των προϊόντων που πωλούνται στην Ευρωπαϊκή Ένωση. Με τον τρόπο αυτόν, μπορούμε να τους δώσουμε τη δυνατότητα να προβαίνουν σε συνειδητές, προσεκτικές αποφάσεις αγοράς.
<P>
Ωστόσο, ο μακροπρόθεσμος στόχος πρέπει να είναι τα υψηλά πρότυπα παραγωγής και ασφάλειας που ισχύουν στην Ευρώπη να ισχύουν και για τα εισαγόμενα προϊόντα που πωλούνται στην Ευρωπαϊκή Ένωση. Δεν είναι ζήτημα εμπορικών περιορισμών, αλλά, αντιθέτως, αποσκοπεί στην καθιέρωση ίσων όρων ανταγωνισμού ως βασικής προϋπόθεσης για δίκαιο παγκόσμιο εμπόριο. Δυστυχώς, η πρόταση ψηφίσματος που κατέθεσε η Επιτροπή δεν θα επιτύχει αυτόν τον στόχο.
<SPEAKER ID="779" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, κυρίες και κύριοι, υποστηρίζουμε με ενθουσιασμό τον συγκεκριμένο κανονισμό και θα ήθελα να ευχαριστήσω την εισηγήτρια κ. Muscardini, καθώς και τον κ. Susta και τον κ. Rinaldi. Είμαι και εγώ της άποψης ότι αυτό το μέτρο αποτελεί ένα ενδιάμεσο βήμα. Πρέπει να αποφασίσουμε εάν είναι σωστό ή όχι να γνωρίζει ο καταναλωτής πού έχει κατασκευαστεί το προϊόν που αγοράζει. Θεωρούμε ότι είναι σωστό. Πρόκειται για έναν κανονισμό που επιδιώκει τη διαφάνεια και την προστασία των δικαιωμάτων των καταναλωτών. Αυτήν τη στιγμή δεν μας ενδιαφέρει ιδιαίτερα αν, προκειμένου να προστατευτούν τα δικαιώματα των καταναλωτών περί διαφάνειας και σαφήνειας, θεωρεί κάποια επιχείρηση που έχει μετεγκατασταθεί ότι τιμωρείται με κάποιον τρόπο.
<P>
Άκουσα με προσοχή τα λόγια του σουηδού συνάδελφου κ. Fjellner, από τη Στοκχόλμη, στον οποίο αισθάνομαι την ανάγκη να απαντήσω ότι θα ήθελα να είμαι σίγουρος ότι θα πάω στην πατρίδα του για να αγοράσω ένα συνηθισμένο κοστούμι σουηδικής κατασκευής έχοντας τη βεβαιότητα ότι πράγματι κατασκευάστηκε στη Σουηδία. Αυτό οφείλεται στο γεγονός ότι θα μπορούσε να έχει το εμπορικό σήμα μιας σουηδικής επιχείρησης, ακόμη και αν έχει παραχθεί σε μια μικρή βιοτεχνία η οποία βρίσκεται ίσως 10 χιλιόμετρα από το σπίτι μου. Θα αισθανόμουν πολύ ανόητος εάν έφτανα μέχρι τη Σουηδία για να αγοράσω κάτι που παρήχθη στην περιοχή μου.
<P>
Ως εκ τούτου, επικροτώ το σήμα καταγωγής, εφόσον παρέχει διαφάνεια και τη δυνατότητα της σαφήνειας και της γνώσης στους καταναλωτές και, τέλος, αποτελεί μια ελάχιστη απάντηση στις πολλές επιχειρήσεις που είχαν το θάρρος να μην μετεγκατασταθούν και έχουν συνθλιβεί από τον αθέμιτο ανταγωνισμό.
<SPEAKER ID="780" NAME="João Ferreira" AFFILIATION="GUE/NGL">
(PT) Κύριε Πρόεδρε, έχουμε υποστηρίξει και αξιολογήσει το ενδεχόμενο να υπάρχει σήμανση καταγωγής, γιατί θεωρούμε την εν λόγω σήμανση, από κάθε άποψη, μέσο υπεράσπισης των θέσεων εργασίας στην ευρωπαϊκή βιομηχανία, κυρίως στις μικρομεσαίες επιχειρήσεις (ΜΜΕ), καθώς και μέσο καταπολέμησης του κοινωνικού και περιβαλλοντικού ντάμπινγκ. Είναι ένα σημαντικό μέσο, αλλά μόνον αυτό: ένα μέσο. Δεν είναι -και ας μην τρέφουμε αυταπάτες γι'°αυτό- πανάκεια. Δεν είναι η μαγική, καθολική λύση για την αντιμετώπιση των τραγικών συνεπειών που προκύπτουν από την απελευθέρωση και την απορρύθμιση του παγκόσμιου εμπορίου· για την αντιμετώπιση των τρομερών ζημιών που προκύπτουν από αυτήν την απορρύθμιση.
<P>
Μερικοί από αυτούς που έχουν επωφεληθεί από αυτήν την απελευθέρωση είναι οι ίδιοι ακριβώς άνθρωποι που ήταν ανέκαθεν αντίθετοι με τη σήμανση καταγωγής: οι μεγάλοι εισαγωγείς και διανομείς της Ευρώπης. Από την πλευρά μας, θα συνεχίσουμε να καταπολεμούμε τον προστατευτισμό από τον οποίον έχουν επωφεληθεί αυτές οι ομάδες συμφερόντων σε βάρος του κοινού καλού και των χιλιάδων ΜΜΕ στην Ευρώπη, καθώς και των εργαζομένων, των δικαιωμάτων τους και των μισθών τους.
<P>
Πρέπει να αντιμετωπίσουμε σοβαρά τα ζητήματα που συνδέονται με την παραγωγή και τη μεταποίηση και καλύπτουν διαφορετικές γεωγραφικές περιοχές, αλλά αυτά τα ζητήματα μπορούν να διευθετηθούν και πρέπει να επιλυθούν με τον πλέον διαφανή και ενημερωτικό τρόπο.
<SPEAKER ID="781" NAME="Seán Kelly" AFFILIATION="PPE">
(EN) Κύριε Πρόεδρε, θα ήθελα να πω στη συνάδελφό μου, την κ. Muscardini, ότι -κατά τα λόγια του Σαίξπηρ- έχετε προσφέρει στο κράτος κάποιες υπηρεσίες, γιατί για πάρα πολύ καιρό ήμασταν σαν μια καλή νεράιδα για τον κόσμο, μοιράζοντας παντού και ευρέως τη γενναιοδωρία μας, και ως αντάλλαγμα μας αντιμετώπιζαν σαν μια νεράιδα. Το είδαμε στην Κοπεγχάγη και το βλέπουμε στα "νωμένα Έθνη, αλλά ευτυχώς απόψε θα αρχίσουμε να προβάλλουμε αντίσταση και να δημιουργούμε ίσους όρους ανταγωνισμού για τους καταναλωτές μας και τους κατασκευαστές μας.
<P>
Δεν έχει πραγματικά κανένα νόημα να μπορούν να εισάγονται αγαθά από τρίτες χώρες στην Ευρωπαϊκή Ένωση χωρίς καμία ένδειξη για το από πού προήλθαν. Θα ήθελα να το δω αυτό να προχωρά πολύ περισσότερο. " συνάδελφός μου κ. Dodds δήλωσε ότι θα ήθελε να το δει να επεκτείνεται στη γεωργία και αυτό είναι τουλάχιστον ένα πρώτο βήμα. Πρέπει να βοηθήσουμε τους καταναλωτές μας να επιλέγουν, να γνωρίζουν ότι οι επιλογές που κάνουν είναι σωστές, ότι δεν υπάρχει παραποίηση, και ότι επικρατούν ίσοι όροι ανταγωνισμού για όλους.
<P>
Οπότε, συγχαρητήρια στη συνάδελφό μου, την κ. Muscardini. Είμαστε επιτέλους στη σωστή πορεία.
<SPEAKER ID="782" NAME="Karel De Gucht" LANGUAGE="EN">
Κύριε Πρόεδρε, παρατηρώ ότι υπάρχει μεγάλη υποστήριξη από όλο το Ευρωπαϊκό Κοινοβούλιο για την πρόταση, επομένως δεν θα αναφερθώ σε πολλές από τις παρατηρήσεις που έγιναν, καθώς οι περισσότερες υποστηρίζουν την πρόταση της Επιτροπής και την έκθεση Muscardini σχετικά με αυτήν.
<P>
Επιτρέψτε μου μόνο να αναφέρω σε σχέση με τους κανόνες καταγωγής ότι πρόκειται για ένα πολύ σταθεροποιημένο καθεστώς. Αυτοί οι κανόνες είναι πράγματι πολύ σταθεροί και είναι ευρέως γνωστοί, διότι επί τη βάσει αυτών των κανόνων καταγωγής καταβάλλονται οι τελωνειακοί δασμοί στα προϊόντα που εισέρχονται στην ευρωπαϊκή αγορά. Στην πραγματικότητα, η πρότασή μας βασίζεται απόλυτα σε αυτούς. Δεν πρέπει να υπάρξουν παρανοήσεις εν προκειμένω.
<P>
" δεύτερη παρατήρηση που θέλω να κάνω αφορά μια τροπολογία που εισήγαγε η κ. Muscardini, η οποία στην πραγματικότητα προτείνει ο κανονισμός "made in" να είναι ένα είδος πιλοτικού σχεδίου που θα αξιολογηθεί μετά από περίοδο τεσσάρων ετών και ίσως τροποποιηθεί. Θεωρώ ότι αυτή η τροπολογία αξίζει να υποστηριχθεί, διότι φαντάζομαι ότι θα ενισχύσει τις πιθανότητες έγκρισης αυτής της πρότασης στο Συμβούλιο.
<P>
Ο λόγος για τον οποίο η πρόταση αυτή υφίσταται από το 2005 δεν έχει γίνει νομοθεσία της ΕΕ είναι ότι απλώς δεν πείθει το Συμβούλιο. Την απορρίπτει μέχρι τώρα, αλλά η πρόταση της κ. Muscardini, να βγει ένα πιλοτικό σχέδιο από αυτήν για περίοδο πέντε ετών, με μια αξιολόγηση μετά από τέσσερα έτη, αποτελεί ένα πολύ καλό βήμα προς τη σωστή κατεύθυνση. Αυτός είναι ο λόγος για τον οποίο η Επιτροπή μπορεί να δεχθεί την προτεινόμενη τροπολογία.
<SPEAKER ID="783" NAME="Cristiana Muscardini" LANGUAGE="IT">
Κύριε Πρόεδρε, κυρίες και κύριοι, θα ήθελα να ευχαριστήσω τον Επίτροπο για το ενδιαφέρον που επέδειξε για τις προτάσεις που επεξεργαστήκαμε στο πλαίσιο της Επιτροπής Διεθνούς Εμπορίου. Ήταν μια μακρά εργασία, με δύσκολη διαμεσολάβηση, αλλά προσπαθήσαμε να λάβουμε υπόψη τις ανάγκες όλων των μερών. Πάνω απ'°όλα, θα ήθελα να ευχαριστήσω τους σκιώδεις εισηγητές, τον κ. Susta και τον κ. Rinaldi. Μπορέσαμε να παρουσιάσουμε ένα κείμενο το οποίο, στο σύνολό του, περιλαμβάνει την πλειονότητα των προβλημάτων που μας τέθηκαν.
<P>
Θα ήθελα επίσης να ευχαριστήσω τους συναδέλφους μου που απόψε εξέφρασαν, στη μεγάλη πλειοψηφία τους, την υποστήριξή τους για τον κανονισμό, αλλά πάνω από όλα, για περισσότερη δημοκρατία και σεβασμό των καταναλωτών και των ευρωπαίων πολιτών. Ελπίζω ότι αύριο η ψηφοφορία μπορεί να σηματοδοτήσει επιτέλους την έναρξη μιας νέας φάσης για την Ευρωπαϊκή Ένωση· μιας φάσης στην οποία θα επιβεβαιωθεί αφενός η πολιτική βούληση της Ένωσης και αφετέρου το δικαίωμα των ευρωπαίων πολιτών να ενημερώνονται και να συμμετέχουν στις επιλογές στις οποίες θα προβαίνει η Ένωση.
<P>
Ήταν μια μακρά εργασία συμβιβασμού και είμαι πραγματικά έκπληκτη που εξακολουθούν να υπάρχουν ορισμένοι συνάδελφοι βουλευτές, οι οποίοι εκπροσωπούν διάφορες χώρες, οι οποίοι προτιμούν να εξετάσουν το ενδεχόμενο απόρριψης του κανονισμού αντί να εγγυηθούν στους συμπατριώτες και τις συμπατριώτισσές τους τα ίδια δικαιώματα των οποίων απολαύουν όλοι οι κινέζοι, ινδοί, αμερικανοί πολίτες και ούτω καθεξής.
<P>
Ελπίζω ότι η νύχτα θα μας βοηθήσει να σκεφθούμε και ο καθένας από εμάς θα θυμηθεί ότι μια μέρα θα κληθούμε να εξηγήσουμε τι έχουμε κάνει καλά, τι δεν έχουμε κάνει καλά, και τι δεν έχουμε κάνει καθόλου. Σήμερα, πρέπει επιτέλους να ενεργήσουμε με την ικανότητα να κατανοήσουμε τι αντιπροσωπεύει για εμάς ο κόσμος. " γνώση προστατεύει την ελευθερία και τη δημοκρατία.
<SPEAKER ID="784" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 21 Οκτωβρίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="785" NAME="Jiří Havel" LANGUAGE="CS">
Θα ήθελα να εκφράσω την πλήρη υποστήριξή μου για την έκθεση σχετικά με την ένδειξη της χώρας καταγωγής όσον αφορά διάφορα προϊόντα που εισάγονται από τρίτες χώρες. " πρόταση της κ. Muscardini επιλύει την προηγούμενη έλλειψη ευρωπαϊκών νομοθετικών προτύπων στον συγκεκριμένο τομέα. " υποχρέωση να αναγράφεται η καταγωγή των προϊόντων μπορεί να συμβάλει στην εξίσωση των συνθηκών στην παγκόσμια εμπορική αγορά, διότι παρόμοια προστασία για τα εγχώρια προϊόντα έχει επίσης υποστηριχθεί σε διάφορες παγκόσμιες οικονομίες όπως των "νωμένων Πολιτειών, του Καναδά ή της Ιαπωνίας. Ομοίως, η προστασία αυτού του είδους συμβάλλει ώστε τα προϊόντα που παράγονται στην Ευρωπαϊκή Ένωση να είναι πιο ανταγωνιστικά από τα προϊόντα που προέρχονται από τρίτες χώρες. " αναγραφή της χώρας καταγωγής συμβάλλει επίσης στη διατήρηση των παραδοσιακών μεθόδων παραγωγής, των τυπικών χαρακτηριστικών των προϊόντων και της ποιότητας. Επιπλέον, αυτού του είδους η προστασία των ευρωπαϊκών προϊόντων θα έχει επίσης θετική επίδραση στη διατήρηση της απασχόλησης σε όλα τα κράτη μέλη. Θα ήθελα επίσης να δηλώσω ότι η ένδειξη της χώρας καταγωγής αυξάνει την ευαισθητοποίηση των καταναλωτών και τη διαφάνεια κατά τη λήψη αποφάσεων για την αγορά συγκεκριμένων προϊόντων, και αποτρέπει πιθανούς δόλιους ισχυρισμούς σχετικά με την καταγωγή των προϊόντων ή την παραποίηση.
<SPEAKER ID="786" NAME="Jarosław Kalinowski" LANGUAGE="PL">
" πληροφόρηση σχετικά με την καταγωγή των προϊόντων που διατίθενται στην αγορά της ΕΕ είναι πολύ σημαντική για όλους τους καταναλωτές. " αναγραφή της χώρας καταγωγής επιτρέπει στους πολίτες να κάνουν συνειδητές επιλογές όταν αγοράζουν ένα συγκεκριμένο προϊόν και τους δίνει τη δυνατότητα να αποφεύγουν κινδύνους για την υγεία και την ασφάλεια που συνδέονται με προϊόντα τρίτων χωρών που δεν πληρούν τα πρότυπα ποιότητας. Οι κανονισμοί σχετικά με τη σήμανση της καταγωγής παρέχουν επίσης αποτελεσματική προστασία από την παραποίηση και τον αθέμιτο ανταγωνισμό. Είναι σημαντικό να καθοριστούν οι λεπτομέρειες των μορφών και των διαδικασιών για τη σήμανση καταγωγής και να θεσπιστούν κυρώσεις σε περίπτωση παραβίασης των διατάξεων του κανονισμού.

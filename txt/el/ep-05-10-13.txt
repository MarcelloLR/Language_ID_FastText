<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.00)">
<SPEAKER ID="3" LANGUAGE="EN" NAME="Kathy Sinnott (IND/DEM ). –" AFFILIATION="(Ο Πρόεδρος συμφώνησε με το αίτημα της κ. Sinnott)">
<P>
   Κύριε Πρόεδρε, χθες υπεβλήθη πρόταση για να προσέλθει ο Επίτροπος McCreevy ενώπιον του Κοινοβουλίου. Οι ομάδες κλήθηκαν να τοποθετηθούν στην πρόταση. Η Ομάδα Ανεξαρτησία και Δημοκρατία απλά παραλήφθηκε. Αυτό το παρατήρησα και στο παρελθόν. Στην προκειμένη όμως περίπτωση, είχα οριστεί να μιλήσω εξ ονόματος της ομάδας για αυτό το πολύ σημαντικό θέμα και θέλω να κάνω τώρα αυτήν τη δήλωση.
<P>
Η Ομάδα Ανεξαρτησία και Δημοκρατία συμφωνεί με τον κ. Schulz ότι ο Επίτροπος McCreevy θα πρέπει να κληθεί ενώπιον του Σώματος για να λογοδοτήσει για τις δηλώσεις του σχετικά με το ευρωπαϊκό κοινωνικό πρότυπο. Ο κ. McCreevy ήταν φυσικά ανέκαθεν αντίθετος με αυτό το πρότυπο. Ήταν υπουργός Οικονομικών όταν η Ιρλανδία άρχισε να ευημερεί, και πώς επέλεξε να δαπανήσει τα χρήματα; Στο χαώδες σύστημα υγείας μας; Στα ετοιμόρροπα σχολικά κτίριά μας; Σε ένα εκπαιδευτικό σύστημα το οποίο αποκλείει τα άτομα με ειδικές ανάγκες; Στη στεγαστική κρίση μας; Μήπως έβγαλε ασθενείς από τον διετή κατάλογο αναμονής για μικρές χειρουργικές επεμβάσεις; Όχι ο Charlie μας! Φρόντισε, ώστε οι φίλοι του στον ιππόδρομο να μην χρειάζεται να πληρώνουν φόρους για εξαψήφιες αμοιβές καθαρόαιμων.
<P>
Επί επτά χρόνια, είχα την ευκαιρία να παρατηρώ την απέχθεια του Charlie για τη διασπάθιση των χρημάτων των φορολογουμένων σε κοινωνικές υπηρεσίες. Οι υπόλοιποι 719 βουλευτές ίσως δεν γνωρίζουν ακόμη πώς λειτουργεί ο Charlie και δικαιούνται να τους δοθεί μία ευκαιρία για να δουν τι τους περιμένει. 
<SPEAKER ID="4" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0272/2005) του κ. Beaupuy, εξ ονόματος της Επιτροπής Περιφερειακής Ανάπτυξης, σχετικά με την αστική διάσταση στο πλαίσιο της διεύρυνσης [2004/2258(INI)]. 
<SPEAKER ID="5" LANGUAGE="FR" NAME="Jean Marie Beaupuy (ALDE )," AFFILIATION="εισηγητής">
<P>
Τι έπιασε το Ευρωπαϊκό Κοινοβούλιο και ασχολείται με πολεοδομικά θέματα που, σίγουρα, δεν περιλαμβάνονται στις συνθήκες μας και δεν εμπίπτουν συνήθως στις αρμοδιότητές μας; Πιστεύω ότι, για να κατανοήσουμε σωστά τη σημερινή κατάσταση, αξίζει να κάνουμε μια σύντομη αναδρομή στο παρελθόν. Στη διάρκεια των τελευταίων πενήντα χρόνων, τα θεσμικά μας όργανα επικεντρώθηκαν κατά κύριο λόγο στην αντιμετώπιση κρίσιμων επίκαιρων προβλημάτων, όπως ο άνθρακας και ο χάλυβας στην αρχή, η κοινή γεωργική πολιτική, η Ενιαία Πράξη –που αποτέλεσε ακρογωνιαίο λίθο του ευρωπαϊκού οργανισμού μας, καθώς επιτρέπει στα πρόσωπα, στα κεφάλαια, στα αγαθά και στις υπηρεσίες να κυκλοφορούν ελεύθερα σε όλες τις χώρες μας– και στη συνέχεια, πιο πρόσφατα, το ενιαίο νόμισμα. Παράλληλα με αυτά τα σημαντικά γεγονότα, ο ευρωπαϊκός μας οργανισμός έλαβε χιλιάδες μέτρα σχετικά με την καθημερινότητα των συμπολιτών μας. Όμως, παρόλα αυτά, δεν είδαμε μια συνεκτική ανάπτυξη όσον αφορά τις αστικές και προαστικές περιοχές όπου κατοικούν 3 700 000 κάτοικοι, το 80% του πληθυσμού. Θέλω να τονίσω τους όρους «αστικός» και «προαστιακός».
<P>
Εντούτοις, στη διάρκεια των τελευταίων 15-20 ετών, ελήφθησαν αρκετές σημαντικές αποφάσεις. Η πρώτη από τις εν λόγω αποφάσεις –και, αναμφίβολα, εξίσου σημαντική– ελήφθη το 1988, όταν το άρθρο 10 του Ευρωπαϊκού Ταμείου Περιφερειακής Ανάπτυξης επεσήμανε την ανάγκη αστικών πιλοτικών έργων. Δύο χρόνια αργότερα, το 1990, δημοσιεύθηκαν δύο έγγραφα: ένα πράσινο βιβλίο για το αστικό περιβάλλον και μια έκθεση για τις υποβαθμισμένες αστικές περιοχές. Το 1993, ο Jacques Delors οργάνωσε ένα ευρωπαϊκό συμπόσιο για τις πόλεις. Όσον αφορά το πρόγραμμα URBAN, που αποτελεί το θέμα της συζήτησης, το πρώτο πρόγραμμα εμφανίστηκε το 1994 και το 2000 ακολούθησε ακόμη ένα. Τέλος, το 2004 δημιουργήθηκε το πρόγραμμα ανταλλαγής δεδομένων URBACT. Με άλλα λόγια, την τελευταία δεκαπενταετία εγκρίθηκε συνεχής ροή προγραμμάτων και μέτρων για πολεοδομικά θέματα. Θα πρέπει επίσης να επισημάνω ότι, συγχρόνως, τα τελευταία χρόνια, διοργανώθηκαν πολλές διασκέψεις, καθώς και πολλά συνέδρια και συμπόσια πάνω στο θέμα.
<P>
Στη διάρκεια των τελευταίων μηνών, ωστόσο, τα πράγματα επιταχύνθηκαν αισθητά. Στις 30 Νοεμβρίου 2004 η ολλανδική Προεδρία πραγματοποίησε στο Ρότερνταμ ένα άτυπο Συμβούλιο που τόνισε την αστική διάσταση και ενέκρινε ένα εξαιρετικό κείμενο για το θέμα. Θα πρέπει επίσης να επισημάνω, από κοινού με τους συναδέλφους μου βουλευτές στη διακομματική ομάδα «URBAN», τη σύσταση της διακομματικής ομάδας «URBAN-housing intergroup» το 2005. Σε όλα τα κείμενα που άπτονται των περιφερειακών ταμείων που συντάχθηκαν πριν από το 2004 από την Επιτροπή εμφανίστηκαν πολλά άρθρα σχετικά με την πολιτική στον τομέα της πολεοδομίας. Τον Δεκέμβριο, η βρετανική Προεδρία πρόκειται να φιλοξενήσει στο Μπρίστολ μια συνάντηση για τις βιώσιμες κοινότητες. Βλέπουμε λοιπόν ότι τα πολεοδομικά θέματα έχουν διανύσει πολύ δρόμο.
<P>
Ποιο είναι το ερώτημα ενώπιόν μας σήμερα; Αυτό που διαπιστώνουμε στις αστικές και προαστιακές περιοχές μας είναι μια σπατάλη. Μια βουλευτής του Σώματος, που βρίσκεται σήμερα εδώ, μας επεσήμανε τις προάλλες, για παράδειγμα, ότι στη Λειψία, το 30% των ανακαινισμένων κατοικιών παραμένει ακατοίκητο. Αυτό δεν είναι τεράστια σπατάλη; Δεν βλέπουμε ότι –χάρη κυρίως στα περιφερειακά ταμεία μας, αλλά και χάρη στα εθνικά κονδύλια και στους τοπικούς προϋπολογισμούς– κατασκευάζουμε ένα σχολείο εδώ και εκεί, χωρίς να έχουν ανακαινιστεί οι κατοικίες ή, αντιθέτως, ανακαινίζουμε τις κατοικίες χωρίς να αποκαθιστούμε τις υποδομές, όπως είναι οι δημόσιες συγκοινωνίες; Ήρθε πλέον η ώρα να δοθεί τέλος σε αυτήν τη σπατάλη. Είναι καιρός να αποκτήσουμε μια πολιτική με πολύ μεγαλύτερη συνοχή.
<SPEAKER ID="6" LANGUAGE="EN" NAME="Danuta Hübner," AFFILIATION="μέλος της Επιτροπής">
<P>
   . Κύριε Πρόεδρε, θέλω να ευχαριστήσω τον κ. Beaupuy για τη σύνταξη αυτής της εξαιρετικής έκθεσης. Προτείνει μια σειρά από πολύ συγκεκριμένα μέτρα που μπορούν να ληφθούν, προκειμένου να ενισχυθεί το έργο στα αστικά ζητήματα στο πλαίσιο της διεύρυνσης στο Ευρωπαϊκό Κοινοβούλιο, την Επιτροπή και το Συμβούλιο. Ειδικότερα εκτιμώ τη σθεναρή υποστήριξή σας για ενίσχυση της αστικής διάστασης στη μελλοντική πολιτική συνοχής. Η πρόταση ψηφίσματος αποτελεί σαφή απόδειξη της σθεναρής δέσμευσης και προσήλωσης του Ευρωπαϊκού Κοινοβουλίου στην αστική πολιτική.
<P>
Σημείωσα επίσης με μεγάλο ενδιαφέρον την πρότασή σας για τροποποίηση του παραρτήματος VI του Κανονισμού του Ευρωπαϊκού Κοινοβουλίου σχετικά με τους τομείς αρμοδιοτήτων της Επιτροπής Περιφερειακής Ανάπτυξης, ώστε να συμπεριληφθεί η αστική διάσταση. Είμαι πεπεισμένη ότι οι πόλεις διαδραματίζουν ζωτικό ρόλο στην επίτευξη μεγαλύτερης ανταγωνιστικότητας, περισσότερης ανάπτυξης, καθώς και περισσότερων και καλύτερων θέσεων εργασίας στην Ευρώπη. Αυτός είναι ο λόγος για τον οποίο σκοπεύουμε να τοποθετήσουμε τις αστικές δράσεις στον πυρήνα της πολιτικής συνοχής.
<P>
Στόχος μου είναι να συζητήσω το έγγραφο αυτό με τις περιφέρειες και τις πόλεις των κρατών μελών. Η έναρξη της συζήτησης θα γίνει στο άτυπο Συμβούλιο που θα διοργανώσει το Ηνωμένο Βασίλειο για τις βιώσιμες κοινότητες στις 6 Δεκεμβρίου στο Μπρίστολ, όπου θα παρουσιάσουμε το έγγραφό μας. Στη συνέχεια, θα ξεκινήσουμε ευρεία διαβούλευση, τα αποτελέσματα της οποίας θα χρησιμεύσουν για τη σύνταξη του τελικού κειμένου των στρατηγικών κατευθυντήριων γραμμών της Κοινότητας.
<P>
Προσβλέπω σε μια εκτενή ανταλλαγή απόψεων πάνω σε αυτό το έγγραφο εργασίας για τις πόλεις με τους αξιότιμους βουλευτές του Κοινοβουλίου. Το έγγραφο αυτό θα ανταποκρίνεται επίσης στο αίτημά σας για ανάπτυξη και πρόταση προτύπων και εργαλείων για βιώσιμη αστική ανάπτυξη. Θα κάνει συστάσεις με βάση την τρέχουσα καλή πρακτική για την προώθηση βιώσιμων τοπικών κοινωνιών μέσα από μια ολοκληρωμένη προσέγγιση. Θα διδαχθούμε πολλά από τις πόλεις που συμμετέχουν στα δίκτυα URBACT.
<P>
Επιπλέον, η θεματική στρατηγική για βιώσιμη αστική ανάπτυξη, η οποία εκπονείται δυνάμει του πλαισίου του έκτου προγράμματος δράσης για το περιβάλλον, θα αποτελέσει ένα ακόμη βήμα προς την ενίσχυση του διαλόγου μεταξύ της Επιτροπής, αφενός, και των εθνικών αρχών και των αρχών τοπικής αυτοδιοίκησης, αφετέρου. Αυτή η θεματική στρατηγική για το αστικό περιβάλλον έχει επί του παρόντος προγραμματιστεί να εγκριθεί από την Επιτροπή στις 21 Δεκεμβρίου 2005.
<P>
Η πρόταση ψηφίσματός σας ζητεί επίσης από την Επιτροπή να προσανατολιστεί προς την οριζόντια εφαρμογή της αστικής διάστασης και προς τον συντονισμό μεταξύ των διευθύνσεων της Επιτροπής, των οποίων το αντικείμενο συνδέεται άμεσα ή έμμεσα με τα αστικά ζητήματα. Μπορώ να σας διαβεβαιώσω ότι οι υπηρεσίες συνεργάζονται ήδη στενά για το αστικό περιεχόμενο των στρατηγικών κατευθυντήριων γραμμών της Κοινότητας. Υπό το πρίσμα των αποτελεσμάτων αυτής της εργασίας, και ύστερα από την έγκριση του νομοθετικού πλαισίου για την πολιτική συνοχής 2007-2013, θα αξιολογήσουμε τις πρακτικές εργασίας, ώστε να διασφαλίσουμε τον αποτελεσματικό συντονισμό μεταξύ των υπηρεσιών στα αστικά θέματα. Πρόθεσή μου σε αυτό το στάδιο θα είναι η σύσταση μιας διϋπηρεσιακής ομάδας εργασίας στο πρότυπο της δικής σας διακομματικής ομάδας «Urban Housing Intergroup», ώστε να διασφαλιστεί η οριζόντια προσέγγιση στα μέτρα πολιτικής που αφορούν τις πόλεις.
<P>
Τέλος, ζητήσατε από την Επιτροπή να διασφαλίσει ότι θα ενισχυθεί η παρέμβαση στις πόλεις και στα αστικά συγκροτήματα. Όπως ασφαλώς γνωρίζετε, η πρότασή μας για τα μελλοντικά προγράμματα πολιτικής συνοχής προβλέπει ότι κάθε κράτος μέλος θα υποβάλει έναν κατάλογο αστικών περιοχών οι οποίες θα επωφελούνται από ειδική συνδρομή στο πλαίσιο των περιφερειακών προγραμμάτων. Προβλέπει επίσης την εκχώρηση της εφαρμογής της διαχείρισης των προγραμμάτων στις ίδιες τις πόλεις. Ωστόσο, δυστυχώς, όπως όλοι γνωρίζουμε, το Συμβούλιο κατέστησε τις διατάξεις αυτές προαιρετικές, καθώς και ορισμένα άλλα μέτρα υπέρ των πόλεων, όπως τη διαβούλευση με τις πολεοδομικές αρχές στο πλαίσιο εταιρικής σχέσης. Βασίζομαι ιδιαίτερα στην υποστήριξή σας για να πειστούν τα κράτη μέλη να επαναφέρουν στις διαπραγματεύσεις τις αρχικές μας ιδέες. Η απουσία ισχυρής δέσμευσης από τα κράτη μέλη θα υπονομεύσει τις προσπάθειές μας προς την κατεύθυνση της ενίσχυσης της αστικής διάστασης στην πολιτική μας και θα θέσει υπό αμφισβήτηση ορισμένες από τις συγκεκριμένες πρωτοβουλίες μας, όπως το πρόγραμμα Urban Audit.
<SPEAKER ID="7" LANGUAGE="" NAME="Ρόδη Κράτσα-Τσαγκαροπούλου (PPE-DE )," AFFILIATION="εισηγήτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων">
<P>
   . Κύριε Πρόεδρε, κύριε Επίτροπε, κυρίες και κύριοι συνάδελφοι, θα ήθελα καταρχάς να ευχαριστήσω τον εισηγητή μας, τον κ. Beaupuy που ασχολήθηκε με ένα θέμα τόσο σημαντικό για τους αναπτυξιακούς στόχους της Ευρωπαϊκής Ένωσης και μάλιστα για την καθημερινή ζωή των πολιτών, αφού οι πολίτες που μένουν στα αστικά και ημιαστικά κέντρα αποτελούν τη συντριπτική πλειοψηφία.
<P>
Ιδιαίτερα, η επίτευξη της κοινωνικής και περιφερειακής σύγκλισης μέσα στην Ένωση των 25 κρατών μελών και ενόψει μιας νέας διεύρυνσης μάς επιβάλλει να μελετήσουμε τους ποικίλους παράγοντες που επηρεάζουν τη ζωή στα αστικά κέντρα και να προτείνουμε συντονισμένες και αποτελεσματικές παρεμβάσεις μέσα από όλες τις πολιτικές μας.
<SPEAKER ID="8" LANGUAGE="DE" NAME="Rolf Berend," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, κυρία Επίτροπε, κυρίες και κύριοι, όπως ήδη είπε –και μάλιστα ορθώς– ο εισηγητής, μολονότι η Ένωση δεν έχει σύμφωνα με τις συνθήκες καμία άμεση αρμοδιότητα για την άσκηση αστικής πολιτικής, το Ευρωπαϊκό Κοινοβούλιο ήταν πάντα υπέρ μιας αστικής πολιτικής σε ευρωπαϊκό επίπεδο. Θα ήθελα να σας υπενθυμίσω ότι το Κοινοβούλιο ήταν αυτό που είχε υπερασπιστεί την κοινοτική πρωτοβουλία URBAN και που τελικά την υλοποίησε με επιτυχία.
<P>
Για χάρη της απλούστευσης, η σημερινή διάσταση του URBAN θα ενσωματωθεί τώρα στα προγράμματα ομαδοποίησης για την επόμενη περίοδο προγραμματισμού 2007-2013. Αυτό ασφαλώς μπορεί να αποτελέσει πλεονέκτημα, εάν εξασφαλιστεί ότι θα επιτευχθεί η συνέχεια της διάστασης URBAN. Όπως υπογράμμισε ο εισηγητής, οι αστικές περιοχές αναμφίβολα αποτελούν κινητήρια δύναμη για την οικονομία και στοιχεία κλειδί για την περιφερειακή ανάπτυξη που επιτελείται μέσα στην ΕΕ. Το γεγονός ότι πάνω από το 80% της οικονομικής δραστηριότητας αφορά τις πόλεις αποτελεί, αφενός, μία απολύτως απαραίτητη δικαίωση της αρχής της εταιρικής σχέσης και, αφετέρου, ένα από τα κύρια στοιχεία της πολιτικής συνοχής.
<SPEAKER ID="9" LANGUAGE="DE" NAME="Constanze Angela Krehl," AFFILIATION="εξ ονόματος της Ομάδας PSE">
<P>
Μπορεί να μην έχουμε εξουσίες ή αρμοδιότητες ως προς την αστική πολιτική –όπως σωστά είπε ο κ. Beaupuy– όμως το να κάνουμε σαν να μην ήταν τα αστικά προβλήματα και προβλήματα ολόκληρης της Ευρώπης θα σήμαινε να αγνοήσουμε την πραγματική κατάσταση. Έτσι, συμφωνώ με την ιδέα του εισηγητή ότι η αστική πολιτική χρειάζεται μία ευρύτερη, οριζόντια προσέγγιση και ότι πρέπει να απευθύνουμε έκκληση στην Επιτροπή να ενεργήσει ανάλογα.
<P>
Επιτρέψτε μου να θίξω άλλο ένα σημείο που ίσως να μην σχετίζεται άμεσα με την έκθεση του κ. Beaupuy. Η Επίτροπος Hübner εξήγησε τι αφορούν οι τωρινές εργασίες του Συμβουλίου. Δεν μπορώ παρά να απευθύνω έκκληση στο Συμβούλιο και την Επιτροπή να καταλήξουν το συντομότερο δυνατόν σε μία απόφαση για τις δημοσιονομικές προοπτικές, δίνοντάς μας έτσι ένα πλαίσιο που θα αποκτήσει το συντομότερο δυνατόν τα σχετικά σχέδια, γιατί διαφορετικά δεν θα μπορέσουμε να υλοποιήσουμε την πολιτική συνοχής από τον Ιανουάριο του 2007 και εις το εξής και να αντιμετωπίσουμε τα προβλήματα των αστικών περιοχών στα νέα κράτη μέλη.
<SPEAKER ID="10" LANGUAGE="IT" NAME="Alfonso Andria," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, κυρίες και κύριοι, από τις πρώτες κιόλας στιγμές της τρέχουσας κοινοβουλευτικής περιόδου ορισμένοι από εμάς έδειξαν ιδιαίτερο ενδιαφέρον για το ζήτημα της αστικής διάστασης, και πρώτος από όλους ο συνάδελφος κ. Beaupuy. Το ενδιαφέρον μάλιστα αυτό εκδηλώθηκε πριν από τη σύσταση της διακομματικής ομάδας «Urban Housing Intergroup», η οποία εργάζεται αποδοτικά υπό την προεδρία του και στην οποία συμμετέχω και εγώ.
<P>
Το Κοινοβούλιο οφείλει προφανώς να καταβάλει επιπλέον προσπάθειες –για τις οποίες πιστεύω ότι μπορώ να σας διαβεβαιώσω εξ ονόματος και του κ. Beaupuy– όσον αφορά την εντονότερη παρουσία του, προκειμένου να αποφευχθούν καταστροφικές τυχόν παλινωδίες από το Συμβούλιο. Κάτι τέτοιο θα μείωνε ασφαλώς τον ρόλο των πόλεων ο οποίος, κατά την άποψή μου, είναι καίριας σημασίας για την πολιτική συνοχής και αποτελεί μάλιστα θεμελιώδη πυλώνα της.
<SPEAKER ID="11" LANGUAGE="DE" NAME="Gisela Kallenbach," AFFILIATION="εξ ονόματος της Ομάδας Verts/ALE">
<P>
Πολλά από αυτά που συμπεριλήφθηκαν στην παρούσα έκθεση αντικατοπτρίζουν την εργασία της διακομματικής ομάδας «Intergroup» για τον αστικό σχεδιασμό, της οποίας προΐσταται ο εισηγητής. Τόσο οι πόλεις και οι περιφέρειες όσο και η κοινωνία των πολιτών αντιμετωπίζουν μία μεγάλη πρόκληση, αλλά έχουν και μια εξαιρετική ευκαιρία να μεταδώσουν την ευρωπαϊκή πολιτική και τους στόχους της. Στη Λειψία, από την οποία κατάγομαι, προγράμματα σαν το «Urban II» σημείωσαν εξαιρετικά αποτελέσματα που οφείλονται και στη συμμετοχή του κοινού. Η άμεση συμμετοχή καθιστά εφικτή μία ευρωπαϊκή προοπτική σε τοπικό επίπεδο.
<P>
Μου κίνησε την προσοχή μία πρόσφατη έρευνα, σύμφωνα με την οποία το 75% των πόλεων και των δήμων και κοινοτήτων δεν γνωρίζουν τι είναι η στρατηγική της Λισαβόνας. Ειδικά ύστερα από όσα ανέφερε σήμερα η κ. Επίτροπος, αυτό θα πρέπει να βάλει σε σκέψεις τα κράτη μέλη μας που θέλουν ενδεχομένως να εφαρμόσουν την αρχή της εταιρικής σχέσης σε εθελοντική βάση, αλλά δεν θέλουν να είναι δεσμευτική. Προφανώς, δεν είναι και τόσο πρόθυμα να μοιραστούν την εξουσία τους.
<SPEAKER ID="12" LANGUAGE="" NAME="Κυριάκος Τριανταφυλλίδης," AFFILIATION="εξ ονόματος της ομάδας GUE/NGL">
<P>
Ως εκ τούτου, αναφερόμενος στην έκθεση του συναδέλφου Beaupuy, θα ήθελα να σταθώ σε πέντε σημεία που μου φαίνονται σημαντικά. Ως βουλευτής μιας χώρας που προέρχεται από την τελευταία διεύρυνση, δεν μπορώ παρά να επικροτήσω την προσπάθεια της Επιτροπής Περιφερειακής Ανάπτυξης να ασχοληθεί με το θέμα αυτό.
<P>
Το πρώτο σημείο που θέλω να τονίσω έχει σχέση με την παρατήρηση για το μεγάλο χάσμα που υπάρχει όσον αφορά την αστική πολιτική μεταξύ των 25 κρατών μελών, ιδιαίτερα από το γεγονός της διεύρυνσης κατά δέκα νέα κράτη μέλη τα οποία συχνά δεν έχουν σαφή και συνολική αστική πολιτική η οποία να ασκείται σε εθνικό ή περιφερειακό επίπεδο. Ενώ συμφωνώ με την πρόταση αυτή, δεν πρέπει να ξεχνάμε εντούτοις ότι και σε πολλά παλιότερα κράτη μέλη ισχύει το ίδιο κακό, όπου η αστική πολιτική είναι είδος προς εξαφάνιση και τα αστικά κέντρα αφήνονται στο έλεος κάποιας ανώτερης δύναμης. Η προσπάθεια λοιπόν για ανάπτυξη και βιώσιμη αντιμετώπιση των προβλημάτων που μαστιγώνουν τα αστικά κέντρα πρέπει να γίνει από κοινού και στα 25 κράτη μέλη της Ένωσης.
<P>
Το γεγονός ότι πέραν του 80% της οικονομικής δραστηριότητας ασκείται στις πόλεις καθιστά τις τοπικές αρχές στυλοβάτες της περιφερειακής ανάπτυξης. Η ανάπτυξη λοιπόν των περιφερειών και η ανάπτυξη των πόλεων έχουν καταστεί στις ημέρες μας έννοιες αλληλένδετες.
<P>
Επίσης, σε ένα άλλο σημείο, ο εισηγητής ζητεί όπως η Διάσκεψη των Προέδρων του Ευρωπαϊκού Κοινοβουλίου προτείνει τροποποίηση του Παραρτήματος VΙ του Κανονισμού του Ευρωπαϊκού Κοινοβουλίου σχετικά με τις αρμοδιότητες της Επιτροπής Περιφερειακής Ανάπτυξης, η οποία θα εντάξει ρητά την αστική διάσταση, πέραν της περιφερειακής πολιτικής και της πολιτικής συνοχής, στους στόχους και τις αρμοδιότητές της, λαμβάνοντας υπόψη τις εργασίες των άλλων ενδιαφερόμενων Επιτροπών Μεταφορών, Περιβάλλοντος, Έρευνας, Απασχόλησης και Κοινωνικών Υποθέσεων, Εσωτερικής Αγοράς, Πολιτισμού, κλπ. σε μια οριζόντια προοπτική.
<SPEAKER ID="13" LANGUAGE="NL" NAME="Bastiaan Belder," AFFILIATION="εξ ονόματος της Ομάδας IND/DEM">
<P>
   . Κύριε Πρόεδρε, ο κ. Beaupuy εφιστά την προσοχή μας στις αστικές περιοχές ως κινητήριες δυνάμεις στην ανάπτυξη χωρών και περιφερειών. Δεδομένου του ρόλου που διαδραματίζουν οι πόλεις ως αναπτυξιακές περιοχές για τη γνώση και την οικονομική δραστηριότητα, μου φαίνεται χρήσιμο να αναλογιστούμε τη συγκεκριμένη επίδραση που έχουν οι πόλεις στην επίτευξη των στόχων της Λισαβόνας. Χαίρομαι που ο εισηγητής επικέντρωσε την προσοχή του στο θέμα αυτό.
<SPEAKER ID="14" LANGUAGE="PL" NAME="Marcin Libicki," AFFILIATION="εξ ονόματος της Ομάδας UEN">
<P>
Αξίζει να έχουμε υπόψη ότι όλα αυτά είναι αποτέλεσμα του αποκαλούμενου ευρωπαϊκού κοινωνικού προτύπου. Αρκεί, ωστόσο, να αποτολμήσει κανείς και το ελάχιστο σχόλιο πάνω στο θέμα αυτού του περιβόητου κοινωνικού μοντέλου στο Σώμα για να δημιουργηθεί πανδαιμόνιο. Οι βουλευτές ασφαλώς θυμούνται τις δηλώσεις που έκανε χθες ο Επίτροπος McCreevy για το θέμα αυτό. Ο Επίτροπος σκεφτόταν το συμφέρον της Ευρώπης όταν επισήμανε ότι η Ευρώπη πρέπει να γίνει ανταγωνιστική και αποδοτική και ότι δεν μπορεί να επιτρέψει στον εαυτό της να είναι τόσο κοινωνική όσο είναι και όσο θα ήθελε να είναι. Τουλάχιστον αυτό συνήγαγα εγώ από τον τρόπο που μεταφέρθηκαν οι δηλώσεις του. Το αποτέλεσμα ήταν ότι ο Επίτροπος McCreevy κλήθηκε να εμφανιστεί ενώπιον του Σώματος. Δεν θα οικοδομήσουμε έτσι την Ευρώπη, ούτε θα σώσουμε έτσι τα όμορφα παλιά ιστορικά κέντρα των πόλεών μας. 
<SPEAKER ID="15" LANGUAGE="IT" NAME="Luca Romagnoli (NI ). –" AFFILIATION="">
<P>
   Κύριε Πρόεδρε, κυρίες και κύριοι, η αστική διάσταση αποτελεί σήμερα τρόπο ζωής για το παρόν και το άμεσο μέλλον του ανθρώπου. Το 80% του παγκόσμιου πληθυσμού θα ζει συγκεντρωμένο στις πυκνές αστικοποιημένες περιοχές του πλανήτη, πλησιάζοντας στην παγκόσμια πόλη που είχε προβλέψει ο γεωγράφος Κωνσταντίνος Δοξιάδης στις αρχές της δεκαετίας του 1970.
<P>
Ένας άλλος γεωγράφος διεθνούς φήμης, ο Jean Gottmann, περιέγραψε την εξάπλωση ενός διαφορετικού πρότυπου εγκατάστασης και λειτουργίας της αστικής περιφέρειας –τη μεγαλούπολη– χαρακτηριστικά παραδείγματα της οποίας αποτελούν σήμερα τα προάστια της ακτής των ΗΠΑ στον Ατλαντικό, της Νότιας Κίνας και της Ιαπωνίας.
<P>
Ο κ. Beaupuy ορθώς τονίζει στην έκθεσή του τη σημασία των αστικών δικτύων εταιρικής σχέσης, τόσο σε διαπεριφερειακό όσο και σε διασυνοριακό επίπεδο. Οι διαστάσεις των προβλημάτων είναι διάσπαρτες σε τόσο μεγάλη έκταση –θα μπορούσαμε να την ορίσουμε ως μία μεγάλη αστική λεκάνη– ώστε μόνο μέσω μίας ολοκληρωμένης προσέγγισης σε επενδύσεις και διαχείριση μπορούμε να ελπίζουμε ότι τα προβλήματα μπορούν να αντιμετωπισθούν αποτελεσματικά. Πρέπει να βρούμε τον τρόπο, ώστε η πραγματικότητα της μεγαλούπολης να μην μετατραπεί σε μια πραγματικότητα «νεκρόπολης». 
<SPEAKER ID="16" LANGUAGE="" NAME="Κωνσταντίνος Χατζηδάκης (PPE-DE ). –" AFFILIATION="(Χειροκροτήματα)">
<P>
   Κύριε Πρόεδρε, στις πόλεις ζει το 80% του ευρωπαϊκού πληθυσμού. Επομένως, θα ήταν παράλογο η πολιτική των διαρθρωτικών ταμείων να αγνοεί τα προβλήματα των πόλεων, είτε πρόκειται για την ανεργία, είτε πρόκειται για την εγκληματικότητα, είτε πρόκειται για την ποιότητα ζωής.
<P>
Αυτό εδώ το Κοινοβούλιο πάντοτε έδειξε το ενδιαφέρον του για τα προβλήματα των πόλεων, μικρών και μεγάλων, και το 1999, πρέπει να υπενθυμίσω, διατηρήθηκε η κοινοτική πρωτοβουλία URBAN χάρη στην επιμονή του Ευρωπαϊκού Κοινοβουλίου.
<P>
Η έκθεση Beaupuy έρχεται να υπογραμμίσει αυτό το ενδιαφέρον και να στείλει το μήνυμα στην Ευρωπαϊκή Επιτροπή και στο Συμβούλιο ότι πρέπει να δείξουμε αυξημένο ενδιαφέρον από εδώ και πέρα στα προβλήματα των πόλεων.
<P>
Γνωρίζουμε πως οι κανονισμοί των διαρθρωτικών ταμείων ενσωματώνουν την κοινοτική πρωτοβουλία URBAN στα βασικά προγράμματα, πράγμα το οποίο το Κοινοβούλιο χαιρετίζει και το υποστηρίζει στις διαπραγματεύσεις που κάνουμε με το Συμβούλιο για τους νέους κανονισμούς των διαρθρωτικών ταμείων για την περίοδο 2007-2013.
<P>
Παράλληλα, θα προσπαθήσουμε στις διαπραγματεύσεις αυτές να τονίσουμε ακόμη περισσότερο την αστική διάσταση, δίδοντας έμφαση στο αίτημα να περιλαμβάνεται ένας κατάλογος των πόλεων που θα καλύπτονται από τα προγράμματα των διαρθρωτικών ταμείων για όλα τα κράτη μέλη για την περίοδο 2007-2013 έτσι, ώστε να συγκεκριμενοποιούνται οι δράσεις των κρατών μελών για τις πόλεις.
<SPEAKER ID="17" LANGUAGE="CS" NAME="Richard Falbr (PSE ). –" AFFILIATION="">
<P>
   Κυρίες και κύριοι, είχα τη χαρά και το προνόμιο να συνεργαστώ με τον κ. Beaupuy στην έκθεση σχετικά με την αστική διάσταση στο πλαίσιο της διεύρυνσης. Αρκετά νωρίς συμφωνήσαμε στο ότι τα προβλήματα που αντιμετωπίζουν οι πόλεις στα νέα κράτη μέλη δεν διαφέρουν από αυτά που αντιμετώπισαν –και σε έναν μεγάλο βαθμό εξακολουθούν να αντιμετωπίζουν– τα αστικά κέντρα χωρών που έγιναν κράτη μέλη πολύ νωρίτερα. Το αναφέρω αυτό μόνο και μόνο για να επιβεβαιώσω πόσο πολύ μοιάζουμε στην πραγματικότητα.
<P>
Δεν πρέπει να λησμονούμε ότι οι πόλεις και οι δήμοι αποτελούν σημαντικούς παράγοντες στην πολιτική συνοχής της ΕΕ. Μεταξύ 2000 και 2006, περίπου 30 δισ. ευρώ διετέθησαν για τις πόλεις, και πιστεύω ακράδαντα ότι το ποσό αυτό θα αυξηθεί στις προσεχείς δημοσιονομικές προοπτικές 2007-2013. Ορισμένοι καταγγέλλουν τη γραφειοκρατία στην υποβολή σχεδίων και αιτήσεων για πιστώσεις από τα ευρωπαϊκά ταμεία. Θα ήθελα να τους υπενθυμίσω ότι μιλάμε για τα χρήματα των ευρωπαίων φορολογουμένων, των ευρωπαίων συμπολιτών μας και, συνεπώς, πρέπει να καθιερώσουμε σαφείς κανόνες και να τα διαχειριζόμαστε με προσοχή. 
<SPEAKER ID="18" LANGUAGE="EN" NAME="Sarah Ludford (ALDE ). –" AFFILIATION="">
<P>
   Κύριε Πρόεδρε, στον προϋπολογισμό υπάρχει ένας ολόκληρος τίτλος αφιερωμένος στη γεωργία και στην ανάπτυξη της υπαίθρου που μάλιστα απορροφά τα μισά διαθέσιμα χρήματα της ΕΕ, αλλά δεν υπάρχει κονδύλι για την αστική υποστήριξη, παρά το γεγονός ότι, όπως μας υπενθυμίζει η έκθεση του κ. Beaupuy, τα τέσσερα πέμπτα των Ευρωπαίων κατοικούν σε πόλεις.
<P>
Στις πόλεις μας συναντά πράγματι κανείς τη χειρότερη ένδεια, τις εντονότερες ανάγκες και τις μεγαλύτερες περιβαλλοντικές προκλήσεις. Ωστόσο, λέω στον κ. Libicki ότι αποτελούν επίσης την πηγή του μεγαλύτερου δυναμισμού, της περισσότερης ευημερίας και του μεγαλύτερου πολιτιστικού πλούτου της Ευρώπης. Πληρώνουμε το τίμημα. Μπορώ να υποστηρίξω και πράγματι υποστηρίζω στα οκτώ εκατομμύρια των ψηφοφόρων μου στο Λονδίνο – αριθμός που, συμπτωματικά, μας καθιστά μια πόλη-κράτος μεγαλύτερη από 11 κράτη μέλη αλλά χωρίς την αντίστοιχη εκπροσώπηση– ότι θα πρέπει να πληρώσουν για τη βιώσιμη αγροτική ανάπτυξη. Ωστόσο, δεν μπορώ και δεν πρόκειται να τους πείσω ότι τα χρήματα που με μόχθο απέκτησαν και που καταβάλλουν για φόρους θα πρέπει να συμβάλουν στην αγορά άλλης μίας Μερσεντές ενός βαρόνου δημητριακών. Ούτε μπορώ να τους εξηγήσω ειλικρινά γιατί τα συμφέροντα της πλειοψηφίας του 80% παραβλέπονται τόσο στην πολιτική της ΕΕ. Για τον λόγο αυτό, επικροτώ τόσο την έκθεση του κ. Beaupuy και ιδιαίτερα τον τρόπο που ηγείται της διακομματικής ομάδας «Urban Housing Intergroup» στο Κοινοβούλιο. Χαιρετίζω επίσης την υπόσχεση της Επιτρόπου Hübner για μια μελέτη όσον αφορά τη συμβολή των πόλεων στην περιφερειακή ανάπτυξη και τις προφανείς προθέσεις της Προεδρίας του Ηνωμένου Βασιλείου να καταστήσει την αστική ανάπτυξη συγκεκριμένο στόχο. Είναι κρίμα που δεν υπάρχει εκπρόσωπος της Προεδρίας σήμερα εδώ.
<SPEAKER ID="19" LANGUAGE="PL" NAME="Mieczysław Edmund Janowski (UEN ). –" AFFILIATION="">
<P>
    Κύριε Πρόεδρε, θα ήθελα να συγχαρώ τον κ. Beaupuy για την έκθεσή του, και να πω ότι αποτέλεσε για εμένα μεγάλη τιμή το ότι συμμετείχα στην ομάδα του. Έως σήμερα, υπήρχε μια καταφανής έλλειψη συνεκτικής ευρωπαϊκής πολιτικής για τα θέματα που άπτονται του αστικού περιβάλλοντος, παρόλο που τα τρία τέταρτα των πολιτών της Ένωσης κατοικούν σε αστικές περιοχές. Η σημερινή συζήτηση είναι, συνεπώς, ενδεικτική γνήσιου ρεαλισμού. Χαίρομαι ιδιαίτερα που συντάχθηκε ένα έγγραφο αυτής της φύσεως. Με χαρά επίσης σημειώνω ότι περιέχει αναφορές στον Ευρωπαϊκό Αστικό Χάρτη και τη Νέα Χάρτα της Αθήνας.
<P>
Υπάρχουν σίγουρα ορισμένα ενδιαφέροντα ειδικά θέματα σχετικά με τα δημοτικά έργα. Περιλαμβάνουν τις αστικές μεταφορές, την παροχή ενέργειας και την υδροδότηση, την επεξεργασία λυμάτων και την ανακύκλωση αποβλήτων. Οι πόλεις, ωστόσο, έχουν και πολλούς άλλους ρόλους να διαδραματίσουν, και θα ήθελα να αναφέρω την εκπαίδευση και την προαγωγή του πολιτισμού ειδικότερα. Οι πόλεις πρέπει επίσης να χειρίζονται μια σειρά από κοινωνικά θέματα. Στις μέρες μας, αυτά περιλαμβάνουν σοβαρά ζητήματα ασφάλειας, την ανεργία και τον θάνατο των κέντρων των πόλεων, που ανέφερε προηγουμένως ο κ. Libicki.
<SPEAKER ID="20" LANGUAGE="EN" NAME="James Hugh Allister (NI ). –" AFFILIATION="">
<P>
   Κύριε Πρόεδρε, η αστική ανάπτυξη πολύ σωστά δεν εμπίπτει στην άμεση αρμοδιότητα της Ευρωπαϊκής Ένωσης, παρόλο που στα εθνικά κράτη επηρεάζεται σημαντικά από περιφερειακές και άλλες πολιτικές που προέρχονται από την Ευρώπη. Στην εκλογική μου περιφέρεια στη Βόρειο Ιρλανδία, ωφεληθήκαμε από ένα πολύ αξιόλογο πρόγραμμα στο Βόρειο Μπέλφαστ στο πλαίσιο του Urban II. Ωστόσο, καθώς το Urban II οδεύει προς τη λήξη του, παραμένει ανικανοποίητη μια παρόμοια ανάγκη σε περιοχές οι οποίες μειονεκτούν πολύ στο Ανατολικό και το Νότιο Μπέλφαστ. Αυτές είναι ορισμένες από τις περιοχές που πρωταγωνίστησαν στις πρόσφατες ταραχές στους δρόμους και που εμφανίζουν υψηλά επίπεδα στερήσεων και εγκατάλειψης. Χρειάζονται μεγάλη και συγκεκριμένη βοήθεια.
<P>
Σημειώνω για το μέλλον ότι η νομοθετική πρόταση για περιφερειακή πολιτική από το 2007 περιλαμβάνει ρητά μια αστική διάσταση και υπάρχει δέσμευση για επικέντρωση σε περιοχές που αντιμετωπίζουν τα σοβαρότερα προβλήματα, στο πλαίσιο του στόχου για ανταγωνιστικότητα και απασχόληση για τον οποίο θα θέσει η περιφέρειά μου υποψηφιότητα. Επομένως, όσον αφορά εκείνες τις μειονεκτούσες περιοχές του Μπέλφαστ που προανέφερα, θα αναζητήσω σίγουρα ένα σοβαρό πρόγραμμα βοήθειας. 
<SPEAKER ID="21" LANGUAGE="PL" NAME="Jan Olbrycht (PPE-DE ). –" AFFILIATION="">
<P>
    Κύριε Πρόεδρε, νέες προκλήσεις έχουν προκύψει για την Ευρωπαϊκή Ένωση ως αποτέλεσμα της οικονομικής κατάστασης στην Ευρώπη καθώς και των πρόσφατων και μελλοντικών διευρύνσεων. Τα τελευταία 30 χρόνια το επίκεντρο όσον αφορά την υλοποίηση των στόχων πολιτικής βρισκόταν κυρίως στην οικονομική και κοινωνική συνοχή. Το αποτέλεσμα των δράσεων που αναλήφθηκαν υποδεικνύει την ανάγκη να συμπεριληφθεί η εδαφική συνοχή στους στόχους αυτούς. Στο ευρύτερο πλαίσιο των προβλημάτων που δημιουργούνται όσον αφορά τη σχέση μεταξύ κέντρων και περιφερειών και μεταξύ των μητροπολιτικών περιοχών και των μικρών πληθυσμιακών κέντρων για παράδειγμα, το θέμα της αστικής ανάπτυξης καθίσταται ολοένα και σημαντικότερο.
<SPEAKER ID="22" LANGUAGE="" NAME="Σταύρος Αρναουτάκης (PSE ). –" AFFILIATION="">
<P>
Οι πόλεις διαδραματίζουν σημαντικό ρόλο στην κοινωνική, οικονομική και πολιτιστική ζωή της Ευρώπης. Οι ευρωπαϊκές πόλεις και οι αστικές περιοχές, στις οποίες κατοικεί το 78% του πληθυσμού, παρουσιάζουν σήμερα κάτι το παράδοξο.
<SPEAKER ID="23" LANGUAGE="IT" NAME="Alessandro Battilocchio (NI ). –" AFFILIATION="">
<P>
   Κύριε Πρόεδρε, κυρίες και κύριοι, λαμβάνω τον λόγο εξ ονόματος του νέου ιταλικού Σοσιαλιστικού Κόμματος. Είμαι δήμαρχος της Tolfa –μιας πανέμορφης πόλης στα βόρεια της Ρώμης– και ακόμη και υπό αυτή μου την ιδιότητα είχα την ευκαιρία να διαπιστώσω πόσο επηρεάζεται η οικονομική ανάπτυξη και η κοινωνική διάσταση όταν οι πολίτες συγκεντρώνονται και ενσωματώνονται σε ένα αστικό σύνολο. Οι πόλεις μας χαρακτηρίζονται από ολοένα και μεγαλύτερη ποικιλομορφία –διαφορετικές εθνικότητες, διαφορετικές ανάγκες και προβλήματα ποικίλων επιπέδων– και, έτσι, δρουν ως μικρογραφία όσων συμβαίνουν σε μακροοικονομικό επίπεδο στο έδαφος της Ένωσης.
<SPEAKER ID="24" LANGUAGE="IT" NAME="Francesco Musotto (PPE-DE ). –" AFFILIATION="">
<P>
   Κύριε Πρόεδρε, κυρία Επίτροπε, κυρίες και κύριοι, η σημερινή διεξοδική συζήτηση όσον αφορά την έκθεση του κ. Beaupuy και, πρωτίστως, η βαρυσήμαντη και εμπεριστατωμένη παρέμβαση της κ. Επιτρόπου σκιαγραφούν τη νέα ευρωπαϊκή πόλη λαμβάνοντας υπόψη και τη διεύρυνση.
<P>
Πρέπει ωστόσο να υπογραμμίζουμε και να υπενθυμίζουμε ότι στις πόλεις κατοικεί το 78% του πληθυσμού της Ευρώπης, το 50% του οποίου κατοικεί στις πλέον πυκνοκατοικημένες ζώνες και το 26% σε ζώνες μέσης πυκνότητας. Οι πόλεις αποτελούν, συνεπώς, τον χώρο διαβίωσης για την πλειοψηφία των κατοίκων της Ευρωπαϊκής Ένωσης.
<P>
Δεν πρέπει να λησμονούμε ότι στην καρδιά της Ευρώπης των 15 βρίσκεται το αποκαλούμενο «πεντάγωνο», μια ζώνη δηλαδή που συνδέει το Λονδίνο, το Παρίσι, το Μιλάνο, το Βερολίνο και το Αμβούργο, όπου συγκεντρώνεται μεγάλο μέρος της οικονομίας και του πληθυσμού της Ευρώπης. Η ιδέα του πενταγώνου αντίκειται ασφαλώς ριζικά στην έννοια της εδαφικής συνοχής, όπως ορίζεται στη Συνθήκη για τη θέσπιση Συντάγματος της Ευρώπης, όπου τονίζεται ότι οι πόλεις –κυρίως οι μεσαίου και μικρού μεγέθους πόλεις– αποτελούν τους πρωταγωνιστές της περιφερειακής ανάπτυξης και της επίτευξης των στόχων της Λισαβόνας και του Γκέτεμποργκ.
<P>
Κατά συνέπεια, τα κοινωνικά προβλήματα εδαφική απομόνωση, εγκληματικότητα, έλλειψη κατοικιών και ανεργία αποτελούν τα κρίσιμα προβλήματα που πρέπει να αντιμετωπίσουμε και να συνεχίσουμε να επιλύουμε, δεδομένου ιδίως ότι το πρόγραμμα URBAN δεν συγκαταλέγεται πλέον στις κοινοτικές πρωτοβουλίες της Ευρωπαϊκής Ένωσης. 
<SPEAKER ID="25" LANGUAGE="" NAME="" AFFILIATION="Αντιπροέδρου">
<SPEAKER ID="26" LANGUAGE="EN" NAME="Gábor Harangozó (PSE ). –" AFFILIATION="">
<P>
   Κυρία Πρόεδρε, αυτή η έκθεση πρωτοβουλίας της Επιτροπής Περιφερειακής Ανάπτυξης που συνέταξε ο κ. Beaupuy αποτελεί την ευκαιρία να τονιστεί σαφώς ότι τα πολεοδομικά προβλήματα συνιστούν προκλήσεις που χρειάζεται να αντιμετωπιστούν σε ευρωπαϊκό επίπεδο, όχι μόνο σε εθνικό και περιφερειακό επίπεδο.
<P>
Τα αίτια αυτών των προβλημάτων δεν αφορούν μόνο τα νέα κράτη μέλη, ακόμη και αν σε αυτές τις χώρες η κατάσταση είναι χειρότερη από αλλού στην Ένωση. Στα νέα κράτη μέλη, το 40% περίπου του αστικού πληθυσμού κατοικεί σε αυτές τις υποβαθμισμένες περιοχές, δημιουργώντας γκέτο μέσα στις πόλεις μας. Εκτός από τις καταστρεπτικές κοινωνικές και οικονομικές επιπτώσεις αυτής της υποβάθμισης, θα πρέπει να αντιμετωπιστούν και οι περιβαλλοντικές πτυχές.
<SPEAKER ID="27" LANGUAGE="CS" NAME="Oldřich Vlasák (PPE-DE ). –" AFFILIATION="">
<P>
   Κυρία Πρόεδρε, κυρία Επίτροπε, κυρίες και κύριοι, η ΕΕ για χρόνια ασχολείται με το πώς μπορεί να έλθει εγγύτερα στους πολίτες. Στην πραγματικότητα υπάρχει μια πολύ απλή λύση. Η ευρωπαϊκή πολιτική πρέπει να επιληφθεί των απαιτήσεων και των αιτημάτων εκείνων τους οποίους επηρεάζει άμεσα, και πρώτες στη σειρά βρίσκονται οι πόλεις και οι κοινότητες, που αποτελούν ένα σημαντικό μέρος της ΕΕ. Πρέπει να αντιληφθούμε ότι στην προσφάτως διευρυνθείσα Ευρώπη υπάρχουν περισσότερες από 73 000 αρχές τοπικής αυτοδιοίκησης και ότι οι εργαζόμενοι σε αυτές είναι οι πρώτοι που εισπράττουν την αντίδραση των πολιτών της ΕΕ και αντιμετωπίζουν τις άμεσες συνέπειες των προτάσεων που εμείς υποβάλλουμε στα ευρωπαϊκά θεσμικά όργανα ή στις εθνικές κυβερνήσεις. Όσον αφορά την αστική πολιτική, αυτό ισχύει εις διπλούν. Θα πρέπει πάντα να προσεγγίζουμε πρώτα τους δημάρχους και τους κοινοτάρχες.
<P>
Οι εθνικές ενώσεις αρχών τοπικής αυτοδιοίκησης τελούν υπό την αιγίδα των ευρωπαϊκών ενώσεων. Εδώ στις Βρυξέλλες, για παράδειγμα, μερικές δεκάδες μέτρα από το κτίριο του Κοινοβουλίου βρίσκονται τα κεντρικά γραφεία του Συμβουλίου Ευρωπαϊκών Δήμων και Περιφερειών. Το αναφέρω για να μπορέσουμε να επωφεληθούμε του δυναμικού τέτοιων κεντρικών οργανώσεων και να συνεργαστούμε περισσότερο μαζί τους. Όσον αφορά την αστική πολιτική, έχουμε μια αρχική ευκαιρία κατά τη διάρκεια της συζήτησης για τον ρόλο των πόλεων στην ανανεωμένη διαρθρωτική πολιτική για την περίοδο 2007-2013.
<P>
Θα ολοκληρώσω ευχαριστώντας τον εισηγητή κ. Beaupuy για την εργασία του στην πρωτοβουλία αυτή, η οποία, κατά τη γνώμη μου, λαμβάνει υπόψη τις πραγματικές ανάγκες των πόλεων και των κοινοτήτων της Ευρώπης. 
<SPEAKER ID="28" LANGUAGE="PL" NAME="Lidia Joanna Geringer de Oedenberg (PSE ). –" AFFILIATION="">
<P>
   Κυρία Πρόεδρε, καιρός ήταν να δοθεί στα προβλήματα που σχετίζονται με τις πόλεις και την αστική πολιτική η προτεραιότητα που τους αξίζει στο πλαίσιο της εφαρμογής της πολιτικής συνοχής. Αυτό είναι ιδιαίτερα επιθυμητό, αν θυμηθούμε ότι σχεδόν το 80% του πληθυσμού της Ευρωπαϊκής Ένωσης κατοικεί σε πόλεις, όπως τονίστηκε πολλές ήδη φορές στο Σώμα σήμερα. Οι πόλεις είναι ζωτικής σημασίας για την περιφερειακή ανάπτυξη αλλά και για την επίτευξη των στόχων της Λισαβόνας και του Γκέτεμποργκ. Οι πόλεις και οι περιοχές που τις περιβάλλουν είναι αυτές που δημιουργούν την ανάπτυξη και την καινοτομία μαζί με την οικονομική, κοινωνική και εδαφική συνοχή. Συμβαίνει επίσης, ωστόσο, τα πιο περίπλοκα προβλήματα να τείνουν να συγκεντρώνονται στις πόλεις. Εννοώ τον κοινωνικό αποκλεισμό, τον χωροταξικό και εθνοτικό διαχωρισμό, τη βία, τα ναρκωτικά, τη ρύπανση, την ανεργία και το λαθρεμπόριο.
<P>
Υπάρχουν αισθητές διαφορές μεταξύ των χωρών της Ευρωπαϊκής Ένωσης όσον αφορά την αστική πολιτική, ιδιαίτερα μετά την τελευταία διεύρυνση και την ένταξη των 10 νέων κρατών μελών. Οι διαφορές αυτές οφείλονται εν μέρει στο διαφορετικό επίπεδο οικονομικής ανάπτυξης και εν μέρει στο γεγονός ότι ορισμένα νέα κράτη μέλη δεν έχουν θεσπίσει μια αστική πολιτική σε εθνικό ή περιφερειακό επίπεδο. Είναι κυρίως στα νέα κράτη μέλη που παρατηρήθηκαν περίπλοκα αστικά προβλήματα, που άπτονται μεταξύ άλλων θεμάτων της διαχείρισης του οικιστικού αποθέματος, των ακατάλληλων υποδομών, των μεταφορών, της προστασίας του φυσικού περιβάλλοντος και της διάθεσης των αποβλήτων. Επιπλέον, είναι κυρίως στα νέα κράτη μέλη που μπορεί κανείς να συναντήσει τις πιο χαρακτηριστικές περιπτώσεις προβλημάτων που προκαλούνται από τον κοινωνικό αποκλεισμό ή από την κατοίκηση σε παραμελημένα συγκροτήματα προκατασκευασμένων κατοικιών. Για αυτόν τον λόγο, η ανάπλαση των μεταβιομηχανικών χώρων είναι ζωτικής σημασίας για τις χώρες αυτές.
<P>
Η Ευρωπαϊκή Επιτροπή δεν θα πρέπει να βραδυπορήσει στην ανάληψη αποτελεσματικής δράσης με στόχο τον συντονισμό της αστικής πολιτικής. Ειδικότερα, η Επιτροπή θα πρέπει να ιεραρχήσει την ανάπτυξη μέσων για την αστική ανάπτυξη, την ανταλλαγή βέλτιστων πρακτικών και εμπειρίας καθώς και κοινών σχεδίων τα οποία θα ενισχύουν τη διαπεριφερειακή και διεθνική συνεργασία. Μόνο τότε θα είναι δυνατόν οι πόλεις αυτές που είναι νέες στην Ένωση να εγγραφούν στο ενεργητικό και όχι στο παθητικό της, εξού και η σημασία της έκθεσης του κ. Beaupuy. Την υποστηρίζω και θα ήθελα να τον ευχαριστήσω θερμά για την εργασία του. 
<SPEAKER ID="29" LANGUAGE="EN" NAME="Alexander Stubb (PPE-DE ). –" AFFILIATION="(Γέλια)">
<P>
   Κυρία Πρόεδρε, θα ήθελα να κάνω τρεις παρατηρήσεις. Καταρχάς, θα ήθελα να ευχαριστήσω τον εισηγητή για μια εξαιρετική κατά τη γνώμη μου έκθεση. Το 78% από εμάς κατοικεί σε πόλεις. Το καλό με τις πόλεις είναι ότι αποτελούν κοινό ευρωπαϊκό φαινόμενο και ακόμη και οι αντιευρωπαϊστές, όπως ο κ. Allister, θα μπορούσαν να υποστηρίξουν το Urban II. Αυτό ήδη αποτελεί βήμα προς τη σωστή κατεύθυνση.
<P>
Θα ήθελα να απευθύνω την τελευταία μου παρατήρηση προς τον φίλο μου, τον κ. Libicki, όσον αφορά τη χθεσινή συζήτηση σχετικά με τα όσα είπε ή δεν είπε ο κ. McCreevy. Είμαι Φιλανδός και προέρχομαι από ένα σύστημα «πρόνοιας». Ό,τι και αν είπε ο κ. McCreevy, νομίζω ότι αυτό που κάναμε χθες ήταν από πολλές πλευρές λάθος. Το Παγκόσμιο Οικονομικό Φόρουμ κατατάσσει τη Φιλανδία ως την ανταγωνιστικότερη οικονομία στον κόσμο, με τρίτη τη Σουηδία και τέταρτη τη Δανία, αλλά μπορώ να εγγυηθώ το εξής: ο τελευταίος άνθρωπος που θέλω να μου κάνει κήρυγμα περί ανταγωνιστικότητας είναι ένας γερμανός σοσιαλιστής όπως ο κ. Schulz!
<SPEAKER ID="30" LANGUAGE="NL" NAME="Lambert van Nistelrooij (PPE-DE ). –" AFFILIATION="Brabantstad">
<P>
   Κυρία Πρόεδρε, ο κ. Beaupuy κατόρθωσε να συντάξει μία εξαιρετική έκθεση, η οποία περιλαμβάνει πρωτοβουλίες που μπορούν να εφαρμοστούν αμέσως, έχοντας υπόψη το 2007-2013. Με χαρά ακούσαμε την ομιλία της Επιτρόπου Hübner το πρωί, στην οποία δεσμεύτηκε ειδικά για το ότι μπορούμε να αναμένουμε ένα νέο πλαίσιο, ήδη στο άτυπο Συμβούλιο του Δεκεμβρίου. Υποστηρίζω ανεπιφύλακτα αυτήν την έκθεση.
<P>
Ο κ. Jacques Delors συνήθιζε να μιλά για την Ευρώπη των περιφερειών. Αν επρόκειτο να κάνουμε τώρα τον ισολογισμό, θα ήταν η Ευρώπη των περιφερειών και των πόλεων. Πέρυσι, συνέβαλα στο αρχικό στάδιο μιας μελέτης στην οποία συγκρίναμε οκτώ χώρες, οκτώ περιφέρειες και οκτώ αστικούς πόλους ανάπτυξης. Περιλάμβανε πόλεις όπως το Μιλάνο, το Δουβλίνο, το Μπρίστολ και τη Νάντη, και κατέδειξε ότι η καλύτερη κατά το δυνατόν συνεργασία μεταξύ της περιφέρειας και της πόλης είναι που οδηγεί στα καλύτερα αποτελέσματα.
<SPEAKER ID="31" LANGUAGE="DE" NAME="Richard Seeber (PPE-DE ). –" AFFILIATION="">
<P>
   Κυρία Πρόεδρε, εκπροσωπώ τον κ. Casa, που είναι αδιάθετος, και με παρακάλεσε να χρησιμοποιήσω τον χρόνο ομιλίας του. Οπωσδήποτε, του ευχόμαστε ταχεία ανάρρωση, προκειμένου να σηκωθεί το συντομότερο και να μπορέσει να ασκήσει το δικαίωμά του να μιλήσει εδώ στο Σώμα.
<P>
Θα ήθελα να ευχαριστήσω εξ ονόματος του κ. Casa τον κ. Beaupuy για την εξαίρετη έκθεσή του. Θεωρώ ότι όλοι συνειδητοποιούμε πως οι πόλεις πρέπει να βρίσκονται στο επίκεντρο κάθε μελλοντικής περιφερειακής πολιτικής, αφού είναι τρόπον τινά το επίκεντρο των προβλημάτων, τα οποία θα αντιμετωπίσει η περιφερειακή μας πολιτική. Γνωρίζουμε ότι το 80% των πολιτών ζουν σε μεγάλα αστικά κέντρα, ότι όλο και περισσότεροι άνθρωποι μετοικούν σε πόλεις και ότι τα σχετικά προβλήματα οξύνονται.
<P>
Το καθήκον της χρησιμοποίησης της περιφερειακής μας πολιτικής για να παραμείνουν ελκυστικές οι αγροτικές περιοχές γύρω από τις πόλεις μας και να εμποδιστεί αυτό το ρεύμα αστυφιλίας είναι αναγκαστικά καθήκον της Ευρώπης. Έτσι, η Ευρωπαϊκή Ένωση πρέπει στο διάστημα 2007-2013 να ασκήσει λογική πολιτική, όχι μόνο για τις αστικές αλλά και για τις αγροτικές περιοχές, και κυρίως τις ορεινές και απομακρυσμένες περιοχές, έτσι ώστε να μπορεί να προσφέρει στους ανθρώπους που ζουν εκεί τις κατάλληλες συνθήκες εργασίας. Αυτό ωστόσο δεν σημαίνει πως πρέπει να παραμελήσουμε τις πόλεις, γιατί πολλά από τα προβλήματα που εμφανίζονται εκεί, μπορούν να λυθούν με τη βοήθεια και την υποστήριξη της Ευρωπαϊκής Ένωσης. Πρέπει, επομένως, να χρησιμοποιήσουμε τη συγκριτική αξιολόγηση ως μέσο που θα καταδείξει ποιες λύσεις είναι καλές για όλους.
<P>
Θα ήθελα επίσης να συγχαρώ τον κ. Stubb για όσα είπε. Όλοι εμείς στην Κεντρική Ευρώπη ατενίζουμε τον Βορρά, αν όχι ακριβώς με θαυμασμό, οπωσδήποτε όμως με πολύ θερμά συναισθήματα και χαιρόμαστε πραγματικά που τα κράτη αυτά κατάφεραν να διατηρήσουν το ευρωπαϊκό κοινωνικό πρότυπο. Υποστηρίζω απόλυτα όσα είπε για τους σοσιαλδημοκράτες συναδέλφους μας. 
<SPEAKER ID="32" LANGUAGE="EN" NAME="Danuta Hübner," AFFILIATION="μέλος της Επιτροπής">
<P>
   . Κυρία Πρόεδρε, σας ευχαριστώ πολύ για αυτήν την πολύ καλή συζήτηση. Ακούσαμε με μεγάλη προσοχή. Η κ. Krehl έθεσε το θέμα της δημοσιονομικής προοπτικής. Το μόνο που μπορώ να πω είναι ότι συμφωνώ απολύτως. Πιστεύω πως η Ευρώπη απλώς αδυνατεί να απορροφήσει μεγαλύτερη περίοδο αβεβαιότητας χωρίς εξαιρετικά έντονες αρνητικές πολιτικές, οικονομικές και κοινωνικές συνέπειες και, για τον λόγο αυτό, η έλλειψη μιας καλής απόφασης τον Δεκέμβριο θα προκαλέσει ζημία, την οποία οι ευρωπαίοι πολίτες δεν μπορούν να αντέξουν πλέον.
<P>
Όσον αφορά τη συζήτηση για την αστική διάσταση, θεωρώ τη συζήτηση αυτή ως μια ευρεία και ισχυρή υποστήριξη προς αυτήν την ανάγκη για ενίσχυση της αστικής διάστασης στην πολιτική συνοχής μας. Και πάλι θέλω να πω πόσο εκτιμώ τις προσπάθειες του κ. Beaupuy και των άλλων βουλευτών του Κοινοβουλίου που συνεργάστηκαν μαζί του. Θέλω επίσης να σας διαβεβαιώσω ότι εξετάζουμε τις πόλεις σε πανευρωπαϊκή βάση. Εξετάζουμε όλα τα προβλήματα και τη συνολική συμβολή των πόλεων σε όλη την Ευρώπη και τη συμβολή τους στην αλλαγή της Ευρώπης. Έχουμε επίσης επίγνωση του πόσα μπορούμε να διδαχθούμε από τις πόλεις στην Ευρώπη. Υπάρχει τεράστιος όγκος καλής πρακτικής που λάβαμε από το πρόγραμμα Urban και ελπίζω ότι θα μπορέσουμε να την χρησιμοποιήσουμε στο μέλλον.
<P>
Σχετικά με την περιοχή της Βαλτικής Θάλασσας, θέλω να πω ότι στο πλαίσιο του ισχύοντος προγράμματος Interreg, είναι ένα από τα προγράμματα με τις καλύτερες επιδόσεις – αν όχι με την καλύτερη. Ελπίζω επίσης ότι στο μέλλον θα έχουμε υπό τον τρίτο στόχο αυτήν τη ζώνη της Βαλτικής για διεθνική διάσταση. Απειλείται ιδιαίτερα διότι, όπως γνωρίζετε, η πρόταση του προϋπολογισμού υπό την Προεδρία του Λουξεμβούργου για τον στόχο του ευρωπαϊκού εδαφικού οργανισμού, ιδιαίτερα όσον αφορά τη διεθνική διάσταση, έχει μειωθεί δραστικά.
<P>
Στρέφομαι τώρα στην έκθεση. Απαντώντας στον κ. van Nistelrooij, όσον αφορά την επιλογή της κατάλληλης χρονικής στιγμής, εργαζόμαστε πάνω σε ένα έγγραφο για τα αστικά θέματα. Πιστεύω ότι την τρέχουσα ή την επόμενη εβδομάδα θα ξεκινήσουμε διϋπηρεσιακές διαβουλεύσεις στην Επιτροπή. Ελπίζω ότι θα μπορώ να πω κάτι όταν έρθω τον Νοέμβριο στη συνάντηση με την ομάδα του κ. Beaupuy, αλλά γενικά το μόνο που μπορώ να πω στο παρόν στάδιο είναι ότι θα θέλαμε να διεξαγάγουμε την πρώτη συζήτηση με τα κράτη μέλη ήδη τον Δεκέμβριο και στη συνέχεια, όπως είπα, να συνεχίσουμε τις διαβουλεύσεις έως τον Μάρτιο περίπου. Τότε, ίσως κάποια στιγμή γύρω στον Μάρτιο –θα πρέπει όμως να το συζητήσουμε– μπορούμε να διοργανώσουμε μια κοινή διάσκεψη για τα θέματα αυτά. Ωστόσο, πρέπει να το συζητήσουμε και να δούμε τι μπορούμε να κάνουμε μαζί.
<SPEAKER ID="33" LANGUAGE="" NAME="Πρόεδρος. –" AFFILIATION="Γραπτή δήλωση (άρθρο 142)">
<P>
Η ψηφοφορία θα διεξαχθεί στις 11.00.
<SPEAKER ID="34" LANGUAGE="EN" NAME="Alyn Smith (Verts/ALE ). –" AFFILIATION="">
<P>
   Η αστική διάσταση στην περιφερειακή πολιτική είναι φυσικά σημαντική, στη Σκωτία έχουμε τις μεγάλες πόλεις μας, τη Γλασκόβη, το Εδιμβούργο και άλλες, και όλες επωφελήθηκαν από την εμπλοκή της ΕΕ στην περιφερειακή πολιτική. Η κυριότερη ανησυχία μου σε όλα τα θέματα περιφερειακής πολιτικής είναι ότι δεν έχει ακόμη επιτευχθεί συμφωνία για τον συνολικό προϋπολογισμό και οι καταστρεπτικές πολιτικές της κυβέρνησης του Ηνωμένου Βασιλείου ιδιαίτερα θα έχουν ως αποτέλεσμα να ζημιωθεί περισσότερο η περιφερειακή πολιτική από τις σχεδιαζόμενες περικοπές τους. Το Κοινοβούλιο εκφράστηκε με έντονο τρόπο στην έκθεση Boge, και πρέπει να διασφαλίσουμε ότι αυτή θα παραμείνει η άποψή μας. 
<SPEAKER ID="35" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0265/2005) του κ. Chmielewski, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου για τη διατήρηση των αλιευτικών πόρων μέσω τεχνικών μέτρων στα ύδατα της Βαλτικής Θάλασσας, των Belts και του Sound και την τροποποίηση του κανονισμού (ΕΚ) αριθ. 1434/98 (COM(2005)0086 – C6-0094/2005 – 2005/0014(CNS)). 
<SPEAKER ID="36" LANGUAGE="EN" NAME="Joe Borg," AFFILIATION="μέλος της Επιτροπής">
<P>
   . Κυρία Πρόεδρε, θέλω να ξεκινήσω ευχαριστώντας τον εισηγητή, τον κ. Chmielewski, και την Επιτροπή Αλιείας για την έκθεση σχετικά με την πρόταση της Επιτροπής για λήψη τεχνικών μέτρων στη Βαλτική Θάλασσα. Πρέπει να εκφράσω την ευγνωμοσύνη μου για την ανοιχτή προσέγγιση της επιτροπής και του εισηγητή, ιδιαίτερα όσον αφορά τα επιχειρήματα που προέβαλε η Επιτροπή, που είχαν ως αποτέλεσμα μια έκθεση την οποία η Επιτροπή μπορεί να δεχτεί σχεδόν στο σύνολό της.
<P>
Πρόκειται για ένα πολύ τεχνικό θέμα και, όπως γνωρίζετε, τα τεχνικά μέτρα διατήρησης στη Βαλτική Θάλασσα προέρχονται σήμερα σε μεγάλο μέρος από αλιευτικούς κανόνες που εγκρίθηκαν σε διεθνές επίπεδο στη Διεθνή Επιτροπή Αλιείας στη Βαλτική Θάλασσα – IBSFC. Η Κοινότητα ενέκρινε ορισμένους πρόσθετους κανόνες για τα δικά της ύδατα, που τώρα καλύπτουν ολόκληρη τη Βαλτική Θάλασσα εκτός από δύο μικρά τμήματα ρωσικών υδάτων.
<P>
Στη κοινοτική νομοθεσία τα μέτρα είναι διάσπαρτα σε τρεις διαφορετικούς κανονισμούς του Συμβουλίου: τον κανονισμό για τα τεχνικά μέτρα της Βαλτικής, τον κανονισμό για τη βιομηχανική αλιεία της ρέγγας –και οι δύο από το 1998– και τον κανονισμό για τα ετήσια TAC (σύνολα επιτρεπόμενων αλιευμάτων) και τις ποσοστώσεις, που περιλαμβάνει και ορισμένα τεχνικά μέτρα διατήρησης.
<P>
Πέραν αυτής της νομικής πολυπλοκότητας, οι ισχύοντες κανόνες είναι, σε ορισμένες περιπτώσεις, υπερβολικά περίπλοκοι και, σε άλλες, ασαφείς και εξακολουθούν να επιδέχονται ποικίλες ερμηνείες. Είναι, συνεπώς, δύσκολο να εφαρμοστούν και να ελεγχθούν. Στις 14 Μαρτίου 2005, η Επιτροπή ενέκρινε πρόταση νέου κανονισμού σχετικά με τεχνικά μέτρα διατήρησης για τη Βαλτική Θάλασσα. Η πρόταση συντάχθηκε κατόπιν εκτεταμένης διαβούλευσης με τα ενδιαφερόμενα μέρη της Βαλτικής και τα κράτη μέλη κατά τη διάρκεια του 2004. Συγκεντρώνει όλους τους σχετικούς κανόνες σε μια ενιαία νομοθετική πράξη, η οποία θα βελτιώσει τη νομική συνέπεια. Επιπλέον, η πρόταση επιδιώκει να απλοποιήσει και να εξορθολογικεύσει τους κανόνες όσο το δυνατόν περισσότερο προτείνοντας, για παράδειγμα, ενιαίες απαγορευμένες περιόδους για ορισμένα είδη αντί να υπάρχουν διαφορετικές χρονικές περίοδοι στα διάφορα μέρη της Βαλτικής.
<P>
Η διαβούλευση που πραγματοποιήθηκε εντός της Επιτροπής Αλιείας χαρακτηρίστηκε από πνεύμα καλής συνεργασίας, που οδήγησε σε ένα ισχυρό αποτέλεσμα. Η πρόταση της Επιτροπής είναι πολύ τεχνική με πολλές λεπτομέρειες που αφορούν την κατασκευή και τη χρήση αλιευτικού εξοπλισμού στη Βαλτική. Χαίρομαι πολύ που ο εισηγητής και η Επιτροπή Αλιείας μπόρεσαν να εγκύψουν στα πολύ τεχνικά σημεία της πρότασης και προωθούν ορισμένες τροπολογίες που θα βελτιώσουν την πρόταση. Οι τροπολογίες 5 και 6 αποτελούν ένα καλό παράδειγμα. Προτάθηκαν αυστηροί κανόνες για όλα τα δίχτυα που αποτελούν την τράτα, ώστε να διασφαλιστεί η αποδοτική της επιλεκτικότητα. Οι τροπολογίες αυτές επιτρέπουν τη μείωση της εφαρμογής των αυστηρών κανόνων στο πίσω μέρος της τράτας. Έτσι, δεν επηρεάζεται η επιλεκτικότητα του αλιευτικού εξοπλισμού. Οι κανόνες απλοποιήθηκαν και γίνονται ευκολότερα κατανοητοί από τους αλιείς, και διευκολύνεται ο έλεγχος στη θάλασσα.
<P>
Από τις 15 τροπολογίες που προτείνονται στην έκθεση μπορώ να τις υποστηρίξω όλες εκτός από μία. Η μόνη τροπολογία για την οποία έχω επιφυλάξεις είναι η τροπολογία 3. Αν δεχτούμε ότι οι ελεγκτές αλιείας μπορούν να παίρνουν δείγματα μιας εκφόρτωσης μόνον αν ο πλοιοκτήτης έχει αποδεχτεί το δείγμα, μπορεί να υπονομεύσουμε την ικανότητα του ελεγκτή να διενεργεί τους απαραίτητους ελέγχους. Επιπλέον, πρέπει να σας υπενθυμίσω ότι εναπόκειται πάντοτε στους ελεγκτές να αποδείξουν ότι τα δείγματα που πήραν είναι αντιπροσωπευτικά της εκφόρτωσης. Επομένως, δεν είμαι σε θέση να υποστηρίξω την έγκριση της τροπολογίας 3.
<P>
Μπορώ να αποδεχτώ την τροπολογία 9, σχετικά με τη θέσπιση αξιολόγησης των συνεπειών των παρασυρόμενων διχτυών και άλλων εργαλείων εμπλοκής στους πληθυσμούς θαλάσσιων θηλαστικών. Ωστόσο, επιτρέψτε μου να καταστήσω σαφές ότι δεν είμαι έτοιμος να δεχτώ την τροποποίηση του βαθμιαίου παροπλισμού των παρασυρόμενων διχτυών, όπως ήδη ενέκρινε το Συμβούλιο με την υποστήριξη του Κοινοβουλίου το 2004.
<SPEAKER ID="37" LANGUAGE="PL" NAME="Zdzisław Kazimierz Chmielewski (PPE-DE )," AFFILIATION="εισηγητής">
<P>
   .  Κυρία Πρόεδρε, η έκθεσή μου αφορά την πρόταση κανονισμού του Συμβουλίου της 14ης Μαρτίου 2005 για τη διατήρηση των αλιευτικών πόρων μέσω τεχνικών μέτρων στη Βαλτική Θάλασσα. Ο εν λόγω κανονισμός ανήκει σε μια μεγάλη σειρά εγγράφων της Ένωσης που στοχεύουν από τη μία πλευρά στην κωδικοποίηση υφιστάμενων λύσεων και από την άλλη στην επέκταση της εφαρμογής τους, ώστε να συμπεριληφθούν τα 10 νέα κράτη μέλη, τέσσερα από τα οποία βρίσκονται στη Βαλτική, όπως είναι γνωστό. Θα πρέπει εκ προοιμίου να σημειωθεί ότι στις προαναφερθείσες τέσσερεις χώρες δεν άρεσαν όλα όσα περιλαμβάνει η πρόταση του Συμβουλίου. Πολλά βασικά άρθρα απορρίφθηκαν ευθύς εξαρχής.
<P>
Ευτυχώς, αποδείχτηκε ότι ήταν δυνατόν να περιοριστούν τα αμφιλεγόμενα θέματα σε δύο μόνο κρίσιμης σημασίας. Οφείλονται ευχαριστίες στους βουλευτές που συμμετείχαν και στους εκπροσώπους της Ευρωπαϊκής Επιτροπής για τις προσπάθειες που κατέβαλαν εν προκειμένω. Αυτό που είναι ακόμη σημαντικότερο είναι ότι πέτυχαν να βρουν έναν συμβιβασμό όσον αφορά τα εργαλεία για την αλιεία του γάδου. Ο γάδος είναι το σημαντικότερο ψάρι της Βαλτικής και η κύρια πηγή εσόδων για όσους αλιεύουν στη θάλασσα αυτή. Εκτός από το άνοιγμα διαφυγής για τα ιχθύδια, που περιέχεται στην πρόταση του Συμβουλίου και είναι γνωστό ως BAKOMA –και γνωρίζω ότι αυτό αποτελεί μία μόνο λεπτομέρεια– η Επιτροπή Αλιείας και η Ευρωπαϊκή Επιτροπή συμφώνησαν στη χρήση του φθηνότερου δοκιμασμένου και ελεγμένου T90 σάκου τράτας. Αυτό είναι ισάξιο όσον αφορά την ποιότητα. Επρόκειτο για μια πολωνική και γερμανική ιδέα.
<P>
Ως αποτέλεσμα των συναντήσεων εργασίας σε προσωπικό επίπεδο με τους συντάκτες της πρότασης, θεραπεύτηκαν οι προφανείς αδυναμίες της με τη συμπερίληψη ουσιωδών ορισμών στοιχείων των αλιευτικών εργαλείων τα οποία αναφέρονται σε πολλά άρθρα. Ο σημαντικότερος από τους εν λόγω ορισμούς αφορούσε το τεμάχιο επιμήκυνσης, που αναφέρεται συχνά στον κανονισμό. Χάρη στις προσπάθειες που καταβλήθηκαν, καθησυχάστηκαν πολλές ανησυχίες και οι αμφιλεγόμενοι περιορισμοί σε ορισμένες διατάξεις μετριάστηκαν. Η ευέλικτη φύση ορισμένων άρθρων έγινε επίσης σαφέστερη. Αυτά είχαν ως αποτέλεσμα να μπορέσει ο εισηγητής να αποσύρει την τροπολογία 16 και να περιορίσει πέντε άλλες τροπολογίες που αφορούσαν ιδιαίτερα το δεσμευτικό άρθρο 6, στο οποίο ήδη αναφέρθηκε ο Επίτροπος. Το άρθρο αυτό προκαλεί ανησυχία σε ολόκληρο τον τομέα της αλιείας στη Βαλτική, καθώς ζητεί να απαγορευθούν μέρη των αλιευτικών εργαλείων που χρησιμοποιούνται πολύ τακτικά.
<P>
Υπήρχε επίσης το πρόβλημα των παρασυρόμενων διχτυών σολομού, που προκάλεσε πολύ μεγάλες αντιδράσεις στην Επιτροπή Αλιείας του Ευρωπαϊκού Κοινοβουλίου. Ο πολωνικός κλάδος της αλιείας είναι της γνώμης ότι η υπόλοιπη Ευρώπη πιστεύει ότι τα παρασυρόμενα δίχτυα αποτελούν σοβαρή απειλή για τα θαλάσσια θηλαστικά, ιδιαίτερα τις φώκαινες, αν τα δίχτυα αυτά χρησιμοποιούνται για την αλιεία σολομού. Στη νότιο Βαλτική, ωστόσο, τα εν λόγω δίχτυα δεν αποτελούν απειλή, επειδή εκεί οι φώκαινες είναι εξαιρετικά σπάνιες. Εξάλλου, μια απόφαση που θα απαγορεύει τη χρησιμοποίηση τέτοιων διχτυών σε αυτήν την περιοχή της Βαλτικής θα καθιστούσε απαγορευτική την αλιεία του σολομού για περίπου 60 πολωνούς πλοιοκτήτες.
<P>
Γνωρίζοντας και τις δύο πτυχές του προβλήματος που δημιουργούν αυτά τα δίχτυα, αφενός τις απαιτήσεις της Ένωσης σχετικά με την προστασία των πόρων στη Βαλτική και, αφετέρου, τον βιοπορισμό και το μέλλον των αλιέων σολομού, ο εισηγητής πρότεινε τη μόνη δυνατή συμβιβαστική λύση για την κατάσταση αυτή. Δηλαδή, να ληφθούν υπόψη οι συστάσεις του Συμβουλίου με παράλληλη εκπόνηση αξιόπιστων μελετών των υδάτων της Βαλτικής. Η μελέτη θα πρέπει να εξακριβώσει την πραγματική κατάσταση και να αξιολογήσει την πραγματική επίπτωση αυτών των διχτυών και άλλων εργαλείων εμπλοκής στα θαλάσσια θηλαστικά. Η ολοκλήρωσή της αναμένεται το 2008.
<SPEAKER ID="38" LANGUAGE="PL" NAME="Czesław Adam Siekierski," AFFILIATION="εξ ονόματος της Ομάδας PPE-DE">
<P>
Η απαγόρευση των παρασυρόμενων διχτυών στη Βαλτική ουσιαστικά σημαίνει το τέλος της πολωνικής αλιείας σολομού, καθώς δεν υπάρχουν εναλλακτικά δίχτυα που θα μπορούσαν να χρησιμοποιηθούν στα ύδατά μας. Δεν υπήρξε επιστημονική αιτιολόγηση για την απόφαση που ελήφθη και δεν συνυπολογίστηκε η θέση των ενδιαφερόμενων χωρών. Οι χώρες αυτές έγιναν μέλη της Ένωσης μόλις την 1η Μαΐου 2004, και η απόφαση ελήφθη τέσσερεις μόνο ημέρες πριν από τη διεύρυνση.
<SPEAKER ID="39" LANGUAGE="DE" NAME="Heinz Kindermann," AFFILIATION="εξ ονόματος της Ομάδας PSE">
<P>
Έχοντας αυτό υπόψη, θα ήθελα να αναφερθώ εδώ ιδίως στο άρθρο 12 της πρότασης της Επιτροπής που αφορά τους περιορισμούς και την απαγόρευση των παρασυρόμενων διχτυών. Η ομάδα μας υποστήριξε μέχρι σήμερα όλες τις δράσεις που προέβλεπαν περιορισμό ή απαγόρευση αυτών των αλιευτικών εργαλείων, και αυτό συνεπάγεται αναγκαστικά ότι πρέπει να ισχύουν και για τη Βαλτική οι ίδιοι αυστηροί κανόνες που ισχύουν σε άλλες αλιευτικές περιοχές της Ευρωπαϊκής Ένωσης, όπου τα παρασυρόμενα δίχτυα έχουν απαγορευτεί εδώ και πολλά χρόνια, προκειμένου να αυξηθούν οι πιθανότητες επιβίωσης των μικρών κητοειδών.
<SPEAKER ID="40" LANGUAGE="SV" NAME="Carl Schlyter," AFFILIATION="εξ ονόματος της Ομάδας Verts/ALE.">
<SPEAKER ID="41" LANGUAGE="EN" NAME="Jeffrey Titford," AFFILIATION="εξ ονόματος της Ομάδας IND/DEM">
<SPEAKER ID="42" LANGUAGE="PL" NAME="Sylwester Chruszcz (IND/DEM ). –" AFFILIATION="">
<P>
    Κυρία Πρόεδρε, όσον αφορά την έκθεση του κ. Chmielewski για τη διατήρηση των αλιευτικών πόρων μέσω τεχνικών μέτρων στα ύδατα της Βαλτικής Θάλασσας, των Belts και του Sound, θα ήθελα να πω πόσο εκτιμώ το τεχνικό επίπεδο της έκθεσης. Ο εισηγητής εργάστηκε σκληρά για να λάβει υπόψη τα συμφέροντα των τεσσάρων πρώην εταίρων της Βαλτικής αλλά και τα συμφέροντα των τεσσάρων νέων κρατών μελών που εντάχθηκαν με την τελευταία διεύρυνση της Ευρωπαϊκής Ένωσης.
<P>
Θα πρέπει να επισημανθεί ότι η πρόταση κανονισμού του Συμβουλίου, που αποτελεί το θέμα της έκθεσης του κ. Chmielewski, κωδικοποιεί διατάξεις οι οποίες είχαν συνταχθεί πριν από το 2004, δηλαδή πριν από την ένταξη των 10 νέων κρατών μελών στην Ένωση. Τότε, η δυνατότητα άλλων ενδιαφερόμενων ευρωπαϊκών χωρών να συμμετέχουν στις συνομιλίες ήταν αυστηρά περιορισμένη και οι νεοεκλεγέντες εκπρόσωποι του Κοινοβουλίου δεν μπορούσαν φυσικά να συμμετέχουν.
<SPEAKER ID="43" LANGUAGE="EN" NAME="Joe Borg," AFFILIATION="μέλος της Επιτροπής">
<P>
   . Κυρία Πρόεδρε, θέλω να ξεκινήσω συγχαίροντας τον κ. Chmielewski μία ακόμη φορά για την έκθεσή του. Αναφέρθηκε στο γεγονός ότι βρέθηκε αντιμέτωπος με μια πολύ δύσκολη πρόσκληση και έπρεπε να βρει έναν εφικτό συμβιβασμό. Το τελικό αποτέλεσμα αποτελεί όντως έναν εφικτό συμβιβασμό και η Επιτροπή είναι πρόθυμη να δεχτεί όλες τις τροπολογίες εκτός από τη μία στην οποία ήδη αναφέρθηκα.
<P>
Συμφωνώ επίσης ότι η σημαντική εξέλιξη ήταν η αποδοχή του σάκου T90, που μπορεί να χρησιμοποιηθεί ως εναλλακτικός στην τράτα BACOMA. Επιβεβαιώνω ότι το ISIS ενημερώνει ότι ο σάκος T90 έχει την ίδια επιλεκτικότητα με το άνοιγμα διαφυγής BACOMA και, συνεπώς, μπορούμε να αποδεχτούμε τη χρήση του.
<P>
Όσον αφορά τα παρασυρόμενα δίχτυα, αποδεχόμαστε τη μελέτη η οποία μπορεί να δείχνει ποια θεραπευτικά μέτρα κοινωνικοοικονομικής φύσης μπορούν να ληφθούν. Ωστόσο, η Επιτροπή δεν προτίθεται να εξετάσει μια παράταση του σταδιακού παροπλισμού των παρασυρόμενων διχτυών όσον αφορά τη Βαλτική, απλά λόγω του γεγονότος ότι η απαγόρευση των παρασυρόμενων διχτυών έχει ήδη τεθεί σε ισχύ με τον κανονισμό του 1998 και η παράταση και ο σταδιακός παροπλισμός έως το 2010 για τη Βαλτική αποτέλεσε ήδη ειδική παραχώρηση και δεν έχει νόημα να χορηγηθεί περαιτέρω παράταση ή παραχώρηση, αλλιώς κινδυνεύουμε να ανοίξουμε και πάλι την όλη συζήτηση για τα παρασυρόμενα δίχτυα και να διακυβεύσουμε την ισχύ των εν λόγω παρασυρόμενων διχτυών στα άλλα κοινοτικά ύδατα. Είναι αλήθεια ότι ο αριθμός των φώκαινων είναι πολύ μικρός. Αυτό, ωστόσο, καθιστά ακόμη σημαντικότερη την εξακολούθηση της ισχύος της απαγόρευσης, ώστε να διασφαλιστεί ότι δεν θα επέλθει ανεπανόρθωτη ζημία όσον αφορά τις φώκαινες. Ο μικρός πληθυσμός της φώκαινας μάς καθιστά ακόμη πιο υπεύθυνους να διασφαλίσουμε την προστασία της.
<P>
Καταρχάς, θα ήθελα να ευχαριστήσω τον κ. Kindermann και τον κ. Schlyter για την υποστήριξή τους. Όσον αφορά το θέμα που έθιξε ο κ. Schlyter σχετικά με την περίοδο απαγόρευσης για τον γάδο, πρέπει να πούμε ότι η απαγόρευση αλιείας και οι απαγορευμένες περιοχές για τον γάδο και η εποχή απαγόρευσης για τον γάδο δεν αποτελεί προαιρετικό μέτρο. Είναι υποχρεωτικό μέτρο το οποίο θεσπίστηκε μαζί με τον κανονισμό για τα TAC (σύνολα επιτρεπόμενων αλιευμάτων) και τις ποσοστώσεις στο Συμβούλιο του Δεκεμβρίου. Ωστόσο, επί του παρόντος ετοιμάζουμε ένα σχέδιο αποκατάστασης για τον γάδο στη Βαλτική Θάλασσα και είναι προφανές ότι τεχνικά μέτρα και μέτρα που αφορούν τις απαγορευμένες περιοχές και τις περιόδους απαγόρευσης θα αποτελέσουν αναπόσπαστο στοιχείο αυτού του σχεδίου αποκατάστασης. Είναι επίσης προφανές ότι αν οι αλιείς υποχρεωθούν να δέσουν τα σκάφη τους ως αποτέλεσμα τέτοιων περιόδων απαγόρευσης, τότε, σύμφωνα με τους συνήθεις κανονισμούς της Κοινότητας, θα δικαιούνται αποζημίωση για αυτήν την προσωρινή παύση εργασίας, αν θεωρηθεί ότι είναι εξαιρετικής φύσης ή αν είναι αποτέλεσμα των μέτρων του σχεδίου αποκατάστασης.
<P>
Όσον αφορά τα όσα είπε ο κ. Titford, το μόνο που μπορώ να πω είναι ότι δεν μπορώ να συμφωνήσω μαζί του. 
<SPEAKER ID="44" LANGUAGE="" NAME="Πρόεδρος. –" AFFILIATION="(Η συνεδρίαση διακόπτεται στις 10.50 και συνεχίζεται στις 11.00)">
<P>
Η ψηφοφορία θα διεξαχθεί στις 11.00.
<SPEAKER ID="45" LANGUAGE="" NAME="" AFFILIATION="Αντιπροέδρου">
<SPEAKER ID="46" LANGUAGE="EN" NAME="Philip Bushill-Matthews (PPE-DE ). –" AFFILIATION="(Ζωηρά χειροκροτήματα)">
<P>
   Κύριε Πρόεδρε, τον περασμένο μήνα στο Στρασβούργο έθεσα ένα παρόμοιο θέμα επί της διαδικασίας σύμφωνα με το άρθρο 130 του Κανονισμού, διότι η Ώρα των Ερωτήσεων προς το Συμβούλιο, η οποία υποτίθεται ότι διαρκεί μία ώρα, δεν διήρκεσε περισσότερο από 35 λεπτά. Είναι σαφές ότι ο ασκών την Προεδρία του Συμβουλίου θεώρησε πιο σημαντικό να κάνει ένα τηλεφώνημα από το να απαντήσει στις ερωτήσεις μας.
<SPEAKER ID="47" LANGUAGE="" NAME="Πρόεδρος. –" AFFILIATION="(Εγκρίνονται τα πρακτικά της προηγούμενης συνεδρίασης)">
<P>
   Κύριε Bushill-Matthews, το μέλημά σας είναι απόλυτα δικαιολογημένο και ο Πρόεδρος έστειλε ήδη στο Συμβούλιο επιστολή, στην οποία επικρίνει έντονα αυτήν την κατάσταση. Περιμένουμε να τηρεί το Συμβούλιο τις διατάξεις που εφαρμόζονταν για πολλά χρόνια, αν όχι δεκαετίες. Είναι εντελώς απαράδεκτο να αντιμετωπίζονται τα πράγματα αυτά όπως περιγράφετε και έχουμε ήδη ασχοληθεί με το θέμα.
<SPEAKER ID="48" LANGUAGE="" NAME="Πρόεδρος. –" AFFILIATION="(Για τα αποτελέσματα και άλλες λεπτομέρειες της ψηφοφορίας: βλ. συνοπτικά πρακτικά)">
<SPEAKER ID="49" LANGUAGE="" NAME="" AFFILIATION="Σχετικά με την προφορική τροπολογία επί της τροπολογίας 3:">
<SPEAKER ID="50" LANGUAGE="EN" NAME="Ignasi Guardans Cambó (ALDE ). –" AFFILIATION="">
<SPEAKER ID="51" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Κυρίες και κύριοι, αφού το Σώμα ψήφισε σήμερα για την Κίνα, έχω τώρα τη μεγάλη τιμή να καλωσορίσω τα μέλη της κοινοβουλευτικής αντιπροσωπείας της Λαϊκής Δημοκρατίας της Κίνας που μας επισκέπτονται επ’ ευκαιρία της 22ας διακοινοβουλευτικής συνάντησης ΕΚ-Κίνας. Καλωσορίζω θερμά την αντιπροσωπεία της λαϊκής εθνοσυνέλευσης της Λαϊκής Δημοκρατίας της Κίνας, της οποίας ηγείται ο κ. Wang!
<SPEAKER ID="52" LANGUAGE="NL" NAME="Frank Vanhecke (NI ). –" AFFILIATION="">
<SPEAKER ID="53" LANGUAGE="" NAME="Πρόεδρος. –" AFFILIATION="">
<SPEAKER ID="54" LANGUAGE="" NAME="" AFFILIATION="– Σχετικά με την προφορική τροπολογία επί της παραγράφου 14:">
<SPEAKER ID="55" LANGUAGE="EN" NAME="Sophia in ‘t Veld (ALDE ). –" AFFILIATION="">
<P>
   Κύριε Πρόεδρε, έχω μια προφορική τροπολογία στην παράγραφο 14 για τις θανατικές ποινές που επιβάλλονται σε νεαρούς παραβάτες. Στο Ιράν νέοι άνθρωποι καταδικάζονται σε θάνατο και εκτελούνται απλώς και μόνο επειδή έχουν σεξουαλικές σχέσεις ή επειδή είναι ομοφυλόφιλοι. Στην αρχική διατύπωση, όπου χρησιμοποιήσαμε τον όρο «νεαροί παραβάτες», είναι σαν να συμφωνούμε με την κυβέρνηση του Ιράν ότι οι σεξουαλικές σχέσεις είναι έγκλημα. 
<SPEAKER ID="56" LANGUAGE="" NAME="" AFFILIATION="– Σχετικά με την προφορική τροπολογία επί της παραγράφου 20:">
<SPEAKER ID="57" LANGUAGE="DE" NAME="Angelika Beer (Verts/ALE ). –" AFFILIATION="">
<P>
   Κύριε Πρόεδρε, κυρίες και κύριοι, βάσει της χθεσινής συζήτησης και της αντίδρασης της ιρανικής πλευράς στο αίτημά μας για άμεση απελευθέρωση του Akbar Gandji και για εγγυήσεις ότι βρίσκεται ακόμα εν ζωή, θα ήθελα να υποβάλω μία συμπληρωματική τροπολογία. 
<SPEAKER ID="58" LANGUAGE="" NAME="" AFFILIATION="– Σχετικά με την προφορική τροπολογία επί της παραγράφου 1:">
<SPEAKER ID="59" LANGUAGE="EN" NAME="Anders Wijkman (PPE-DE ). –" AFFILIATION="">
<SPEAKER ID="60" LANGUAGE="DE" NAME="Hannes Swoboda (PSE ). –" AFFILIATION="(Χειροκροτήματα)">
<SPEAKER ID="61" LANGUAGE="" NAME="Πρόεδρος. –" AFFILIATION="">
<P>
   Κύριε Swoboda, έκανα αυτήν ακριβώς την ερώτηση κατά την προετοιμασία για την ψηφοφορία και μου είπαν ότι πρέπει να κάνουμε κάποιες παραχωρήσεις, γιατί η κατάσταση στην Αιθιοπία αλλάζει πρακτικά ώρα με την ώρα. 
<SPEAKER ID="62" LANGUAGE="" NAME="Πρόεδρος. –" AFFILIATION="">
<SPEAKER ID="63" LANGUAGE="" NAME="" AFFILIATION="">
<SPEAKER ID="64" LANGUAGE="PT" NAME="Carlos Coelho (PPE-DE )," AFFILIATION="γραπτώς">
<P>
Αν και ο βαθμός παραχάραξης παραμένει υψηλός, τα μέτρα που έχουν ληφθεί για την καταπολέμηση της πλαστογράφησης αποδίδουν καρπούς. Μεταξύ του 2003 και του 2004, για παράδειγμα, σημειώθηκε αύξηση κατά 20% των επιχειρήσεων που έχουν ως αποτέλεσμα την κατάσχεση πλαστών ευρώ, ενώ την ίδια περίοδο σημειώθηκε πτώση κατά 38% στην παραχάραξη τραπεζογραμματίων, όπως αυτό των 100 ευρώ.
<SPEAKER ID="65" LANGUAGE="" NAME="" AFFILIATION="">
<SPEAKER ID="66" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
   . Οι σχέσεις μεταξύ της ΕΕ και της Ελβετίας ακολουθούν φυσικά ειδικούς κανόνες. Κατά πάσα πιθανότητα, η Ελβετία θα μπορούσε εύκολα να γίνει μέλος της ΕΕ, δεδομένου ότι πληροί όλα τα κριτήρια ένταξης, αλλά είναι γεγονός ότι οι Ελβετοί δεν θέλησαν να ενταχθούν. Γεγονός επίσης παραμένει ότι, γεωγραφικά, η χώρα βρίσκεται ακριβώς στο κέντρο της Ευρώπης και της ΕΕ. Μόνον οφέλη μπορούμε, συνεπώς, να αποκομίσουμε από τη σύναψη συμφωνιών, όπως οι παρούσες, με αυτόν τον γείτονα. Οι συμφωνίες αυτής της φύσης απλοποιούν και συμβάλλουν στη ροή των σχέσεων μεταξύ των 25 κρατών μελών και της Ελβετίας και βελτιώνουν τη ζωή των πολιτών και των δύο πλευρών.
<SPEAKER ID="67" LANGUAGE="" NAME="" AFFILIATION="">
<SPEAKER ID="68" LANGUAGE="PT" NAME="Duarte Freitas (PPE-DE )," AFFILIATION="γραπτώς">
<P>
Παρόλο που η γνώμη μου είναι θετική, θα παρακολουθώ εκ του σύνεγγυς το θέμα των επιπτώσεων των παρασυρόμενων διχτυών και άλλων εργαλείων εμπλοκής στα θαλάσσια θηλαστικά. Θα πρέπει να προχωρήσουμε σύμφωνα με τα πορίσματα μελετών που θα διεξαχθούν έως το 2008, ενώ μια λύση είναι η εξέταση της εγκατάλειψης αυτής της μεθόδου αλιείας. 
<SPEAKER ID="69" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Για τους λόγους αυτούς, ψήφισα υπέρ της έκθεσης Chmielewski. 
<SPEAKER ID="70" LANGUAGE="" NAME="" AFFILIATION="">
<SPEAKER ID="71" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<SPEAKER ID="72" LANGUAGE="PT" NAME="Sérgio Marques (PPE-DE )," AFFILIATION="γραπτώς">
<SPEAKER ID="73" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<SPEAKER ID="74" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Συνεπώς, ψήφισα υπέρ της έκθεσης Novak. 
<SPEAKER ID="75" LANGUAGE="" NAME="" AFFILIATION="">
<SPEAKER ID="76" LANGUAGE="FR" NAME="Bruno Gollnisch (NI )," AFFILIATION="γραπτώς">
<SPEAKER ID="77" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
   . Θα μπορούσε κανείς να γράψει πολλά για το θέμα των σχέσεων, ιδιαίτερα των εμπορικών σχέσεων, ανάμεσα στις διάφορες χώρες που αποτελούν την ΕΕ και την Κίνα, μια χώρα με πληθυσμό περίπου 1,3 δισεκατομμυρίων.
<SPEAKER ID="78" LANGUAGE="SV" NAME="Nils Lundgren (IND/DEM )," AFFILIATION="γραπτώς.">
<P>
Η οικονομική δύναμη της Κίνας αυξάνεται στους περισσότερους βιομηχανικούς τομείς. Με την πάροδο του χρόνου, οι σημερινοί «πόλεμοι της κλωστοϋφαντουργίας» θα επεκταθούν συνεπώς και σε άλλους τομείς. Η προσπάθεια προστασίας μιας ασύμφορης βιομηχανίας από τον διεθνή ανταγωνισμό δεν αποτελεί, επομένως, μόνιμη λύση. Η Σουηδία βίωσε τέτοιες προσπάθειες επί 30 χρόνια, στους βιομηχανικούς τομείς τόσο της ναυπηγικής όσο και της υφαντουργίας και των έτοιμων ενδυμάτων.
<SPEAKER ID="79" LANGUAGE="NL" NAME="Toine Manders (ALDE )," AFFILIATION="γραπτώς">
<SPEAKER ID="80" LANGUAGE="EN" NAME="David Martin (PSE )," AFFILIATION="γραπτώς">
<P>
   . Επικροτώ αυτήν την επίκαιρη έκθεση σχετικά με την όλο και στενότερη εμπορική σχέση μεταξύ της ΕΕ και της Κίνας στον 21ο αιώνα. Δεν έχουν συχνά οι βουλευτές την ευκαιρία να εξετάσουν τις τάσεις στις οποίες βασίζεται η διαμόρφωση της διεθνούς πολιτικής, αλλά αυτή η έκθεση την παρέχει.
<SPEAKER ID="81" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="82" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<SPEAKER ID="83" LANGUAGE="" NAME="" AFFILIATION="">
<SPEAKER ID="84" LANGUAGE="EN" NAME="Charles Tannock (PPE-DE ). –" AFFILIATION="">
<P>
   Κύριε Πρόεδρε, απείχα από το ψήφισμα για το Ιράν και πολλοί από τους βρετανούς συντηρητικούς συναδέλφους μου το καταψήφισαν, εφόσον απορρίφθηκε η τροπολογία 1 – η οποία θέσπιζε ως προϋπόθεση την παραπομπή στο Συμβούλιο Ασφαλείας των Ηνωμένων Εθνών. Αυτό είναι εξαιρετικά θλιβερό.
<P>
Επίσης, δεν μου άρεσε το γεγονός ότι συμπεριλήφθηκε στην έκθεση η παράγραφος 7. Η παράγραφος αυτή περιορίζει τις πιθανές επιλογές της Δύσης για να εμποδίσει την ανάπτυξη ενός πυρηνικού όπλου από το Ιράν. Υποστηρίζω πλήρως την καταδίκη του Ιράν στο ψήφισμα λόγω των βάρβαρων επιδόσεών του στα θέματα των ανθρωπίνων δικαιωμάτων, συμπεριλαμβανομένης της εκτέλεσης ανηλίκων για παραπτώματα σεξουαλικής αγνότητας. 
<SPEAKER ID="85" LANGUAGE="IT" NAME="Mario Borghezio (IND/DEM )," AFFILIATION="γραπτώς">
<SPEAKER ID="86" LANGUAGE="EN" NAME="Proinsias De Rossa (PSE )," AFFILIATION="γραπτώς">
<P>
   . Υποστηρίζω αυτό το ψήφισμα, ειδικά τις αναφορές στην κατάσταση των ανθρωπίνων δικαιωμάτων στο Ιράν, η οποία έχει επιδεινωθεί ακόμη περισσότερο μετά τις προεδρικές εκλογές του Ιουνίου 2005.
<SPEAKER ID="87" LANGUAGE="EN" NAME="Richard Howitt (PSE )," AFFILIATION="γραπτώς">
<P>
   . Το Εργατικό Κόμμα του Ευρωπαϊκού Κοινοβουλίου υποστηρίζει θερμά το ψήφισμα για το Ιράν, ιδιαίτερα την αναγνώριση των προσπαθειών του EU3 για επίτευξη διπλωματικής λύσης, την επιβεβαίωση ότι ο μοναδικός τρόπος για να επιλυθεί το πρόβλημα είναι μέσω διπλωματικής πίεσης, με το Ιράν να επιστρέφει στις συνομιλίες με βάση τη συμφωνία του Παρισιού, και τη σημασία της επανάληψης του διαλόγου για τα ανθρώπινα δικαιώματα με το Ιράν. Ωστόσο, δεν βοηθά (στην τροπολογία 12) το να χρησιμοποιούμε το ψήφισμα αυτό για να επικρίνουμε την αναθεώρηση της στρατηγικής ασφάλειας των ΗΠΑ στο παρόν στάδιο, ενώ τα συγκεκριμένα σχέδια και οι προθέσεις για την αναθεώρηση παραμένουν ασαφή και έως τώρα μη κοινοποιημένα. 
<SPEAKER ID="88" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="89" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<P>
   . H συζήτηση για το Ιράν στο Ευρωκοινοβούλιο, με προσχήματα το πυρηνικό πρόβλημα και παραβίαση των ανθρωπίνων δικαιωμάτων, σχετίζεται με γενικότερα ιμπεριαλιστικά σχέδια και ανταγωνισμούς για τον έλεγχο των πλουτοπαραγωγικών πηγών του και της ευρύτερης περιοχής.
<SPEAKER ID="90" LANGUAGE="DE" NAME="Tobias Pflüger (GUE/NGL )," AFFILIATION="γραπτώς">
<P>
Είμαι καταρχήν κατά της πυρηνικής ενέργειας, όμως η συμφωνία μεταξύ Ιράν και ΕΕ με τη μορφή που μας υποβλήθηκε είναι υποκριτική και το μόνο που μπορεί κανείς να θεωρήσει είναι ότι κλιμακώνει τη διένεξη. Με τη συμφωνία αυτή, το Ιράν οφείλει να αποκηρύξει μια για πάντα τη λειτουργία πυρηνικών αντιδραστήρων για οτιδήποτε άλλο εκτός από την παραγωγή ηλεκτρικής ενέργειας, πράγμα που θα καθιστούσε αδύνατη τη μετατροπή και τον εμπλουτισμό ουρανίου, την παραγωγή στοιχείων καυσίμου και τον προγραμματισμένο αντιδραστήρα βαρέος ύδατος στο Arak. Το Ιράκ θα είχε τη συμβατική υποχρέωση να παραιτηθεί από το δικαίωμα να καταγγείλει τη συμφωνία περί μη διάδοσης πυρηνικών όπλων. Κανένα κράτος της Γης δεν υπέγραψε μέχρι σήμερα μία τέτοια δέσμευση μονόπλευρης αποποίησης της εθνικής του ανεξαρτησίας. Σε αντιστάθμισμα, η ΕΕ ήταν πρόθυμη να εγγυηθεί, μεταξύ άλλων, ότι κανένα κράτος μέλος της δεν θα επιτεθεί στο Ιράκ χρησιμοποιώντας πυρηνικά όπλα, όμως δεν έγινε καμία μνεία των ΗΠΑ. Αυτό φαίνεται να είναι μία κοινή προσπάθεια των ΗΠΑ και της EU3.
<SPEAKER ID="91" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="92" LANGUAGE="" NAME="" AFFILIATION="">
<SPEAKER ID="93" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="94" LANGUAGE="" NAME="" AFFILIATION="">
<SPEAKER ID="95" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="96" LANGUAGE="" NAME="" AFFILIATION="">
<SPEAKER ID="97" LANGUAGE="PT" NAME="Edite Estrela (PSE )," AFFILIATION="γραπτώς">
<P>
   . Υπερψήφισα την έκθεση Bono για την εκπαίδευση ως ακρογωνιαίο λίθο της διαδικασίας της Λισαβόνας, για τους εξής λόγους.
<SPEAKER ID="98" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
Προωθεί πράγματι ορισμένα ευπρόσδεκτα μέτρα, όπως η «εξασφάλιση αύξησης κατά 15% του αριθμού των πτυχιούχων επιστημονικών κατευθύνσεων έως το 2010», τα οποία η Πορτογαλία καλά θα κάνει να εφαρμόσει.
<P>
Τονίζει επίσης την ανάγκη «να εγγυηθεί η Ένωση επαρκείς μεθόδους χρηματοδότησης για το νέο ολοκληρωμένο πρόγραμμα δράσης στον τομέα της δια βίου εκπαίδευσης και κατάρτισης» και υπογραμμίζει την ανάγκη να διασφαλιστεί ότι το Ευρωπαϊκό Κοινωνικό Ταμείο μπορεί να συνεχίσει να είναι διαθέσιμο μετά το 2006 σε όλα τα κράτη μέλη.
<SPEAKER ID="99" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<P>
   Καταψηφίζουμε το παρόν ψήφισμα του Ευρωπαϊκού Κοινοβουλίου. Συμφωνούμε απόλυτα με την απόφαση της 7ης Νοεμβρίου 2000 της επιτροπής του σουηδικού κοινοβουλίου για την ΕΕ, που σχολιάζει το θέμα της βελτίωσης του συντονισμού της ΕΕ στον τομέα της εκπαίδευσης. Η επιτροπή ενέκρινε μια διατύπωση, σύμφωνα με την οποία πρέπει να υπάρξει μέριμνα, ώστε να διασφαλιστεί ο πλήρης σεβασμός της αποκλειστικής αρμοδιότητας των κρατών μελών για την οργάνωση της εκπαίδευσης και το περιεχόμενο των εκπαιδευτικών συστημάτων. Την επόμενη ημέρα συνήλθαν οι υπουργοί Παιδείας της ΕΕ και ενέκριναν, μεταξύ άλλων, το παράρτημα της επιτροπής του σουηδικού κοινοβουλίου για την ΕΕ, που παρουσίασε ο τότε υπουργός Παιδείας της Σουηδίας. Δεν βλέπουμε κανέναν λόγο αναθεώρησης της θέσης που εκφράζει. 
<SPEAKER ID="100" LANGUAGE="SK" NAME="Zita Pleštinská (PPE-DE )," AFFILIATION="γραπτώς">
<P>
Υποστήριξα την έκθεση του κ. Bono που τονίζει τη σημασία της εκπαίδευσης όχι μόνο σε νεαρή ηλικία αλλά και σε όλη τη διάρκεια της ζωής. Εκτιμώ τις απόψεις του εισηγητή για τον ρόλο των πανεπιστημίων στη διαδικασία αυτή. Καλλιεργώντας τη συνεργασία και τις ανταλλαγές καθηγητών και σπουδαστών, συμβάλλουμε σε συνέργιες στον τομέα της έρευνας καθώς και στην ενίσχυση της ευρωπαϊκής ταυτότητας.
<SPEAKER ID="101" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="102" LANGUAGE="" NAME="" AFFILIATION="">
<SPEAKER ID="103" LANGUAGE="DE" NAME="Andreas Mölzer (NI ). –" AFFILIATION="">
<P>
   Κύριε Πρόεδρε, το κυριότερο που μπορεί κανείς να πει σχετικά με την έκθεση Portas είναι ότι μόνο όσοι μιλούν τη γλώσσα της νέας χώρας υποδοχής έχουν τη δυνατότητα για εκπαίδευση, προστασία των συμφερόντων τους και ένταξη στην κοινωνία της. Ακριβώς γι’ αυτόν τον λόγο, τα παιδιά της δεύτερης ή τρίτης γενιάς μεταναστών που δεν κατέχουν τη γλώσσα της χώρας υποδοχής εξακολουθούν να μην έχουν ευκαιρίες, πράγμα που έχει ως συνέπεια να καταφεύγουν στη βία και στο έγκλημα, μέσα στις επονομαζόμενες παράλληλες κοινωνίες που βλέπουμε να δημιουργούνται με αυξανόμενους ρυθμούς.
<SPEAKER ID="104" LANGUAGE="NL" NAME="Frank Vanhecke (NI ). –" AFFILIATION="">
<P>
   Κύριε Πρόεδρε, έχω δει πολλά στη ζωή μου, αλλά η έκθεση Portas πρέπει να είναι από τις πλέον ουτοπικές και επικίνδυνες που παρουσιάστηκαν ποτέ στο Σώμα, και αυτό κάτι σημαίνει. Στην έκθεση αυτή, ο αποκαλούμενος πολυπολιτισμός των ευρωπαϊκών χωρών ενισχύεται ακόμη περισσότερο με την ενθάρρυνση παιδιών μεταναστών δεύτερης, τρίτης, ακόμα και τέταρτης γενιάς να αναπτύσσουν τη γλώσσα και τον πολιτισμό τους στην επικράτειά μας και, επομένως, να καταβάλουν ακόμα μικρότερη προσπάθεια για να ενταχθούν στην κοινωνία μας ή να αφομοιωθούν από αυτήν. Αυτό αποτελεί σκέτη τρέλα και αψηφά τη δημοκρατική βούληση της μεγάλης πλειοψηφίας των πολιτών μας. Μπορεί να οδηγήσει μόνο σε περισσότερα προβλήματα, στη δημιουργία ακόμη περισσότερων γκέτο, στον εκ των πραγμάτων φυλετικό διαχωρισμό και, εν τέλει δυστυχώς, στη βία. Όπως είπε και η νέα γερμανίδα καγκελάριος, κ. Μέρκελ, επιτρέψτε μου να πω στο Σώμα ότι μια πολυπολιτισμική κοινωνία είναι ανέφικτη και ότι οι μετανάστες που διαμένουν στην Ευρώπη νόμιμα πρέπει να ενθαρρύνονται στο να προσαρμόζονται όσο μπορούν περισσότερο. 
<SPEAKER ID="105" LANGUAGE="NL" NAME="Philip Claeys (NI ). –" AFFILIATION="">
<SPEAKER ID="106" LANGUAGE="PT" NAME="Maria da Assunção Esteves (PPE-DE )," AFFILIATION="γραπτώς">
<SPEAKER ID="107" LANGUAGE="FR" NAME="Bruno Gollnisch (NI )," AFFILIATION="γραπτώς">
<P>
   . Σύμφωνα με τον κ. Portas, η μετανάστευση είναι αυτοσκοπός, ανεξαρτήτως του αν υπάρχει κάποια οικονομική ή κοινωνική αιτιολογία. Η πίστη στα απεριόριστα οφέλη της έχει χαρακτήρα σχεδόν θρησκευτικό. Αυτή είναι η μόνη πιθανή εξήγηση για την πρότασή του όχι μόνο να παρέχουμε στις κοινότητες των μεταναστών –και σε όσους γεννιούνται σε αυτές, μέχρι τρίτης γενιάς τουλάχιστον– διδασκαλία στη γλώσσα και στον πολιτισμό της καταγωγής τους αλλά και να επεκταθεί αυτή η διδασκαλία στους αυτόχθονες πληθυσμούς ως μέρος ενός μεγάλου πολυπολιτισμικού χωνευτηριού, με στόχο τη δημιουργία, και παραθέτω αυτούσια, «μιας κοινής κοσμοπολίτικης κληρονομιάς».
<P>
Αυτό που προτείνει ο κ. Portas είναι συνώνυμο της πλασματικής ενσωμάτωσης των μεταναστών μέσω της διάσπασης της κοινωνίας υποδοχής και της απώλειας του πολιτισμού τόσο των ευρωπαϊκών πληθυσμών όσο και των μεταναστών.
<SPEAKER ID="108" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="109" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="110" LANGUAGE="" NAME="" AFFILIATION="">
<SPEAKER ID="111" LANGUAGE="PT" NAME="Edite Estrela (PSE )," AFFILIATION="γραπτώς">
<P>
   . Υπερψήφισα την έκθεση Pack σχετικά με τις νέες προκλήσεις που αντιμετωπίζει το τσίρκο ως μέρος του ευρωπαϊκού πολιτισμού. Το έκανα για τους εξής λόγους:
<SPEAKER ID="112" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="113" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="114" LANGUAGE="FR" NAME="Jean-Claude Martinez (NI )," AFFILIATION="γραπτώς">
<P>
   . Η εξαιρετική έκθεση της κ. Pack ασχολείται επιτέλους με ένα πολιτιστικό θέμα που τείνουμε συχνά να θεωρούμε ως ήσσονος μορφής τέχνη, ενώ στην πραγματικότητα είναι τέχνη στην αγνότερη μορφή της, αφού συνθέτει το όνειρο, το ταξίδι, την παιδικότητα, τα σωματικά πρότυπα, τη μουσική, την τραγωδία και την ποίηση σε ένα μείγμα σθένους και ευαισθησίας.
<P>
Ήρθε πλέον η ώρα ο πολιτικός κόσμος, που αρέσκεται να θεωρεί τον εαυτό του ως έναν κόσμο αδάμαστων θηρίων, να αντιμετωπίσει το ζήτημα του τσίρκου των θηριοδαμαστών· κυρίως διότι –από τα μεγαλύτερα ονόματα, όπως αυτό του Bouglione, έως τα ταπεινότερα, όπως στην κινηματογραφική ταινία «La Strada»– το τσίρκο σφυρηλατεί δεσμούς μεταξύ των γενεών και των κοινοτήτων.
<P>
Συνεπώς, η κ. Pack έκανε την έκθεσή της μια πολιτική γιορτή, ίσως μια γιορτή εφήμερη, η οποία όμως θα χαραχτεί στη μνήμη του Κοινοβουλίου μας. 
<SPEAKER ID="115" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="116" LANGUAGE="" NAME="" AFFILIATION="">
<SPEAKER ID="117" LANGUAGE="IT" NAME="Carlo Fatuzzo (PPE-DE ). –" AFFILIATION="">
<P>
Απευθύνομαι στα 20 εκατομμύρια των συνταξιούχων –πρώην εργαζομένων και νυν συνταξιούχων– που κατοικούν στην Ιταλία, καθώς και στα 150 εκατομμύρια συνταξιούχων που εργάσθηκαν στην Ευρώπη και τώρα διαμένουν στα 25 κράτη μέλη της Ευρωπαϊκής Ένωσης. Θέλω να τους διαβεβαιώσω για την πρόθεσή μου να επιμείνω –μέσω αυτής της αιτιολόγησης ψήφου– ώστε το Ευρωπαϊκό Κοινοβούλιο να ζητήσει από τα κράτη μέλη να επιτρέψουν την εντελώς δωρεάν χρήση των αστικών μέσων μαζικής μεταφοράς από τους συνταξιούχους που αξίζουν την αναγνώριση της κοινωνίας για την εργασία τους.
<SPEAKER ID="118" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<P>
   Η Λίστα του Ιουνίου επιλέγει να καταψηφίσει την εν λόγω έκθεση, διότι αποτελεί άλλο ένα παράδειγμα του πώς, μέσω εκθέσεων πρωτοβουλίας, το Ευρωπαϊκό Κοινοβούλιο επιθυμεί να παράσχει στην ΕΕ νέους τομείς αρμοδιοτήτων. Σύμφωνα με τη διατύπωση της Συνθήκης, η ΕΕ δεν εξουσιοδοτείται να διεξάγει ειδική πολιτική για τις πόλεις, παρόλα αυτά ο κ. Beaupuy πιστεύει ότι το Ευρωπαϊκό Κοινοβούλιο πρέπει να αγωνιστεί για μια αστική πολιτική σε ευρωπαϊκό επίπεδο. Η έκθεση αποτελεί τυπικό παράδειγμα του τρόπου με τον οποίο, μέσω νέων «προτύπων», «εργαλείων», «διαλόγων», «ομάδων εργασίας», ποικίλων προγραμμάτων συνδρομής και, με την πάροδο του χρόνου, νέων θεσμικών οργάνων, αυξάνεται η γραφειοκρατία και ο υπερεθνικισμός στην ΕΕ. 
<SPEAKER ID="119" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
Στο πλαίσιο αυτό, μια πολιτική ανανέωσης και αναζωογόνησης των πόλεων έχει ζωτική σημασία. Στον τομέα αυτό, η πολιτική συνοχής με επαρκείς πόρους μπορεί να συμβάλει με μια κοινοτική πρωτοβουλία, όπως στην περίπτωση του URBAN, με επαρκείς οικονομικούς πόρους. Μπορούμε να εξετάσουμε συμπληρωματική κοινοτική βοήθεια, για παράδειγμα, για να υποστηρίξουμε την ανέγερση προσιτών κατοικιών.
<SPEAKER ID="120" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Δεδομένου ότι οι διαφορές μεταξύ των αγροτικών και των αστικών περιοχών είναι ιδιαίτερα χαρακτηριστικές στα δέκα νέα κράτη μέλη, είναι κρίσιμης σημασίας να ενσωματωθούν τα αστικά δίκτυα των 10 νέων κρατών μελών στο αστικό σύστημα ολόκληρης της κοινοτικής επικράτειας. Ένας τρόπος για να επιτευχθεί αυτό είναι η βελτίωση των δικτύων μεταφορών που συνδέουν τις πόλεις με τις περιφέρειές τους και τα αστικά δίκτυα μεταφορών. Αυτό θα συμβάλει στην πρόοδο και την ανάπτυξη στην ΕΕ.
<P>
Υπερψήφισα, συνεπώς, την έκθεση Beaupuy. 
<SPEAKER ID="121" LANGUAGE="" NAME="" AFFILIATION="">
<SPEAKER ID="122" LANGUAGE="SV" NAME="Jan Andersson, Anna Hedh, Ewa Hedkvist Petersen, Inger Segelström και Åsa Westlund (PSE )," AFFILIATION="γραπτώς.">
<P>
   Υπερψηφίσαμε τις τροπολογίες 1, 3 και 5. Αντιμετωπίζουμε θετικά ένα εγγυημένο λογικό βιοτικό επίπεδο. Αντιτιθέμεθα, ωστόσο, στη θέσπιση κρατικά ρυθμιζόμενων ελάχιστων αμοιβών. Θεωρούμε ότι η ιδέα του «εγγυημένου εισοδήματος», που περιέχεται στις προαναφερθείσες τροπολογίες, δεν σημαίνει μια ορισμένη εγγυημένη ελάχιστη αμοιβή αλλά μάλλον ένα εγγυημένο λογικό βιοτικό επίπεδο. 
<SPEAKER ID="123" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<SPEAKER ID="124" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="125" LANGUAGE="DE" NAME="Andreas Mölzer (NI )," AFFILIATION="γραπτώς">
<P>
   .Το 51% του πληθυσμού της ΕΕ κινδυνεύει να βρεθεί στη φτώχεια, γιατί είναι γυναίκες.
<P>
Ασφαλώς, ένας από τους λόγους είναι ότι, παρά τις πολλές καλές προθέσεις μας, δεν επιτύχαμε πολλές βελτιώσεις στον τομέα των ίσων ευκαιριών για τις γυναίκες στον χώρο της εργασίας. Το «ασθενές φύλο» εξακολουθεί να κερδίζει κατά μέσο όρο 20%-30% λιγότερα χρήματα για την ίδια εργασία και οι πιθανότητές του για σταδιοδρομία είναι ελάχιστες.
<SPEAKER ID="126" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Υπερψήφισα, συνεπώς, την έκθεση Záborská. 
<SPEAKER ID="127" LANGUAGE="" NAME="Πρόεδρος. –" AFFILIATION="">
<SPEAKER ID="128" LANGUAGE="" NAME="Πρόεδρος. –" AFFILIATION="(Η συνεδρίαση λήγει στις 12.15.)">

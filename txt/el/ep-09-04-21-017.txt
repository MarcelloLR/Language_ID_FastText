<CHAPTER ID="017">
Εσωτερική αγορά ηλεκτρικής ενέργειας - Οργανισμός Συνεργασίας των Ρυθμιστικών Αρχών Ενέργειας - Πρόσβαση στο δίκτυο για τις διασυνοριακές ανταλλαγές ηλεκτρικής ενέργειας - Εσωτερική αγορά φυσικού αερίου - Πρόσβαση στα δίκτυα μεταφοράς φυσικού αερίου - Σήμανση των ελαστικών επισώτρων αναφορικά με την οικονομία καυσίμου - Ενεργειακή απόδοση των κτιρίων (αναδιατύπωση) (συζήτηση) 
<SPEAKER ID="075" NAME="Πρόεδρος">
" ημερήσια διάταξη προβλέπει κοινή συζήτηση επί των ακόλουθων στοιχείων:
<P>
τη σύσταση για τη δεύτερη ανάγνωση από την κα Morgan, εξ ονόματος της Επιτροπής Βιομηχανίας, Έρευνας και Ενέργειας, σχετικά με την κοινή θέση του Συμβουλίου ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου σχετικά με τους κοινούς κανόνες για την εσωτερική αγορά ηλεκτρικής ενέργειας και για την κατάργηση της οδηγίας 2003/54/EΚ (14539/2/2008 - C6-0024/2009 -,
<P>
τη σύσταση για τη δεύτερη ανάγνωση από τον κ. Chichester, εξ ονόματος της Επιτροπής Βιομηχανίας, Έρευνας και Ενέργειας, σχετικά με την κοινή θέση η οποία καθορίστηκε από το Συμβούλιο ενόψει της έγκρισης κανονισμού του Ευρωπαϊκού Κοινοβουλίου και του Συμβουλίου για την ίδρυση Οργανισμού Συνεργασίας των Ρυθμιστικών Αρχών Ενέργειας (14541/1/2008 - C6-0020/2009 -,
<P>
τη σύσταση για τη δεύτερη ανάγνωση από τον κ. Vidal-Quadras, εξ ονόματος της Επιτροπής Βιομηχανίας, Έρευνας και Ενέργειας, σχετικά με την κοινή θέση του Συμβουλίου για την έγκριση κανονισμού του Ευρωπαϊκού Κοινοβουλίου και του Συμβουλίου σχετικά με τους όρους πρόσβασης στο δίκτυο για τις διασυνοριακές ανταλλαγές ηλεκτρικής ενέργειας και την κατάργηση του κανονισμού (EΚ) αριθ. 1228/2003 (14546/2/2008 - C6-0022/2009 -,
<P>
τη σύσταση για τη δεύτερη ανάγνωση από τον κ. Mussa, εξ ονόματος της Επιτροπής Βιομηχανίας, Έρευνας και Ενέργειας, σχετικά με την κοινή θέση του Συμβουλίου ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου σχετικά με τους κοινούς κανόνες για την εσωτερική αγορά φυσικού αερίου και την κατάργηση της οδηγίας 2003/55/EΚ (14540/2/2008 - C6-0021/2009 -,
<P>
τη σύσταση για τη δεύτερη ανάγνωση από τον κ. Paparizov, εξ ονόματος της Επιτροπής Βιομηχανίας, Έρευνας και Ενέργειας, σχετικά με την κοινή θέση του Συμβουλίου ενόψει της έγκρισης κανονισμού του Ευρωπαϊκού Κοινοβουλίου και του Συμβουλίου σχετικά με τους όρους πρόσβασης στα δίκτυα μεταφοράς φυσικού αερίου και την κατάργηση του κανονισμού (EΚ) αριθ. 1775/2005 (14548/2/2008 - C6-0023/2009 -,
<P>
την έκθεση του κ. Belet, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση για οδηγία του Ευρωπαϊκού Κοινοβουλίου και του Συμβουλίου σχετικά με τη σήμανση των ελαστικών επισώτρων αναφορικά με την εξοικονόμηση καυσίμου και άλλες ουσιώδεις παραμέτρους - C6-0411/2008 -;
<P>
την έκθεση της κας Ţicău, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση για οδηγία του Ευρωπαϊκού Κοινοβουλίου και του Συμβουλίου σχετικά με την ενεργειακή απόδοση των κτηρίων (αναδιατύπωση) - C6-0413/2008 -.
<SPEAKER ID="076" NAME="Eluned Morgan">
εισηγήτρια. - Κυρία Πρόεδρε, αυτή η δέσμη μέτρων για την ενέργεια αποτελεί το επιστέγασμα ετών σκληρής εργασίας για την οποία το Σώμα μπορεί να είναι πολύ υπερήφανο όσον αφορά τις αλλαγές που αυτή θα επιφέρει. Θα πρέπει, ιδιαίτερα, να είμαστε υπερήφανοι για το γεγονός ότι οι καταναλωτές ενέργειας της ΕΕ έχουν πλέον τοποθετηθεί, για πρώτη φορά, στο επίκεντρο της συζήτησης για την ενέργεια, ενώ έχει πλέον αναγνωριστεί και το θέμα της ενεργειακής πενίας σε ευρωπαϊκό επίπεδο. Εθίγη το ζήτημα της εγγενούς σύγκρουσης συμφερόντων που προκύπτει όταν μια εταιρεία έχει στην κατοχή της τόσο τη μεταφορά, όσο και την παραγωγή της ηλεκτρικής ενέργειας, ενώ έχει ενισχυθεί το ρυθμιστικό πλαίσιο που διέπει τις αγορές ενέργειας.
<P>
" οδηγία για τον ηλεκτρισμό, της οποίας ήμουν η εισηγήτρια, αποτελεί μέρος δέσμης πέντε μέτρων με σκοπό τη βελτίωση του τρόπου λειτουργίας των αγορών ηλεκτρικής ενέργειας και φυσικού αερίου στην Ευρώπη, ούτως ώστε να διασφαλιστεί η καλύτερη ολοκλήρωση και η λειτουργία τους κατά τρόπο δικαιότερο και λιγότερο ευνοϊκό στις δυσμενείς διακρίσεις.
<P>
Επιτρέψτε μου να εκφράσω την ευγνωμοσύνη μου προς τους άλλους εισηγητές για την εξαιρετική συνεργασία τους στη συγκεκριμένη δέσμη, καθώς και προς τους σκιώδεις εισηγητές, την Επιτροπή και την Τσεχική Προεδρία που μας βοήθησαν να καταλήξουμε σε ένα συμπέρασμα σε μια συζήτηση η οποία αποδείχθηκε μερικές φορές ιδιαίτερα δύσκολη.
<P>
Νομοθετήθηκε μια σειρά νέων μέτρων προστασίας του καταναλωτή, συμπεριλαμβανομένης της διάταξης ότι οι πελάτες έχουν τη δυνατότητα να αλλάζουν προμηθευτές εντός τριών εβδομάδων, της διάταξης περί ύπαρξης σε κάθε κράτος μέλος ανεξάρτητου και ισχυρού συστήματος διεκπεραίωσης καταγγελιών, και του δικαιώματος αποζημίωσης σε περίπτωση μη τήρησης του επιπέδου των υπηρεσιών. " εν λόγω νομοθεσία θα διασφαλίσει επίσης ότι κάθε νοικοκυριό στην ΕΕ θα διαθέτει τους αποκαλούμενος "έξυπνους μετρητές" έως το 2022. Οι εν λόγω "έξυπνοι μετρητές" θα δώσουν τη δυνατότητα στους πελάτες να ελέγχουν καλύτερα τη χρήση της ενέργειας και να αυξήσουν την ενεργειακή απόδοση, συμβάλλοντας στην περικοπή των ενεργειακών δαπανών και στη μείωση των εκπομπών διοξειδίου του άνθρακα.
<P>
Με πρωτοβουλία του Ευρωκοινοβουλίου, η νέα νομοθεσία προβλέπει επίσης ειδικά μέτρα προστασίας για τους ευάλωτους ενεργειακά καταναλωτές, ενώ, για πρώτη φορά, το ζήτημα της ενεργειακής πενίας θα πρέπει πλέον να λαμβάνεται σοβαρά υπόψη.
<P>
Θα ήθελα να ρωτήσω τον Επίτροπο Piebalgs, εάν θα δεσμευτεί τώρα ότι, στο μέλλον, το ενεργειακό πλαίσιο της ΕΕ, πέραν των ζητημάτων της ασφάλειας του εφοδιασμού, της αειφορίας και της ανταγωνιστικότητας, θα περιλαμβάνει και ένα τέταρτο πυλώνα - τον πυλώνα του προσιτού κόστους - στο πλαίσιο όλων των μελλοντικών προτάσεων ενεργειακής πολιτικής. Μια έκθεση που συντάχθηκε με στήριξη της ΕΕ κατέληξε πρόσφατα στο συμπέρασμα ότι η ενεργειακή πενία πλήττει έως 125 εκατομμύρια πολίτες. Τα κράτη μέλη πρέπει τώρα να λάβουν κατάλληλα μέτρα που θα μπορούσαν να αποτρέψουν εκατοντάδες- αν όχι χιλιάδες - θανάτων στα φτωχότερα νοικοκυριά σε όλη την Ευρώπη. Θα θέσουμε επίσης τέρμα στις δυσμενείς διακρίσεις στις τιμολογήσεις στους μετρητές προπληρωμής.
<P>
Το πλέον αμφιλεγόμενο τμήμα της δέσμης μέτρων αφορούσε κυρίως το αν υπήρχε ανάγκη για πλήρη διαχωρισμό της ιδιοκτησίας στις ενεργειακές αγορές - με άλλα λόγια, για πλήρη διαχωρισμό των δικτύων μεταφοράς από τα δίκτυα παραγωγής. " δομή της αγοράς σε ορισμένα κράτη μέλη έχει ως αποτέλεσμα ότι το μονοπώλιο που απολαμβάνουν οι διαχειριστές των δικτύων μεταφοράς, οι οποίοι κατέχουν και τα μέσα παραγωγής ηλεκτρικής ενέργειας, δεν παρέχει κανένα κίνητρο ώστε να ενθαρρυνθούν να μπουν στην αγορά και άλλες επιχειρήσεις, και ως εκ τούτου υποβαθμίζει τον ανταγωνισμό. Το Σώμα έχει τώρα αποδεχθεί ένα συμβιβασμό που θα επιτρέπει την ταυτόχρονη ιδιοκτησία των δικτύων μεταφοράς και παραγωγής, υπό την προϋπόθεση ότι θα εφαρμοστεί ένα σύστημα ελέγχων και ισορροπιών με σκοπό να διασφαλιστεί η αναίρεση της εγγενούς σύγκρουσης συμφερόντων που προκύπτει. Πολλοί από μας δεχτήκαμε διστακτικά το συμβιβασμό, διότι πιστεύουμε ότι η τάση είναι προς την κατεύθυνση των ολοκληρωτικών διαχωρισμών, και οι εν λόγω ολοκληρωμένες επιχειρήσεις είναι πιθανό να διαχωριστούν ανεξαρτήτως αυτής της οδηγίας.
<P>
Οι προσπάθειες που καταβάλλει η Επιτροπή για την αποκάλυψη των καταχρήσεων ορισμένων επιχειρήσεων αρχίζει να αποδίδει, με παραδείγματα εταιρειών όπως οι E.ON και RWE να συμφωνούν να πωλήσουν τα δίκτυα μεταφοράς τους μετά από έρευνες κατ' εφαρμογή της αντιμονοπωλιακής νομοθεσίας. Θα γίνουμε επίσης μάρτυρες μιας ενίσχυσης των εθνικών ρυθμιστικών αρχών.
<P>
Θα ήθελα να ευχαριστήσω όλους για τη συνεργασία τους, και νομίζω ότι θα πρέπει να είμαστε υπερήφανοι για αυτά που έχουμε επιτύχει για τους καταναλωτές της ΕΕ.
<SPEAKER ID="077" NAME="Giles Chichester">
εισηγητής. - Κυρία Πρόεδρε, αυτή η δέσμη μέτρων είναι, ελπίζω, περισσότερο μια περίπτωση τύπου "τρίτη και τυχερή" παρά "εργασίας εν προόδω". Θεωρώ ότι ο μελλοντικός ρόλος του Οργανισμού Συνεργασίας των Ρυθμιστικών Αρχών Ενέργειας είναι κρίσιμος για την επίτευξη της από μακρού χρόνου επιδιωκόμενης εσωτερικής αγοράς φυσικού αερίου και ηλεκτρικής ενέργειας.
<P>
Στη διάρκεια των τριμερών διαπραγματεύσεων κατέστη σαφές ότι οι βελτιώσεις που πρότεινα εξ ονόματος του Σώματος είναι απαραίτητες για τη διαμόρφωση δίκαιων και αποτελεσματικών ενεργειακών αγορών. Ο στόχος μου είναι η δημιουργία ενός Οργανισμού με μεγαλύτερη ανεξαρτησία και εξουσίες λήψης αποφάσεων. Ειδικότερα, εάν πρόκειται να συμβάλλει αποτελεσματικά στην ανάπτυξη μιας ενιαίας, ανταγωνιστικής αγοράς ενέργειας, ο Οργανισμός χρειάζεται περισσότερες εξουσίες προκειμένου να αντιμετωπίσει διασυνοριακά ζητήματα και να ενθαρρύνει την αποτελεσματική συνεργασία μεταξύ των διαχειριστών των δικτύων μεταφοράς (ΔΔΜ) και των εθνικών ρυθμιστικών αρχών (ΕΡΑ).
<P>
Εντούτοις, όπου συγκεντρώνεται μεγαλύτερη εξουσία θα πρέπει να υπάρχει και μεγαλύτερη λογοδοσία και διαφάνεια. Έχω κατά νου τη γενική αρχή ότι θα πρέπει να ενισχύσουμε την ανεξαρτησία του Οργανισμού, ούτως ώστε να τον καταστήσουμε αποτελεσματικότερο και πιο αξιόπιστο αυξάνοντας τους τρόπους δια των οποίων λογοδοτεί ο Οργανισμός, ιδίως έναντι του Ευρωκοινοβουλίου. Πιστεύω ότι αυτό είναι κάτι που θα πραγματοποιηθεί.
<P>
Θα πρέπει να πω ότι μια σειρά ρόλων που έχουμε αναθέσει στον Οργανισμό δίνουν την εντύπωση ότι είναι περισσότερο συμβουλευτικού παρά πρακτικού χαρακτήρα, αλλά έχουμε καταβάλει προσπάθειες να δημιουργήσουμε ευκαιρίες για καινοτόμους ρυθμίσεις διά της επικέντρωσης της προσοχής σε πεδία όπου είναι απαραίτητη η δράση, αλλά ο οργανισμός δεν έχει τις κατάλληλες εξουσίες για να δράσει.
<P>
Επιτρέψτε μου πρώτα να επισημάνω τις ενισχυμένες μορφές λογοδοσίας που έχουμε διαπραγματευτεί. Ο διευθυντής θα εμφανίζεται ενώπιον της οικείας επιτροπής του Σώματος, τόσο πριν από το διορισμό του, όσο και στη διάρκεια της θητείας του/της, για να προβεί σε μια δήλωση και να απαντήσει σε ερωτήσεις. Παρομοίως, ο πρόεδρος του συμβουλίου των ρυθμιστικών αρχών μπορεί να παρίσταται στην οικεία επιτροπή και να προβαίνει σε απολογισμό της εργασίας τους. Το Σώμα έχει κερδίσει το δικαίωμα να προτείνει δύο εκ των μελών του διοικητικού συμβουλίου. Όλα αυτά παρέχουν στον Οργανισμό ένα φόρουμ στο δημόσιο τομέα ώστε να ακούγεται η φωνή του επί θεμάτων της επιλογής του.
<P>
Επιστρέφοντας στους ρόλους που ανέφερα, πιστεύω ότι ο έλεγχος των εσωτερικών αγορών φυσικού αερίου και ηλεκτρικής ενέργειας, η συμμετοχή στην ανάπτυξη κωδίκων δικτύου, η συμβολή στην υλοποίηση των κατευθυντήριων γραμμών σχετικά με τα διευρωπαϊκά δίκτυα στον τομέα της ενέργειας, η παρακολούθηση της προόδου όσον αφορά την υλοποίηση σχεδίων για τη δημιουργία νέας ικανότητας διασύνδεσης, η δυνατότητα λήψης απόφασης σχετικά με εξαιρέσεις από τις απαιτήσεις που διέπουν τις επενδύσεις σε υποδομές, η παρακολούθηση της υλοποίησης των 10-ετών επενδυτικών σχεδίων σε δίκτυα και οι εξουσίες έκδοσης γνωμοδοτήσεων και συστάσεων προς τους TSO - σε συνδυασμό με κάποιες άλλες πτυχές που δεν έχω τον χρόνο να απαριθμήσω - θα παράσχουν, στο σύνολό τους, πολλές ευκαιρίες για την εφαρμογή αλλαγών.
<P>
Τέλος, έχουμε εισαγάγει απαιτήσεις με σκοπό τη βελτιστοποιημένη λήψη αποφάσεων. Ελπίζω ότι ο Οργανισμός θα αρθεί στο ύψος των προκλήσεων που έχουμε θέσει. Έχουμε επίσης δώσει την ευκαιρία στην Επιτροπή να συνεισφέρει με την έκθεσή της για το έργο του Οργανισμού και να υποβάλει προτάσεις σχετικά με περαιτέρω καθήκοντα και ρόλους που μπορεί ο Οργανισμός να αναλάβει, βάσει της παρελθούσας εμπειρίας.
<P>
Θα ήθελα να ευχαριστήσω τους συναδέλφους εισηγητές, τα δύο άλλα θεσμικά όργανα και τον Επίτροπο ιδιαίτερα για τη σκληρή και εποικοδομητική εργασία τους για την επίτευξη του συμβιβασμού. Ελπίζω ότι το γεγονός ότι προσκλήθηκα να μιλήσω δεύτερος, και όχι πέμπτος, αποτελεί ξεκάθαρη αναγνώριση της πραγματικής βαρύτητας και σημασίας αυτής της πρότασης.
<SPEAKER ID="078" NAME="Alejo Vidal-Quadras">
εισηγητής. - Κυρία Πρόεδρε, θα ήθελα να ξεκινήσω εκφράζοντας τις ειλικρινείς ευχαριστίες μου προς τους εισηγητές, τους σκιώδεις εισηγητές, τον Επίτροπο Piebalgs και την Πρεσβευτή Reinišová για την εξαιρετική συνεργασία τους στη διάρκεια των πρώτων τριών μηνών του τρέχοντος έτους. " συνεργασία υπήρξε η βασική κινητήριος δύναμη για το επιτυχημένο αποτέλεσμα επί του οποίου θα ψηφίσουμε αυτή την εβδομάδα. Οι διαπραγματεύσεις ήταν μακροχρόνιες, πολύπλοκες και, ενίοτε, σκληρές, αλλά πιστεύω ότι κατορθώσαμε να καταλήξουμε σε συμφωνία ικανοποιητική για όλα τα μέρη.
<P>
Σε ό,τι αφορά τη συνολική δέσμη, όπως αυτή διαμορφώθηκε από τις διαπραγματεύσεις, το Σώμα μπορεί να είναι υπερήφανο για το τελικό κείμενο. Πράγματι, η ιδιαίτερα ισχυρή συμφωνία πρώτης ανάγνωσης σχετικά με το διαχωρισμό της ιδιοκτησίας παρείχε στην ομάδα διαπραγμάτευσης μεγάλη επιρροή στη διάρκεια των συνομιλιών. Αυτό μας επέτρεψε να επιτύχουμε ένα πολύ αυστηρότερο ρυθμιστικό πλαίσιο, ιδιαίτερα σε χώρες όπου εφαρμόζεται το μοντέλο ITO και όπου οι αρμοδιότητες των εθνικών ρυθμιστικών αρχών θα αυξηθούν, ενώ οι εν λόγω αρχές θα είναι ανεξάρτητες από τις κυβερνήσεις και τον κλάδο. Ο νέος αυτός ρόλος θα περιορίσει τον κίνδυνο μη ανταγωνιστικής συμπεριφοράς, ιδιαίτερα σε περιπτώσεις όπου καθετοποιημένες επιχειρήσεις κάνουν κατάχρηση της θέσης τους προκειμένου να εμποδίσουν τις επενδύσεις σε νέα ικανότητα.
<P>
Επιπλέον, έχει επιτευχθεί συμφωνία όσον αφορά τη ρήτρα επανεξέτασης που θα μας επιτρέψει να ελέγξουμε, σε μερικά χρόνια, εάν όλα τα μοντέλα ικανοποιούν τους στόχους μας για την επίτευξη μιας πλήρως ανταγωνιστικής και νομότυπης αγοράς. Επιπλέον, έχουμε αυξήσει ουσιαστικά τις διατάξεις για την προστασία του καταναλωτή όσον αφορά, μεταξύ άλλων, τις πληροφορίες χρέωσης και τους βελτιωμένους όρους αλλαγής προμηθευτών.
<P>
Τέλος, μια άλλη μεγάλη επιτυχία ήταν η εισαγωγή μιας νέας διάταξης στη ρήτρα της τρίτης χώρας, βάσει της οποίας η πιστοποίηση ενός διαχειριστή δικτύου μεταφοράς (ΔΔΜ) από τρίτη χώρα θα μπορεί τώρα να μη γίνει αποδεκτή, εάν απειλείται η ασφάλεια του εφοδιασμού της Ένωσης στο σύνολό της, ή η ασφάλεια του εφοδιασμού ενός μεμονωμένου κράτους μέλους, διαφορετικού από αυτό όπου ζητείται η πιστοποίηση.
<P>
Σε ό,τι αφορά τον κανονισμό για την ηλεκτρική ενέργεια, θα ήθελα να καταστήσω σαφές ότι ο ρόλος του είναι κρίσιμος, δεδομένου ότι παρέχει στα κράτη μέλη τα εργαλεία που χρειάζονται για να ενισχύσουν σημαντικά την ικανότητα διασύνδεσης εντός της Ένωσης, μέσω της ανάπτυξης και καθιέρωσης δεσμευτικών κωδικών δικτύου που θα εφαρμόζονται από όλους τους διαχειριστές δικτύων μεταφοράς για τις ανταλλαγές, εξαλείφοντας, κατ' αυτόν τον τρόπο, ένα από τα κύρια φυσικά εμπόδια για την ολοκλήρωση της εσωτερικής αγοράς ηλεκτρικής ενέργειας.
<P>
Το κείμενο της συμφωνίας ενδυναμώνει επίσης το ρόλο του Οργανισμού Συνεργασίας των Ευρωπαϊκών Ρυθμιστικών Αρχών Ενέργειας στο πλαίσιο αυτής της διαδικασίας, βάσει της πρώτης ανάγνωσης στο Ευρωπαϊκό Κοινοβούλιο. Πρέπει να ομολογήσω ότι το Ευρωκοινοβούλιο ήλπιζε στη δημιουργία ενός πολύ πιο φιλόδοξου Οργανισμού. Εντούτοις, κατανοούμε ότι πρόκειται απλώς για το πρώτο βήμα στο πλαίσιο μιας μακράς διαδικασίας ολοκλήρωσης των ρυθμιστικών πλαισίων.
<P>
Κατορθώσαμε να συμπεριληφθεί μια νέα διάταξη βάσει της οποίας ο οργανισμός θα έχει τη δυνατότητα να προτείνει τα βασικά κριτήρια που θα συμπεριλαμβάνονται στη χορήγηση εξαιρέσεων για νέες διασυνδέσεις. " διάταξη αυτή είναι ιδιαίτερα συναφείς δεδομένου ότι αυτό είναι ένα από τα κυριότερα εμπόδια που αντιμετωπίζουν οι επενδυτές σε νέα ικανότητα όταν έχουν να κάνουν διαφορετικά κράτη μέλη. " υποχρέωση τήρησης αρκετών διαφορετικών ρυθμιστικών διαδικασιών μπορεί, μερικές φορές, να οδηγήσει σε μπερδεμένα αποτελέσματα και να απομακρύνει τους επενδυτές - για παράδειγμα, ο Nabucco.
<P>
Ο εν λόγω κανονισμός καθιερώνει επίσης, και προσδίδει συγκεκριμένο ρόλο, στο Ευρωπαϊκό Δίκτυο Διαχειριστών Συστημάτων Μεταφοράς "λεκτρικής Ενέργειας (ΕΔΔΣΜ), το οποίο θα έχει την ευθύνη για την κατάρτιση των κωδικών δικτύων που θα υποβάλλονται στον οργανισμό, καθώς και για την ανάπτυξη συντονισμένων μηχανισμών για περιπτώσεις έκτακτης ανάγκης, όπως οι γενικές διακοπές ρεύματος σε επίπεδο Ευρωπαϊκής Ένωσης που υπέστημεν πρόσφατα.
<P>
Θα ήθελα να ολοκληρώσω εκφράζοντας τις ευχαριστίες μου προς το σύνολο του τεχνικού προσωπικού, του οποίου η εργασία μας έδωσε τη δυνατότητα να καταλήξουμε σε μια συμφωνία την οποία, στην αρχή-αρχή των διαπραγματεύσεων, μερικές φορές δεν πιστεύαμε ότι θα επιτύχουμε.
<SPEAKER ID="079" NAME="Antonio Mussa" LANGUAGE="IT">
Κυρία Πρόεδρε, κυρίες και κύριοι, θα ήθελα να ευχαριστήσω την Τσεχική Προεδρία, την Επιτροπή, την κυρία
<P>
Niebler, ως Πρόεδρο της Επιτροπής Βιομηχανίας, Έρευνας και Ενέργειας, τους συναδέλφους εισηγητές σε αυτή τη δέσμη μέτρων για την ενέργεια, τους σκιώδεις εισηγητές και τη γραμματεία της επιτροπής, συμπεριλαμβανομένων όλων των υπαλλήλων της, για τη συνεργασία τους και για τις ικανότητες που επέδειξαν στο πλαίσιο της εργασίας, γι' αυτό το θέμα.
<P>
Μπορούμε και πρέπει να είμαστε όλοι υπερήφανοι για το αποτέλεσμα που έχουμε επιτύχει. Εγώ είμαι σίγουρα υπερήφανος όταν σκέφτομαι το έργο που έκανα όταν κληρονόμησα την οδηγία για την εσωτερική αγορά φυσικού αερίου, με προβλήματα των οποίων η λύση δεν ήταν εύκολη. Είμαι ευτυχής για το ότι αυτή η θητεία μου, η δεύτερη ως ευρωβουλευτή, έχει συμπέσει με το καταληκτικό στάδιο αυτής της δέσμης, η οποία πιστεύω ότι είναι ένα από τα σημαντικότερα ζητήματα που αντιμετωπίστηκαν στο πλαίσιο αυτής της κοινοβουλευτικής περιόδου, και ένα ζήτημα από το οποίο θα προκύψουν οφέλη για τους ψηφοφόρους μας, τους πολίτες της Ευρώπης.
<P>
" οδηγία για το αέριο που θα τεθεί σε ισχύ από το 2011 θα επιφέρει σημαντικές καινοτομίες στον τομέα: ένα σημαντικό αποτέλεσμα που θα πρέπει να τονιστεί είναι η επίτευξη της επιλογής ITO. Αυτό θα επιφέρει το άνοιγμα των αγορών και θα διασφαλίσει την επίτευξη πραγματικής προόδου προς ένα σύστημα που θα επιτρέπει πραγματικά στην ΕΕ να αποκτήσει ενιαία φωνή όσον αφορά τα ενεργειακά ζητήματα. Το σύστημα ITO είναι η πραγματική καινοτομία αυτής της δέσμης, και είναι ο τομέας στον οποίο μπορούμε να πούμε ότι το Ευρωκοινοβούλιο πέτυχε το καλύτερο αποτέλεσμα.
<P>
" νέα οδηγία για το αέριο αποδίδει μεγάλη σημασία στις αρμόδιες για το αέριο αρχές και στον Οργανισμό. " οδηγία προσδίδει νομιμότητα στο ρόλο των αρχών, ιδίως στις χώρες όπου οι εν λόγω αρχές πρόκειται να ξεκινήσουν τη λειτουργία τους από την αρχή. Ως εκ τούτου, είναι θεμελιώδους σημασίας το ότι προσδιορίσαμε το ρόλο και τις αρμοδιότητες των εν λόγω φορέων, και τους δώσαμε ευρείες εξουσίες, δεδομένου ότι είναι ακριβώς αυτές οι αρχές που έχουν το δύσκολο καθήκον του ελέγχου της κοινής αγοράς ενέργειας.
<P>
Μια άλλη λεπτομέρεια, η οποία προστέθηκε στο στάδιο των τριμερών διαπραγματεύσεων, είναι η εξαίρεση από τους κοινούς κανόνες για τα αποκαλούμενα "κλειστά" συστήματα, όπως τα αεροδρόμια, τα νοσοκομεία, οι σταθμοί, οι βιομηχανικές εγκαταστάσεις, και ούτω καθεξής, τα οποία, λόγω των ιδιαίτερων ατομικών χαρακτηριστικών τους, εμπίπτουν σε ένα ευνοϊκότερο σύστημα. Αυτό είναι ένα παράδειγμα της σημασίας που αποδίδει η νέα οδηγία στις ανάγκες των ευρωπαίων πολιτών.
<P>
Κατά την άποψή μου, είναι ακριβώς οι ευρωπαίοι πολίτες που, στην πραγματικότητα, θα ωφεληθούν από αυτήν την οδηγία, δεδομένου ότι με τη χρήση των έξυπνων μετρητών θα έχουν πρόσβαση σε όλα τα στοιχεία που σχετίζονται με τους λογαριασμούς τους, θα είναι σε θέση να αξιολογούν την καλύτερη προσφορά της αγοράς και να επιλέγουν τον προμηθευτή τους βάσει της καλύτερης τιμής∙ διότι, ενώ είναι αληθές ότι θα χρειαστούν μερικά χρόνια έως ότου δούμε τα αποτελέσματα αυτής της απελευθέρωσης, δεν μπορεί, εν τούτοις, να αρνηθεί κανείς ότι η εισαγωγή νέων διαχειριστών στην αγορά θα έχει ως αποτέλεσμα πτώση των τιμών και διαμόρφωση ευνοϊκότερων συνθηκών στην αγορά για τους πολίτες της ΕΕ.
<P>
Ένα άλλο σημαντικό στοιχείο είναι η αναγνώριση των ευρωπαϊκών δικτύων μεταφοράς που θα εξασφαλίσουν την ασφάλεια εφοδιασμού με αέριο για τους ευρωπαίους πολίτες. Όλα αυτά εξαρτώνται και από την ενίσχυση και δημιουργία νέων υποδομών, όπως οι εγκαταστάσεις επανεριοποίησης και αποθήκευσης, οι οποίες θα αποτελέσουν την κινητήριο δύναμη πίσω από την τρίτη δέσμη. Ως εκ τούτου, αυτό που απαιτείται είναι το άνοιγμα μιας ανταγωνιστικής αγοράς, που θα εξασφαλίζει μακροπρόθεσμες επενδύσεις και συμβάσεις από εταιρίες του κλάδου, ιδίως στα νέα κράτη μέλη, όπου η δημιουργία νέων υποδομών θα δώσει επίσης τη δυνατότητα να επιλυθούν μακροχρόνια προβλήματα που σχετίζονται με την ενεργειακή εξάρτηση.
<P>
Έχει ληφθεί υπόψη η προστασία των περισσότερο ευάλωτων καταναλωτών, διά της παροχής στις εθνικές και περιφερειακές αρχές της δυνατότητας να εγγυώνται για τον εφοδιασμό αερίου τους στις πλέον κρίσιμες χρονικές περιόδους. Το επιτυχημένο αποτέλεσμα όσον αφορά την εν λόγω οδηγία για το αέριο και τη δέσμη μέτρων για την ενέργεια συνολικά αναδεικνύει, για μια ακόμη φορά, το ρόλο της Ευρώπης και των θεσμικών οργάνων της στο πλαίσιο της δράσης υπέρ των ευρωπαίων πολιτών.
<SPEAKER ID="080" NAME="Atanas Paparizov" LANGUAGE="BG">
Κυρία Πρόεδρε, Επίτροπε, θα ήθελα, καταρχήν, να εκφράσω την ιδιαίτερη χαρά μου σχετικά με την επίτευξη συμφωνίας μεταξύ του Ευρωκοινοβουλίου και του Συμβουλίου για την τρίτη δέσμη "Ενέργεια", συμπεριλαμβανομένου του κανονισμού για τους όρους πρόσβασης στα δίκτυα μεταφοράς αερίου, του οποίου είμαι ο εισηγητής. Θα ήθελα να αναφερθώ στη συμβολή της Τσεχικής Προεδρίας και στην ενεργό στήριξη της Ευρωπαϊκής Επιτροπής προς την κατεύθυνση της εξεύρεσης κοινών λύσεων.
<P>
Από την άποψη της πρόσβασης στα δίκτυα μεταφοράς αερίου, οι στόχοι της τρίτης δέσμης "Ενέργεια" έχουν επιτευχθεί. Έχουν τεθεί τα θεμέλια για τη δημιουργία κοινής ευρωπαϊκής αγοράς ενέργειας, βάσει κανόνων που καθορίζονται αναλυτικά στους δεσμευτικούς κώδικες δικτύων. Έχουν αυξηθεί οι ευκαιρίες για την ανάπτυξη περιφερειακής συνεργασίας στο πλαίσιο της οποίας ο Οργανισμός Συνεργασίας των Ρυθμιστικών Αρχών Ενέργειας, μαζί με το Ευρωπαϊκό Δίκτυο Διαχειριστών Συστημάτων Μεταφοράς "λεκτρικής Ενέργειας και τις εθνικές ρυθμιστικές αρχές ενέργειας, θα διαδραματίσει επίσης σημαντικό ρόλο σε ό,τι αφορά τη δημιουργία κινήτρων.
<P>
Αυτό θα ενισχύσει σημαντικά την ασφάλεια της παράδοσης και θα ενθαρρύνει τη δημιουργία νέων υποδομών μέσω της κατάρτισης από το ευρωπαϊκό δίκτυο διαχειριστών ενός 10-ετούς επενδυτικού σχεδίου δικτύων, του οποίου η υλοποίηση ελέγχεται και από τις εθνικές ρυθμιστικές αρχές και παρακολουθείται από τον Οργανισμό. Αυτό παρέχει σε όλους τους παράγοντες της αγοράς τη δυνατότητα να συμμετέχουν ενεργά, βάσει σαφώς προσδιορισμένων διαδικασιών, στην κατάρτιση των κωδίκων δικτύου και στην υποβολή προτάσεων για αλλαγές επ' αυτών, σε περίπτωση που η πρακτική εφαρμογή τους δείξει ότι κάτι τέτοιο επιβάλλεται. Οι όροι που διέπουν τον ανταγωνισμό μεταξύ των προμηθευτών καθίστανται αυστηρότεροι μέσω της χρήσης αυστηρότερων κανόνων σχετικά με την πληροφόρηση και μέσω της διαφάνειας των ενεργειών των διαχειριστών μεταφοράς.
<P>
Θα ήθελα να ευχαριστήσω ιδιαίτερα όσους συμμετείχαν στις διαπραγματεύσεις για τη στήριξή τους στις προτάσεις που κατήρτισα επί του 10-ετούς επενδυτικού σχεδίου και της ανάπτυξης πρωτοβουλιών περιφερειακής συνεργασίας. Επιπλέον, θα ήθελα να εκφράσω την ικανοποίησή μου για το ότι, χάρη στις διαπραγματεύσεις που διεξήχθησαν, επιτεύχθηκε καλύτερη ισορροπία μεταξύ των εξουσιών του Ευρωπαϊκού Δικτύου Διαχειριστών Συστημάτων Μεταφοράς "λεκτρικής Ενέργειας, του Οργανισμού Συνεργασίας Ρυθμιστικών Αρχών Ενέργειας και της Ευρωπαϊκής Επιτροπής, με σκοπό τη δημιουργία μιας ομαλά λειτουργούσας, αποτελεσματικής και ανταγωνιστικής αγοράς.
<P>
Θα ήθελα να επισημάνω ιδιαιτέρως τη στενή συνεργασία που υπήρξε επί των πέντε νομοθετικών πράξεων από την τρίτη δέσμη "Ενέργεια". Δημιουργήθηκε επίσης ένα γενικό πλαίσιο όπου τα μεμονωμένα στοιχεία μπορούν να συμπληρώνονται και να ενισχύονται μεταξύ τους. Θα ήθελα επίσης να αναφέρω το σημαντικό αποτέλεσμα της ενεργού συνεργασίας με τους συναδέλφους εισηγητές: την κα Morgan, τον κ. Mussa, τον κ. Vidal-Quadras και τον κ. Chichester. Ευχαριστώ επίσης τους σκιώδεις εισηγητές για την συμβολή τους σε κάθε στάδιο των διαπραγματεύσεων μέσω των εποικοδομητικών και ιδιαίτερα χρήσιμων προτάσεών τους. Πρέπει επίσης να ευχαριστήσω ιδιαίτερα τον πρόεδρο της Επιτροπής Βιομηχανίας, Έρευνας και Ενέργειας και τη γραμματεία του.
<P>
Κυρία Πρόεδρε, το 2009 ξεκίνησε με διακοπή του εφοδιασμού αερίου για τη Βουλγαρία και τη Σλοβενία, μαζί με μια δραματική μείωση των ποσοτήτων εφοδιασμού προς τις άλλες χώρες της κεντρικής και ανατολικής Ευρώπης. Πιστεύω ότι, βάσει της τρίτης δέσμης "Ενέργεια", τις απροσδόκητες προτάσεις της Ευρωπαϊκής Επιτροπής σχετικά με την ανανέωση του περιεχομένου της οδηγίας για την ασφάλεια του εφοδιασμού αερίου, και τα σχέδια για τη σύνδεση των δικτύων μεταφοράς αερίου που στηρίζονται από το σχέδιο για την ανάκαμψη της οικονομίας, έως το τέλος του 2009 η ΕΕ θα είναι έτοιμη να αντιμετωπίσει οποιεσδήποτε ενδεχόμενες διακοπές σε ό,τι αφορά τον εφοδιασμό, χάρις στους σημαντικότερους πόρους και τη μεγαλύτερη αλληλεγγύη. Αισθάνομαι δικαιωμένος, λόγω των αποτελεσμάτων που επιτύχαμε, για το ότι έκανα έκκληση προς όλους τους συναδέλφους μου ευρωβουλευτές να στηρίξουν κατά τη δεύτερη ανάγνωση το κοινό κείμενο στο οποίο καταλήξαμε με το Συμβούλιο, και το οποίο σας έχει παρουσιαστεί.
<SPEAKER ID="081" NAME="Ivo Belet" LANGUAGE="NL">
Αν και το θέμα της σήμανσης των ελαστικών επισώτρων αναφορικά με την οικονομία καυσίμου έχει προγραμματιστεί να συζητηθεί σήμερα κατά τρόπο παράξενο, μεταξύ ηλεκτρικής ενέργειας και αερίου, συζητούμε σημαντικά και πολύ απτά μέτρα που έχουν άμεση σημασία για κάθε καταναλωτή, κάθε οδηγό και, στην πραγματικότητα, για τους περισσότερους Ευρωπαίους.
<P>
Πρόκειται για ένα συγκεκριμένο μέτρο που θα κοστίσει λίγο ή τίποτε και θα συμβάλει σημαντικά στην επίτευξη των φιλόδοξων στόχων μας για το κλίμα. Το ελαστικό επίσωτρο ενός αυτοκινήτου - δεν είμαι σίγουρος εάν το γνωρίζετε - αντιστοιχεί στο 20% έως 30% της συνολικής κατανάλωσης καυσίμου του αυτοκινήτου. Ως εκ τούτου είναι λογικό ότι το ελαστικό επίσωτρο διαθέτει τεράστιο δυναμικό ενεργειακής απόδοσης και οικονομίας.
<P>
Ποια είναι τα συγκεκριμένα μέτρα τα οποία σκοπεύουμε να λάβουμε; Θα προσπαθήσουμε να ενθαρρύνουμε όλους τους οδηγούς αυτοκινήτων, δηλαδή σχεδόν όλο τον κόσμο, να παρακολουθούν την ενεργειακή απόδοση και την εκπομπή θορύβου των ελαστικών επισώτρων από δω και στο εξής. Δεν θα υποχρεώσουμε κανέναν να το κάνει. Απλώς θα ενημερώσουμε τον κόσμο, όπως κάνουμε σήμερα για τα ψυγεία, για παράδειγμα, μέσω σαφούς σήμανσης ή αυτοκόλλητου. Ποιος θα ήθελε να οδηγεί με ελαστικά B ή Γ κατηγορίας, όταν μπορεί να χρησιμοποιήσει μια φιλική προς το περιβάλλον έκδοση Α κατηγορίας; Επίσης, ένα ελαστικό επίσωτρο Α κατηγορίας είναι λιγότερο δαπανηρό μακροπρόθεσμα. Αυτό το γεγονός είναι γνωστό ως καθαρό κέρδος, κέρδος για τον καταναλωτή και, πάνω απ' όλα, κέρδος για το περιβάλλον.
<P>
Θα ήθελα να σας αναφέρω ένα νούμερο: μια εκτίμηση επιπτώσεων έχει δείξει ενδεχόμενη εξοικονόμηση έως και ενάμισι εκατομμυρίου τόνων CO2. Αυτό το νούμερο αντιστοιχεί στην εξάλειψη των εκπομπών CO2 από σχεδόν ένα εκατομμύριο επιβατικά αυτοκίνητα που κυκλοφορούν στους ευρωπαϊκούς δρόμους. Όταν αυτό το μέτρο εφαρμοστεί πλήρως, οι εκπομπές CO2 ενός εκατομμυρίου επιβατικών αυτοκινήτων θα έχουν εξαλειφθεί, γεγονός εντυπωσιακό!
<P>
Φυσικά, θα ωφεληθούν και οι κατασκευαστές ελαστικών επισώτρων. Δεν χρειάζεται να ειπωθεί ότι - κάτι που είναι λογικό - όταν σκεφτήκαμε αυτό το μέτρο συμβουλευτήκαμε το συγκεκριμένο κλάδο. Είναι σίγουρο ότι η εφαρμογή νέας νομοθεσίας σε έναν κλάδο που έχει πληγεί ιδιαίτερα έντονα από την κρίση του κλάδου της αυτοκινητοβιομηχανίας δεν θα είχε νόημα, εάν επρόκειτο να χρειαστούν πρόσθετα κονδύλια και περισσότερη γραφειοκρατία. Πρόκειται για σοβαρά επιχειρήματα που δεν μπορούν απλώς να αγνοηθούν. " εν λόγω οδηγία σήμανσης ωφελεί επίσης τους κατασκευαστές ποιοτικών ελαστικών επισώτρων αυτοκινήτου, λόγος για τον οποίο αποδίδουμε τόση σημασία στην παρακολούθηση της υλοποίησης της, γεγονός απαραίτητο για την δημιουργία ίσων όρων παιχνιδιού, εκτός του ότι πρόκειται για υψηλό επίπεδο.
<P>
Είναι αυτονόητο ότι η φιλικότητα προς το περιβάλλον δεν θα πρέπει ποτέ να αποβαίνει εις βάρος της ασφάλειας, γι' αυτό και έχουμε καταθέσει τροπολογίες προς αυτή την κατεύθυνση. " ασφάλεια παραμένει, φυσικά, η πρώτη μας προτεραιότητα, όταν πρόκειται για ελαστικά επίσωτρα αυτοκινήτων.
<P>
Θα ήθελα να κάνω ένα ακόμη σύντομο σχόλιο για το κριτήριο της εκπομπής θορύβου. Περιλαμβάνεται και αυτό το κριτήριο διότι, όπως γνωρίζετε, η ηχορύπανση είναι μια από τις πληγές της εποχής μας. Ως εκ τούτου, χαιρετίζω ιδιαίτερα, απ' αυτήν την άποψη, το γεγονός ότι έχουν διαμορφώσει ένα προσεκτικό και βιώσιμο κριτήριο για την περαιτέρω μείωση της ηχορύπανσης αλλά, όπως έχω ήδη αναφέρει, ποτέ εις βάρος της ασφάλειας του αυτοκινήτου και του ελαστικού επισώτρου.
<P>
Θα ήθελα να ολοκληρώσω κάνοντας μια μικρή αναφορά στο χρονικό πλαίσιο. Κατά την άποψή μου, έχουμε καταλήξει σε ένα φιλόδοξο αλλά και λογικό συμβιβασμό. Βασιζόμαστε, φυσικά, στους κατασκευαστές ελαστικών αυτοκινήτων, όπως συνέβη και στην περίπτωση των εκπομπών CO2 των ίδιων των αυτοκινήτων, να εισαγάγουν, πολύ συντομότερα, προϊόντα στην αγορά που θα ικανοποιούν τα πλέον φιλικά προς το περιβάλλον πρότυπα.
<SPEAKER ID="082" NAME="Silvia-Adriana Ţicău" LANGUAGE="RO">
Επίτροπε, κυρίες και κύριοι, τα κτίρια ευθύνονται για την κατανάλωση του 40% της πρωτογενούς ενέργειας καθώς και για το 40% των εκπομπών αερίου του θερμοκηπίου. Γι' αυτό το λόγο η επείγουσα εφαρμογή των μέτρων για τη βελτίωση της ενεργειακής απόδοσης των κτιρίων είναι ο πιο αξιόπιστος, λιγότερο χρονοβόρος και λιγότερο δαπανηρός τρόπος περιορισμού των εκπομπών αερίων του θερμοκηπίου. Εντούτοις, η βελτίωση της ενεργειακής απόδοσης των κτιρίων παρέχει και τεράστιες δυνατότητες για την ανάκαμψη της οικονομίας της ΕΕ μέσω της δημιουργίας πάνω από 250.000 θέσεων εργασίας, μέσω των επενδύσεων που απαιτούνται για την προώθηση των ανανεώσιμων πηγών ενέργειας και των κτιρίων ενεργειακής απόδοσης και, τελευταίο αλλά εξίσου σημαντικό, μέσω της βελτίωσης της ποιότητας ζωής των ευρωπαίων πολιτών διά της μείωσης του κόστους των λογαριασμών των οργανισμών κοινής ωφέλειας.
<P>
" νέα πρόταση της Επιτροπής για την τροποποίηση της υφιστάμενης οδηγίας ορίζει την κατάργηση του ορίου των 1.000 μ2, τον καθορισμό ορισμένων ελάχιστων απαιτήσεων ενεργειακής απόδοσης για τα κτίρια και την εφαρμογή διαδικασίας για τη σύγκλιση των ελάχιστων απαιτήσεων που έχουν καθοριστεί σε εθνικό επίπεδο, την προώθηση κτιρίων που παράγουν σε τοπικό επίπεδο ποσότητα ανανεώσιμης ενέργειας ισοδύναμης με την κατανάλωση πρωτογενούς ενέργειας, καθώς και χρηματοδότηση από τα δημόσια κονδύλια μόνο της κατασκευής κτιρίων που ικανοποιούν τις ελάχιστες απαιτήσεις ενεργειακής απόδοσης.
<P>
Το Ευρωκοινοβούλιο έχει εισαγάγει τις ακόλουθες σημαντικές τροπολογίες: επέκταση του πεδίου εφαρμογής της οδηγίας προκειμένου να συμπεριληφθούν τα συστήματα κεντρικής θέρμανσης και ψύξης, βελτίωση του ρόλου και τυποποίηση της μορφής των πιστοποιητικών ενεργειακής απόδοσης για τα κτίρια, διαμόρφωση κοινής μεθοδολογίας για τον προσδιορισμό ελάχιστων απαιτήσεων ενεργειακής απόδοσης, εφαρμογή, στην περίπτωση δημόσιων οργανισμών, των συστάσεων που περιλαμβάνονται στο πιστοποιητικό ενεργειακής απόδοσης κατά την περίοδο ισχύος του, νέες διατάξεις σχετικά με την παροχή πληροφοριών στους καταναλωτές και εκπαίδευσης σε ελεγκτές και εμπειρογνώμονες, καθώς και χορήγηση, από το 2019, οικοδομικών αδειών για κτίρια που παράγουν ανανεώσιμη ενέργεια, σε τοπικό επίπεδο, σε ποσότητα τουλάχιστον ισοδύναμη με την ενέργεια που παράγεται από συμβατικές πηγές, μαζί με την εισαγωγή νέων διατάξεων για τον έλεγχο των συστημάτων θέρμανσης ή ψύξης.
<P>
Καλώ τους συναδέλφους μου ευρωβουλευτές να επισκεφτούν την έκθεση που είναι αφιερωμένη σε αυτού του είδους τα κτίρια - βιοκλιματικά κτίρια (net zero) - και η οποία παρουσιάζεται στο Ευρωπαϊκό Κοινοβούλιο με συνδιοργανωτή τη WWF.
<P>
Αν και η οδηγία για την ενεργειακή απόδοση των κτιρίων έχει τεθεί σε ισχύ από το 2002, το επίπεδο εφαρμογής της στα διάφορα κράτη μέλη δεν είναι ικανοποιητικό. Τα κράτη μέλη έχουν προσδιορίσει την έλλειψη χρηματοδότησης ως το βασικό εμπόδιο για την ορθή εφαρμογή αυτής της οδηγίας. Αυτός είναι ο λόγος για τον οποίο το Ευρωκοινοβούλιο πρότεινε τη χρηματοδότηση των μέτρων για την ενεργειακή απόδοση των κτιρίων από το Ευρωπαϊκό Ταμείο Περιφερειακής Ανάπτυξης, τη δημιουργία ενός Ευρωπαϊκού Ταμείου Ενεργειακής Απόδοσης των κτιρίων και την προώθηση των ανανεώσιμων πηγών ενέργειας μέσω της συμβολής της ΕΤΕπ, της Ευρωπαϊκής Επιτροπής και των κρατών μελών, τη δυνατότητα χρήσης χαμηλού ΦΠΑ για τις υπηρεσίες και τα προϊόντα που σχετίζονται με την ενεργειακή απόδοση των κτιρίων, την ανάπτυξη εθνικών προγραμμάτων που βοηθούν στην ενίσχυση της ενεργειακής απόδοσης των κτιρίων μέσω της έγκρισης χρηματοδοτικών μέσων και συγκεκριμένων δημοσιονομικών μέτρων.
<P>
Τέλος αλλά εξίσου σημαντικό, θα ήθελα να ευχαριστήσω τους σκιώδεις εισηγητές, το τεχνικό προσωπικό της Επιτροπής Βιομηχανίας, Έρευνας και Ενέργειας και το προσωπικό ΚΕΠΠΑ της εν λόγω Επιτροπής με το οποίο είχα μια εξαιρετική συνεργασία. Αναμένω με ενδιαφέρον τα σχόλια των συναδέλφων βουλευτών.
<SPEAKER ID="083" NAME="Andris Piebalgs">
Μέλος της Επιτροπής. - Κυρία Πρόεδρε, δεν είναι εύκολο μέσα σε πέντε λεφτά να δώσω την απάντηση της Επιτροπής σε επτά εξαιρετικές εκθέσεις, αλλά δεν θέλω να χάσω αυτή την ευκαιρία να ευχαριστήσω όλους τους εισηγητές - την κα Morgan, την κα Ţicău, τον κ. Chichester, τον κ. Vidal-Quadras, τον κ. Mussa, τον κ. Paparizov και τον κ. Belet - καθώς και όλους τους σκιώδεις εισηγητές. Θα ήθελα επίσης να ευχαριστήσω την κα Niebler που εργάστηκε σκληρά προκειμένου να μπορέσουμε να καταλήξουμε σε αυτή την έκθεση σε πολύ περιορισμένο χρονικό διάστημα.
<P>
Θα ξεκινήσω με την εσωτερική αγορά ενέργειας, διότι πριν από δύο χρόνια ξεκινήσαμε θέτοντας ένα φιλόδοξο στόχο: να δημιουργήσουμε μια πραγματικά ανταγωνιστική και ευρωπαϊκή αγορά ενέργειας προς όφελος των πολιτών της Ε.Ε. Το εργαλείο για την επίτευξη αυτού του στόχου είναι η τρίτη δέσμη για την εσωτερική ενεργειακή αγορά αερίου και ηλεκτρικής ενέργειας.
<P>
Σήμερα βρισκόμαστε κοντά στην έγκριση αυτής της δέσμης και, ως εκ τούτου, στην επίτευξη του στόχου. Οι τριμερείς διαπραγματεύσεις είχαν ως αποτέλεσμα την επίτευξη συμφωνίας επί του συμβιβασμού. " Επιτροπή στηρίζει πλήρως αυτή τη δέσμη. Εάν αυτή εγκριθεί αύριο από την Ολομέλεια, θα παράσχει στην ΕΕ το σαφές ρυθμιστικό πλαίσιο που απαιτείται για τη διαμόρφωση μιας ορθά λειτουργούσας εσωτερικής αγοράς, καθώς και για την προώθηση των ιδιαίτερα αναγκαίων επενδύσεων.
<P>
Πρώτον, θα διευκολύνει τις διασυνοριακές εμπορικές συναλλαγές ενέργειας με την ίδρυση ενός οργανισμού συνεργασίας των εθνικών ρυθμιστικών αρχών ενέργειας, με δεσμευτικές εξουσίες λήψης αποφάσεων, που θα λειτουργεί συμπληρωματικά προς τις εθνικές ρυθμιστικές αρχές. Αυτό διασφαλίζει τον κατάλληλο χειρισμό διασυνοριακών υποθέσεων και δίνει στην ΕΕ τη δυνατότητα να αναπτύξει ένα πραγματικά ευρωπαϊκό δίκτυο.
<P>
Δεύτερον, η νέα νομοθεσία θα προαγάγει τη διασυνοριακή και περιφερειακή συνεργασία και τις επενδύσεις με ένα νέο ευρωπαϊκό δίκτυο για διαχειριστές δικτύων μεταφοράς. Οι διαχειριστές του δικτύου της ΕΕ θα συνεργαστούν και θα αναπτύξουν κώδικες δικτύου και πρότυπα ασφάλειας, ενώ θα σχεδιάζουν και θα συντονίζουν τις επενδύσεις που είναι απαραίτητες σε επίπεδο ΕΕ.
<P>
Τρίτον, θα προβλέπει αποτελεσματικότερη ρυθμιστική εποπτεία από τις εθνικές ρυθμιστικές αρχές, οι οποίες θα είναι περισσότερο ανεξάρτητες και θα έχουν στη διάθεσή τους όλα τα απαραίτητα μέσα.
<P>
Τέταρτον, θα διασφαλίζει τον αποτελεσματικό διαχωρισμό της παραγωγής από τη μεταφορά της ενέργειας, ούτως ώστε να εξαλειφθούν τυχόν συγκρούσεις συμφερόντων, να προαχθούν οι επενδύσεις στα δίκτυα και να αποτραπούν συμπεριφορές δυσμενών διακρίσεων.
<P>
" εν λόγω νομοθεσία θα διασφαλίσει επίσης μεγαλύτερη διαφάνεια, εξασφαλίζοντας, κατ' αυτόν τον τρόπο, ίσες ευκαιρίες πρόσβασης στις πληροφορίες, καθιστώντας την τιμολόγηση περισσότερο διαφανή, αυξάνοντας την εμπιστοσύνη στην αγορά, βοηθώντας να αποφεύγεται οποιουδήποτε είδους ενδεχόμενη χειραγώγηση ή χειραγώγηση της αγοράς.
<P>
Το ζήτημα εδώ δεν είναι απλώς η διαμόρφωση μιας ορθά λειτουργούσας εσωτερικής αγοράς, αλλά, πιο γενικά, το να διασφαλίσουμε ότι η ΕΕ μπορεί να αρθεί στο ύψος των προκλήσεων που αντιμετωπίζουμε στον τομέα της ενέργειας: κλιματική αλλαγή, αυξημένη εξάρτηση από τις εισαγωγές, ασφάλεια του εφοδιασμού, παγκόσμια ανταγωνιστικότητα.
<P>
Ειδικότερα, μια λειτουργική εσωτερική αγορά είναι βασικό στοιχείο στο πλαίσιο της προσπάθειας της ΕΕ να αντιμετωπίσει την κλιματική αλλαγή. Χωρίς μια ανταγωνιστική αγορά ηλεκτρικής ενέργειας, ένα σύστημα εμπορίας δικαιωμάτων εκπομπής αερίων θερμοκηπίου δεν πρόκειται ποτέ να λειτουργήσει σωστά, ενώ δεν θα επιτευχθούν και οι στόχοι μας αναφορικά με την ανανεώσιμη ενέργεια.
<P>
Ο συμβιβασμός που επιτεύχθηκε αποτελεί και μια καλή ισορροπία μεταξύ των θέσεων του Ευρωκοινοβουλίου και του Συμβουλίου. Οι εισηγητές σάς έχουν ήδη παρουσιάσει τα βασικά στοιχεία βάσει των οποίων ο επιτευχθείς πολιτικός συμβιβασμός ενισχύει την κοινή θέση που εγκρίθηκε από το Συμβούλιο τον Ιανουάριο του 2009.
<P>
Θα ήθελα να επισημάνω ορισμένα βασικά θέματα.
<P>
" έκκληση του Ευρωκοινοβουλίου για βελτιωμένη προστασία του καταναλωτή και για την καταπολέμηση της ενεργειακής πενίας έχει πλέον κατοχυρωθεί στα νομοθετικά κείμενα. Ο εφοδιασμός με έξυπνους μετρητές, που επιτρέπουν στους καταναλωτές να πληροφορούνται με ακρίβεια τα στοιχεία της κατανάλωσής τους και να προωθούν την ενεργειακή απόδοση, έχει στόχο την κάλυψη του 80% των καταναλωτών έως το 2020. Έχουν ενισχυθεί οι εξουσίες και η ανεξαρτησία των εθνικών ρυθμιστικών αρχών, όπως και οι εξουσίες του Οργανισμού, ενώ έχουν καταστεί αποδοτικότεροι οι κανόνες για τον αποτελεσματικό διαχωρισμό.
<P>
Το κυριότερο, υπήρξαν εξελίξεις στην πράξη. Πολλές επιχειρήσεις προέβησαν σε αναδιάρθρωση και σε αλλαγή του τρόπου αντιμετώπισης των δικτύων και των καταναλωτών. Σήμερα, στο Hannover Messe, διαπίστωσα ότι οι έξυπνοι μετρητές σημειώνουν προόδους και ότι οι επιχειρήσεις αποδέχονται αυτές τις αποφάσεις.
<P>
" ενεργειακή απόδοση αποτελεί σίγουρα μια από τις βασικές πολιτικές της ευρωπαϊκής πολιτικής για την ενέργεια. Ο οικονομικός κλάδος έχει ακόμα σημαντικά περιθώρια περαιτέρω βελτίωσης της ενεργειακής απόδοσής του και, ταυτόχρονα, δημιουργίας νέων θέσεων εργασίας και τόνωσης της ανάπτυξης.
<P>
Ευχαριστώ θερμά το Σώμα για τη στήριξη του στην πρόταση της Επιτροπής για την επαναδιατύπωση της οδηγίας για την ενεργειακή απόδοση των κτιρίων. Οι συζητήσεις και οι προτάσεις καταδεικνύουν ότι το Σώμα έχει τους ίδιους στόχους πολιτικής και επιθυμεί τη σημαντική βελτίωση της τρέχουσας απόδοσης. Ο εν λόγω τομέας δεν είναι εύκολος, λόγω του μεγάλου ποσοστού επικουρικότητας, οπότε πρέπει να επιτύχουμε μια καλή ισορροπία. " οδηγία παρέχει ένα πλαίσιο για την αναβάθμιση της ενεργειακής απόδοσης των κτιρίων της ΕΕ.
<P>
Υπάρχουν πολλές διευκρινήσεις, γεγονός που ενισχύει το αποτέλεσμα της οδηγίας, όπως οι αρχές της μεθόδου του "βέλτιστου κόστους", οι απαιτήσεις για τους μηχανισμούς ελέγχου και πολλοί ορισμοί.
<P>
Υπάρχει το θέμα των χρηματοδοτικών μέσων που είναι πολύ σημαντικά για την τόνωση των μέτρων ενεργειακής απόδοσης, αλλά αυτά πρέπει να αντιμετωπιστούν μέσω της κατάλληλης νομοθεσίας και των πρωτοβουλιών. Συνεπώς, η οδηγία για τα κτίρια περιορίζεται σε ό,τι μπορεί να γίνει αναφορικά με χρηματοδοτικά και δημοσιονομικά θέματα.
<P>
Τα κτίρια που παρουσιάζουν ιδιαίτερη ενεργειακή απόδοση, είτε αποκαλούνται κτίρια χαμηλής ή μηδενικής ενέργειας, είτε κτίρια επόμενης γενιάς, αποτελούν ένα νέο χαρακτηριστικό που έχει εισαχθεί στην οδηγία από την Επιτροπή.
<P>
Είναι πολύ σημαντικό η εν λόγω διάταξη να είναι φιλόδοξη αλλά ρεαλιστική και με κάποια ευελιξία, δεδομένης της πολυμορφίας του κλίματος και των οικονομικών συνθηκών στην ΕΕ. Οι ενοποιημένες απαιτήσεις, όπως τα κτίρια καθαρής μηδενικής ενέργειας δεν θα ικανοποιούσαν ακριβώς αυτή την απαίτηση και, ως εκ τούτου, θα ήταν υπερβολικές.
<P>
" εναρμόνιση είναι κρίσιμης σημασίας για την εσωτερική αγορά. Στηρίζω πλήρως την επιθυμία του Ευρωκοινοβουλίου για την ύπαρξη ενιαίας μεθοδολογίας υπολογισμού των επιπέδων των απαιτήσεων που αντιστοιχούν στα βέλτιστα κόστη. Εντούτοις, η θέσπιση κοινής μεθοδολογίας για τον υπολογισμό της ίδιας της ενεργειακής απόδοσης θα μπορούσε να αποδειχθεί αντιπαραγωγική, προκαλώντας καθυστερήσεις αρκετών ετών στην εφαρμογή της οδηγίας, λόγω της πολυπλοκότητας των κανονισμών δόμησης των κρατών μελών.
<P>
Πρόκειται, ως εκ τούτου, για ιδιαίτερα πολύπλοκη και δύσκολη νομοθεσία, αλλά υπολογίζω ιδιαίτερα στο Ευρωκοινοβούλιο για την ενίσχυση αυτού του νομοθετικού μέσου.
<P>
Ο εισηγητής μίλησε επίσης για ελαστικά επίσωτρα που μπορούν να διαδραματίσουν σημαντικό ρόλο στη μείωση της ενεργειακής έντασης των μεταφορών και στη μείωση των εκπομπών. Ο συνδυασμός των επιπτώσεων αυτής της πρότασης με τις επιπτώσεις της νομοθεσίας για την έγκριση τύπου στα ελαστικά αναμένεται να έχει ως αποτέλεσμα οικονομία καυσίμου 5% επί του συνολικού στόλου της ΕΕ έως το 2020. Αυτή η πρόταση θα παράσχει στους καταναλωτές τυποποιημένες πληροφορίες σχετικά με την ενεργειακή απόδοση των καυσίμων. Θα παράσχει επίσης πληροφορίες σχετικά με την πρόσφυση σε υγρό οδόστρωμα, που είναι μια ακόμη ουσιαστική παράμετρος όσον αφορά τα ελαστικά επίσωτρα, καθώς και σχετικά με τον εξωτερικό θόρυβο κύλισης. Βάσει των παραπάνω, η σήμανση θα προσανατολίσει την αγορά προς ελαστικά καλύτερης απόδοσης, αποφεύγοντας την πραγματοποίηση βελτιώσεων επί μιας πτυχής εις βάρος άλλων πτυχών.
<P>
" έκθεση που θα τεθεί προς ψηφοφορία αυτή την εβδομάδα θα προσθέσει μερικές σημαντικές βελτιώσεις στην αρχική πρόταση, όπως η αλλαγή από οδηγία σε κανονισμό, που θα μειώσει το κόστος μεταφοράς στο εθνικό δίκαιο και θα διασφαλίσει την καθολική ισχύ της ίδιας ημερομηνίας για τη σήμανση. " συμπερίληψη των ελαστικών επισώτρων χιονιού εντός του πεδίου εφαρμογής της σήμανσης, με τη θέσπιση συγκεκριμένης ταξινόμησης το συντομότερο δυνατόν, θα ωφελήσει και όσους οδηγούν σε συνθήκες πάγου ή χιονιού.
<P>
Είναι σημαντικό να βρούμε τον καλύτερο τρόπο τοποθέτησης της σήμανσης. Διεξάγεται συζήτηση επ' αυτού. Θα επιθυμούσαμε ιδιαίτερα να στηρίξετε την πρότασή μας για την ενσωμάτωση της σήμανσης στα αυτοκόλλητα που παρέχονται σήμερα με κάθε ελαστικό επίσωτρο, όπου υποδεικνύονται οι διαστάσεις του ελαστικού, ο δείκτης φόρτισης, κλπ.
<P>
Πιστεύω ότι έχουμε πραγματοποιήσει αξιοσημείωτη πρόοδο όσον αφορά στον φάκελο της ενέργειας στο πλαίσιο αυτής της νομοθεσίας και, το κυριότερο, έχουμε τη στήριξη των πολιτών μας και του κλάδου. Στο Hannover Messe διαπιστώσαμε την ισχυρότατη τάση του κλάδου προς την κατεύθυνση της ενεργειακής απόδοσης, όχι μόνο στα πεδία επί των οποίων νομοθετήσαμε τώρα, αλλά και σε άλλους τομείς του κλάδου, όπως οι διαφορετικές συσκευές που χρησιμοποιούνται για την τελική κατανάλωση και την παραγωγή εργαλείων για διαφορετικούς τύπους βιομηχανίας.
<P>
Ενεργειακή απόδοση, ενεργειακή και Ευρώπη: αυτές είναι οι λέξεις κλειδιά για να χαρακτηρίσουμε αυτό που έχουμε επιτύχει με την εν λόγω νομοθεσία. Θα ήθελα να ευχαριστήσω όσους συμμετείχαν και ιδίως όλους τους βουλευτές του Ευρωκοινοβουλίου που τη στήριξαν.
<P>
Ως τελική απολογητική επισήμανση, θα μπορούσα να έχω ακόμη πέντε λεπτά, αλλά θα χρησιμοποιήσω μόνο ένα όταν θα μου δοθεί ο λόγος για δεύτερη φορά. Σας ευχαριστώ που μου επιτρέψετε να ολοκληρώσω αυτή την ομιλία.
<SPEAKER ID="084" NAME="Rebecca Harms" LANGUAGE="DE">
Κυρία Πρόεδρε, σας ευχαριστώ κ. Piebalgs για την επικεντρωμένη ομιλία σας. Πιστεύω ότι ο καλύτερος τρόπος να μετρήσουμε την πρόοδο που έχουμε σημειώσει είναι να χρησιμοποιήσουμε ως σημείο αναφοράς τον στόχο που θέσαμε στην αρχή της συζήτησης. Θυμάμαι ότι αρχικά η κατάσταση είχε ως εξής: η κα Kroes, παρουσίασε μια ανάλυση που έδειχνε ότι, παρά τις αρκετές δέσμες απελευθέρωσης σε ευρωπαϊκό επίπεδο, την ισχύ στην αγορά μοιράζονται όλο και λιγότερες επιχειρήσεις - μεγάλες ενεργειακές επιχειρήσεις - σε ολοένα και περισσότερα κράτη μέλη της ΕΕ, με άλλα λόγια, ο συγκεντρωτισμός αυξάνεται στον τομέα της ενέργειας, τόσο σε ό,τι αφορά την ηλεκτρική ενέργεια, όσο και αναφορικά με το αέριο. Αισθάνθηκα, ως εκ τούτου, ιδιαίτερη χαρά στην αρχή της συζήτησης για το γεγονός ότι η Επιτροπή και, αργότερα, το Ευρωκοινοβούλιο δήλωσαν ότι το αποτελεσματικότερο μέσο για την καταπολέμηση αυτού του συγκεντρωτισμού - ιδίως στον τομέα της ηλεκτρικής ενέργειας - είναι ο διαχωρισμός της παραγωγής και του δικτύου μεταφοράς.
<P>
Θα στοιχημάτιζα μαζί σας σήμερα ότι χωρίς αυτόν τον διαχωρισμό - όπως υποστηρίξατε αρχικά - δεν θα καταφέρουμε να παράσχουμε πραγματική προστασία στους καταναλωτές από αυθαίρετες τιμές στην αγορά ενέργειας. Είμαι έτοιμη επίσης να στοιχηματίσω ότι το Σώμα θα συζητήσει αυτό το μέσο ξανά στο κοντινό μέλλον, διότι οι αποφάσεις που λαμβάνουμε τώρα δεν θα είναι επαρκείς για τη διάσπαση αυτής της ισχύος και της δεσπόζουσας θέσης ορισμένων μεγάλων ενεργειακών επιχειρήσεων. Δεν θα είναι αρκετό να αποτρέψουμε την ακόμα μεγαλύτερη αύξηση των τιμών του ρεύματος και του αερίου, παρά τα συνεχώς αυξανόμενα κέρδη στον τομέα της ενέργειας. Στην πραγματικότητα δεν θα είναι αρκετή ούτε η παροχή διαφάνειας και προστασίας των καταναλωτών που υπόσχονται εδώ πολλοί καλοπροαίρετοι βουλευτές.
<P>
Πρέπει να αναγνωρίσω το γεγονός ότι οι εν λόγω βουλευτές έδωσαν σκληρό αγώνα από αυτή την άποψη. Ωστόσο, πρέπει επίσης να πω ότι η επιτυχία ανήκει εδώ στις μεγάλες επιχειρήσεις και σε ορισμένα από τα κράτη μέλη, και όχι στους διορατικούς ευρωπαίους πολιτικούς. Ελπίζω ότι θα αποδεχθείτε το στοίχημα και, αργότερα, σε τέσσερα χρόνια, θα συζητήσουμε το επόμενο στάδιο απελευθέρωσης και θα μιλήσουμε πραγματικά για το διαχωρισμό.
<SPEAKER ID="085" NAME="Gunnar Hökmark">
εξ ονόματος της Ομάδας PPE-DE. - Κυρία Πρόεδρε, θα ήθελα να ευχαριστήσω την κυρία Morgan για την έκθεση της σχετικά με τις αγορές ηλεκτρικής ενέργειας. Είχα τη χαρά, ως σκιώδης εισηγητής, να συνεργαστώ μαζί της, και νομίζω ότι είναι σωστό να πω ότι κατορθώσαμε να επιτύχουμε την απελευθέρωση των αγορών ενέργειας. Τουλάχιστον, σημειώσαμε κάποια σημαντικά βήματα προόδου και ανοίξαμε την αγορά. Πιστεύω ότι είναι δίκαιο να πω ότι η έκθεση για την ηλεκτρική ενέργεια διαδραμάτισε επίσης πρωταγωνιστικό ρόλο στη διαδικασία που συζητούμε εδώ σήμερα.
<P>
Θεωρώ ότι είναι σημαντικό να πω ότι αυτό που επιτύχαμε έρχεται επίσης σε αντίθεση με τα πιστεύω κάποιων σε διαφορετικές χώρες που θα επιθυμούσαν την ύπαρξη περισσότερο προστατευμένων συνόρων όσον αφορά τις αγορές ενέργειας. Στη Σουηδία διεξάγεται συζήτηση στο πλαίσιο της οποίας υπάρχουν εκείνοι που θα ήθελαν να επικρατήσει κάποιου είδους προστατευτισμού ως όσον αφορά την εξαγωγή της ηλεκτρικής ενέργειας. Κάτι τέτοιο, ωστόσο, θα δυσχέραινε και θα ανέτρεπε όσα μπορούμε να επιτύχουμε μέσα από μια ανοιχτή αγορά ηλεκτρικής ενέργειας.
<P>
Είναι μέσα από το άνοιγμα των αγορών που μπορούμε να κάνουμε κάτι για την κλιματική αλλαγή και που μπορούμε να κάνουμε βέλτιστη χρήση των ανανεώσιμων πηγών ενέργειας και της πυρηνικής ενέργειας. Μπορούμε επίσης να διασφαλίσουμε τον καλό εφοδιασμό ενέργειας ολόκληρης της Ένωσης, γεγονός που θα φέρει κοντά τις χώρες και τις αγορές. Πιστεύω ότι τα μέτρα που λαμβάνουμε με αυτή τη δέσμη για την ενεργειακή αγορά θα πρέπει να θεωρηθούν σημαντικά. Αν και υπάρχουν και άλλα μέτρα που πρέπει να ληφθούν, έχουμε συμβάλει στην ενεργειακή ασφάλεια της Ευρώπης και στην καταπολέμηση της κλιματικής αλλαγής.
<SPEAKER ID="086" NAME="Edit Herczog">
εξ ονόματος της Ομάδας PSE. - Κυρία Πρόεδρε, η τρίτη δέσμη "Ενέργεια" αφορά τη χαλιναγώγηση του τομέα με στόχο την εξασφάλιση περισσότερης ασφάλειας και διαφάνειας, καθώς και αειφόρου και προσιτής οικονομικά ενέργειας για όλους τους ευρωπαίους πολίτες και τις επιχειρήσεις. Αφορά την αντιμετώπιση των ενεργειακών προκλήσεων που έχουμε μπροστά μας. Αφορά τον περιορισμό της εξάρτησης των κρατών μελών από μεμονωμένες χώρες. Αφορά τη μεγαλύτερη ικανοποίηση του πελάτη και του καταναλωτή. Αφορά την αποφυγή στρεβλώσεων της αγοράς, ιδίως μεταξύ των χωρών που παράγουν με χαμηλό κόστος και όσων επιθυμούν να αγοράζουν φθηνά, οι οποίες δεν είναι απαραιτήτως οι ίδιες. Αφορά την προσέλκυση επενδυτών στον τομέα της ενέργειας.
<P>
Ο Ευρωπαϊκός Οργανισμός θα διαδραματίσει βασικό ρόλο και, όπως έχει πει ο συνάδελφός μου εισηγητής κ. Chichester, έχουμε κατορθώσει να δημιουργήσουμε έναν ισχυρό και ανεξάρτητο οργανισμό, κατορθώσαμε να βελτιώσουμε το ρόλο του Ευρωκοινοβουλίου προκειμένου να επιτύχουμε τους στόχους που ανέφερα παραπάνω. " συνεργασία μας ήταν θαυμάσια. Είναι κατά κάποιο τρόπο λυπηρό που ολοκληρώνουμε αυτή τη δέσμη "Ενέργεια".
<SPEAKER ID="087" NAME="Anne Laperrouze" LANGUAGE="FR">
Κυρία Πρόεδρε, Επίτροπε, κυρίες και κύριοι, το Σεπτέμβριο του 2007 η Ευρωπαϊκή Επιτροπή παρουσίασε την τρίτη δέσμη "Ενέργεια" σχετικά με τη λειτουργία της εσωτερικής αγοράς. Πολύ σύντομα, η συζήτηση άρχισε να επικεντρώνεται στο σημαντικό, αν και όχι μοναδικό, θέμα του διαχωρισμού των δραστηριοτήτων της παραγωγής και της μεταφοράς της ενέργειας.
<P>
Το θέμα της ιδιοκτησίας του δικτύου, το οποίο, κατά τη γνώμη μου, δεν αντιμετωπίστηκε επαρκώς κατά την πρώτη ανάγνωση, φαίνεται ότι ελήφθη πιο σοβαρά υπόψη. " συνύπαρξη διαφορετικών επιλογών, συμπεριλαμβανομένου του περίφημου τρίτου τρόπου, οι οποίες παρουσιάζονται τώρα ενισχυμένες και αποσαφηνισμένες, μου φαίνονται καλό πράγμα - κάτι προφανές, δεδομένου ότι ήμουν συν-συντάκτρια αυτής της τροπολογίας.
<P>
Ευτυχώς, εντούτοις, το να συνοψίσει κανείς αυτή την τρίτη δέσμη ως διαχωρισμό της ιδιοκτησίας θα ήταν σφάλμα. " πρόοδος που επιτεύχθηκε είναι πραγματική: περισσότερα δικαιώματα για τους καταναλωτές, περισσότερες εξουσίες για τις ρυθμιστικές αρχές, περισσότερη συνεργασία μεταξύ των ρυθμιστικών αρχών, 10-ετή επενδυτικά σχέδια, μεγαλύτερη διαφάνεια για τη διευκόλυνση της ανάπτυξης των ανανεώσιμων πηγών ενέργειας, περισσότερη συνεργασία στο τεχνικό επίπεδο μεταξύ των διαχειριστών των δικτύων, και, επίσης, εργαλεία για καλύτερη κατανάλωση, όπως οι έξυπνοι μετρητές.
<P>
Πρόκειται για ένα ακόμη βήμα προς την ευρωπαϊκή αλληλεγγύη. Στη ρήτρα της "τρίτης χώρας", παρά το ότι εμφανίζεται λιγότερο εντυπωσιακή απ' ό,τι είχε αρχικά σχεδιαστεί από την Επιτροπή, δηλώνεται σαφώς ότι ένα κράτος μέλος έχει το δικαίωμα να αρνηθεί να πιστοποιήσει ένα διαχειριστή, εάν η εν λόγω πιστοποίηση θα έθετε σε κίνδυνο την ασφάλεια του εφοδιασμού της σε ενέργεια ή την ασφάλεια εφοδιασμού σε ενέργεια ενός άλλου κράτους μέλους.
<P>
Διατηρώ ίσως μια επιφύλαξη σε ό,τι αφορά τον Οργανισμό Συνεργασίας των Ρυθμιστικών Αρχών Ενέργειας: επιθυμία μας θα ήταν η δημιουργία ενός ισχυρού, ανεξάρτητου οργανισμού με δυνατότητα λήψης αποφάσεων χωρίς τη στήριξη του Σώματός μας. Ήρθαμε αντιμέτωποι με τη διαβόητη απόφαση Meroni. Ας μην αυταπατόμαστε: για την οικοδόμηση μιας αληθινής ευρωπαϊκής ενεργειακής πολιτικής θα απαιτηθούν και άλλα ανοίγματα, ειδικότερα, δε, θεσμικά ανοίγματα.
<P>
" ασφάλεια του εφοδιασμού, η καταπολέμηση της κλιματικής αλλαγής, η ρύθμιση των αγορών: η επίτευξη όλων αυτών των στόχων πρέπει να επιδιωχθεί μέσω μιας πραγματιστικής, και όχι δογματικής, προσέγγισης.
<P>
Αυτό που προσδοκούν οι ευρωπαίοι πολίτες δεν είναι η εφαρμογή οικονομικών θεωριών, αλλά συγκεκριμένα στοιχεία ότι το άνοιγμα των αγορών θα τους ωφελήσει, παρέχοντάς τους την ελευθερία να επιλέγουν τους προμηθευτές τους, καθώς και λογικές, σταθερές και προβλέψιμες τιμές.
<P>
Θα ήθελα να εκφράσω την ευγνωμοσύνη μου προς τους συναδέλφους μου, προς τον Επίτροπό μας και προς το Συμβούλιο για αυτή την εποικοδομητική προσπάθεια.
<SPEAKER ID="088" NAME="Zbigniew Krzysztof Kuźmiuk" LANGUAGE="PL">
Κυρία Πρόεδρε, Επίτροπε, μιλώντας στο πλαίσιο αυτής της συζήτησης εξ ονόματος της Ομάδας Ένωση για την Ευρώπη των Εθνών, θα ήθελα να επιστήσω την προσοχή σε τέσσερα σημεία.
<P>
Πρώτον, θα πρέπει να αξιολογήσουμε θετικά τις λύσεις που στοχεύουν στον διαχωρισμό της παραγωγής και της πώλησης της ηλεκτρικής ενέργειας και του αερίου από τη μεταφορά τους. Κάτι τέτοιο αναμένεται να εντείνει τον ανταγωνισμό μεταξύ των παραγωγών ενεργειακών πηγών και, ως εκ τούτου, να οδηγήσει σε μείωση της τιμής των παρεχομένων υπηρεσιών.
<P>
Δεύτερον, είναι σημαντικό συγκεκριμένα κράτη μέλη που είναι υποχρεωμένα να εφαρμόσουν τον διαχωρισμό της παραγωγής ενέργειας από τη μεταφορά της να μπορούν να υιοθετήσουν ένα από τα εξής τρία μοντέλα: το μεγαλύτερο δυνατό διαχωρισμό της ιδιοκτησίας, την εκχώρηση της διαχείρισης του δικτύου σε ανεξάρτητο διαχειριστή, και την επιλογή της διατήρησης της ολοκλήρωσης παραγωγής και μεταφοράς ενέργειας, αλλά μόνον εφόσον πληρούνται οι όροι που διασφαλίζουν ότι τα δύο αυτά μέρη της επιχείρησης λειτουργούν ανεξάρτητα.
<P>
Τρίτον, πρέπει να δοθεί έμφαση στις λύσεις που αφορούν την ενίσχυση της θέσης του καταναλωτή στην αγορά ηλεκτρικής ενέργειας και αερίου, και ιδίως στη δυνατότητα αλλαγής προμηθευτή ενέργειας εντός μέγιστου χρονικού διαστήματος τριών εβδομάδων άνευ πρόσθετων επιβαρύνσεων.
<P>
Τέταρτον, ιδιαίτερης προσοχής χρήζουν και οι λύσεις με κοινωνική διάσταση, βάσει των οποίων απαιτείται από τα κράτη μέλη να βοηθούν τους καταναλωτές ηλεκτρικής ενέργειας και αερίου που δεν έχουν τη δυνατότητα να πληρώσουν τους λογαριασμούς τους.
<SPEAKER ID="089" NAME="Claude Turmes">
εξ ονόματος της Ομάδας Verts/ALE. - Κυρία Πρόεδρε, πρώτα απ' όλα, όσον αφορά την έκθεση Ţicău, θα ήθελα να πω ότι οι Πράσινοι θα ψηφίσουν υπέρ: έχει μια πράσινη διάσταση, και ευχαριστώ όλη την ομάδα που έλαβε μέρος στις διαπραγματεύσεις.
<P>
Θα ήθελα να χρησιμοποιήσω τα λίγα δευτερόλεπτα που έχω στη διάθεσή μου για να μιλήσω για τις εσωτερικές αγορές. Είναι ήδη σαφές απόψε ότι χρειαζόμαστε μια τέταρτη δέσμη απελευθέρωσης με πέντε στοιχεία: πρώτον, διαχωρισμός της ιδιοκτησίας για τους αγωγούς και τα δίκτυα∙ δεύτερον, πρόσβαση στην αποθήκευση ηλεκτρικής ενέργειας και αερίου∙ τρίτον, μεγαλύτερες εξουσίες για τον Οργανισμό Συνεργασίας Ρυθμιστικών Αρχών Ενέργειας της ΕΕ∙ τέταρτο, δημόσια ιδιοκτησία των χρηματιστηρίων ενέργειας, διότι διαφορετικά δεν θα λειτουργήσουν ποτέ∙ και πέμπτο, χρειαζόμαστε συγκεκριμένο δίκαιο των συμπράξεων για τις οικονομίες που βασίζονται στις υποδομές.
<P>
Αν και η Eluned Morgan έχει αγωνιστεί σκληρά υπέρ των καταναλωτών, οι καταναλωτές μπορούν να ωφεληθούν μόνο όταν λειτουργήσει η αγορά χονδρικής. " Enel εξαγοράζει την Endesa, η RWE εξαγοράζει την Nuon και η Vattenfall εξαγοράζει την Essent. Θα καταλήξουμε με 10 επιχειρήσεις κολοσσούς οι οποίες δεν ενδιαφέρονται διόλου για την περιβαλλοντική ατζέντα ή για την ατζέντα των καταναλωτών. Θα πρόκειται για σύμπραξη, και για να αντιμετωπίσουμε αυτή τη σύμπραξη χρειαζόμαστε αυστηρότερους νόμους. Από αυτήν την άποψη, υπέστημεν μια ήττα απόψε, που ενορχηστρώθηκε από τον κ. Reul, τον κ. Niebler και άλλους ομοίους τους. Είναι μια μεγάλη νίκη για τα ολιγοπώλια της ενέργειας και μια ήττα για τους καταναλωτές στην Ευρώπη.
<SPEAKER ID="090" NAME="Vladimír Remek" LANGUAGE="CS">
Κυρίες και κύριοι, δεν είναι δυνατό να καλυφθεί το σύνολο της δέσμης "Ενέργεια" σε μικρό χρονικό διάστημα. Παρά το γεγονός αυτό θα ήθελα, καταρχήν, να ευχαριστήσω όσους συμμετείχαν στη σύνταξη των εγγράφων που έχουν κατατεθεί. Ωστόσο, ας είμαστε ρεαλιστές. Το αποτέλεσμα απέχει πολύ ακόμη από το τέλειο. Εντούτοις, πιστεύω ότι δεν ήταν δυνατόν να επιτύχουμε περισσότερα σε αυτό το χρονικό σημείο. Το γεγονός ότι το τρέχον Ευρωκοινοβούλιο πλησιάζει στο τέλος της εντολής του διαδραμάτισε αναμφισβήτητα κάποιο ρόλο. Προσωπικά, θα ήθελα να μιλήσω κυρίως για το έγγραφο που παρουσιάστηκε από τον κ. Chichester σχετικά με την ίδρυση ενός Οργανισμού Συνεργασίας των Ρυθμιστικών Αρχών Ενέργειας. Ως ο σκιώδης εισηγητής, έχω υποστηρίξει, μεταξύ άλλων, ότι ο οργανισμός θα πρέπει να συμβάλει στη διαμόρφωση των περιφερειακών αγορών. Εντωμεταξύ δεν κατέστη δυνατή η εκπλήρωση περισσότερο επωφελών σχεδίων, όπως η δημιουργία μιας υπερ-εθνικής, πανευρωπαϊκής ρυθμιστικής αρχής.
<P>
Ζητώ επίσης την επιβεβαίωση της αρχικής πρότασης της Επιτροπής για τη διατήρηση της αρχής "ένα μέλος, μία ψήφος" στο πλαίσιο της λήψης αποφάσεων στο Συμβούλιο των Ρυθμιστικών Αρχών Ενέργειας. Αυτό είναι πολύ σημαντικό για τα μικρά κράτη μέλη της ΕΕ. " απόπειρα, κυρίως των μεγάλων κρατών, όπως η Γαλλία και Γερμανία, να προωθήσουν την αποκαλούμενη σταθμισμένη αναλογία ψήφων θα ήταν εις βάρος των μικρών χωρών. Για παράδειγμα, η αρχή "ένα μέλος, μία ψήφος" παρέχει στην Τσεχική Δημοκρατία και σε άλλες χώρες βελτιωμένες δυνατότητες να αντιτίθενται στις προσπάθειες ορισμένων μεγάλων διαχειριστών δικτύων να κυριαρχήσουν στην αγορά. Σε αυτό το πλαίσιο, είμαι ικανοποιημένος για το ότι οι προσπάθειές μου δεν υπήρξαν μάταιες, και θεωρώ το γεγονός αυτό επιτυχία για την Τσεχική Προεδρία.
<P>
Δεν ολοκληρώθηκε η επεξεργασία όλων των θεμάτων που αφορούν τον Οργανισμό Συνεργασίας των Ρυθμιστικών Αρχών Ενέργειας. Για παράδειγμα, το θέμα της έδρας του παραμένει ανοιχτό. Προσωπικά, θα ήμουν ιδιαίτερα ικανοποιημένος εάν ο οργανισμός μπορούσε να έχει την έδρα του στις Σλοβακία, η οποία ενδιαφέρεται για αυτό. Ωστόσο, η λιγότερο αποδεκτή λύση θα ήταν η αποκαλούμενη προσωρινή λύση, βάσει της οποίας ο Οργανισμός θα παραμείνει στις Βρυξέλλες, όπου ήδη υπάρχουν πολλοί άλλοι οργανισμοί - συμπεριλαμβανομένων κάποιων που υποτίθεται ότι θα έμεναν εκεί μόνο προσωρινά.
<SPEAKER ID="091" NAME="Jim Allister" AFFILIATION="NI">
Κυρία Πρόεδρε, από καιρού εις καιρόν έχω ακούσει στο νησί της Ιρλανδίας να αναφέρεται η ενιαία αγορά ηλεκτρικής ενέργειας ως παράδειγμα εφαρμογής τέτοιων ιδεών. Εάν κρίνω βάσει αυτού που ενδιαφέρει περισσότερο τους καταναλωτές - ήτοι την τιμή - πρέπει να πω ότι δεν πρόκειται για επιτυχία. Όταν ο υπουργός Dodds εγκαινίασε αυτή την αγορά, υποσχέθηκε οικονομία στην απόδοση και ενισχυμένο ανταγωνισμό ως συμβολή στην ελαχιστοποίηση του κόστους χονδρικής της ηλεκτρικής ενέργειας, με τον κύριο όγκο των οφελών να κατευθύνεται προς τον καταναλωτή. Αυτό ακούγεται τώρα κάπως κενό περιεχομένου, οπωσδήποτε και για τους καταναλωτές από τη Βόρειο Ιρλανδία που βρίσκονται στον εξώστη του κοινού και παρακολουθούν αυτή τη συζήτηση.
<P>
Κατά τη γνώμη μου, μέρος του προβλήματος είναι η αποτελεσματική ρυθμιστική διαδικασία που είναι ιδιαίτερα ευθυγραμμισμένη με τον κλάδο και ιδιαίτερα ανεκτική με τις διαρκείς υψηλές τιμές, ακόμη και όταν η τιμή του πετρελαίου σημειώνει δραματική πτώση. " προθεσμιακή αγορά όταν η αγορά βρίσκεται στην κορύφωσή της, με παροχή υψηλότατων τιμών σήμερα, δεν ενδιαφέρει σχεδόν καθόλου τη ρυθμιστική αρχή, η οποία εγκαταλείπει τους καταναλωτές, χωρίς την ανακούφιση που θα έπρεπε να τους παρέχει.
<SPEAKER ID="092" NAME="Herbert Reul" AFFILIATION="PPE-DE">
(DE) Κυρία Πρόεδρε, Επίτροπε, κυρίες και κύριοι, συμφωνήσαμε ότι επιθυμούμε να εξασφαλίσουμε για τους πολίτες μεγαλύτερη ασφάλεια του εφοδιασμού σε ό,τι αφορά την ενέργεια, να τους εξασφαλίσουμε επαρκή ενέργεια, καθώς και τη δυνατότητα να αγοράζουν την ενέργεια σε προσιτές τιμές. Δεν συμφωνήσαμε σε ό,τι αφορά τα μέσα με τα οποία μπορούμε να επιτύχουμε κάτι τέτοιο.
<P>
Ωστόσο, σήμερα έχουμε ένα αποτέλεσμα για το οποίο μπορούμε να είμαστε υπερήφανοι, και το οποίο είναι εποικοδομητικό και ορθό, διότι το ζήτημα είναι περίπλοκο και δεν υπάρχει απλή απάντηση. " λύση είναι ότι πρέπει να διασφαλίσουμε την επένδυση περισσότερων χρημάτων στον τομέα της ενέργειας, σε δίκτυα, σε διασυνδέσεις και σε νέους σταθμούς παραγωγής ηλεκτρικής ενέργειας. Πρόκειται για πολύ σημαντική πρόταση και πρέπει να της διατεθεί το απαραίτητο κεφάλαιο.
<P>
Από την άλλη μεριά, πρέπει να διασφαλίσουμε ότι οι επιχειρήσεις που παρέχουν την ενέργεια ελέγχονται και ότι ευνοείται ο αληθινός ανταγωνισμός. Πιστεύω ότι ήταν σωστή η λύση της έγκρισης διαφορετικών μοντέλων για την οργάνωση των επιχειρήσεων, διασφαλίζοντας, ταυτόχρονα, την ύπαρξη αποτελεσματικού ελέγχου, ενός ισχυρού οργανισμού και στερεή συνεργασία μεταξύ των ρυθμιστικών αρχών, αποτρέποντας, επίσης, την ασυδοσία των επιχειρήσεων. Το γεγονός ότι μπορούν να θεσπιστούν εντελώς διαφορετικές διατάξεις - συμπεριλαμβανομένης της περίπτωσης προσαρμογής τους σε ειδικές εθνικές συνθήκες - είναι μια έξυπνη λύση. Εάν εφαρμοστεί σωστά, μπορεί να αποτελέσει και λύση για το μέλλον, καθώς και λύση που θα μας μεταφέρει ένα βήμα μπροστά. Επιπλέον - και αυτό είναι κάτι που ισχύει - στη διάρκεια της διαδικασίας μας και των συζητήσεων που είχαμε στα κράτη μέλη, μπορούσαμε ήδη να δούμε να εφαρμόζονται αλλαγές. " κατάσταση δεν είναι πια η ίδια με αυτήν που ήταν στην αρχή της έρευνας που διεξήγαγε η Επιτροπή. Τα στοιχεία και τα γεγονότα είναι πλέον ήδη πολύ περισσότερο ποικιλόμορφα και έχουμε ήδη σημειώσει σημαντική πρόοδο, αλλά αυτό που πρόκειται να θεσπίσουμε τώρα θα μας μεταφέρει ακόμη ένα βήμα μπροστά.
<SPEAKER ID="093" NAME="Norbert Glante" AFFILIATION="PSE">
(DE) Κυρία Πρόεδρε, Επίτροπε, κυρίες και κύριοι, έχω ήδη πει στο πλαίσιο ενός μικρότερου γύρου ομιλιών, ότι αυτή η συζήτηση για τη δέσμη "Ενέργεια" δεν είναι απαραιτήτως θέμα μαύρου κόκκινου, αριστερού ή δεξιού. Είναι, εν τούτοις, πλήρως ιδεολογική. Είναι κάτι που το έχουμε ξαναδεί σήμερα. Θα ήθελα να στοιχηματίσω με τη συνάδελφό μου από τη Γερμανία, την κυρία Harms, ότι σε τέσσερα χρόνια δεν θα καταθέσουμε τέταρτη δέσμη, αλλά θα τα βγάζουμε πέρα με τα μέσα που έχουμε: ρύθμιση της αγοράς, μεγαλύτερη προσβασιμότητα των δικτύων - λύσεις που έχουν ήδη αποδειχθεί επιτυχημένες στην Ομοσπονδιακή Δημοκρατία της Γερμανίας. Είναι εφικτό να βρούμε θετικά παραδείγματα. Τάσσομαι υπέρ του να διατηρήσουμε τα πράγματα ως έχουν και να χρησιμοποιήσουμε τα μέσα που έχουμε στη διάθεσή μας, διασφαλίζοντας την εφαρμογή τους.
<P>
Δεύτερον, θα ήθελα να υποστηρίξω την ιδέα του να δοθούν στον πρόσφατα ιδρυθέντα Οργανισμό Συνεργασίας των Ρυθμιστικών Αρχών Ενέργειας συγκεκριμένες εξουσίες καθώς και την ιδέα να εφαρμόζει ο Οργανισμός τις βέλτιστες πρακτικές από τα κράτη μέλη. Εάν συμβεί αυτό, τότε δεν έχω καμία αμφιβολία ότι θα επιτύχουμε ένα καλό αποτέλεσμα.
<SPEAKER ID="094" NAME="Leopold Józef Rutowicz" AFFILIATION="UEN">
(PL) Κυρία Πρόεδρε, είναι ιδιαίτερα αναγκαία η διεξαγωγή μιας συζήτησης σχετικά με τη δέσμη "Ενέργεια" για την εσωτερική αγορά ηλεκτρικής ενέργειας και αερίου. Για να λειτουργήσει η αγορά σωστά, οι κανονισμοί θα πρέπει να παρέχουν απαντήσεις σε αρκετά ερωτήματα, συμπεριλαμβανομένου του ακόλουθου. Θα υπάρχει στο μέλλον κοινή αγορά ενέργειας στην ΕΕ, ή θα πρέπει να συντονίζουμε εθνικές αγορές; Ποια μορφή ενέργειας θα μας εξασφαλίσει, τα επόμενα τριάντα χρόνια, σταθερό και επαρκή εφοδιασμό σε σχετικά χαμηλές τιμές, κάτι που είναι σημαντικό για την οικονομία και τους πολίτες της ΕΕ; Ποιες πηγές ενέργειας θα περιορίσουν κατά τον καλύτερο δυνατό τρόπο τις επιπτώσεις του φαινομένου του θερμοκηπίου και θα μειώσουν το κόστος ελέγχου του;
<P>
Δυστυχώς, οι ενέργειες που έγιναν μέχρι σήμερα στον εν λόγω τομέα δεν ήταν διαφανείς και πειστικές, γεγονός που μπορεί να έχει δυσμενή αποτελέσματα για τους πολίτες και την οικονομία τα επόμενα 15 χρόνια.
<SPEAKER ID="095" NAME="Jerzy Buzek" AFFILIATION="PPE-DE">
(PL) Κυρία Πρόεδρε, η τρίτη δέσμη "Ενέργεια" είχε σκοπό, πρώτα και κύρια, την εξυπηρέτηση των πελατών στην ήπειρό μας, και αυτό έχει επιτευχθεί - ο πελάτης είναι η πρώτη προτεραιότητα. Εντούτοις, ήταν επίσης απαραίτητο να ληφθούν υπόψη τα θεμελιώδη συμφέροντα των παραγωγών ενέργειας. Αντιμετωπίζαμε δύο σημαντικά προβλήματα.
<P>
Πρώτον, την ασφάλεια του εφοδιασμού - και αυτό έχει επιτευχθεί. Κατά τη γνώμη μου, έχει πραγματοποιηθεί σημαντική πρόοδος σε σύγκριση με την πρώτη και δεύτερη δέσμη. " δημιουργία μιας κοινής αγοράς για την ενέργεια γίνεται γεγονός, και η αρχή της αλληλεγγύης εφαρμόζεται σήμερα στην πράξη. Μπορούμε, επίσης, όταν αυτό απαιτείται βάσει των αναγκών μας για την ασφάλεια, να επενδύουμε εκτός των συνόρων της ΕΕ.
<P>
Δεύτερον, η αρχή του ελεύθερου ανταγωνισμού στην ευρωπαϊκή αγορά ενέργειας. Αυτή δεν έχει επιτευχθεί πλήρως, και ίσως χρειαστεί να σκεφτούμε και άλλες, πιο συγκεκριμένες λύσεις. Εντούτοις, στο εξής πρέπει να διασφαλίσουμε ότι οι συνθήκες στην ευρωπαϊκή αγορά για τους επενδυτές από τρίτες χώρες είναι οι ίδιες, και όχι καλύτερες, όπως για τους επενδυτές από τα κράτη μέλη, καθώς και ότι οι ενεργειακές επιχειρήσεις μας μπορούν να ανταγωνιστούν σε αμοιβαία βάση και να επενδύουν ελεύθερα εκτός της ΕΕ.
<P>
Θα ήθελα να τονίσω ότι η τρίτη δέσμη αποτελεί μείζον πολιτικό γεγονός, όχι μόνο τεχνικό αλλά και οικονομικό, και θα πρέπει πραγματικά να την αναγνωρίσουμε ως μια μεγάλη επιτυχία της Ευρωπαϊκής Ένωσης.
<SPEAKER ID="096" NAME="Hannes Swoboda" AFFILIATION="PSE">
(DE) Κυρία Πρόεδρε, πιστεύω ότι σε αυτή την περίπτωση - ήμουν σκιώδης εισηγητής της Ομάδας μου για τον τομέα αερίου - έχει βρεθεί μια συμβιβαστική λύση την οποία μπορούμε να συμφωνήσουμε να εφαρμόσουμε και στους άλλους τομείς, και αυτό διότι δεν εξετάσαμε την αγορά από ιδεολογικής άποψης, αλλά με πρακτικό τρόπο. Κοινή ευρωπαϊκή αγορά σημαίνει, πάνω απ' όλα, να παρέχουμε στις εθνικές ρυθμιστικές αρχές περισσότερες ευκαιρίες, περισσότερη εξουσία, καθώς και ότι θεσπίζουμε κοινά ευρωπαϊκά κριτήρια, ούτως ώστε καμία ρυθμιστική αρχή να μην λαμβάνει τελείως διαφορετικές αποφάσεις σε σχέση με τις άλλες, και να μην έχουμε μια κατάσταση στην οποία η μία αρχή εξαρτάται από την κυβέρνηση και η άλλη όχι. Σημαίνει επίσης ότι έχουμε έναν Ευρωπαϊκό Οργανισμό ο οποίος, σε συνεργασία με την Επιτροπή, μπορεί πραγματικά να εργάζεται προς την κατεύθυνση της διαμόρφωσης μιας ευρωπαϊκής αγοράς.
<P>
" δεύτερη πολύ σημαντική πτυχή είναι το γεγονός ότι ενισχύεται ο ρόλος του καταναλωτή, κάτι που αντικατοπτρίζεται, καταρχήν, σε αρκετές διατάξεις, αν και θα ήθελα να την έβλεπα σε περισσότερες. Πρόκειται για την παροχή ευκαιριών και δικαιωμάτων στους καταναλωτές, καθώς και την εξασφάλιση διαφάνειας προς όφελός τους σε αυτόν το σημαντικό τομέα εφοδιασμού. Και οι δύο αυτοί όροι πληρούνται και, ως εκ τούτου, ψηφίζω υπέρ αυτής της δέσμης.
<SPEAKER ID="097" NAME="Inese Vaidere" AFFILIATION="UEN">
(LV) Επίτροπε, κυρίες και κύριοι, τον περασμένο χειμώνα διαπιστώσαμε με εντυπωσιακό τρόπο το βαθμό στον οποίο εξαρτόμαστε από τις εισαγωγές αερίου καθώς και τον τρόπο με τον οποίο αυτή η εξάρτηση χρησιμοποιείται ως μέσο εξωτερικής πολιτικής. Θα ήθελα, ως εκ τούτου, να τονίσω την ανάγκη να αναπτύξουμε, το συντομότερο δυνατό, μια ενιαία, ανοικτή και αποτελεσματική εσωτερική αγορά φυσικού αερίου στην Ευρωπαϊκή Ένωση, μέσω της διαμόρφωσης ενός κώδικα κανονισμών για το δίκτυο προκειμένου να διασφαλίσουμε τη διαφανή διασυνοριακή πρόσβαση στα δίκτυα εφοδιασμού, ούτως ώστε να καταστεί δυνατός ο μακροπρόθεσμος σχεδιασμός και η ανάπτυξη. Στο μακροπρόθεσμο σχέδιο θα πρέπει να περιλαμβάνονται τόσο τα δίκτυα εφοδιασμού σε αέριο, όσο και η περιφερειακές διασυνδέσεις. Πρέπει να επιφέρουμε βελτιώσεις στους κανονισμούς προκειμένου να εξασφαλίσουμε την πρόσβαση στις υποδομές άνευ δυσμενών διακρίσεων. Ταυτόχρονα, θα ήθελα να τονίσω ιδιαίτερα την ανάγκη διαφοροποίησης των ενεργειακών πηγών, μέσω της ανάπτυξης γνήσιων κινήτρων για την ευρύτερη εισαγωγή της ανανεώσιμης ενέργειας. Δεδομένου ότι τα κτίρια αντιστοιχούν στο 40% της συνολικής κατανάλωσης ενέργειας της ΕΕ, η έμφαση στη χρήση της ανανεώσιμης ενέργειας στα κτίρια είναι πρωταρχικής σημασίας για την ενεργειακή απόδοση, την οικονομία και τη μόνωσή τους. " Ευρωπαϊκή Ένωση, τα μέτρα σε επίπεδο κυβέρνησης και τοπικής αυτοδιοίκησης, καθώς και τα χρηματοδοτικά κίνητρα, πρέπει να συνδεθούν σε ένα ενιαίο σύστημα. Σας ευχαριστώ.
<SPEAKER ID="098" NAME="Ján Hudacký" AFFILIATION="PPE-DE">
(SK) Πριν μιλήσω για μια σειρά πτυχών της εν λόγω έκθεσης, θα ήθελα να ευχαριστήσω την εισηγήτρια, κα Ţicău, και τους άλλους σκιώδεις εισηγητές για τη συνεργασία τους στη σύνταξη της έκθεσης.
<P>
Αυτό που ενδιέφερε εμένα προσωπικά και την πολιτική ομάδα μου ήταν να διαμορφωθούν καλές προϋποθέσεις για μια ταχεία τελική συμφωνία μεταξύ της Επιτροπής, του Συμβουλίου και του Ευρωκοινοβουλίου σχετικά με τη λήψη πρακτικών μέτρων για τη βελτίωση της ενεργειακής απόδοσης των κτιρίων στα διάφορα κράτη μέλη.
<P>
Από αυτή την άποψη, πρέπει να πω ότι είχα επιφυλάξεις για κάποιες από τις προτάσεις, οι οποίες δεν είναι τίποτε άλλο από άσκοπα γραφειοκρατικά μέτρα και υπερβολικά φιλόδοξοι δεσμευτικοί στόχοι για τα μεμονωμένα κράτη μέλη, και οι οποίες, σε τελική ανάλυση, θα παρεμπόδιζαν σοβαρά την πρακτική εφαρμογή ιδιαίτερα αναγκαίων σχεδίων. Μια σημαντική πτυχή της εν λόγω έκθεσης είναι η συμφωνία για την ενιαία, εναρμονισμένη μεθοδολογία για τον υπολογισμό της ενεργειακής απόδοσης με το πλέον χαμηλό κόστος, η οποία αποτελεί τη βάση, ώστε τα κράτη μέλη να προσδιορίσουν τα ελάχιστα πρότυπα τους και η οποία σέβεται επίσης τις περιφερειακές παραλλαγές όσον αφορά το κλίμα.
<P>
Τέλος θα ήθελα επίσης να αναφέρω την πτυχή της χρηματοδοτικής στήριξης, η οποία είναι απαραίτητη για την εφαρμογή των μέτρων με σκοπό τη βελτίωση της ενεργειακής απόδοσης στα διάφορα κράτη μέλη. Συμφωνώ με την πρόταση ίδρυσης ευρωπαϊκού ταμείου σε συνεργασία με την ΕΤΕπ, το οποίο θα διαμορφώνει τις συνθήκες για την παραγωγή χρηματοδοτικών πόρων με σκοπό τη δημιουργία εθνικών ή περιφερειακών ταμείων μέσω της επιρροής του. Επικροτώ επίσης την πρόταση για την ενθάρρυνση της καλύτερης χρήσης των Διαρθρωτικών Ταμείων με σκοπό τη βελτίωση της ενεργειακής απόδοσης στα διάφορα κράτη μέλη.
<P>
Συμπερασματικά, θα ήθελα να τονίσω ένα πολύ σημαντικό γεγονός, το οποίο σχετίζεται με την ταχεία και προσεκτική εξέταση των μέτρων βελτίωσης της ενεργειακής απόδοσης στα διάφορα κράτη μέλη. " αναζωογόνηση της ενεργειακής απόδοσης του τομέα των οικοδομών, εκτός από μία εντυπωσιακή μείωση..
<P>
(" Πρόεδρος διακόπτει τον ομιλητή)
<SPEAKER ID="099" NAME="Reino Paasilinna" AFFILIATION="PSE">
(FI) Κυρία Πρόεδρε, θα ήθελα να ευχαριστήσω ιδιαιτέρως τους εισηγητές που μιλούν εκεί. Έχουμε φτάσει σε ένα σημαντικό στάδιο. Βρισκόμαστε στο σωστό δρόμο, σήμερα τίποτε δεν είναι αρκετό. Έχουμε πολλή δουλειά μπροστά μας.
<P>
Οι έξυπνοι μετρητές, η ανάγκη ενός βιώσιμου και ανοικτού συστήματος ενέργειας, η ανάγκη πραγματικού ανταγωνισμού: αυτές θεωρούμε ότι είναι οι σημαντικές λέξεις και φράσεις, κάτι που ισχύει και για τα δικαιώματα του καταναλωτή. " ενεργειακή πενία έχει καταστεί σοβαρό ζήτημα. " τιμή της ενέργειας αυξάνεται∙ πρόκειται για ένα ακριβό αγαθό, και αυτός είναι ο λόγος που πρέπει να διασφαλίσουμε τα δικαιώματα των ανθρώπων. Αυτός είναι ο λόγος που καθιστούμε την ενέργεια δημόσια υπηρεσία μέσω αυτής της δέσμης νομοθετικών μέτρων. Σε ό,τι αφορά την ομάδα μου, τη Σοσιαλιστική Ομάδα του Ευρωκοινοβουλίου, φαίνεται ότι υπερασπίζουμε τα συμφέροντα των καταναλωτών και, ως εκ τούτου, καθιστούν την αγορά όσο το δυνατόν πιο διαφανή. Ας προχωρήσουμε παραπέρα σε αυτόν τον δρόμο. Σας ευχαριστώ.
<P>
(Χειροκροτήματα)
<SPEAKER ID="100" NAME="Neena Gill" AFFILIATION="PSE">
Κυρία Πρόεδρε, από την αρχή των διαπραγματεύσεων για την έκθεση Belet διαπιστώσαμε ότι όλα τα ενδιαφερόμενα μέρη - από τους κατασκευαστές ελαστικών επισώτρων έως τους εκπροσώπους συμφερόντων υπέρ του περιβάλλοντος - βρίσκονταν σε ευρεία συμφωνία όσον αφορά την ανάγκη ψήφισης αυτής της νομοθεσίας. Θα ήθελα να συγχαρώ τον εισηγητή για τον τρόπο που διεκπεραίωσε τη συγκεκριμένη έκθεση και τον τρόπο που συνεργάστηκε με τους σκιώδεις εισηγητές.
<P>
Πιστεύω ότι η εφαρμογή της εν λόγω νομοθεσίας είναι απαραίτητη εδώ και τώρα. Θα δώσει ώθηση στην αυτοκινητοβιομηχανία σε μια ιδιαίτερα δύσκολη περίοδο. Επισκέφθηκα πρόσφατα τα εργοστάσια της Michelin στο Stoke και της Jaguar Land Rover στην εκλογική περιφέρειά μου, όπου διαπίστωσα ότι η έρευνα και ανάπτυξη όσον αφορά την πράσινη τεχνολογία γνωρίζει ήδη πολλές προόδους. Οποιαδήποτε στήριξη λάβει ο κλάδος στη διάρκεια της κρίσης πρέπει να επικεντρώνεται στις απαιτήσεις προσαρμογής στην περιβαλλοντική πρόκληση.
<P>
Αυτού του είδους η νομοθεσία θα εξασφαλίσει το ότι οι κατασκευαστές μας θα καταστούν επικεφαλής του κλάδου παγκοσμίως όσον αφορά την τεχνολογία που χρειαζόμαστε τόσο επειγόντως. Πρόκειται για πρόταση αμοιβαίου οφέλους, διότι θα βοηθήσει και τον καταναλωτή μέσω της ιδιαίτερα αναγκαίας σαφήνειας. Τα ελαστικά επίσωτρα δεν είναι φθηνά, ωστόσο οι περισσότεροι μεμονωμένοι αγοραστές είναι υποχρεωμένοι να προβαίνουν σε ομοιογενείς αγορές. " εν λόγω πληροφορίες θα συμβάλουν στην μετακίνηση προς την παραγωγή προϊόντων που περιορίζουν τις εκπομπές και την ηχορύπανση. Μέσω αυτής της πρότασης μπορούμε να προωθήσουμε τη δημιουργία μιας αληθινά ανταγωνιστικής αγοράς περισσότερο οικολογικών προϊόντων.
<SPEAKER ID="101" NAME="Dragoş Florin David" AFFILIATION="PPE-DE">
(RO) Επίτροπε, το πρώτο όφελος που θα απολαύσουν οι πολίτες στη νέα ελεύθερη αγορά έχει τις ρίζες του στην ουσία της έννοιας της δημοκρατίας. Μιλώ για την ελευθερία. Οι αποτελεσματικά λειτουργώσες αγορές που προσφέρουν στους νεοεισερχόμενους την ευκαιρία να παράσχουν υπηρεσίες ενέργειας στους πολίτες θα αποτελέσουν επωφελή εναλλακτική λύση για τους καταναλωτές. Στην πραγματικότητα, οι καταναλωτές θα μεταβληθούν από παθητικούς δικαιούχους μιας υπηρεσίας σε ενεργούς παράγοντες της αγοράς. Για παράδειγμα, θα έχουν τη δυνατότητα να αλλάζουν προμηθευτή, εάν οι υπηρεσίες που τους παρέχονται είναι κακής ποιότητας, εάν η παροχή ηλεκτρικής ενέργειας διακόπτεται ή εάν οι τιμές είναι πολύ υψηλές. " ελευθερία επιλογής θα δώσει στους καταναλωτές τη δυνατότητα να συμμετέχουν ενεργά στην καταπολέμηση της κλιματικής αλλαγής, δεδομένου ότι θα μπορούν να επιλέγουν προμηθευτές που παρέχουν ανανεώσιμη ενέργεια με χαμηλές εκπομπές άνθρακα. " νέα δέσμη μέτρων θα επιφέρει χαμηλότερες τιμές, καινοτόμα προϊόντα και αύξηση της ποιότητας των υπηρεσιών. Ένας άλλος τρόπος δια του οποίου θα ωφεληθούν οι πολίτες μετά την απορύθμιση του τομέα είναι μέσω της ασφάλειας του εφοδιασμού ενέργειας. Χαιρετίζω τη συμπερίληψη στη νέα νομοθεσία ειδικών μέτρων για την προστασία των ευάλωτων καταναλωτών.
<SPEAKER ID="102" NAME="Romana Jordan Cizelj" AFFILIATION="PPE-DE">
(SL) Το Ευρωκοινοβούλιο τοποθέτησε σωστά τον καταναλωτή στο επίκεντρο των διαπραγματεύσεων, διότι αυτό που χρειάζεται η εσωτερική αγορά είναι ένας καταναλωτής με περισσότερα δικαιώματα και πρόσβαση σε σαφείς πληροφορίες. Ο καταναλωτής πρέπει να έχει τη δυνατότητα επιλογής του παρόχου υπηρεσιών του, γι' αυτό και χρειάζεται ένα έξυπνο μετρητή.
<P>
Είμαι ικανοποιημένη για το γεγονός ότι καταλήξαμε σε συμφωνία επ' αυτού του εκτεταμένου και επαγγελματικά απαιτητικού φακέλου. Ωστόσο, πιστεύω ότι ο διαπραγματευθείς συμβιβασμός για το διαχωρισμό της ιδιοκτησίας αφήνει ακόμη περιθώρια για πολύ μεγάλες οργανωτικές διαφορές μεταξύ των αγορών ηλεκτρικής ενέργειας και αερίου στα διάφορα κράτη μέλη. Ελπίζω επίσης ότι, με τους μηχανισμούς και τις διατάξεις που περιλαμβάνονται σε αυτή τη δέσμη, όπως η μεγαλύτερη ανεξαρτησία των εθνικών ρυθμιστικών αρχών, θα καταφέρουμε να ξεπεράσουμε αυτές τις διαφορές και να διαμορφώσουμε εκ νέου μια ενιαία αγορά ηλεκτρικής ενέργειας και αερίου.
<SPEAKER ID="103" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, για την επιτυχία ενός στόχου, όπως η δημιουργία ενιαίου χώρου ενέργειας, είναι απαραίτητες οι κοινές και συντονισμένες επενδύσεις στις ενεργειακές υποδομές. Βασική προσπάθεια είναι η αύξηση της παραγωγικής ικανότητας των ευρωπαϊκών σταθμών παραγωγής ηλεκτρικής ενέργειας και η ανάπτυξη του διασυνοριακού δικτύου. Ταυτόχρονα, πρέπει να έχουμε υπόψη την προστασία του περιβάλλοντος και τις κατευθυντήριες γραμμές της δέσμης μέτρων για το κλίμα και την ενέργεια. Μια άλλη πρόκληση που κάνει την εμφάνισή της στο πλαίσιο της εναρμόνισης της ενεργειακής αγοράς της ΕΕ είναι το ζήτημα της διασφάλισης της ασφάλειας του εφοδιασμού από τις ενεργειακές πηγές εκτός ΕΕ.
<P>
Για οικονομικούς λόγους και για λόγους ασφαλείας, είναι απαραίτητο να καταβάλλουμε προσπάθεια προς την κατεύθυνση της διαφοροποίησης των πηγών εφοδιασμού και να αυξήσουμε τις προσπάθειες για την ανάπτυξη του ευρωπαϊκού ενεργειακού συστήματος. Τέλος, υπάρχει ο φόβος ότι το πλήρες άνοιγμα της ενεργειακής αγοράς στον ανταγωνισμό ενδέχεται να ενέχει κινδύνους για τους φτωχότερους πληθυσμούς της ΕΕ, οι οποίοι συχνά δεν έχουν τη δυνατότητα να πληρώνουν τους λογαριασμούς τους τακτικά. Αξίζει, σε αυτό το σημείο, να εξετάσουμε το ενδεχόμενο χρήσης μέσων που θα μπορούσαν να εγγυηθούν τη μη διακοπή της παροχής ηλεκτρικής ενέργειας σε αυτούς τους ανθρώπους.
<SPEAKER ID="104" NAME="Iliana Malinova Iotova" AFFILIATION="PSE">
(BG) Κυρία Πρόεδρε, ήμουν η σκιώδης εισηγήτρια για την αγορά αερίου εξ ονόματός της Επιτροπής Εσωτερικής Αγοράς και Προστασίας των Καταναλωτών. Πιστεύω ότι συμφωνείτε όλοι ότι το μεγαλύτερο επίτευγμα της τρίτης δέσμης "Ενέργεια" είναι η προστασία που παρέχεται στους καταναλωτές και τους πολίτες της Ευρώπης. Είναι η πρώτη φορά που τέτοια κείμενα συντάσσονται με σαφήνεια. Θα ήθελα να επικεντρώσω την προσοχή μου ιδιαίτερα στον ορισμό της ενεργειακής πενίας και στην προσπάθεια να καταστεί αδύνατη η διακοπή του εφοδιασμού, καθώς και στη δυνατότητα αλλαγής προμηθευτών άνευ χρέωσης και στις κατανοητές και διαφανείς συμβάσεις. Ωστόσο, το μέλλον αυτής της νομοθεσίας έγκειται στην παροχή ισχυρότερων εγγυήσεων προς τους καταναλωτές, μέτρων προστασίας για τους ευάλωτους ανθρώπους, καθώς και σε μεγαλύτερη διαφάνεια και δυνατότητα σύγκρισης όσον αφορά τις συμβατικές σχέσεις. Το επόμενο βασικό ερώτημα που έχουμε να αντιμετωπίσουμε ως ευρωβουλευτές θα αφορά τις τιμές και τα μέτρα για τη ρύθμιση τους σε μια περίοδο που σημειώνουν συνεχή άνοδο. Πιστεύω ότι αυτή η νομοθεσία θα συνεχίσει προς την ίδια κατεύθυνση στο μέλλον.
<SPEAKER ID="105" NAME="Paul Rübig" AFFILIATION="PPE-DE">
(DE) Κυρία Πρόεδρε, Επίτροπε, θα ήθελα να σας συγχαρώ ιδιαίτερα για αυτή τη δέσμη. Αντιπροσωπεύει ένα μεγάλο βήμα μπροστά για τους πολίτες της Ευρώπης. Θα αισθανθείτε όλοι τα αποτελέσματα της στα πορτοφόλια και στους λογαριασμούς σας. Αποτελεί επίσης ένα μεγάλο βήμα μπροστά για τις μικρομεσαίες επιχειρήσεις, διότι πρέπει να καταστούν πιο ανταγωνιστικές, ιδίως τώρα με την οικονομική και χρηματοπιστωτική κρίση, και αυτός ο τύπος δέσμης μέτρων για την ενέργεια είναι η σωστή προσέγγιση για την αντιμετώπιση αυτού του ζητήματος.
<P>
Το γεγονός ότι θα έχουμε μια ευρωπαϊκή ρυθμιστική αρχή που θα συμβάλλει στο να αντιμετωπίζονται ισότιμα οι επιχειρήσεις κάθε κράτους μέλους στα υπόλοιπα 26 κράτη-μέλη, και το ότι οι προμηθευτές ενέργειας στις υπόλοιπες 26 αγορές θα έχουν νέες ευκαιρίες είναι μια σημαντική πτυχή αυτού του κανονισμού, η οποία έχει ως αποτέλεσμα τη δημιουργία τελείως νέων ευκαιριών.
<P>
Σε ό,τι αφορά τη νομοθεσία για τις παθητικές και τις ενεργητικές κατοικίες, θα ήθελα επίσης να πω ότι η ιδιαίτερη προσοχή που δίδουμε στην ενεργειακή απόδοση των κτιρίων θα έχει, ελπίζουμε, ως αποτέλεσμα τη δημιουργία νέων θέσεων εργασίας σε αυτόν τον τομέα στο μέλλον.
<SPEAKER ID="106" NAME="Πρόεδρος">
Κύριε Stolojan, δεδομένου του χαρακτήρα της παρουσίας σας σε αυτή τη συζήτηση, παρά το ότι σας είπα ότι έχει γίνει υπέρβαση του αριθμού, νομίζω ότι η υπεύθυνη προσέγγιση σας και η παρουσία σας πρέπει να ανταμειφθούν, και, ως εκ τούτου, κατ' εξαίρεση, σας δίνω το λόγο για ένα λεπτό.
<SPEAKER ID="107" NAME="Theodor Dumitru Stolojan" AFFILIATION="PPE-DE">
(RO) Κυρία Πρόεδρε, θα ήθελα να συγχαρώ όλους τους εισηγητές για την εξαιρετική εργασία τους. Είμαι βέβαιος ότι όλοι διερωτώμεθα για ποιο λόγο δεν έχουμε ακόμη μια ενιαία αγορά για την ηλεκτρική ενέργεια ή μια ενιαία αγορά για το φυσικό αέριο. Αυτός είναι ο λόγος για τον οποίο πιστεύω ότι κάθε κράτος μέλος που δεν έχει συμμορφωθεί με τις διατάξεις της ευρωπαϊκής οδηγίας θα πρέπει να το πράξει.
<P>
Δεύτερον, χαιρετίζω την απόφαση ίδρυσης του Οργανισμού Συνεργασίας των Ρυθμιστικών Αρχών και θα ήθελα να ενημερώσω το Ευρωκοινοβούλιο ότι η Ρουμανία έχει υποβάλει αίτημα για να διαθέσει το χώρο που θα εγκατασταθεί η έδρα αυτού του οργανισμού.
<SPEAKER ID="108" NAME="Andris Piebalgs">
Μέλος της Επιτροπής. - Κυρία Πρόεδρε, υπόσχομαι ότι θα είμαι πολύ σύντομος. Είμαι ικανοποιημένος με τη δέσμη που πρόκειται να εγκριθεί. Δεν υπάρχει ιδανική νομοθεσία. Εδώ έχουμε να κάνουμε με νομοθεσία που εγκρίνεται μέσω συζήτησης και συμβιβασμών. Όταν ξεκινήσαμε ήμασταν πολύ διαιρεμένοι, αλλά στο τέλος το Συμβούλιο ενέκρινε την πρόταση ουσιαστικά ομόφωνα.
<P>
Στην Επιτροπή Βιομηχανίας, Ενέργειας και Έρευνας του Ευρωκοινοβουλίου η συντριπτική πλειονότητα τασσόταν υπέρ αυτού του συμβιβασμού. Αυτό σημαίνει ότι κάναμε το σωστό.
<P>
Γνωρίζω ότι απομένουν πολλά να γίνουν όσον αφορά την εφαρμογή, την παρακολούθηση και τις ανάγκες του Οργανισμού, αλλά έχουμε πραγματικά παράσχει τα βασικά μέσα για τους πολίτες μας.
<P>
Σας ευχαριστώ πολύ για την εργασία σας. Μπορούμε να είμαστε υπερήφανοι για αυτή.
<SPEAKER ID="109" NAME="Eluned Morgan">
εισηγήτρια. - Κυρία Πρόεδρε, Θα ήθελα να ευχαριστήσω για μια ακόμη φορά τους συναδέλφους για τη συνεργασία τους. Θα ήθελα επίσης να ευχαριστήσω τους Bethan Roberts και René Tammist που συνέβαλαν ιδιαίτερα στη σύνταξη αυτής της έκθεσης.
<P>
Είναι το κύκνειο άσμα μου μετά από 15 χρόνια στο Ευρωκοινοβούλιο και είμαι ιδιαίτερα ικανοποιημένη για τις σημαντικές βελτιώσεις που επιφέραμε στις ενεργειακές αγορές εξ ονόματος του ευρωπαϊκού κοινού. Απέχουμε πολύ από το τέλειο, αλλά σίγουρα κάναμε ένα βήμα μπροστά.
<P>
Πιστεύω ότι η ενεργειακή κρίση θα επιδεινωθεί τα επόμενα χρόνια και, ως εκ τούτου, η εφαρμογή του ορθού πλαισίου αγοράς, και η δημιουργία του ορθού είδους κινήτρων για τον ορθό τύπο επενδύσεων, είναι κρίσιμης σημασίας. Χρειαζόμαστε, κατ' εκτίμηση, 1 τρισεκατομμύριο ευρώ επενδύσεων στις αγορές ώστε να μην έχουμε έλλειψη εφοδιασμού στο μέλλον.
<P>
Ωστόσο, υπάρχουν πάρα πολλά πράγματα ακόμη να γίνουν. Γνωρίζετε ότι στην ΕΕ υπάρχουν 12 χώρες όπου μια επιχείρηση κυριαρχεί στο 70% της αγοράς ηλεκτρικής ενέργειας. " τρέχουσα κατάσταση αντιστοιχεί στα χειρότερα χαρακτηριστικά των δύο δυνατών επιλογών. Νομίζουμε ότι έχουμε ανταγωνισμό, αλλά αυτό που έχουμε είναι οι τεράστιες ζημιές πολυμερών επιχειρήσεων που δεσπόζουν σε ορισμένες αγορές. Θα χρειαστεί δράση εκ μέρους των εθνικών ρυθμιστικών αρχών και των αρχών ανταγωνισμού προκειμένου να διασφαλίσουμε ότι η κατάσταση αυτή δεν θα συνεχιστεί.
<P>
" πραγματική μελλοντική πρόκληση θα είναι η εφαρμογή. Ας μην ξεχνούμε ότι υπάρχουν πολλοί κοινοτικοί νόμοι που υφίστανται στις αγορές ενέργειας, και είναι ακριβώς διότι δεν υπήρχε σεβασμός προς τους εν λόγω νόμους που χρειάστηκε να εφαρμόσουμε αυτή τη νομοθεσία. Το εάν θα χρειαστούμε μια τέταρτη δέσμη ή όχι θα εξαρτηθεί από το εάν η Επιτροπή θα διασφαλίσει την εφαρμογή και την καλή επιτήρηση αυτών των νέων νόμων μέσω των εθνικών ρυθμιστικών αρχών και των αρχών ανταγωνισμού. Ας δούμε λοιπόν λίγη δράση από την Επιτροπή και από τις εθνικές ρυθμιστικές αρχές.
<SPEAKER ID="110" NAME="Giles Chichester">
εισηγητής. - Κυρία Πρόεδρε, ας μου επιτραπεί, καταρχήν, να πω ότι ο συνάδελφός μου. κ. Vidal-Quadras, ζητά συγνώμη για την απουσία του. Δεν μπορούσε να παρευρίσκεται εδώ. Έπρεπε να βρίσκεται αλλού για λόγους επείγουσας εργασίας, αλλά μου ζήτησε να πω - ιδιαίτερα ευγενικό εκ μέρους του - ότι αυτός κι εγώ συμφωνούμε ότι θα μιλήσω εξ ονόματος της ομάδας μας.
<P>
Θα ήθελα να αναφερθώ σε ένα ή δύο σημεία που ανέκυψαν κατά τη συζήτηση. Το πρώτο αφορά το συνάδελφο που εξέφρασε την ανησυχία του ότι θα καταλήξουμε με συγκέντρωση της εξουσίας σε πολύ μικρό αριθμό οργανισμών. Εάν συμβεί αυτό, η Επιτροπή έχει τις εξουσίες, βάσει των κανόνων ανταγωνισμού, να το αντιμετωπίσει, ενώ υπάρχουν και προηγούμενα σε άλλα μέρη του κόσμου, συμπεριλαμβανομένων των "ΠΑ, όπου οι αρχές αντιμετώπισαν εδραιωμένο μονοπώλιο ή δεσπόζουσα θέση στην αγορά. Αυτό είναι το έσχατο μέσο καταφυγής, σε περίπτωση που η νομοθεσία δεν λειτουργήσει.
<P>
Θα χρειαστεί να επιστρέψουμε με τέταρτη δέσμη; Πρέπει να υπενθυμίσω στον Επίτροπο ότι του συνέστησα να είναι επιφυλακτικός σε σχέση με τη διαμόρφωση της τρίτης δέσμης: ότι θα ήταν καλύτερο να περιμένουμε τα αποτελέσματα της τρίτης δέσμης μετά την εφαρμογή της. Νομίζω τώρα ότι πρέπει να αφήσουμε κάποιο χρονικό διάστημα έως ότου μεταφερθεί αυτή η δέσμη στις εθνικές νομοθεσίες: να περιμένουμε πρώτα την εφαρμογή της και τα αποτελέσματα από αυτήν, πριν αποφασίσουμε εάν χρειάζεται να προχωρήσουμε παραπέρα.
<P>
Πρέπει να πω ότι η απογοήτευσή μου για την αποτυχία μας να αντιμετωπίσουμε το διαχωρισμό της ιδιοκτησίας αντισταθμίζεται από την αισιοδοξία μου για τη δυνατότητα του Οργανισμού να χρησιμοποιήσει με φαντασία τις εξουσίες που του έχουμε δώσει για την αντιμετώπιση της κατάστασης και θα ήθελα να ευχαριστήσω τον άλλο συνάδελφό μου που ζητά περισσότερη εξουσία για τις ρυθμιστικές αρχές ενέργειας.
<P>
Οι δυνάμεις της αγοράς κινούνται ήδη προς αυτήν την κατεύθυνση. Δύο γερμανικοί οργανισμοί κοινής ωφέλειας απαλλάσσονται από τα δίκτυα μεταφοράς τους, διότι δεν συνειδητοποίησε ότι κατ' αυτόν τον τόπο κερδίζουν περισσότερα.
<P>
Τέλος, θα ήθελα να επαναλάβω τα πλεονεκτήματα του ανταγωνισμού. Σημαίνει καλύτερη αξία και υπηρεσίες για τους καταναλωτές, και σημαίνει αποτελεσματικότερη χρήση των πόρων. Πρόκειται λοιπόν για καλό στόχο.
<SPEAKER ID="111" NAME="Antonio Mussa" LANGUAGE="IT">
Κυρία Πρόεδρε, κυρίες και κύριοι, η κοινή αυτή τη συζήτηση έχει δημιουργήσει ένα έντονο αίσθημα: μεγάλη ικανοποίηση για το ότι δημιουργήσαμε, με τη μορφή αυτής της τρίτης δέσμης από την Επιτροπή Βιομηχανίας, Έρευνας και Ενέργειας, μια δέσμη, που είναι σημαντική για τους ευρωπαίους πολίτες. Είναι φυσικό ότι δεν θα είναι η τελευταία δέσμη, διότι - όπως γνωρίζετε - υπάρχει μια τεράστια δυναμική προς τη χρήση εναλλακτικών πηγών ενέργειας, όπως οι ανανεώσιμες πηγές ενέργειας και η πυρηνική ενέργεια. Εντούτοις, είναι σίγουρο ότι τα επόμενα 10, 15 ή 20 χρόνια θα είναι επαρκής για τη ζήτηση και τις ανάγκες ενέργειας και, φυσικά, για την προστασία των καταναλωτών, ιδίως των πλέον ευάλωτων.
<P>
Πιστεύω ότι η κυρία Morgan, εγώ και όλοι οι υπόλοιποι συμμετέχοντες βουλευτές διαδραματίσαμε σημαντικό ρόλο στην προστασία των ευάλωτων καταναλωτών, παρέχοντας σημαντικές εξουσίες στις εθνικές και τις περιφερειακές αρχές, οι οποίες μπορούν, σε καιρούς κρίσης, να προβαίνουν σε αλλαγές - δεν λέω ότι θα μπορούν να παρέχουν δωρεάν ενέργεια - αλλά θα μπορούν σίγουρα να προβαίνουν σε αλλαγές και να επιτρέπουν το συνεχή εφοδιασμό σε ενέργεια.
<P>
Το άλλο θεμελιώδες σημείο είναι το εξής: το ότι ο πληθυσμός της Ευρώπης δεν γνωρίζει όλα όσα έχουμε κάνει στην Επιτροπή, στο Συμβούλιο και στο Ευρωκοινοβούλιο σχετικά με αυτή τη δέσμη, κάτι που είναι κρίσιμης σημασίας για τους καταναλωτές ενέργειας - είδατε τι συνέβη τον περασμένο χειμώνα. Νομίζω ότι δεν υπάρχει τίποτε χειρότερο από το να μην ενημερώνεις σχετικά όσους ωφελούνται από ένα μείζον σχέδιο. Νομίζω ότι η υποχρέωση της Επιτροπής, του Συμβουλίου και του Ευρωκοινοβουλίου, πριν ακόμη ασχοληθούμε με την εφαρμογή αυτής της δέσμης, είναι να ενημερώσουμε τους καταναλωτές σχετικά με την ύπαρξή της, να τους ενημερώσουμε σχετικά με το τι έχει γίνει προς όφελος τους, εξ ονόματός τους και, ακόμη μια φορά, προς όφελός τους.
<SPEAKER ID="112" NAME="Atanas Paparizov">
εισηγητής. - Κυρία Πρόεδρε, θα ήθελα να πω, όπως και οι συνάδελφοί μου, ότι παρά το ότι δεν είναι τέλεια, η τρίτη δέσμη "Ενέργεια" αποτελεί μια πολύ καλή βάση για την ανάπτυξη της κοινής αγοράς μας, ιδιαίτερα σε ό,τι αφορά το αέριο, καθώς και για την ενίσχυση της ασφάλειας του αερίου.
<P>
Για χώρες όπως η δική μου, που είναι μια μικρή χώρα της Ευρωπαϊκής Ένωσης, η επίτευξη συμβιβασμού σχετικά με το διαχωρισμό της ιδιοκτησίας είναι πολύ σημαντική, διότι αποτελεί εγγύηση ό,τι μπορούμε ακόμη να διασφαλίζουμε την ενεργειακή ασφάλεια μας εντός του πλαισίου της συνολικής δέσμης των ενισχυμένων κανόνων, της διαφάνειας, της ρήτρας της τρίτης χώρας, και όλων των άλλων στοιχείων της δέσμης που θα μας δώσουν τη δυνατότητα να θέσουμε το ζήτημα της ενεργειακής ασφάλειας στο προσκήνιο.
<P>
" δέσμη αποτελεί επίσης εγγύηση για τους καταναλωτές ότι μπορούν να διεκδικούν τα δικαιώματά τους, ενώ δημιουργεί ένα καλύτερο ανταγωνιστικό πλαίσιο για την ανάπτυξη των ενεργειακών αγορών και την αποτελεσματική λειτουργία τους. Αυτή η δέσμη εξαρτάται από την εφαρμογή, όπως μόλις είπε η συνάδελφός μου Eluned Morgan, και δεν πιστεύω ότι η τέταρτη δέσμη είναι λύση. " λύση είναι μάλλον η ακριβής εφαρμογή και η αλληλεγγύη μεταξύ των κρατών μελών όσον αφορά τη δημιουργία της αγοράς, ιδίως μέσω της ανάπτυξης νέων πρωτοβουλιών περιφερειακής συνεργασίας, ιδιαίτερα σε χώρες που είναι περισσότερο ευάλωτες όσον αφορά τον εφοδιασμό σε ενέργεια και σε χώρες που, επί του παρόντος, είναι μέρος ενεργειακών νησίδων.
<SPEAKER ID="113" NAME="Ivo Belet" LANGUAGE="NL">
Σε ό,τι αφορά τη σήμανση των ενεργειακά αποδοτικών ελαστικών επισώτρων, ένα μέτρο που κατέληξε σε αυτή τη δέσμη, θα ήθελα να προσθέσω κάτι σχετικά με το κόστος. Πρόκειται για ένα μέτρο σχεδόν μηδενικού κόστους για τον κλάδο των ελαστικών και, ως εκ τούτου, και για τον καταναλωτή. Το κόστος για τον κατασκευαστή έχει εκτιμηθεί σε λιγότερο από 0,01 ευρώ ανά ελαστικό, ποσό αμελητέο, για την περίπτωση που κάποιος θα ένιωθε την ανάγκη να ασκήσει κριτική. Τυχόν πρόσθετο κόστος που προκύπτει από την αγορά ενεργειακά αποδοτικών ελαστικών επισώτρων θα ανακτάται, σύμφωνα με υπολογισμούς, εντός οκτώ μηνών. Τότε είναι που εμφανίζονται τα πραγματικά οφέλη για τον οδηγό του αυτοκινήτου και το περιβάλλον.
<P>
Μετά από αυτά, θα ήθελα να τονίσω το γεγονός ότι είναι ουσιαστικής σημασίας το μέτρο αυτό να εφαρμοστεί εξίσου σε όλα τα κράτη μέλη και σε όλους τους κατασκευαστές στην ΕΕ και πέραν αυτής. Αυτός είναι ο λόγος για τον οποίο θα προτιμούσαμε να έχουμε κανονισμό αντί οδηγίας.
<P>
Συμπερασματικά, καταλαβαίνουμε ότι, παρά την ύπαρξη διαφορετικών απόψεων μεταξύ ορισμένων ομάδων στο Σώμα επί σειρά θεμάτων, ελπίζουμε ότι αυτό το μέτρο θα τύχει της στήριξης της μεγάλης πλειοψηφίας αύριο. Όταν το μέτρο τεθεί πλήρως σε εφαρμογή, θα έχουμε τη δυνατότητα να εξοικονομούμε όγκο εκπομπών CO2 ίσο με την απομάκρυνση ενός εκατομμυρίου επιβατικών αυτοκινήτων από τους δρόμους. Ως εκ τούτου, είναι αυτονόητο ότι πρέπει να εφαρμόσουμε αυτό το μέτρο το συντομότερο δυνατό.
<P>
Θα ήθελα να ολοκληρώσω εκφράζοντας τις ευχαριστίες μου προς τους σκιώδεις εισηγητές, την κυρία Chambris από την Ευρωπαϊκή Επιτροπή και τον κ. Sousa de Jesus από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών για την εξαιρετική σχέση εργασίας μας.
<SPEAKER ID="114" NAME="Silvia-Adriana Ţicău" LANGUAGE="RO">
Κυρίες και κύριοι, η πρόταση για την τροποποίηση της οδηγίας για την ενεργειακή απόδοση των κτιρίων είναι ένα από τα σημαντικότερα μέτρα που έχει εγκρίνει το Ευρωκοινοβούλιο, τόσο από την άποψη της βελτίωσης του βιοτικού επιπέδου των ευρωπαίων πολιτών, όσο και από την άποψη της προώθησης της ανάκαμψης της ευρωπαϊκής οικονομίας. Οι ευρωπαίοι πολίτες αναμένουν την ανάληψη δράσης και την εξεύρεση συγκεκριμένων λύσεων στα προβλήματα και στις πολύ συγκεκριμένες ανάγκες που αντιμετωπίζουν.
<P>
Προσωπικά πιστεύω ότι είναι απαραίτητη μια αύξηση έως και 15% στο ποσοστό του Ευρωπαϊκού Ταμείου Περιφερειακής Ανάπτυξης, η οποία μπορεί να χρησιμοποιηθεί από τα κράτη μέλη για να χρηματοδοτήσουν την ενεργειακή απόδοση των κτιρίων κατοικιών. Αυτό θα παρείχε στα κράτη μέλη μεγαλύτερη ευελιξία και την ευκαιρία να χρησιμοποιήσουν την ενδιάμεση εξέταση τον επόμενο χρόνο σχετικά με τον τρόπο χρήσης των Διαρθρωτικών Ταμείων ούτως ώστε να μπορούν να επαναπροσδιορίσουν αντίστοιχα τα επιχειρησιακά προγράμματα, με στόχο να επιτύχουν καλύτερη απορρόφηση των Διαρθρωτικών Ταμείων.
<P>
Θα ήθελα να τονίσω ότι αυτή η οδηγία έχει πολύ μεγάλη δυναμική όσον αφορά τη δημιουργία νέων θέσεων εργασίας: θα μπορούσαν να δημιουργηθούν 500.000 θέσεις εργασίας κατά προσέγγιση σε ευρωπαϊκό επίπεδο, με σημαντικότατες επιπτώσεις στην περιφερειακή ή την εθνική αγορά εργασίας.
<P>
Επίτροπε, ελπίζω ότι θα συνεχίσετε να τη στηρίζετε, συμπεριλαμβανομένης της εφαρμογής ελάχιστου ποσοστού από το Ευρωπαϊκό Ταμείο Περιφερειακής Ανάπτυξης για την ενεργειακή απόδοση των κτιρίων, τουλάχιστον στο μέλλον. Θα ήθελα να ευχαριστήσω ακόμη μια φορά τους σκιώδεις εισηγητές και το προσωπικό της Επιτροπής Βιομηχανίας, Έρευνας και Ενέργειας, καθώς και τους συναδέλφους εισηγητές που μας στήριξαν και με τους οποίους είχα τη χαρά μιας εξαιρετικής συνεργασίας.
<SPEAKER ID="115" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, 22 Απριλίου 2009.
<P>
" ψηφοφορία σχετικά με την έκθεση της κας Ţicău θα λάβει χώρα την Πέμπτη, 23 Απριλίου 2009.
<P>
Γραπτές δηλώσεις (άρθρο 142 του Κανονισμού)
<SPEAKER ID="116" NAME="Adam Gierek  " LANGUAGE="PL">
Όχι πολύ παλιά, η μετακόμιση σε σπίτι προκατασκευασμένου μπετόν θεωρούνταν από πολλά εκατομμύρια ανθρώπων ως άνοδο στην κοινωνική κλίμακα και βελτίωση του βιοτικού επιπέδου. " φθηνή ενέργεια σημαίνει ότι κανείς δεν ανησυχούσε για το κόστος της θέρμανσης.
<P>
Σήμερα σχεδόν 100 εκατομμύρια άνθρωποι ζουν σε προκατασκευασμένα κτίρια. Θα ήθελα να ζητήσω από την Ευρωπαϊκή Επιτροπή να παράσχει εκτεταμένες ενισχύσεις από τα ταμεία της ΕΕ για τον εκσυγχρονισμό αυτών των κτιρίων, καθώς και ολόκληρων οικισμών εργατικών κατοικιών, ιδίως στην κεντρική και ανατολική Ευρώπη. Γι' αυτό το σκοπό θα πρέπει να βρεθούν χρήματα ως μέρος της ενδιάμεσης εξέτασης του δημοσιονομικού πλαισίου 2007-2013. Το υφιστάμενο όριο του 3% για τις δαπάνες στέγασης της επιχορήγησης του Ευρωπαϊκού Ταμείου Περιφερειακής Ανάπτυξης είναι σαφώς πολύ χαμηλό.
<P>
Ο μεγάλης κλίμακας εκσυγχρονισμός και η ανάπλαση των προκατασκευασμένων κτιρίων και οικισμών εργατικών κατοικιών στην ΕΕ θα μειώσει τις δαπάνες για θέρμανση, θα βελτιώσει το βιοτικό επίπεδο, θα δημιουργήσει δεκάδες χιλιάδες θέσεις εργασίας και θα περιορίσει την κατανάλωση ενέργειας. Αυτό θα έχει ως άμεσο αποτέλεσμα μείωση των εκπομπών αερίων του θερμοκηπίου που θα μας φέρει πιο κοντά στην επίτευξη ενός από τους στόχους 3x20.
<P>
" στήριξη του εκσυγχρονισμού των υφιστάμενων προκατασκευασμένων κτιρίων θα πρέπει να αποτελέσει ένα από τα καθήκοντα του Ευρωκοινοβουλίου κατά τη νέα περίοδο. " ζήτηση για αυτού του είδους την υπηρεσία μπορεί να διαδραματίσει σημαντικό ρόλο στο ξεπέρασμα της τρέχουσας οικονομικής χρήσης και της ανεργίας, καθώς και στην καταπολέμηση της φτώχειας.
<SPEAKER ID="999" NAME="Louis Grech  " AFFILIATION="PSE">
γραπτώς. - Το κόστος της ενέργειας αυξάνεται με ανησυχητικό ρυθμό, συμβάλλοντας στη σημαντική αύξηση της φτώχειας που σχετίζεται με την ενέργεια σε ολόκληρη την ΕΕ. Εντούτοις, η τιμή της ενέργειας στην αγορά είναι μόνο η μια πλευρά του προβλήματος. Υπάρχει και ένα σημαντικό, πρόσθετο οικονομικό βάρος για τους καταναλωτές, λόγω των ανεπαρκειών και των στρεβλώσεων της αγοράς ενέργειας. Για παράδειγμα, στη Μάλτα οι καταναλωτές και οι επιχειρήσεις βίωσαν μια εξωφρενική αύξηση των λογαριασμών τους που αφορούσαν την ενέργεια όταν η τιμή του πετρελαίου βρισκόταν στα υψηλά επίπεδα της, χωρίς, ωστόσο, αντίστοιχη μείωση όταν η τιμή του πετρελαίου σημείωσε πτώση μεγαλύτερη από το μισό. Αυτό που χρειαζόμαστε είναι μια πολιτική στο επίπεδο της ΕΕ για την προστασία των καταναλωτών και των ΜΜΕ από τις κακές πρακτικές στον τομέα των τιμών που εφαρμόζουν οι δημόσιες επιχειρήσεις κοινής ωφέλειας. Μία λύση μπορεί να είναι μια εθνική ανεξάρτητη ρυθμιστική αρχή που θα διαμόρφωνε τους κατάλληλους ελέγχους και τις ισορροπίες κατά οποιασδήποτε καταχρηστικής ή αδιαφανούς συμπεριφοράς από ιδιώτες εμπορευόμενους και/ή κρατικούς φορείς όσον αφορά τυχόν αυξήσεις των τιμών σε αγαθά κοινής ωφέλειας όπως το αέριο, η ηλεκτρική ενέργεια, το νερό, τα τέλη αεροδρομίων και άλλα.
<P>
Αυτό θα πρέπει να εφαρμοστεί μέσω της βελτίωσης της υφιστάμενης κοινοτικής νομοθεσίας και των οδηγιών που αφορούν την προστασία του καταναλωτή προκειμένου να διασφαλιστούν ιδιαίτερα:
<P>
Καλύτερα πρότυπα διαφάνειας και ορθολογικής διαχείρισης των αυξήσεων των τιμών καθώς και καλύτερη πρόσβαση και πληροφόρηση όσον αφορά τα δικαιώματα των καταναλωτών.
<P>
" μείωση του κόστους και της γραφειοκρατίας για τον καταναλωτή ο οποίος έχει μια πραγματική υπόθεση προς υπεράσπιση και επιθυμεί να βρει το δίκιο του.
<SPEAKER ID="117" NAME="András Gyürk" LANGUAGE="HU">
Κατά την άποψή μας, είναι εξαιρετικά σημαντικό ότι το Ευρωκοινοβούλιο μπορεί ήδη να βελτιώσει την τρίτη δέσμη "Ενέργεια" στη δεύτερη ανάγνωση. Ο νέος κανονισμός μπορεί να ενισχύει τον ανταγωνισμό στην αγορά ηλεκτρικής ενέργειας και αερίου. Εντούτοις, δεν μπορούμε να προχωρήσουμε στην έγκριση της πρότασης χωρίς να αναφέρουμε ότι ο τελικός κανονισμός έχει υποστεί σημαντικές απώλειες όσον αφορά τις φιλοδοξίες του, σε σύγκριση με την αρχική πρόταση της Επιτροπής.
<P>
Στη διάρκεια των διαπραγματεύσεων για τη δέσμη, το θέμα του διαχωρισμού της παραγωγής από τις εργασίες που σχετίζονται με τα δίκτυα δημιούργησε τις πλέον θερμές συζητήσεις. " τελική έκβαση αυτής της συζήτησης θα έχει θεμελιώδη αντίκτυπο στη δομή της ενεργειακής αγοράς της ΕΕ. Κατά την άποψή μου, ο συμβιβασμός επί του οποίου συμφώνησαν τα κράτη μέλη δεν θα έχει ως αποτέλεσμα τη διαφανή ρύθμιση αυτού του τομέα, δεδομένου ότι τα κράτη μέλη μπορούν επίσης να εφαρμόζουν τρία διαφορετικά μοντέλα διαχωρισμού. Αυτό θα έχει επίσης ως αποτέλεσμα την ύπαρξη μεγάλων διαφορών που θα διασπούν την ενεργειακή αγορά της ΕΕ.
<P>
Ταυτόχρονα, χαιρετίζω το γεγονός ότι ο συμβιβασμός του Συμβουλίου αντικατοπτρίζει τις πολυάριθμες προτάσεις του Ευρωκοινοβουλίου για την προστασία του καταναλωτή. Μέτρα όπως η δυνατότητα αλλαγής προμηθευτή εντός τριών εβδομάδων, τα αναλυτικότερα στοιχεία χρέωσης και η απλοποίηση των διαδικασιών αποζημίωσης που θα καταστήσουν το οφέλη από την απορύθμιση της αγοράς απτά σε μεγάλο αριθμό πολιτών. Μια άλλη σημαντική εξέλιξη είναι ότι ο νέος κανονισμός θα δυσκολέψει τις τρίτες χώρες που προσπαθούν να αγοράσουν ενέργεια. Χάρη επίσης σε αυτό το γεγονός, η εκκρεμής έγκριση της δέσμης μέτρων για την ενέργεια θα σηματοδοτήσει ένα σημαντικό βήμα στην πορεία προς τη δημιουργία μιας κοινής ενεργειακής πολιτικής της ΕΕ.
<SPEAKER ID="118" NAME="Zita Pleštinská  " LANGUAGE="SK">
Το κόστος και η αξιοπιστία του εφοδιασμού ενέργειας είναι βασικοί παράγοντες όχι μόνο για την ανταγωνιστικότητα της ΕΕ αλλά ιδίως για την ευημερία των πολιτών της. Γι' αυτό το λόγο το Ευρωκοινοβούλιο έχει θέσει τον καταναλωτή στο επίκεντρο της τρίτης δέσμης για την ενέργεια. Προκειμένου να ωφεληθούν οι καταναλωτές από αυτή τη σημαντική νομοθεσία, το Ευρωκοινοβούλιο αναθεώρησε και βελτίωσε την οδηγία για την ενεργειακή απόδοση των κτιρίων, η οποία αντιστοιχεί σε περίπου 40% της κατανάλωσης ενέργειας της ΕΕ.
<P>
Οι μελετητές και οι επιθεωρητές κτιρίων θα λάβουν τη δέουσα καθοδήγηση από την εν λόγω οδηγία. Αποδίδω μεγάλη σημασία στη μέθοδο υπολογισμού του βέλτιστου κόστους και στον προσδιορισμό των ελάχιστων απαιτήσεων οικονομικής αποδοτικότητας για τα δομικά στοιχεία της θερμικής μόνωσης και των υπηρεσιών ενός κτιρίου, καθώς και στην εφαρμογή των εν λόγω υπολογισμών στα νέα και στα είδη υπάρχοντα κτίρια. Οι στόχοι για κτίρια με μηδενική καθαρή κατανάλωση ενέργειας, αποτελούν σημαντικό μέρος αυτής της αναθεωρημένης οδηγίας.
<P>
Χαιρετίζω τη δημιουργία ενός ευρωπαϊκού ταμείου για την ενεργειακή απόδοση και την ανανεώσιμη ενέργεια με σκοπό τη στήριξη της εφαρμογής αυτής της οδηγίας. Μέχρι τώρα, έχει επιτραπεί περιορισμένη χρήση των Διαρθρωτικών Ταμείων για την ενεργειακή απόδοση των κτιρίων μόνο για τα 12 νέα κράτη μέλη της ΕΕ. " δυνατότητα αυτή επεκτείνεται τώρα σε όλα τα κράτη μέλη. Ταυτόχρονα, το μέγιστο ποσοστό των πόρων του ΕΤΠΑ για αυτά τα σχέδια αυξάνεται από 3% σε 15%.
<P>
Προκειμένου να διασφαλίσουμε την επιτυχή εφαρμογή της οδηγίας είναι απαραίτητο τα κράτη μέλη να διαβουλεύονται με τους εκπροσώπους των τοπικών και περιφερειακών αρχών επί όλων των πτυχών της οδηγίας καθώς και με ομάδες προστασίας καταναλωτών.
<SPEAKER ID="998" NAME="Katrin Saks  " LANGUAGE="ET">
Θα ήθελα να ευχαριστήσω τους εισηγητές που εργάστηκαν επί των σχεδίων της δέσμης για την ενέργεια, ιδίως την κα Morgan, η οποία έκανε σπουδαία δουλειά τον τομέα της προστασίας των καταναλωτών. Είμαι ιδιαίτερα ευτυχής για το ότι η νέα δέσμη αποδίδει σημασία και στο ζήτημα της ενεργειακής πενίας. Τα κράτη μέλη που δεν έχουν πράξει το ίδιο, συμπεριλαμβανομένης της πατρίδας μου, της Εσθονίας, θα πρέπει να καταρτίσουν ένα εθνικό σχέδιο δράσης για την καταπολέμηση της ενεργειακής πενίας, προκειμένου να μειωθεί ο αριθμός των ανθρώπων που πλήττονται από αυτήν. Αυτό είναι ιδιαίτερα σημαντικό στις παρούσες οικονομικές συνθήκες. " ανάγκη αντιμετώπισης αυτού του ζητήματος στην Εσθονία είναι μεγάλη, διότι η χρεώσεις θέρμανσης έχουν αυξηθεί σημαντικά τα τελευταία χρόνια. " άμεση στήριξη των λιγότερο εύπορων καταναλωτών, όπως συμβαίνει στο "νωμένα Βασίλειο, είναι ένα σημαντικό μέτρο, παρά το ότι θα μπορούσε να βελτιωθεί και η ενεργειακή απόδοση των κτιρίων, κάτι που θα ήταν ιδιαίτερα αποτελεσματικό στην Εσθονία.
<SPEAKER ID="997" NAME="Andrzej Jan Szejna  " LANGUAGE="PL">
" Ευρώπη αντιμετωπίζει πολλές προκλήσεις που σχετίζονται με την βραχυπρόθεσμη, τη μεσοπρόθεσμη και τη μακροπρόθεσμη προσφορά και ζήτηση ενέργειας.
<P>
Εμείς, η Ευρωπαϊκή Κοινότητα, έχουμε θέσει ένα πολύ φιλόδοξο στόχο. Θα μειώσουμε, έως το 2020, τις εκπομπές αερίων του θερμοκηπίου κατά 20% και την κατανάλωση ενέργειας κατά 20%.
<P>
Από αυτή την άποψη, πιστεύω ότι πρέπει να δώσουμε ιδιαίτερη προσοχή στο ζήτημα της ενεργειακής απόδοσης των κτιρίων, δεδομένου ότι αντιστοιχούν στο 40% της συνολικής μας κατανάλωσης ενέργειας.
<P>
Θα ήθελα, στο πλαίσιο των παραπάνω, να εκφράσω τη στήριξη μου προς τον εισηγητή. Πιστεύω ότι θα πρέπει να διοργανώσουμε μια εκστρατεία ενημέρωσης με στόχο την ευαισθητοποίηση των πολιτών σχετικά με τη δυνατότητα εξοικονόμησης χρημάτων μέσω της μόνωσης των κτιρίων, ενώ θα πρέπει να καλέσουμε και τις κυβερνήσεις όλων των χωρών της Κοινότητας να διαθέσουν επιδοτήσεις για αυτή την πρωτοβουλία. Θα πρέπει να συντάξουμε ένα κατάλογο ενιαίων ελάχιστων προτύπων μόνωσης κτιρίων για το σύνολο της ΕΕ.
<P>
Στηρίζω επίσης την ιδέα επέκτασης της χρήσης των Διαρθρωτικών Ταμείων, ώστε να συμπεριλαμβάνονται εργασίες που σχετίζονται με την ενεργειακή απόδοση των κτιρίων σε όλες τις χώρες της Κοινότητας, καθώς και την αύξηση του ποσοστού που μπορεί να χορηγηθεί από το Ευρωπαϊκό Ταμείο Περιφερειακής Ανάπτυξης για σχέδια σε αυτόν τον τομέα από 3% σε 15%.

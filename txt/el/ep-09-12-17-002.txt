<CHAPTER ID="002">
Αμοιβαία αναγνώριση των επαγγελματικών προσόντων (συζήτηση)
<SPEAKER ID="006" NAME="Πρόεδρος">
" ημερήσια διάταξη προβλέπει την προφορική ερώτηση των Malcolm Harbour, Andreas Schwab, Evelyne Gebhardt, Cristian Silviu Buşoi, Heide Rühle, Adam Bielan και Κυριάκου Τριανταφυλλίδη, εξ ονόματος της Επιτροπής Εσωτερικής Αγοράς και Προστασίας των Καταναλωτών, προς την Επιτροπή, με θέμα τη μεταφορά της οδηγίας 2005/36/ΕΚ σχετικά με την αναγνώριση των επαγγελματικών προσόντων/αναθ.2 - B7-0217/2009).
<SPEAKER ID="007" NAME="Malcolm Harbour" LANGUAGE="EN">
Κύριε Πρόεδρε, με την άδειά σας, θα πρότεινα να καθυστερήσουμε ένα ή δύο λεπτά, διότι αυτή είναι μία προφορική ερώτηση προς την Επιτροπή και ελπίζαμε πως θα ήταν εδώ ο κ. McCreevy, όμως βλέπω πως πρόκειται να μιλήσει ο κ. Samecki. Δεν έχω συναντήσει ξανά τον κ. Samecki, οπότε μου κινεί το ενδιαφέρον το γεγονός ότι βρίσκεται εδώ για να δώσει απάντηση σε ένα θέμα με το οποίο έχει ασχοληθεί ο κ. McCreevy και η ομάδα του. Σας ευχαριστώ πολύ.
<P>
Σκόπευα να καλωσορίσω τον κ. McCreevy και να τον ευχαριστήσω για το έργο του, οπότε θα του μεταφέρετε ενδεχομένως τις ευχές μας για την παρ' ολίγον τελευταία του παρέμβαση στην παρούσα Αίθουσα. Παρόλα αυτά, χαίρομαι ιδιαίτερα που ο κ. Barnier παρευρίσκεται εδώ όντας ένα ιδιαίτερα ενεργό μέλος της επιτροπής μου για να παρακολουθήσει το θέμα, διότι πρόκειται για έναν φάκελο που θα τον απασχολήσει ιδιαίτερα, υπό την προϋπόθεση βέβαια ότι το Κοινοβούλιο θα εγκρίνει τον διορισμό του και ότι η Επιτροπή θα περάσει σε νέα φάση. Παρόλα αυτά, είναι πολύ θετικό το γεγονός ότι παρίσταται.
<P>
" ελεύθερη κυκλοφορία των επαγγελματιών και η οδηγία σχετικά με την αμοιβαία αναγνώριση των επαγγελματικών προσόντων συγκαταλέγονται στα πρωταρχικά θέματα που απασχολούν ιδιαίτερα την επιτροπή μου στο πλαίσιο της συνολικής οικοδόμησης της ενιαίας αγοράς. Είναι ιδιαίτερα ενδεδειγμένη σήμερα η συζήτηση αυτής της ερώτησης προς την Επιτροπή, διότι ζητείται ουσιαστικά ενημέρωση σχετικά με την πρόοδο ως προς τη μεταφορά της αναθεωρημένης οδηγίας, για την οποία εργάστηκε η επιτροπή μου ήδη κατά την περίοδο 2004-2005, και σχετικά με την πρακτική εφαρμογή της από τα κράτη μέλη. Είναι επίσης και ιδιαίτερα επίκαιρη, διότι ο καθηγητής Monti παρευρέθη τη Δευτέρα στην επιτροπή μας για να μιλήσει σχετικά με την αποστολή που του ανέθεσε ο Πρόεδρος της Επιτροπής αναφορικά με τον μελλοντικό προσανατολισμό της εσωτερικής αγοράς. Υπογράμμισε ιδιαίτερα ότι μέρος του προβλήματος με την εσωτερική αγορά δεν είναι στην πραγματικότητα η έλλειψη νομοθεσίας, αλλά η συνεπής εφαρμογή και η αποτελεσματικότητα των υφιστάμενων μέσων που έχουμε στη διάθεσή μας για τη δημιουργία της εσωτερικής αγοράς.
<P>
Στην περίπτωση της αμοιβαίας αναγνώρισης των επαγγελματικών προσόντων, όπως διατυπώνεται με αρκετή σαφήνεια στο κείμενο της ερώτησής μας, γνωρίζουμε ήδη ότι οι πολίτες σε όλη την Ευρώπη αντιμετωπίζουν σημαντικό αριθμό προβλημάτων σε σχέση με την αναγνώριση των επαγγελματικών προσόντων. Καταγράφεται ένα από τα υψηλότερα ποσοστά σχετικών καταγγελιών στον μηχανισμό SOLVIT, τον οποίο υποστηρίζουμε θερμά σε επίπεδο κυβερνήσεων κρατών μελών. Πολλοί άνθρωποι αισθάνονται απογοητευμένοι από την απουσία σαφών αποφάσεων, καθώς και από την έλλειψη επαφής μεταξύ των φορέων χορήγησης αδειών στα διάφορα κράτη μέλη. Ένα από τα πράγματα που έκανε η δική μας έρευνα, δεδομένου ότι η παρούσα επιτροπή ανέθεσε έρευνα για το συγκεκριμένο θέμα, ήταν να καταδείξει το γεγονός ότι δεν υφίσταται επαρκώς συντονισμένη δράση όσον αφορά την παροχή συνδρομής στους πολίτες για την αναγνώριση των δικαιωμάτων τους στο πλαίσιο της αμοιβαίας αναγνώρισης. Μία άλλη πτυχή είναι ότι καθίσταται επίσης σαφές από τη δική μας μελέτη, αλλά και από άλλες, ότι δεν είναι πολλά τα επαγγέλματα που εξετάζουν το ενδεχόμενο της ένταξής τους σε ένα ευρωπαϊκό πλαίσιο επαγγελματικών προσόντων. Υπάρχουν σοβαρά ερωτήματα που πρέπει να θέσουμε σχετικά με τον μηχανισμό, με το πόσο εύκολη είναι η πρόσβαση σε αυτόν και με το κατά πόσο αποτελεσματικός είναι στην πράξη. Γνωρίζουμε από στατιστικές και πληροφορίες -και είμαι σίγουρος ότι σύντομα θα ενημερωθούμε συναφώς από την Επιτροπή- ότι η μεταφορά αυτού του μέσου έχει παρουσιάσει καθυστέρηση σχεδόν σε όλα τα κράτη μέλη. Χρειάστηκε πολύ περισσότερος χρόνος από ό,τι αναμενόταν για να τεθεί σε εφαρμογή, και αυτό από μόνο του εγείρει ανησυχίες όσον αφορά την πολυπλοκότητα του ίδιου του μέσου.
<P>
Συγκεντρώνοντας όλα αυτά τα στοιχεία στο πλαίσιο του έργου της Επιτροπής Εσωτερικής Αγοράς κατά την επόμενη πενταετία, χαίρομαι ιδιαίτερα που όλοι, νομίζω, οι συντονιστές της επιτροπής βρίσκονται σήμερα εδώ και θα ήθελα να τους ευχαριστήσω για το έργο που έχουν πραγματοποιήσει, συμπεριλαμβανομένου και του υποφαινομένου, ως προς τη διαμόρφωση της μελλοντικής ατζέντας για την εν λόγω επιτροπή. Αυτό το θέμα της αμοιβαίας αναγνώρισης των επαγγελματικών προσόντων δεν επιλύεται σε μία μέρα. Πεποίθησή μας είναι ότι ο ρόλος της επιτροπής μας είναι να συνεχίσουμε να ερευνούμε, να προωθούμε και να υποβάλλουμε συστάσεις για τη μελλοντική εξέλιξη των βασικών νομοθεσιών, των βασικών δομικών στοιχείων της ενιαίας αγοράς.
<P>
Γνωρίζουμε πως η Επιτροπή αναμένεται να αναθεωρήσει την οδηγία για την αμοιβαία αναγνώριση το 2011. Σχεδιάζουμε να οργανώσουμε μία συνάντηση εθνικών κοινοβουλίων και εθνικών βουλευτών για να συζητήσουμε αυτήν την πρόταση. Πραγματοποιήσαμε ήδη σχετική ακρόαση και έχουμε την έκθεση της έρευνάς μας. Αυτά είναι τα μέσα που μπορεί να χρησιμοποιήσει η επιτροπή μου και, εφόσον συμφωνούν οι συντονιστές, είμαι βέβαιος ότι θα συντάξουμε έκθεση ιδίας πρωτοβουλίας μέσα στο 2010 για να τροφοδοτήσουμε αυτήν τη συζήτηση που θα διεξαγάγει η Επιτροπή.
<P>
Αυτό είναι το γενικό πλαίσιο της ερώτησης. Ανυπομονούμε να ακούσουμε την απάντηση της Επιτροπής ώστε να οριστεί το σχετικό πλαίσιο, αλλά αυτή είναι μόνο η αρχή της διαδικασίας και είμαι βέβαιος ότι ο νέος Επίτροπος θα μπορέσει να την προωθήσει και να συνεργαστεί μαζί μας για τη διαμόρφωση αυτής της κρίσιμης νομοθετικής πράξης και τη βελτίωση της λειτουργίας της ενιαίας αγοράς.
<SPEAKER ID="008" NAME="Paweł Samecki" LANGUAGE="EN">
Κύριε Πρόεδρε, θα ήθελα να ευχαριστήσω τα μέλη της Επιτροπής Εσωτερικής Αγοράς και Προστασίας των Καταναλωτών που έθιξαν αυτά τα σημαντικά ζητήματα.
<P>
Πριν απαντήσω στα επιμέρους ερωτήματα, επιτρέψτε μου να αρχίσω με μία γενική επισκόπηση. Στόχος της οδηγίας περί των επαγγελματικών προσόντων είναι να διευκολύνει την ελεύθερη κυκλοφορία των πολιτών μας στην εσωτερική αγορά. Δύο χρόνια μετά τη λήξη της περιόδου μεταφοράς, η μεταφορά έχει ολοκληρωθεί σε 22 κράτη μέλη, ενώ τέσσερα κράτη μέλη ελπίζουμε πως θα εκπληρώσουν την υποχρέωσή τους έως το τέλος του έτους. Σε αυτήν τη φάση ανησυχώ, ωστόσο, για την Ελλάδα, από την οποία δεν έχουμε ακόμη λάβει κανένα μέτρο μεταφοράς.
<P>
Επιτρέψτε μου να αναφερθώ τώρα στο πρώτο ερώτημα. " μεταφορά έχει αποτελέσει πρόκληση για τα κράτη μέλη, κυρίως διότι επηρεάζει περισσότερα από 800 διαφορετικά επαγγέλματα. Αυτά τα επαγγέλματα υπόκεινται συχνά ακόμα και σε ρυθμίσεις βάσει ομοσπονδιακής ή περιφερειακής νομοθεσίας. Ωστόσο, αυτό δεν μπορεί να αποτελεί δικαιολογία για οποιαδήποτε καθυστέρηση και το Ευρωπαϊκό Δικαστήριο έχει απορρίψει παρόμοιες καθυστερήσεις σε έξι αποφάσεις έως τώρα.
<P>
Όσον αφορά το δεύτερο ερώτημα, τα κύρια προβλήματα αφορούν τους επαγγελματίες στον τομέα της υγείας και τους αρχιτέκτονες, όπου υπάρχει υψηλότερος βαθμός εναρμόνισης των απαιτήσεων κατάρτισης σε ευρωπαϊκό επίπεδο. Προβλήματα επίσης προκύπτουν σε επαγγέλματα με υψηλότερα επίπεδα διασυνοριακής κινητικότητας των εργαζομένων, όπως είναι οι καθηγητές ή οι ξεναγοί.
<P>
Ως προς το τρίτο ερώτημα, προτεραιότητα της Επιτροπής είναι να διασφαλίσει την ορθή και συνεπή εφαρμογή της οδηγίας. Για τον σκοπό αυτόν, έχουμε συντάξει έναν κώδικα συμπεριφοράς για τις διοικητικές πρακτικές και ένα εγχειρίδιο χρήσης που απευθύνεται στους πολίτες, κείμενα τα οποία θα προωθήσουν επίσης τη συνέπεια.
<P>
Όσον αφορά τα εμπόδια που εντόπισε το SOLVIT, είμαστε πλήρως ενήμεροι για τα προβλήματα που ανακύπτουν στην πράξη, όπως καθυστερήσεις στη διαδικασία αναγνώρισης, έλλειψη ανταπόκρισης από τις εθνικές αρμόδιες αρχές, ατεκμηρίωτες αποφάσεις, χαμένοι φάκελοι, κ.λπ. Κάποιες φορές, δίδονται ακόμη και εσφαλμένες πληροφορίες στους διακινούμενους εργαζόμενους και εκείνοι καλούνται να ακολουθήσουν λανθασμένες διαδικασίες. Ωστόσο, το δίκτυο SOLVIT έχει αποδειχθεί αποτελεσματικό στην επίλυση πολλών παρόμοιων προβλημάτων.
<P>
Όμως δεν υπάρχει μόνο το SOLVIT. Εθνικά σημεία επαφής υπάρχουν πλέον σε όλα τα κράτη μέλη για να πληροφορούν και να βοηθούν τους πολίτες, και η Επιτροπή προσδοκά να καταστούν ακόμη πιο ενεργά στο μέλλον. Επιπλέον, το σύστημα πληροφόρησης για την εσωτερική αγορά έχει επίσης προσφέρει ένα μέσο υποστήριξης, πραγματοποιώντας εφέτος περισσότερες από 1 200 ανταλλαγές πληροφοριών για πολλά από τα νομικά κατοχυρωμένα επαγγέλματα. Αυτό έχει επιφέρει βελτιώσεις στην καθημερινή διοικητική συνεργασία μεταξύ κρατών μελών.
<P>
Τέλος, σχετικά με το τελευταίο ερώτημα, η Επιτροπή δεν είναι σε θέση να εκτιμήσει εάν υπάρχει ανάγκη μεταρρύθμισης αυτήν τη στιγμή. Αυτό θα γίνει σε μία εκ των υστέρων αξιολόγηση που προβλέπεται από την οδηγία. Σκοπός μας είναι, ασφαλώς, να τηρήσουμε το χρονοδιάγραμμα που ορίζεται στην οδηγία. Έγκειται στην επόμενη Επιτροπή να αποφασίσει πώς θα διαχειριστεί περαιτέρω το θέμα.
<SPEAKER ID="009" NAME="Kurt Lechner" LANGUAGE="DE">
Κύριε Πρόεδρε, κυρίες και κύριοι, το 2005, μετά από αρκετά χρόνια μελέτης και συζητήσεων στο Κοινοβούλιο, εγκρίναμε την εν λόγω οδηγία, η οποία και τέθηκε σε ισχύ. Το 2007, εφαρμόστηκε. Σήμερα, έχουμε φτάσει στο 2009 και είναι δύσκολο να δεχθούμε ότι η οδηγία δεν έχει εφαρμοστεί παντού, ιδίως εφόσον δεν ήταν εντελώς καινούρια, διότι είχαν ήδη υποβληθεί προτάσεις. Παροτρύνω, λοιπόν, την Επιτροπή να ασκήσει μεγαλύτερες πιέσεις στα κράτη μέλη.
<P>
Είχα προβλέψει ότι τα προβλήματα θα αφορούσαν την πρακτική διαχείριση της οδηγίας. Αυτό είναι το κύριο αντικείμενο των επικείμενων ερευνών: να εντοπίσουμε πού υπάρχουν συγκεκριμένα τοπικά προβλήματα και να ανακαλύψουμε τι πραγματικά συμβαίνει. Αναφέρθηκε ήδη το γεγονός ότι 20 % των καταγγελιών στο SOLVIT αφορούν αυτό το θέμα. Πρόκειται για πολύ σοβαρό ζήτημα. Ο κ. Harbour ορθώς επεσήμανε -και δεν θα ήθελα να επαναλάβω ό,τι είπε- τη σημασία αυτού του προβλήματος για την εσωτερική αγορά από οικονομικής άποψης.
<P>
Ωστόσο, πέρα από τα οικονομικά ζητήματα, πρόκειται επίσης για μία από τις θεμελιώδεις ελευθερίες των πολιτών να μπορούν να ασκούν το επάγγελμά τους και να αξιοποιούν τις δυνατότητές τους σε άλλο κράτος, για παράδειγμα, όταν παντρεύονται ή μετοικούν σε άλλη χώρα για κάποιον άλλον λόγο. Αυτό είναι ένα πραγματικό πρόβλημα για τους πολίτες της Ευρώπης.
<P>
Είναι σημαντικό για εμάς να αναγνωρίσουμε ότι θα υπάρξουν αναπόφευκτα προβλήματα. Είναι ένα περίπλοκο θέμα, χρειάζεται χρόνος για την εφαρμογή του και εμπλέκονται διαφορετικές νοοτροπίες και παραδόσεις, ιδίως όσον αφορά τα επαγγέλματα και τις έννοιες της ποιότητας και των προσόντων στο πλαίσιο αυτών των επαγγελμάτων. Συνεπώς, δεν είναι δυνατόν να αναγνωριστεί κάθε επαγγελματικό προσόν από τη μία χώρα στην άλλη χωρίς αμφισβήτηση. Για εμένα και για εμάς, το θέμα δεν είναι τόσο η αντιμετώπιση των επιμέρους περιπτώσεων ταλαιπωρίας που αναπόφευκτα θα προκύψουν, αλλά περισσότερο η διερεύνηση -και εδώ υπεισέρχεται το SOLVIT- των πιθανών ελαττωμάτων στις δομές ή στο σύστημα, καθώς και των πιθανών βελτιώσεων που μπορούν να εισαχθούν.
<P>
Θα ήθελα να επισημάνω ότι ποτέ δεν θα καταστεί δυνατό να κλείσουμε αυτό το ζήτημα. Είναι ένα θέμα που εκτείνεται σε βάθος χρόνου διότι, βεβαίως, νέα επαγγέλματα και νέες περιγραφές θέσεων εργασίας κάνουν συνεχώς την εμφάνισή τους. Για αυτόν τον λόγο, είναι διαρκές το καθήκον της Επιτροπής και του Κοινοβουλίου, αλλά και των κρατών μελών, των οποίων την καλή θέληση θα ήθελα να επικαλεστώ σε αυτό το σημείο.
<SPEAKER ID="010" NAME="Evelyne Gebhardt" LANGUAGE="DE">
Κύριε Πρόεδρε, καταρχάς θα ήθελα να δηλώσω πως είναι εξαιρετικά προσβλητικό να μην παρευρίσκονται εδώ μέλη της Επιτροπής, διότι πρόκειται για μία ερώτηση που απευθύνεται στην Ευρωπαϊκή Επιτροπή. Αυτό δείχνει περιφρόνηση προς το Κοινοβούλιο. Είναι τελείως προσβλητικό και το θεωρούμε εντελώς απαράδεκτο.
<P>
(Διαμαρτυρίες)
<P>
Παρακαλώ; Όχι, δεν σηκώθηκε. Τέλος πάντων, με συγχωρείτε. Δεν μπορώ να το δεχθώ αυτό.
<P>
Περνώντας στο προκείμενο θέμα, κυρίες και κύριοι, το ζητούμενο είναι η ιθαγένεια της Ένωσης, το δικαίωμα που έχουν οι πολίτες να κυκλοφορούν ελεύθερα σε όλη την Ευρωπαϊκή Ένωση και να ασκούν το επάγγελμά τους στον τόπο όπου διαμένουν και όπου επιλέγουν να εργαστούν. Θέσαμε σε ισχύ αυτήν τη νομοθεσία προκειμένου να διευκολυνθεί αυτή η κατάσταση και προκειμένου να εκσυγχρονιστεί πραγματικά η διαδικασία αναγνώρισης των επαγγελματικών προσόντων. Θεωρώ εντελώς απαράδεκτο το γεγονός ότι, σε πολλές περιπτώσεις, τα κράτη μέλη δεν έχουν λάβει τα απαραίτητα μέτρα για την εφαρμογή αυτής της νομοθεσίας και τη διασφάλιση αυτής της ελεύθερης κυκλοφορίας για τους πολίτες. Υπάρχουν ακόμη πολλά που πρέπει να γίνουν από την Ευρωπαϊκή Επιτροπή εν προκειμένω.
<P>
Θα ήθελα να επιστήσω την προσοχή σε ένα σημείο που θεωρώ πολύ σημαντικό και το οποίο έχουμε θίξει επανειλημμένα στο Κοινοβούλιο. Πρέπει να μεριμνήσουμε ώστε να καθιερωθεί η ευρωπαϊκή επαγγελματική κάρτα που έχουμε προτείνει. Με αυτόν τον τρόπο οι πολίτες θα έχουν κάτι απτό στα χέρια τους που θα τους επιτρέπει να κυκλοφορούν σε όλη την Ευρώπη. Υπάρχουν οργανισμοί που επιχειρούν να το πράξουν αυτό. Ωστόσο, πιστεύω πως είναι σημαντικό να ερωτηθεί η Ευρωπαϊκή Επιτροπή αν πρόκειται για έναν τομέα στον οποίο θα μπορούσε να συμμετάσχει, ώστε να επισπευσθεί αυτή η διαδικασία.
<SPEAKER ID="011" NAME="Cristian Silviu Buşoi" LANGUAGE="RO">
" ελεύθερη κυκλοφορία των προσώπων αποτελεί ένα από τα θεμελιώδη δικαιώματα των πολιτών της Ευρωπαϊκής Ένωσης. Σε αυτό περιλαμβάνεται και η ελεύθερη κυκλοφορία των επαγγελματιών, που είναι προϋπόθεση ζωτικής σημασίας για τη διασφάλιση της αποτελεσματικότερης δυνατής λειτουργίας της εσωτερικής αγοράς.
<P>
Όπως αναφέρθηκε σε όλες τις προηγούμενες παρεμβάσεις, παρά την έγκριση της οδηγίας σχετικά με την αναγνώριση των επαγγελματικών προσόντων το 2005, οι επαγγελματίες που επιθυμούν να ασκήσουν το δικαίωμά τους στην ελεύθερη κυκλοφορία εξακολουθούν να αντιμετωπίζουν πολυάριθμες δυσκολίες. Προσωπικά, έχω συναντήσει διάφορες τέτοιες περιπτώσεις, τις οποίες μου γνωστοποίησαν όχι μόνο ρουμάνοι, αλλά και ευρωπαίοι πολίτες, σε σχέση με διάφορα επαγγέλματα.
<P>
Οι συνάδελφοί μου από την Επιτροπή Εσωτερικής Αγοράς και Προστασίας των Καταναλωτών μού έκαναν την τιμή να με διορίσουν εισηγητή για το ευρωπαϊκό δίκτυο SOLVIT. Όπως προαναφέρθηκε, ένα σημαντικό ποσοστό των υποθέσεων που έχει να επιλύσει το SOLVIT συνδέεται με αδυναμίες στο σύστημα αμοιβαίας αναγνώρισης των επαγγελματικών προσόντων.
<P>
Πιστεύω, συνάδελφοι βουλευτές, ότι πρέπει να αναλύσουμε λεπτομερώς τα προβλήματα που έχουν υποβληθεί στα κέντρα του SOLVIT, ώστε να δούμε τι είδους βελτιώσεις μπορούμε να επιφέρουμε.
<P>
Απαιτείται επίσης καλύτερη επικοινωνία μεταξύ των σημείων επαφής, προκειμένου να προαχθεί η αμοιβαία κατανόηση μεταξύ κρατών μελών. Ειδικότερα, πρέπει να κατανοήσουν πώς λειτουργούν τα άλλα συστήματα στην Ευρωπαϊκή Ένωση, ώστε να χρησιμοποιηθεί η μέγιστη δυνατή ευελιξία κατά την εφαρμογή της οδηγίας, καθώς και να αποφευχθούν τα διοικητικά εμπόδια που φράσσουν τον δρόμο των επαγγελματιών.
<P>
Τέλος, θα ήταν επιθυμητό τα πέντε κράτη μέλη που δεν έχουν ακόμη ολοκληρώσει τη μεταφορά της οδηγίας, ή οποιοδήποτε κράτος μεταξύ των 22 που το έχουν πράξει αλλά εξακολουθούν να έχουν προβλήματα με τη μεταφορά ή έχουν προβεί σε πλημμελή μεταφορά, να επανορθώσουν άμεσα αυτήν την κατάσταση. Απώτερος σκοπός είναι η διευκόλυνση της ομαλής λειτουργίας της εσωτερικής αγοράς για την παροχή υπηρεσιών, η οποία επηρεάζεται άμεσα από προβλήματα που αφορούν την αναγνώριση των επαγγελματικών προσόντων.
<SPEAKER ID="012" NAME="Heide Rühle" LANGUAGE="DE">
Κύριε Πρόεδρε, κύριε Επίτροπε, νομίζω όλοι συμφωνούμε εδώ ως προς τον στόχο. Ασφαλώς, όλοι επιθυμούμε να μπορούν οι πολίτες της Ένωσης να κυκλοφορούν ελεύθερα και να ασκούν το επάγγελμά τους. Το ερώτημα είναι γιατί αυτή η οδηγία δεν έχει ακόμη μεταφερθεί σωστά μετά από τέσσερα ή σχεδόν πέντε πλέον έτη. Φρονώ ότι θα ήταν λογικό η επιτροπή να μην ασχολείται μόνο με τη σύνταξη και τη θέσπιση της νομοθεσίας, αλλά και να διεξάγει κατόπιν μία ανάλυση των λόγων για τους οποίους καθυστερεί κατ' αυτόν τον τρόπο η μεταφορά.
<P>
" οδηγία σχετικά με την αναγνώριση των επαγγελματικών προσόντων δεν είναι η μόνη οδηγία που προκαλεί προβλήματα. Όταν υπάρχουν τόσες πολλές υποθέσεις στο Δικαστήριο της Ευρωπαϊκής Ένωσης, όταν υπάρχουν τόσες πολλές διαδικασίες καταγγελιών και όταν το SOLVIT ασχολείται τόσο εντατικά με αυτό το θέμα, τούτο θα πρέπει να μας αφυπνίζει. Οφείλουμε να εξετάσουμε προσεκτικότερα τους λόγους που βρίσκονται πίσω από αυτό. Υπάρχει μία σειρά αιτιών. Από τη μία πλευρά, είναι πάντα πολύ εύκολο να λέμε ότι τα κράτη μέλη είναι υπεύθυνα για την καθυστέρηση. Ο προστατευτισμός αποτελεί αναμφίβολα έναν άλλο λόγο. Οι διαφορετικές νοοτροπίες και τα διαφορετικά νομικά συστήματα διαδραματίζουν οπωσδήποτε παίζουν τον ρόλο τους. Ποια είναι η επίδραση της ευρωπαϊκής νομοθεσίας σε αυτά τα διαφορετικά νομικά συστήματα; Αυτό είναι ένα άλλο θέμα στο οποίο θα πρέπει να εγκύψουμε.
<P>
Επιπρόσθετα, πρέπει να εξετάσουμε αν η οδηγία απέφερε το επιδιωκόμενο αποτέλεσμα ή αν ήταν ανίσχυρη να επιτύχει ορισμένα αποτελέσματα ήδη από τη σύλληψή της. Πιστεύω πως είναι πολύ σημαντικό να επανεξετάσουμε το ζήτημα. Αυτή η εκ των προτέρων ανάλυση είναι ένα από τα σημαντικά θέματα με τα οποία θα πρέπει να ασχοληθεί η παρούσα επιτροπή και να σημειώσει πρόοδο.
<P>
Ωστόσο, έχω επίσης κάποιες ερωτήσεις για την Επιτροπή. Με εκπλήσσει που αυτές οι κατευθυντήριες γραμμές εμφανίζονται μετά την πάροδο τεσσάρων και πλέον ετών. Αυτό θα μπορούσε να είχε γίνει πολύ νωρίτερα. Ωστόσο, επιδοκιμάζω τις κατευθυντήριες γραμμές. Τις διάβασα και είναι οπωσδήποτε χρήσιμες. Παρόλα αυτά, θα ήταν χρήσιμο να τις είχαμε νωρίτερα. Θα ήθελα να συνταχθώ με την κ. Gebhardt και να ρωτήσω τι συμβαίνει με την ευρωπαϊκή επαγγελματική κάρτα. Αυτό θα είναι το δεύτερο σημαντικό βήμα.
<SPEAKER ID="013" NAME="Adam Bielan" LANGUAGE="PL">
Κύριε Πρόεδρε, η κρίση που έπληξε την Ευρωπαϊκή Ένωση τους τελευταίους μήνες έχει καταδείξει αδιάψευστα πόσο σημαντική είναι η εσωτερική αγορά για τη λειτουργία ολόκληρης της Ένωσης. Δεν θα ολοκληρώσουμε την οικοδόμησή της αν δεν διασφαλίσουμε έως κάποιον βαθμό την ελευθερία στη μετακίνηση των ατόμων, η οποία εξασφαλίζεται, μεταξύ άλλων, από την οδηγία σχετικά με την αμοιβαία αναγνώριση των επαγγελματικών προσόντων. Επομένως, είναι λυπηρό και ανησυχητικό το γεγονός ότι, τέσσερα χρόνια μετά την έγκρισή της, η οδηγία εξακολουθεί να μην έχει τεθεί σε ισχύ σε τέσσερις χώρες, ενώ κανένα από τα κράτη μέλη δεν την ενέκρινε πριν από την προθεσμία που αναφέρεται στην οδηγία, ήτοι την 20η Οκτωβρίου 2007.
<P>
Αναφορικά με το θέμα αυτό, το πρώτο μου ερώτημα προς την Ευρωπαϊκή Επιτροπή είναι το εξής: μήπως η Επιτροπή υπήρξε πολύ αδρανής τα τελευταία τέσσερα χρόνια, και τι ακριβώς έκανε η Επιτροπή ώστε όλες οι χώρες να κατορθώσουν να μεταφέρουν την οδηγία εγκαίρως; Δεύτερον, θα ήθελα να ρωτήσω πότε θα δημοσιεύσει η Επιτροπή έκθεση αξιολόγησης της μεταφοράς της οδηγίας και τι θα χρησιμοποιηθεί ως βάση για τα συμπεράσματα της έκθεσης; " οδηγία για τις υπηρεσίες αναμένεται να εφαρμοστεί στο τέλος του έτους. Επί του παρόντος, στο Κοινοβούλιο, γνωρίζουμε ήδη ότι πολλές χώρες δεν θα καταφέρουν να ψηφίσουν τους σχετικούς νόμους εγκαίρως. Θα ήθελα να ρωτήσω ποια σύνδεση βλέπει η Επιτροπή μεταξύ των δύο αυτών κειμένων;
<P>
Τέλος, ένα πολύ σημαντικό ζήτημα για τη χώρα που εκπροσωπώ είναι το ζήτημα της μετανάστευσης των νοσηλευτών. " οδηγία προβλέπει την εναρμόνιση των απαιτήσεων κατάρτισης για τους νοσηλευτές. Θα ήθελα να ρωτήσω ποια συγκεκριμένα μέτρα έχει λάβει η Επιτροπή για να βοηθήσει τους νοσηλευτές από τις χώρες της κεντρικής και ανατολικής Ευρώπης, συμπεριλαμβανομένης της Πολωνίας;
<SPEAKER ID="014" NAME="Andreas Schwab" AFFILIATION="PPE">
(DE) Κύριε Πρόεδρε, κύριε Επίτροπε, καταρχάς θα ήθελα να εκφράσω τις ειλικρινείς μου ευχαριστίες προς την Επιτροπή που μας παρουσίασε την άποψή της. Ωστόσο, θα ήθελα επίσης να επισημάνω ότι, σύμφωνα με τη διοργανική συμφωνία μεταξύ Επιτροπής και Κοινοβουλίου -πράγμα που είδα να συμβαίνει με την οδηγία για τις υπηρεσίες, την οποία συζητήσαμε στις Βρυξέλλες πριν από μήνες- το Κοινοβούλιο έχει δικαίωμα να απαιτήσει την παρουσία του αρμόδιου Επιτρόπου στο Κοινοβούλιο, προκειμένου να απαντήσει σε δύσκολες ερωτήσεις. Δεν νομίζω πως μπορούμε να επιλύσουμε αυτό το θέμα με την παρούσα Επιτροπή και δεν έχει νόημα να το επιχειρήσουμε.
<P>
Εξ ονόματος του Κοινοβουλίου, θα ήθελα να εξηγήσω στον παριστάμενο εκπρόσωπο της Επιτροπής ότι πιστεύουμε πως το συγκεκριμένο τμήμα της διοργανικής συμφωνίας είναι εξαιρετικά σημαντικό. Για ποιον λόγο; Όχι για λόγους απλής τυπολατρίας, αλλά διότι πρόκειται για ένα πολύ σημαντικό πολιτικό ζήτημα για τους πολίτες της Ευρωπαϊκής Ένωσης. Ο κ. Bielan μόλις αναφέρθηκε στην οδηγία για τις υπηρεσίες, η οποία μπορεί να λειτουργήσει μόνο αν τα επαγγελματικά προσόντα αναγνωρίζονται και από τις δύο πλευρές. Είναι ζήτημα μεγάλης σημασίας, όμως πολλοί άνθρωποι το συνδέουν επίσης με ένα αίσθημα απόγνωσης αν έχουν την εντύπωση ότι ο εργοδότης τους εκμεταλλεύεται τις ασυμφωνίες στη διασυνοριακή αμοιβαία αναγνώριση των επαγγελματικών προσόντων απλώς για να μειώσει τις απολαβές τους.
<P>
Αυτοί οι άνθρωποι νιώθουν εγκαταλειμμένοι και αβοήθητοι. Τούτο το έχω διαπιστώσει ο ίδιος σε πολλές περιπτώσεις εδώ, στα σύνορα μεταξύ Γερμανίας και Γαλλίας. Ωστόσο, δεν πρόκειται, προφανώς, για τον μοναδικό προβληματικό τομέα. Είναι αλήθεια ότι δεν μπορούμε να επιλύσουμε όλες τις δυσκολίες εν μία νυκτί και ότι αυτή η διαδικασία θα παραμείνει ένα διαρκές ζήτημα στο μέλλον, όπως είπε ο εισηγητής, ο κ. Lechner. Παρόλα αυτά, καθήκον μας είναι να δείξουμε στους πολίτες ότι λαμβάνουμε σοβαρά υπόψη τις ανησυχίες τους και, κατά τη γνώμη μου, αυτό περιλαμβάνει επίσης τη δέουσα βαρύτητα εκ μέρους της Επιτροπής.
<P>
Ελπίζω ότι θα μπορέσουμε να συνεργαστούμε επ' αυτού με τη νέα Επιτροπή, ώστε να σημειώσουμε κάποια πρόοδο. Θα ήθελα να σας ζητήσω να κανονιστεί αυτό με την αρμόδια για τον συγκεκριμένο τομέα Γενική Διεύθυνση.
<SPEAKER ID="015" NAME="Bernadette Vergnaud" AFFILIATION="S&amp;D">
(FR) Κύριε Πρόεδρε, κυρίες και κύριοι, έχουμε ήδη συζητήσει τις ανησυχίες που αφορούν τη μεταφορά της οδηγίας για τις υπηρεσίες. Υπό αυτήν την έννοια, το παράδειγμα της οδηγίας σχετικά με την αναγνώριση των επαγγελματικών προσόντων είναι συμβολικό. Ορισμένα κράτη δεν έχουν τηρήσει την προθεσμία μεταφοράς και αντιμετωπίζουν προβλήματα λόγω των κενών στο κείμενο. Παρότι η εν λόγω οδηγία θέτει στέρεα θεμέλια για την αμοιβαία αναγνώριση, τα ειδικά χαρακτηριστικά ορισμένων επαγγελμάτων δεν έχουν ληφθεί υπόψη. Το θέμα είναι ότι η αναγνώριση προσόντων χωρίς την προηγούμενη καθιέρωση πραγματικά κοινών επιπέδων στους τίτλους και στην κατάρτιση, συμπεριλαμβανομένης της ανώτερης εκπαίδευσης, μόνο περιπλοκές μπορεί να προκαλέσει και να δημιουργήσει δυσπιστία από μέρους των κρατών μελών, των επαγγελματιών και των πολιτών.
<P>
Το χαρακτηριστικότερο παράδειγμα είναι αυτό των ιατρικών επαγγελμάτων. Για παράδειγμα, οι γαλλίδες μαίες έχουν το δικαίωμα συνταγογράφησης και έχουν λάβει τη σχετική κατάρτιση, πράγμα που δεν ισχύει σε άλλες χώρες. Τι συμβαίνει όταν μία μαία χωρίς τέτοια άδεια έρχεται στη Γαλλία χωρίς πρόσθετη κατάρτιση και χρειάζεται να γράψει ιατρική συνταγή; Ομοίως, ορισμένες ειδικότητες δεν υπάρχουν σε όλα τα κράτη μέλη.
<P>
" εν λόγω οδηγία είναι καίριας σημασίας για την ελεύθερη κυκλοφορία των εργαζομένων, το θεμέλιο στο οποίο βασίζεται το ευρωπαϊκό εγχείρημα, όμως πρέπει να βελτιωθεί και να ενισχυθεί, ενώ οι δυσκολίες που προκύπτουν πρέπει να χρησιμεύσουν στον προσδιορισμό των επαγγελμάτων για τα οποία κρίνονται απαραίτητες η διδασκαλία της γλώσσας και η εναρμόνιση της κατάρτισης.
<P>
Θα ήθελα να αναφερθώ στην αξιοσημείωτη πρωτοβουλία, η οποία υποστηρίζεται από όλους τους επαγγελματίες του τομέα της υγείας, για τη δημιουργία ευρωπαϊκής κάρτας. Αυτή θα αποτελεί πραγματική εγγύηση τόσο για τον κάτοχο όσο και για τον πελάτη ή τον ασθενή, και καλώ την Επιτροπή να την επεκτείνει και σε άλλα επαγγέλματα, διότι τούτο θα μας επιτρέψει να βελτιώσουμε την αμοιβαία αναγνώριση και να κερδίσουμε την εμπιστοσύνη των πολιτών.
<SPEAKER ID="016" NAME="Antonyia Parvanova" AFFILIATION="ALDE">
(EN) Κύριε Πρόεδρε, όταν συζητάμε για την αμοιβαία αναγνώριση των επαγγελματικών προσόντων και την ορθή λειτουργία της εσωτερικής αγοράς, πρέπει να εξετάζουμε την τρέχουσα κατάσταση στον τομέα της υγείας, στον οποίο η οδηγία και η εφαρμογή της χρήζουν ενδεχομένως περαιτέρω συζήτησης.
<P>
Πέραν της πλήρους εφαρμογής αυτής της οδηγίας, είναι ζωτικής σημασίας να εισαχθούν περαιτέρω μέτρα για την αμοιβαία αναγνώριση, όχι μόνο των διπλωμάτων, αλλά και των προσόντων των επαγγελματιών του τομέα της υγείας. " παροχή υπηρεσιών υγείας απαιτεί επαρκείς γλωσσικές δεξιότητες, καταχώριση μέσω εθνικών ρυθμιστικών φορέων και, το πιο σημαντικό, ικανότητα παροχής ασφαλούς και υψηλής ποιότητας περίθαλψης.
<P>
Πιστεύω πως είναι αναγκαία η βελτίωση της ανταλλαγής πληροφοριών μεταξύ κρατών μελών όσον αφορά την καταχώριση των επαγγελματιών υγείας, για παράδειγμα μέσω μίας κοινής ευρωπαϊκής βάσης δεδομένων. Ένα σύστημα πιστοποίησης ικανότητας αποτελεί επίσης βασικό στοιχείο για την παροχή ασφαλών υπηρεσιών υγειονομικής περίθαλψης, ενώ θα πρέπει να εξετάσουμε το ενδεχόμενο κατάρτισης κοινών προτύπων για την αξιολόγηση των ικανοτήτων και των δεξιοτήτων.
<P>
" κινητικότητα των επαγγελματιών του τομέα της υγείας αποτελεί εξίσου ζήτημα δημόσιας υγείας και ασφάλειας. Για τον λόγο αυτόν, το ΔΕΚ έχει ήδη εγκρίνει πρόσθετα εθνικά μέτρα διασφάλισης για την κυκλοφορία των αγαθών. Υπάρχει επίσης ένα σκεπτικό για την εφαρμογή παρόμοιων μέτρων στην παροχή υπηρεσιών υγείας, ειδικά όταν νέες τεχνολογίες επικοινωνίας επιτρέπουν αμφιλεγόμενες πρακτικές όπως την παροχή ιατρικών συμβουλών μέσω Διαδικτύου. Έχουμε να αντιμετωπίσουμε την πρόκληση ενός γηράσκοντος πληθυσμού και αυτό θα ασκήσει ακόμη μεγαλύτερη πίεση στο ευρωπαϊκό εργατικό δυναμικό του τομέα της υγείας.
<P>
Ενόσω διασφαλίζουμε την κινητικότητα των επαγγελματιών του τομέα της υγείας, πρέπει επίσης να μπορούμε να εγγυηθούμε σε όλους τους ευρωπαίους πολίτες προσβάσιμες υπηρεσίες υγείας, οι οποίες παρέχονται εγκαίρως με τα υψηλότερα πρότυπα ποιότητας. Αυτό είναι ευθύνη όλων μας. Ελπίζω ότι τα ευρωπαϊκά θεσμικά όργανα και τα κράτη μέλη θα εξετάσουν το θέμα σοβαρά, δεδομένου ότι ορισμένα εθνικά συστήματα υγειονομικής περίθαλψης παρουσιάζουν πολύ μεγάλη έλλειψη προσωπικού και αυτό καθιστά εξαιρετικά δυσχερές το έργο μας όσον αφορά την παροχή βασικών υπηρεσιών υγειονομικής περίθαλψης.
<SPEAKER ID="017" NAME="Małgorzata Handzlik" AFFILIATION="PPE">
(PL) Κύριε Πρόεδρε, αν θέλουμε οι πολίτες μας να είναι "μετακινούμενοι" -και αυτό χρειάζεται η ευρωπαϊκή οικονομία- πρέπει να είναι σίγουροι ότι όταν αποκτούν τα επαγγελματικά προσόντα τους, για παράδειγμα στην Πολωνία, δεν θα έχουν προβλήματα με την αναγνώριση αυτών των προσόντων σε οποιοδήποτε κράτος μέλος. Κατανοώ απολύτως το μέγεθος του προβλήματος. Τα 800 νομικά κατοχυρωμένα επαγγέλματα στα οποία αναφέρθηκε ο κ. Samecki, σε συνδυασμό με τις πολυάριθμες κανονιστικές ρυθμίσεις που τα διέπουν σε εθνικό και περιφερειακό επίπεδο, αποτελούν σημαντική πρόκληση για τις διοικητικές αρχές των κρατών μελών. Ωστόσο, η πρόκληση για τους πολίτες μας που αντιμετωπίζουν προβλήματα με την αναγνώριση των προσόντων τους συνίσταται, κυρίως, στον προσανατολισμό τους όσον αφορά αυτό το δαιδαλώδες σύστημα. Αυτό επιβεβαιώνεται με δεδομένα από το SOLVIT, και αυτός είναι ο λόγος για τον οποίο το πρόβλημα με την έγκαιρη εφαρμογή της οδηγίας είναι μόνο μία πτυχή της συζήτησής μας.
<P>
Δεν θα πρέπει, ωστόσο, να ξεχνάμε ότι πολλά προβλήματα αναδύονται επειδή υπάρχει έλλειψη εμπιστοσύνης στα κράτη μέλη έναντι των συστημάτων εκπαίδευσης και κατάρτισης των άλλων κρατών μελών. Έχουμε, τελικά, έλλειψη συνεργασίας, πόρων και δέσμευσης εκ μέρους των εθνικών διοικήσεων. " καθιέρωση μίας ευρωπαϊκής επαγγελματικής κάρτας είναι καλή ιδέα και είχαμε την ευκαιρία να συζητήσουμε το θέμα αυτό κατά την προηγούμενη κοινοβουλευτική περίοδο. Αυτή η κάρτα, ωστόσο, πρέπει να διευκολύνει την κινητικότητα των ατόμων και όχι να την δυσχεραίνει. " καθιέρωση αυτής της κάρτας -και θα ήθελα να το τονίσω ιδιαίτερα αυτό- δεν θα πρέπει να αποτελέσει έναν ακόμη φραγμό στην εσωτερική αγορά.
<P>
Κυρίες και κύριοι, σε λιγότερο από δέκα ημέρες, η προθεσμία για τη μεταφορά της οδηγίας για τις υπηρεσίες εκπνέει. Το αναφέρω, διότι είναι και αυτό σημαντικό στο πλαίσιο της σημερινής μας συζήτησης. Αυτές οι δύο οδηγίες συμπληρώνουν η μία την άλλη από ορισμένες απόψεις. " μεταφορά της οδηγίας σχετικά με την αναγνώριση των επαγγελματικών προσόντων δεν μπορεί να χαρακτηριστεί επιτυχημένη, οπότε ας μου επιτραπεί για άλλη μία φορά να απευθύνω έκκληση από αυτό το βήμα για εντατικοποίηση της προσπάθειας και για τις δύο οδηγίες, διότι χωρίς αυτές δεν θα υπάρξει πρόοδος στην εσωτερική αγορά.
<SPEAKER ID="018" NAME="António Fernando Correia De Campos" AFFILIATION="S&amp;D">
(PT) Κύριε Πρόεδρε, όπως όλοι γνωρίζουμε, 15 οδηγίες ενοποιήθηκαν σε μία ενιαία νομοθετική πράξη για την αμοιβαία αναγνώριση των επαγγελματικών προσόντων. Αυτό προκάλεσε πολλά πρακτικά προβλήματα μεταφοράς σε διάφορα κράτη μέλη. Οι δυσκολίες είναι γνωστές και η Επιτροπή πρέπει να καταγράψει τα προσκόμματα και να αναλύσει τους προβληματικούς τομείς στη μεταφορά αυτής της σημαντικής διάταξης για την εσωτερική αγορά.
<P>
Ο προστατευτισμός που διακρίνεται σε διάφορα επίπεδα αποτελεί εμπόδιο όχι μόνο για την ελεύθερη κυκλοφορία των προσώπων αλλά και για την εσωτερική αγορά. Πρέπει να προσπαθήσουμε να εντοπίσουμε τους ασαφείς τομείς, ώστε να μην μειωθεί η αποτελεσματικότητα της οδηγίας λόγω της έλλειψης εμπιστοσύνης. Δεν ζητούμε από την Ένωση να κάνει ό,τι θα έπρεπε να κάνουν τα κράτη μέλη, αλλά χρειάζεται μία προσπάθεια προκειμένου να διευκολυνθεί η κατάσταση, συμβάλλοντας στην αποδυνάμωση του επαγγελματικού κορπορατισμού.
<P>
Για τη βελτίωση της μεταφοράς της εν λόγω οδηγίας απαιτείται διάδοση της αναγνώρισης των επαγγελματικών προσόντων μέσω των δικτύων SOLVIT και EURES, υποστήριξη των κοινών πλατφορμών, δημιουργία αποτελεσματικών σημείων επαφής και, εξίσου σημαντικό, σύνδεση αυτής της οδηγίας με την οδηγία για τις υπηρεσίες.
<SPEAKER ID="019" NAME="Louis Grech" AFFILIATION="S&amp;D">
(MT) Το σοβαρότερο πρόβλημα που επηρεάζει την ορθή επιβολή αυτής της οδηγίας είναι η έλλειψη εμπιστοσύνης μεταξύ των κρατών μελών όσον αφορά τα συστήματά τους. " απροθυμία των κρατών μελών να συνεργαστούν μεταξύ τους αντανακλάται επίσης στον ασυνάρτητο τρόπο με τον οποίο αντιλαμβάνονται το σύστημα πληροφόρησης για την εσωτερική αγορά. Κάθε κράτος μέλος διατείνεται ότι χρησιμοποιεί το σύστημα, όμως η συχνότητα χρήσης ποικίλει ανάλογα με τον σκοπό για τον οποίο χρησιμοποιείται. Ένα σύστημα ανταλλαγής πληροφοριών είναι αδύνατο να λειτουργήσει σωστά, όταν τα κράτη μέλη δεν το χρησιμοποιούν με τον ίδιο τρόπο. Είναι απαραίτητο να υπάρξει πλήρης, τακτικά ενημερούμενη συλλογή δεδομένων, καθώς και να δημιουργηθεί ένα σημείο αναφοράς για όλα τα κράτη μέλη, όπου κάθε κράτος μέλος θα εισάγει όλα τα απαραίτητα δεδομένα, πράγμα που θα επιτρέψει την πρακτική εφαρμογή της οδηγίας.
<P>
Θα ήθελα να ζητήσω από την Επιτροπή να μας ενημερώσει για τα σχέδια δράσης που σκοπεύει να εγκρίνει με στόχο την ορθή εφαρμογή της εν λόγω οδηγίας, εφόσον επιθυμούμε πραγματικά να ενστερνιστούμε την έννοια της ενιαίας αγοράς και όχι απλώς να την ερμηνεύουμε κατά βούληση.
<SPEAKER ID="020" NAME="Catherine Stihler" AFFILIATION="S&amp;D">
(EN) Κύριε Πρόεδρε, πριν προχωρήσω στην ερώτησή μου, έγινε εκτενής συζήτηση σήμερα το πρωί για το SOLVIT. Στην τελευταία συνεδρίαση της Επιτροπής Εσωτερικής Αγοράς και Προστασίας των Καταναλωτών, πληροφορηθήκαμε την ελλιπή χρηματοδότηση των κέντρων SOLVIT. Ίσως θέλετε να το λάβετε αυτό υπόψη πριν από την ακρόασή σας, κ. Barnier, όμως, σε μεγάλο κράτος μέλος, ο οργανισμός διευθύνεται από έναν εκπαιδευόμενο. Δεν μπορούμε να επιτρέψουμε να συνεχιστεί αυτό, διότι το SOLVIT μάς παρέχει εξαιρετικές υπηρεσίες.
<P>
" ερώτησή μου προς την Επιτροπή σχετίζεται με τους επαγγελματίες του τομέα της υγείας. Ένας ακατάλληλος επαγγελματίας ενδέχεται να θέσει σε κίνδυνο την υγεία των ασθενών και, στις πιο ακραίες περιπτώσεις, μπορεί να προκαλέσει τον θάνατο.
<P>
Εξετάζει μήπως η Επιτροπή το ενδεχόμενο επιβολής έννομου καθήκοντος στις αρμόδιες αρχές για προληπτική και αποτελεσματική ανταλλαγή πληροφοριών που αφορούν διαγραφέντες επαγγελματίες, ώστε να διασφαλιστεί ότι η κινητικότητα των επαγγελματιών του τομέα της υγείας δεν ενέχει κινδύνους για την ασφάλεια των ασθενών;
<P>
Το ισχύον σύστημα πληροφόρησης για την εσωτερική αγορά επιτρέπει την ανταλλαγή πληροφοριών, αλλά μόνο όταν ένας αρμόδιος ρυθμιστικός φορέας θέτει κάποιο ερώτημα σχετικά με άτομο που έχει υποβάλει αίτηση εγγραφής στο μητρώο του, συνεπώς χρειαζόμαστε βελτίωση στην ανταλλαγή πληροφοριών, προκειμένου οι αρχές να ειδοποιούνται όταν ένα άτομο έχει διαγραφεί λόγω ανικανότητας.
<P>
Σας ευχαριστώ, κύριε Πρόεδρε, που θέσατε αυτό το θέμα για την επιτροπή.
<SPEAKER ID="021" NAME="Philippe Juvin" AFFILIATION="PPE">
(FR) Κύριε Πρόεδρε, πολλά έχουν ειπωθεί σχετικά με την αμοιβαία αναγνώριση των επαγγελματικών προσόντων. Το ερώτημα είναι το εξής: γιατί είναι τόσο δύσκολη η εφαρμογή αυτής της τόσο σημαντικής και τόσο καθολικά πολυπόθητης οδηγίας; Διότι, απλούστατα, είναι δύσκολο και περίπλοκο να εφαρμοστεί από πρακτικής, λειτουργικής άποψης.
<P>
Διακρίνω τρία βασικά προβλήματα: το πρώτο είναι φυσικά η γλώσσα, ένα σημείο που έχει ήδη επισημανθεί· το δεύτερο είναι η πολυπλοκότητα των διαδικασιών που πρέπει να ακολουθηθούν για την επικύρωση των επαγγελματικών προσόντων ενός ατόμου - σε κάποιες περιπτώσεις, οι άνθρωποι πρέπει κυριολεκτικά να υπομείνουν τα πάνδεινα για να αναγνωριστούν τα αρχικά τους διπλώματα· και το τρίτο είναι ενδεχομένως οι διαφορετικοί τύποι της αρχικής κατάρτισης.
<P>
Ως εκ τούτου, πιστεύω πως θα ήταν καλή ιδέα για την Επιτροπή να ζητήσει από τα κράτη μέλη να διορίσουν, για κάθε επάγγελμα, έναν ενιαίο αρμόδιο επαγγελματικό φορέα που θα είναι υπεύθυνος για τη συνεχή κατάρτιση - καθώς η συνεχής κατάρτιση αποτελεί μία λύση. Αυτοί οι αρμόδιοι φορείς θα πρέπει να κληθούν να συνεδριάσουν, σε ευρωπαϊκό επίπεδο, για να καθορίσουν μία κοινή ευρωπαϊκή μορφή πιστοποίησης. Με αυτόν τον τρόπο, θα μπορούσαμε να καταλήξουμε στη βαθμιαία μετάβαση των επαγγελματιών από ένα αρχικά ετερογενές επίπεδο σε ένα κοινό επίπεδο συνεχούς κατάρτισης.
<SPEAKER ID="022" NAME="Marc Tarabella" AFFILIATION="S&amp;D">
(FR) Κύριε Πρόεδρε, κύριε Επίτροπε, κυρίες και κύριοι, το Βέλγιο είναι ένα από τα πέντε κράτη μέλη που δεν έχουν ακόμη μεταφέρει πλήρως την οδηγία σχετικά με την αναγνώριση των επαγγελματικών προσόντων. Ωστόσο, σύμφωνα με τις πληροφορίες που έχω στη διάθεσή μου, το μόνο που απομένει να πράξει για τη συμμόρφωση προς το ευρωπαϊκό δίκαιο είναι να επιλύσει το πρόβλημα των επαγγελματιών του ταξιδιωτικού τομέα.
<P>
Αφήνοντας κατά μέρος τις εγγενείς δυσκολίες του βελγικού θεσμικού συστήματος όσον αφορά τη μεταφορά των διαφόρων ευρωπαϊκών οδηγιών, φαίνεται ότι η οδηγία που συζητάμε εδώ είναι ιδιαίτερα περίπλοκη. Αυτό έχει ήδη αναφερθεί. Το Βέλγιο δεν είναι η μόνη χώρα που παρουσιάζει προβλήματα μη μεταφοράς, πλημμελούς μεταφοράς ή τμηματικής μεταφοράς οδηγιών. Για αυτό, λοιπόν, προς το συμφέρον των επαγγελματιών, καλώ την Ευρωπαϊκή Επιτροπή να βοηθήσει αυτά τα κράτη μέλη που αντιμετωπίζουν δυσκολίες. Οι επαγγελματίες πρέπει να μπορούν να επωφελούνται από την ελεύθερη κυκλοφορία των προσώπων και από την ελευθερία εγκατάστασης, πράγμα που, τονίζω, αποτελεί τον κύριο στόχο αυτής της οδηγίας.
<SPEAKER ID="023" NAME="Seán Kelly" AFFILIATION="PPE">
(EN) Κύριε Πρόεδρε, καταρχάς, εκφράζω τις ευχαριστίες μου στον κ. Samecki για το άρτιο έργο του. Νομίζω όλοι συμφωνούμε ως προς την αρχή που συζητάμε στην παρούσα Αίθουσα σήμερα το πρωί, αλλά δε θα πρέπει να ισχύει μόνο σε όλη την Ευρωπαϊκή Ένωση, αλλά και σε παγκόσμιο επίπεδο.
<P>
Αυτό είναι κάτι που συζητήσαμε πρόσφατα με την καναδική αντιπροσωπεία, πράγμα που αποτελεί βήμα προς τη σωστή κατεύθυνση. Ωστόσο, αν επιθυμούμε αυτήν την ουτοπική κατάσταση, πρέπει να μεριμνήσουμε για την ισοτιμία των επαγγελματικών προσόντων σε όλη την Ευρωπαϊκή Ένωση και, ιδανικά, σε ολόκληρο τον κόσμο.
<P>
Υπάρχουν ανεξακρίβωτα στοιχεία που υποδηλώνουν ότι, τουλάχιστον σε ορισμένες χώρες, όταν οι σπουδαστές δεν πληρούν τα απαραίτητα εκπαιδευτικά κριτήρια για να περάσουν κάποιο μάθημα, μπορούν να μεταβούν σε άλλη χώρα και να πληρώσουν για να το επιτύχουν.
<P>
Συνεπώς, χρειάζονται ανεξάρτητα επαληθεύσιμα στοιχεία που να αποδεικνύουν την ισοτιμία των προτύπων και, εφόσον αυτά είναι ισότιμα, δεν δικαιολογείται η μη μεταφορά αυτής της αρχής σε όλη την Ευρωπαϊκή Ένωση και, ελπίζω, εν ευθέτω χρόνω, σε όλον τον κόσμο, ώστε να επιτύχουμε αυτό που επιθυμούμε - την ελεύθερη κυκλοφορία των εργαζομένων για τους επαγγελματίες.
<SPEAKER ID="024" NAME="Alan Kelly" AFFILIATION="S&amp;D">
(EN) Κύριε Πρόεδρε, ας περάσουμε κατευθείαν στο θέμα. " αδυναμία των κρατών μελών να οργανωθούν αποτελεσματικά όσον αφορά την αναγνώριση των επαγγελματικών προσόντων μάς κοστίζει θέσεις εργασίας. " αδυναμία των κρατών μελών να ασχοληθούν πραγματικά σοβαρά με το θέμα είναι ένα σοβαρό ζήτημα. Το επίπεδο των διασυνοριακών συναλλαγών μας στην υποτιθέμενη ενιαία αγορά απέχει μακράν από το προσδοκώμενο. Είμαστε σε διαδικασία αναδόμησης της ευρωπαϊκής οικονομίας και μέρος αυτής της δραστηριότητας πρέπει να περιλαμβάνει τρόπους προώθησης των διασυνοριακών συναλλαγών και αύξησης της υφιστάμενης κινητικότητας των εργαζομένων.
<P>
Πρέπει να περάσουμε σε ένα νέο πεδίο επιχειρηματικής καινοτομίας, όπου στην Ευρώπη συνεργαζόμαστε για την παραγωγή των πλέον προηγμένων προϊόντων παγκοσμίως. Δεδομένου ότι η κατασκευαστική μας βάση έχει εξαντληθεί -με την Ιρλανδία να αποτελεί χαρακτηριστική περίπτωση- η εξαγωγή υπηρεσιών αντιπροσωπεύει έναν νέο τρόπο ενίσχυσης των συναλλαγών στην Ευρώπη. Ωστόσο, για να επιτευχθεί αυτό, η Ευρώπη πρέπει να διαθέτει πρότυπα όσον αφορά τα επαγγελματικά προσόντα.
<P>
Προς το παρόν, η αδυναμία των κρατών μελών να συμφωνήσουν σχετικά με τους κανόνες για αυτό το ζήτημα περιορίζει τη δυνατότητά μας να πωλούμε τις ίδιες αυτές υπηρεσίες εκτός συνόρων. Όσον αφορά δε τα ενδιαφερόμενα άτομα, περιορίζει την ελεύθερη κυκλοφορία των εργαζομένων.
<P>
Συμφωνώ με τον συνάδελφό μου, κ. Grech, ότι τα κράτη μέλη δεν επιδεικνύουν επαρκή σεβασμό, ειδικά για το σύστημα πληροφόρησης που χρησιμοποιούν, και κάποιος πρέπει να αναλάβει την ευθύνη για αυτό σε κάθε κράτος μέλος. Καλώ την Επιτροπή να εντοπίσει και να αντιμετωπίσει τα εμπόδια που αποτρέπουν την υλοποίηση της ενιαίας αγοράς στην προκειμένη περίπτωση.
<SPEAKER ID="025" NAME="Lambert van Nistelrooij" AFFILIATION="PPE">
(NL) Κύριε Πρόεδρε, θα ήθελα να απομονώσω μία πτυχή αυτής της συζήτησης. Φαίνεται ότι υπάρχει μεγάλη έλλειψη σε εξειδικευμένα επαγγέλματα, πράγμα που έχει οδηγήσει σε εμπορία τίτλων και στην αγνόηση αυθεντικών επαγγελματικών προσόντων. Αυτό συνεπάγεται ενδεχομένως σοβαρούς κινδύνους, τόσο στον τομέα, φερ' ειπείν, της ασφάλειας όσο και σε μεγάλες βιομηχανικές μονάδες, όπως εταιρείες χημικών και διυλιστήρια πετρελαίου. " εθνική εποπτεία στον τομέα αυτόν φαίνεται να είναι ανεπαρκής.
<P>
Θα ήθελα να θέσω στον κύριο Επίτροπο τρεις ερωτήσεις. Πρώτον, εάν το γνωρίζει αυτό· δεύτερον, αν η Ευρωπαϊκή Επιτροπή μπορεί να μας παρουσιάσει σχετική έκθεση· και τρίτον, τι μπορούμε να κάνουμε για αυτό.
<P>
Πρόκειται για ένα παντελώς γελοίο, ανεπιθύμητο φαινόμενο που πιστεύω πως πρέπει να εξαλειφθεί.
<SPEAKER ID="026" NAME="Milan Zver" AFFILIATION="PPE">
(SL) Κυρίες και κύριοι, είναι πράγματι πολύ σημαντικό το θέμα που μας απασχολεί εδώ, ήτοι η αμοιβαία αναγνώριση των επαγγελματικών προσόντων στην Ευρωπαϊκή Ένωση. Πρόκειται για μείζον πρόβλημα, διότι οι τίτλοι χορηγούνται από τα εκπαιδευτικά συστήματα των κρατών μελών της ΕΕ, τα οποία είναι τουλάχιστον 27.
<P>
Κάποιοι από εσάς πιθανώς θα θυμάστε ότι, πέρυσι τον Μάρτιο, θεσπίσαμε το ευρωπαϊκό πλαίσιο επαγγελματικών προσόντων, έναν μηχανισμό που επιτρέπει τη σύγκριση μεταξύ εκπαιδευτικών συστημάτων. Ωστόσο, ένα πρόβλημα με αυτό το πλαίσιο επαγγελματικών προσόντων είναι ότι δεν έχει εφαρμοστεί από τα κράτη μέλη. Ορισμένα δεν το έχουν εφαρμόσει πλήρως και κάποια άλλα το χρησιμοποιούν απλώς ως πρακτικό μεταφραστή διαφόρων τίτλων, επαγγελμάτων, δεξιοτήτων και εκπαιδευτικών επιπέδων.
<P>
Κατά τη γνώμη μου, τα κράτη μέλη έχουν να επιτελέσουν μεγάλο έργο στον συγκεκριμένο τομέα και, αν πραγματικά επιβάλουν το ευρωπαϊκό πλαίσιο επαγγελματικών προσόντων, το οποίο έχει ήδη εγκριθεί σε επίπεδο ευρωπαϊκών θεσμικών οργάνων, θα διευκολύνουν πολύ τη σύγκριση και την πραγματική αμοιβαία αναγνώριση των εκπαιδευτικών τίτλων.
<SPEAKER ID="027" NAME="Paweł Samecki" LANGUAGE="EN">
Κύριε Πρόεδρε, αξιότιμοι βουλευτές, ζητώ συγγνώμη που δεν σηκώθηκα κατά την πρώτη μου παρέμβαση. Ήταν λόγω απειρίας και πολύ πρωινής ώρας.
<P>
Γενικώς, θα ήθελα να αναφερθώ σε μερικές επιλεγμένες ερωτήσεις. Πρώτα από όλα, θα πρέπει να υπογραμμίσουμε ότι η Επιτροπή έχει υποστηρίξει τα κράτη μέλη στην προετοιμασία της μεταφοράς της οδηγίας. Όπου έχει λήξει η προθεσμία, απαιτούμε δυναμικά την ολοκλήρωση της μεταφοράς. Το 2007, δημοσιεύσαμε έναν οδηγό μεταφοράς. Κατόπιν αναπτύξαμε το σύστημα πληροφόρησης για την εσωτερική αγορά, το οποίο σήμερα χρησιμοποιείται εντατικά από όλα τα κράτη μέλη, και δημοσιεύσαμε επίσης, εφέτος τον Ιούνιο, έναν κώδικα συμπεριφοράς για τις διοικητικές πρακτικές.
<P>
Πριν από έναν χρόνο, η Επιτροπή οδήγησε τα μη συμμορφούμενα κράτη μέλη ενώπιον του Ευρωπαϊκού Δικαστηρίου, και το Δικαστήριο εξέδωσε έξι ευνοϊκές αποφάσεις που καταδίκαζαν τη μη μεταφορά από τα εν λόγω κράτη μέλη. Πολύ πρόσφατα, δημοσιεύσαμε έναν πίνακα αποτελεσμάτων που παρουσιάζει την κατάσταση μεταφοράς στα κράτη μέλη, καθώς και ένα εγχειρίδιο χρήσης για τους πολίτες και τον επιχειρηματικό κόσμο.
<P>
Κλείνοντας, θα ήθελα να σας ευχαριστήσω για όλες τις ερωτήσεις και τις παρατηρήσεις, και ειδικά τον πρόεδρο της επιτροπής, Malcolm Harbour, για την πολύτιμη συνεισφορά του. Πιστεύουμε ότι εναπόκειται πλέον στα κράτη μέλη να εκπληρώσουν τις υποχρεώσεις τους. " Επιτροπή ευελπιστεί να αναπτύξει στενή συνεργασία με το Κοινοβούλιο και σε αυτήν την υπόθεση. Συγκεκριμένα, είμαστε έτοιμοι να συζητήσουμε σε βάθος πώς λειτουργεί η οδηγία στην πράξη και πώς θα υπολογίσουμε καλύτερα τις γοργά μεταβαλλόμενες συνθήκες τα επόμενα χρόνια.
<SPEAKER ID="028" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149)
<SPEAKER ID="029" NAME="Christa Klaß  " LANGUAGE="DE">
Ένας δηλωμένος στόχος αυτής της οδηγίας είναι η πλήρης εφαρμογή των ισχυουσών νομικών διατάξεων που αφορούν την ελεύθερη κυκλοφορία των επαγγελματιών εντός της ΕΕ. " ελεύθερη κυκλοφορία των επαγγελματιών έχει ήδη κατοχυρωθεί με την οδηγία 2005/36/ΕΚ. Ωστόσο, προβλήματα παρουσιάζονται επανειλημμένα, ιδίως σε περιοχές κοντά στα εθνικά σύνορα. Πολλοί άνθρωποι στην περιοχή από όπου προέρχομαι εργάζονται στο Λουξεμβούργο, το Βέλγιο ή τη Γαλλία. Δέχομαι πολλές ερωτήσεις από πολίτες που μεταβαίνουν σε μία από τις γειτονικές χώρες για να εργαστούν. Αυτές οι ερωτήσεις συχνά σχετίζονται με την αναγνώριση των επαγγελματικών προσόντων. Αυτή η κατάσταση πρέπει να αλλάξει. Έχουν συναφθεί συμφωνίες από επαγγελματικές ενώσεις για συγκεκριμένα επαγγέλματα, όμως αυτό δεν βοηθά σε όλες τις περιπτώσεις, και πολύ συχνά οι πολίτες αναγκάζονται να δώσουν αγώνα για την αναγνώριση των προσόντων τους. Τούτο δε καθίσταται ιδιαίτερα δύσκολο όταν μία συγκεκριμένη χώρα δεν έχει ένα συγκεκριμένο επάγγελμα ή όταν αυτό το επάγγελμα είναι οργανωμένο διαφορετικά, για παράδειγμα, οι φυσικοθεραπευτές ή τα άτομα με διδακτορικό στη διοίκηση επιχειρήσεων. Συγχρόνως, πολλές περιοχές έχουν έλλειψη εργατικού δυναμικού. Οι νοσηλευτές ή οι κατασκευαστές εργαλείων, για παράδειγμα, πρέπει στο μέλλον να έχουν καλύτερες ευκαιρίες στις αγορές εργασίας μας και, πάνω από όλα, η εσωτερική αγορά πρέπει να λειτουργεί αποτελεσματικά στον τομέα της απασχόλησης. Χρειαζόμαστε μία διαφανή, απλή και σαφή διαδικασία αναγνώρισης.

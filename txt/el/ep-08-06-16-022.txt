<CHAPTER ID="022">
1η Ιουλίου 2008, Σαράντα έτη Tελωνειακής Ένωσης
<SPEAKER ID="140" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τον εορτασμό της συμπλήρωσης σαράντα ετών Τελωνειακής Ένωσης την 1η Ιουλίου 2008.
<SPEAKER ID="141" NAME="László Kovács">
μέλος της Επιτροπής. - (EN) Κύριε Πρόεδρε, κάθε φορά που συζητούμε για το διεθνές εμπόριο ή την ευρωπαϊκή ολοκλήρωση, πρέπει να σκεφτόμαστε τα τελωνεία, τα οποία είναι υπεύθυνα, στα εξωτερικά σύνορα της ΕΕ, για την ορθή εφαρμογή όλων των μέτρων τα οποία αποσκοπούν στην αντιμετώπιση της διπλής πρόκλησης ενώπιον της οποίας βρίσκονται σήμερα τα τελωνεία: τη διευκόλυνση του εμπορίου προστατεύοντας παράλληλα τους ευρωπαίους πολίτες και το περιβάλλον.
<P>
Κατά τη διάρκεια των τελευταίων 40 ετών, τα ευρωπαϊκά τελωνεία έχουν καταβάλει κάθε δυνατή προσπάθεια ώστε να συνεργάζονται αποτελεσματικά ως μια ενιαία υπηρεσία. Είναι συχνά πρωτοπόροι της ευρωπαϊκής ολοκλήρωσης. Είναι αληθινά αξιοπρόσεκτο το γεγονός ότι μια πολιτική η οποία δεν βρίσκεται πολύ συχνά στα πρωτοσέλιδα των εφημερίδων έχει εντούτοις κατορθώσει να διαδραματίσει πρωτοποριακό ρόλο στο άνοιγμα νέων δρόμων τόσο για την οικονομική ανάπτυξη όσο και για την ολοκλήρωση της Κοινότητας.
<P>
Σήμερα ο ρόλος των τελωνείων παραμένει σημαντικός και δύσκολος ενώ, δυστυχώς, εξακολουθεί να μην αναγνωρίζεται από την κοινή γνώμη όσο ίσως θα έπρεπε. Εντούτοις, η σωστή λειτουργία των τελωνείων αποτελεί τη βάση για την επιτυχία της ενιαίας αγοράς μας και την ελεύθερη κυκλοφορία των αγαθών, των προσώπων, των κεφαλαίων και των υπηρεσιών. " λειτουργία των τελωνείων αγγίζει τον ίδιο τον πυρήνα της κοινοτικής προσπάθειας και επηρεάζει την καθημερινή ζωή των συμπολιτών μας, συχνά χωρίς οι ίδιοι να το συνειδητοποιούν.
<P>
Προκειμένου να βελτιωθεί η ενημέρωση των πολιτών μας για τον κρίσιμο ρόλο των τελωνείων, έχω προωθήσει επικοινωνιακή εκστρατεία σε κοινοτικό επίπεδο επ' ευκαιρία της 40ής επετείου της Τελωνειακής Ένωσης. Οι τελωνειακές αρχές των κρατών μελών έχουν υποστηρίξει αυτή την ιδέα.
<P>
Την περασμένη εβδομάδα επισκέφτηκα τρία κύρια σημεία εισόδου προϊόντων στα εξωτερικά σύνορα της ΕΕ -τον λιμένα του Ρότερνταμ, τον αερολιμένα της Φρανκφούρτης και τον χερσαίο συνοριακό σταθμό του Röszke στα σύνορα μεταξύ Ουγγαρίας και Σερβίας- με σκοπό να δώσω έμφαση στο καθημερινό έργο και την έντονη αφοσίωση των τελωνειακών μας υπαλλήλων. Αυτό έγινε θέμα ενός επικοινωνιακού πακέτου το οποίο είναι πλέον διαθέσιμο στα μέσα ενημέρωσης προκειμένου να ενημερωθεί το κοινό τους ερχόμενους μήνες.
<P>
Για να επανέλθουμε τώρα στα θεμελιώδη ζητήματα, τα τελωνεία πρέπει σήμερα να επιτυγχάνουν πέντε στρατηγικούς στόχους:
<P>
Ο πρώτος είναι η προστασία των οικονομικών συμφερόντων της Κοινότητας και των μελών της. Το 2007 το συνολικό ποσό των τελωνειακών δασμών που μεταφέρθηκαν στον προϋπολογισμό της ΕΕ ανήλθε σε 16,6 δισ. ευρώ, ποσό που αντιστοιχεί στο 16% του κοινοτικού προϋπολογισμού.
<P>
Ο δεύτερος στόχος είναι η διευκόλυνση των νόμιμων εμπορικών συναλλαγών και η υποστήριξη της ανταγωνιστικότητας των ευρωπαϊκών επιχειρήσεων: ο εκσυγχρονισμός του κοινοτικού τελωνειακού κώδικα και η θέσπιση των ηλεκτρονικών τελωνείων (eCustoms) είναι δύο μέσα που αποβλέπουν στην επίτευξη αυτού του στόχου. Το πιο πρόσφατο συγκεκριμένο επίτευγμα ήταν η εισαγωγή της έννοιας του Εγκεκριμένου Οικονομικού Φορέα από 1ης Ιανουαρίου 2008.
<P>
Ο τρίτος στόχος είναι η προστασία της ασφάλειας των πολιτών μας από τους τρομοκράτες, τα ναρκωτικά και τα πλαστά και πειρατικά προϊόντα που μπορεί ακόμη και να θέτουν σε κίνδυνο την υγεία και τη ζωή τους, μέσω του ελέγχου των αλυσίδων εφοδιασμού που χρησιμοποιούνται για τη διεθνή διακίνηση εμπορευμάτων.
<P>
Τέταρτος στόχος είναι η διατήρηση, ανάπτυξη και ενίσχυση της συνεργασίας μεταξύ των τελωνειακών αρχών των κρατών μελών, μεταξύ των τελωνείων και άλλων κρατικών υπηρεσιών επιβολής του νόμου και, επιπλέον, μεταξύ των τελωνείων και της επιχειρηματικής κοινότητας.
<P>
Πέμπτος στόχος είναι η συνεργασία μεταξύ της Ευρωπαϊκής Ένωσης και τρίτων χωρών - συνεργασία με άλλες χώρες προορισμούς πλαστών προϊόντων και τρομοκρατικών μηχανισμών, όπως οι "ΠΑ.
<P>
" προσέγγισή μας στηρίζεται στην ανταλλαγή πληροφοριών, τη συνεργασία ως προς την ανάλυση και διαχείριση κινδύνων, την αμοιβαία αναγνώριση των προτύπων ασφάλειας, τα ευρήματα των ελέγχων ασφαλείας και την εταιρική σχέση τελωνείων-εμπορίου· αλλά και στη συνεργασία με τις χώρες προέλευσης πλαστών και πειρατικών προϊόντων, όπως η Κίνα, από την οποία προέρχεται το 60% των πλαστών προϊόντων. Το 2005, υπογράψαμε συμφωνία τελωνειακής συνεργασίας και δημιουργήσαμε μια μικτή επιτροπή τελωνειακής συνεργασίας η οποία συνεδριάζει ετησίως. Πέρυσι προωθήσαμε ένα πιλοτικό πρόγραμμα για έξυπνους και ασφαλείς εμπορικούς διαύλους ("Smart and Secure Tradelanes") μεταξύ ευρωπαϊκών και κινεζικών λιμένων και προσφάτως αρχίσαμε να αναπτύσσουμε ένα πρόγραμμα δράσης που αναμένεται να υπογραφεί στη σύνοδο κορυφής ΕΕ-Κίνας του Δεκεμβρίου. Πρέπει να αναπτύξουμε αντίστοιχη συνεργασία με άλλες χώρες όπως η Ινδία, η Τουρκία, τα "νωμένα Αραβικά Εμιράτα κ.ά.
<P>
Από το 1993 και ύστερα, όταν μια αποστολή έχει περάσει επιτυχώς τον έλεγχο των εθνικών τελωνειακών αρχών είναι ελεύθερη να κυκλοφορήσει μεταξύ όλων των άλλων κρατών μελών. Αυτό σημαίνει ότι τα τελωνεία έχουν μία μόνο ευκαιρία να ελέγξουν ένα προϊόν και να σταματήσουν τυχόν παράνομες εμπορικές συναλλαγές. Αυτό έχει ως αποτέλεσμα η Τελωνειακή Ένωση να είναι τόσο ισχυρή όσο ο πιο αδύναμος κρίκος της. Εννοώ ότι θα ήταν πολύ εύκολο για τους εμπόρους να εντοπίσουν το σημείο στο οποίο οι έλεγχοι είναι λιγότερο ακριβείς ή αυστηροί και να εκτρέψουν τις παράνομες αποστολές σε τέτοια σημεία. Αναδεικνύεται έτσι η ευθύνη των τελωνειακών αρχών των κρατών μελών με εξωτερικά σύνορα.
<P>
Ενόψει της διαρκούς αύξησης του διεθνούς εμπορίου και της ευθύνης για την καταπολέμηση της εμπορίας πλαστών προϊόντων, η τελωνειακή δραστηριότητα παραμένει υψηλή. Θα σας αναφέρω ορισμένα αριθμητικά στοιχεία για να πάρετε μια εικόνα του φόρτου εργασίας το 2007: διεκπεραίωση 183 εκατ. τελωνειακών διασαφήσεων, αριθμός που αντιστοιχεί σε περίπου 5,5 τελωνειακές διασαφήσεις ανά δευτερόλεπτο· μεταφορά φορτίων βάρους 1 545 εκατ. τόνων διά θαλάσσης και 3 εκατ. τόνων αεροπορικώς· 43 περιπτώσεις εντοπισμού πλαστών προϊόντων, τα οποία κατασχέθηκαν, και τα οποία ανέρχονται σε 79 εκατ. πλαστά και πειρατικά προϊόντα, ενώ η παρατηρούμενη τάση είναι ανοδική.
<P>
Θα μπορέσουμε να ανταποκριθούμε στη διπλή πρόκληση που αντιμετωπίζουν τα τελωνεία μόνον εάν επανεξετάσουμε τις μεθόδους εργασίας μας. Αυτό συνεπάγεται, λόγου χάρη, την απομάκρυνση από την τρέχουσα προσέγγιση με βάση τις συναλλαγές και τις τελωνειακές διατυπώσεις και ελέγχους, και τη μετάβαση σε μια προσέγγιση βάσει συστημάτων που εστιάζεται στα συστήματα εσωτερικού ελέγχου και την αλυσίδα εφοδιασμού των οικονομικών παραγόντων.
<P>
Φυσικά αυτό δεν σημαίνει ότι πρέπει να εγκαταλειφθεί ο έλεγχος των μεμονωμένων αποστολών, απλώς οι έλεγχοι αυτοί πρέπει να στηρίζονται σε ανάλυση κινδύνου. Μια τέτοια νέα προσέγγιση συνεπάγεται νέες μεθόδους λειτουργίας και ελέγχου και μια κοινή στρατηγική διαχείρισης κινδύνων για όλες τις τελωνειακές υπηρεσίες της ΕΕ. Θα προσφέρει επίσης μια πλατφόρμα συνεργασίας με τα κράτη μέλη με σκοπό την εξεύρεση της πλέον πρόσφορης επιχειρησιακής διάρθρωσης, η οποία θα τεθεί σε ισχύ στο μέλλον για να διασφαλιστεί η αποδοτική λειτουργία της Τελωνειακής Ένωσης.
<P>
" εφαρμογή νέων μεθόδων λειτουργίας σημαίνει επίσης ότι όλες οι εθνικές τελωνειακές αρχές πρέπει να είναι καλά εξοπλισμένες με εμπειρογνωμοσύνη, αρμοδιότητες και πόρους που να εξασφαλίζουν τη διατήρηση και αύξηση της αποδοτικότητας και αποτελεσματικότητάς τους.
<P>
Για την επίτευξη αυτών των στόχων, η Επιτροπή πρότεινε, στην ανακοίνωσή της με τίτλο "Στρατηγική για την εξέλιξη της Τελωνειακής Ένωσης", την κατάρτιση ενός στρατηγικού σχεδίου. Αυτός ο μακροπρόθεσμος σχεδιασμός αναμένεται να επιτρέψει στις εθνικές αρχές να προβλέψουν τις ανάγκες τους για πόρους, κατάρτιση και εξοπλισμό, έτσι ώστε η εξέλιξη να πραγματοποιηθεί με συγχρονισμένο και εναρμονισμένο τρόπο και στα 27 κράτη μέλη. Αυτός ο μόνιμος δίαυλος επικοινωνίας θα μας βοηθήσει επίσης να εξασφαλίσουμε την ταυτόχρονη εφαρμογή των νέων μέτρων.
<P>
Ενόψει της 40ής επετείου της Τελωνειακής Ένωσης, ζητώ να παράσχετε την πολιτική σας στήριξη στην πρωτοβουλία της Επιτροπής για μια στρατηγική σχετικά με την εξέλιξη της Τελωνειακής Ένωσης. Χαίρομαι διότι στο κείμενο που πρόκειται να τεθεί σε ψηφοφορία την Πέμπτη λαμβάνονται υπόψη οι περισσότερες από τις ιδέες της Επιτροπής για τους σημαντικότερους άξονες της εξέλιξης της Τελωνειακής Ένωσης σχετικά με την πιο στενή συνεργασία, την εξέταση του θέματος της ασφάλειας και την ενίσχυση της αποδοτικότητας, της αποτελεσματικότητας και της πρακτικής λειτουργίας των τελωνείων προς όφελος της εσωτερικής αγοράς.
<P>
Δεν θέλω να ολοκληρώσω αυτή τη δήλωση χωρίς να ευχαριστήσω το Ευρωπαϊκό Κοινοβούλιο για τη στήριξη που έχει παράσχει στα τελωνεία όλα αυτά τα χρόνια.
<SPEAKER ID="142" NAME="Malcolm Harbour">
εξ ονόματος της Ομάδας PPE-DE. - (EN) Κύριε Πρόεδρε, εξ ονόματος της Ομάδας μου θέλω καταρχάς να συγχαρώ τον κ. Επίτροπο για τον τρόπο με τον οποίο διευθύνει τη λειτουργία των τελωνείων στους κόλπους της Επιτροπής. Θέλω επίσης να πω ότι έχουμε μια πολύ σημαντική ευκαιρία απόψε όχι μόνο για να αναγνωρίσουμε, όπως ανέφερε ο ίδιος, τα ιδιαίτερα επιτεύγματα της Επιτροπής αλλά και του συνόλου των τελωνειακών αρχών των κρατών μελών σε αυτή την 40ή επέτειο, αλλά και για να κοιτάξουμε προς τα εμπρός. Θέλω απλώς να τον καθησυχάσω ότι, από τη δική μας πλευρά, θα παράσχουμε σίγουρα σε τούτο το Κοινοβούλιο την πλήρη στήριξή μας στη στρατηγική για την οποία μίλησε. Θα διαπιστώσετε από το ψήφισμα ότι καλούμε ιδίως τα κράτη μέλη να εκφράσουν την υποστήριξή τους γι' αυτή τη στρατηγική και να διαθέσουν τους αναγκαίους πόρους για την ενίσχυση αυτού του πολύ σημαντικού εγχειρήματος.
<P>
Όπως είπε στην ομιλία του, τα τελωνεία είναι οι αρχές οι υπηρεσίες των οποίων είναι σε μεγάλο βαθμό οι αφανείς ήρωες της εσωτερικής αγοράς, ασφαλώς όμως δεν λησμονούνται από την Επιτροπή Εσωτερικής Αγοράς και Προστασίας των Καταναλωτών. Όπως άλλωστε γνωρίζει, έχουμε επιδείξει ιδιαίτερο ενδιαφέρον γι' αυτά τα θέματα, και όχι μόνον αυτό: όπως έκανε και ο ίδιος την περασμένη εβδομάδα, στις αποστολές μας ανά την Ευρωπαϊκή Ένωση, και τώρα ακόμη πιο μακριά, ιδίως στην Κίνα προσφάτως, επισκεφθήκαμε επίσης τακτικά τελωνειακές αρχές για να αποκτήσουμε μια εικόνα των προτεραιοτήτων τους και των προβλημάτων που αντιμετωπίζουν στην πράξη· προφανώς λοιπόν το θέμα μας απασχολεί ιδιαίτερα έντονα.
<P>
Επιτρέψτε μου μόνο σήμερα να διατυπώσω ορισμένες επισημάνσεις σχετικά με τα όσα πρέπει να κάνουμε. Νομίζω ότι ένας από τους στόχους που πρέπει από κοινού να επιδιώξουμε είναι να πείσουμε τις επιχειρήσεις να συνεργάζονται πολύ περισσότερο με τα τελωνεία για την καταπολέμηση των πλαστών και πειρατικών προϊόντων. Τα τελωνεία χρειάζονται πληροφορίες για να είναι σε θέση να σταματούν αποστολές. Χρειάζονται επαρκή πληροφόρηση. Θεωρώ ότι οι επιχειρήσεις δεν είναι αρκετά ενήμερες για τη σπουδαιότητα αυτής της πτυχής, της παροχής αυτών των πληροφοριών.
<P>
Δεύτερον, ενόψει του αυξανόμενου όγκου του εμπορίου, ιδίως από χώρες όπως η Κίνα, πρέπει πραγματικά να ζητήσουμε από τα κράτη μέλη να εξετάσουν σοβαρά κατά πόσον διαθέτουν τους αναγκαίους πόρους για τον έλεγχο των πολύ μεγάλων εισροών αγαθών που εισέρχονται στην Ένωση και για τη διερεύνηση και αντιμετώπιση των πλαστών προϊόντων και των προϊόντων που προσπαθούν να αποφύγουν το τελωνειακό σύστημα. Σας ευχαριστούμε πάντως θερμώς, κύριε Επίτροπε, για όλα όσα κάνετε σε αυτόν τον τομέα.
<SPEAKER ID="143" NAME="Evelyne Gebhardt">
εξ ονόματος της Ομάδας PSE. - (DE) Κύριε Πρόεδρε, καθότι γνωρίζουμε ότι το ευρύ κοινό επιδεικνύει ολοένα και εντονότερη δυσπιστία έναντι της Ευρωπαϊκής Ένωσης, είναι ιδιαίτερα σημαντικό να εορτάζουμε τέτοιες συμβολικές επετείους, και αυτή η 40ή επέτειος της Τελωνειακής Ένωσης είναι, φυσικά, μια αξιομνημόνευτη ημέρα. Όπως και ο ίδιος επισημάνατε, κύριε Επίτροπε, η επέτειος αυτή είναι αξιοσημείωτη διότι πριν από σαράντα χρόνια πραγματοποιήθηκαν σημαντικά βήματα προς την κατεύθυνση της ολοκλήρωσης, καθώς τέθηκαν τα θεμέλια της ενιαίας αγοράς και της ελεύθερης κυκλοφορίας των προσώπων, των προϊόντων και των υπηρεσιών. Φρονώ ότι είναι σημαντικό να συνεχίσουμε να λέμε στους πολίτες, να τους δείχνουμε με σαφή παραδείγματα, πώς ωφελούνται από την Ευρωπαϊκή Ένωση και τι επιτύχαμε τότε για να τα καταστήσουμε όλα αυτά δυνατά.
<P>
Γι' αυτό, θα συνεχίσω να μιλώ με ένθερμα λόγια για το συγκεκριμένο γεγονός, διότι ήταν κάτι πραγματικά θετικό. " προσπάθεια που αναφέρατε ότι προωθείτε με την Κίνα και άλλες χώρες εκτός της Ευρωπαϊκής Ένωσης είναι επίσης σημαντική για την οικονομία μας καθώς και για τους καταναλωτές στην Ευρωπαϊκή Ένωση, διότι θέλουμε φυσικά ασφαλή προϊόντα και ασφαλείς υπηρεσίες τις οποίες να μπορούμε να αναπτύξουμε. Αυτό είναι πολύ σημαντικό. Στις πιο πρόσφατες οδηγίες που καταρτίσαμε για την Τελωνειακή Ένωση, νομοθετήσαμε επίσης υπέρ της σύγχρονης τεχνολογίας, εγκαινιάζοντας το ηλεκτρονικό τελωνειακό σύστημα. Φρονώ ότι έτσι θα προοδεύσουμε. Αν καταφέρουμε να δώσουμε έμφαση σε τέτοιες θετικές πτυχές των πολιτικών της Ευρωπαϊκής Ένωσης και να ενημερώσουμε σαφώς τους πολίτες για τα οφέλη που απορρέουν από την Ευρωπαϊκή Ένωση, θα αρχίσουμε να αποκαθιστάμε τη δημόσια εμπιστοσύνη στην Ένωση. Αυτό πρέπει να το επιδιώξουμε από κοινού. Επιτρέψτε μου να σας εκφράσω τις ειλικρινείς μου ευχαριστίες, κύριε Επίτροπε, για το έργο που επιτελείτε σε αυτόν τον τομέα στους κόλπους της Ευρωπαϊκής Επιτροπής.
<SPEAKER ID="144" NAME="Janelly Fourtou">
εξ ονόματος της Ομάδας ALDE. - (FR) Κύριε Πρόεδρε, κύριε Επίτροπε, κυρίες και κύριοι, σε μια εποχή κατά την οποία η Ευρώπη αντιμετωπίζει δυσκολίες, καθώς αυξάνεται η δυσπιστία και μειώνεται ο ενθουσιασμός, ετοιμαζόμαστε να γιορτάσουμε μια αναμφίλεκτη επιτυχία, την 40ή επέτειο της Τελωνειακής Ένωσης.
<P>
Μεταξύ 1968 και 2008, τα τελωνεία έχουν υπάρξει υπόδειγμα ευρηματικότητας και προσαρμοστικότητας. Θα θυμάστε ίσως τον τερματισμό των συνοριακών ελέγχων μεταξύ των κρατών μελών το 1993. Οι τελωνειακές αρχές κατάφεραν να ανακατανείμουν τις δυνάμεις τους και το έπραξαν με σύγχρονο τρόπο. Καλούνται να διαδραματίσουν σύνθετο ρόλο, διότι οφείλουν να ανταποκριθούν σε παγκόσμιες προκλήσεις. Ενώ εγγυώνται την ασφάλεια της Ευρωπαϊκής Ένωσης και των πολιτών της, ενώ εγγυώνται την ασφάλεια της αλυσίδας εφοδιασμού, πρέπει επίσης να διατηρούν την κατάλληλη ισορροπία μεταξύ των ελέγχων και της διευκόλυνσης του νόμιμου εμπορίου με σκοπό τη βελτίωση της ανταγωνιστικότητας της Ευρώπης.
<P>
Προκειμένου να πετύχουν τον στόχο τους, τα τελωνεία κατόρθωσαν να αναπροσαρμοστούν ριζικά χάρη σε έναν νέο τελωνειακό κώδικα που είναι συγχρόνως απλούστερος και πιο αναβαθμισμένος λόγω των νέων τεχνολογιών που τους προσφέρουν ένα διοικητικό περιβάλλον χωρίς χαρτί, αλλά και ως αποτέλεσμα της συνεργασίας. " εν λόγω συνεργασία, η οποία αποτελεί βάση της Τελωνειακής Ένωσης, πρέπει να ισχύει εξίσου για διεθνείς οργανισμούς όπως ο ΠΟΕ και ο ΠΟΤ όσο και για τις νέες υπηρεσίες και βιομηχανίες.
<P>
Τα αποτελέσματα αυτής της συνεργασίας είναι ιδιαίτερα εμφανή στους εντοπισμούς πλαστών προϊόντων. Δυστυχώς, υπάρχουν όρια στη διεθνή συνεργασία και αυτή τη στιγμή δεν μπορούμε παρά να εκφράσουμε τη λύπη μας για τη μονομερή απόφαση του Κογκρέσου των "ΠΑ για ανίχνευση του 100% του φορτίου των εμπορευματοκιβωτίων στους λιμένες της ΕΕ.
<P>
Τα τελωνεία χρειάζονται τη στήριξή μας προκειμένου να μετέχουν σε ρεαλιστικές συνομιλίες. Πρέπει να παρακολουθούμε προσεκτικά τις πρωτοβουλίες που έχουν αναγγελθεί στο πλαίσιο της στρατηγικής για το μέλλον της Τελωνειακής Ένωσης και να είμαστε έτοιμοι να υποστηρίξουμε οποιοδήποτε μέτρο θα τις καταστήσει αποδοτικότερες, ιδίως ως προς την καταπολέμηση της πλαστογράφησης και του οργανωμένου εγκλήματος.
<P>
(Ο Πρόεδρος διακόπτει την ομιλήτρια.)
<SPEAKER ID="145" NAME="Andreas Schwab" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, όπως ανέφερε η κ. Gebhardt, ο εορτασμός των σαράντα ετών της Τελωνειακής Ένωσης γνωστοποιεί στους πολίτες ότι η Ευρωπαϊκή Ένωση έχει τηρήσει μέρος της υπόσχεσης που είχε δώσει πριν από σαράντα χρόνια. Τα χρόνια που μεσολάβησαν -και η πολιτική μου ομάδα, κύριε Επίτροπε, έχει στηρίξει όλες τις νομοθετικές προτάσεις που υποβάλατε στο Ευρωπαϊκό Κοινοβούλιο τους τελευταίους μήνες- η Τελωνειακή Ένωση προστάτευσε τα οικονομικά συμφέροντα της Ευρωπαϊκής Κοινότητας και των κρατών μελών της πολύ αποτελεσματικότερα από ό,τι θα μπορούσαν να είχαν κάνει μόνα τους τα κράτη μέλη. Διευκόλυνε τις διασυνοριακές επενδύσεις εντός της Ένωσης κατά τρόπο που θα ήταν αδύνατος στα κράτη μέλη αν το επιχειρούσαν με τις δικές τους δυνάμεις. Με τον εκσυγχρονισμό του τελωνειακού κώδικα και την εισαγωγή του ηλεκτρονικού τελωνειακού συστήματος, στο οποίο αναφερθήκατε, συμβάλαμε καίρια στο να εξασφαλιστεί ότι οι επενδυτικές δραστηριότητες αυτού του είδους θα απλουστευθούν ακόμη περισσότερο στο μέλλον. Πρέπει, ωστόσο, να προσθέσω ότι οι επιχειρήσεις υποχρεώθηκαν να επιβαρυνθούν με το κόστος της μετάβασης στο νέο σύστημα, και αυτό δεν είναι καθόλου ικανοποιητικό. Φρονώ ότι το τελωνειακό σύστημα βρίσκεται αντιμέτωπο με τεράστιες προκλήσεις τα προσεχή έτη. Γι' αυτό πιστεύω ότι είναι σημαντικό, κύριε Επίτροπε, να αντιμετωπίζει αποδοτικά και αποτελεσματικά η στρατηγική σας αυτές τις προκλήσεις και να δίνει λύσεις.
<P>
Στην εκλογική μου περιφέρεια, όπως γνωρίζετε, υπάρχει πρόβλημα με τον εκτελωνισμό στα ελβετικά σύνορα. Ελπίζω ότι θα μπορέσουμε να συνεχίσουμε στο μέλλον να επιλύουμε τα πολλά επιμέρους ζητήματα που αντιμετωπίζουν οι επιχειρήσεις μας καθημερινά με το ίδιο επίπεδο δημιουργικότητας που επιδείξαμε και στο παρελθόν.
<P>
Κατά τη διάρκεια των προσεχών ετών -και αυτή είναι η πρόκληση στην οποία πρέπει να αντεπεξέλθει η στρατηγική σας- το τελωνειακό σύστημα θα πρέπει να εστιάσει πολύ πιο αισθητά στα συμφέροντα ασφαλείας της Ευρωπαϊκής Ένωσης από ό,τι στο παρελθόν. Αυτό, φυσικά, περιλαμβάνει την προστασία έναντι των πλαστών προϊόντων και της πειρατείας, όμως υπάρχει διαρκώς αυξανόμενη ανάγκη για ακόμα στενότερη συσχέτιση μεταξύ των στόχων των τελωνειακών υπηρεσιών και των πτυχών της καταπολέμησης της παγκόσμιας τρομοκρατίας. Στο πεδίο του παγκοσμίου εμπορίου, όπως επεσήμανε η κ. Fortou, θα υπάρχει όλο και πιο μεγάλη ανάγκη διαβούλευσης, εντός του ΠΟΕ και σε άλλα επίπεδα, σχετικά με τους τρόπους με τους οποίους οι τελωνειακές αρχές μπορούν να διαδραματίσουν αποτελεσματικό ρόλο για την προστασία των εξωτερικών συνόρων.
<P>
Το τελευταίο μου σχόλιο είναι ότι ο σαρωτικός έλεγχος δεν μας φαίνεται πρακτικός ενόψει της ιδέας μιας ενιαίας υπερατλαντικής αγοράς. Εύχομαι διαρκή επιτυχία στο έργο σας.
<SPEAKER ID="146" NAME="Arlene McCarthy" AFFILIATION="PSE">
(EN) Κύριε Πρόεδρε, ως πρόεδρος της Επιτροπής Εσωτερικής Αγοράς και Προστασίας των Καταναλωτών με αρμοδιότητα για την τελωνειακή πολιτική, χαιρετίζω ασφαλώς την ευκαιρία που μου δίνεται σήμερα να παρέμβω σε αυτή τη συζήτηση για τον εορτασμό της 40ής επετείου της Τελωνειακής Ένωσης. " Επιτροπή Εσωτερικής Αγοράς και Προστασίας των Καταναλωτών, όπως έχει ήδη ειπωθεί, δίνει μεγάλη έμφαση στη λειτουργία των τελωνείων μας, καθότι είναι το ρεαλιστικό και πρακτικό πρόσωπο του έργου της Ευρωπαϊκής Ένωσης. Δεν υπάρχει αμφιβολία ότι η Τελωνειακή Ένωση έχει συμβάλει στην ενίσχυση της ανταγωνιστικότητας των επιχειρήσεων της ΕΕ, απλουστεύοντας και καταργώντας περιττούς κανόνες για τις επιχειρήσεις και τους νόμιμους εμπόρους. Ετησίως διεκπεραιώνονται 175 εκατ. τελωνειακές διασαφήσεις, με μέσο χρόνο εκτελωνισμού μόνο δύο λεπτά.
<P>
Πρέπει όμως να γίνουν ακόμη αρκετά. Οι ΜΜΕ χρειάζονται περισσότερη βοήθεια προκειμένου να ελαχιστοποιήσουν τις δυσκολίες που αντιμετωπίζουν στις εμπορικές τους συναλλαγές στην Ευρώπη. Τα τελωνεία χωρίς χαρτιά, ο συγκεντρωτικός εκτελωνισμός και η ενιαία θυρίδα θα διευκολύνουν και θα ενισχύσουν τις ΜΜΕ μας, όμως πρέπει φυσικά να επιδιωχθούν δυναμικά από τα κράτη μέλη, αν θέλουμε να αντλήσουμε τα αντίστοιχα οφέλη.
<P>
Αυτή είναι επίσης μια ευκαιρία αναβάθμισης και ενίσχυσης της δέσμευσής μας να καταπολεμήσουμε την εισροή πλήθους πειρατικών και πλαστών προϊόντων. Τα πλαστά προϊόντα και τα πλαστά φάρμακα δεν υπονομεύουν απλώς τις επιχειρήσεις της ΕΕ, αλλά συνιστούν επίσης σοβαρή και διαρκή απειλή για την υγεία και την ασφάλεια των καταναλωτών μας, ζήτημα το οποίο ενδιαφέρει εντόνως την Επιτροπή Προστασίας των Καταναλωτών.
<P>
Έτσι, μέσω της συνεργασίας με τρίτες χώρες, και κυρίως με την Κίνα, θέλουμε να βελτιώσουμε τον εντοπισμό των επικίνδυνων και παράνομων προϊόντων· εν τέλει όμως πρέπει να βελτιώσουμε τη λειτουργία της τελωνειακής μας ένωσης. Τα κράτη μέλη καλούνται απόψε να ανταποκριθούν με μεγαλύτερη σοβαρότητα στις ευθύνες τους όσον αφορά την εφαρμογή και την επιβολή και να υποστηρίξουν αυτή την προσπάθεια διαθέτοντας αξιόλογους πόρους.
<P>
Κύριε Επίτροπε, μπορείτε να είστε βέβαιος ότι, ως Επιτροπή Εσωτερικής Αγοράς και Προστασίας των Καταναλωτών, θα συνεχίσουμε να συνεργαζόμαστε μαζί σας για τη βελτίωση της Τελωνειακής Ένωσης, η οποία αποτελεί ακρογωνιαίο λίθο της εσωτερικής αγοράς και φυσικά είναι κεντρικό στοιχείο της λειτουργίας και της επιτυχίας της κοινοτικής οικονομίας. Πρέπει να εξασφαλίσουμε ότι τα 27 κράτη μέλη μας θα συνεργαστούν περισσότερο: ότι θα αναπτύξουν περισσότερες επαφές, θα μοιράζονται πληροφορίες και θα μεριμνήσουν ώστε η Ευρώπη να λειτουργεί καλύτερα και ομαλότερα για τις νόμιμες επιχειρήσεις· καθώς και ότι θα καταπολεμήσουμε αποτελεσματικά το σοβαρό και εντεινόμενο πρόβλημα των πλαστών και πειρατικών προϊόντων που εισέρχονται στην αγορά μας.
<SPEAKER ID="147" NAME="Małgorzata Handzlik" AFFILIATION="PPE-DE">
(PL) Κύριε Πρόεδρε, η Τελωνειακή Ένωση είναι ζωτικής σημασίας τμήμα της εσωτερικής αγοράς της Ευρωπαϊκής Ένωσης, η οποία δεν μπορεί να λειτουργήσει σωστά αν δεν εφαρμόζονται κοινές αρχές στα εξωτερικά της σύνορα. Εκτός από την προφανή λειτουργία της είσπραξης τελωνειακών δασμών, η Τελωνειακή Ένωση διαδραματίζει τεράστιο ρόλο για την προστασία της υγείας και της ασφάλειας των πολιτών μας.
<P>
Κατά τη διάρκεια των τελευταίων μηνών αφιερώσαμε πολύ χρόνο στο Κοινοβούλιο στη συζήτηση θεμάτων όπως η ασφάλεια των προϊόντων, ιδίως όσον αφορά την ασφάλεια των παιχνιδιών, και θεμάτων που σχετίζονται με τα πλαστά προϊόντα. Είναι σημαντικό για όλους μας να έχουμε πρόσβαση σε προϊόντα τα οποία πληρούν καθορισμένα κριτήρια, ειδικά όσον αφορά τη μη επικινδυνότητά τους για την υγεία ή τη ζωή μας. Θέλω να σας υπενθυμίσω ότι, σε αντίθεση με διαδεδομένες αντιλήψεις, τα πλαστά προϊόντα δεν επηρεάζουν μόνο πολυτελή και ακριβά προϊόντα, αλλά και ανταλλακτικά αυτοκινήτων και καθημερινά προϊόντα, όπως τρόφιμα και φάρμακα.
<P>
Πολλά τέτοια προϊόντα εισάγονται στην ευρωπαϊκή εσωτερική αγορά από τρίτες χώρες. Τα στατιστικά στοιχεία δίνουν μια ιδέα της κλίμακας αυτού του φαινομένου. Το 2007 οι τελωνειακές αρχές δέσμευσαν περίπου 128 εκατομμύρια πλαστά προϊόντα. Αυτό ισοδυναμεί με αύξηση 70% έναντι του 2005. Για τα φάρμακα, η αύξηση ανέρχεται στο 380%. Φυσικά, μπορεί να υπάρχουν διάφορες αιτίες γι' αυτή την αύξηση. Θα μπορούσε να οφείλεται σε αύξηση της ποσότητας των πλαστών προϊόντων που εισέρχονται στην ΕΕ, αλλά θα μπορούσε επίσης να είναι αποτέλεσμα βελτιωμένης ανίχνευσης από τις τελωνειακές αρχές.
<P>
Δεν πρέπει, ωστόσο, να λησμονούμε ότι τα πρότυπα δεν είναι από μόνα τους αρκετά εάν δεν εφαρμόζονται αποτελεσματικοί έλεγχοι στα σύνορά μας και, ειδικότερα, εάν οι έλεγχοι δεν πραγματοποιούνται κατά τον ίδιο τρόπο σε όλα τα σημεία των εξωτερικών συνόρων μας. Προκειμένου να είναι αποτελεσματική η προσπάθεια καταπολέμησης της εισροής πλαστών προϊόντων στην ΕΕ, απαιτείται βελτιωμένη συνεργασία μεταξύ των τελωνειακών αρχών και των εποπτικών αρχών στα κράτη μέλη της ΕΕ, καθώς και συνεργασία με τις τελωνειακές αρχές τρίτων χωρών. Αυτή η βελτιωμένη συνεργασία πρέπει να συμβαδίζει με τις τεχνολογικές εξελίξεις. Ως εκ τούτου, είναι πολύ σημαντικό να διαθέτουν όλες οι τελωνειακές αρχές, στο σύνολο της Ευρωπαϊκής Ένωσης, τον κατάλληλο εξοπλισμό που θα τους επιτρέπει να εκτελούν τα καθήκοντά τους αποτελεσματικά.
<SPEAKER ID="148" NAME="Zuzana Roithová" AFFILIATION="PPE-DE">
(CS) Σαράντα χρόνια πριν, η Τελωνειακή Ένωση ήταν καίριας σημασίας για την ευρωπαϊκή ευημερία διότι προσέφερε τη δυνατότητα δημιουργίας της κοινής αγοράς. Σήμερα βρισκόμαστε αντιμέτωποι με νέα προβλήματα λόγω της παγκοσμιοποίησης του εμπορίου. Γνωρίζουμε ότι μόλις το 0,5% περίπου του τεράστιου όγκου των εισαγωγών ξένων προϊόντων μπορεί να ελεγχθεί στους ευρωπαϊκούς λιμένες, και ότι υπάρχουν πλαστά προϊόντα σε ένα στα τρία εμπορευματοκιβώτια. Τα προϊόντα που δεν πληρούν τις τεχνικές προδιαγραφές και προδιαγραφές ασφαλείας που έχουμε θεσπίσει αντιπροσωπεύουν μια ακόμη απειλή.
<P>
Θέλω να τονίσω ότι πρέπει να παρέχουμε στους ευρωπαίους καταναλωτές την καλύτερη δυνατή προστασία από τέτοια προϊόντα. Ο πιο αποτελεσματικός συντονισμός εξαρτάται από την αυστηρή εφαρμογή της νέας σύγχρονης νομοθεσίας που είναι (ή ήταν) το μεγάλο μας δώρα για την επέτειο της Τελωνειακής Ένωσης. Έχουμε επίσης κατοχυρώσει στη νομοθεσία μας το δικαίωμα απόρριψης των επικίνδυνων, καθώς και των πλαστών προϊόντων. Αυτό θα απαιτήσει αυξημένη προσπάθεια από τους τελωνειακούς και είναι τέλειο δώρο γι' αυτούς. Εντούτοις, υπάρχουν πολλές άλλες επιλογές που μπορούμε να διερευνήσουμε: πιο στενή συνεργασία με τις επιχειρήσεις, αποτελεσματικότερος συντονισμός μεταξύ των κρατών μελών, μέσω των ηλεκτρονικών τελωνείων, και η πρόσφατη επιλογή της συνεργασίας με τρίτες χώρες. Ευελπιστούμε επίσης ότι καταφέραμε να βελτιώσουμε ελαφρώς τους όρους που ισχύουν για τις μικρομεσαίες επιχειρήσεις.
<SPEAKER ID="149" NAME="Andrzej Jan Szejna" AFFILIATION="PSE">
(PL) Κύριε Πρόεδρε, η Τελωνειακή Ένωση, η οποία δημιουργήθηκε την 1η Ιουλίου 1968, ήταν το πρώτο βήμα ενίσχυσης της οικονομικής ολοκλήρωσης μεταξύ των έξι τότε κρατών μελών. Μπορούμε να παραδεχτούμε ότι επρόκειτο για μια επιτυχία στην ιστορία της ευρωπαϊκής ολοκλήρωσης. Κατά τον εορτασμό της τεσσαρακοστής επετείου της ύπαρξης της Τελωνειακής Ένωσης αξίζει να σημειωθεί ότι είναι ένα άριστο παράδειγμα της δυνατότητας αποτελεσματικής συνεργασίας εντός μιας κοινότητας 27 κρατών μελών, δεδομένου ότι, σε τελευταία ανάλυση, δεν υπάρχει μόνο μία τελωνειακή αρχή στην Ευρωπαϊκή Ένωση, υπάρχουν 20 εθνικές τελωνειακές αρχές με διαφορετικούς τομείς αρμοδιότητας και διάφορους τύπους οργάνωσης οι οποίες συνεργάζονται βάσει μιας κοινής ευρωπαϊκής πολιτικής και εντός του νομικού πλαισίου που ορίζει τους σχετικούς κανόνες και διαδικασίες. Οι τελωνειακές αρχές των 27 κρατών μελών πρέπει να λειτουργούν ως ενιαίος οργανισμός.
<P>
Πριν από σαράντα χρόνια στόχος της Τελωνειακής Ένωσης ήταν να καταργηθούν οι δασμοί στα εσωτερικά σύνορα μεταξύ των κρατών μελών και να γίνει πραγματικότητα η ιδέα μιας κοινής αγοράς. Σήμερα οι τελωνειακές αρχές συνεργάζονται για την προστασία των εξωτερικών συνόρων της Ευρωπαϊκής Ένωσης και λαμβάνουν μέτρα για την καταπολέμηση του λαθρεμπορίου και τη δέσμευση επικίνδυνων πλαστών προϊόντων καθώς και για την εκτέλεση διαφόρων άλλων καθηκόντων τα οποία επίσης, και εδώ θέλω να συγχαρώ τον κ. Επίτροπο, έλαβε υπόψη της η Ευρωπαϊκή Επιτροπή στη στρατηγική της για την εξέλιξη της Τελωνειακής Ένωσης που παρουσιάστηκε τον Απρίλιο του 2008.
<SPEAKER ID="150" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, η Τελωνειακή Ένωση είναι θαυμάσιο πράγμα αλλά θα ήταν πιο θαυμάσιο αν τηρούνταν από όλες τις ενδιαφερόμενες χώρες. Αναφέρομαι φυσικά στην Τουρκία, η οποία, παρά τις έντονες πιέσεις που της ασκούνται από την ΕΕ, συνεχίζει να αρνείται την εφαρμογή ή την κύρωση του πρωτοκόλλου της Άγκυρας όσον αφορά την Κύπρο, επιβάλλοντας έτσι ουσιαστικά αποκλεισμό σε όλες τις θαλάσσιες και εναέριες μεταφορές με την Κύπρο.
<P>
Σας ερωτώ λοιπόν: γιατί αφήνει η ΕΕ την Τουρκία να περιφρονεί τους κανόνες και τους κανονισμούς μας; Γιατί επιτρέπεται στην Τουρκία να συμπεριφέρεται ατιμωρητί με αυτόν τον απαράδεκτο τρόπο; Γιατί δεν αναγκάζει η Επιτροπή την Τουρκία είτε να εφαρμόσει πλήρως την Τελωνειακή Ένωση είτε να αποκλειστεί εντελώς από αυτή; Πόσο ακόμη πρέπει να ανεχτούμε αυτή την έλλειψη σεβασμού και τον εμπαιγμό από ένα υποψήφιο κράτος μέλος το οποίο θέλει να νομίζει ότι είναι ευρωπαϊκό;
<SPEAKER ID="151" NAME="Jean-Pierre Audy" AFFILIATION="PPE-DE">
(FR) Κύριε Πρόεδρε, κύριε Επίτροπε, κυρίες και κύριοι, καταρχάς θέλω να σας συγχαρώ για το έργο σας και για το έργο των υπηρεσιών σας σε αυτόν τον τομέα, ο οποίος τιμά την Ευρωπαϊκή Ένωση. Ευχαριστώ επίσης τους συναδέλφους μου και τη πολιτική μου ομάδα για την υποστήριξη μιας τροπολογίας την οποία κατέθεσα σχετικά με την ανάγκη να ληφθεί μέριμνα για τις ΜΜΕ, οι οποίες θεωρούν ότι οι δυσκολίες στην εφαρμογή των διαδικασιών εισαγωγής και εξαγωγής αποτελούν ένα από τα κύρια μη δασμολογικά εμπόδια στο εμπόριο.
<P>
Θεωρώ, ωστόσο, ότι πρέπει να προχωρήσουμε ακόμη πιο πέρα από τη συνεργασία που προτείνεται στο ψήφισμα. Σε μια περίοδο κατά την οποία η Συνθήκη της Λισαβόνας προβάλλει την προστασία των πολιτών ως έναν από τους στόχους της Ένωσης και ο ΠΟΕ αντιμετωπίζει τεράστιες δυσκολίες, πρέπει να προχωρήσουμε ακόμη περισσότερο διότι, όπως ανέφερε ο κ. Επίτροπος, τα στατιστικά στοιχεία στον τομέα των τελωνείων είναι ανησυχητικά και η διακίνηση πλαστών προϊόντων εξακολουθεί να θέτει σε κίνδυνο την υγεία και την ασφάλειά μας, καθώς και την οικονομία μας. Οι συνθήκες έχουν ωριμάσει για να προχωρήσουμε ακόμη περισσότερο και να εξετάσουμε τις δυνατότητες ενοποίησης των τελωνειακών αρχών σε βαθμό που να υπερβαίνει κατά πολύ την υφιστάμενη συνεργασία, τα όρια της οποίας είναι σήμερα εμφανή.
<SPEAKER ID="152" NAME="László Kovács">
μέλος της Επιτροπής. - (EN) Κύριε Πρόεδρε, επιτρέψτε μου καταρχάς να εκφράσω τις ευχαριστίες μου για την πολύ ενδιαφέρουσα συζήτηση που μόλις διεξήγαμε. Έχω σημειώσει προσεκτικά τα σχόλια που έγιναν, δεδομένου ότι είναι εξαιρετικά χρήσιμα και για εμένα και για την Επιτροπή -αλλά και για τις τελωνειακές υπηρεσίες- καθόσον πρέπει να λάβουμε υπόψη τις πολιτικές προτεραιότητες που θέτει το Ευρωπαϊκό Κοινοβούλιο.
<P>
Εντυπωσιάστηκα πάρα πολύ από τη ρητή έκφραση εκτίμησης και υποστήριξης για τη λειτουργία της Τελωνειακής Ένωσης· μπορώ να σας διαβεβαιώσω ότι θα συνεχιστεί. Ποιες είναι οι εγγυήσεις; Οι εγγυήσεις είναι ότι διαθέτουμε τα μέσα, διαθέτουμε τη στρατηγική, και διαθέτουμε επίσης την κατάλληλη νομική βάση, τον εκσυγχρονισμένο κοινοτικό τελωνειακό κώδικα με τους κανόνες και διαδικασίες που εγγυώνται τη διευκόλυνση του νόμιμου εμπορίου αλλά και την προστασία της εσωτερικής αγοράς, της ασφάλειας, της υγείας και της ζωής των πολιτών μας.
<P>
Διαθέτουμε την τεχνολογία ταυτοποίησης στο πλαίσιο των ηλεκτρονικών τελωνείων, και διαθέτουμε συγχρόνως ένα πολύ ευρύ δίκτυο συνεργασίας: συνεργασία μεταξύ των τελωνειακών αρχών των κρατών μελών, συνεργασία με άλλες υπηρεσίες επιβολής του νόμου, συνεργασία με τις επιχειρήσεις - και, αναφερόμενος στην παρέμβαση του κ. Harbour, πρέπει να πω ότι την προηγούμενη εβδομάδα μου δόθηκε η ευκαιρία στη Φρανκφούρτη να ενημερωθώ για το πρόγραμμα "MediFake", το οποίο αφορά τα πλαστά φάρμακα, και, αν μπορούμε να κάνουμε διάκριση μεταξύ των διαφόρων ειδών πλαστών προϊόντων, τα φαρμακευτικά είδη είναι σίγουρα τα πιο επικίνδυνα.
<P>
Είμαι στην ευχάριστη θέση να σας ενημερώσω ότι πριν από λίγες μόνο ημέρες, στη χώρα που γνωρίζω καλύτερα, την Ουγγαρία, συνήφθη συμφωνία μεταξύ των τελωνειακών αρχών και της Ένωσης Παραγωγών Φαρμακευτικών Προϊόντων της Ουγγαρίας με σκοπό την αποτροπή της εισόδου πλαστών φαρμακευτικών ειδών στην αγορά.
<P>
Έχουμε επίσης συνεργασία με διεθνείς οργανισμούς, καθώς και με τρίτες χώρες όπως η Κίνα, και οφείλω να πω ότι, μετά την ενασχόλησή μου για πάνω από μία τριετία με αυτό το χαρτοφυλάκιο και την πραγματοποίηση τακτικών συναντήσεων με τις κινέζικες αρχές, έχω σίγουρα διαπιστώσει βελτίωση στη στάση των Κινέζων. Είναι πιο συγκεκριμένοι, εστιάζονται περισσότερο στην ουσία των θεμάτων, είναι πιο συνεργάσιμοι, πιο εποικοδομητικοί.
<P>
Πιθανώς αυτό οφείλεται στο ότι γι' αυτούς είναι ολοένα και περισσότερο θέμα πολιτικού γοήτρου. " Κίνα, που διαδραματίζει όλο και πιο σημαντικό ρόλο, όχι μόνο στο παγκόσμιο εμπόριο αλλά και στην παγκόσμια πολιτική, δεν μπορεί να επιτρέψει να χαρακτηρίζεται ως η κύρια πηγή, η κύρια χώρα προέλευσης πλαστών προϊόντων τα οποία θέτουν σε κίνδυνο την ασφάλεια, την υγεία, ακόμη και τη ζωή των πολιτών άλλων χωρών.
<P>
Ένας άλλος λόγος είναι το γεγονός ότι, όπως πολλά στοιχεία αποδεικνύουν, η Κίνα καθίσταται όλο και περισσότερο χώρα προορισμού και όχι μόνο χώρα προέλευσης τέτοιων προϊόντων.
<P>
Τουλάχιστον δύο ομιλητές ανέφεραν την πρωτοβουλία του αμερικανικού Κογκρέσου για ανίχνευση του 100% των εμπορευματοκιβωτίων: θέλω να σας ενημερώσω ότι προσπαθούμε πραγματικά να ασκήσουμε πίεση στην αμερικανική κυβέρνηση, και εμμέσως ακόμη και στην αμερικανική νομοθεσία, διότι είμαστε απολύτως σίγουροι -και συνεχίζουμε να το υποστηρίζουμε- ότι η πρωτοβουλία αυτή οδηγεί σε παρεμπόδιση του διεθνούς θαλασσίου εμπορίου, δημιουργεί ψευδή αίσθημα ασφαλείας και εκτρέπει απλώς την προσοχή και τους αναγκαίους πόρους από τα πραγματικά ζητήματα. Ελπίζουμε ότι εν τέλει οι προσπάθειές μας θα ευοδωθούν.
<P>
Έτσι, με τη στήριξή σας, με τη στήριξη του Κοινοβουλίου, με τη στήριξη κοινοβουλευτικών επιτροπών όπως η Επιτροπή Εσωτερικής Αγοράς και Προστασίας των Καταναλωτών και η Επιτροπή Διεθνούς Εμπορίου που έχουν προωθήσει πολύ ενεργά την Τελωνειακή Ένωση, είμαι βέβαιος ότι η επιτυχής λειτουργία της Τελωνειακής Ένωσης το επόμενο, τέταρτο έτος θα είναι εγγυημένη.
<P>
Σας ευχαριστώ πολύ για τις παρεμβάσεις και για την υποστήριξή σας.
<SPEAKER ID="153" NAME="Πρόεδρος">
Έχω λάβει ένα σχέδιο ψηφίσματοςτο οποίο υποβλήθηκε σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 19 Ιουνίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="998" NAME="Sirpa Pietikäinen" AFFILIATION="PPE-DE">
, γραπτώς. - (EN) Υπάρχουν πολλοί λόγοι για να εορτάσουμε την 40ή επέτειο της Τελωνειακής Ένωσης. " εκτεταμένη κατάργηση των τελωνειακών ελέγχων μεταξύ των κρατών μελών της Ευρωπαϊκής Ένωσης είναι χωρίς αμφιβολία ένα από τα σημαντικότερα επιτεύγματα της Ένωσης. Έχει ωφελήσει σημαντικά και τις επιχειρήσεις και τους ευρωπαίους καταναλωτές.
<P>
Οι τελωνειακοί υπάλληλοι που πραγματοποιούν ελέγχους στα εξωτερικά σύνορα της Ένωσης έχουν αναλάβει βαριά ευθύνη. Τα πλαστά προϊόντα, το λαθρεμπόριο ναρκωτικών και άλλων επιβλαβών ουσιών καθώς και η λαθραία μεταφορά απειλούμενων με εξαφάνιση ειδών ή διαφόρων προϊόντων είναι προκλήσεις τις οποίες η ενιαία αγορά αντιμετωπίζει με ακόμη μεγαλύτερη μείωση των ελέγχων στα εσωτερικά σύνορα. Στην Ευρώπη υπάρχει μια από τις μεγαλύτερες αγορές πλαστών προϊόντων παγκοσμίως. " ύπαρξη των συγκεκριμένων προϊόντων και ο όγκος των σχετικών συναλλαγών παραβιάζουν σοβαρά τα δικαιώματα πνευματικής ιδιοκτησίας. Πρέπει να αναζητηθούν και να εφαρμοστούν πιο αποφασιστικά μέτρα διόρθωσης αυτής της κατάστασης.
<P>
" ανταπόκριση σε αυτές τις προκλήσεις είναι πρωτίστως θέμα ενίσχυσης της εναρμονισμένης και αποφασιστικής συνεργασίας μεταξύ των τελωνειακών αρχών των διαφορετικών κρατών μελών. Εντούτοις, σε γενικές γραμμές, η εξέλιξη της ευρωπαϊκής ενιαίας αγοράς αποτελεί αναμφισβήτητη επιτυχία και αξίζει να εορταστεί ως ένας από τους καίριους παράγοντες που συμβάλλουν στον πλούτο ολόκληρης της ΕΕ.

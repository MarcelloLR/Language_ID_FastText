<CHAPTER ID="011">
ONΕ@10 - Πρώτη δεκαετία της Οικονομικής και Νομισματικής Ένωσης (ανακοίνωση της Επιτροπής) (συζήτηση)
<SPEAKER ID="020" NAME="Πρόεδρος">
" ημερήσια διάταξη προβλέπει την ανακοίνωση της Επιτροπής σχετικά με την πρώτη δεκαετία της Οικονομικής και Νομισματικής Ένωσης.
<SPEAKER ID="021" NAME="Joaquín Almunia">
Μέλος της Επιτροπής. - (ES) Σας ευχαριστώ πολύ, κύριε Πρόεδρε. Κυρίες και κύριοι, εορτάζουμε τη δέκατη επέτειο της ιστορικής απόφασης για την εισαγωγή του ευρώ, την έναρξη του τρίτου σταδίου της Οικονομικής και Νομισματικής Ένωσης, μιας απόφασης η οποία υιοθετήθηκε στη συνεδρίαση του Ευρωπαϊκού Συμβουλίου της 1-3 Μαΐου 1998.
<P>
" απόφαση αυτή υπήρξε σημαίνουσα για την εξέλιξη της Ευρωπαϊκής Ένωσης την τελευταία δεκαετία. Σήμερα, τόσο εντός όσο και εκτός των συνόρων μας, το ευρώ είναι ένα σύμβολο της ευρωπαϊκής ολοκλήρωσης το οποίο χρησιμοποιείται καθημερινά από 320 εκατομμύρια ευρωπαίους πολίτες.
<P>
" Επιτροπή έκρινε ότι η ολοκλήρωση της πρώτης δεκαετίας από την έναρξη μιας σπουδαίας πολιτικής πρωτοβουλίας και η ολοκλήρωση ενός πλήρους οικονομικού κύκλου ήταν η κατάλληλη στιγμή για την αποτίμηση του εγχειρήματος και την εξέταση των προκλήσεων που θα αντιμετωπίσει η Οικονομική και Νομισματική Ένωση τα προσεχή έτη.
<P>
Αυτός είναι ο σκοπός της ανακοίνωσης την οποία υιοθέτησε σήμερα το πρωί η Επιτροπή, και την οποία έχω την τιμή να σας παρουσιάζω τώρα.
<P>
" ανακοίνωση στηρίζεται σε μια εκτεταμένη έκθεση την οποία κατήρτισε η Γενική Διεύθυνση Οικονομικών και Χρηματοδοτικών Υποθέσεων της Ευρωπαϊκής Επιτροπής, και στην οποία αναλύεται λεπτομερώς η λειτουργία της Οικονομικής και Νομισματικής Ένωσης και ο αντίκτυπος του ευρώ την τελευταία δεκαετία, ενώ αναλύονται επίσης οι μελλοντικές προοπτικές.
<P>
Το συμπέρασμα αυτής της αξιολόγησης της σημασίας του ευρώ κατά την πρώτη δεκαετία της ύπαρξής του δεν θα μπορούσε να είναι σαφέστερο: το ευρώ αποτελεί αδιαμφισβήτητη οικονομική και πολιτική επιτυχία.
<P>
Χάρη στο ευρώ, εμείς οι Ευρωπαίοι απολαμβάνουμε σήμερα μεγαλύτερη μακροοικονομική σταθερότητα, χαμηλότερα επιτόκια και πολύ πιο συγκρατημένες αυξήσεις των τιμών από ό,τι τις προηγούμενες δεκαετίες, παρά την πρόσφατη αύξηση του πληθωρισμού.
<P>
Χάρη στο ευρώ, η Ευρωπαϊκή Ένωση -και ειδικότερα οι 15 χώρες της ζώνης του ευρώ- είναι ένας χώρος περισσότερο ολοκληρωμένος οικονομικά, με περισσότερο εμπόριο, περισσότερες ευκαιρίες, περισσότερη απασχόληση και αγορές οι οποίες λειτουργούν πιο αποτελεσματικά.
<P>
Χάρη στο ευρώ, οι οικονομίες μας προστατεύονται καλύτερα από εξωτερικές κρίσεις, έχουν δε καταστεί πιο σημαντικές και ασκούν μεγαλύτερη επιρροή στις διεθνείς αγορές.
<P>
Όλα αυτά έχουν προσφέρει πολλά απτά οφέλη, επιτρέψτε μου όμως να πω ότι το σπουδαιότερο από αυτά υπήρξε το γεγονός ότι την τελευταία δεκαετία στη ζώνη του ευρώ έχουν δημιουργηθεί 16 εκατομμύρια θέσεις απασχόλησης.
<P>
Χάρη στο ευρώ, η Ευρώπη είναι σήμερα πιο ισχυρή. Μπορεί να αντιστέκεται καλύτερα σε αναταράξεις και κρίσεις όπως αυτές που βιώνουμε τους τελευταίους μήνες και, χάρη στο ευρώ, διαθέτουμε πολύ πιο σταθερές βάσεις για τη στήριξη της ανάπτυξής μας και του μοντέλου κοινωνικής προστασίας μας στο μέλλον.
<P>
Παρ' όλα αυτά, όσο θετική και αν είναι η ετυμηγορία μας, δεν σημαίνει ότι έχουν πραγματωθεί όλες οι ελπίδες που είχαμε εναποθέσει στο ενιαίο νόμισμα πριν από δέκα χρόνια.
<P>
Πρώτον, η οικονομική μεγέθυνση την τελευταία δεκαετία ήταν χαμηλότερη από την αναμενόμενη.
<P>
Δεύτερον, εξακολουθούν να υπάρχουν αποκλίσεις μεταξύ των οικονομιών της ζώνης ως αποτέλεσμα, μεταξύ άλλων, της έλλειψης επαρκών κινήτρων για την πραγματοποίηση όλων των αναγκαίων διαρθρωτικών μεταρρυθμίσεων.
<P>
Τρίτον, στη ζώνη του ευρώ δεν έχουμε ακόμη αναπτύξει μια σταθερή, ομοιογενή εξωτερική παρουσία η οποία να μας επιτρέπει να αποκτήσουμε κύρος σε παγκόσμιο επίπεδο αντίστοιχο με το μέγεθος και τη σημασία της οικονομίας και του νομίσματός μας.
<P>
Τέλος, η δημόσια εικόνα του ευρώ -ενός νομίσματος το οποίο ταυτίζεται σε μεγάλο βαθμό με την εικόνα της Ευρωπαϊκής Ένωσης- δεν αντικατοπτρίζει όλα τα αντικειμενικά οφέλη που προσφέρει στους πολίτες.
<P>
Αυτή η διάγνωση προσφέρει επαρκές υλικό προκειμένου να εξεταστεί τι απομένει ακόμη να γίνει, και το συμπέρασμά μας είναι ότι απομένουν ακόμη να γίνουν πολλά.
<P>
Πρέπει επίσης να λάβουμε υπόψη τις νέες προκλήσεις που αντιμετωπίζουμε σήμερα, ενόψει της διεύρυνσης της Ευρώπης, της επιτάχυνσης των κοινωνικών, οικονομικών και τεχνολογικών μεταβολών, και ενόψει υποκείμενων τάσεων μείζονος σημασίας όπως η παγκοσμιοποίηση, η γήρανση του πληθυσμού και η αλλαγή του κλίματος· πρέπει να εκσυγχρονίσουμε τις αρχές και το όραμα που εμπνέουν την Οικονομική και Νομισματική Ένωση.
<P>
Είναι προφανές ότι το νέο πλαίσιο στο οποίο ζούμε σήμερα δεν ήταν εύκολο να προβλεφθεί πριν από 20 χρόνια, όταν λαμβάνονταν οι αποφάσεις σχετικά με το περιεχόμενο της Συνθήκης του Μάαστριχτ, ή πριν από 10 χρόνια, όταν ελήφθη η απόφαση για την έναρξη της τρίτης φάσης της Οικονομικής και Νομισματικής Ένωσης.
<P>
Τώρα πρέπει να εργαστούμε με βάση αυτές τις παραμέτρους προκειμένου να επιτύχουμε μια πιο σταθερή Οικονομική και Νομισματική Ένωση η οποία θα είναι πιο αποτελεσματική στο εσωτερικό και θα προβάλλει μια πιο ομοιογενή εικόνα στον έξω κόσμο.
<P>
Ως εκ τούτου, στην ανακοίνωση που υιοθετήσαμε σήμερα το πρωί, η Επιτροπή δεν επιθυμεί να προβεί μόνο σε απολογισμό του παρελθόντος, αλλά προτείνουμε επίσης την έναρξη διαλόγου σχετικά με το ποιες βελτιώσεις πρέπει να γίνουν στο μέλλον. Ως αρχική συμβολή σε αυτόν τον διάλογο, προτείνουμε μια ημερήσια διάταξη βάσει τριών πυλώνων.
<P>
Ο πρώτος αφορά την εσωτερική λειτουργία της Ένωσης. " αλληλεξάρτηση μεταξύ των οικονομιών της ζώνης είναι τώρα μεγαλύτερη από κάθε άλλη φορά. Αυτό πρέπει να το λάβουμε υπόψη και να προχωρήσουμε με αποφασιστικότητα, προς όφελος της Οικονομικής και Νομισματικής Ένωσης γενικά αλλά και των κρατών μελών της ειδικά, προς την κατεύθυνση του πραγματικού συντονισμού της οικονομικής πολιτικής. Πώς μπορούμε να το επιτύχουμε; Πρέπει να ενισχύσουμε τη δημοσιονομική εποπτεία που προβλέπεται στο Σύμφωνο Σταθερότητας και Ανάπτυξης, εμβαθύνοντάς την σε σχέση με την ποιότητα των δημοσίων οικονομικών και τη μακροπρόθεσμη βιωσιμότητά τους, διευρύνοντας τον στόχο της εποπτείας πέρα από τις αυστηρά δημοσιονομικές πτυχές, έτσι ώστε να περιλαμβάνουν και μακροοικονομικές πτυχές, και αναπτύσσοντας στενότερη σχέση μεταξύ της δημοσιονομικής εποπτείας και της εξέλιξης των διαρθρωτικών μεταρρυθμίσεων.
<P>
Ο δεύτερος πυλώνας είναι η εξωτερική ατζέντα. Το ευρώ, προς ικανοποίηση όλων μας, έχει καταστεί το δεύτερο παγκόσμιο νόμισμα αναφοράς σε πολύ σύντομο χρονικό διάστημα. Εντούτοις, δεν έχει νόημα να σημειώνουμε με ικανοποίηση την κυρίαρχη θέση του ευρώ στις παγκόσμιες αγορές ενώ συγχρόνως αρνούμαστε να δράσουμε συλλογικά κατά τρόπο σύμφωνο με αυτή τη νέα κατάσταση. " θέση που έχει κατορθώσει να εξασφαλίσει το ευρώ στις διεθνείς αγορές προσφέρει αδιαμφισβήτητα οφέλη, όπως καλύτερη προστασία από εξωτερικές κρίσεις. Την τελευταία δεκαετία διήλθαμε κρίσιμες περιόδους στις οποίες δοκιμάστηκε αυτός ο προστατευτικός ρόλος. Ωστόσο, το κύρος του ευρώ συνοδεύεται επίσης από ευθύνες και κινδύνους. " Ευρώπη πρέπει να αναλάβει πλήρως την ευθύνη της για την επίτευξη μεγαλύτερης παγκόσμιας οικονομικής σταθερότητας. Για τον σκοπό αυτόν, πρέπει να καταρτίσει μια στρατηγική σύμφωνη με τα συμφέροντα της ζώνης του ευρώ και να την υπερασπιστεί με συνέπεια στο εξωτερικό, ενώ δεν υπάρχει αμφιβολία ότι ο καλύτερος τρόπος για να διασφαλιστεί αυτή η συνέπεια είναι μέσω της ενιαίας εξωτερικής εκπροσώπησης του ευρώ. Παρότι γνωρίζω ότι είναι δύσκολο να επιτευχθεί κάτι τέτοιο βραχυπρόθεσμα, δεδομένων των εμπλεκόμενων συμφερόντων, θέλω επίσης να δηλώσω στο Κοινοβούλιο -και γνωρίζω ότι το Κοινοβούλιο συμφωνεί μαζί μου- ότι αυτός ο στόχος είναι απολύτως αναγκαίος.
<P>
Τέλος, ο τρίτος πυλώνας της ημερήσιας διάταξής μας για το μέλλον είναι η βελτίωση της διακυβέρνησης της Οικονομικής και Νομισματικής Ένωσης. Τα θεσμικά όργανα και τα μέσα που διέπουν αυτή την Ένωση είναι κατάλληλα, ιδίως εάν λάβουμε υπόψη τις βελτιώσεις που επέφερε η Συνθήκη της Λισαβόνας. Το θέμα τώρα είναι να μην μεταβάλουμε τα μέσα, αλλά να τα χρησιμοποιήσουμε, εκμεταλλευόμενοι πλήρως τις δυνατότητες που μας προσφέρουν. " καλύτερη διακυβέρνηση της ζώνης του ευρώ θα εξασφαλιστεί από την πλήρη συμμετοχή του Συμβουλίου ECOFIN στα θέματα της Οικονομικής και Νομισματικής Ένωσης· θα εξασφαλιστεί από την ενίσχυση του προγράμματος και των συζητήσεων της Ευρωομάδας, ειδικότερα όσον αφορά τον συντονισμό της οικονομικής πολιτικής στον οποίο αναφέρθηκα ήδη· θα εξασφαλιστεί, τέλος, από τον ακόμη στενότερο διάλογο μεταξύ της Επιτροπής και του Κοινοβουλίου, καθώς και μεταξύ της Ευρωομάδας και του Κοινοβουλίου.
<P>
Επιπροσθέτως, τα προσεχή έτη η σύνθεση της Ευρωομάδας θα προσεγγίζει ολοένα και περισσότερο τη σύνθεση του ιδίου του Συμβουλίου ECOFIN.
<P>
Μόλις σήμερα το πρωί, η Επιτροπή υιοθέτησε την έκθεση σύγκλισης η οποία προετοιμάζει το έδαφος για την ένταξη της Σλοβακίας στη ζώνη του ευρώ την 1η Ιανουαρίου 2009. Τις προσεχείς εβδομάδες θα έχω την ευκαιρία να διεξαγάγω συγκεκριμένο διάλογο μαζί σας σχετικά με την εν λόγω έκθεση και τις συναφείς προτάσεις.
<P>
Κάτι που πρέπει επίσης να απασχολεί συλλογικά τα θεσμικά μας όργανα είναι η επικοινωνία με το κοινό για θέματα που σχετίζονται με την Οικονομική και Νομισματική Ένωση, έτσι ώστε οι πολίτες να έχουν μια εικόνα του ευρώ σύμφωνη με τα αντικειμενικά οφέλη που προσφέρει σε όσους πολίτες έχουμε στις τσέπες μας αυτό το νόμισμα.
<P>
Ολοκληρώνω την ομιλία μου, κύριε Πρόεδρε. Συζητούμε ένα θέμα ύψιστης σημασίας το οποίο αξίζει αυτή την αρχική συζήτηση την οποία διεξάγουμε σήμερα. Προφανώς δεν μπορώ να εξηγήσω όλες τις λεπτομέρειες της ανάλυσης που περιλαμβάνει η ανακοίνωσή μας καθώς και η έκθεση, όμως μπορείτε να είστε βέβαιοι ότι θα είμαι πλήρως διαθέσιμος για να τις συζητήσουμε τους προσεχείς μήνες.
<P>
Στόχος της Επιτροπής, όπως προανέφερα, είναι να εξασφαλιστεί σταθερή πολιτική συναίνεση όσον αφορά τα μέτρα που πρέπει να ληφθούν προκειμένου να διασφαλιστεί ότι η Οικονομική και Νομισματική Ένωση θα μπορεί να ανταποκριθεί στις τεράστιες προκλήσεις που αντιμετωπίζουμε. Θεωρούμε ότι αυτά είναι περισσότερο από οτιδήποτε άλλο τα θέματα που αξίζουν την προσοχή μας στη συζήτηση που ξεκινά σήμερα.
<P>
Οι άνθρωποι που κατήρτισαν τη Συνθήκη του Μάαστριχτ και αποφάσισαν την έναρξη της Οικονομικής και Νομισματικής Ένωσης πριν από 10 χρόνια ανταποκρίθηκαν στις προκλήσεις της εποχής τους, δημιουργώντας ένα μέσο το οποίο μας έχει προσφέρει προστασία και οφέλη. Το δυσκολότερο τμήμα της προσπάθειας έχει ήδη ολοκληρωθεί: το ευρώ αποτελεί πραγματικότητα και είναι επιτυχημένο. Μπορούμε λοιπόν να αντιμετωπίσουμε αυτή τη νέα φάση με αυτοπεποίθηση και αισιοδοξία, οφείλουμε όμως συγχρόνως να την αντιμετωπίσουμε με την ίδια αποφασιστικότητα και κατανοώντας πως ό,τι είναι καλό για την Οικονομική και Νομισματική Ένωση είναι καλό για την Ευρωπαϊκή Ένωση συνολικά, για όλα τα κράτη μέλη της και για όλους τους πολίτες της. Σας ευχαριστώ πολύ, κύριε Πρόεδρε.
<SPEAKER ID="022" NAME="Πρόεδρος">
Σας ευχαριστώ, κύριε Επίτροπε· σας ευχαριστώ επίσης για την υπευθυνότητα και το συνεπές ενδιαφέρον που επιδεικνύετε.
<SPEAKER ID="023" NAME="Werner Langen">
εξ ονόματος της Ομάδας PPE-DE. - (DE) Κύριε Πρόεδρε, συγχαίρω τον Επίτροπο Almunia διότι είχε το θάρρος να παρουσιάσει προτάσεις βελτιώσεων με την ευκαιρία της 10ης επετείου της ζώνης του ευρώ. Θα εξετάσουμε προσεκτικά αυτές τις προτάσεις, κρίνοντας όμως από τα όσα έχουμε δει μέχρι στιγμής, μπορώ να πω ότι η πολιτική μας ομάδα θα συμφωνήσει στον μέγιστο δυνατό βαθμό. Επιθυμούμε να βελτιώσουμε τις συνθήκες αλλά δεν επιδιώκουμε αυτό που ζητούν τα μέλη της Σοσιαλιστικής Ομάδας στο Ευρωπαϊκό Κοινοβούλιο, ήτοι την καθιέρωση μιας μορφής οικονομικής διακυβέρνησης. Ως προς το θέμα αυτό έχετε την πλήρη στήριξή μας.
<P>
" συμπλήρωση δέκα ετών από την εισαγωγή του ευρώ σημαίνει επίσης ότι είναι καιρός να προβούμε σε απολογισμό των εξελίξεων της τελευταίας δεκαετίας. Έχουμε διαπιστώσει ότι το ευρώ υπήρξε εξαιρετικά επιτυχημένο. Κανείς δεν είχε προβλέψει ότι σήμερα, 10 χρόνια μετά την πολιτική απόφαση, το ευρώ θα ήταν το δεύτερο σημαντικότερο αποθεματικό νόμισμα παγκοσμίως. Αναφέρατε τις θέσεις απασχόλησης, τον μειωμένο πληθωρισμό, τη σύγκλιση των οικονομιών, καθώς και τις επιτυχίες που επέτρεψαν στο ευρώ να καταστεί φορέας σταθερότητας για την Ευρώπη σε μια εποχή παγκοσμιοποίησης. Αν αναρωτηθούμε τι είναι αυτό που μας επιτρέπει να ανταποκριθούμε στις υψηλές τιμές των προϊόντων και της ενέργειας, τότε αυτό είναι ένα ακόμα ερώτημα στο οποίο το ευρώ παρέχει μια θαυμάσια απάντηση.
<P>
Παρά τον σκεπτικισμό πολλών πολιτών της Ευρωπαϊκής Ένωσης και της ζώνης του ευρώ, είμαι απολύτως πεπεισμένος ότι η εισαγωγή του ευρώ σε αυτή τη χρονική περίοδο και υπό αυτούς τους αυστηρούς όρους ήταν η ορθή απόφαση. Τώρα που εξετάζουμε το ενδεχόμενο τροποποίησης των όρων, κύριε Επίτροπε, είμαστε στο πλευρό σας και μπορώ μόνο να πω, αναλογιζόμενος το παρελθόν, ότι στο παρελθόν λάβατε πολλές τολμηρές αποφάσεις. Σκεπτόμενος την περίπτωση της Λιθουανίας, και τώρα της Σλοβακίας, αναρωτιέμαι αν η ίδια τόλμη χαρακτήριζε τις σχετικές αποφάσεις, διότι, αν και τα κριτήρια πληρούνται τυπικώς στην περίπτωση της Σλοβακίας, είναι αμφίβολο αν η χώρα αυτή θα μπορέσει να διατηρήσει τα συγκεκριμένα οικονομικά μεγέθη ενόψει του τρέχοντος βαθμού σύγκλισης και του σταθερού ρυθμού του πληθωρισμού. Θα χρειαστεί να συζητήσουμε το θέμα· στις προκαταρκτικές της παρατηρήσεις η Ευρωπαϊκή Κεντρική Τράπεζα εξέφρασε αμφιβολίες. Δυστυχώς, όμως, αυτό δεν αναφέρεται στη σημερινή απόφαση της Επιτροπής. Ίσως πρέπει να συζητήσουμε όντως το θέμα πιο λεπτομερώς.
<P>
Επί του παρόντος, η διαδικασία λειτουργεί ως εξής: προτείνετε την προσχώρηση στη ζώνη του ευρώ, πραγματοποιείται διαβούλευση μαζί μας, καθώς και με το Συμβούλιο που αποτελείται από τους αρχηγούς κρατών και κυβερνήσεων, και στη συνέχεια το Συμβούλιο Οικονομικών και Δημοσιονομικών Υποθέσεων καλείται να λάβει την απόφαση. Έτσι, προς το παρόν δεν διαθέτουμε καμία μέθοδο καθυστέρησης ή απόρριψης αυτής της προσχώρησης. Με ανησυχεί, ωστόσο, το γεγονός ότι δημιουργούνται σήμερα οι συνθήκες για την προσχώρηση μιας χώρας μεσαίου μεγέθους με υποδομή σε μεγάλο βαθμό βιομηχανική, και το γεγονός ότι αργότερα, όταν θα επιθυμούν να ενταχθούν στη ζώνη οι μεγαλύτερες χώρες, θα έχουμε ως αποτέλεσμα εξαιρέσεις τις οποίες δεν θα μπορούμε πλέον να δικαιολογήσουμε.
<P>
Αυτή είναι η ανησυχία την οποία συμμεριζόμαστε όταν εκφράζουμε αμφιβολίες σχετικά με αυτή την άνευ όρων προσχώρηση, ακόμη και σχετικά με τις ανησυχίες που έχει ήδη εκφράσει η Ευρωπαϊκή Κεντρική Τράπεζα. Δεν πρέπει άλλωστε να λησμονούμε ότι η σημερινή ισχύς του ευρώ ως παγκόσμιου νομίσματος είναι επίσης αποτέλεσμα του αδύναμου δολαρίου - δεν είναι στο σύνολό της αποτέλεσμα της ισχύος του ίδιου του ευρώ. Αναλογιζόμενος τον τρόπο με τον οποίο συζητήσαμε τη μεταρρύθμιση του Συμφώνου Σταθερότητας και Ανάπτυξης, δεν μπορώ παρά να παραδεχτώ ότι πρόκειται για μια πρόκληση την οποία αντιμετωπίζουν τα κράτη μέλη. Αυτό το επισημάνατε προ ολίγου και εσείς ο ίδιος στην τριών σημείων ημερήσια διάταξη που περιγράψατε: τα κράτη μέλη δυσκολεύονται να εκπληρώσουν τους όρους τους οποίους τα ίδια έχουν συνυπογράψει.
<P>
Σημειώνω με κάποια ανησυχία ότι τερματίσατε τη διαδικασία υπερβολικού ελλείμματος κατά της Ιταλίας και άλλων χωρών. Παρότι αυτή η απόφαση υποστηρίζεται από τα δεδομένα, θεωρώ πολύ ανησυχητικές τις εξελίξεις στη Γαλλία, την Ιταλία και, τα προσεχή έτη, στην Ισπανία. Στις αρχές αυτής της δεκαετίας, ο κύριος παραβάτης ήταν η Γερμανία. Οι Γερμανοί έχουν επανακτήσει τον έλεγχο της κατάστασης, όμως η σταθερότητα του ευρώ θα εξαρτηθεί από την αλληλεγγύη και τη σταθερότητα των μεγαλύτερων κρατών μελών. Εξ ου και η έκκλησή μου προς εσάς ως μέλος της Επιτροπής: μην ενδίδετε σε αυτά τα αιτήματα για ειδική μεταχείριση. Μεριμνήστε ώστε, για όλες τις μεταρρυθμίσεις, το σημείο εστίασης να μην είναι η εκπροσώπηση στο εξωτερικό, ούτε το "ποιος εκπροσωπεί ποιον, και πού", αλλά η εσωτερική σταθερότητα της ζώνης του ευρώ. Εκείνο που έχει σημασία είναι να πληρούνται οι προϋποθέσεις και να δίνεται έμφαση στη σταθερότητα των τιμών. Τότε θα μπορούμε όλοι να πούμε, μετά από 20 χρόνια, ότι το ευρώ είναι ο κεντρικός φορέας σταθερότητας για την Ευρώπη στον κόσμο και η βάση της ευημερίας και της προόδου στην Ευρώπη.
<SPEAKER ID="024" NAME="Pervenche Berès">
εξ ονόματος της Ομάδας PSE. - (FR) Κύριε Πρόεδρε, κύριε Επίτροπε, σας ευχαριστούμε γι' αυτή την ανακοίνωση, γι' αυτή την ευκαιρία να προβούμε σε απολογισμό και ταυτόχρονα να εξετάσουμε τι πρέπει να πράξουμε στο μέλλον.
<P>
Το ευρώ υπήρξε επιτυχημένο, αυτό κανείς δεν το αμφισβητεί. Το ευρώ μας έχει προστατεύσει. Σε τι κατάσταση θα βρίσκονταν οι χρηματοοικονομικές μας αγορές και τα νομίσματά μας στον σημερινό ταραγμένο κόσμο, εάν δεν είχαμε το ευρώ; Όμως αυτή η επιτυχία εξαρτάται από ορισμένες προϋποθέσεις. Σημαίνει ότι πρέπει να είμαστε ακόμη πιο τολμηροί, διότι δεν είμαστε απλώς μια νομισματική ζώνη· έχουμε ιδιαίτερη ευθύνη.
<P>
Πράγματι, το ευρώ είναι επιτυχημένο, εντούτοις αποκαλύπτει ορισμένες από τις εγγενείς αδυναμίες μας. Συχνά έχουμε καλύτερες επιδόσεις στην άμυνα παρά στην επίθεση. Συχνά τα καταφέρνουμε καλύτερα στη συγκέντρωση πόντων, κάτι που μας επιτρέπει να κάνουμε το Σύμφωνο Σταθερότητας, όσον αφορά όμως την οργάνωση του καλύτερου δυνατού παιχνιδιού, τη βελτιστοποίηση των δυνατοτήτων που προσφέρει το ενιαίο νόμισμα, συχνά υπολειπόμαστε των προσδοκιών.
<P>
Αυτό είναι αλήθεια στο εσωτερικό της ΕΕ. Γιατί δεν χρησιμοποιούμε το νόμισμά μας για να βελτιώσουμε την ικανότητά μας να εφαρμόζουμε τη στρατηγική της Λισαβόνας; Γιατί δεν χρησιμοποιούμε το νόμισμά μας για να υλοποιήσουμε τους στόχους που έχουμε θέσει ως προς την ενέργεια και το περιβάλλον; Όσο για το εξωτερικό της ΕΕ, θίξατε αυτό το θέμα και συμφωνώ με τη διάγνωσή σας.
<P>
Προτείνετε μηχανισμούς βελτίωσης της πολυμερούς εποπτείας, και αναμφίβολα έχετε δίκιο, όμως αυτό στηρίζεται σε δύο υποθέσεις. " πρώτη είναι ότι η μακροπρόθεσμη προεδρία της Ευρωομάδας, την οποία ασκεί ο κ. Juncker, έχει επιφέρει βελτιώσεις στον τρόπο λειτουργίας αυτού του οργάνου. " δεύτερη είναι ότι η ανεξαρτησία της Ευρωπαϊκής Κεντρικής Τράπεζας δεν τίθεται υπό αμφισβήτηση και δεν μπορεί να αμφισβητηθεί από κανέναν. Ξεκινώντας από τις δύο αυτές υποθέσεις, μένουν ακόμη πολλά να κάνουμε και υπολογίζω στη διάθεσή σας, κύριε Επίτροπε, να αποκαταστήσετε κατά το δυνατόν την ισορροπία της Οικονομικής και Νομισματικής Ένωσης, η οποία εξακολουθεί να μην είναι ισορροπημένη. Το οικονομικό σκέλος της ΟΝΕ χρειαζόταν βελτίωση από την πρώτη στιγμή, όπως γνωρίζουμε, πρέπει δε να καταλήξουμε στο πώς πρέπει να μεταρρυθμιστεί καθώς εξελίσσεται. Δέκα χρόνια μετά, έχουμε ακόμη πολλή δουλειά μπροστά μας.
<P>
Σήμερα, τα ζητήματα που εξαρχής θέτουμε πρέπει να επιλυθούν, αν και είναι προφανές ότι αυτό πρέπει πλέον να γίνει σε διαφορετικό πλαίσιο. Πρέπει να εξετάσουμε αυτό το πλαίσιο υπό το πρίσμα δύο κεντρικών φαινομένων. Το πρώτο είναι προφανώς η τρέχουσα κρίση η οποία προέρχεται από τις "νωμένες Πολιτείες, και η οποία αντικατοπτρίζει το γεγονός ότι βρισκόμαστε στο δεύτερο στάδιο της παγκοσμιοποίησης, στο οποίο ο πληθωρισμός έχει επιστρέψει και το οποίο χαρακτηρίζεται από μια συναλλαγματική ισοτιμία ευρώ/δολαρίου δυσμενή για τις εξαγωγές μας -παρότι έχει και τα πλεονεκτήματά της- η οποία χαρακτηρίζεται επίσης από απίστευτη αύξηση των τιμών των βασικών προϊόντων, του πετρελαίου και των τροφίμων.
<P>
Το δεύτερο στοιχείο του πλαισίου που πρέπει να λάβουμε υπόψη είναι η Συνθήκη της Λισαβόνας, η οποία μεταβάλλει την κατάσταση για την Ευρωομάδα, παρέχοντάς της νέες ευθύνες όσον αφορά την εξωτερική εκπροσώπηση και τον συντονισμό. Πρέπει να λάβουμε υπόψη αυτή την πτυχή και να εκμεταλλευτούμε πραγματικά στο έπακρο τις δυνατότητες που προσφέρει η εν λόγω Συνθήκη.
<P>
Κύριε Επίτροπε, μας ζητάτε να σας βοηθήσουμε στην προσπάθεια να επιτευχθεί συναίνεση. Αν η συναίνεση είναι θετική, θα είμαστε στο πλάι σας. Ωστόσο, θεωρούμε επίσης ότι είναι ενδεχομένως αναγκαίο να προχωρήσουμε περισσότερο, με συγκεκριμένες προτάσεις. Αν ερμηνεύω σωστά τα λεγόμενά σας, επιθυμείτε να λάβετε κάποιον οδικό χάρτη από το Συμβούλιο. Πολύ καλά! Πρέπει όμως να μας πείτε υπό ποίες συνθήκες θα έχει λόγο το Ευρωπαϊκό Κοινοβούλιο στη διαμόρφωση των προτάσεων που θα περιλαμβάνει αυτός ο οδικός χάρτης για τη βελτίωση της διακυβέρνησης του ευρώ, έτσι ώστε να εκμεταλλευτούμε πλήρως τις δυνατότητες αυτού του νομίσματος προς όφελος των πολιτών και να είναι στο μέλλον περισσότερο αποδεκτή από τους συμπολίτες μας η Ευρωπαϊκή Κεντρική Τράπεζα. Το γεγονός ότι έχει καταστεί θεσμικό όργανο μας επιτρέπει ίσως να επανεξετάσουμε τον τρόπο με τον οποίο διορίζονται τα μέλη της. Γνωρίζετε ότι το Ευρωπαϊκό Κοινοβούλιο στέκεται στο πλευρό σας, ότι είναι σύμμαχος της Επιτροπής όταν αυτή επιδιώκει την πρόοδο, αλλά και ότι θα είμαστε επίσης απαιτητικός σύμμαχος. Μην ακούτε μόνο τις απόψεις του Συμβουλίου· ανεξαρτήτως του τι γράφεται στις Συνθήκες, πρέπει να λαμβάνετε υπόψη όλες τις εξαιρετικές προτάσεις οι οποίες ενδέχεται να προέρχονται και από το Ευρωπαϊκό Κοινοβούλιο.
<SPEAKER ID="026" NAME="Wolf Klinz">
εξ ονόματος της Ομάδας ALDE. - (DE) Κυρία Πρόεδρε, κύριε Επίτροπε, κυρίες και κύριοι, στο παρελθόν έγιναν διάφορες απόπειρες από πολιτικώς κυρίαρχα κράτη να οργανώσουν κοινές νομισματικές ενώσεις. Οι απόπειρες αυτές διήρκεσαν ποικίλες χρονικές περιόδους στο τέλος όμως απέτυχαν όλες.
<P>
Συνεπώς, δεν προκαλεί απορία το γεγονός ότι στη δεκαετία του 1970 ο υπόλοιπος κόσμος αντιμετώπισε με πολύ επικριτικό τρόπο τις προτάσεις να τολμήσει η Ευρώπη ένα τέτοιο εγχείρημα. Ο Pierre Werner, πρώην πρωθυπουργός του Λουξεμβούργου, μαζί με τους Valéry Giscard d'Estaing και Helmut Schmidt, όταν ήταν ακόμη υπουργοί Οικονομικών, υπέβαλαν σχέδια που κινούνταν προς αυτή την κατεύθυνση.
<P>
Ακόμη και στις αρχές της δεκαετίας του 1990, η σύσταση μιας Οικονομικής και Νομισματικής Ένωσης αντιμετωπίστηκε πολύ επικριτικά. Πολλοί ειδήμονες, περιλαμβανομένων κατόχων του βραβείου Νόμπελ από τις "νωμένες Πολιτείες, απέρριψαν ένα τέτοιο εγχείρημα ως μη ρεαλιστικό. Παρά ταύτα, παρ' όλες τις προσδοκίες, το ευρώ εν τέλει δημιουργήθηκε - και σημείωσε επιτυχία.
<P>
" ευρωπαϊκή νομισματική ένωση συνιστά πράγματι ένα είδος μικρού πολιτικού θαύματος, ένα παράδειγμα με μοναδικά χαρακτηριστικά. Στον βαθμό αυτόν, η δήλωση του πρώην Προέδρου της Επιτροπής κ. Hallstein αποδείχθηκε για μια ακόμη φορά ορθή: είχε πει ότι όποιος δεν πιστεύει σε θαύματα στα θέματα που αφορούν την Ευρώπη, δεν είναι ρεαλιστής.
<P>
Εντούτοις, οι πολίτες πολλών χωρών δέχτηκαν την εισαγωγή του ευρώ με μεγάλο σκεπτικισμό. Εάν είχε διεξαχθεί δημοψήφισμα στα πρώτα 12 κράτη μέλη της ζώνης του ευρώ εκείνη την περίοδο, δεν θα είχαμε σήμερα το ευρώ, τουλάχιστον σε καμία από αυτές τις χώρες. Έκτοτε, όμως, οι πολίτες έχουν αναπτύξει πιο θετική στάση απέναντι στο ευρώ. Μπορεί να μην το υποστηρίζει το 100% των πολιτών, πιθανότατα όμως η πλειονότητα το υποστηρίζει. Οι περισσότερες από τις ενίοτε νοσταλγικές μνήμες των παλαιών νομισμάτων, είτε πρόκειται για το μάρκο, το φιορίνι, το σελίνι ή το φράγκο, έχουν αντικατασταθεί από την πεποίθηση ότι η εισαγωγή του ευρώ έχει προσφέρει πλεονεκτήματα όχι μόνο στην οικονομία συνολικά, αλλά και στους επιμέρους πολίτες.
<P>
Φυσικά, αυτό γίνεται πιο εμφανές όταν οι πολίτες ταξιδεύουν. Οι έλεγχοι διαβατηρίων αποτελούν παρελθόν εντός της ζώνης Σένγκεν και δεν είναι πια αναγκαία η δαπανηρή, χρονοβόρα αλλαγή νομίσματος. Οι περισσότεροι πολίτες έχουν επίσης αντιληφθεί ότι δεν θα ήμασταν σε θέση να αντιμετωπίσουμε την οικονομική κρίση που βιώνουμε αυτή την περίοδο με την ίδια αποτελεσματικότητα χωρίς την Ευρωπαϊκή Κεντρική Τράπεζα και ένα ενιαίο νόμισμα. Επιπλέον, οι αυξήσεις των τιμών των βασικών προϊόντων έχουν επιβραδυνθεί ελαφρώς λόγω του ισχυρού νομίσματος.
<P>
Παρ' όλα αυτά, υπάρχουν ακόμη ορισμένοι πολίτες οι οποίοι συνδέουν το ευρώ με αρνητικές εμπειρίες. Ιδίως οι αυξήσεις τιμών αποδίδονται συχνά στο "Teuro", δηλαδή στο "ακριβό ευρώ". Εντούτοις, γεγονός είναι ότι το ευρώ είναι σταθερό. Έχει αποδειχθεί σταθερό νόμισμα. Ο ρυθμός πληθωρισμού την τελευταία δεκαετία ήταν χαμηλότερος σε σύγκριση με την προηγούμενη δεκαετία, ακόμη και σε χώρες που ενδιαφέρονται πολύ για τη σταθερότητα, όπως η Γερμανία. Χάρη όχι μόνο σε αυτή τη σταθερότητα, το ευρώ αποκτά ολοένα και μεγαλύτερη σπουδαιότητα διεθνώς και είναι σήμερα το δεύτερο σημαντικότερο διεθνές αποθεματικό νόμισμα μετά το δολάριο.
<P>
" σταθερότητα του ευρώ οφείλεται στην ανεξαρτησία της Κεντρικής Τράπεζας, και αυτό μας δυσκολεύει να κατανοήσουμε γιατί γίνονται διαρκώς απόπειρες υπονόμευσης αυτής της ανεξαρτησίας. Οι πρώτοι πρόεδροι, οι Wim Duisenberg και Jean-Claude Trichet, παρήγαγαν εξαιρετικά θετικά αποτελέσματα σε αυτόν τον τομέα.
<P>
Τίποτε δεν έχει αλλάξει: ένα κοινό νόμισμα χωρίς κοινή δημοσιονομική και οικονομική πολιτική είναι και παραμένει επισφαλές εγχείρημα. " ΕΕ βρίσκεται αντιμέτωπη με σοβαρές προκλήσεις: συνεχιζόμενα υψηλά επίπεδα ανεργίας, δημογραφική μεταβολή, μεταναστευτικές πιέσεις, αυξανόμενα επίπεδα φτώχειας για ορισμένες κοινωνικές ομάδες και σκληρότερος ανταγωνισμός εξαιτίας της παγκοσμιοποίησης. " ζώνη του ευρώ μπορεί να ανταποκριθεί σε αυτές τις προκλήσεις μόνον εάν οι υπεύθυνοι για την οικονομία πολιτικοί των κρατών μελών συνδεθούν μεταξύ τους με πιο στενούς δεσμούς. Ο διορισμός ενός Προέδρου της ζώνης του ευρώ ήταν ένα πρώτο βήμα προς αυτή την κατεύθυνση, αλλά τίποτε περισσότερο. Πρέπει να ακολουθήσουν περαιτέρω βήματα.
<P>
Το σημαντικότερο δε είναι ότι η ζώνη του ευρώ πρέπει να παρουσιάσει ενιαίο μέτωπο στον κόσμο και σε οργανισμούς όπως το Διεθνές Νομισματικό Ταμείο και ο ΟΟΣΑ.
<SPEAKER ID="027" NAME="Alain Lipietz">
εξ ονόματος της Ομάδας Verts/ALE. - (FR) Κυρία Πρόεδρε, κυρίες και κύριοι, ελπίζω ότι δεν θα υπερβώ τον χρόνο μου περισσότερο από ό,τι ο κ. Klinz.
<P>
Δεν θα μιλήσω και πάλι για την τεράστια επιτυχία του ευρώ, τόσο ως θεσμού όσο και ως μέσου σταθεροποίησης του πληθωρισμού. Εντούτοις, θέλω να σας ευχαριστήσω, κύριε Επίτροπε, καθώς και την Επιτροπή, διότι επιτέλους αίρετε ένα ταμπού. Μετά από δέκα χρόνια, είναι καιρός να εξετάσουμε τις πτυχές οι οποίες δεν λειτούργησαν αποτελεσματικά.
<P>
Το στοιχείο που δεν λειτούργησε, όπως κι εσείς παραδεχτήκατε, είναι το γεγονός ότι η μεγέθυνση την οποία είχε υποσχεθεί το ευρώ δεν έχει υλοποιηθεί. Ακόμη χειρότερα, τα κράτη μέλη της Ευρωπαϊκής Ένωσης που δεν ανήκουν στη ζώνη του ευρώ πέτυχαν υψηλότερο ρυθμό ανάπτυξης από τα μέλη της ευρωζώνης. Ανακύπτει, συνεπώς, ένα πραγματικό πρόβλημα όσον αφορά τον τρόπο με τον οποίο οργανώθηκε το ευρώ βάσει της συμφωνίας του Μάαστριχτ, και πρέπει να το αντιμετωπίσουμε.
<P>
Κατά τη γνώμη μου, υπάρχουν τρία ζητήματα που πρέπει να αντιμετωπιστούν. Το πρώτο, το οποίο υπογραμμίσατε, είναι η ανάγκη μεταρρύθμισης της διακυβέρνησης του ευρώ, με συντονισμό μεταξύ της δημοσιονομικής και της νομισματικής πολιτικής. Είναι σαφές -και επ' αυτού διαφωνώ με την κ. Berès- ότι δεν μπορούμε να ζητούμε τον μεγαλύτερο συντονισμό μεταξύ των δύο αυτών πολιτικών και ταυτόχρονα να δηλώνουμε ότι η Ευρωπαϊκή Κεντρική Τράπεζα πρέπει να παραμείνει απολύτως ανεξάρτητη. Διαφορετικά, αυτό θα μπορούσε να σημαίνει ότι και η δημοσιονομική πολιτική -με άλλα λόγια το Συμβούλιο ECOFIN- πρέπει επίσης να καταστεί ανεξάρτητο όργανο το οποίο θα πάψει να υπόκειται σε δημοκρατικό έλεγχο. Κάτι τέτοιο θα ήταν εντελώς απαράδεκτο. Πρέπει λοιπόν να ορίσουμε τη λέξη "ανεξάρτητο". Ανεξάρτητο από τι; Από ιδιωτικά συμφέροντα, ναι· από εθνικά συμφέροντα, ναι· όχι όμως από τη δημοσιονομική και τη γενική οικονομική πολιτική της ΕΕ.
<P>
Το δεύτερο πρόβλημα είναι το γεγονός ότι το Μάαστριχτ μετέφερε στο Συμβούλιο την ευθύνη για τη συναλλαγματική πολιτική, παρότι το όπλο της συναλλαγματικής πολιτικής είναι το επιτόκιο, και το επιτόκιο ελέγχεται από την Ευρωπαϊκή Κεντρική Τράπεζα. Πρέπει, συνεπώς, να δηλωθεί με μεγάλη σαφήνεια ότι, ως προς το θέμα των επιτοκίων, η Ευρωπαϊκή Κεντρική Τράπεζα πρέπει να προσαρμόζει το επιτόκιό της στη συναλλαγματική πολιτική που καθορίζει το Συμβούλιο.
<P>
Το τρίτο ζήτημα είναι ότι από την κρίση των δανείων υψηλού κινδύνου διδαχτήκαμε ότι είναι αναγκαίο να διακρίνουμε μεταξύ διαφόρων τύπων δανείων. Ωστόσο, αυτό δεν περιλαμβανόταν στη Συνθήκη του Μάαστριχτ. Φρονώ ότι πρέπει να δηλωθεί με μεγάλη σαφήνεια ότι τα δάνεια που απαιτούνται για τη βιώσιμη ανάπτυξη και την ανάληψη ουσιαστικής δράσης για την καταπολέμηση της αλλαγής του κλίματος πρέπει να παρέχονται με πολύ χαμηλά επιτόκια.
<SPEAKER ID="028" NAME="Mario Borghezio">
εξ ονόματος της Ομάδας UEN. - (IT) Κυρία Πρόεδρε, κυρίες και κύριοι, φρονώ ότι οι πολλές νηφάλιες διατυπώσεις που περιλαμβάνει η εκτεταμένη έκθεση που εξετάζουμε μας καθησυχάζουν, αλλά μόνο μέχρις ενός σημείου: γεγονός παραμένει ότι αρκεί να ακούσουμε μόνο ποια ήταν η γνώμη των πολιτών μας γι' αυτή την τεχνική έκθεση με την 32 σελίδων βιβλιογραφία της. Αρκεί απλώς να συνομιλήσουμε με τους πολίτες, με τις νοικοκυρές και με τους συνταξιούχους σε οποιαδήποτε περιοχή της Ευρώπης, στην Ιταλία, στη Γαλλία, οπουδήποτε, για να καταλάβουμε ότι οι πολίτες δυσκολεύονται να τα βγάλουν πέρα.
<P>
Πρέπει να ξεκινήσουμε εστιάζοντας στα προβλήματα της πραγματικής οικονομίας και στον αντίκτυπο του ευρώ και των πολιτικών της ΕΚΤ στους εργαζόμενους και τους παραγωγούς μας, αρχής γενομένης από τις μικρές και μεσαίες επιχειρήσεις, οι οποίες πασχίζουν να επιβιώσουν υπό το βάρος πολιτικών στις οποίες μπορεί να ασκηθεί συγκεκριμένη, εποικοδομητική κριτική, και η κριτική αυτή είναι αναγκαία για την εξυπηρέτηση των συμφερόντων των πολιτών μας και των οικονομιών των κρατών μελών.
<P>
Για παράδειγμα, έχω δύο προτάσεις: η μία, η οποία απευθύνεται στις τράπεζες, είναι μια πολιτική επιλεκτικού δανεισμού, ευνοϊκή για την παραγωγικότητα και το κεφάλαιο, καθώς και για τους εργαζόμενους και τους παραγωγούς. " δεύτερη είναι να διατηρηθεί και να διασφαλιστεί η ανεξαρτησία των συνεταιριστικών και περιφερειακών τραπεζών, οι οποίες, εφαρμόζοντας την αρχή "ένα άτομο, μία ψήφος" και διαθέτοντας τον μέγιστο αριθμό μετόχων, αποτελούν υπέρμαχο της πραγματικής οικονομίας.
<P>
Δυστυχώς, η ΕΚΤ -η οποία με τη Συνθήκη του Μάαστριχτ απέκτησε νομισματική κυριαρχία και, ως εκ τούτου, οικονομική κυριαρχία επί των κρατών μελών- δεν φαίνεται να λαμβάνει πάντα αποφάσεις -όπως η διατήρηση των επιτοκίων σε υψηλά ή χαμηλά επίπεδα- οι οποίες αντικατοπτρίζουν τα ευρύτερα συμφέροντα της πραγματικής παραγωγής και της παραγωγικότητας των χωρών μας.
<P>
Ως εκ τούτου, θεωρούμε αρνητικό το γεγονός ότι, μετά την εισαγωγή του ευρώ, έχει διπλασιαστεί το βασικό επιτόκιο δανεισμού. Αυτό έχει οδηγήσει σε αύξηση των τραπεζικών χρεώσεων, ιδίως στην Ιταλία. Θεωρούμε αρνητικό το γεγονός ότι έχει συνεχίσει την πολιτική της υπέρ της μείωσης της προσφοράς χρήματος στην εσωτερική αγορά χρησιμοποιώντας κάθε διαθέσιμο μέσο -όπως το πρόγραμμα Βασιλεία II- με αποτέλεσμα τον περιορισμό της κατανάλωσης και του εσωτερικού εμπορίου σε όλη την Ευρώπη.
<P>
Απαιτούμε ο πρώτιστος στόχος της Ευρώπης να είναι η υπαγωγή της Ευρωπαϊκής Κεντρικής Τράπεζας στον έλεγχο των πολιτικών οργάνων. Απαιτείται πολιτικός έλεγχος της Ευρωπαϊκής Κεντρικής Τράπεζας και των δραστηριοτήτων της, διότι το βασικό ερώτημα -το οποίο απευθύνουν οι ευρωπαίοι πολίτες στις τράπεζές τους και το οποίο επαναλαμβάνουμε- είναι το εξής: ποιον βοηθά η πολιτική της ΕΚΤ; Σας αφήνουμε να σκεφτείτε εσείς την απάντηση.
<SPEAKER ID="029" NAME="Αδάμος Αδάμου">
εξ ονόματος της ομάδας GUE/NGL. - Κυρία Πρόεδρε, κύριε Επίτροπε, στην έκθεση της Επιτροπής για το νέο κύκλο της στρατηγικής της Λισαβόνας υπερτονίζεται, με στόχο να επιβεβαιωθεί η επιτυχία των ακολουθούμενων πολιτικών, ότι η οικονομική μεγέθυνση στην Ευρώπη αυξήθηκε από 1,8% το 2005 σε 2,9% το 2007 και θα φθάσει, το 2008 σε 2,4%.
<P>
Τώρα, όμως, γίνεται μια διόρθωση όπως ακούσαμε πρόσφατα από τον κύριο Almunia: η οικονομική μεγέθυνση θα μειωθεί εφέτος στο 2% και τελικά στο 1,8% το 2009.
<P>
" επισήμανσή μας αυτή γίνεται για να αποτυπώσουμε καθαρά ότι σε συνθήκες απελευθερωμένης αγοράς, όπως συνεπάγεται εξάλλου από το χαρακτήρα της ΟΝΕ και της νεοφιλελεύθερης παγκοσμιοποίησης φυσικά, η ανάπτυξη, εκτός από άνιση, είναι και αβέβαιη, γιατί ακριβώς τα εργαλεία που χρησιμοποιούνται είναι εργαλεία που ανήκουν αποκλειστικά στο δογματισμό των δυνάμεων της αγοράς. Ακόμη και αυτός ο υπέρτατος στόχος της αντιμετώπισης του πληθωρισμού, ο οποίος αποτελεί και τη θεσμοθετημένη εμμονή της Ευρωπαϊκής Κεντρικής Τράπεζας, θα φτάσει εφέτος το 3,6%.
<P>
Τι συμβαίνει άραγε; Μήπως τα εργαλεία του "laisser faire" αποτυγχάνουν ακόμη και για τους περιορισμένους στόχους για τους οποίους χρησιμοποιούνται; Σίγουρο, όμως, είναι ότι τα δέκα χρόνια από την έναρξη της ΟΝΕ γεννούν και άλλα εύλογα ερωτήματα.
<P>
Τι μπορεί να προσφέρει ο συντηρητισμός και ο δογματισμός του Συμφώνου Σταθερότητας που λαμβάνει σαν δεδομένο ότι όλα τα κράτη ξεκινούν από την ίδια αφετηρία και ότι οι προϋπολογισμοί πρέπει να είναι ισοσκελισμένοι και μάλιστα το έλλειμμα να μειώνεται ετησίως, ασχέτως του βιοτικού επιπέδου των λαών και ασχέτως αν είναι ήδη πιο κάτω από το 3%;
<P>
Τι κοινωνικά χρήσιμο προσφέρει στους νέους και στους εργαζόμενους η εμμονή ότι δεν πρέπει να αυξάνουν οι κοινωνικές δαπάνες, ακόμη και στις καλές εποχές; Ποιο πλαίσιο και ποιες πολιτικές ακολουθούνται για εκείνους τους εργαζόμενους των οποίων το ελάχιστο εισόδημα στην πλειοψηφία των κρατών μελών ξεκινά από 92 ευρώ και φθάνει τα 668 ευρώ, σε συνθήκες -μάλιστα- παρατεταμένης ανόδου των τιμών και του πληθωρισμού.
<P>
Μπορεί να παρουσιάζεται σήμερα μια ύφεση στην ανεργία σε σύγκριση με το 1999. Αλλά παρουσιάζεται μια ακόμη μεγαλύτερη άνοδος στην ανασφάλιστη, αβέβαιη απασχολησιμότητα η οποία όχι μόνο δεν βελτιώνει το βιοτικό επίπεδο του πληθυσμού, αλλά το υποσκάπτει.
<P>
Εκείνο που χρειάζεται σήμερα, είναι η συνολική αλλαγή πλεύσης μακριά από τα σημερινά πλαίσια και τις πολιτικές. Αυτό απαιτεί η πλειοψηφία του πληθυσμού της Ευρωπαϊκής Ένωσης που παρακολουθεί την Schell και την BP να έχουν κέρδη 4,2 εκατομμύρια ευρώ την ώρα στο όνομα της δήθεν ελεύθερης αγοράς, ενώ οι εργαζόμενοι δοκιμάζονται από την ολοένα και μεγαλύτερη αβεβαιότητα στην εργασία και την απώλεια στην πραγματική αξία των μισθών.
<SPEAKER ID="030" NAME="Jens-Peter Bonde" LANGUAGE="DA">
Κυρία Πρόεδρε, αν εξαιρούσαμε όλες τις χώρες που έχουν παραβεί τους κανόνες της νομισματικής ένωσης, πολύ σύντομα δεν θα έμεναν πολλά μέλη. Ο πληθωρισμός βρίσκεται σήμερα στο 3,6% περίπου, αν και μας είχαν υποσχεθεί 2%. " νομισματική ένωση στηρίζεται σε ένα σφάλμα σχεδιασμού. Ο στόχος όσον αφορά τον πληθωρισμό μεταφέρθηκε από το γερμανικό μοντέλο, παρά το γεγονός ότι οι Γερμανοί είχαν εκπληρώσει αυτή την υποχρέωση σε 6 από τα 30 χρόνια πριν από τη λειτουργία της ευρωπαϊκής νομισματικής ένωσης. Τι παραλογισμός! Πώς μπορούμε να αντιμετωπίσουμε με σοβαρότητα έναν τέτοιο στόχο και να τον καθιστούμε ιερό και απαραβίαστο, χωρίς να λαμβάνουμε υπόψη άλλους στόχους; " τιμή του χρήματος είναι μέσο, όχι αυτοσκοπός. Στόχος της οικονομικής πολιτικής πρέπει να είναι η δημιουργία πλήρους απασχόλησης και η διασφάλιση της δυνατότητας όλων να φέρνουν στο σπίτι τους μισθό και όχι κοινωνικές παροχές.
<P>
" νομισματική και συναλλαγματική πολιτική πρέπει να βοηθά τους ανθρώπους, όχι να τους βυθίζει στη φτώχεια. Στις "νωμένες Πολιτείες, ο ετήσιος ρυθμός ανάπτυξης από το 1990 έως το 2007, για μια περίοδο άνω των 17 ετών, ήταν 2,9%, ενώ στην ΕΕ ήταν μόλις 2%. Κάθε πολίτης στη νομισματική ένωση θα μπορούσε να έχει κερδίσει 38 000 ευρώ επιπλέον με την εφαρμογή διαφορετικής πολιτικής εάν ο ρυθμός ανάπτυξης στην Ευρώπη είχε φτάσει αυτόν των "νωμένων Πολιτειών πριν από την πρόσφατη κρίση. Το καταβαλλόμενο τίμημα είναι πολύ υψηλό προκειμένου για ένα ιδεολογικό εγχείρημα με σκοπό την κατάργηση των εθνικών νομισμάτων. Πρέπει είτε να αποκτήσουμε ένα κοινό κράτος με κοινή κυβέρνηση και κοινό κοινοβούλιο που θα ευθύνονται για το σύνολο της οικονομικής πολιτικής, είτε να επιτρέψουμε στις επιμέρους χώρες να διαχειρίζονται οι ίδιες τα νομίσματά τους, αρκούμενοι σε ένα κοινό νόμισμα για τη χρηματοδότηση του διασυνοριακού εμπορίου. Αυτό είναι το δίδαγμα που πρέπει να αντληθεί από το φιάσκο της νομισματικής ένωσης.
<P>
Αν δεν πραγματοποιηθούν μεταρρυθμίσεις, δεν είναι δύσκολο να προβλέψουμε την κατάρρευση της νομισματικής ένωσης. Δεν αποκλείεται να είναι η Ιταλία του Μπερλουσκόνι η χώρα που θα χρεοκοπήσει πρώτη και θα υποχρεωθεί να ανακαλύψει εκ νέου τη λιρέτα. Χαίρομαι που στη Δανία έχουμε ακόμα την παλιά καλή κορώνα! Όλες οι δηλώσεις των πολιτικών μας σχετικά με τις οικονομικές δυσκολίες που έλεγαν ότι θα ενέσκηπταν εάν απορρίπταμε το ευρώ αποκαλύφθηκε ότι ήταν απάτες. Οι Δανοί ψήφισαν "όχι" στις 2 Ιουνίου 1992. Ψηφίσαμε πάλι "όχι" στις 28 Σεπτεμβρίου 2000. Αναρωτιέμαι μήπως, αν δεν ψηφίσουμε "όχι" για τρίτη φορά, οι πολιτικοί θα προσφερθούν να μας πάρουν τα χρήματά μας.
<SPEAKER ID="031" NAME="Reinhard Rack" AFFILIATION="PPE-DE">
(DE) Κυρία Πρόεδρε, κύριε Επίτροπε, ορθώς εορτάζουμε την εισαγωγή του κοινού ευρωπαϊκού νομίσματος ως επιτυχημένο εγχείρημα. Αν και έχουν ήδη αναφερθεί ορισμένα επιχειρήματα, υπάρχουν ορισμένα ανοικτά ερωτήματα, σε δύο εκ των οποίων θέλω να αναφερθώ.
<P>
Πρώτον, υπάρχει μια χώρα στην Ευρωπαϊκή Ένωση η οποία, σε αντίθεση με πολλές από τις υποψήφιες χώρες την ίδια περίοδο, επέλεξε σκόπιμα να απόσχει, κάτι που έχει το δικαίωμα να πράξει, σύμφωνα με τις διατάξεις της τρέχουσας Συνθήκης. Ας αφήσουμε τους Βρετανούς στο νησί τους. Ωστόσο, υπάρχει μία ακόμη χώρα -η Σουηδία- η οποία δεν επιφυλάχθηκε να κάνει χρήση αυτής της επιλογής στους όρους προσχώρησής της, έκτοτε όμως συμπεριφέρεται με συνέπεια σαν να είχε το δικαίωμα -το οποίο έχει το "νωμένο Βασίλειο- να αποφασίζει ανεξάρτητα για το κατά πόσον θα υιοθετήσει το ευρώ και θα προσχωρήσει στη ζώνη του ευρώ. Αυτό είναι αντίθετο με τις δεσμεύσεις που είχαν αναληφθεί επί του θέματος. Απαιτείται ενδεχομένως να μπει κάποια τάξη και σε αυτόν τον τομέα.
<SPEAKER ID="032" NAME="Monika Beňová" AFFILIATION="PSE">
(SK) Ευχαριστώ την Επιτροπή καθώς και τον κ. Επίτροπο τόσο προσωπικά όσο και εξ ονόματος της κυβέρνησης της Σλοβακικής Δημοκρατίας για τη σημερινή θετική τοποθέτηση της Επιτροπής έναντι της Σλοβακικής Δημοκρατίας.
<P>
" κυβέρνηση της Σλοβακικής Δημοκρατίας τήρησε υπεύθυνη στάση όχι μόνο ως προς την εκπλήρωση των υποχρεωτικών κριτηρίων, αλλά και ως προς την εξασφάλιση της ομαλής μετάβασης κατά την τελική μετατροπή του εθνικού νομίσματος στο ευρώ την 1η Ιανουαρίου 2009, περιλαμβανομένης της διαρκούς βιωσιμότητας αυτών των κριτηρίων.
<P>
Στο πλαίσιο αυτό, αισθάνομαι ότι οφείλω να απαντήσω στα σχόλια του κ. Langen. Κύριε Langen, αν άλλες χώρες της ζώνης του ευρώ διέθεταν την ίδια δημοσιονομική πειθαρχία και το ήμισυ, έστω, του ρυθμού οικονομικής ανάπτυξης της Σλοβακικής Δημοκρατίας, το ευρώ θα μπορούσε να είναι πολύ ισχυρότερο νόμισμα, για να μην αναφέρουμε τα περιοριστικά μέτρα όσον αφορά την πρόσβαση στις αγορές εργασίας τα οποία εξακολουθούν να εφαρμόζουν ορισμένες χώρες έναντι ορισμένων νέων κρατών μελών της ΕΕ. Αν είχαν αρθεί αυτοί οι περιορισμοί, θα μπορούσαμε ίσως να μιλήσουμε για καλύτερες οικονομικές προοπτικές της ΕΕ.
<SPEAKER ID="033" NAME="Olle Schmidt" AFFILIATION="ALDE">
(SV) Κυρία Πρόεδρε, κύριε Επίτροπε, δεν δυσκολεύομαι καθόλου να συνταχθώ και εγώ με την εν χορώ έκφραση συγχαρητηρίων για το ευρώ και την πρώτη δεκαετία της ύπαρξής του. Ελάχιστοι, έως κανένας, δεν θα μπορούσε να πιστέψει ότι η εισαγωγή του ευρώ θα ήταν τόσο γενικά αποδεκτή όσο είναι πλέον. Ο κ. Bonde είναι τολμηρός. Είναι ένας ευχάριστος και ικανός συνάδελφος, όμως έχει άδικο για τα περισσότερα πράγματα, και έχει απολύτως άδικο στην προκειμένη περίπτωση. Κυρία Πρόεδρε, κύριε Επίτροπε, οι προφήτες της καταστροφής έπεσαν έξω. Το ευρώ αποτελεί περιφανή επιτυχία. Ενόψει της πρόσφατης χρηματοοικονομικής κρίσης, η ΕΚΤ απέδειξε τι σημαίνει να μπορεί κανείς να δρα γρήγορα και συλλογικά, ακόμη πιο γρήγορα και από την Κεντρική Τράπεζα της Ουάσιγκτον. Αυτός είναι ένα ακόμη εκπληκτικός τίτλος τιμής.
<P>
Στον γερμανό συνάδελφο που ανέφερε την περίπτωση της Σουηδίας, το μόνο που μπορώ να πω είναι ότι συμφωνώ με τη θέση του ότι η κατάσταση αυτή είναι όντως αρνητική. Ευελπιστώ ότι εντός πέντε ετών η πατρίδα μου, η Σουηδία, θα γίνει πλήρες μέλος της ΟΝΕ. " προσωπική μου προτίμηση είναι να πραγματοποιηθεί νέο δημοψήφισμα στη Σουηδία το φθινόπωρο του 2010 ή την άνοιξη του 2011. Υπόσχομαι δε στον κ. Επίτροπο και στους υπόλοιπους συναδέλφους μου βουλευτές ότι θα καταβάλω κάθε δυνατή προσπάθεια προκειμένου να πεισθεί η Σουηδία να υιοθετήσει το ευρώ. Αυτό θα ήταν θετικό και για τη Σουηδία και για την ΕΕ.
<SPEAKER ID="034" NAME="Othmar Karas" AFFILIATION="PPE-DE">
(DE) Κυρία Πρόεδρε, κύριε Επίτροπε, η πολιτική εντολή για τη δημιουργία του ευρώ έχει εκπληρωθεί και με το παραπάνω. Το ευρώ και η εσωτερική αγορά είναι η πιο επιτυχημένη απάντησή μας στην παγκοσμιοποίηση. Το ευρώ καθιστά την εσωτερική αγορά εγχώρια αγορά και το ευρώ, η σημαία και ο επίσημος ύμνος είναι τα τρία σύμβολα που εδραιώνουν την ταυτότητά μας. Τα κριτήρια του Μάαστριχτ και το Σύμφωνο Σταθερότητας και Ανάπτυξης προσέφεραν κίνητρα για τις αναγκαίες μεταρρυθμίσεις στα κράτη μέλη και υποστήριξαν -και, ως εκ τούτου, κατέστησαν δυνατή- την επιτυχία του ευρώ.
<P>
Εντούτοις, θέλω να προβώ σε δύο καταληκτικές επισημάνσεις: τα κριτήρια έχουν θεσπιστεί για να τηρούνται, και η Σλοβακία πρέπει να αντιμετωπιστεί με τον ίδιο τρόπο όπως και η Λιθουανία. Δεν πρέπει να δημιουργούμε την αίσθηση, με κάθε επιμέρους απόφαση, ότι ερμηνεύουμε τα κριτήρια με τρόπο ανακόλουθο.
<P>
Τα όσα λέμε εδώ δεν εντυπώνονται αρκετά σταθερά στις συνειδήσεις του κοινού. Επιθυμώ την υλοποίηση μιας ενημερωτικής εκστρατείας με τίτλο "δέκα χρόνια ευρώ", η οποία θα υπογραμμίζει τα οφέλη που προσέφερε το ευρώ στους πολίτες των κρατών μελών, καλώ δε την Επιτροπή, την ΕΚΤ και τα κράτη μέλη να ενημερώσουν φέτος τους πολίτες για την προστιθέμενη αξία του ευρώ, με συγκεκριμένο τρόπο.
<SPEAKER ID="035" NAME="Zita Pleštinská" AFFILIATION="PPE-DE">
(SK) Σήμερα εορτάζουμε τη 10η επέτειο από την εισαγωγή του ευρώ ως ενιαίου νομίσματος. Είναι μια σημαντική ημέρα για τη Σλοβακική Δημοκρατία, η οποία πιθανότατα θα αρχίσει να χρησιμοποιεί το ευρώ την 1η Ιανουαρίου 2009. Στην έκθεση σύγκλισης της Επιτροπής αναφέρεται ότι η Σλοβακική Δημοκρατία έχει εκπληρώσει τα κριτήρια του Μάαστριχτ κατά τρόπο διατηρήσιμο και συνιστάται να καταστεί η Σλοβακική Δημοκρατία το 16ο μέλος της ζώνης του ευρώ από τον Ιανουάριο του 2009.
<P>
Με την ευκαιρία αυτή θέλω να υπογραμμίσω ότι στη Σλοβακική Δημοκρατία παρέχεται η δυνατότητα να καταστεί μέλος της ζώνης του ευρώ ως αποτέλεσμα των σημαντικών μεταρρυθμίσεων που υιοθετήθηκαν από την προηγούμενη κυβέρνηση της Σλοβακίας υπό την ηγεσία του Mikuláš Dzurinda. Ευελπιστώ ότι η σημερινή κυβέρνηση θα προσεγγίσει επίσης με σοβαρότητα τις συστάσεις της Επιτροπής και θα αντλήσει διδάγματα από την εμπειρία της Σλοβενίας. Ευελπιστώ επίσης ότι η Σλοβακική Δημοκρατία θα καταφέρει να υπερβεί τις σκεπτικιστικές απόψεις που εξέφρασε ο κ. Langen στη σημερινή συζήτηση.
<P>
Έχω τη σταθερή πεποίθηση ότι οι επιτυχίες στις οποίες αναφέρθηκε ο Επίτροπος Almunia θα δημιουργήσουν αισθήματα αισιοδοξίας στον σλοβακικό λαό. " Σλοβακική Δημοκρατία θα αντλήσει διδάγματα από τα παραδείγματα της Μάλτας και της Κύπρου, οι οποίες επιτυγχάνουν μέχρι στιγμής εμφανώς σταθερούς ρυθμούς πληθωρισμού.
<SPEAKER ID="036" NAME="DanutBudreikait" AFFILIATION="ALDE">
(LT) " δεκαετία είναι επαρκές χρονικό διάστημα για να μπορούμε να αξιολογήσουμε τα οφέλη -ή την απουσία οφέλους- από την Οικονομική και Νομισματική Ένωση. Είμαστε πλέον σε θέση να διαπιστώσουμε τόσο τα πλεονεκτήματα όσο και τα μειονεκτήματα και τις αποτυχίες της.
<P>
Θέλω να επιστήσω την προσοχή σας στα κριτήρια του Μάαστριχτ, το θεωρητικό πλαίσιο των οποίων αναπτύχθηκε πριν από το θεωρητικό πλαίσιο της Οικονομικής και Νομισματικής Ένωσης. Σήμερα τα κριτήρια αυτά είναι πραγματικά παρωχημένα. Ο παράγοντας της σταθερότητας και της ανάπτυξης έχει αναθεωρηθεί, καθόσον καμία από τις χώρες δεν έχει επιτύχει την εφαρμογή του. Κατά τη διάρκεια της περιόδου εφαρμογής αυτών των κριτηρίων καμία από τις χώρες της ζώνης του ευρώ δεν εφάρμοσε στην πράξη έστω και ένα κριτήριο του Μάαστριχτ.
<P>
Θέλω επίσης να αναφέρω τα νέα κράτη μέλη, για τα οποία εφαρμόζονται αυστηρές απαιτήσεις στον οικονομικό τομέα. Ως προς το θέμα του πληθωρισμού, οι ρυθμοί που έχουν καθοριστεί ήταν αμιγώς θεωρητικοί και δεν ανταποκρίνονται στις σημερινές πραγματικότητες. Ο τρόπος καθορισμού του ρυθμού του πληθωρισμού με βάση χώρες οι οποίες δεν ανήκουν στη ζώνη του ευρώ δεν είναι σωστός και πρέπει να αναθεωρηθεί.
<SPEAKER ID="037" NAME="Gerard Batten" AFFILIATION="IND/DEM">
(EN) Κυρία Πρόεδρε, τα βασικά οικονομικά προβλήματα του ευρώ δεν μπορούν να διευθετηθούν. Μακροπρόθεσμα, δεν είναι δυνατόν να υπάρχει ένα κοινό επιτόκιο για ένα πλήθος εθνικών οικονομιών στις οποίες παρατηρούνται διαφορετικές επιδόσεις. Δεν είναι δυνατόν να υπάρχει μια κοινή εξωτερική συναλλαγματική ισοτιμία για ένα πλήθος οικονομιών με διαφορετικές επιδόσεις. Είναι δυνατό βραχυπρόθεσμα, ακόμη και μεσοπρόθεσμα, όμως εν τέλει αυτές οι αγεφύρωτες οικονομικές αντιφάσεις θα καταστρέψουν το ευρωπαϊκό ενιαίο νόμισμα. Σε αυτή την προσέγγιση δεν λαμβάνονται καν υπόψη οι διαδικασίες λήψης αποφάσεων της Ευρωπαϊκής Κεντρικής Τράπεζας, οι οποίες χαρακτηρίζονται από αντιδημοκρατικότητα και έλλειψη λογοδοσίας. Επίκειται οικονομική κρίση και, όταν ενσκήψει μια τέτοια κρίση που θα είναι αρκετά εκτεταμένη, θα καταστρέψει το ενιαίο ευρωπαϊκό νόμισμα.
<SPEAKER ID="038" NAME="Zsolt László Becsey" AFFILIATION="PPE-DE">
(HU) Σας ευχαριστώ, κυρία Πρόεδρε. Καταρχάς, συγχαρητήρια για τα δέκατα γενέθλια της Οικονομικής και Νομισματικής Ένωσης. Το ευρώ υπήρξε επιτυχημένο: δημιουργήθηκε ένα σταθερό νόμισμα με χαμηλό επιτόκιο, ως μια αποτελεσματική κίνηση για την καταπολέμηση της κερδοσκοπίας, ενώ καταφέραμε να δημιουργήσουμε πολύ περισσότερες θέσεις απασχόλησης από ό,τι την περίοδο πριν από την εισαγωγή του ευρώ. Αυτό το γνωρίζουμε. Γι' αυτό άλλωστε το ευρώ είναι ελκυστικό για χώρες οι οποίες έχουν ενταχθεί στην Ευρωπαϊκή Ένωση αλλά δεν είναι ακόμη μέλη της ζώνης του ευρώ. Συμφωνώ ως προς το ότι η πειθαρχία, καθώς και η ανεξαρτησία των κεντρικών τραπεζών έχουν ζωτική σημασία. Εντούτοις, η ζώνη του ευρώ δεν πρέπει να είναι μια ελιτιστική λέσχη, μια ελιτιστική πολιτική λέσχη, και δεν πρέπει να δηλώνουμε ότι η προσχώρηση είναι εφικτή μόνο για χώρες οι οποίες έχουν ήδη υλοποιήσει κάποιο βαθμό σύγκλισης με πραγματικούς όρους. Το ευρώ είναι στην πραγματικότητα ένα μέσο το οποίο δύναται να ωφελήσει ιδιαίτερα τις χώρες οι οποίες έχουν την επιτακτικότερη ανάγκη σταθερότητας, συνοχής, καθώς και μέτρων καταπολέμησης της κερδοσκοπίας και της ανεργίας προκειμένου να γίνουν πραγματικά ευρωπαϊκές. Για τον λόγο αυτόν, πρέπει να είμαστε δύσπιστοι απέναντι σε ορθόδοξες αρχές, ακόμη και όσον αφορά το κριτήριο του πληθωρισμού. Έχει επίσης εξαιρετικά ζωτική σημασία να καθιερώνονται τα κριτήρια σύμφωνα με ενιαία πρότυπα. Σας ευχαριστώ πολύ, κυρία Πρόεδρε.
<SPEAKER ID="039" NAME="Antolín Sánchez Presedo" AFFILIATION="PSE">
(ES) Κυρία Πρόεδρε, θέλω και εγώ να μετάσχω με την παρέμβασή μου στον σημερινό εορτασμό του ευρώ, ενός από τα σπουδαιότερα επιτεύγματα της διαδικασίας της ευρωπαϊκής ολοκλήρωσης.
<P>
Χρειάστηκε να περάσουν 40 χρόνια προκειμένου να αποκτήσει η Ευρώπη μια Κεντρική Τράπεζα, όμως δεν πρέπει να λησμονούμε ότι οι "νωμένες Πολιτείες χρειάστηκε να περιμένουν 140 χρόνια μετά την ανεξαρτησία τους.
<P>
Τα αποτελέσματα υπήρξαν πολύ θετικά, όπως επεσήμανε ο κ. Επίτροπος, όσον αφορά τη μακροοικονομική σταθερότητα, τις θέσεις απασχόλησης, την αγοραστική δύναμη, την ευρωπαϊκή συνοχή ακόμη και τα οφέλη για τα κράτη τα οποία δεν είναι μέλη της ζώνης του ευρώ, ενώ μας προσέφερε μεγαλύτερες πολιτικές δυνατότητες.
<P>
Όσον αφορά τις μελλοντικές προοπτικές, συμφωνώ με τη δήλωση του κ. Επιτρόπου: για να ανταποκριθούμε στις προκλήσεις της παγκοσμιοποίησης, της γήρανσης του πληθυσμού και της αλλαγής του κλίματος, σε εσωτερικό επίπεδο πρέπει να εντάξουμε στο σύστημα τις νέες χώρες, να βελτιώσουμε τον συντονισμό προκειμένου να καταστήσουμε τη στρατηγική της Λισαβόνας πραγματικότητα και να πραγματοποιήσουμε αλλαγές με σκοπό την παρακολούθηση της σταθερότητας των αγορών κεφαλαίου.
<P>
Σε εξωτερικό επίπεδο πρέπει να αναλάβουμε τις ευθύνες μας ως νέος παγκόσμιος παράγοντας. " ζώνη του ευρώ είναι επίσης προορισμένη να λειτουργήσει ως κινητήρια δύναμη για το επόμενο στάδιο της κοινοτικής ολοκλήρωσης.
<SPEAKER ID="040" NAME="Zbigniew Zaleski" AFFILIATION="PPE-DE">
(PL) Κυρία Πρόεδρε, εάν η εισαγωγή του ευρώ υπήρξε τόσο επιτυχημένη και προσέφερε τέτοια πρακτικά και οικονομικά οφέλη, αναρωτιέμαι -και εν προκειμένω απευθύνομαι στον Επίτροπο Almunia- μήπως θα άξιζε τον κόπο να επενδυθούν μερικά ευρώ για την εκπαίδευση, την παροχή κινήτρων στα νέα κράτη μέλη προκειμένου να μετάσχουν ακόμη περισσότερο σε αυτή την κοινή ζώνη του ευρώ το ταχύτερο δυνατόν. Σύμφωνα με το λατινικό ρητό bona pecunia non olet, ή, κατ' ευφημισμό, το καλό χρήμα μυρίζει αλλά δεν βρωμάει, οπότε, ποιος ξέρει, ίσως ακόμη και οι Βρετανοί να μεταστραφούν και να προσχωρήσουν στην αντίληψη ότι ενδεχομένως αξίζει να υιοθετήσουν το ευρώ, μιας και συνοδεύεται από τόσο μεγάλο φάσμα ωφελειών.
<SPEAKER ID="041" NAME="Joaquín Almunia">
Μέλος της Επιτροπής. - (ES) Σας ευχαριστώ πολύ, κυρία Πρόεδρε, και ευχαριστώ πολύ όλες και όλους τους βουλευτές που έλαβαν τον λόγο στη διάρκεια αυτής της συζήτησης.
<P>
Σας είμαι ιδιαίτερα ευγνώμων για τα σχόλιά σας σχετικά με την πρωτοβουλία και το έργο της Επιτροπής που σας παρουσίασα σήμερα και που αναμφίβολα θα συνεχίσουμε να συζητούμε τους προσεχείς μήνες.
<P>
Το ευρώ, η Οικονομική και Νομισματική Ένωση -όπως πολλοί από εσάς αναφέρατε στις ομιλίες σας- είναι ένα όνειρο που έγινε πραγματικότητα, και αυτό συνέβη σε χρονικό διάστημα 10 ετών.
<P>
Φρονώ ότι αυτός είναι λόγος για να ευχαριστήσουμε όσους ανέλαβαν αυτή την πρωτοβουλία τις πρώτες δεκαετίες της ευρωπαϊκής ολοκλήρωσης: τον κ. Werner το 1970, για την πρώτη έκθεση σχετικά με την Οικονομική και Νομισματική Ένωση, τον Valéry Giscard d'Estaing και τον Helmut Schmidt τις δεκαετίες του 1970 και του 1980, ασφαλώς τον Jacques Delors και όλες και όλους τους ανθρώπους που συνεργάστηκαν μαζί του για να είναι δυνατή η Συνθήκη του Μάαστριχτ και η ίδια η ιδέα της Οικονομικής και Νομισματικής Ένωσης την οποία αναπτύσσουμε.
<P>
Είναι εύλογο να είμαστε ικανοποιημένοι όχι μόνο επειδή κάναμε τα οράματά τους πραγματικότητα, αλλά και επειδή αυτή η πραγματικότητα μας προσφέρει αποτελέσματα τα οποία μπορούν να αισθανθούν και να εκτιμήσουν οι απλοί πολίτες.
<P>
Ορισμένοι εξ υμών αναφέρατε τα αποτελέσματα για τους πολίτες και την πραγματική οικονομία: ποιες θα είναι οι απόψεις των ανθρώπων που δεν βρίσκονται σε τούτη την αίθουσα; Οι πολίτες κατανοούν πολύ περισσότερα από όσα ορισμένοι από εμάς φανταζόμαστε, όπως ότι, χάρη στο ευρώ και στην ευρωπαϊκή ολοκλήρωση, υπάρχουν τώρα δεκαέξι εκατομμύρια επιπλέον θέσεις απασχόλησης στη ζώνη του ευρώ από ό,τι πριν από δέκα χρόνια. Δεκαέξι εκατομμύρια επιπλέον θέσεις απασχόλησης. Στη ζώνη του ευρώ έχουν δημιουργηθεί πολύ περισσότερες θέσεις απασχόλησης σε σύγκριση με τις "νωμένες Πολιτείες. Στη ζώνη του ευρώ έχουν δημιουργηθεί πέντε φορές περισσότερες θέσεις απασχόλησης μετά την έναρξη της χρήσης του κοινού νομίσματος από ό,τι τη δεκαετία πριν από την εισαγωγή του ευρώ.
<P>
Αυτό είναι απολύτως κατανοητό από το κοινό. Οι πολίτες το κατανοούν άριστα, όπως άλλωστε κατανοούν και μας ζητούν, ενόψει της τρέχουσας κατάστασης, των μεγάλων προκλήσεων και των πολύ τεταμένων και δύσκολων καταστάσεων στις αγορές και το οικονομικό περιβάλλον, να μην μένουμε αδρανείς και να συνεχίσουμε να αναλαμβάνουμε πρωτοβουλίες.
<P>
Τώρα που διαθέτουμε μέσα οικονομικής ολοκλήρωσης, πρέπει να τα εκμεταλλευτούμε: όσα προβλέπονται στη Συνθήκη, καθώς και όσα θεσπίστηκαν πριν από δέκα χρόνια με βάση τα επιτεύγματα του παρελθόντος και αντλώντας διδάγματα από τις εμπειρίες μας σχετικά με το πόσο δύσκολο είναι να επιτευχθούν ορισμένοι στόχοι.
<P>
Χρειαζόμαστε καλύτερο συντονισμό των οικονομικών πολιτικών, όχι μόνο των δημοσιονομικών πολιτικών. Αυτό εννοούμε όταν μιλάμε για τη στρατηγική της Λισαβόνας· ειδικότερα όμως, όταν μιλάμε για τη ζώνη του ευρώ πρέπει να αναφερόμαστε στις ειδικές ανάγκες της εν λόγω ζώνης, όσον αφορά τόσο τον συντονισμό των δημοσιονομικών πολιτικών όσο και τον συντονισμό των διαρθρωτικών μεταρρυθμίσεων, η εφαρμογή των οποίων είναι κρίσιμη προκειμένου να λειτουργεί ομαλά η ζώνη του ευρώ και να επιτύχει καλά αποτελέσματα ως προς την απασχόληση, τη μεγέθυνση, τις χαμηλές αυξήσεις των τιμών και την αύξηση των ευκαιριών που δίνονται στους πολίτες, στους ανθρώπους τους οποίους εκπροσωπούμε.
<P>
Αναμφίβολα έχουν υπάρξει επιτεύγματα, και δεν πρέπει να τα αποσιωπούμε.
<P>
Παραδείγματος χάριν, ένα επίτευγμα είναι ότι όλες οι περιπτώσεις υπερβολικών ελλειμμάτων στη ζώνη του ευρώ έχουν διορθωθεί. Σήμερα η Επιτροπή ενέκρινε επίσης την εξαίρεση της Πορτογαλίας και της Ιταλίας από τη διαδικασία υπερβολικού ελλείμματος. Δεν υπάρχουν χώρες στη ζώνη του ευρώ με έλλειμμα το οποίο να υπερβαίνει το όριο που θεσπίζει η Συνθήκη και το Σύμφωνο Σταθερότητας και Ανάπτυξης.
<P>
Μόλις πριν από λίγα χρόνια, όταν συζητούσαμε εδώ τη μεταρρύθμιση του Συμφώνου Σταθερότητας και Ανάπτυξης, πολλοί από εσάς δεν μπορούσατε να φανταστείτε κάτι τέτοιο, όμως η επιτυχία του Συμφώνου Σταθερότητας και των δεσμεύσεων που αναλήφθηκαν από τις κυβερνήσεις των κρατών μελών της ζώνης του ευρώ έχει οδηγήσει στην εξάλειψη των υπερβολικών ελλειμμάτων.
<P>
Εντούτοις, υπάρχουν πολύ σημαντικά μέτρα τα οποία πρέπει να ληφθούν, και είναι αναγκαίο να τα λάβουμε. Αυτό είναι το νόημα της συγκεκριμένης πρωτοβουλίας: να κινητοποιήσουμε και πάλι τις δυνάμεις μας, γι' αυτό θα σας παρουσιάσω έναν κατάλογο θεμάτων προς συζήτηση στο Κοινοβούλιο και την Ευρωομάδα, ενώ συμφωνώ με όσους επισημάνατε ότι το έργο της Ευρωομάδας είναι άκρως σημαντικό και ότι η δραστηριότητα που αναπτύσσει υπό την προεδρία του Jean-Claude Juncker είναι πολύ θετική. Αυτό πρέπει να συζητηθεί στα κοινοβούλια, με την εθνική κοινή γνώμη και με τις κυβερνήσεις των κρατών μελών, πρέπει δε να αναπτύξουμε διάλογο με την Ευρωπαϊκή Κεντρική Τράπεζα χωρίς φόβο, με σεβασμό και ικανοποίηση, ενόψει του τρόπου με τον οποίο η ΕΚΤ ασκεί την ανεξαρτησία της. Είναι μια άκρως αποτελεσματική τράπεζα, παρά το γεγονός ότι είναι εξαιρετικά νέα σε σύγκριση με την Τράπεζα της Αγγλίας, την Ομοσπονδιακή Τράπεζα των "ΠΑ, την Τράπεζα της Ιαπωνίας και όλες τις άλλες κεντρικές τράπεζες.
<P>
Δύο τελευταία σχόλια. Καταρχάς, όσον αφορά τις χώρες οι οποίες δεν έχουν ενταχθεί και δεν φαίνεται να επιθυμούν να ενταχθούν στη ζώνη του ευρώ. Δεν αναφέρομαι στις υποψήφιες χώρες οι οποίες θα ενταχθούν τα προσεχή έτη, εφόσον εκπληρώσουν τις προϋποθέσεις, αλλά στις χώρες οι οποίες έχουν αποφασίσει είτε μέσω ρήτρας εξαίρεσης είτε μέσω δημοψηφίσματος ότι δεν επιθυμούν να μετάσχουν στο κοινό νόμισμα.
<P>
Ορισμένοι εξ υμών αναφέρατε ότι η ζώνη του ευρώ θα αντιμετωπίσει προβλήματα στο μέλλον. " δική μου πρόβλεψη είναι ότι τα προβλήματα θα τα αντιμετωπίσουν οι χώρες εκείνες που δεν επιθυμούν να ενταχθούν στη ζώνη του ευρώ.
<P>
Στην παγκόσμια οικονομία, τις συνέπειες της απομόνωσης θα τις υποστούν όσοι επιθυμούν να είναι απομονωμένοι. Όσοι επιλέγουν την ολοκλήρωση, όσοι είναι διατεθειμένοι να μοιράζονται και να αποφασίζουν από κοινού την οικονομική τους πολιτική θα υιοθετήσουν τις ορθές αποφάσεις, τις σωστές αποφάσεις, και θα εξασφαλίσουν στους πολίτες τους τα οφέλη της ολοκλήρωσης.
<SPEAKER ID="042" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="043" NAME="Alessandro Battilocchio  " AFFILIATION="PSE">
γραπτώς. - (IT) Οι προβλέψεις για την οικονομική μεγέθυνση της ΕΕ τα προσεχή έτη αναφέρουν ανησυχητική επιβράδυνση του παραγωγικού μας συστήματος. Από 2,8% το 2007, ο ρυθμός οικονομικής ανάπτυξης στην ΕΕ θα μειωθεί κατά μία μονάδα σε δύο χρόνια, πέφτοντας στο 2,0% το 2008 και στο 1,8% το 2009. Προφανώς η μείωση αυτή δεν προέρχεται μόνο από την εσωτερική αγορά, αλλά από τη γενικότερη επιβράδυνση της παγκόσμιας οικονομικής δραστηριότητας, η οποία επηρεάζεται από τη δύσκολη κατάσταση στις "ΠΑ και την αύξηση των τιμών των προϊόντων.
<P>
" Επιτροπή αναμένει ότι ο πληθωρισμός θα φτάσει στο ανώτατο σημείο του στο εγγύς μέλλον λόγω των αυξανόμενων τιμών των τροφίμων, της ενέργειας και των καταναλωτικών προϊόντων. Το φαινόμενο αυτό είναι ιδιαίτερα ανησυχητικό δεδομένου ότι έχει άμεσο αντίκτυπο στις ζωές των πολιτών μας και μειώνει την αγοραστική δύναμη. Δημιουργεί επίσης πρόσθετη επιβάρυνση για τις επιχειρήσεις μας, οι οποίες χάνουν σταδιακά την ανταγωνιστικότητά τους σε σύγκριση με τις νέες αναδυόμενες οικονομίες. Παρ' όλα αυτά, λαμβάνουμε θετικές ενδείξεις όσον αφορά τον στόχο της απασχόλησης στο πλαίσιο της στρατηγικής της Λισαβόνας, καθόσον έχουν δημιουργηθεί στην Ευρώπη 4 εκατ. νέες θέσεις απασχόλησης.
<P>
Στόχος μας είναι να διερευνήσουμε κατά πόσον αυτός ο "νέος" δυναμισμός της αγοράς απασχόλησης οφείλεται στην πραγματικότητα στην επισφαλή απασχόληση, δεδομένου ότι αυτό το στοιχείο έχει θετικό αντίκτυπο στην οικονομία μόνον όταν δημιουργεί προσδοκίες σταθερότητας.
<SPEAKER ID="044" NAME="Ilda Figueiredo  " AFFILIATION="GUE/NGL">
γραπτώς. - (PT) Είναι εντυπωσιακό να ακούμε την Επιτροπή και τις ηγετικές προσωπικότητες της Ευρωπαϊκής Ένωσης να συνεχίζουν να μιλούν για τις επιτυχίες της ζώνης του ευρώ, παρά το γεγονός ότι τα στατιστικά στοιχεία καταδεικνύουν το ακριβώς αντίθετο, είτε ως προς την οικονομική ανάπτυξη είτε ως προς την ποιότητα ζωής των λαών της Ευρώπης. Είναι σαφές ότι οι εν λόγω επιτυχίες αφορούν την αύξηση της κερδοφορίας και τα απίθανα κέρδη που εξασφαλίζουν οι χρηματοοικονομικοί όμιλοι αυτά τα πρώτα 10 χρόνια της Οικονομικής και Νομισματικής Ένωσης.
<P>
Είναι, ωστόσο, απαράδεκτο να λησμονούν συστηματικά την όξυνση των κοινωνικών ανισοτήτων, την αύξηση της επισφαλούς και κακοπληρωμένης απασχόλησης που οδηγεί ολοένα και περισσότερα εκατομμύρια εργαζομένων στη φτώχεια, γεγονός που επιτρέπει την περαιτέρω εκμετάλλευσή τους και τους στερεί τη δυνατότητα να εγγυηθούν μια αξιοπρεπή ζωή στα παιδιά τους.
<P>
Δεν προκαλεί έκπληξη, συνεπώς, το γεγονός ότι το σχέδιο που προτείνει η Ευρωπαϊκή Επιτροπή είναι η συνέχιση της ίδιας πολιτικής: περισσότεροι οικονομικοί έλεγχοι για τη διασφάλιση της αυξημένης ανταγωνιστικότητας και της οικονομικής σταθερότητας των χρηματοοικονομικών ομίλων, αυξημένη δημοσιονομική εποπτεία προκειμένου να προωθηθεί η περαιτέρω ελευθέρωση των δημοσίων υπηρεσιών και αυξημένες πιέσεις και έλεγχοι προκειμένου να αποφευχθούν αυξήσεις των μισθών.
<P>
Όλα αυτά θα έχουν ως αποτέλεσμα την αύξηση των κοινωνικών εντάσεων και την ενίσχυση των αγώνων για την προστασία των κοινωνικών και εργασιακών δικαιωμάτων και την αποτροπή της έντασης της εκμετάλλευσης.
<SPEAKER ID="045" NAME="Διαμάντω Μανωλάκου  " AFFILIATION="GUE/NGL">
γραπτώς. - H εφαρμογή των αντιλαϊκών, αντεργατικών στόχων της Συνθήκης του Μάαστριχτ απαιτούσε τη δημιουργία της ONΕ και του Ευρώ, που αποτέλεσαν προϋπόθεση για να φτάσουμε σήμερα στην αντιδραστική Συνθήκη της Λισσαβόνας και την κλιμάκωση της επίθεσης ενάντια στα εργατικά δικαιώματα και ελευθερίες.
<P>
H επικύρωση αυτών των αποφάσεων της ΕΕ και των κυβερνήσεων από κεντροδεξιές και κεντροαριστερές δυνάμεις, στην Ελλάδα από τη NΔ, το ΠAΣOK, αλλά και το ΣΥN που υπερψήφισε τη Συνθήκη του Μάαστριχτ, και η άρνηση διεξαγωγής δημοψηφισμάτων, εξυπηρέτησαν με τον καλύτερο τρόπο τα συμφέροντα του κεφαλαίου και αποδεικνύουν τον φόβο του μπροστά στην αντίδραση των λαών.
<P>
H αφαίρεση από τα κράτη ενός από τα σημαντικότερα μέσα άσκησης οικονομικής πολιτικής και η ανάθεσή του στην Ευρωπαϊκή Κεντρική Τράπεζα βοήθησε τη βασική επιλογή του κεφαλαίου για μείωση του εργατικού κόστους και πολλαπλασιασμό των κερδών του. H συμπίεση της αμοιβής της εργασίας, μόνιμη προτροπή της ΕKT από την ίδρυση της, οδήγησε στην κάθετη πτώση της αγοραστικής δύναμης των εργαζομένων, στη ραγδαία επιδείνωση του βιοτικού επιπέδου της λαϊκής οικογένειας, στη φτώχεια.
<P>
H αμφισβήτηση της ONΕ και του Ευρώ διογκώνεται στις περισσότερες χώρες. Τα επιχειρήματα για σταθερότητα των τιμών, προστασία των οικονομιών κλπ. αποδείχτηκαν προφάσεις εν αμαρτίαις. Το ευρώ προστατεύει μόνο τα κέρδη των μονοπωλίων, διευκολύνει τις ιδιωτικοποιήσεις και τις συγχωνεύσεις, δημιουργεί συνθήκες ακόμα μεγαλύτερης εκμετάλλευσης.
<SPEAKER ID="046" NAME="Cătălin-Ioan Nechifor  " AFFILIATION="PSE">
γραπτώς. - (RO) " δημιουργία της Οικονομικής και Νομισματικής Ένωσης (ΟΝΕ) δεν έχει καθορίσει μόνο τη διαμόρφωση μιας απλής ζώνης ελευθέρου εμπορίου στο επίπεδο της Ένωσης, αλλά έχει επίσης προσφέρει στην Ένωση μεγαλύτερη πολιτική ισχύ σε διεθνές επίπεδο, έχει επιβάλει τα κριτήρια που οδήγησαν στην επανένωση της ηπείρου και την εμφάνιση του ενιαίου νομίσματος - του ευρώ, το οποίο είναι σε θέση να ανταγωνιστεί το αμερικανικό δολάριο.
<P>
Το πλεονέκτημα της ΟΝΕ είναι το ότι έχει εξασφαλίσει χαμηλά επίπεδα πληθωρισμού και επιτοκίων προς όφελος των καταναλωτών και των επιχειρήσεων και έχει ενθαρρύνει τη σταθερότητα και τη βιωσιμότητα των δημοσίων οικονομικών, ενώ η εισαγωγή του ενιαίου νομίσματος έχει εξαλείψει τα κόστη που συνδέονταν με τις συναλλαγματικές ισοτιμίες, και έχει διευκολύνει το εμπόριο και την ισοδυναμία των τιμών στις χώρες που μετέχουν σήμερα στη ζώνη του ευρώ.
<P>
Σήμερα, η Ευρώπη ετοιμάζεται να εορτάσει τη συμπλήρωση δεκαετίας από την υιοθέτηση του ενιαίου νομίσματος και, παρά το γεγονός ότι οι νότιες χώρες της ΕΕ αντιμετώπισαν μια σειρά δυσκολιών μετά την υιοθέτηση του ενιαίου νομίσματος, οι αρχές δεν έχουν ακόμη διαμαρτυρηθεί γι' αυτό. " εξήγηση των αναλυτών είναι ότι, παρά τις αλλαγές στη χρηματοοικονομική αγορά των "νωμένων Πολιτειών, η Ευρώπη έχει διατηρήσει τη σταθερότητά της. Θέλω επίσης να επισημάνω ότι η επιτυχία του ευρώ μπορεί να αποδειχθεί από το γεγονός ότι οι Δανοί, οι οποίοι αρχικά είχαν αρνηθεί την υιοθέτηση του ενιαίου νομίσματος, τώρα θέλουν το ευρώ.
<P>
Για τη Ρουμανία, η εισαγωγή του ευρώ εξακολουθεί να αποτελεί επί του παρόντος σημαντικό στόχο ενώ είναι ακόμη αναγκαίες σημαντικές προσπάθειες για την εκπλήρωση των κριτηρίων σύγκλισης και την αύξηση της ανταγωνιστικότητας των ρουμανικών επιχειρήσεων στην κοινή αγορά.
<SPEAKER ID="047" NAME="Esko Seppänen  " AFFILIATION="GUE/NGL">
γραπτώς. - (FI) " Φινλανδία εντάχθηκε στην ΕΕ μετά από δημοψήφισμα. " πολιτική ελίτ είχε τότε υποσχεθεί στον λαό νέο δημοψήφισμα αν ετίθετο θέμα να εγκαταλείψει η Φινλανδία το εθνικό της νόμισμα, το μάρκο. " υπόσχεση δεν τηρήθηκε -αντίθετα με τη Σουηδία- και πολλοί Φινλανδοί θέλουν τώρα πίσω το νόμισμά τους.
<P>
Το ευρώ είναι επιτυχημένο με την έννοια ότι οι τουρίστες μπορούν να χρησιμοποιούν το ίδιο νόμισμα σε όλες τις χώρες της ΟΝΕ και να συγκρίνουν τιμές. Το τουριστικό χρήμα, ωστόσο, δεν είναι η πραγματική ουσία της Οικονομικής και Νομισματικής Ένωσης: η ουσία είναι η κοινή νομισματική πολιτική. Αυτή δεν έχει σημειώσει τον ίδιο βαθμό επιτυχίας λόγω της τεράστιας έκτασης της ζώνης του ευρώ και των διαφορών μεταξύ των οικονομιών της.
<P>
Αρχικά υποτιμήθηκε κατά ένα τρίτο έναντι του δολαρίου, ενώ στη συνέχεια ακολούθησε ανατίμηση κατά δύο τρίτα της αξίας του. Τα αποτελέσματα της ΟΝΕ πρέπει να αξιολογηθούν επίσης από την άποψη της κοινής πολιτικής επιτοκίων, η οποία είχε ως αποτέλεσμα την τεχνητή διόγκωση των τιμών των κατοικιών σε πολλές χώρες.
<SPEAKER ID="048" NAME="Winkler, Iuliu  " AFFILIATION="PPE-DE">
γραπτώς. - (RO) Το έτος 2008 εορτάζουμε τη συμπλήρωση 10 ετών από τη δημιουργία της Ευρωπαϊκής Κεντρικής Τράπεζας (ΕΚΤ), ενός από τα πιο τολμηρά εγχειρήματα του ευρωπαϊκού οικοδομήματος. Μία δεκαετία μετά τη δημιουργία της, τα αποτελέσματα της Οικονομικής και Νομισματικής Ένωσης ισοδυναμούν με αδιαμφισβήτητη επιτυχία. " αποκλειστική χρήση οικονομικών κριτηρίων για την αιτιολόγηση των αποφάσεων της ΕΚΤ και η εξάλειψη κάθε πολιτικής επιρροής στη λήψη αποφάσεων έχει οδηγήσει στην επιτυχία αυτού του εγχειρήματος και έχει προσφέρει οφέλη στις οικονομίες των συμμετεχόντων κρατών μελών.
<P>
Κατά την προσχώρηση στην ΕΕ, η κυβέρνηση και η κεντρική τράπεζα της Ρουμανίας εκτίμησαν ότι η ένταξη της χώρας μας στην ΟΝΕ θα μπορούσε να πραγματοποιηθεί το έτος 2014. " υιοθέτηση του ευρώ από τη Ρουμανία προϋποθέτει την προηγούμενη συμμετοχή στον Μηχανισμό Συναλλαγματικών Ισοτιμιών (ΜΣΙ II) για δύο έτη, δηλαδή από το 2012.
<P>
Για να παραμείνουν εφικτά αυτά τα χρονικά περιθώρια, πρέπει να συνεχίσουμε τις προσπάθειες συντονισμού των δημοσιονομικών πολιτικών της κυβέρνησης με τις νομισματικές πολιτικές της κεντρικής τράπεζας, πράγμα που απαιτεί μετριοπάθεια και σύνεση κατά την εκτέλεση του προϋπολογισμού. Για να διατηρηθεί ο πληθωρισμός εντός των παραμέτρων που προτείνει η Εθνική Τράπεζα της Ρουμανίας (ΕΤΡ), πρέπει να αποφύγουμε τους πειρασμούς που εμφανίζονται τις προεκλογικές χρονιές. " πολιτική της ΕΤΡ για τον καθορισμό των στόχων όσον αφορά τον πληθωρισμό πρέπει να ενισχύεται μέσω της δημοσιονομικής σταθερότητας, της λήψης υπεύθυνων αποφάσεων από το ρουμανικό κοινοβούλιο και της ισορροπημένης και αποδοτικής εκτέλεσης του προϋπολογισμού από όλα τα κρατικά όργανα.

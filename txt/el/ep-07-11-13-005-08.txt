<CHAPTER ID="005-08">
8. Σύνθεση της Διάσκεψης των Προέδρων (τροποποίηση του άρθρου 23 του Κανονισμού ΕΚ) (ψηφοφορία) 
<P>
- Έκθεση Παπαστάμκος
<P>
- Πριν από την ψηφοφορία:
<SPEAKER ID="095" NAME="Γεώργιος Παπαστάμκος  " AFFILIATION="PPE-DE">
εισηγητής. - Κύριε Πρόεδρε, ο αριθμός των μη εγγεγραμμένων βουλευτών δύναται ανά πάσα στιγμή να αυξηθεί λόγω απροβλέπτων γεγονότων, αναλόγως προς την πολιτική συνοχή στους κόλπους των υφισταμένων πολιτικών ομάδων ή τη δυνατότητα επίτευξης συναίνεσης μεταξύ των μη εγγεγραμμένων, εφόσον υφίσταται ο αναγκαίος αριθμός για τη συγκρότηση πολιτικής ομάδας.
<P>
Επομένως, οι διατάξεις του Κανονισμού που αφορούν τη σύνθεση της Διάσκεψης των Προέδρων δεν πρέπει, από απόψεως νομοθετικής πολιτικής, να καλύπτουν μόνον την περίπτωση κατά την οποίαν ο αριθμός των μη εγγεγραμμένων βουλευτών είναι μικρός.
<P>
Ο Κανονισμός του Κοινοβουλίου αποτελεί ένα σύνολο κανόνων με διατάξεις -μάλλον μακροπρόθεσμης ισχύος- οι οποίες πρέπει να οδηγούν σε χρήσιμα αποτελέσματα, όχι μόνο για το χρονικό σημείο θέσπισης ή τροποποίησης, αλλά και για μελλοντικές μεταβαλλόμενες καταστάσεις.
<P>
Για το λόγο αυτό, ad hoc καταστάσεις οι οποίες μπορούν να μεταβληθούν ανά πάσα στιγμή, και μάλιστα να επανέλθουν στο status quo ante, δεν πρέπει να οδηγούν κάθε φορά στη θέσπιση νέων ρυθμίσεων. Πρόκειται για ένα θέμα που άπτεται της κοινοβουλευτικής κυριαρχίας, της κοινοβουλευτικής αυτονομίας, της δυνατότητας αυτοοργάνωσης του Σώματος και ζητώ την υπερψήφισή του.

<CHAPTER ID="010">
Υποδοχή
<SPEAKER ID="485" NAME="Πρόεδρος">
Πριν σας δώσω τον λόγο, κύριε Επίτροπε, επιτρέψτε μου πρώτα να καλωσορίσω εξ ονόματος του Κοινοβουλίου τα μέλη αντιπροσωπείας της Συμβουλευτικής Λαϊκής Συνέλευσης της Δημοκρατίας της Ινδονησίας, τα οποία μόλις έλαβαν τις θέσεις τους στα θεωρεία των επισήμων πάνω από εμάς.
<P>
Θα ήθελα να καλωσορίσω θερμά και ιδιαιτέρως την αντιπροσωπεία αυτή της οποίας ηγείται η Εξοχότης του ο κ. Lukman Hakim Saifuddin, αντιπρόεδρος της Συμβουλευτικής Λαϊκής Συνέλευσης.
<P>
" Ινδονησία αποτελεί βασικό εταίρο της ΕΕ στη Νοτιοανατολική Ασία. Πράγματι, είναι η πρώτη χώρα στην Ένωση Κρατών της Νοτιοανατολικής Ασίας (ASEAN) με την οποία η Ευρωπαϊκή Ένωση υπέγραψε συμφωνία εταιρικής σχέσης και συνεργασίας τον Νοέμβριο του 2009, και επί του παρόντος προεδρεύει της ASEAN.
<P>
Οι κοινοβουλευτικές μας σχέσεις είναι εξαιρετικές. Αντιπροσωπεία του Κοινοβουλίου επισκέφθηκε την Ινδονησία μόλις πριν από λίγους μήνες. Κατά συνέπεια καλωσορίζω με μεγάλη μου χαρά σήμερα τους φίλους και ομολόγους μας από το Κοινοβούλιο της Ινδονησίας. Ευχόμαστε η επίσκεψή σας να είναι εποικοδομητική και ωφέλιμη.
<P>
(Χειροκροτήματα)

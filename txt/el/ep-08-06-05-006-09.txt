<CHAPTER ID="006-09">
9. Πρόσβαση στην αγορά μεταφορών με πούλμαν και λεωφορεία (αναδιατύπωση) (
<P>
- Πριν από την ψηφοφορία:
<SPEAKER ID="097" NAME="Hannes Swoboda" AFFILIATION="PSE">
(DE) Κύριε Πρόεδρε, ήθελα απλώς να ευχαριστήσω τον κ. Grosch και τα μέλη της Επιτροπής Μεταφορών και Τουρισμού, που μας έδωσαν τη δυνατότητα να αναβάλουμε αυτό το σημείο της ημερήσιας διάταξης μέχρι σήμερα. Κατά την άποψή μας, επιτύχαμε ευρεία συναίνεση υπέρ.
<SPEAKER ID="098" NAME="Πρόεδρος">
Ωραία, λοιπόν, δεν ψηφίσαμε ακόμη, ελπίζω όμως να έχετε δίκιο.
<SPEAKER ID="099" NAME="Mathieu Grosch">
εισηγητής. - (DE) Κύριε Πρόεδρε, διεξήγαμε ήδη τη συζήτηση για το σημείο αυτό στο Στρασβούργο, επομένως, δεν χρειάζεται να το συζητήσουμε περαιτέρω σήμερα. Για τα λεγόμενα 12ήμερα ταξίδια, επιτύχαμε άριστο διακομματικό συμβιβασμό, με την υποβολή επίσης των εκβάσεων των διαπραγματεύσεων των κοινωνικών εταίρων. Πράγματι, μπορούμε να πούμε ότι βελτιώσαμε τον συμβιβασμό των κοινωνικών εταίρων στο Κοινοβούλιο. Ελπίζω ότι θα μπορέσουμε έτσι να ολοκληρώσουμε αυτό το θέμα λίαν επιτυχώς με ευρεία στήριξη.
<P>
Επιτρέψτε μου, επίσης, να επισημάνω ότι το αγγλικό κείμενο της τροπολογίας αριθ. 31 πρέπει να τεθεί σε ψηφοφορία, καθώς σημείωσα ότι μία λίαν σημαντική λέξη απαλείφθηκε από το γαλλικό και το γερμανικό κείμενο.
<SPEAKER ID="100" NAME="Πρόεδρος">
Θα ελεγχθούν οι διάφορες γλωσσικές διατυπώσεις.

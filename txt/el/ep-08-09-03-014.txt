<CHAPTER ID="014">
Χιλιετηρίδα για την ανάπτυξη - Στόχος 5: βελτίωση της υγείας των μητέρων (συζήτηση) 
<SPEAKER ID="250" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής με θέμα: Χιλιετηρίδα για την ανάπτυξη - Στόχος 5: βελτίωση της υγείας των μητέρων.
<SPEAKER ID="251" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, κυρία Επίτροπε, κυρίες και κύριοι, το Συμβούλιο, όπως και το Ευρωπαϊκό Κοινοβούλιο, αποδίδει μεγάλη σημασία στην επίτευξη όλων των αναπτυξιακών στόχων της χιλιετίας σε ολόκληρο τον κόσμο μέχρι το 2015 και ιδίως του στόχου που αφορά τη μείωση της θνησιμότητας των μητέρων κατά τρία τέταρτα μεταξύ 1990 και 2015.
<P>
Από την άποψη αυτή, η Ευρωπαϊκή Ένωση υπενθυμίζει ότι η μόνιμη πρόοδος στον τομέα αυτόν απαιτεί σεβασμό και προαγωγή των δικαιωμάτων των γυναικών και των κοριτσιών με την εξασφάλιση της πρόσβασής τους σε υγειονομικές υπηρεσίες, συγκεκριμένα όσον αφορά την αναπαραγωγική υγεία, και με την προστασία τους από τον ιό του AIDS. Τα τρία θεσμικά όργανα της ΕΕ κατέστησαν σαφή την κοινή τους επιθυμία για βελτίωση της υγείας των μητέρων στις αναπτυσσόμενες χώρες, ιδίως με την υπογραφή της ευρωπαϊκής κοινής αντίληψης για την ανάπτυξη στις 20 Δεκεμβρίου 2005, η οποία εντάσσει την υγεία των μητέρων στις προτεραιότητες της αναπτυξιακής πολιτικής της ΕΕ. Τώρα διαθέτουμε τα απαραίτητα χρηματοδοτικά μέσα για την υλοποίηση αυτού του σκοπού, ιδίως στο πλαίσιο της εταιρικής σχέσης Ευρωπαϊκής Ένωσης-Αφρικής για τους στόχους της χιλιετίας. Όπως γνωρίζετε, υπάρχουν ακόμα σημαντικές προκλήσεις σχετικά με την υγεία που πρέπει να αντιμετωπιστούν. Αναφέρθηκαν στην ετήσια έκθεση του Ο"Ε. Κάθε χρόνο εξακολουθούν να πεθαίνουν 500 000 γυναίκες εξαιτίας επιπλοκών στην εγκυμοσύνη ή τον τοκετό που δεν μπορούν να αντιμετωπιστούν. Σε αυτό το στάδιο, οι θάνατοι αυτοί δεν μπορούν να αποφευχθούν αν δεν σημειώσουμε πρόοδο. " πιθανότητα να πεθάνει μια γυναίκα από τέτοια αίτια που αφορούν τη μητρότητα είναι 1 προς 16 στην υποσαχάρια Αφρική και μόνο 1 προς 3 800 στις ανεπτυγμένες χώρες. Ως εκ τούτου, ενόψει της κλίμακας των προκλήσεων και αυτής της εντελώς απαράδεκτης κατάστασης, το Συμβούλιο έλαβε την απόφαση να επιταχύνει και να ενισχύσει τη δράση του. Τον Ιούνιο ενέκρινε μια ατζέντα δράσης, η οποία δηλώνει ότι η ΕΕ θα υποστηρίξει επειγόντως την επίτευξη του στόχου που τέθηκε το 2005 αναφορικά με τη γενικευμένη πρόσβαση στην αναπαραγωγική υγεία καθώς και των ορόσημων του 2010 για τη σωτηρία -όπως γνωρίζετε- της ζωής τεσσάρων εκατομμυρίων παιδιών παραπάνω κάθε χρόνο, εκ των οποίων τα δύο εκατομμύρια στην Αφρική, και για να γίνονται κάθε χρόνο 35 εκατομμύρια περισσότεροι τοκετοί με τη βοήθεια ειδικευμένου υγειονομικού προσωπικού, εκ των οποίων τα 13 εκατομμύρια στην Αφρική. Αν θέλουμε να μειώσουμε κατά τα τρία τέταρτα τη μητρική θνησιμότητα μέχρι το 2015, πρέπει να γίνονται 21 εκατομμύρια επιπλέον τοκετοί με τη βοήθεια ειδικευμένου ιατρικού προσωπικού κάθε χρόνο μέχρι το 2010.
<P>
" ΕΕ θα προσφέρει ενίσχυση για να επιτευχθεί ο στόχος να έχουν 50 εκατομμύρια περισσότερες γυναίκες στην Αφρική σύγχρονα αντισυλληπτικά μέχρι το 2010 και γενικότερα να έχουν πρόσβαση σε οικογενειακό προγραμματισμό. " ατζέντα, που εφαρμόστηκε από το Συμβούλιο, λέει επίσης ότι η ΕΕ θα συνεισφέρει για να βοηθήσει στη γεφύρωση του χρηματοδοτικού ελλείμματος για την επίτευξη αυτών των στόχων μέχρι το 2010. Μπορώ να σας πω ότι σήμερα το χρηματοδοτικό έλλειμμα εκτιμάται από την Παγκόσμια Οργάνωση Υγείας σε περισσότερα από 13 δισεκατομμύρια ευρώ.
<P>
Εάν η Ευρωπαϊκή Επιτροπή πιστεύει -η Επίτροπος θα μας πει αν είναι έτσι- πως για να γεφυρωθεί το χρηματοδοτικό έλλειμμα πρέπει να αυξήσουμε την ενίσχυση της ΕΕ κατά 8 δισ. ευρώ μέχρι το 2010, από τα οποία τα 6 δισ. ευρώ θα προορίζονταν για την Αφρική, είναι σημαντικό και οι χώρες εταίροι και οι δωρήτριες χώρες να συμμετάσχουν στην αντιμετώπιση των προκλήσεων που αντιμετωπίζουμε.
<P>
Σε αυτό το πλαίσιο η Προεδρία είναι, επομένως, πεπεισμένη ότι η ενίσχυση των συστημάτων υγείας των αναπτυσσομένων χωρών παραμένει κύρια προτεραιότητα των αναπτυξιακών στόχων της χιλιετίας. Έχουν προγραμματιστεί διάφορες συγκεκριμένες δράσεις που θα τις απαριθμήσω: η Προεδρία και η Επιτροπή προετοιμάζουν κοινό έγγραφο για την κάλυψη των κινδύνων υγείας· οι Υπουργοί Ανάπτυξης θα συναντηθούν κατά την άτυπη συνάντηση που θα πραγματοποιηθεί στις 29 και 30 Σεπτεμβρίου σχετικά με τα συμπεράσματα της συνεδρίασης του Συμβουλίου του Νοεμβρίου και τις επόμενες προεδρίες για μια γενική πρόσβαση στις υπηρεσίες υγείας· και τέλος, το Συμβούλιο θα εξετάσει την έκθεση της Επιτροπής για το πρόγραμμα δράσης της ΕΕ για την αντιμετώπιση της κρίσιμης μείωσης των εργαζομένων στον τομέα της υγείας στις αναπτυσσόμενες χώρες - και έχω υπογραμμίσει πόσο σημαντικό είναι αυτό το καθήκον.
<P>
Κύριε Πρόεδρε, κυρία Επίτροπε, κυρίες και κύριοι, μπορείτε να είστε βέβαιοι ότι το Συμβούλιο θα συνεχίσει να ενεργεί και να κάνει ό,τι μπορεί για να συνεχίσει η Ευρωπαϊκή Ένωση να προωθεί βελτιώσεις σχετικά με την υγεία των μητέρων στις αναπτυσσόμενες χώρες και ειδικά στην Αφρική.
<SPEAKER ID="252" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, το δικαίωμα στην υγεία είναι πιθανώς το θεμελιώδες δικαίωμα σε σχέση με το οποίο υπάρχουν οι περισσότερες ανισότητες στον σημερινό κόσμο. Εκείνοι που βρίσκονται στη χειρότερη κατάσταση, που κινδυνεύουν περισσότερο από τις ασθένειες και τον πρόωρο θάνατο, έχουν τη χειρότερη πρόσβαση στην υγειονομική περίθαλψη - συχνά μάλιστα δεν έχουν καθόλου πρόσβαση σε αυτήν. Αυτό δημιουργεί τεράστιες προκλήσεις για την Ευρωπαϊκή Ένωση και ολόκληρη τη διεθνή κοινότητα.
<P>
" Ευρωπαϊκή Ένωση είναι ιδιαίτερα αφοσιωμένη στην υλοποίηση των αναπτυξιακών στόχων της χιλιετίας, συμπεριλαμβανομένου του στόχου 5 για την υγεία των μητέρων που αποτελεί το θέμα της σημερινής μας συζήτησης.
<P>
Κατανοούμε ότι η αύξηση της χρηματοδότησης για τη σεξουαλική και αναπαραγωγική υγεία και την υγεία γενικότερα απαιτεί μια πολύ πιο συνεκτική και πολυτομεακή προσέγγιση, που θα περιλαμβάνει και άλλους αναπτυξιακούς στόχους της χιλιετίας. Δεν μπορούν να επιτευχθούν αποτελέσματα ως προς την υγεία χωρίς την κατάλληλη επένδυση στα συστήματα που προσφέρουν καλύτερη υγεία. " πολιτική για την υγεία πρέπει να ενσωματωθεί σε έναν ευρύτερο προγραμματισμό κοινωνικής και οικονομικής ανάπτυξης. Οι χώρες χρειάζονται μακροπρόθεσμη και προβλέψιμη ενίσχυση από εξωτερικούς δωρητές. Οι δωρητές πρέπει να βλέπουν μια σαφή σύνδεση χρηματοδότησης και αποτελεσμάτων, και χρειάζονται επειγόντως μηχανισμοί που θα καθιστούν όλους τους εταίρους υπόλογους για τις επιδόσεις τους σε σχέση με τις διεθνείς συμφωνίες.
<P>
Οι φτωχοί -γυναίκες, άντρες και παιδιά- που ζουν σε αναπτυσσόμενες χώρες αντιμετωπίζουν ευρύ φάσμα διαπλεκόμενων προβλημάτων που αφορούν τη σεξουαλική και αναπαραγωγική υγεία. Σε αυτά συγκαταλέγονται μεταξύ άλλων το HIV/AIDS, σεξουαλικά μεταδιδόμενα νοσήματα, απρογραμμάτιστες ή ανεπιθύμητες εγκυμοσύνες, επιπλοκές της εγκυμοσύνης και του τοκετού, ακρωτηριασμός γεννητικών οργάνων, στειρότητα, σεξουαλική κακοποίηση, επικίνδυνες αμβλώσεις και καρκίνος του τραχήλου. Όλοι αυτοί οι παράγοντες μαζί είναι υπεύθυνοι για πολλές ταλαιπωρίες και πολλούς πρόωρους θανάτους. Εντεινόμενα από τη φτώχεια και τη δευτερεύουσα θέση των γυναικών στην κοινωνία, τα προβλήματα αυτά βασικά οφείλονται στην έλλειψη πρόσβασης σε κατάλληλες υπηρεσίες υγείας, σε έλλειψη ενημέρωσης και διαθεσιμότητας ειδικευμένου προσωπικού και εφοδιασμού με είδη πρώτης ανάγκης που αφορούν την αναπαραγωγική υγεία.
<P>
Ως εκ τούτου, η βελτίωση της υγείας των μητέρων και η μείωση της θνησιμότητάς τους ήταν καίρια μελήματα στο έργο της Ευρωπαϊκής Επιτροπής για την υγεία και την ανάπτυξη. Ωστόσο, παρ' όλες τις προσπάθειές μας και τους αναπτυξιακούς στόχους της χιλιετίας, ο στόχος 5 είναι πιθανώς ο στόχος που έχει ξεφύγει περισσότερο σε παγκόσμιο επίπεδο, και όπως ήδη ειπώθηκε, κυρίως στην Αφρική. Αυτό είναι πολύ σοβαρό, και μάλιστα επειδή πολλοί θάνατοι μητέρων συμβαίνουν στο σπίτι, πολύ μακριά από τις υπηρεσίες υγείας, πολλές φορές δε δεν καταγράφονται. Έτσι οι σημερινοί αριθμοί για τη μητρική θνησιμότητα μπορεί να είναι πολύ μεγαλύτεροι από το μισό εκατομμύριο ετησίως που γνωρίζουμε από τις στατιστικές.
<P>
Από πολιτική άποψη υπάρχει κι ένα άλλο θέμα που προξενεί ανησυχία. Πρόκειται για την αυξανόμενη τάση να μην δίδεται προτεραιότητα στα προγράμματα στη σεξουαλική και αναπαραγωγική υγεία και τις πολιτικές για τα δικαιώματα εξαιτίας ευαισθησιών σχετικά με τις αμβλώσεις. Έτσι ξεχνάμε την άνιση θέση των γυναικών σε πολλές από τις χώρες εταίρους μας, που δεν έχουν λόγο για τον αριθμό των παιδιών που θέλουν ή εξαναγκάζονται να έχουν σεξουαλικές σχέσεις, μερικές φορές ακόμα και με συντρόφους που είναι πιθανό να έχουν μολυνθεί από HIV. Δεν πρέπει να ξεχνάμε τα πολλά θύματα βιασμού, τις νεαρές κοπέλες και γυναίκες που σαν να μην έφταναν τα σωματικά και ψυχικά τους τραύματα, πολλές φορές απορρίπτονται από τους συγγενείς τους και την κοινότητα.
<P>
Ως εκ τούτου, προγραμματίζουμε άμεση βοήθεια για την υγεία σε 31 αναπτυσσόμενες χώρες στο πλαίσιο του 10ου Ευρωπαϊκού Ταμείου Ανάπτυξης και του προϋπολογισμού της Επιτροπής. Πολλές από τις χώρες αυτές έχουν πολύ υψηλά ποσοστά μητρικής θνησιμότητας και πολύ ανεπαρκή συστήματα υγείας.
<P>
Σε αυτό το πλαίσιο, η δημοσιονομική ενίσχυση που σχετίζεται με αποτελέσματα σχετικά με την υγεία γίνεται άλλο ένα σημαντικό μέσο για την αντιμετώπιση της μητρικής θνησιμότητας. Για να γίνει αυτή η ενίσχυση πιο προβλέψιμη, η Επιτροπή θεσπίζει σε ορισμένες χώρες εταίρους έναν νέο τρόπο χρηματοδότησης που ονομάζεται "σύμβαση στον τομέα των αναπτυξιακών στόχων της χιλιετίας", στο πλαίσιο του οποίου η δημοσιονομική ενίσχυση θα διαρκεί για μεγαλύτερο διάστημα και θα συνδέεται με συμφωνημένα αποτελέσματα που συμβάλλουν στην επίτευξη των αναπτυξιακών στόχων της χιλιετίας. Αυτό θα επιτρέψει στις κυβερνήσεις να ενισχύσουν τις τακτικές δαπάνες των συστημάτων υγείας, όπως οι μισθοί των εργαζομένων στον τομέα της υγείας. Αυτό είναι καίριο για την αύξηση της πρόσβασης σε βασικές υπηρεσίες υγείας, συμπεριλαμβανομένων των ασφαλών τοκετών και της προόδου αναφορικά με τον στόχο 5.
<P>
Ωστόσο, γνωρίζουμε ότι αυτά που γίνονται σήμερα για την ενίσχυση της υγείας των μητέρων δεν αρκούν και ότι απαιτούνται περισσότερες προσπάθειες για να αλλάξει η σημερινή κατάσταση. Γι' αυτό, το Συμβούλιο της Ευρωπαϊκής Ένωσης ενέκρινε στις 24 Ιουνίου 2008 την ατζέντα δράσης της ΕΕ για τους αναπτυξιακούς στόχους της χιλιετίας, στην οποία η Επιτροπή και τα κράτη μέλη δεσμεύονται να αυξήσουν την ενίσχυση της υγείας μέχρι το 2010 κατά τα επιπλέον 8 δισ. ευρώ που αναφέρθηκαν προηγουμένως και κατά 6 δισ. ευρώ στην Αφρική.
<P>
Όσον αφορά τον στόχο 5, η ατζέντα δράσης για τους αναπτυξιακούς στόχους της χιλιετίας ανέφερε δύο σημαντικούς στόχους μέχρι το 2010: πρώτον, 21 εκατομμύρια περισσότερους τοκετούς με την υποστήριξη εξειδικευμένου υγειονομικού προσωπικού και, δεύτερον, 50 εκατομμύρια περισσότερες γυναίκες με πρόσβαση σε σύγχρονα αντισυλληπτικά στην Αφρική.
<P>
Τώρα εμείς, η Επιτροπή -αλλά και τα κράτη μέλη- θα πρέπει να προσπαθήσουμε ώστε να γίνουν αυτά τα δυο. Το υποσχεθήκαμε, και είμαστε αποφασισμένοι να βελτιώσουμε την κατάσταση των γυναικών σε φτωχές χώρες που αποκτούν παιδιά, πράγμα που θεωρώ το πιο φυσικό στον κόσμο. Χαίρομαι που μπορώ να το πω σήμερα αυτό ως Επίτροπος για τις εξωτερικές σχέσεις, αντικαθιστώντας τον Louis Michel, γιατί ως γυναίκα αισθάνομαι πολύ μεγάλη αλληλεγγύη.
<P>
(Χειροκροτήματα)
<SPEAKER ID="253" NAME="Filip Kaczmarek" LANGUAGE="PL">
Κύριε Πρόεδρε, κυρία Επίτροπε, ο αναπτυξιακός στόχος 5 της χιλιετίας είναι πολύ σημαντικός διότι δεν σχετίζεται μόνο με την ποιότητα ζωής, αλλά με την ίδια τη ζωή, την αρχή και τη συνέχισή της. " σημασία του αναπτυξιακού στόχου 5 της χιλιετίας καθίσταται ακόμα μεγαλύτερη διότι η επιτυχής υλοποίησή του δεν κοστίζει πολλά από οικονομική άποψη. Υπάρχουν προγράμματα και σχέδια που λειτουργούν ήδη ανά τον κόσμο και έχουν μειώσει σημαντικά την περιγεννητική θνησιμότητα ενώ το κόστος τους δεν ήταν ιδιαίτερα υψηλό. Παρ' όλ' αυτά σε ορισμένες περιοχές η δυναμική της επιτυχίας του στόχου 5 ήταν μικρή ή πολύ μικρή. Επιπροσθέτως, σε ορισμένες περιοχές και ιδίως στην υποσαχάρια Αφρική δεν έχει σημειωθεί καμία βελτίωση από το 2000. Αυτό το φαινόμενο είναι εξαιρετικά ανησυχητικό γιατί σημαίνει πως απειλείται σοβαρά η υλοποίηση του αναπτυξιακού στόχου 5 της χιλιετίας σε παγκόσμια κλίμακα.
<P>
Δυστυχώς, σε ορισμένες ανεπτυγμένες χώρες παρατηρούμε ακόμα μια τάση ιδεολογικής παρουσίασης του προβλήματος και επικέντρωσης σε ένα πραγματικά πολύ αμφισβητήσιμο ζήτημα, το ζήτημα των αναπαραγωγικών δικαιωμάτων. Αυτό αναφέρθηκε ήδη σήμερα. Ωστόσο, ένα από τα σημαντικότερα αίτια θανάτου των μητέρων είναι οι αμβλώσεις που διεξάγονται με επικίνδυνο τρόπο. Όπως και να το δει κανείς, είναι λογικό πως ο περιορισμός του αριθμού των αμβλώσεων θα επέφερε μείωση της θνησιμότητας των μητέρων. Έτσι, ασφαλώς θα ήταν πιο εύκολο να περιοριστεί ο αριθμός των αμβλώσεων παρά να αυξηθεί ο αριθμός των επονομαζομένων "ασφαλών" αμβλώσεων.
<P>
Ως εκ τούτου, είναι δύσκολο να συμφωνήσει κανείς με τον ισχυρισμό πως η αναπαραγωγική υγεία πρέπει να αποτελέσει προτεραιότητα στην αναπτυξιακή πολιτική. Είναι σημαντική, ασφαλώς όμως η προτεραιότητα πρέπει να εξακολουθήσει να είναι η καταπολέμηση της φτώχειας (συμφωνώ με την Επίτροπο), η βελτίωση της θέσης των γυναικών και η τήρηση των υποσχέσεων που έδωσαν οι αναπτυγμένες χώρες. Αυτή η επιλογή προτεραιοτήτων είναι πολύ σημαντική, γιατί μια λανθασμένη επιλογή προτεραιοτήτων θα μπορούσε να οδηγήσει σε ενέργειες που ίσως να μην είναι ευνοϊκές. Για παράδειγμα, εμείς περιλαμβάνουμε στα ψηφίσματα ως προδιαγραφή την ανταλλαγή εμπειριών και βέλτιστων πρακτικών, αλλά αν ο στόχος είναι ακατάλληλος, η ανταλλαγή εμπειριών και βέλτιστων πρακτικών θα μπορούσε να είναι αναποτελεσματική ή και εντελώς ανεπιθύμητη.
<P>
Πρέπει επίσης να θυμόμαστε ότι η επιβολή των δικών μας προτύπων και προδιαγραφών σε άλλες χώρες και κοινωνίες είναι αμφισβητήσιμη από ηθική άποψη. Οι χώρες που ενισχύουμε θα πρέπει να λαμβάνουν τις δικές τους αποφάσεις σε ηθικά ζητήματα για το τι είναι καλό και αποδεκτό. Δεν πρέπει π.χ. να λέμε ότι η άμβλωση είναι μια καλή λύση. Αυτό θα ήταν ασυνεπές και θα αποτελούσε μια αδικαιολόγητη παρέμβαση: ασυνεπές γιατί εμείς οι ίδιοι θέλουμε να αυξήσουμε το ποσοστό γεννήσεων στην Ευρώπη ενώ προάγουμε τη μείωσή του σε άλλες χώρες, και αδικαιολόγητη παρέμβαση γιατί κανένας δεν μας έχει δώσει το δικαίωμα να επηρεάζουμε αποφάσεις για ηθικά ζητήματα σε άλλα κράτη.
<P>
Ως εκ τούτου, θεωρώ ότι θα πρέπει να επικεντρωθούμε σε ό,τι δεν είναι αμφισβητήσιμο, ιδίως επειδή υπάρχουν πάρα πολλά πράγματα που δεν είναι αμφισβητήσιμα και για τα οποία συμφωνούμε όλοι: η εκπαίδευση, η ενίσχυση της θέσης των γυναικών, η προστασία της μητρότητας, η καλή διατροφή, η πρόσβαση σε εξειδικευμένη ιατρική βοήθεια και φροντίδα κατά τον τοκετό. Αυτοί είναι τομείς στους οποίους μπορούμε να επικεντρωθούμε από κοινού διευκολύνοντας έτσι την επίτευξη του αναπτυξιακού στόχου 5 της χιλιετίας.
<SPEAKER ID="254" NAME="Alain Hutchinson">
εξ ονόματος της Ομάδας PSE. - (FR) Κύριε Πρόεδρε, κύριε Προεδρεύων του Συμβουλίου, κυρία Επίτροπε -στην οποία θα ήθελα να ευχηθώ σήμερα χρόνια πολλά για τα γενέθλιά της- δεν θα αναφερθώ στο κείμενο που σκόπευα να σας διαβάσω εξ ονόματος της Ομάδας μου γιατί θεωρώ ότι βρισκόμαστε στα μέσα μιας εξαιρετικά σημαντικής συζήτησης.
<P>
Καθώς διαπιστώνουμε την αποτυχία εκπλήρωσης αυτού του στόχου της χιλιετίας, του 5ου στόχου, που είναι πολύ σημαντικός γιατί αφορά τις γυναίκες και τα προβλήματά τους κατά την εγκυμοσύνη, πρέπει να εγκαταλείψουμε την εξαιρετικά υποκριτική στάση και ανάλυση που κάνουμε στην Ευρώπη εφόσον ξέρουμε, βλέπουμε και μπορούμε να διαπιστώσουμε την κατάσταση στην Αφρική, επί τόπου, στα χωριά, στις αγροτικές περιοχές και στη σαβάνα. Με ενόχλησαν κάπως όσα είπε προ ολίγου ο συνάδελφος κ. Kaczmarek και γι' αυτό δεν θα διαβάσω το έγγραφό μου. Δεν μπορούμε να ισχυριστούμε ότι η άμβλωση είναι ένα θαυματουργό φάρμακο για όλα τα προβλήματα των εγκύων γυναικών. Σε καμία περίπτωση! Πρέπει να προσφέρουμε τους απαραίτητους πόρους για να εξασφαλίσουμε πως οι γυναίκες αυτές θα μπορούν να έχουν όλα όσα χρειάζονται: παιδεία, σωστό οικογενειακό προγραμματισμό, αντισύλληψη και, όταν χρειάζεται, εκούσια διακοπή της εγκυμοσύνης υπό τις κατάλληλες συνθήκες - όμως δεν το επιδιώκουμε αυτό πάση θυσία. Είναι εξαιρετικά δύσκολο να μιλήσει κανείς ξεκάθαρα στο Κοινοβούλιο, διότι υπάρχουν κάποιοι που στο όνομα της ηθικότητας και μερικές φορές στο όνομα του συντηρητισμού μας εμποδίζουν διαρκώς να λάβουμε κατάλληλα, αποτελεσματικά μέτρα για το καλό των γυναικών στις εν λόγω χώρες.
<SPEAKER ID="255" NAME="Beniamino Donnici" LANGUAGE="IT">
Κύριε Πρόεδρε, κυρίες και κύριοι, εκπονήσαμε την κοινή πρόταση ψηφίσματος για τη θνησιμότητα των μητέρων λαμβάνοντας υπόψη το γεγονός ότι ο στόχος 5 για μείωση της θνησιμότητας των μητέρων κατά τα τρία τέταρτα μεταξύ 1990 και 2015 απέχει πολύ από την υλοποίησή του και απαιτεί μια ισχυρή και συγκεκριμένη πρωτοβουλία της διεθνούς κοινότητας, την οποία μια Ευρώπη των δικαιωμάτων και των αξιών δεν μπορεί παρά να ερμηνεύσει και να εγγυηθεί.
<P>
Αναγνωρίζουμε τις διαβεβαιώσεις του κ. Jouyet και της κ. Ferrero, αλλά πρέπει να περάσουμε γρήγορα από τα λόγια στις πράξεις. Στο κάτω-κάτω η μητρική θνησιμότητα, μαζί με την παιδική θνησιμότητα, είναι ο σημαντικότερος δείκτης του επιπέδου της ανθρώπινης ανάπτυξης και είναι απαράδεκτο, όπως ήδη είπαμε, να εξακολουθούν σήμερα να πεθαίνουν 500 000 γυναίκες κάθε χρόνο στον τοκετό.
<P>
Όπως όλοι γνωρίζουμε, η πλειονότητα αυτών των γυναικών ζει στην υποσαχάρια Αφρική, όπου σημειώνεται ένας θάνατος κάθε λεπτό. Όπως είπαμε, ο ίδιος κίνδυνος για τις γυναίκες που ζουν στις ανεπτυγμένες χώρες είναι 1:3 700. Οι αριθμοί αυτοί φαίνονται ακόμα πιο δραματικοί αν λάβουμε υπόψη την ενθαρρυντική πρόοδο που σημειώθηκε την ίδια περίοδο σε ορισμένες χώρες με μέσο εισόδημα στην Ανατολική και Νοτιοανατολική Ασία, στη Βόρεια Αμερική, στη Λατινική Αμερική και στη Βόρεια Αφρική, η οποία αποδεικνύει ότι μπορεί να ξεπεραστεί αυτή η φοβερή κατάσταση.
<P>
Ως εκ τούτου, θεωρούμε ότι το ψήφισμα αυτό είναι επίκαιρο, καλοδιατυπωμένο και περιεκτικό και προσδιορίζει στρατηγικές που μπορούν να αντιμετωπίσουν αυτόν τον κυριολεκτικά παγκόσμιο κίνδυνο για την υγεία, αναγνωρίζοντας το γεγονός ότι η πρόσβαση σε επαρκείς υγειονομικές υπηρεσίες αποτελεί θεμελιώδες ανθρώπινο δικαίωμα.
<P>
Τέλος, ελπίζω ότι ο σημαντικός συμβιβασμός που επιτεύχθηκε μεταξύ των Ομάδων για ένα τόσο ανησυχητικό θέμα μπορεί να τύχει ευρύτατης συναίνεσης στο Κοινοβούλιο και ότι η έγκριση του κοινού ψηφίσματος θα έχει ως αποτέλεσμα συγκεκριμένη δράση όλων των θεσμικών οργάνων και εθνών μας και την κατάλληλη επένδυση για υποδομές και μεταφορές, ιατρικό εξοπλισμό, εκπαίδευση των φορέων εκμετάλλευσης εξοπλισμού, παιδεία, ασφάλεια και πολιτικές για τη χειραφέτηση των γυναικών, προκειμένου να καταστεί δυνατή η επίτευξη αυτού του καίριου στόχου για τον πολιτισμό μέχρι το 2015.
<SPEAKER ID="256" NAME="Ewa Tomaszewska" LANGUAGE="PL">
Κύριε Πρόεδρε, η θνησιμότητα κατά την περιγεννητική περίοδο εξακολουθεί να είναι ένα πολύ ανησυχητικό φαινόμενο που δεν δικαιολογείται από το επίπεδο των ιατρικών γνώσεων. " βελτίωση της κατάστασης της υγείας των εγκύων είναι ακόμα πιο σοβαρό πρόβλημα σε μια περίοδο δημογραφικής πτώσης.
<P>
Πρέπει να θυμόμαστε πόσο σοβαρός ακρωτηριασμός είναι η άμβλωση για μια γυναίκα. Δεν μπορούμε να έχουμε το δίλημμα: αν συμφωνήσεις στον φόνο που παιδιού σου, θα έχεις μια πιθανότητα επιβίωσης. " μείωση της περιγεννητικής θνησιμότητας κατά 75% μέχρι το 2015 συγκριτικά με το 1990 απαιτεί γενική βελτίωση της κατάστασης της υγείας των γυναικών και αύξηση των χρημάτων που δαπανώνται για την υγειονομική περίθαλψη και για την εκπαίδευση με σκοπό την πρόληψη.
<P>
" χειρότερη κατάσταση επικρατεί στη νότια και υποσαχάρια Αφρική, καθώς και στην Ασία. Κάθε χρόνο, μισό εκατομμύριο γυναίκες πληρώνουν εκεί με τη ζωή τους την επιθυμία τους για ένα παιδί. Στις περιπτώσεις γυναικών με HIV ή ελονοσία, πέρα από τον κίνδυνο για την υγεία της μητέρας υπάρχει και ο κίνδυνος μόλυνσης των παιδιών. Πρέπει να υπογραμμιστεί πως ένας σημαντικός αρνητικός παράγοντας εδώ είναι η φτώχεια και πρέπει να διατεθούν οικονομικοί πόροι για να λυθεί αυτό το πρόβλημα. " κατάσταση αυτή δείχνει πολύ συγκεκριμένα την αξία της αλληλεγγύης μεταξύ των λαών. " αναγνώριση της υγείας των γυναικών -των μελλοντικών μητέρων- ως προτεραιότητα και η κινητοποίηση διεθνών δυνάμεων για τη βελτίωση της υγειονομικής περίθαλψης των εγκύων αποτελεί σοβαρή πρόκληση.
<SPEAKER ID="257" NAME="Kathalijne Maria Buitenweg">
εξ ονόματος της Ομάδας Verts/ALE. - (NL) Κύριε Πρόεδρε, είμαι βουλευτής εδώ και εννέα χρόνια και στο διάστημα αυτό απέκτησα δύο παιδιά, που σήμερα είναι δύο και σχεδόν οκτώ χρονών. Οι εγκυμοσύνες είναι φυσικά πάντα γεμάτες αγωνία -αναρωτιέται πάντα κανείς αν το παιδί θα γεννηθεί απόλυτα υγιές- όμως μπορώ να πω ειλικρινά ότι σε καμία από αυτές τις εγκυμοσύνες δεν αναρωτήθηκα ποτέ αν θα επιβίωνα εγώ η ίδια. Τι φοβερή πολυτέλεια είναι αυτό!
<P>
Οι αριθμοί έχουν ήδη αναφερθεί. Στην Ευρώπη πεθαίνουν λιγότερες από μία σε 3 800 γυναίκες από αίτια συνδεδεμένα με την εγκυμοσύνη, αλλά ο αριθμός αυτός είναι πολύ μεγαλύτερος σε ορισμένες αφρικανικές χώρες: 1 στις 16. Για τη Δημοκρατία του Νίγηρα αναφέρθηκε αναλογία 1 προς 7. Ένας λόγος γι' αυτό είναι οι επικίνδυνες αμβλώσεις. Θα ήθελα να μην ήταν αυτή η πραγματικότητα, όμως για να συμβεί αυτό θα απαιτούνταν αλλαγές όπως η παροχή αντισυλληπτικών ή η συγκράτηση εκ μέρους των αντρών. Άλλοι λόγοι είναι η έλλειψη ιατρικής βοήθειας ή καθυστερήσεις στην παροχή της και οι πολλές διαδοχικές εγκυμοσύνες σε πολύ νεαρή ηλικία.
<P>
Οι μεγάλες διαφορές μεταξύ της κατάστασης στην Ευρώπη και σε πάρα πολλές από αυτές τις άλλες χώρες δείχνουν ότι οι επενδύσεις αποδίδουν. Είναι αυτονόητο ότι οι επενδύσεις στην υγειονομική περίθαλψη μειώνουν τη μητρική θνησιμότητα. Όμως από την άποψη αυτή γίνονται πάρα πολύ λίγα. Το 1987 πέθαινε κάθε χρόνο περίπου μισό εκατομμύριο γυναικών στην εγκυμοσύνη ή στον τοκετό και ο αριθμός αυτός είχε παραμείνει ο ίδιος το 2008 - αυτό είναι το πιο απογοητευτικό. Δεν κρύβω τον κυνισμό μου. Έχω την εντύπωση ότι δίδεται πολύ μεγαλύτερη προσοχή στην καταπολέμηση του AIDS διότι αυτό απειλεί και τη ζωή των ανδρών. Ωστόσο, με ενθαρρύνουν όσα είπαν η Επίτροπος Ferrero-Waldner και ο Προεδρεύων και θα ήθελα να ευχαριστήσω θερμά την Επίτροπο για την αγόρευσή της.
<P>
Υπάρχει σαφής σύνδεση μεταξύ μητρικής θνησιμότητας και αυτοπροσδιορισμού. Σύμφωνα με πρόσφατες έρευνες, περίπου 200 εκατομμύρια γυναίκες σε αναπτυσσόμενες χώρες θα ήθελαν πολύ να αποκτήσουν λιγότερα παιδιά, αλλά οι μισές από αυτές δεν έχουν πρόσβαση σε αντισυλληπτικά και σεξουαλική ενημέρωση. Αυτό οδηγεί σε 52 εκατομμύρια ανεπιθύμητες εγκυμοσύνες ετησίως και αυτό πρέπει να μας ανησυχεί. Σύμφωνα με τον Κόφι Ανάν, ο αγώνας ενάντια στην πείνα και τη φτώχεια είναι εκ των προτέρων καταδικασμένος σε αποτυχία εάν η διεθνής κοινότητα δεν καταφέρει να ενισχύσει τα δικαιώματα των γυναικών. Εμείς, η Ευρωπαϊκή Ένωση, βρισκόμαστε σε μοναδική θέση όσον αφορά την ενίσχυση του αιτήματος των ίσων δικαιωμάτων για τις γυναίκες σε ολόκληρο τον κόσμο. Το θέλουμε αυτό, όμως σήμερα αποφεύγουμε την πραγματική μας ευθύνη.
<P>
Γι' αυτό θα ήθελα να συνηγορήσω υπέρ μιας Εντεταλμένης της ΕΕ για τα Δικαιώματα των Γυναικών. " πλειοψηφία του Σώματος το επιδοκίμασε ήδη αυτό και θα ήθελα επίσης να ζητήσω την υποστήριξη της Επιτρόπου. Θα πρέπει να είναι μία κορυφαία διπλωμάτις που θα μπορεί να υψώσει τη φωνή της εξ ονόματος της ΕΕ ή να διαμεσολαβεί σε περιπτώσεις βίας σε βάρος γυναικών, που θα υποβάλλει προτάσεις στο Συμβούλιο Υπουργών και στην Ευρωπαϊκή Επιτροπή και θα είναι υπόλογη στο Ευρωπαϊκό Κοινοβούλιο. Χρειαζόμαστε μια κινητήρια δύναμη, κάποιον που θα εξασφαλίσει ότι όλες οι προτάσεις μας θα λαμβάνουν υπόψη τα δικαιώματα των γυναικών, καθώς αυτό είναι τόσο σημαντικό.
<P>
Κύριε Πρόεδρε, παρουσίασα ήδη την πρόταση αυτή σε έναν εκπρόσωπο της γαλλικής Προεδρίας, ο οποίος είπε πως τη θεωρεί ενδιαφέρουσα. Θα ήθελα να ρωτήσω τον Προεδρεύοντα τι πρόκειται να κάνει για το ζήτημα αυτό. Έχω εδώ την πρόταση, και στα γαλλικά και στα γερμανικά. Θα του την δώσω και ελπίζω ειλικρινά ότι θα θεσπιστεί η θέση αυτής της εντεταλμένης για τα δικαιώματα των γυναικών, γιατί χρειαζόμαστε πραγματικά αυτή την κινητήρια δύναμη για να επιτύχουμε αληθινή αλλαγή.
<SPEAKER ID="258" NAME="Feleknas Uca" LANGUAGE="DE">
Κύριε Πρόεδρε, κυρία Επίτροπε, κύριε Προεδρεύων του Συμβουλίου, οι σημερινές στατιστικές δείχνουν πως, γενικά, η επίτευξη του Αναπτυξιακού Στόχου 5 της χιλιετίας είναι μακριά στον ορίζοντα, η δε μητρική θνησιμότητα αυξάνεται μάλιστα στην Αφρική και τη Νότια Ασία.
<P>
Κάθε χρόνο πεθαίνουν εξαιτίας της εγκυμοσύνης και του τοκετού 536 000 γυναίκες. Το 99% αυτών των θανάτων σημειώνεται σε αναπτυσσόμενες χώρες. Στην Αφρική, μία στις 16 γυναίκες πεθαίνει στη διάρκεια της εγκυμοσύνης ή του τοκετού. Στις βιομηχανικές χώρες υπάρχει πολύ μικρότερη πιθανότητα να συμβεί κάτι τέτοιο. Οι συχνότερες αιτίες θανάτου είναι η αιμορραγία, οι μολύνσεις και οι παράνομες αμβλώσεις. Περίπου 68 000 γυναίκες πεθαίνουν κάθε χρόνο εξαιτίας επικίνδυνων αμβλώσεων και εκατομμύρια γυναίκες υφίστανται μόνιμες βλάβες στην υγεία τους ή τραυματισμούς, ενώ το 97% του συνόλου των επικίνδυνων αμβλώσεων γίνεται σε αναπτυσσόμενες χώρες.
<P>
Κάθε λεπτό, κάπου στον κόσμο πεθαίνει μία γυναίκα συνεπεία της εγκυμοσύνης ή του τοκετού. Έχουμε ηθική υποχρέωση, αλλά και τη δυνατότητα να το εμποδίσουμε αυτό. Στις αναπτυσσόμενες χώρες και ιδίως στις αγροτικές περιοχές, οι γυναίκες χρειάζονται επειγόντως καθολική πρόσβαση σε γενική υγειονομική περίθαλψη, ιατρική βοήθεια και συμβουλές για την εγκυμοσύνη και τον τοκετό.
<P>
Επίσης, ζητώ οικογενειακό προγραμματισμό που θα συμπεριλαμβάνει την πρόσβαση σε αποτελεσματικά αντισυλληπτικά και σε ασφαλείς αμβλώσεις. " βελτίωση της αναπαραγωγικής υγείας και η κατάργηση κάθε είδους διάκρισης σε βάρος των γυναικών είναι καίριες και εξαιρετικά σημαντικές προϋποθέσεις για την επίτευξη των αναπτυξιακών στόχων της χιλιετίας μέχρι το 2015.
<SPEAKER ID="259" NAME="Nils Lundgren">
εξ ονόματος της Ομάδας IND/DEM. - (SV) Κύριε Πρόεδρε, η δήλωση του Ο"Ε για τους αναπτυξιακούς στόχους της χιλιετίας αξίζει πραγματικά κάθε υποστήριξη από εμάς τους πλούσιους Ευρωπαίους. Είναι και τραγικό και σκανδαλώδες να ζουν τόσοι πολλοί άνθρωποι στον κόσμο σε συνθήκες ακραίας φτώχειας, να πεθαίνουν τόσες πολλές γυναίκες στην εγκυμοσύνη ή τον τοκετό, να μην έχουν τόσοι πολλοί άνθρωποι πρόσβαση σε ασφαλή αντισύλληψη και να πάσχουν τόσοι πολλοί άνθρωποι από HIV/AIDS χωρίς να έχουν πρόσβαση σε φάρμακα κατά των ρετροϊών.
<P>
" αιτία για αυτήν την τρομερή κατάσταση δεν είναι η έλλειψη πόρων, τεχνολογίας ή ιατρικών γνώσεων. Ξέρουμε πώς μπορούν να λυθούν τα προβλήματα αυτά. Αυτό το δείχνει καθαρά το γεγονός ότι πολλές χώρες τα έχουν λύσει εδώ και πολύν καιρό. Το ζητούμενο είναι να επιτύχουμε να αλλάξουν οι φτωχές χώρες τους κοινωνικούς θεσμούς τους προκειμένου να καταστεί πραγματικά δυνατή η ανάπτυξη στις περιοχές αυτές. Πρόοδος έχει σημειωθεί σε αρκετές φτωχές χώρες όπως για παράδειγμα στην Αίγυπτο και το Μπαγκλαντές.
<P>
Τα κράτη μέλη του Ο"Ε επεδίωξαν να εργαστούν για την υλοποίηση αυτών των στόχων μετά από προσεκτική ανάλυση και εις βάθος πολιτικό διάλογο· όμως τα θέματα αυτά είναι παγκόσμια και πρέπει να αντιμετωπιστούν σε επίπεδο Ο"Ε.
<P>
Γιατί λοιπόν εμφανίζονται εδώ στην ΕΕ; Τα παγκόσμια θέματα πρέπει να αντιμετωπίζονται σε παγκόσμιο επίπεδο, στον Ο"Ε, του οποίου μέλη είναι όλες οι χώρες της ΕΕ. " ΕΕ πρέπει να αντιμετωπίζει τα θέματα που είναι κοινά για τα κράτη μέλη της, δηλαδή τα διασυνοριακά ζητήματα εντός της Ευρώπης. Αυτό που μπορεί και πρέπει να κάνει η ΕΕ για να μειωθεί η φτώχεια και συνακόλουθα η μητρική θνησιμότητα είναι να καταργήσει το συντομότερο τη γεωργική της πολιτική.
<SPEAKER ID="260" NAME="Irena Belohorská" AFFILIATION="NI">
(SK) Εργάστηκα για τρία χρόνια ως μαιευτήρας στην Αφρική και έτσι το πρόβλημα αυτό έχει μεγάλη σημασία για μένα. Επίσης, στο Συμβούλιο της Ευρώπης ήμουν εισηγήτρια μιας έκθεσης για τη μητρότητα στην οποία διαπιστώθηκε πως στις αναπτυσσόμενες χώρες, αλλά και στην Ευρώπη, οι γυναίκες πολλές φορές δεν έχουν τη βασική προστασία στη διάρκεια της εγκυμοσύνης.
<P>
Υπάρχουν πολλές συμβάσεις και δηλώσεις, είτε του Ο"Ε είτε της ΔΟΕ, που αφορούν τη νομική προστασία των γυναικών και την υγεία τους και δεν τηρούνται, ενώ συχνά δεν επικυρώνονται καν. Όσον αφορά τη βασική περίθαλψη στις αναπτυσσόμενες χώρες, το σύστημα υγείας είναι πολύ ανεπαρκές στο σύνολό του. Μόλις το 10% του πληθυσμού της Αφρικής έχει πρόσβαση σε υπηρεσίες υγείας. Συνεπεία τούτου, η μητρική θνησιμότητα είναι πολύ υψηλή. Στην Αφρική επικρατεί έλλειψη εξειδικευμένου προσωπικού και γιατρών και το AIDS εξακολουθεί να αποτελεί αιτία μητρικού θανάτου. Παρά τις διαμαρτυρίες της παγκόσμιας κοινής γνώμης, εξακολουθεί να εφαρμόζεται ο ακρωτηριασμός των γεννητικών οργάνων.
<P>
Στην Ασία το πρόβλημα της μητρότητας συναντά εμπόδια που σχετίζονται με τη θρησκεία και τις κάστες. Εδώ απαιτούνται εκτεταμένες επενδυτικές ενισχύσεις για να δοθεί ώθηση στην υγειονομική περίθαλψη και ιδίως στην υγεία μητέρων και παιδιών, αλλά γνωρίζουμε ότι και η παιδική θνησιμότητα είναι επίσης πολύ υψηλή. Αντί για μεγάλους στόχους προτείνουμε προσοχή και έλεγχο των πόρων που προσφέρουμε.
<P>
Για να εξυπηρετεί έναν σκοπό η ευρωπαϊκή χρηματοδότηση, οι στόχοι πρέπει να είναι σαφείς, κατανοητοί και επικεντρωμένοι σε μικρό αριθμό σκοπών, όμως θα έχουν επιτυχία μόνον εάν τους ελέγχουμε καλά.
<SPEAKER ID="261" NAME="Colm Burke" AFFILIATION="PPE-DE">
(EN) Κύριε Πρόεδρε, από το 2000 δεν έχει σημειωθεί πρόοδος σχετικά με τον αναπτυξιακό στόχο 5 της χιλιετίας για τη βελτίωση της υγείας των μητέρων, ιδίως στην υποσαχάρια Αφρική και τη Νότια Ασία, ενώ πριν από το 2000 η πρόοδος ήταν ουσιαστικά ανύπαρκτη.
<P>
Τον Σεπτέμβριο του 2000 οι παγκόσμιοι ηγέτες ενέκριναν τη Δήλωση της χιλιετίας των "νωμένων Εθνών δεσμεύοντας τις χώρες τους να μειώσουν την ακραία φτώχεια μέχρι το 2015 μέσω της υλοποίησης των αναπτυξιακών στόχων της χιλιετίας. Τα αριθμητικά δεδομένα για τη υγεία των μητέρων, που είναι ένας από τους 8 αναπτυξιακούς στόχους της χιλιετίας, είναι αυτά που ήταν και πριν από 20 χρόνια. Περισσότερο από μισό εκατομμύριο γυναίκες πεθαίνουν κάθε χρόνο κατά την εγκυμοσύνη ή τον τοκετό, πράγμα που σημαίνει πως κάθε λεπτό σημειώνεται ένας θάνατος. Το 99% των θανάτων αυτών σημειώνεται σε αναπτυσσόμενες χώρες. Σε τμήματα της Αφρικής ο λόγος της μητρικής θνησιμότητας είναι 1:16. Στις λιγότερο ανεπτυγμένες χώρες μόνο 28 στις 100 γυναίκες έχουν βοήθεια ειδικευμένου προσωπικού κατά τον τοκετό. Ο αναπτυξιακός στόχος 5 της χιλιετίας αποσκοπεί στη μείωση του ποσοστού των γυναικών που πεθαίνουν κατά τον τοκετό κατά τρία τέταρτα μεταξύ 1990 και 2015.
<P>
Ενόψει της συνάντησης υψηλού επιπέδου του Ο"Ε για τους αναπτυξιακούς στόχους της χιλιετίας που θα πραγματοποιηθεί τον Σεπτέμβριο στη Νέα Υόρκη, απευθύνω έκκληση προς το Συμβούλιο και την Επιτροπή να δώσουν προτεραιότητα στη δράση για την υλοποίηση των αναπτυξιακών στόχων της χιλιετίας και ειδικότερα του στόχου 5. Στο τέλος του μήνα θα πάω στον Ο"Ε στη Νέα Υόρκη ως μέλος της αντιπροσωπείας της Επιτροπής Εξωτερικών Υποθέσεων του Ευρωπαϊκού Κοινοβουλίου και προτίθεμαι να υπογραμμίσω τη σημασία της ανανέωσης των δεσμεύσεων των κρατών μελών της ΕΕ για την επίτευξη των αναπτυξιακών στόχων της χιλιετίας μέχρι το 2015.
<P>
Τώρα που βρισκόμαστε στο μέσον του διαστήματος για την επίτευξη των αναπτυξιακών στόχων της χιλιετίας, είναι πολύ σημαντικό να συνεχίσουν τα κράτη μέλη της ΕΕ προκειμένου να επιτευχθεί το 0,7% του ΑΕΕ μέχρι το 2015. Δεδομένου ότι υπήρξε μείωση της κοινοτικής ενίσχυσης από 0,41% του ΑΕΕ το 2006 σε 0,38% το 2007 -μείωση κατά 1,5 εκατομμύριο ευρώ- απευθύνω έκκληση προς τα κράτη μέλη της ΕΕ να τηρήσουν τις δεσμεύσεις τους όσον αφορά τη χρηματοδότηση. Όσα υπολείπονται σήμερα πρέπει να εντείνουν τις προσπάθειές τους. Απευθύνω έκκληση προς την Προεδρία του Συμβουλίου να αναλάβει τα ηνία και να αποτελέσει υπόδειγμα εξασφαλίζοντας ότι θα υπάρχει επαρκής και προβλέψιμη χρηματοδότηση και να εντείνουν τις προσπάθειές τους έτσι ώστε να καταστεί δυνατό να σωθούν ζωές.
<SPEAKER ID="262" NAME="Glenys Kinnock" AFFILIATION="PSE">
(EN) Κύριε Πρόεδρε, θα ήθελα αρχικά να ευχαριστήσω θερμά την Επίτροπο για τη σημαντική και θαρραλέα δήλωσή της που έτυχε μεγάλης επιδοκιμασίας.
<P>
Επίσης, θα ήθελα να πω στον κ. Kaczmarek πως θα πρέπει να έχει υπόψη ότι το 19% των μητρικών θανάτων οφείλεται σε επικίνδυνες αμβλώσεις. Ασφαλώς αυτό είναι κάτι που πρέπει να αντιμετωπιστεί με σοβαρότητα και δεν θα πρέπει να υποκρινόμαστε ότι μπορεί να αντιμετωπιστεί με άλλον τρόπο.
<P>
Καθώς εστιαζόμαστε στα δικαιώματα που αφορούν την σεξουαλική αναπαραγωγική υγεία, ακούμε από την άλλη πλευρά ότι έχει προβλήματα με το λεξιλόγιο που χρησιμοποιείται σε αυτό το ψήφισμα. Φαίνεται πως δεν τους αρέσει καν η χρησιμοποίηση της λέξης "δικαιώματα", ούτε και της λέξης "υπηρεσίες". Φοβάμαι ότι αυτά τα θέματα σημασιολογίας δεν θα είχαν θετική αποδοχή από τις χιλιάδες θλιμμένων παιδιών χωρίς μητέρες στον αναπτυσσόμενο κόσμο ή εκείνων των παιδιών που οι μητέρες τους πέθαναν βασανιστικά γιατί δεν υπήρχαν αναισθητικά ή πέθαναν από αιμορραγία γιατί δεν υπήρχε κλωστή για ράμματα ή επειδή δεν υπήρχαν τα τρία λεπτά για την αγορά θειικού μαγνησίου που θα τις έσωζε από τον θάνατο εξαιτίας της αιμορραγίας. Πείτε τους ότι το λεξιλόγιο που χρησιμοποιείται σε αυτό το ψήφισμα έχει σημασία. Προσπαθήστε να τους πείτε πως όλα αυτά κοστίζουν πάρα πολύ. Οι ζωές αυτές είναι πολύτιμες και καμία γυναίκα δεν θα έπρεπε να πεθαίνει καθώς δίνει τη ζωή.
<P>
Πρέπει να λάβουμε επίσης υπόψη το γεγονός ότι μερικοί λένε πως στην πραγματικότητα οι γυναίκες έχουν χαμηλή θέση και μικρή αξία και, ως εκ τούτου, δεν μπορούμε να αλλάξουμε τα πράγματα. Αυτά είναι εντελώς ανόητα. Πρέπει να αλλάξουμε τα πράγματα. Πρέπει να αντιμετωπίσουμε αυτό το είδος μισογυνισμού που οδηγεί σε αυτή τη δυστυχία και τα βάσανα.
<P>
Επίσης, ζητάμε αλλαγή και από την Προεδρία. Ζητάμε από την Προεδρία δράση σχετικά με τις δεσμεύσεις που ανέλαβε για τους αναπτυξιακούς στόχους της χιλιετίας. Μας άρεσαν τα ωραία λόγια της Προεδρίας της Ευρωπαϊκής Ένωσης, όμως πρέπει να υπάρξει περισσότερη δράση.
<P>
" επίτευξη του αναπτυξιακού στόχου 5 της χιλιετίας σημαίνει τη δημιουργία συστημάτων υγείας και την εξασφάλιση ότι θα αντιμετωπίσουμε από άποψη χρηματοδότησης το γεγονός ότι 40% των γυναικών σε ολόκληρο τον κόσμο γεννούν χωρίς βοήθεια από εξειδικευμένο προσωπικό. Προσβλέπουμε στην Προεδρία για να αναλάβει τα ηνία. Για παράδειγμα, στη Γαλλία η βοήθεια προς την Αφρική στην πραγματικότητα μειώθηκε μεταξύ 2006 και 2007. " Γαλλία υπολείπεται ως προς τις δεσμεύσεις της και πρέπει να γνωρίζουμε ότι η Προεδρία θα εξετάσει το αίτημα για δράση και θα αναλάβει τις απαιτούμενες δεσμεύσεις πριν από το 2010.
<P>
Θα δηλώσει η Προεδρία αν θα αναληφθούν αυτές οι δημοσιονομικές δεσμεύσεις; Θα τηρήσει αυτήν την υπόσχεση; Γνωρίζουμε ότι είναι ανάγκη να καταπολεμηθεί η μητρική θνησιμότητα. Γνωρίζουμε πόσο κοστίζει αυτό. Δυστυχώς, γνωρίζουμε επίσης πόσο κοστίζει το να μην το κάνουμε.
<SPEAKER ID="263" NAME="Toomas Savi" AFFILIATION="ALDE">
(EN) Κύριε Πρόεδρε, η καταδίκη της χρησιμοποίησης αντισυλληπτικών και η παρεμπόδιση των νόμιμων αμβλώσεων ήταν ένα από τα χειρότερα εγκλήματα κατά της ανθρωπότητας, καθώς ορισμένα αντισυλληπτικά προσφέρουν και προστασία από σεξουαλικά μεταδιδόμενες ασθένειες όπως το HIV. Επίσης, εάν συνδυαστούν με ικανοποιητική σεξουαλική αγωγή, βελτιώνουν την υγεία των μητέρων. " νόμιμη άμβλωση εμποδίζει την καταδίκη ανεπιθύμητων παιδιών στη φτώχεια, την πείνα και την αρρώστια. Όταν αρνούμαστε στις γυναίκες την ελευθερία επιλογής, απομακρυνόμαστε από την εκπλήρωση των αναπτυξιακών στόχων της χιλιετίας. Για να βελτιωθεί η υγεία των μητέρων στις αναπτυσσόμενες χώρες, η Ευρωπαϊκή Ένωση πρέπει να καταδικάσει τον "κανόνα ολικής φίμωσης" των "ΠΑ και την απαγόρευση της χρησιμοποίησης αντισυλληπτικών υπέρ της οποίας συνηγορούν ορισμένες εκκλησίες.
<SPEAKER ID="264" NAME="Carlo Casini" AFFILIATION="PPE-DE">
(IT) Κύριε Πρόεδρε, κυρία Επίτροπε, κύριε Προεδρεύων του Συμβουλίου, κυρίες και κύριοι, είμαστε απόλυτα υποχρεωμένοι να ενεργήσουμε προκειμένου οι γυναίκες να μπορούν να εκπληρώσουν τον ρόλο της μητέρας υπό άριστες υγειονομικές συνθήκες. Αυτό είναι σαφές. Επομένως, η σχετική ελπίδα που εκφράζεται στην πρόταση ψηφίσματος που συζητούμε αξίζει την υποστήριξή μας.
<P>
Δεν μπορώ, ωστόσο, να κρύψω τη δυσφορία μου όταν ακούω την άστοχη χρήση της έκφρασης "υπηρεσίες αναπαραγωγικής υγείας" σε διεθνείς κύκλους: θέλουμε υπηρεσίες αναπαραγωγικής υγείας, όμως δεν μπορούμε να επιτρέψουμε να συμπεριληφθεί σε αυτές η προαιρετική άμβλωση που θα μετατρέψει σε κοινωνική υπηρεσία την τραγική εξαφάνιση ανθρώπινων πλασμάτων μόλις αρχίζουν να υπάρχουν.
<P>
Όποιες απόψεις κι αν έχει ο καθένας μας σχετικά με τη νομοθεσία για τις αμβλώσεις, θεωρώ ότι σε ένα έγγραφο για την υγεία των μητέρων δεν πρέπει να ξεχνάμε πως η μητρότητα αφορά δύο ανθρώπους και όχι μόνο έναν. Ως εκ τούτου, επιδοκιμάζω το γεγονός ότι το συμβιβαστικό ψήφισμα περιλαμβάνει αναφορά τόσο στη δήλωση όσο και στη σύμβαση για τα δικαιώματα του παιδιού, που χρησιμοποιούν τον όρο "παιδί" ακόμα και για τα αγέννητα παιδιά και ζητούν ειδικές υπηρεσίες και για τη μητέρα και για το παιδί.
<P>
Θεωρώ οπωσδήποτε σωστό να συμπεριλαμβάνονται σε έγγραφα που έχουν σκοπό την ασφάλεια της μητρότητας αναφορές όχι μόνο σε αυτά τα μέσα, αλλά και σε άλλα μέσα υπέρ της ζωής. Το ζητούμενο πρέπει να είναι η ευημερία, η οικονομική, κοινωνική και ψυχολογική υποστήριξη και η παιδεία όσον αφορά τον σεβασμό στη ζωή. Αντίστροφα, όταν αυτό είναι περιορισμένο και δίδεται έμφαση μόνο στη χρήση αντισυλληπτικών και στις αμβλώσεις, δεν θα επιτύχουμε τα αποτελέσματα που θέλουμε.
<P>
Υπάρχουν χώρες στην Ευρώπη, όπως η Γαλλία και το "νωμένο Βασίλειο, όπου δεν υπάρχει αμφιβολία ότι η αντισύλληψη είναι πολύ πιο διαδεδομένη από ό,τι σε άλλες χώρες, κι όμως σύμφωνα με επίσημες αναφορές ο αριθμός των αμβλώσεων αυξάνεται διαρκώς. Θα ήθελα να παρακαλέσω τους συναδέλφους να εξετάσουν τα σημεία αυτά.
<SPEAKER ID="265" NAME="Anne Van Lancker" AFFILIATION="PSE">
(NL) Κύριε Πρόεδρε, κυρία Επίτροπε, κύριε Προεδρεύων του Συμβουλίου, θα ήθελα να ευχαριστήσω θερμά την Επίτροπο για την πολύ σημαντική της δήλωση. Είναι αλήθεια ότι η μητρική θνησιμότητα δείχνει την εξαιρετικά ανησυχητική ανισότητα μεταξύ των γυναικών του βορρά και του νότου. Είναι σαφές ότι ορισμένοι από τους συναδέλφους μας εδώ στην αίθουσα εξακολουθούν να μην το καταλαβαίνουν αυτό. Κύριε Casini, κάθε χρόνο 50 εκατομμύρια γυναίκες έχουν μια ανεπιθύμητη εγκυμοσύνη γιατί δεν έχουν πρόσβαση σε αντισυλληπτικά. Τα 42 εκατομμύρια από αυτές κάνουν μια επικίνδυνη άμβλωση, από την οποία πεθαίνουν οι 80 000. Αυτά είναι τα αντικειμενικά γεγονότα. " συντριπτική πλειοψηφία των γυναικών αυτών ζει στην υποσαχάρια Αφρική. Έτσι, η Δύση δεν έχει απολύτως κανένα λόγο να επιπλήττει τις γυναίκες αυτές.
<P>
Αυτό είναι ντροπή, εφόσον η μητρική θνησιμότητα μπορεί οπωσδήποτε να προληφθεί αν δοθεί στις γυναίκες πρόσβαση σε υγειονομική περίθαλψη και στη σεξουαλική και αναπαραγωγική υγεία. Σύμφωνα με την Παγκόσμια Οργάνση Υγείας, το κόστος παροχής βασικής υγειονομικής περίθαλψης είναι 34 ευρώ το άτομο ετησίως. Αυτό είναι εφικτό - εάν, πέρα από τις υποσχέσεις των ίδιων των αναπτυσσομένων χωρών, η Ευρωπαϊκή Ένωση δαπανούσε 15% της αναπτυξιακής βοήθειας για την υγειονομική περίθαλψη, συμπεριλαμβανομένης της σεξουαλικής και αναπαραγωγικής υγείας. Εδώ όμως είναι και το πρόβλημα. Τα τελευταία χρόνια σημειώνεται διαρκής μείωση των επενδύσεων των κρατών μελών στην υγειονομική περίθαλψη. Οι προϋπολογισμοί για τον οικογενειακό προγραμματισμό έχουν σχεδόν υποδιπλασιαστεί από το 1994. Ακόμα και στο Ευρωπαϊκό Ταμείο Ανάπτυξης, μόλις το 4% δαπανάται για την υγειονομική περίθαλψη, ενώ για τις υποδομές και τη δημοσιονομική ενίσχυση δαπανάται το 30%. Επομένως, είναι οπωσδήποτε ώρα να γίνουν τα λόγια του Συμβουλίου και οι υποσχέσεις της Επιτροπής σαφή έργα, για παράδειγμα για τη σύνδεση της δημοσιονομικής ενίσχυσης με σαφή αποτελέσματα όσον αφορά τον αναπτυξιακό στόχο 5 της χιλιετίας και για τη σωτηρία της ζωής γυναικών στην Αφρική.
<SPEAKER ID="266" NAME="Sophia in 't Veld" AFFILIATION="ALDE">
(NL) Κύριε Πρόεδρε, θα είμαι ειλικρινής: μου είναι δύσκολο να παρουσιάσω μια συγκροτημένη αγόρευση έχοντας ακούσει τα λόγια των κυρίων εκείνης της πλευράς του Σώματος. Αυτό είναι κάτι που με ενδιαφέρει πάρα πολύ, και ως γυναίκα, καθώς αφορά και εμένα και τις άλλες γυναίκες εδώ στο Σώμα. Τελικά δεν μιλάμε για ένα ιατρικό ούτε για ένα οικονομικό πρόβλημα (μολονότι χαίρομαι για τις διαβεβαιώσεις περί αύξησης της χρηματοδότησης) αλλά για ένα κοινωνικό πρόβλημα. Είναι ένα πρόβλημα που αφορά τη στάση της κοινωνίας απέναντι στις γυναίκες - μιας κοινωνίας που εξακολουθεί να θεωρεί τις γυναίκες σε ολόκληρο τον κόσμο πολίτες δεύτερης κατηγορίας.
<P>
Για να είμαι ειλικρινής, θεωρώ απίστευτο το ότι αυτοί οι δύο συνάδελφοι μπορούν να λένε αυτά που λένε ενώ γνωρίζουν πως αυτό κοστίζει τη ζωή μισού εκατομμυρίου γυναικών κάθε χρόνο. Είναι απίστευτο. Δεν υπάρχει ούτε μία γυναίκα που να θέλει την άμβλωση - ούτε μία! Όταν όμως δεν έχουν άλλη επιλογή, πρέπει τουλάχιστον να μπορούν να την κάνουν με ασφάλεια και νόμιμα. Αυτό είναι δικαίωμα κάθε γυναίκας. Παρενθετικά, χαίρομαι γιατί έχει τη στήριξη του Συμβουλίου της Ευρώπης. Εάν δεν καταφέρουμε να αναγνωρίσουμε αυτό το δικαίωμα, τότε απλά χύνουμε εδώ κροκοδείλια δάκρυα. Ως εκ τούτου, απευθύνω έκκληση σε όλους εδώ στο Σώμα να εγκρίνουν τις τροπολογίες που καταδικάζουν τον "κανόνα ολικής φίμωσης" των "ΠΑ και την απαγόρευση των προφυλακτικών από το Βατικανό -αυτό θα βγω και θα το πω- γιατί αυτά τα δύο ευθύνονται άμεσα για εκατομμύρια θανάτων και πιστεύω ότι πρέπει να τα καταδικάσει το Σώμα.
<SPEAKER ID="267" NAME="Mairead McGuinness" AFFILIATION="PPE-DE">
(EN) Κύριε Πρόεδρε, οι πολιτικές μας για την υγεία των μητέρων στις αναπτυσσόμενες χώρες αποτυγχάνουν. Αυτό το γνωρίζουμε από τη σημερινή συζήτηση γιατί δεν έχει σημειωθεί καμία πρόοδος ως προς τη μείωση της φρίκης των γυναικών που πεθαίνουν στη διάρκεια της εγκυμοσύνης και κατά τον τοκετό. Στην Ιρλανδία, αν μια γυναίκα πεθάνει στον τοκετό, υπάρχει κατακραυγή και διεξάγεται πλήρης ιατρική έρευνα, γιατί τέτοια περιστατικά είναι σπάνια. Χαίρομαι που είναι έτσι, ωστόσο το θέμα εξακολουθεί να προξενεί σοκ. Το ότι μία στις δεκαέξι γυναίκες πεθαίνει στον τοκετό στις αναπτυσσόμενες χώρες είναι μια φοβερή στατιστική, και ενώ εμείς συζητάμε εδώ στην άνετη γωνιά μας, υπάρχουν έγκυες γυναίκες σε χωριά της Αφρικής που ξέρουν ότι κινδυνεύει η ζωή τους και μπορεί να μην ζήσουν για να δουν το παιδί που θα γεννήσουν ή για να αναθρέψουν τα άλλα τους παιδιά.
<P>
" υγεία των μητέρων ανήκει στη γενική υγεία και σε αυτό συμπεριλαμβάνεται η πρόσβαση σε τρόφιμα, το δε θέμα της επισιτιστικής ασφάλειας είναι σημαντικό. Επιτρέψτε μου, ωστόσο, να θίξω ένα άλλο θέμα που δεν έχει θιγεί ως τώρα. Ευχαριστώ την Επίτροπο για τις παρατηρήσεις της σχετικά με την ανάγκη εκπαίδευσης υγειονομικού προσωπικού. Πρέπει να εκπαιδευτεί μεγάλος αριθμός τέτοιου προσωπικού, όμως -ας είμαστε ειλικρινείς- ο ανεπτυγμένος κόσμος κλέβει τους εκπαιδευμένους εργαζομένους από την Αφρική για να φροντίσουν εμάς εδώ, τόσο στις "ΠΑ όσο και στην ΕΕ, και πρέπει να είμαστε ειλικρινείς ως προς αυτό. Εμείς μπορούμε να τους πληρώσουμε κι εκείνοι θέλουν να έρθουν για να εργαστούν, όμως κλέβουμε από αυτές τις χώρες τους εκπαιδευμένους ανθρώπους. Θα ήθελα να αναφερθείτε ενδεχομένως σε αυτό στις τελικές παρατηρήσεις σας.
<P>
Το θέμα που συζητάμε σήμερα έχει να κάνει με πόνο, βάσανα και θάνατο. Αναφέρθηκα στα παιδιά που μένουν ορφανά. Στην Ινδία, λίγο πριν τα Χριστούγεννα, είδαμε συμμετέχοντας στην αντιπροσωπεία για τις σχέσεις με την Ινδία ένα πολύ χρήσιμο πρόγραμμα που χρηματοδοτείται από την ΕΕ, στο πλαίσιο του οποίου εκπαιδεύονται γυναίκες στα χωριά για να αντιμετωπιστεί η βρεφική θνησιμότητα επειδή δεν υπάρχουν εκπαιδευμένοι γιατροί και νοσοκόμες. Αυτό το πολύ μικρής κλίμακας πρόγραμμα σημείωσε μεγάλη επιτυχία επειδή λειτουργεί σε τοπικό επίπεδο. Ίσως πρέπει να επαναλάβουμε τέτοιου είδους προγράμματα για να αντιμετωπίσουμε τον θάνατο των μητέρων, έχοντας βέβαια υπόψη ότι χρειαζόμαστε όλο αυτό το πολύ καλά καταρτισμένο και ειδικευμένο προσωπικό.
<SPEAKER ID="268" NAME="Neena Gill" AFFILIATION="PSE">
(EN) Κύριε Πρόεδρε, χαίρομαι που το Κοινοβούλιο διεξάγει σήμερα συζήτηση για τον αναπτυξιακό στόχο 5 της χιλιετίας γιατί την ώρα που μιλάω, αυτήν ακριβώς τη στιγμή, μια γυναίκα κάπου στον κόσμο χάνει τη ζωή της για να δώσει ζωή. Όσο συγκλονιστικό κι αν είναι αυτό, η πρόοδος όσον αφορά αυτόν τον αναπτυξιακό στόχο της χιλιετίας υπήρξε αμελητέα, όπως ακούσαμε, και είναι ο μόνος αναπτυξιακός στόχος της χιλιετίας όπου δεν παρουσιάστηκε καμία βελτίωση - ενώ σε μερικές περιοχές η κατάσταση χειροτέρεψε.
<P>
Ορισμένοι θα υποστήριζαν πως αυτό το θέμα έτυχε τόσο λίγης προσοχής επειδή αφορά τις γυναίκες και επειδή το 99% των θανάτων αυτών συμβαίνουν στις αναπτυσσόμενες χώρες. Πρόκειται για μία από τις μεγαλύτερες κοινωνικές ανισότητες στον κόσμο και μολονότι αναγνωρίζω την προσωπική δέσμευση της Επιτρόπου, πιστεύω ότι η ΕΕ καθυστέρησε πολύ στην αντιμετώπισή της.
<P>
Γι' αυτό θα ήθελα να ρωτήσω την Επιτροπή και το Συμβούλιο τι προτίθενται να κάνουν για να εξασφαλίσουν ότι θα υπάρχει αυξημένη χρηματοδότηση, ότι δεν θα μειωθεί αυτή η θέση του προϋπολογισμού. Κοιτάζοντας την κατηγορία 4 όπου τείνουν να γίνονται προτεραιότητες οι βραχυπρόθεσμες κρίσεις και οι φυσικές καταστροφές, βλέπουμε πως πρέπει να εξασφαλίσουμε ότι αυτό δεν θα έχει προτεραιότητα μόνο εσωτερικά, μέσα στην Ένωση, αλλά και διεθνώς. Θα ήθελα να ζητήσω από την Επιτροπή και τα κράτη μέλη να επιδιώξουν να γίνουν νέοι έλεγχοι αυτών των προγραμμάτων για να εξασφαλιστεί πως τα οκτώ προγράμματα δεν πάσχουν από κακής ποιότητας υπηρεσίες, διαφθορά και έλλειψη λογοδοσίας, που είναι οι λόγοι για τους οποίους το πρόγραμμα δεν προχώρησε σε ορισμένες χώρες. Αυτό που χρειάζεται είναι καλοσχεδιασμένα προγράμματα.
<P>
Όπως υπογράμμισε η κ. McGuinness, στην Ινδία είδαμε ένα πρόγραμμα με πολύ μικρή χρηματοδότηση που παρέχει κινητά τηλέφωνα και μόλις δύο ημερών εκπαίδευση σε ένα πρόσωπο-σύνδεσμο που θα μπορούσε να αναγνωρίσει τα σημάδια κινδύνου στη διάρκεια της εγκυμοσύνης και μετά από αυτήν, κι αυτό μαζί με την εκπαίδευση, μια πολύ βασική ατομική υγιεινή και με μόνη ανάγκη το βρασμένο νερό θα αποτελούσε τη διαφορά μεταξύ ζωής και θανάτου. Έτσι, αυτό το έτος που ο Ο"Ε ανακήρυξε έτος δράσης για τους αναπτυξιακούς στόχους της χιλιετίας δεν μπορούμε να συνεχίσουμε για πολύ να είμαστε αδιάφοροι, αλλά πρέπει να εξασφαλίσουμε ότι θα αφαιρέσουμε τα τραγικά όρια ανάμεσα στον φτωχό και τον πλούσιο κόσμο.
<SPEAKER ID="269" NAME="Edite Estrela" AFFILIATION="PSE">
(PT) Κύριε Πρόεδρε, κυρία Επίτροπε, σας άκουσα με ευχαρίστηση. " διάγνωσή σας ήταν σωστή και παρουσιάσατε συγκεκριμένα μέτρα. Χρειαζόμαστε σχέδια δράσης, χρηματοδοτική ενίσχυση και αξιολόγηση των αποτελεσμάτων. Πολύ περισσότερη δράση και λιγότερα λόγια! Επίσης, πρέπει να καλύψουμε τον χαμένο χρόνο γιατί στις αναπτυσσόμενες χώρες πεθαίνουν κάθε χρόνο χιλιάδες γυναίκες εξαιτίας έλλειψης ενημέρωσης και πρόσβασης στη σεξουαλική και αναπαραγωγική υγεία. Οι στατιστικές δεν είναι απλοί αριθμοί, αλλά οικογενειακές τραγωδίες, είναι παιδιά που μένουν ορφανά, άνθρωποι που πεθαίνουν ενώ θα μπορούσαν να έχουν σωθεί. Οι σκέψεις γι' αυτό, η γνώση ότι αυτό συμβαίνει στον κόσμο, δεν μας κρατούν ξύπνιους τη νύχτα;
<P>
" σεξουαλική και αναπαραγωγική υγεία πρέπει να αποτελεί προτεραιότητα. Είναι λυπηρό το γεγονός ότι κάποιοι προσπαθούν να περιορίσουν τη σεξουαλική και αναπαραγωγική υγεία μόνο στις αμβλώσεις. Ωστόσο, είναι σημαντικό η άμβλωση να είναι νόμιμη και ασφαλής, αλλά και να είναι η εξαίρεση, καθώς αυτός είναι ο μόνος τρόπος καταπολέμησης των παράνομων αμβλώσεων. Όλες οι γυναίκες σε όλες τις ηπείρους έχουν δικαίωμα πρόσβασης στη σεξουαλική και αναπαραγωγική υγεία. Χωρίς αυτό το δικαίωμα δεν υπάρχει ισότητα φύλων. " Επιτροπή και το Συμβούλιο πρέπει να λάβουν τα κατάλληλα μέτρα.
<SPEAKER ID="270" NAME="Françoise Castex" AFFILIATION="PSE">
(FR) Κύριε Πρόεδρε, κυρία Επίτροπε, κύριε Προεδρεύων του Συμβουλίου, κυρίες και κύριοι, η αποτυχία του αναπτυξιακού στόχου 5 της χιλιετίας μας αφορά όλους γιατί συνοψίζει την αποτυχία μας να σημειώσουμε πρόοδο ως προς τη χειραφέτηση των γυναικών σε ολόκληρο τον κόσμο. Συμφωνούμε ότι πρέπει να γίνει μείζων πολιτικός στόχος γιατί βαρύνει και τη συνείδησή μας. Ωστόσο, πρέπει να έχουμε και το θάρρος να πούμε πως χιλιάδες γυναίκες είναι επίσης θύματα άγνοιας, αμέλειας και παραπληροφόρησης. Αμέλεια γιατί η πλειονότητα των 500 000 περιπτώσεων θανάτου μητέρων θα μπορούσε να αποφευχθεί με την πρόληψη και τη βασική υγειονομική περίθαλψη. Για παράδειγμα, εάν διανέμονταν εμποτισμένες κουνουπιέρες, θα μπορούσαν να προληφθούν μοιραίες περιπτώσεις ελονοσίας για χιλιάδες γυναίκες. Άγνοια, γιατί πολύ συχνά εμποδίζονται οι γυναίκες και τα κορίτσια να αποκτήσουν βασική παιδεία που θα τους έδινε απλά τη δυνατότητα να διαβάζουν και να κατανοούν απλές συστάσεις για την υγεία και την υγιεινή. Τέλος, παραπληροφόρηση: μια συγκεκριμένη συντηρητική ιδέα της θρησκείας και της παράδοσης που κρατά ακόμα τις γυναίκες σε μια κατάσταση απαράδεκτης εξάρτησης, ο γάμος σε πολύ νεαρή ηλικία, οι εγκυμοσύνες η μια μετά την άλλη και ταμπού σχετικά με τη γυναικεία αντισύλληψη. Ως εκ τούτου, αναλαμβάνουμε δράση· δίκτυα κοινοβουλευτικών εκπροσώπων για τις αναπτυσσόμενες χώρες, από την Ευρώπη και την Αφρική, συνεργάζονται με το Ταμείο των "νωμένων Εθνών για τη Δημογραφία (UNFPA). Συνηγορούμε υπέρ της υγείας, της αναπαραγωγής και του ελέγχου της γονιμότητάς τους από τις ίδιες τις γυναίκες και, πέρα από την απαραίτητη γι' αυτά οικονομική ενίσχυση, πρέπει να αλλάξουμε στάσεις και τη θέση των γυναικών. Αυτός είναι ένας κεντρικός πολιτικός στόχος για την ανάπτυξη όλων αυτών των χωρών.
<SPEAKER ID="271" NAME="Marusya Ivanova Lyubcheva" AFFILIATION="PSE">
(BG) Σας συγχαίρω για την άποψή σας, κυρία Επίτροπε. Υπάρχουν πολλά προβλήματα στα οποία συγκαταλέγεται και το πρόβλημα της υγείας των μητέρων. Αφενός έχουμε το σύστημα υγείας, αφετέρου τα κοινωνικά συστήματα που σχετίζονται με τη μέριμνα για τη μητρότητα γενικότερα. " υγεία, η πνευματική και σωματική κατάσταση όχι μόνο των μητέρων, αλλά και των παιδιών εξαρτάται από τον τρόπο συγχρονισμού αυτών των δύο συστημάτων. Κατά τρίτον, η μητρότητα συνδέεται αδιάρρηκτα με τα δημογραφικά προβλήματα κάθε χώρας και είναι γενικά γνωστό πως αυτό συνιστά ένα σοβαρό πρόβλημα.
<P>
Μέρος των προβλημάτων της υγείας των μητέρων σχετίζεται με τη χρηματοδότηση. Πρέπει να κληθούν οι χώρες να διαθέσουν επαρκείς πόρους, ενώ όσες δεν μπορούν, θα λάβουν ενίσχυση για να μπορέσει να μειωθεί το ποσοστό θανάτων νέων μητέρων και παιδιών και να εφαρμοστεί η απαραίτητη πρόληψη, γιατί κάθε ζωή είναι ένα δώρο και πρέπει να ληφθεί μέριμνα για έναν μεγάλο αριθμό υπηρεσιών υγείας και κοινωνικών υπηρεσιών για γυναίκες.
<P>
" προστασία της μητρότητας εξαρτάται και από την αμοιβή του ιατρικού προσωπικού των μαιευτικών τμημάτων των νοσοκομείων. Το πρόβλημα αυτό υπάρχει σε πολλές χώρες, και σε χώρες της Ευρωπαϊκής Ένωσης, και πρέπει να λυθεί.
<SPEAKER ID="272" NAME="DanutBudreikait" AFFILIATION="ALDE">
(LT) Το Ευρωπαϊκό Κοινοβούλιο άρχισε συζητήσεις για το κίνητρο που προσφέρει η Επιτροπή για την προσέλκυση εξαιρετικά εξειδικευμένων ατόμων από τρίτες χώρες στην κοινοτική αγορά εργασίας - την επονομαζόμενη γαλάζια κάρτα. Τα κράτη μέλη καλούνται να μην στερούν εξειδικευμένους εργαζομένους από τους ευαίσθητους τομείς των αναπτυσσομένων χωρών -την εκπαίδευση και την υγειονομική περίθαλψη- μολονότι ορισμένα κράτη μέλη, στα οποία συμπεριλαμβάνεται το "νωμένο Βασίλειο, δεν είναι πρόθυμα να το κάνουν αυτό. Συζητάμε να δώσουμε με το ένα χέρι και να πάρουμε με το άλλο! Εάν αντλήσουμε ειδικούς από τον τομέα της υγείας, στον οποίο ούτως ή άλλως το προσωπικό είναι ανεπαρκές, η υγεία των γυναικών και γενικά η υγεία όλων των μελών της κοινωνίας θα κινδυνεύσει και η κατάσταση θα χειροτερεύσει. Θα ήθελα να προτείνω να εξασφαλίσουμε ότι οι νομικές πράξεις που εγκρίνουμε δεν είναι αλληλοσυγκρουόμενες και ότι οι πολιτικές μας συμφωνούν με τις αρχές μας.
<SPEAKER ID="273" NAME="Proinsias De Rossa" AFFILIATION="PSE">
(EN) Κύριε Πρόεδρε, παρεμβαίνω στη συζήτηση αυτή πρώτα απ' όλα για να ευχαριστήσω το Συμβούλιο για το σχέδιο δράσης του Ιουνίου, κυρίως όμως για να επιδοκιμάσω την πολύ ειλικρινή δήλωση της Επιτρόπου Ferrero-Waldner.
<P>
Είναι φοβερό και σκανδαλώδες ότι αποτυγχάνει αυτός ο αναπτυξιακός στόχος της χιλιετίας και ότι δεν έχουμε σημειώσει πρόοδο ούτε από το 2000 ούτε κατά τα τελευταία 20 χρόνια. Εκατομμύρια γυναίκες πέθαναν και δεκάδες εκατομμύρια παιδιά έμειναν ορφανά χωρίς να υπάρχει λόγος.
<P>
Γνωρίζουμε τι προκαλεί τους θανάτους και πώς να τους αποφύγουμε. Έχουμε τους πόρους, αλλά και τη γνώση για να τους προλάβουμε, κι όμως αυτό δεν γίνεται. Γιατί; Γιατί αποτυγχάνουμε; Νομίζω ότι αφήνουμε τους αντιρρησίες συνείδησης να εμποδίσουν την πρόοδο στα θέματα αυτά. Πρέπει να παραμερίσουμε τους αντιρρησίες συνείδησης - αυτούς που ανάγουν διαρκώς το θέμα αυτό στην άμβλωση και στην παροχή προφυλακτικών. Είναι ακατανόητο και στερείται λογικής να βλέπει κάποιος ένα προφυλακτικό σαν ένα είδος εργαλείου του κακού!
<P>
Συνιστώ σε όσους είναι αρμόδιοι για τη λήψη αποφάσεων και την πραγματοποίησή τους να αγνοήσουν τους αντιρρησίες συνείδησης και να συνεχίσουν το έργο τους.
<SPEAKER ID="274" NAME="Zbigniew Zaleski" AFFILIATION="PPE-DE">
(EN) Κύριε Πρόεδρε, μόνο λίγες σκέψεις για το ζήτημα αυτό που έχει πολιτικές, ψυχολογικές, σωματικές και ηθικές πτυχές και έτσι είναι πολυσύνθετο. Όταν η κ. Kinnock λέει πως αυτή η πλευρά δεν θέλει καν τον όρο "υπηρεσία", εγώ θα φέρω αντίρρηση. Υπάρχουν πάρα πολλές "υπηρεσίες", αλλά ανάμεσά τους βρίσκεται μία που είναι πολύ αμφισβητήσιμη: η άμβλωση. Πιστεύω ότι η πλευρά που βρίσκεται δεξιά μου θέλει να το καλύψει αυτό με μερικά πολύ ωραία λόγια, χρησιμοποιώντας όρους όπως "αναπαραγωγική υγεία". Πιστεύω ότι γνωρίζετε τη θέση της πλειονότητας αυτής της πλευράς του Σώματος, αλλά υπάρχουν τόσες πολλές άλλες "υπηρεσίες" που θέλετε να εγκρίνετε, να χρησιμοποιήσετε και να ενισχύσετε οικονομικά όσο γίνεται περισσότερο, και ελπίζω πως αυτό θα μειώσει το ποσοστό θανάτων εξαιτίας των διαφόρων καταστάσεων που συζητήσαμε σήμερα. Έτσι αυτή η κατηγορία δεν είναι πολύ σωστή, μολονότι γνωρίζουμε πως υπάρχουν κάποια ηθικά προβλήματα αναφορικά με μία μόνο "υπηρεσία".
<SPEAKER ID="275" NAME="Catherine Stihler" AFFILIATION="PSE">
(EN) Κύριε Πρόεδρε, πιστεύω πως το γεγονός ότι κάθε λεπτό πεθαίνει μια γυναίκα στον τοκετό -που είναι ένα από τα πιο φυσικά πράγματα στον κόσμο, όπως είπε η Επίτροπος- είναι τρομακτικό και σκανδαλώδες. Επίσης, το γεγονός ότι δεν μπορούμε να εκπληρώσουμε αυτόν τον αναπτυξιακό στόχο της χιλιετίας και αφήνουμε αβοήθητες τις πιο ευάλωτες γυναίκες και παιδιά του κόσμου είναι κι αυτό ντροπή.
<P>
Θα ήθελα να ζητήσω τόσο από τη γαλλική Προεδρία όσο και από την Επιτροπή να ενημερώσουν το Σώμα για αυτά που θα αποφασιστούν στη Νέα Υόρκη στο τέλος του μήνα και να κάνουν προτεραιότητά τους τις επόμενες εβδομάδες την εξασφάλιση της αλλαγής όχι μόνο σε επίπεδο κρατών μελών, αλλά και σε διεθνές επίπεδο, να το τοποθετήσουν αυτό ψηλότερα στην πολιτική ατζέντα.
<SPEAKER ID="276" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, κυρίες και κύριοι, δεν θα επαναλάβω όλα όσα είπε με τόσο πάθος η Επίτροπος, μολονότι συμμερίζομαι απόλυτα αυτά που πιστεύει για το σκάνδαλο που αντιμετωπίζουμε. Για τον λόγο αυτόν, το Συμβούλιο ανέπτυξε ένα πρόγραμμα δράσης. Είναι αλήθεια ότι παρεμβαίνει αργά, αλλά το πρόγραμμα αυτό είναι φιλόδοξο· δεν θα επανέλθω σε αυτό τώρα.
<P>
" Προεδρία από την πλευρά της θα δώσει προτεραιότητα στην προαγωγή και την υπεράσπιση των δικαιωμάτων των γυναικών - αυτό θέλω να το καταστήσω απόλυτα σαφές. Το πρόγραμμά μας περιλαμβάνει συγκεκριμένα την εκπόνηση κατευθυντηρίων γραμμών για την καταπολέμηση της βίας κατά των γυναικών, οι οποίες θα χρησιμεύσουν ως δράσεις της Ευρωπαϊκής Ένωσης σε διεθνές περιβάλλον και, στο τέλος του τρέχοντος μήνα, σε συνεδριάσεις υψηλού επιπέδου στον Ο"Ε για τις αναπτυξιακές ανάγκες της Αφρικής στο πλαίσιο των αναπτυξιακών στόχων της χιλιετίας. Έχουμε επίσης την πρωτοβουλία για το θέμα "γυναίκες και ένοπλες συρράξεις" που έχει ως στόχο να ληφθεί περισσότερο υπόψη η ιδιαίτερη κατάσταση των γυναικών σε μέρη όπου η Ευρωπαϊκή Ένωση εφαρμόζει εξωτερικές πολιτικές ασφάλειας και άμυνας, αναλαμβάνοντας, ως Προεδρία, την πρωτοβουλία για ένα νέο ψήφισμα στη Γενική Συνέλευση του Ο"Ε μαζί με τις Κάτω Χώρες για τη βία κατά των γυναικών. Εφόσον ανέφερα την εθνική μας θέση μολονότι βρίσκομαι εδώ εκπροσωπώντας το Συμβούλιο, θα ήθελα να πω ότι όλα τα κράτη μέλη είναι ευπρόσδεκτα να συνεργαστούν για το ψήφισμα αυτό στους κόλπους του Ο"Ε. Τέλος, τον Δεκέμβριο του 2008 θα πραγματοποιηθεί ένα φόρουμ για μη κυβερνητικές οργανώσεις σχετικά με την κατάσταση των γυναικών.
<P>
Όσον αφορά την υγεία των μητέρων και όλα όσα είπατε, δεν μπορώ παρά να συμφωνήσω με τη δέσμευση και την αγανάκτηση εκείνων που μίλησαν, ιδίως όσον αφορά τη σχέση με τον ιό HIV, και να πω ότι η ΕΕ θα χρηματοδοτήσει το Παγκόσμιο Ταμείο για την καταπολέμηση του AIDS με 91 εκατ. ευρώ το 2007 ως κύριος δωρητής του ταμείου για εκείνο το έτος.
<P>
Όσον αφορά τις παρατηρήσεις της κ. Kinnock που ως αφοσιωμένη Ευρωπαία ασφαλώς δεν είναι δυνατό να συγχέει την Προεδρία του Συμβουλίου με ένα εθνικό κράτος -ή διαφορετικά δεν είναι αυτή που νομίζω πως είναι- θα ήθελα να πω αναφορικά με τις δημοσιονομικές δεσμεύσεις της Ευρωπαϊκής Ένωσης ότι τα ποσά που δίνει η Γαλλία θα αυξηθούν το 2008. Συγκεκριμένα το ποσό για την υγεία αυξήθηκε από το 2006 ως το 2008 από 820 σε 930 εκατ. ευρώ. Δεν νομίζω ότι εδώ είναι το κατάλληλο μέρος για τους συνήθεις διαξιφισμούς μας.
<P>
Σε πιο προσωπικό επίπεδο, άκουσα τη συζήτησή σας και πρέπει να πω ότι η Προεδρία θα εξετάσει πολύ προσεκτικά την πρόταση της κ. Buitenweg, την οποία μου διαβίβασε. Όσον αφορά την Προεδρία, θα ήθελα πάρα πολύ να συμβαδίζει η καταπολέμηση της φτώχειας με τη βελτίωση της κατάστασης των γυναικών και τον σεβασμό των δικαιωμάτων των γυναικών, σε όλα τα μέρη. Θα ήθελα πάρα πολύ να υπάρχει παρέμβαση όταν απειλείται συστηματικά η υγεία των γυναικών και να έχουμε τους απαραίτητους πόρους, όλους τους απαραίτητους πόρους, υπό νόμιμους και ασφαλείς όρους, για να σταματήσουμε αυτό το σκάνδαλο. Ως εκ τούτου, δεν μπορούμε να αρνηθούμε τη χορήγηση κανενός από αυτά τα κονδύλια, ανεξάρτητα από τις πεποιθήσεις μας.
<P>
Πρέπει να προχωρήσουμε, αν θέλουμε να σταματήσουμε αυτό το πραγματικό σκάνδαλο που αφορά την κατάσταση των γυναικών, ιδίως στις φτωχότερες χώρες. Συνεπώς, επαναλαμβάνω πως πρέπει να καταλήξουμε σε συμφωνία, ανεξάρτητα από τις πεποιθήσεις μας. Από την πλευρά της η Προεδρία αποφάσισε να αναλάβει δράση, ιδίως στην Αφρική, χρησιμοποιώντας όλους τους πόρους που έχει στη διάθεσή της.
<SPEAKER ID="277" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, ακούσαμε μερικές πολύ σημαντικές δηλώσεις. Πρόκειται για ένα συγκινησιακά φορτισμένο θέμα για το οποίο υπάρχουν διαφορετικές απόψεις. Πιστεύω ότι πρέπει να επανέλθουμε στο πρόγραμμα δράσης της διεθνούς διάσκεψης για τον πληθυσμό και την ανάπτυξη που διεξήχθη στο Κάιρο, το οποίο υποδεικνύει ξεκάθαρα τον σεβασμό των εθνικών νομικών πλαισίων. Εμείς απορρίπτουμε σε κάθε περίπτωση την αναγκαστική άμβλωση, την αναγκαστική στείρωση, την παιδοκτονία και άλλες καταχρήσεις των ανθρωπίνων δικαιωμάτων που σαφώς δεν συμφωνούν με την πολιτική αυτή.
<P>
Παράλληλα, είναι εξίσου σημαντικό να καταλάβουμε ότι η γέννηση ενός παιδιού μπορεί να παρουσιάσει προβλήματα. Όπως είπε η κ. Buitenweg, στις χώρες μας είναι πολυτέλεια, που ωστόσο δεν υπάρχει σε άλλες χώρες. " αρχή της προαιρετικής επιλογής πρέπει, επομένως, να αποτελεί τον γνώμονα αυτού του προγράμματος δράσης που επιδιώκει να παρέχει γενικευμένη πρόσβαση σε μια πλήρη σειρά ασφαλών και αξιόπιστων μεθόδων οικογενειακού προγραμματισμού -που ασφαλώς αποτελεί προτεραιότητα- και υπηρεσίες αναπαραγωγικής υγείας που δεν αντιβαίνουν στον νόμο.
<P>
Στόχος του θα πρέπει να είναι η υποστήριξη ατόμων και ζευγαριών προκειμένου να κάνουν τις δικές τους επιλογές και να επιτύχουν τους αναπαραγωγικούς τους στόχους με το να τους δοθεί κάθε δυνατότητα άσκησης του δικαιώματος επιλογής σχετικά με την απόκτηση παιδιών. Αυτό πρέπει να επιτύχουμε.
<P>
Σε καμία περίπτωση δεν πρόκειται να προωθηθεί η άμβλωση ως μέθοδος οικογενειακού προγραμματισμού. Οι κυβερνήσεις δεσμεύονται να αντιμετωπίσουν τις επιπτώσεις των επικίνδυνων αμβλώσεων στην υγεία ως θέμα δημόσιας υγείας -γιατί συμβαίνουν και ακούσαμε πόσες πολλές γυναίκες πεθαίνουν εξαιτίας τους- και να περιορίσουν την προσφυγή στην άμβλωση μέσω βελτιωμένων υπηρεσιών οικογενειακού προγραμματισμού. Όταν η άμβλωση δεν είναι παράνομη, θα πρέπει να είναι ασφαλής και να αποτελεί μέρος μιας ευρύτερης υπηρεσίας αναπαραγωγικής υγείας. Αυτό είναι εξαιρετικά σημαντικό.
<P>
Από την άλλη, είναι αλήθεια ότι τα συστήματα υγειονομικής περίθαλψης θα πρέπει να είναι καλύτερα, γιατί είναι ανεπαρκή, και τώρα επιδιώκουμε την ενίσχυσή τους με την εκπαίδευση περισσότερου υγειονομικού προσωπικού και με ένα σύστημα ασφάλειας υγείας που αποτελεί πρωτοβουλία της γαλλικής Προεδρίας.
<P>
Είναι σωστό ότι πολλά χρήματα δόθηκαν τα τελευταία χρόνια π.χ. για την καταπολέμηση του HIV/AIDS, δυστυχώς όμως στην Αφρική αυξάνονται οι γυναίκες που μολύνονται από HIV/AIDS: τώρα είναι θετικά στον HIV ένα στα τέσσερα κορίτσια ηλικίας 16-24 ετών. Αυτό είναι φρικτό. " Επιτροπή το κατανοεί και ενθαρρύνει τον μεγαλύτερο προσανατολισμό πρωτοβουλιών μέσω του Παγκόσμιου Ταμείου στις γυναίκες, καθώς και το να λαμβάνουν οι πρωτοβουλίες αυτές περισσότερο υπόψη τη διάσταση του φύλου.
<P>
Τέλος, σχετικά με το ζήτημα της μετανάστευσης, αυτό θα μπορούσε να πάρει λάθος κατεύθυνση. Αυτή η επονομαζόμενη "διαρροή εγκεφάλων" είναι ένα από τα ζητήματα που θα πρέπει να αντιμετωπιστούν στο πλαίσιο της γενικής αντιμετώπισης της μετανάστευσης. Έχει τόσο θετικές όσο και αρνητικές πλευρές και πρέπει να βρούμε τη σωστή ισορροπία.
<SPEAKER ID="279" NAME="Πρόεδρος">
Έχω λάβει έξι προτάσεις ψηφίσματος, που κατατέθηκαν σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (Άρθρο 142 του Κανονισμού)
<SPEAKER ID="280" NAME="Cristian Silviu Buşoi  " LANGUAGE="RO">
" ΕΕ έχει δεσμευτεί για την επίτευξη των αναπτυξιακών στόχων της χιλιετίας, όπως η μείωση του ποσοστού μητρικής θνησιμότητας κατά 75% μέχρι το 2015.
<P>
Παρότι στο σύνολό τους οι χώρες της ΕΕ βρίσκονται στον σωστό δρόμο, μικρή πρόοδος καταγράφεται στον τομέα της μητρικής θνησιμότητας. Οι πρωτοβουλίες της Ευρωπαϊκής Επιτροπής για τη διοχέτευση πόρων στη μεταρρύθμιση των συστημάτων υγειονομικής περίθαλψης, προκειμένου να βελτιωθούν η ποιότητα των προγεννητικών και μεταγεννητικών υπηρεσιών, καθώς και η πρόσβαση σε ανάλογες υπηρεσίες, η στήριξη της έρευνας στο πεδίο της αναπαραγωγικής ιατρικής και η κατάρτιση του ιατρικού προσωπικού ήταν ενδεδειγμένες για την επίτευξη του στόχου 5.
<P>
O χάρτης για τη βελτίωση της απόδοσης των συστημάτων υγειονομικής περίθαλψης, που εγκρίθηκε στο Ταλίν τον Ιούνιο του 2008, αποτελεί επίσης σημαντική πρόοδο. Παρόλα αυτά, υπάρχουν ανεπτυγμένες χώρες, όπως η Γαλλία, η Μεγάλη Βρετανία ή οι Κάτω Χώρες, με πολύ χαμηλό ποσοστό θνησιμότητας, για τις οποίες φαίνεται δύσκολη η μείωση κατά 75% μέχρι το 2015, εφόσον η εξέλιξη είναι πιο αργή απ' ό,τι σε χώρες με υψηλότερο ποσοστό μητρικής θνησιμότητας. Επίσης, εξακολουθούν να υπάρχουν διαφορές σε ό,τι αφορά τη σημειωθείσα πρόοδο στα κράτη της ΕΕ, ακόμα και σε περιοχές των διαφόρων χωρών.
<P>
Συνεπώς, προκειμένου να επιτευχθεί ο στόχος που έχει τεθεί για το 2015, είναι αναγκαίος ο γρήγορος εκσυγχρονισμός των ευρωπαϊκών συστημάτων υγειονομικής περίθαλψης, με ιδιαίτερη έμφαση στην έρευνα για τη βελτίωση των προγεννητικών και μεταγεννητικών υπηρεσιών, καθώς και στην πιο αποτελεσματική υγειονομική εκπαίδευση και οικογενειακό προγραμματισμό.
<SPEAKER ID="281" NAME="Monica Maria Iacob-Ridzi  " AFFILIATION="PPE-DE">
γραπτώς. - (RO) " Ευρωπαϊκή Ένωση είναι θερμός υποστηρικτής των αναπτυξιακών στόχων της χιλιετίας, που εγκρίθηκαν από τα "νωμένα Έθνη και που καθόρισαν τους στόχους προς επίτευξη μέχρι το 2015 όσον αφορά την ειρήνη, την ασφάλεια, την ανάπτυξη, τη διακυβέρνηση και τα ανθρώπινα δικαιώματα.
<P>
Από τους 8 στόχους ιδιαίτερη προσοχή πρέπει να δοθεί στη βελτίωση της μητρικής υγείας, καθώς πάνω από μισό εκατομμύριο γυναίκες, κυρίως από την Αφρική και την Ασία, πεθαίνουν κατά τη διάρκεια της εγκυμοσύνης ή του τοκετού.
<P>
" βασική αιτία που οδηγεί στην αύξηση του ποσοστού θνησιμότητας σε παγκόσμιο επίπεδο είναι η έλλειψη καταρτισμένου προσωπικού για την παροχή μητρικής βοήθειας κατά τη διάρκεια τόσο της εγκυμοσύνης όσο και του τοκετού. Αυτή η κατάσταση πρέπει να διορθωθεί, επενδύοντας σημαντικούς πόρους στις υπανάπτυκτες χώρες, τόσο στην κατάρτιση εξειδικευμένου προσωπικού όσο και σε ιατρικό εξοπλισμό.
<P>
Οι στόχοι για τη Ρουμανία, σε ό,τι αφορά τη βελτίωση της μητρικής υγείας, είναι η μείωση του ποσοστού θνησιμότητας σε 10 μητρικούς θανάτους ανά 100 000 γεννήσεις μέχρι το 2015 και η εξασφάλιση καθολικής πρόσβασης σε υπηρεσίες υγειονομικής περίθαλψης.
<P>
Επί του παρόντος, η Ρουμανία έχει αρνητική φυσική αύξηση, με ένα ποσοστό θνησιμότητας της τάξεως του 12%. Μέσω προγραμμάτων κοινωνικής πρόνοιας και ενημέρωσης, υπηρεσιών για τη μητέρα και το παιδί, καθώς και πρόσθετης οικονομικής ενίσχυσης από την ΕΕ, το ποσοστό γεννήσεων πρέπει να ανακτήσει την αυξητική τάση του και η Ρουμανία να παραμείνει στη δημογραφική στρατηγική της Ευρωπαϊκής Ένωσης.

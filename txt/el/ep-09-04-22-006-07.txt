<CHAPTER ID="006-07">
7. Συντονισμός συστημάτων κοινωνικής ασφάλισης: εκτελεστικός Κανονισμός (
<P>
- Πριν από την ψηφοφορία:
<SPEAKER ID="088" NAME="Jean Lambert">
εισηγήτρια. - Κύριε Πρόεδρε, θα ήθελα να ξεκινήσω ευχαριστώντας όλους τους συναδέλφους που ασχολήθηκαν με αυτό τα τελευταία πέντε χρόνια καθώς και της Επιτροπή και το Συμβούλιο για την προσφορά τους σε αυτό τον εκτελεστικό Κανονισμό.
<P>
Ο συντονισμός των συστημάτων κοινωνικής ασφάλισης υπάρχει από το 1971 - δεν είναι καινούργιος, όπως πίστευαν ορισμένοι την τελευταία φορά που το συζητήσαμε - και αυτός ο κανονισμός είναι που θα συζητηθεί στο πλαίσιο της συζήτησης για τη διασυνοριακή υγειονομική περίθαλψη την Πέμπτη το πρωί. Αυτός είναι ο κανονισμός στον οποίο αναφέρεται, και αυτή είναι η εφαρμογή του.
<P>
Πιστεύουμε ότι έχουμε κάνει σημαντική πρόοδο, αναφορικά και σε τομείς όπως τα ηλεκτρονικά μέσα επικοινωνίας, που ευελπιστώ να επιταχύνουν τη διαδικασία για όλους τους πολίτες, εμείς όμως στο Κοινοβούλιο πιστεύουμε ότι προστατεύουμε τα δικαιώματα των πολιτών μέσω αυτής της διαδικασίας, ότι τώρα δικαιούνται πολύ περισσότερες πληροφορίες, μεταξύ άλλων και στην περίπτωση όσων έχουν αποσπαστεί για εργασιακούς λόγους. Πιστεύουμε επίσης ότι έχουμε κάνει ελάχιστη πρόοδο ως προς τις προθεσμίες - παρόλο που αυτό είναι κάτι που εναπόκειται στα Κράτη Μέλη.
<P>
Αυτό είναι σημαντικό: σημαίνει ότι μπορούμε να εισάγουμε τον αναθεωρημένο κανονισμό και ευελπιστώ αυτό να έχει πιο γρήγορα αποτελέσματα και προς το συμφέρον όλων των πολιτών. Θα ήθελα ξανά να ευχαριστήσω όλους τους συναδέλφους που ασχολήθηκαν σε αυτή τη μακρά, δύσκολη αλλά ελπίζω γόνιμη διαδικασία.
<P>
(Χειροκρότημα)

<CHAPTER ID="021">
Απολογισμός των δέκα ετών της Οικονομικής και Νομισματικής Ένωσης (συζήτηση) 
<SPEAKER ID="057" NAME="Πρόεδρος">
Προχωρούμε με τη συζήτηση για τα δέκα πρώτα χρόνια της Οικονομικής και Νομισματικής Ένωσης και τις μελλοντικές προκλήσεις. Σε αυτό το πλαίσιο, θα ήθελα να καλωσορίσω θερμά τον Πρωθυπουργό και Υπουργό Οικονομικών του Λουξεμβούργου και πρόεδρο του Eurogroup, τον κ. Jean-Claude Juncker, στο Ευρωπαϊκό Κοινοβούλιο.
<P>
(Χειροκροτήματα)
<P>
Είναι, φυσικά, χαρά μου επίσης που καλωσορίζω τον αρμόδιο Επίτροπο, κ. Joaquín Almunia.
<SPEAKER ID="058" NAME="Pervenche Berès">
εισηγήτρια. - (FR) Κύριε Πρόεδρε, κύριε Πρόεδρε του Eurogroup, κύριε Επίτροπε, πιστεύω ότι αυτή είναι μια σημαντική στιγμή, και το θέμα που πρόκειται να συζητήσουμε σήμερα επηρεάζει σε μεγάλο βαθμό τους Ευρωπαίους στο σύνολό τους.
<P>
Πιστεύω, και όλοι σήμερα είναι πεπεισμένοι γι' αυτό, ότι το ευρώ είναι το μεγαλύτερο κεφάλαιό μας, η καλύτερη επένδυσή μας. Είναι τώρα καιρός να κάνουμε απολογισμό, αλλά μέσω απολογισμού σε μια περίοδο κρίσης πρέπει σαφώς να βρούμε τα μέσα για να επανέλθουμε. Σε τι κατάσταση θα ήμασταν χωρίς το ευρώ; Χωρίς το ευρώ, η Ισλανδία σήμερα θα ήταν περίπου όπως η Ιρλανδία, ή, μάλλον, η Ιρλανδία θα έμοιαζε με την Ισλανδία.
<P>
Έχουμε ανοίξει εκ νέου τις συζητήσεις σε αυτή την κρίση, διότι όλοι έχουν συνειδητοποιήσει πόσο κεντρικό ήταν το ευρώ στην ικανότητά μας να αντιστεκόμαστε, όχι μόνο σε συνηθισμένους καιρούς, αλλά και σε καιρούς κρίσης.
<P>
Κύριε Επίτροπε, θα ήθελα να σας ευχαριστήσω για τη διορατικότητά σας, διότι όταν, το Μάιο του 2008, σε αυτό το Σώμα, θέσατε αυτό το έγγραφο προς συζήτηση, κανείς δεν συνειδητοποίησε πόσο χρήσιμο και απαραίτητο θα ήταν, ή πώς θα στήριζε τη ζωτική εργασία που στοχεύει στην προοπτική για το μέλλον και στην ικανότητα αντιμετώπισης της κρίσης που είναι μπροστά μας με βάση αυτό το γερό θεμέλιο που είναι το ευρώ.
<P>
Εντούτοις έχω πλήρη επίγνωση του γεγονότος ότι, στη συζήτησή σας με τους υπουργούς οικονομίας και οικονομικών, ξαφνικά είχαν το μυαλό τους αλλού, ξαφνικά είχαν το μυαλό τους σε θέματα στα οποία δεν έδιναν προσοχή: εκείνα των χρηματοπιστωτικών αγορών. Πρέπει να τους υπενθυμίσετε ότι, αν θέλουν στο μέλλον να βγουν από την κρίση στην οποία βρισκόμαστε, δεν θα ξεφύγουν χωρίς να κάνουν δύο πράγματα.
<P>
Θα πρέπει να ισορροπήσουν την Οικονομική και τη Νομισματική Ένωση. Έχουμε δει αυτό να γίνεται για τη διαχείριση της κρίσης στις χρηματοπιστωτικές αγορές. Το βλέπουμε να γίνεται σήμερα για τη διαχείριση της κρίσης στην πραγματική οικονομία την οποία αντιμετωπίζουμε. " νομισματική πολιτική μπορεί να κάνει πολλά, με ένεση ρευστότητας για να βοηθήσει τις αγορές να λειτουργήσουν και με μείωση των επιτοκίων για να προσπαθήσει να αναζωογονήσει τις επενδύσεις. Αλλά αυτό είναι όλο! Μετά από αυτό, εναπόκειται στις κυβερνήσεις να αναλάβουν δράση για να διασώσουν τις τράπεζες, να απαλλαγούν από τα τοξικά προϊόντα, και, μελλοντικά, να αναζωογονήσουν την οικονομική δραστηριότητα εντός της Ευρωπαϊκής Ένωσης.
<P>
Ήρθε λοιπόν η στιγμή οι υπουργοί οικονομίας και οικονομικών να χρησιμοποιήσουν τη συνθήκη που τους λέει να θεωρούν την οικονομική τους πολιτική ως πολιτική κοινού ενδιαφέροντος. Με βάση τα παραπάνω, κύριε Επίτροπε, ξεκινήστε πάλι τη συζήτηση στο Ecofin, ζητήστε αυτό τον οδικό χάρτη που τους έχετε προτείνει, και ευθυγραμμιστείτε μαζί μας στη βάση των προτάσεων, των προτάσεών μας, τις οποίες θα έχετε εγκρίνει, έτσι ώστε, στο μέλλον, το ευρώ να εξυπηρετεί πραγματικά την ανάπτυξη και την απασχόληση.
<P>
Όσον αφορά τη νομισματική πολιτική, βεβαίως, σεβόμαστε την ανεξαρτησία της Κεντρικής Τράπεζας, αλλά σεβόμαστε επίσης τη Συνθήκη στο σύνολό της, και το άρθρο 105, πέρα από τη σταθερότητα των τιμών, ορίζει ότι η Κεντρική Τράπεζα πρέπει να επιδιώκει άλλους στόχους της Ένωσης. Χρειάζεται να το επισημάνω; Χρειάζεται να πω ότι, αύριο μπορεί να ανοίξουμε επίσης μια νέα συζήτηση; Δεν είναι απαραίτητο, δεν είναι στην έκθεσή μας, αλλά δεν θα είναι απαραίτητο για να ανοίξουμε μια συζήτηση σχετικά με τη συμπερίληψη ενός στόχου σταθερότητας των χρηματοπιστωτικών αγορών στους στόχους της νομισματικής πολιτικής; Σας θέτω το ερώτημα.
<P>
Σαφώς, δεν θα σημειώσουμε πρόοδο στη λειτουργία της Οικονομικής και Νομισματικής Ένωσης, αν δεν λάβουμε περισσότερο υπόψη τη σχέση μεταξύ της πραγματικής οικονομίας και των χρηματοπιστωτικών αγορών. Σήμερα πληρώνουμε το τίμημα που το έχουμε ξεχάσει.
<P>
Σχετικά με τη διεύρυνση, αυτή η κρίση ξανανοίγει τους όρους της συζήτησης, αλλά πιστεύω ότι πρέπει να παραμείνουμε αυστηροί. " μεταρρύθμιση πριν από την είσοδο στην ευρωζώνη είναι ευκολότερη απ' ότι η μεταρρύθμιση μετά την είσοδο στην ευρωζώνη, παρόλο που αυτό είναι εξαιρετικά απαιτητικό. Κύριε Επίτροπε, το κάνατε βασικό σημείο της έκθεσής σας: την ιδέα ότι οι διαφορές που προέκυψαν στη λειτουργία της ευρωζώνης είναι λόγος ανησυχίας. Είναι μεγαλύτερες απ' ότι είχαμε φανταστεί αρχικά.
<P>
Επομένως, εμείς, το Ευρωπαϊκό Κοινοβούλιο, σας καλούμε να προσφέρετε στην Ευρωπαϊκή Ένωση εργαλεία που να της δίνουν τη δυνατότητα να παρατηρεί την ποιότητα των δημόσιων δαπανών, για να δούμε πώς αντιδρούν τα κράτη μέλη και να διασφαλίσουμε ότι αυτή δεν είναι απλώς μια συζήτηση για τα όρια, που επιτρέπει μόνο μια γενική συζήτηση και όχι συζήτηση σχετικά με την ποιότητα των δημόσιων δαπανών, η οποία είναι ευθύνη των υπουργών οικονομίας και οικονομικών.
<P>
Στον οδικό χάρτη που μας προτείνετε, πιστεύουμε επίσης, κύριε Επίτροπε, ότι πρέπει να απευθυνθείτε στα κράτη μέλη σήμερα για να τους ζητήσετε να επανεξετάσουν τα σχέδιά τους. Τα εθνικά μεταρρυθμιστικά προγράμματά τους δεν λαμβάνουν υπόψη, αυτή τη στιγμή, τις τελευταίες προβλέψεις που έχετε βάλει στο τραπέζι.
<P>
Αν πρόκειται να πάρουμε σοβαρά την κοινή άσκηση ενός συντονισμού της οικονομικής πολιτικής, αυτά τα σχέδια πρέπει τώρα να αναθεωρηθούν με βάση τις προβλέψεις ανάπτυξης που έχετε βάλει στο τραπέζι και έχουν υποστηριχθεί και επιβεβαιωθεί από το ΔΝΤ και τον ΟΟΣΑ.
<P>
Τέλος, από τις προτάσεις που διατυπώνουμε, θα ήθελα να επιστήσω την προσοχή σας στα ζητήματα που διακυβεύονται από την άποψη της εξωτερικής εκπροσώπησης της ευρωζώνης. Για πολύ καιρό έχουμε υιοθετήσει μια παθητική στάση. Το ευρώ μας προστάτευσε. Όμως, εκτός από το να μας προστατεύει, τώρα πρέπει να μας δώσει τη δυνατότητα να είμαστε παίκτης με ισχυρή φωνή στη διεθνή σκηνή, έτσι ώστε να μην είμαστε μόνο ο ασταθής σύνδεσμος σε μια συζήτηση ανάμεσα στις άλλες μεγάλες νομισματικές δυνάμεις. Είμαστε μια μεγάλη νομισματική δύναμη, πρέπει να δεχθούμε πλήρως τις συνέπειες αυτού του γεγονότος, και αυτό είναι επίσης ένα θέμα για μια συνεκτική και συντονισμένη συζήτηση στο πλαίσιο του Συμβουλίου των Υπουργών.
<P>
Εμείς, το Ευρωπαϊκό Κοινοβούλιο, είμαστε περισσότερο από πρόθυμοι να παίξουμε το ρόλο μας σε αυτή την άσκηση, όπως γνωρίζετε.
<SPEAKER ID="059" NAME="Werner Langen" LANGUAGE="DE">
Κύριε Πρόεδρε, θα ήθελα να χαιρετίσω τους εκπροσώπους της ευρωζώνης, τον Πρωθυπουργό και τον Επίτροπο Οικονομικών και Νομισματικών Θεμάτων. Κάνοντας απολογισμό συνολικά, νομίζω ότι μπορούμε να πούμε ότι, κατά τα δέκα πρώτα έτη, το ευρώ ήταν απολύτως επιτυχές. Δεν εξελίχθηκαν όλα εντελώς ομαλά, αλλά, κυρίως κατά τη διάρκεια της πρόσφατης κρίσης στις χρηματοπιστωτικές αγορές, τα θεσμικά όργανα απέδειξαν την αξία τους. Βάσει της θεσμικής συνεργασίας εντός της ευρωζώνης, οι αποφάσεις μπορούσαν να προετοιμάζονται γρήγορα, να εφαρμόζονται αμέσως και, ιδίως, να χρησιμεύουν ως παραδείγματα και για τα 27 κράτη μέλη.
<P>
Έχουμε υποβάλει μια έκθεση που περιέχει 62 λεπτομερή σημεία, περιλαμβανομένης μιας αξιολόγησης του παρελθόντος και των προοπτικών για το μέλλον. " κ. Berès έχει ήδη μιλήσει για ορισμένα σημεία που αφορούν τις προοπτικές για το μέλλον, και θα ήθελα να επεκταθώ σε αυτά. Πίσω από όλες τις θετικές αποκρίσεις στο ευρώ, εξακολουθεί να υπάρχει το ερώτημα του τι θα συμβεί στη συνέχεια. Είναι η ευρωζώνη και η Ευρωπαϊκή Κεντρική Τράπεζα έτοιμες για τις επικείμενες προκλήσεις; Θα υπάρχουν σίγουρα προκλήσεις που θα πρέπει να αναλυθούν. Θα ήθελα να σας υπενθυμίσω τις διαφορές στην ανάπτυξη της ανταγωνιστικότητας στη ευρωζώνη, διότι το μυστικό είναι ότι, παρόλο που έχουμε μια κεντρική νομισματική πολιτική, έχουμε τοπικές δημοσιονομικές και οικονομικές πολιτικές. Το Σύμφωνο Σταθερότητας και Ανάπτυξης μπορεί να λειτουργήσει ως στήριγμα μεταξύ αυτών των δύο επιπέδων, μόνο αν τα κράτη μέλη είναι διατεθειμένα να τηρήσουν το σύμφωνο, να δεχτούν τους όρους και να επιδείξουν την απαραίτητη πειθαρχία. Άρα το Σύμφωνο Σταθερότητας και Ανάπτυξης τώρα αντιμετωπίζει την πρώτη μεγάλη δοκιμασία του, με τη μορφή του χειρισμού της χρηματοπιστωτικής κρίσης. Κατά τη γνώμη μου, διαθέτει την απαραίτητη ευελιξία και μπορούν σε κάθε περίπτωση να υπάρξουν προσωρινές εξαιρέσεις σε εξαιρετικές περιπτώσεις, όμως το Σύμφωνο Σταθερότητας και Ανάπτυξης δεν μπορεί απλώς να παραμεριστεί.
<P>
Το άλλο ερώτημα είναι τι θα γίνει στο εξής σε σχέση με το χρέος. Το πακέτο για τις χρηματοπιστωτικές αγορές ολοκληρώθηκε γρήγορα, οι κυβερνήσεις ανέλαβαν δράση και υπήρξε επίδειξη ικανότητας δράσης σε κρίση, επίσης από την Επιτροπή, αλλά το ερώτημα είναι, τώρα θα παραμερίσουμε τις αρχές που έχουν συμβάλει στη σταθερότητα του ευρώ, ή θα επιτύχουμε να αναπτύξουμε και να διατηρήσουμε αυτές τις αρχές;
<P>
Εκτός αυτού, έχουμε κάνει μυριάδες προτάσεις τις οποίες, λόγω του εκπληκτικά περιορισμένου χρόνου που μου δόθηκε για να μιλήσω, δεν μπορώ και δεν θα απαριθμήσω. Όμως γεγονός είναι ότι χρειαζόμαστε μια πιο επίσημη και ενιαία εξωτερική εκπροσώπηση του ευρώ - σε σχέση με την οποία συμμεριζόμαστε πλήρως τη θέση που έλαβε ο πρωθυπουργός του Λουξεμβούργου και Πρόεδρος του Eurogroup. Με εξέπληξε ότι ο κ. Juncker, ως Πρόεδρος του Eurogroup, δεν είχε προσκληθεί στην πιο πρόσφατη διάσκεψη κορυφής στην Ουάσιγκτον. Μπορώ να το πω αρκετά ανοιχτά, διότι έρχεται σε αντίθεση με όλες τις θετικές εξελίξεις. Φυσικά, θέλουμε επίσης το Ευρωπαϊκό Κοινοβούλιο να συμμετέχει κατάλληλα, και υπάρχει ένα θέμα στην ημερήσια διάταξη που συζητάμε εδώ και πολύ καιρό, συγκεκριμένα το ζήτημα του κατά πόσο είναι αρκετό να αυξηθεί ο συντονισμός της δημοσιονομικής και χρηματοπιστωτικής πολιτικής ή αν - όπως πιστεύει η Γαλλία - δεν είναι αρκετό και πρέπει, αντίθετα, να παρασχεθεί μια θεσμική μορφή "οικονομικής διακυβέρνησης", η οποία είναι τόσο αμφιλεγόμενη στη Γερμανία. Ποιος είναι ο σωστός δρόμος; Για την ομάδα μου, η απάντηση είναι σαφής: δεν χρειαζόμαστε οικονομική διακυβέρνηση, αλλά χρειαζόμαστε μεγαλύτερο συντονισμό, περιλαμβανομένου εκείνου σε σχέση με το συμφωνημένο μείγμα πολιτικής. Χρειαζόμαστε βεβαίως και την απαραίτητη πειθαρχία των κρατών μελών, ειδάλλως το ευρώ μπορεί να βρεθεί σε δυσκολίες μακροπρόθεσμα, και κανείς δεν το θέλει.
<P>
Πολλές ευχαριστίες σε όλους τους υπευθύνους. Το Κοινοβούλιο είναι διατεθειμένο να συνεργαστεί στενά, και είμαστε βέβαιοι ότι θα καταφέρουμε να δώσουμε έμφαση με αυτή την έκθεση.
<SPEAKER ID="060" NAME="Joaquín Almunia">
Μέλος της Επιτροπής. - (ES) Κύριε Πρόεδρε, κύριε Πρόεδρε του Eurogroup, κυρίες και κύριοι, καταρχάς πρέπει, για λογαριασμό της Επιτροπής, να ευχαριστήσω τους δύο εισηγητές, την κ. Berès και τον κ. Langen, και όλους όσοι εργάστηκαν σε αυτή την εξαιρετική έκθεση.
<P>
" ποιότητα αυτής της έκθεσης σχετικά με τη δέκατη επέτειο της Οικονομικής και Νομισματικής Ένωσης είναι άξια συγχαρητηρίων. " συνεργασία ανάμεσα στις διάφορες πολιτικές ομάδες, σε μια επίδειξη του υψηλού βαθμού συνοχής σε αυτό το Κοινοβούλιο, θα πρέπει επίσης να λάβει συγχαρητήρια. Αυτό είναι ακόμη ένα πλεονέκτημα και ακόμη ένα θετικό στοιχείο αυτής της Οικονομικής και Νομισματικής Ένωσης, τόσο στο παρόν όσο και στο μέλλον της.
<P>
Αυτή η Οικονομική και Νομισματική Ένωση υπάρχει εδώ και δέκα χρόνια. Αυτή ήταν η αφετηρία για την ανάλυσή μας, καθώς επίσης η αφετηρία για την έκθεση που συντάχθηκε από την Επιτροπή. Ήταν επίσης η αφετηρία για την ανακοίνωση της Επιτροπής που είχα την τιμή να σας παρουσιάσω στις 7 Μαΐου. Όμως η δέκατη επέτειος του ευρώ και της Οικονομικής και Νομισματικής Ένωσης συνέπεσε με μια εξαιρετικά δύσκολη και σύνθετη οικονομική κατάσταση. Αυτό μας επιτρέπει να αναλύσουμε αυτή την Οικονομική και Νομισματική Ένωση όσον αφορά τη χρησιμότητα που έχει το ευρώ, το ενιαίο νόμισμά μας, το σύμβολο της ολοκλήρωσής μας, για την αντιμετώπιση μιας τέτοιας κατάστασης, την οποία δεν είχαμε γνωρίσει ποτέ πριν.
<P>
Το συμπέρασμα είναι ότι τα πρώτα δέκα χρόνια του ευρώ ήταν πολύ θετικά. Όσον αφορά τη χρησιμότητα της Οικονομικής και Νομισματικής Ένωσης στην αντιμετώπιση της σημερινής κατάστασης, το συμπέρασμα είναι επίσης θετικό. Ζούμε σε δύσκολους καιρούς, αλλά έχουμε στα χέρια μας ένα εξαιρετικά χρήσιμο μέσο για την αντιμετώπιση αυτών των δυσκολιών.
<P>
Προφανώς, τα συμπεράσματα της ανάλυσης στην ανακοίνωσή μας την οποία παρουσίασα εδώ στις 7 Μαΐου και τα συμπεράσματα της έκθεσής σας πρέπει να τεθούν σε εφαρμογή, για να μπορέσει αυτό το μέσο να εφαρμοστεί επωφελώς αυτή τη στιγμή. Συμφωνώ με τους δύο εισηγητές ότι ο συντονισμός είναι βασικό στοιχείο.
<P>
Στη συνεδρίαση στην Ουάσιγκτον αυτό το Σαββατοκύριακο, έγινε επίσης συζήτηση για συντονισμό. Χωρίς συντονισμό, δεν μπορούμε να αντιμετωπίσουμε αποτελεσματικά αυτή την κατάσταση. Κανείς δεν μπορεί να λύσει τα οικονομικά προβλήματά του σε μια τέτοια κατάσταση, χωρίς συντονισμό των οικονομικών πολιτικών του. Αυτό ήταν εμφανές πριν από λίγες εβδομάδες, όταν είχαμε να αντιμετωπίσουμε τον κίνδυνο κατάρρευσης του χρηματοπιστωτικού συστήματος. Είναι επίσης προφανές τώρα που έχουμε να αντιμετωπίσουμε την προοπτική της ύφεσης στις περισσότερες από τις οικονομίες μας, και όπου, για πρώτη φορά στη ζωή μας, αντιμετωπίζουμε ακόμη και τον κίνδυνο του αποπληθωρισμού.
<P>
Οι δημοσιονομικές πολιτικές πρέπει να συντονίζονται. " έκθεση σχετικά με την Οικονομική και Νομισματική Ένωση κάνει λόγο για την ανάγκη να αυξηθεί η δημοσιονομική εποπτεία, να επεκταθεί ο τρόπος με τον οποίο συντονίζονται οι φορολογικές και δημοσιονομικές πολιτικές, όπως είπε ο κ. Langen. Όμως πρέπει να έχουμε επίσης υπόψη την αειφορία, όπως ανέφερε η κ. Berès, την ποιότητα των δημόσιων οικονομικών, καθώς και το γεγονός ότι έχουμε ένα σύστημα κανόνων στο Σύμφωνο Σταθερότητας και Ανάπτυξης, το οποίο αναθεωρήθηκε το 2005. Αυτή η αναθεώρηση τώρα αποδεικνύεται πολύ χρήσιμη, διότι σε περιόδους οικονομικής ανάκαμψης μας επέτρεψε να προχωρήσουμε τη δημοσιονομική εξυγίανση. " ευρωζώνη τελείωσε το 2007 σχεδόν με ισοσκελισμένους προϋπολογισμούς - για πρώτη φορά στην ιστορία της, με έλλειμμα 0,6-0,7% - αλλά αυτό σημαίνει ότι τώρα έχουμε επαρκή ευελιξία, έτσι ώστε η φορολογική πολιτική μας να μπορέσει πραγματικά να μας βοηθήσει να υποστηρίξουμε τη ζήτηση, όπως πρέπει να κάνει επίσης η νομισματική μας πολιτική.
<P>
Τα συμπεράσματα της έκθεσής μας είναι ιδιαίτερα χρήσιμα τώρα όσον αφορά την ανάγκη να συνδεθούν οι δημοσιονομικές πολιτικές με τις διαρθρωτικές μεταρρυθμίσεις και, από αυτή την άποψη, συμφωνώ με την κ. Berès: πρέπει να επανεξετάσουμε και να προσαρμόσουμε τα εθνικά προγράμματα της στρατηγικής της Λισαβόνας, τα εθνικά προγράμματα μεταρρύθμισης και πρέπει επίσης, να επανεξετάσουμε τα προγράμματα σταθερότητας και σύγκλισης των κρατών μελών και να τα προσαρμόσουμε στη σημερινή κατάσταση. Θα το συζητήσουμε στους επόμενους μήνες και, γι' αυτό το λόγο, όπως γνωρίζετε, η Επιτροπή θα υποβάλει, στις 26 Νοεμβρίου, ένα σχέδιο δράσης που ενσωματώνει στόχους, μέσα, πολιτικές και δεσμεύσεις. Αυτό το σχέδιο θα δείξει την ανάγκη να προσαρμοστούν τα εθνικά προγράμματα, για να ενωθούν οι εθνικές πολιτικές και να γίνουν συγκλίνουσες και συνεπείς με μια ευρωπαϊκή στρατηγική, πολιτικές και όργανα. Συμφωνώ μαζί σας και με την έκθεση ότι πρέπει να ενισχύσουμε την εξωτερική διάσταση του ευρώ και της Οικονομικής και Νομισματικής Ένωσης.
<P>
Όπως γνωρίζει πολύ καλά ο κ. Juncker, πρέπει να έχουμε μια στρατηγική σε σχέση με τους πολυμερείς οργανισμούς και τους άλλους κύριους συνομιλητές μας με την οποία να μπορούμε να υπερασπιστούμε τα συμφέροντά μας από την άποψη του νομίσματός μας και της Οικονομικής και Νομισματικής Ένωσής μας και, συνεπώς, να υπερασπιστούμε τα οικονομικά συμφέροντα της Ευρωπαϊκής Ένωσης.
<P>
Αυτή η στρατηγική πρέπει να βασίζεται σε αρχές και προτεραιότητες, καθώς επίσης σε μέσα για την ανάληψη δράσης που θα μας επιτρέψουν να μιλάμε με μία φωνή, ενισχύοντας έτσι την επιρροή του κάθε Ευρωπαίου και, ειδικότερα, της ευρωζώνης. Είναι επίσης ζήτημα διακυβέρνησης. Συμφωνώ απόλυτα με πολλές από τις πτυχές της διακυβέρνησης που έχετε συμπεριλάβει στην έκθεσή σας και ελπίζω να συμφωνήσουν οι υπουργοί οικονομικών στο Συμβούλιο Ecofin και στο Eurogroup.
<P>
" κυρία Berès - και με αυτό ολοκληρώνω - είπε στην παρέμβασή της ότι ο Επίτροπος και η Επιτροπή θα έπρεπε για μία ακόμη φορά να επιστήσουν την προσοχή των υπουργών οικονομικών στα συμπεράσματα αυτής της έκθεσης. Υπάρχει ένας χαρακτήρας του Μολιέρου ο οποίος είπε ότι νόμιζε ότι μιλούσε έμμετρα, αλλά στην πραγματικότητα μιλούσε σε πεζό λόγο χωρίς να το αντιλαμβάνεται. Πιστεύω ότι οι συζητήσεις που διεξάγονται τώρα από τους υπουργούς του Eurogroup, υπό την προεδρία του κ. Jean Claude Juncker, από τους υπουργούς στο Συμβούλιο Ecofin και τους υπουργούς στη συνεδρίαση της Ουάσινγκτον είναι συζητήσεις που ταιριάζουν απόλυτα με τις προτεραιότητες και την ανάγκη συντονισμού που αντικατοπτρίζεται στην έκθεση της Επιτροπής και στην έκθεσή σας, αν και ορισμένοι από αυτούς είναι πιθανόν να μην το γνωρίζουν.
<P>
(Χειροκροτήματα)
<SPEAKER ID="061" NAME="Jean-Claude Juncker">
Πρόεδρος του Eurogroup. - (FR) Κύριε Πρόεδρε, κύριε Επίτροπε, κ. Berès, κ. Langen, κυρίες και κύριοι, θα ήθελα να ξεκινήσω συγχαίροντας τους δύο εισηγητές σας για την έκθεση που έχουν υποβάλει σ' εσάς και σ' εμάς, αφού τη διαβάζουμε και τη συζητάμε. Αυτή η έκθεση είναι δίκαιη και πηγαίνει αρκετά μακριά για να εξασφαλίσει ότι θα παραμείνουμε απασχολημένοι κατά τη διάρκεια των προσεχών μηνών.
<P>
Συμφωνώ με την ανάλυση που έγινε στην έκθεση της κ. Berès και του κ. Langen σχετικά με την εκτίμηση των δέκα πρώτων ετών του ενιαίου νομίσματος. Δεν υπάρχει τίποτα για να προστεθεί ή να αφαιρεθεί από όσα έχουν εκφράσει στην έκθεσή τους. Επιπλέον, είναι μια έκθεση που έχει την υποστήριξη μιας μεγάλης πλειοψηφίας σε αυτό το Σώμα, τουλάχιστον όταν η Επιτροπή έχει εκφράσει τη γνώμη της γι' αυτήν. Σημειώνω ότι ο ενθουσιασμός του Σώματος για το ενιαίο νόμισμα είναι πολύ μεγαλύτερος σήμερα, από ό, τι ήταν πριν από 12 ή 13 χρόνια, ακόμη και πριν από 10 χρόνια, και θα πρέπει να είμαστε ικανοποιημένοι γι' αυτό.
<P>
Όσον αφορά τις οικονομικές αποκλίσεις, τα ανοίγματα ανάμεσα στις διαρθρωτικές μεταρρυθμίσεις και τις διαφορές όσον αφορά τη διαχείριση των δημόσιων οικονομικών, θα ήθελα πρώτα απ' όλα να επισημάνω ότι δεν κατάλαβα τι εννοούσε η έκθεση όταν έλεγε ότι τα αποτελέσματα δεν ανταποκρίνονται στις προσδοκίες που υπήρχαν κατά τη στιγμή της εισαγωγής του ενιαίου νομίσματος. Δεν γνωρίζω καμία ποσοτική έκθεση σχετικά με τις αποκλίσεις μεταξύ των διαφόρων κρατών μελών της ζώνης του ευρώ. Δεδομένου ότι αυτή η έκθεση δεν υπάρχει, είναι συνεπώς περιστασιακό σχόλιο, το οποίο δεν κατάλαβα. Συμμερίζομαι όμως την άποψη ότι αυτές οι αποκλίσεις τείνουν μερικές φορές να αυξάνονται, κάτι που, μέχρι τώρα, δεν έχει απειλήσει τη συνοχή της ευρωζώνης, αλλά, αν αυτή η απόκλιση επιμείνει, θα μπορούσαν να βλάψουν τη συνοχή της μακροπρόθεσμα.
<P>
Για τα υπόλοιπα και σε αυτό το πλαίσιο, πρέπει να είμαστε ικανοποιημένοι που η Ευρώπη - η Ευρωπαϊκή Ένωση γενικότερα και το Eurogroup ειδικότερα - η οποία είναι σήμερα αντιμέτωπη με μία από τις σοβαρότερες κρίσεις που είχε να αντιμετωπίσει τις τελευταίες δεκαετίες, έχει διαχειριστεί με επιδεξιότητα την κρίση στην οποία βρισκόμαστε σήμερα, αν μη τι άλλο, αποφεύγοντας τα λάθη που έγιναν στην Ευρώπη κατά τη διάρκεια της δεκαετίας του 1970. Το να λέμε ότι δεν έχουμε επαναλάβει τα ίδια λάθη δεν είναι μικρό πράγμα, διότι οικονομικά και πολιτικά, αυτό μας έδωσε τη δυνατότητα να εμποδίσουμε να αυξήσει η κρίση τις αποκλίσεις εντός της Νομισματικής Ένωσης και να συμβάλει στην υπονόμευση της συνοχής της.
<P>
Το γεγονός είναι ότι, ενώπιον μιας κρίσης του μεγέθους που γνωρίζουμε και ενώπιον μιας κρίσης που επεκτείνεται διαρκώς στην πραγματική οικονομία, είναι απαραίτητη μια δυνατή και συντονισμένη αντίδραση οικονομικής πολιτικής σε ευρωπαϊκό επίπεδο και πρέπει να σκεφτούμε τον καλύτερο τρόπο οργάνωσής της, λαμβάνοντας υπόψη, αφενός το εννοιολογικό και κανονιστικό πλαίσιό μας - εδώ αναφέρομαι στο Σύμφωνο Σταθερότητας και Ανάπτυξης και στη Στρατηγική της Λισαβόνας - και αφετέρου τη σοβαρότητα της κρίσης, οι συνέπειες της οποίας είναι πολύ σοβαρότερες από ό, τι είχαμε φανταστεί πριν από λίγους μήνες.
<P>
" δημιουργία του δεύτερου σε μέγεθος νομίσματος στον κόσμο έχει σίγουρα πλεονεκτήματα, αλλά συνεπάγεται και υποχρεώσεις, με το G20 την περασμένη Παρασκευή και Σάββατο στην Ουάσιγκτον να μας υπενθυμίζει τις υποχρεώσεις μας και εκείνες των άλλων. Πρέπει να χρησιμοποιήσουμε και να εκμεταλλευτούμε τις τρεις εβδομάδες που έχουμε πριν από το Ευρωπαϊκό Συμβούλιο του Δεκεμβρίου, για να τελειοποιήσουμε επιδέξια την ευρωπαϊκή μας στρατηγική και για να προλάβουμε αποσπασματικές αντιδράσεις σε εθνικό επίπεδο. Αυτές οι αποσπασματικές αντιδράσεις φυσικά μας απειλούν. Συγκινούμαι που ακούω τις εκκλήσεις και νέες εκκλήσεις για συντονισμό της οικονομικής πολιτικής που εκφράζονται κυρίως στη γλώσσα του Βολταίρου.
<P>
Θα ήθελα αυτοί που κάνουν έκκληση για το συντονισμό των οικονομικών πολιτικών να δώσουν πρώτα το παράδειγμα και να επιδείξουν την ειλικρίνεια των λόγων τους. Παρατηρώ ότι οι διάφορες κυβερνήσεις των διαφόρων χωρών μελών της ευρωζώνης ρίχνονται άπληστα, και δικαιολογημένα, στα προβλήματα που αντιμετωπίζει ο κλάδος της αυτοκινητοβιομηχανίας των χωρών τους. Θα ήθελα αυτοί που μιλούν για τον κλάδο της αυτοκινητοβιομηχανίας και δεν παύουν να μιλούν για το συντονισμό των οικονομικών πολιτικών να συντονίσουν τις εθνικές δράσεις τους όταν πρόκειται για την ανάληψη πρωτοβουλιών στον κλάδο της αυτοκινητοβιομηχανίας. Τα υπόλοιπα είναι άνευ σημασίας. Πραγματικός συντονισμός και απόδειξη, με υποστηρικτικό παράδειγμα, της ειλικρίνειας αυτών των λόγων.
<P>
(Χειροκροτήματα)
<P>
Όσον αφορά τη νομισματική πολιτική, ξέρετε πόσο ντροπαλός είμαι, ποτέ δεν θα πρόφερα λέξη γι' αυτήν, παρά μόνο για να πω ότι εξακολουθώ να πιστεύω ότι ο ρόλος που έπαιξε η Ευρωπαϊκή Κεντρική Τράπεζα κατά τη διάρκεια των τελευταίων μηνών ήταν πραγματικά υποδειγματικός.
<P>
Ενοποίηση και εποπτεία των χρηματοπιστωτικών αγορών - αυτή είναι μια άλλη πλευρά των σκέψεων που οι εισηγητές σας έχουν καλύψει στην έκθεσή τους. Το G20 μας έχει καθορίσει ένα φιλόδοξο οδικό χάρτη. Πρέπει να μεταφραστεί σε συγκεκριμένη δράση από το G20, και συνεπώς από την Ευρωπαϊκή Ένωση και από τα μέλη του Eurogroup. Ίσως να θυμάστε ότι οι χώρες μέλη του Eurogroup και εκείνες της Ευρωπαϊκής Ένωσης ήταν οι πρώτες που ζήτησαν να αντληθούν τα κατάλληλα διδάγματα από την κρίση που αντιμετωπίζουμε και δεν θέλω να κρατήσω για αργότερα το κεφάλαιο των αναμνήσεών μου που είναι αφιερωμένο σε αυτό το επεισόδιο. Για τέσσερα χρόνια δεν παύουμε να επαναλαμβάνουμε - μιλάω τους υπευθύνους του Eurogroup - στους υπουργούς οικονομικών της Ιαπωνίας και των "ΠΑ και δεν παύουμε να εφιστούμε την προσοχή στους Αμερικανούς φίλους μας στους κινδύνους από το διπλό τους έλλειμμα και στους κινδύνους που απορρέουν από τη συστηματική υποτίμηση των κινδύνων, ιδίως όσον αφορά τα ακίνητα.
<P>
Για δύο χρόνια πολλοί από εμάς, σε επίπεδο G7 και ιδίως υπό τη γερμανική προεδρία του G7, ζήτησαν, με κάπως απότομο ύφος, πιο εκτενή ρύθμιση των χρηματοπιστωτικών αγορών. Δεν δέχομαι εκείνοι που το απέρριψαν κατά το παρελθόν σήμερα να δίνουν την εντύπωση ότι είναι επικεφαλής της ευρωπαϊκής αντίδρασης. Οι κυβερνήσεις των "ΠΑ και του "Β είχαν όλο τον απαραίτητο χρόνο για να δεχτούν τις προτάσεις του Eurogroup για την καλύτερη ρύθμιση των χρηματοπιστωτικών αγορών. Δεν επιθυμούσαν να το πράξουν. Δεν πρέπει να δώσουν σήμερα την εντύπωση ότι είναι επικεφαλής των άλλων.
<P>
Όσον αφορά τη διεύρυνση της ευρωζώνης, δεν έχω τίποτα να πω διαφορετικό από αυτό που είπαν οι εισηγητές σας. Θα ήθελα απλώς να επισημάνω ότι η συμμετοχή στην ευρωζώνη είναι, φυσικά, πλεονέκτημα και ευκαιρία, αλλά συνεπάγεται επίσης υποχρεώσεις, ορισμένες των οποίων πρέπει να έχουν εκπληρωθεί πριν καταστεί δυνατή η ένταξη στην ευρωζώνη.
<P>
Αυτός ο εντελώς κατανοητός ενθουσιασμός για τη νέα διαμόρφωση του G7 προκαλεί όμως προβλήματα σχετικά με την εξωτερική εκπροσώπηση της ευρωζώνης. Πάντα κάναμε έκκληση, εντός του Eurogroup, η Ευρωπαϊκή Ένωση και το Eurogroup να έχουν μεγαλύτερη παρουσία στο G20, στο Διεθνές Νομισματικό Ταμείο και στο Ταμείο Χρηματοπιστωτικής Σταθερότητας. Εμείς, στο Eurogroup, ήμασταν οι πρώτοι που διεκδικήσαμε μια διαρκή και μόνιμη έδρα για την Επιτροπή στο G20, κάτι που δεν εμπόδισε τον πρόεδρο της Επιτροπής να μη διεκδικήσει την Προεδρία του Eurogroup - θα δούμε αργότερα με ποιες συνέπειες. Όμως νομίζουμε ότι η Ευρωπαϊκή Κεντρική Τράπεζα και η Επιτροπή πρέπει να εκπροσωπούνται σε μακροπρόθεσμη βάση στο G20, όπως και το Eurogroup, είτε εκπροσωπούνται από τον Πρόεδρο του Eurogroup, ο οποίος προσπαθεί σεμνά να καθοδηγήσει την εργασία των υπουργών οικονομικών, για τους οποίους ο κ. Sarkozy σχολίασε ότι ήταν άνισοι, είτε από κάποιον άλλο. Δεν αναζητώ την Προεδρία του Eurogroup σε επίπεδο υπουργού οικονομικών για τη δική μου ευχαρίστηση και δόξα, που δεν είναι και πολύ ελαστική. Το κάνω από καθήκον. Αν άλλοι πιστεύουν ότι μπορούν να αναλάβουν καλύτερα αυτά τα καθήκοντα, τότε ας το κάνουν, αλλά θα πρέπει να εφαρμόζουν κατά τα επόμενα χρόνια σε αυτά την ίδια ένταση με εκείνη την οποία δίνουν την εντύπωση ότι θέλουν να εφαρμόσουν αυτή τη στιγμή.
<P>
Κατά τα λοιπά, όσον αφορά τα οικονομικά μέσα της ΟΝΕ και τη διακυβέρνηση της ομάδας μας, πιστεύω ότι τα τελευταία χρόνια έχουμε σημειώσει σημαντική πρόοδο, αλλά όταν συζητούμε τη συναλλαγματική πολιτική και τη νομισματική πολιτική σε διεθνές επίπεδο, είναι αδιανόητο το δεύτερο σε μέγεθος νόμισμα στον κόσμο να μην εκπροσωπείται σε πολιτικούς και νομισματικούς όρους από εκείνους που είναι υπεύθυνοι για τη διαχείριση αυτών των δύο πλευρών και αυτών των δύο τομέων της κοινής μας πολιτικής.
<P>
Αν θέλουμε οι υπουργοί οικονομικών στο πλαίσιο του Eurogroup να διαχειρίζονται σωστά την οικονομική πλευρά της Οικονομικής και Νομισματικής Ένωσης, τότε οι διάφοροι αρχηγοί κρατών ή κυβερνήσεων πρέπει να δώσουν τις απαραίτητες οδηγίες στους υπουργούς οικονομικών τους. Στο Λουξεμβούργο, όπως γνωρίζετε, αυτό δεν αποτελεί πρόβλημα.
<P>
(Χειροκροτήματα)
<SPEAKER ID="062" NAME="Πρόεδρος">
Ευχαριστώ πολύ, κ. Juncker, όχι μόνο γι' αυτή την έκθεση, αλλά και για την αφοσιωμένη εργασία σας σε αυτό το θέμα ως Πρόεδρος του Eurogroup.
<SPEAKER ID="063" NAME="Jean-Pierre Audy" LANGUAGE="FR">
Κύριε Πρόεδρε, κύριε Πρόεδρε του Eurogroup, κ. Juncker, κύριε Επίτροπε, κυρίες και κύριοι, θα ξεκινήσω συγχαίροντας τους συναδέλφους μου, την κ. Berès και τον κ. Langen, για την ποιότητα της έκθεσής τους, και ευχαριστώντας τους που ενσωμάτωσαν τις τροπολογίες που κατατέθηκαν από την Επιτροπή Διεθνούς Εμπορίου.
<P>
Δέκα χρόνια μετά τη δημιουργία της, η ΟΝΕ πρέπει να θεωρηθεί ως μια ευρωπαϊκή επιτυχία για την οποία πρέπει να είμαστε υπερήφανοι. Κανείς δεν μπορεί να αμφισβητήσει το γεγονός - και πολλές μελέτες το αποδεικνύουν - ότι υπάρχει όντως σύνδεση μεταξύ της νομισματικής πολιτικής και της εμπορικής πολιτικής, και ότι, από αυτή την άποψη, ο θετικός ρόλος της σταθερότητας του νομίσματος είναι απαραίτητος για την αειφόρο ανάπτυξη του διεθνούς εμπορίου.
<P>
" αυξημένη χρήση του ευρώ ως διεθνούς νομίσματος ωφελεί τα κράτη μέλη της ευρωζώνης, διότι επιτρέπει στις ευρωπαϊκές επιχειρήσεις να μειώνουν το συναλλαγματικό κίνδυνο και να αυξάνουν τη διεθνή ανταγωνιστικότητά τους.
<P>
Όμως, παρόλο που η Ευρωπαϊκή Κεντρική Τράπεζα, δίνοντας προτεραιότητα στη σταθερότητα των τιμών, έχει αυξήσει την εμπιστοσύνη προς το ευρώ, κανείς δεν μπορεί να αμφισβητήσει σοβαρά το γεγονός ότι ο πληθωρισμός είναι μια παγκόσμια πραγματικότητα και ότι, σε μια ανοικτή οικονομία της αγοράς, αυτό το παγκόσμιο φαινόμενο δεν μπορεί να αντιμετωπιστεί μόνο μέσω της ευρωπαϊκής νομισματικής πολιτικής.
<P>
Είναι σαφές ότι οι συναλλαγματικές ισοτιμίες του ευρώ ήταν υπερβολικά υψηλές για πάρα πολύ καιρό και είχαν αρνητικές επιπτώσεις, ιδίως περιορίζοντας τις εξαγωγές και προωθώντας τις εισαγωγές εντός της εσωτερικής αγοράς. Πολλοί βιομήχανοι έχουν εκφράσει τις ανησυχίες τους γι' αυτό το θέμα. Σύμφωνα με μια μελέτη την οποία αναθέσαμε στο πλαίσιο της Επιτροπής Διεθνούς Εμπορίου, η πολιτική αυξημένων ισοτιμιών της ΕΚΤ μας κόστισε, τα τελευταία χρόνια, ποσοστό ανάπτυξης 0,5 τοις εκατό ετησίως.
<P>
Γι' αυτό λυπάμαι που η Επιτροπή δεν έχει διενεργήσει μια πιο ακριβή ανάλυση του διεθνούς ρόλου του ευρώ και των επιπτώσεών του στην εσωτερική αγορά σε σχέση με το διεθνές εμπόριο.
<P>
Οι νομισματικές πολιτικές που ασκούνται από ορισμένους από τους εταίρους της ΕΕ με στόχο την υποτίμηση του νομίσματός τους υπονομεύουν αθέμιτα το εμπόριο. Θα μπορούσαν να θεωρηθούν μη δασμολογικοί φραγμοί στο διεθνές εμπόριο. Σε αυτό το πλαίσιο προτείνουμε να μελετηθεί τη δυνατότητα υλοποίησης ενός οργάνου για τη ρύθμιση των νομισματικών διαφορών στο πρότυπο όσων τα κράτη μέλη κατάφεραν να δημιουργήσουν στον τομέα του εμπορίου στο πλαίσιο του Παγκόσμιου Οργανισμού Εμπορίου.
<P>
Αυτό το όργανο, που θα υπάγεται στο ΔΝΤ, θα μπορούσε να συμβάλει στη σταθεροποίηση του διεθνούς νομισματικού συστήματος, στη μείωση του κινδύνου κατάχρησης και στην επιστροφή στις παγκόσμιες αγορές της εμπιστοσύνης που χρειάζονται.
<P>
Υποστηρίζω την πρόταση της Επιτροπής να αναπτυχθούν κοινές, ευρωπαϊκές νομισματικές θέσεις, μέσω της απόκτησης, μακροπρόθεσμα, μιας ενιαίας έδρας για την ευρωζώνη στο πλαίσιο των διεθνών χρηματοπιστωτικών οργανισμών και φόρουμ.
<P>
Τέλος, λυπάμαι που η έκθεση δεν περιλαμβάνει την ιδέα μιας οικονομικής διακυβέρνησης. Κ. Juncker, αυτό δεν είναι ζήτημα ειλικρίνειας. Είναι μια πολιτική πρόταση για την οργάνωση των κοινοτικών μέσων μας.
<P>
Άλλοτε οι κυβερνήσεις ρύθμιζαν τις μεγάλες διεθνείς αναταραχές με στρατιωτικούς πολέμους. Σήμερα, διεξάγουμε οικονομικό και κοινωνικό πόλεμο, αλλά αντί να πεθαίνουν άνθρωποι, έχουμε ανέργους και δεν γνωρίζουμε πλέον πραγματικά ποιος είναι ο εχθρός.
<P>
Σε αυτό το πλαίσιο, ας μην είμαστε αφελείς και ας εργαστούμε άοκνα για την υλοποίηση της ευρωπαϊκής οικονομικής και κοινωνικής διακυβέρνησης. Το τελευταίο μπορεί να βεβαίως να μην αρκεί από μόνο του, αλλά είναι απαραίτητη προϋπόθεση για την επιτυχία μιας ευρωπαϊκής κοινωνικής οικονομίας της αγοράς.
<SPEAKER ID="065" NAME="Karsten Friedrich Hoppenstedt" LANGUAGE="DE">
Κύριε Πρόεδρε, κυρίες και κύριοι, θα ήθελα πολύ να ευχαριστήσω τον εισηγητή για τις παρατηρήσεις του σχετικά με το μέλλον του ευρώ και όλους τους συναφείς τομείς πολιτικής, και να πω ότι έχει κερδίσει ευρεία υποστήριξη στην επιτροπή.
<P>
Είμαι επίσης ευγνώμων στους άλλους συμμετέχοντες, και ειδικότερα στον κ. Juncker, ο οποίος ήταν το πρόσωπο της Ευρώπης κατά τη συνεδρίαση του ΔΝΤ στην Ουάσιγκτον και έκανε πολύ καλή δουλειά. Είμαστε περήφανοι γι' αυτόν, και θα ήθελα να πω μόνο: μην αφήνετε τις αρνητικές συζητήσεις να σας αποθαρρύνουν από το να συνεχίσετε αυτή την πολύ επιτυχημένη εργασία.
<P>
Πριν από δέκα χρόνια είχα την τιμή να μιλήσω για το ευρώ εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, και εκείνη την εποχή είπα, παραθέτω, "το ευρώ θα είναι ισχυρό, παρά τα αρνητικά σχόλια", όπως εκείνα του μετέπειτα καγκελαρίου Gerhard Schröder, ο οποίος τότε δήλωσε ότι το ευρώ ήταν ένα ασθενικό πρόωρο βρέφος. Το αποκρούσαμε, και επιτυχώς κατά τη γνώμη μου.
<P>
Παρόλα αυτά, το ευρώ ήρθε στον κόσμο ύστερα από αρκετά χρόνια δίαιτας μέσω αυστηρής και συνεπούς πολιτικής καλής φυσικής κατάστασης, και αυτό ήταν μια επιτυχία. Δεν θέλω να υπεισέλθω σε αυτό ακόμα μία φορά. Εκείνη την εποχή ο Gordon Brown ήταν Προεδρεύων του Συμβουλίου και δήλωσε ξεκάθαρα τότε ότι το Ευρωπαϊκό Κοινοβούλιο είχε διαδραματίσει σημαντικό ρόλο στην ιστορική διαδικασία της νομισματικής ένωσης. Επίσης μίλησαν κι άλλοι παράγοντες, περιλαμβανομένου του Jacques Santer, καθώς επίσης του Wilfried Maartens, ο οποίος εκείνη την εποχή περιέγραψε τις χώρες της ευρωζώνης - πρώτα 11, μετά 15 και μετά 16 - σαν τους πρωτοπόρους μιας θαρραλέας Ευρώπης.
<P>
Πιστεύω ότι εδώ στην Ευρώπη χρειαζόμαστε θάρρος για το μέλλον, για να μπορέσουμε να εξακολουθήσουμε να εργαζόμαστε με τόση επιτυχία και να συνεχίσουμε να παρουσιαζόμαστε στον κόσμο των άλλων μεγάλων δυνάμεων - των "ΠΑ, της Ασίας και των άλλων παγκόσμιων δυνάμεων - με επιτυχία με το ευρώ. Τα συναλλαγματικά αποθέματα που διατηρούνται παγκοσμίως σε ευρώ είναι η καλύτερη δυνατή απόδειξη της επιτυχίας του ευρώ και της ευρωζώνης.
<SPEAKER ID="066" NAME="Elisa Ferreira">
εξ ονόματος της Ομάδας PSE. - (PT) Θέλω να συγχαρώ όχι μόνο τους εισηγητές, αλλά και την Επιτροπή για την πρωτοβουλία της για την προετοιμασία αυτού του κειμένου που εξετάζει τα πρώτα 10 χρόνια της Οικονομικής και Νομισματικής Ένωσης. Είναι ένα στρατηγικό κείμενο και αυτή η ανάλυση ήταν θεμελιώδης.
<P>
Όπως ειπώθηκε εδώ σήμερα, το ευρώ είναι μια αναμφισβήτητη επιτυχία. Από τη Λισαβόνα ως το Ελσίνκι και από το Δουβλίνο ως τη Μπρατισλάβα, το ευρώ έχει αποδειχθεί ισχυρό και σταθερό, ακόμη και κατά τη διάρκεια των τρεχουσών σοβαρών αναταράξεων. Είναι σαφώς σημαντικό να διευρυνθούν τα σύνορα αυτής της λέσχης.
<P>
Όμως κάθε μέρα η σταθερότητα του ευρωπαϊκού σχεδίου τίθεται σε δοκιμασία σε πολλές άλλες διαστάσεις. Όπως έχει αναφερθεί, το ευρώ είναι κεντρικό εργαλείο για τη λειτουργία του χρηματοπιστωτικού συστήματος. Ωστόσο, ακόμη και το κείμενο της Επιτροπής τονίζει το θεμελιώδες συμπέρασμα ότι ούτε η ανάπτυξη της πραγματικής οικονομίας ούτε η κοινωνική ή χωρική σύγκλιση δεν έχουν συμβαδίσει με αυτή την επιτυχία. Απεναντίας, η Επιτροπή συμπεραίνει σαφώς ότι οι ανισότητες έχουν αυξηθεί απότομα κατά τη διάρκεια της πρώτης δεκαετίας του ενιαίου νομίσματος.
<P>
Αυτή η απόκλιση επηρεάζει περιφέρειες της χώρας μου, ιδίως τη βόρεια Πορτογαλία, αλλά και άλλες περιφέρειες σε άλλα κράτη μέλη. " ενιαία νομισματική πολιτική, ιδίως η πολύ υψηλή συναλλαγματική ισοτιμία, είχε μεγαλύτερο αντίκτυπο σε εκείνες τις περιφέρειες οι οποίες είναι πιο εκτεθειμένες στο διεθνή ανταγωνισμό, αλλά και σε εκείνες που εξάγουν περισσότερο.
<P>
Σήμερα η κρίση που προκύπτει από την απορρύθμιση των χρηματοπιστωτικών αγορών επηρεάζει σοβαρά την πραγματική οικονομία και επιδεινώνει περαιτέρω την κατάσταση πολλών πολιτών σε πολλές περιφέρειες. Εκείνες οι περιφέρειες που είναι εκτεθειμένες στον διεθνή ανταγωνισμό, εκείνες που εξαρτώνται από μικρομεσαίες επιχειρήσεις, καθώς και εκείνες στις οποίες είναι πολύ σημαντική η πρόσβαση στις πιστώσεις τώρα πέφτουν θύματα αυτής της διαδικασίας και υπάρχει κίνδυνος ακόμη και οικονομικής κρίσης.
<P>
" επιτυχία του ευρώ εξαρτάται από την εμπιστοσύνη που του δείχνουν οι Ευρωπαίοι πολίτες. Οι πιο ισχυρές ευρωπαϊκές χώρες έχουν ήδη λάβει μέτρα για την τόνωση των εθνικών οικονομιών τους. Μπορούμε να αναφέρουμε, ιδιαίτερα, τις πρωτοβουλίες που έχουν αναληφθεί σε σχέση με την αυτοκινητοβιομηχανία. Όμως η Ευρώπη είναι περισσότερο από αυτό. Πρέπει να είναι αρκετά περισσότερο από το λιγότερο ή περισσότερο συντονισμένο άθροισμα εθνικών πολιτικών. Έχει έρθει η ώρα να γίνει το ευρώ ένα από τα κεντρικά εργαλεία της Ευρώπης για να εξασφαλίσει ένα ισχυρό νόμισμα καθώς και μια ισχυρή πραγματική οικονομία. Το ευρώ πρέπει να συνοδεύεται από μηχανισμούς που να εγγυώνται τον κεντρικό στόχο της επίτευξης κοινωνικής και περιφερειακής σύγκλισης, διότι στην ουσία αυτό είναι το επίκεντρο του ευρωπαϊκού σχεδίου.
<P>
" συζήτηση σχετικά με το συντονισμό των οικονομικών πολιτικών στην ευρωζώνη σήμερα έχει ενισχυμένη και αναμφισβήτητη επίδραση και επικαιρότητα. Όμως ο συντονιστμός εθνικών πολιτικών δεν επαρκεί. Πρέπει να γίνουν περισσότερα. Το να έχουμε μια στρατηγική της Λισαβόνας που είναι απλώς το άθροισμα εθνικών πρωτοβουλιών και ένα Σύμφωνο Σταθερότητας και Ανάπτυξης που πιέζει με διαφορετική ένταση τις διάφορες χώρες που το χρησιμοποιούν και υπόκεινται σε αυτό είναι περιορισμοί στους οποίους μπορούμε να προσθέσουμε και τον περιορισμένο διαθέσιμο προϋπολογισμό.
<P>
Οι κρίσεις δημιουργούν ευκαιρίες. " νομισματική ένωση μπορεί να διατηρηθεί μόνο αν υπάρχει σύγκλιση στην ευημερία των κρατών μελών και των πολιτών τους, ανεξάρτητα από το πού γεννήθηκαν. Πώς αλλιώς μπορούμε να κινητοποιήσουμε το λαό για να υποστηρίξει το ενιαίο νόμισμα; " Επιτροπή πρέπει να σταθεί στο ύψος της δικής της διάγνωσης και γι' αυτό περιμένουμε με αγωνία τις συγκεκριμένες προτάσεις που θα γίνουν από την Επιτροπή στις 26 Νοεμβρίου σε αυτό το Σώμα και στους Ευρωπαίους πολίτες.
<P>
Είναι σημαντικό αυτή η κρίση να οδηγήσει σε μια νέα φάση στην Ένωση, στην οποία η εδραίωση και η ενίσχυση του χρηματοπιστωτικού συστήματος συνοδεύονται από πραγματική ευημερία βασιζόμενη στη συνοχή και μια έννοια της ιθαγένειας που είναι και οικονομική.
<SPEAKER ID="067" NAME="Wolf Klinz">
εξ ονόματος της Ομάδας ALDE. - (DE) Κύριε Πρόεδρε, κυρίες και κύριοι, σήμερα ζούμε την πιο σοβαρή χρηματοπιστωτική κρίση των τελευταίων δεκαετιών και η Ευρωπαϊκή Κεντρική Τράπεζα και το ευρώ μέχρι τώρα έχουν περάσει τη δοκιμασία αυτής της χρηματοπιστωτικής κρίσης με άριστα. " ΕΚΤ έχει ενεργήσει γρήγορα και αποφασιστικά για να αντιμετωπίσει την κρίση και έχει κάνει τη δουλειά της καλύτερα από κάποιες άλλες κεντρικές τράπεζες. Με αυτό τον τρόπο έχει δώσει μια εντυπωσιακή επίδειξη των ικανοτήτων της στη διαχείριση κρίσεων σε δύσκολες εποχές. Το ευρώ απέδειξε ότι είναι ισχυρό νόμισμα το οποίο βοήθησε να διατηρηθεί η ευρωζώνη σταθερή και μπόρεσε ακόμη και να δώσει μια χείρα βοηθείας με τη μορφή στοχευμένων μέτρων σε ορισμένες χώρες εκτός της ευρωζώνης.
<P>
" έκκληση για ευρωπαϊκή οικονομική διακυβέρνηση παραγνωρίζει ότι έχουν ήδη γίνει και γίνονται πολλά για να συντονιστούν και να εναρμονιστούν οι πολιτικές των επιμέρους κρατών μελών. Τα επιτεύγματα σε αυτό τον τομέα μπορούν να αποδοθούν, αν μη τι άλλο, σ' εσάς, κ. Juncker, και γι' αυτό θα ήθελα με αυτή την ευκαιρία να σας ευχαριστήσω ιδιαίτερα.
<P>
Χώρες εκτός της ευρωζώνης, όπως η Δανία και η Ουγγαρία, μαθαίνουν αυτή τη στιγμή με σκληρό τρόπο πόσο ακριβό μπορεί να είναι μην ανήκουν στο Eurogroup και να μη βρίσκονται κάτω από την προστατευτική ομπρέλα του ευρώ. Χώρες που μέχρι τώρα ήταν αντίθετες στην ένταξη στην ευρωζώνη, όπως η Δανία και η Σουηδία, τώρα αλλάζουν γνώμη και εξετάζουν το ενδεχόμενο να ενταχθούν σε λίγα χρόνια.
<P>
" οικονομική κρίση δείχνει επίσης πόσο στενά συνδεδεμένα είναι τα οικονομικά συστήματα και πόσο ευάλωτα είναι. Άρα είναι προς το συμφέρον μας οι χώρες που δεν έχουν ακόμη φθάσει σε αυτό το στάδιο να υιοθετήσουν το ευρώ το συντομότερο δυνατόν και οι χώρες με ρήτρα απαλλαγής να αλλάξουν γνώμη, αν και όχι με παραχωρήσεις που δεν ταιριάζουν με τα κριτήρια προσχώρησης. " Ευρωπαϊκή Οικονομική και Νομισματική Ένωση είναι μια σταθερή περιοχή, με σαφή κριτήρια ένταξης, και αυτό δεν θα έπρεπε να αποδυναμωθεί. Το μόνο που θα μπορούσε να εξεταστεί, σε σχέση με το ποσοστό του πληθωρισμού, είναι να μη χρησιμοποιούνται ως σημείο αναφοράς οι τρεις καλύτερες χώρες της Ευρωπαϊκής Ένωσης, αλλά να λαμβάνεται υπόψη η ευρωζώνη στο σύνολό της, δεδομένου ότι τώρα είμαστε μεγαλύτερη λέσχη με 16 μέλη.
<P>
Επειδή το Σύμφωνο Σταθερότητας και Ανάπτυξης αναθεωρήθηκε πριν από λίγα χρόνια, είναι αρκετά ευέλικτο ώστε να ανταποκρίνεται σωστά, σε εποχές οικονομικής ανισορροπίας, σε προκλήσεις, όπως εκείνη της τρέχουσας κρίσης. Κατά συνέπεια θα ήταν λάθος να προσπαθήσουμε να αποδυναμώσουμε και να επαναπροσδιορίσουμε τις απαιτήσεις του συμφώνου.
<P>
" κρίση καθιστά επίσης σαφές ότι τα υπερβολικά ελλείμματα, όπως εκείνα που παρατηρήθηκαν στις "ΠΑ, δεν είναι βιώσιμα μακροπρόθεσμα, ότι η οικονομική ανάπτυξη με δανεικά σε μαζική κλίμακα δεν λειτουργεί, και ότι κατά συνέπεια δεν υπάρχει εναλλακτική λύση αντί των μέτρων για τη συνεπή εξυγίανση του προϋπολογισμού. Είμαστε βέβαιοι ότι, αντίθετα με τα όσα λέγονται σήμερα στις χρηματοπιστωτικές αγορές και διαδίδονται από τα μέσα μαζικής ενημέρωσης, η οικονομική κρίση τελικά θα ενισχύσει, αντί να αποδυναμώσει, τη νομισματική ένωση.
<SPEAKER ID="068" NAME="Eoin Ryan">
εξ ονόματος της Ομάδας UEN. - Κύριε Πρόεδρε, πρώτα απ' όλα θα ήθελα να συγχαρώ την κ. Berès και τον κ. Langen για την εργασία που έχουν συνεισφέρει σε αυτή την πολύ σημαντική έκθεση. Είναι μια εξαιρετική έκθεση στην οποία θα έπρεπε να δοθεί προσοχή.
<P>
Όταν αυτό το θέμα αναφέρθηκε για πρώτη φορά σε επίπεδο επιτροπής, ζούσαμε σε πολύ διαφορετικό οικονομικό κλίμα. " κρίση με τα επισφαλή δάνεια στις "νωμένες Πολιτείες της Αμερικής είχε εκδηλωθεί, αλλά δεν νομίζω ότι κανείς είχε προβλέψει τις επιπτώσεις και την έκταση της επίδρασης που θα είχε στις χρηματοπιστωτικές αγορές σε ολόκληρο τον κόσμο.
<P>
Δεδομένου ότι η οικονομική κατάσταση έχει επιδεινωθεί, ο τόνος των συζητήσεών μας εδώ στην Επιτροπή Οικονομικών και Νομισματικών Θεμάτων έχει αλλάξει. " τρέχουσα κρίση είναι παγκόσμια και για να την ξεπεράσουμε χρειαζόμαστε μια συντονισμένη παγκόσμια απάντηση, έτσι χαιρετίζω την πρωτοβουλία που ανελήφθη κατά τη διάρκεια του Σαββατοκύριακου και το αποτέλεσμά της. Υπάρχει πολύ περισσότερη δουλειά που χρειάζεται να γίνει, αλλά νομίζω ότι είναι μια πολύ καλή αρχή.
<P>
Για την Ιρλανδία, η σταθερότητα που έφερε το ευρώ, ιδίως όσον αφορά τα επιτόκια και τις συναλλαγματικές ισοτιμίες, αποτελεί βασικό παράγοντα που μας επιτρέπει να βγούμε από την αναταραχή, όχι ανέπαφοι, αλλά σίγουρα ακόμη όρθιοι.
<P>
Αν υπάρχει ακόμη κάποιος στην Ιρλανδία, ή αλλού στην ευρωζώνη, ή αλλού στην Ευρώπη που να αμφιβάλλει για το όφελος της ένταξης στο ευρώ, ας κοιτάξει μόνο στα βορειοδυτικά της Ευρώπης και ας παρατηρήσει τι συμβαίνει στην Ισλανδία.
<P>
Αν οι πολίτες στην Ιρλανδία είχαν ακούσει εκείνους που αντιτίθενται όχι μόνο στη Συνθήκη της Λισαβόνας, αλλά και στις συνθήκες του Μάαστριχτ και της Νίκαιας, πού θα ήταν τώρα η Ιρλανδία; Θα ήμασταν έξω. Δεν θα ήμασταν στη ευρωζώνη και θα πληττόμαστε πολύ άσχημα από οικονομική άποψη, διότι δεν θα είχαμε τη σταθερότητα την οποία έφερε το ευρώ στη χώρα.
<P>
Δεν περιμένω κάποια απάντηση από εκείνα τα κόμματα, όπως το Sinn Fein, που είναι σταθερά αντίθετα με την Ευρώπη και τα βήματα που έχουμε κάνει, αλλά πραγματικά πιστεύω ότι ήρθε η ώρα να σηκωθούν και να πουν τι ακριβώς σκέφτονται και ποια είναι η άποψή τους για το όλο ζήτημα της Ευρώπης και του οικονομικού μας μέλλοντος.
<SPEAKER ID="069" NAME="Pierre Jonckheer">
εξ ονόματος της Ομάδας Verts/ALE. - (FR) Κύριε Πρόεδρε, κύριε Πρόεδρε του Eurogroup, κύριε Επίτροπε, εξ ονόματος της ομάδας μου θα ήθελα επίσης να ευχαριστήσω την κ. Berès και τον κ. Langen για τη σημαντική έκθεση που μας υπέβαλαν. Με τις 62 παραγράφους και τις 14 πυκνές σελίδες της, παρέχει πολύ υλικό για σκέψη. Θα ήθελα να επωφεληθώ από την παρουσία του Προέδρου του Eurogroup και του Επιτρόπου για να τους κοινοποιήσω, πάλι εξ ονόματος της ομάδας μου, αρκετές παρατηρήσεις που, κατά την άποψή μας, αξίζει να εξεταστούν περισσότερο από ό, τι συμβαίνει στην έκθεση.
<P>
" πρώτη παρατήρηση αφορά την πολιτική συναλλαγματικής ισοτιμίας του ευρώ. Ομολογώ ότι εξακολουθώ να μην καταλαβαίνω αν υπάρχει ή όχι πολιτική συναλλαγματικής ισοτιμίας για το ευρώ σε σχέση με τα άλλα διεθνή νομίσματα και αν, στο G20 ή αλλού, γίνεται συζήτηση για τον τρόπο με τον οποίο θα εξακολουθήσουν να χρηματοδοτούνται τα πολύ σημαντικά ελλείμματα των "νωμένων Πολιτειών.
<P>
" δεύτερη παρατήρησή μου έχει σχέση με το θέμα του συντονισμού. Πιστεύω ότι το ευρώ αποτελεί επιτυχία, κυρίως από πολιτική άποψη, διότι δίνει στην Ευρωπαϊκή Ένωση το στάτους της πολιτικής δύναμης. Όμως πιστεύω επίσης ότι ο συντονισμός του δεν λειτουργεί πολύ καλά και αυτό τουλάχιστον σε τρία σημεία.
<P>
Το πρώτο σημείο είναι το ζήτημα της φορολογίας. Γνωρίζετε τη γνώμη της Ομάδας των Πρασίνων / Ευρωπαϊκής Ελεύθερης Συμμαχίας γι' αυτό το θέμα: είμαστε υπέρ του φορολογικού ανταγωνισμού στο εσωτερικό της Ένωσης, αλλά του θεμιτού φορολογικού ανταγωνισμού. Πιστεύουμε ότι έχουμε μείνει πολύ πίσω όσον αφορά την καταπολέμηση των φορολογικών παραδείσων, περιλαμβανομένων εκείνων εντός της Ευρωπαϊκής Ένωσης, και πιστεύουμε ότι έχουμε μείνει πολύ πίσω όσον αφορά την επέκταση της οδηγίας για τα εισοδήματα από αποταμιεύσεις.
<P>
Όσον αφορά το ζήτημα του συντονισμού της δημοσιονομικής πολιτικής - ο οποίος αποτελεί το δεύτερο σημείο - παρατηρώ ότι όλα τα κράτη μέλη δρομολογούν σχέδια "ανάκαμψης". Σε ευρωπαϊκό επίπεδο, ακούω τον κ. Strauss-Kahn να λέει, για παράδειγμα, ότι το 1% του κοινοτικού ΑΕΠ πρέπει να δεσμευτεί, ένας αριθμός που αντιπροσωπεύει πρακτικά το σύνολο του προϋπολογισμού της ΕΕ για ένα έτος. Πού βρισκόμαστε σε σχέση με αυτή την άποψη; Νομίζω ότι η προσπάθεια συντονισμού δεν πάει πολύ καλά και νομίζω επίσης ότι οι απαντήσεις που παρέχετε όσον αφορά το επανεξετασμένο Σύμφωνο Σταθερότητας και Ανάπτυξης ούτε είναι επαρκείς ούτε είναι στο ύψος της πρόκλησης που μας περιμένει.
<P>
Τέλος, το τρίτο σημείο στο οποίο ο συντονισμός μου φαίνεται ελλιπής και ανεπαρκής είναι η μισθολογική πολιτική που ασκείται στο εσωτερικό των διαφόρων χωρών. Στην πραγματικότητα, η Γερμανία έχει επιτύχει την ισχυρή απόδοσή της κατά τα τελευταία 10 χρόνια ασκώντας μια μισθολογική πολιτική που, λόγω του μεγέθους της γερμανικής οικονομίας, είναι υπεύθυνη για τη συνολική δυναμική της ευρωζώνης. Νομίζω ότι αυτό αποτελεί πρόβλημα όσον αφορά το επίπεδο της εσωτερικής ζήτησης και το επίπεδο των μισθών για ορισμένες κατηγορίες εργαζομένων, για να μην αναφέρω το πρόβλημα της εργασιακής ανασφάλειας.
<P>
Σε αυτά τα τρία σημεία, κύριε Πρόεδρε του Eurogroup, θα περιμένω, από εσάς και από το Συμβούλιο των Υπουργών Οικονομικών που εκπροσωπείτε, περισσότερη φιλοδοξία για το μέλλον, αφού μιλάμε και για τις προκλήσεις που θα έρθουν.
<SPEAKER ID="070" NAME="Sahra Wagenknecht" LANGUAGE="DE">
Κύριε Πρόεδρε, κυρίες και κύριοι, 10 χρόνια μετά την υλοποίηση της νομισματικής ένωσης, η Ευρώπη βρίσκεται σε μια μεγάλη κρίση. Τράπεζες καταρρέουν, ή υποστηρίζονται με δισεκατομμύρια από τους εθνικούς προϋπολογισμούς. " αγορά καταρρέει και εκατομμύρια άνθρωποι φοβούνται για τις θέσεις εργασίας τους και το μέλλον τους.
<P>
Δεν έχει αποτύχει μόνο η αγορά: η επικρατούσα πολιτική φαίνεται ότι είναι ανίκανη να διδαχθεί από τα λάθη της. Έχουμε την άποψη ότι έγιναν σοβαρά λάθη κατά τη σύσταση της Οικονομικής και Νομισματικής Ένωσης. Ένα από αυτά τα λάθη ήταν ο διαρθρωτικός διαχωρισμός της νομισματικής και της δημοσιονομικής πολιτικής: δεν μπορούμε να δημιουργήσουμε ένα κοινό νόμισμα, χωρίς ταυτόχρονα να εναρμονίσουμε την πολιτική της φορολογίας και των δαπανών, τουλάχιστον σε γενικές γραμμές. Μου φαίνεται ότι οι οικονομικές ανισορροπίες εντός της ευρωζώνης έχουν αυξηθεί κατά πολύ. Αυτό που χρειαζόμαστε τώρα είναι πράγματι καλύτερος συντονισμός της οικονομικής και κυρίως της φορολογικής πολιτικής. Χρειαζόμαστε αποτελεσματικά μέτρα για την καταπολέμηση του φορολογικού ντάμπινγκ. Επίσης πρέπει να κλείσουν οι φορολογικοί παράδεισοι και οι κινήσεις κεφαλαίων πρέπει επιτέλους να ελέγχονται ξανά.
<P>
Το δεύτερο σοβαρό λάθος, κατά την άποψή μας, βρίσκεται στη δομή του Συμφώνου Σταθερότητας και Ανάπτυξης. Σε εποχές όπως αυτή, όποιος πιστεύει ότι η δημοσιονομική εξυγίανση είναι αναπόφευκτη προφανώς ζει σε άλλο κόσμο: τίποτα δεν θα ήταν πιο καταστροφικό από το να αντιδράσουμε σε αυτή την οικονομική κρίση, σε αυτό το σημείο, με δημόσια προγράμματα εξοικονόμησης. Το σύμφωνο σταθερότητας έχει αποδείξει σαφώς ότι έχει αποτύχει. Θα έπρεπε να αντικατασταθεί από μια ολοκληρωμένη ευρωπαϊκή στρατηγική για την αλληλεγγύη και την αειφόρο ανάπτυξη. Κατά τη γνώμη μας, χρειαζόμαστε μια επίθεση επενδύσεων για την ανακαίνιση της δημόσιας υποδομής και τη βελτίωση της ζωής των κοινωνικά μειονεκτούντων ομάδων στην Ευρώπη.
<P>
Το τρίτο λάθος, κατά τη γνώμη μας, έγκειται στη διάρθρωση της ίδιας της Ευρωπαϊκής Κεντρικής Τράπεζας, η οποία δεν υπόκειται σε κανένα δημοκρατικό έλεγχο και η οποία έχει ως αποκλειστικό στόχο τη σταθερότητα των τιμών. Υποστηρίζουμε την καθιέρωση δημοκρατικού ελέγχου της Ευρωπαϊκής Κεντρικής Τράπεζας και κάνουμε επίσης έκκληση να προσαρμοστεί η εντολή νομισματικής πολιτικής της ΕΚΤ έτσι ώστε, στο μέλλον, να δίνεται στην ανάπτυξη και την απασχόληση τουλάχιστον το ίδιο βάρος με τη σταθερότητα των τιμών.
<P>
" παρούσα κρίση είναι επίσης μια ευκαιρία για εκτεταμένη μεταρρύθμιση της ευρωπαϊκής νομισματικής και χρηματοπιστωτικής αρχιτεκτονικής. Αυτή η ευκαιρία δεν πρέπει απλά να χαθεί.
<SPEAKER ID="071" NAME="Nils Lundgren">
εξ ονόματος της Ομάδας IND/DEM. - (SV) Κύριε Πρόεδρε, αν είχαμε ένα κοινό λογοτεχνικό πλαίσιο αναφοράς στην Ευρώπη, θα άρχιζα την παρέμβασή μου με μια παράθεση από ένα μεγάλο Σουηδό ποιητή: " φωνή της κολακείας σε αποκοιμίζει: άκου τη φωνή της αλήθειας μια φορά. Το μέτρο είναι δωδεκασύλλαβο με τομή. Και οι δύο εισηγητές κάνουν την εκτίμηση ότι η νομισματική ένωση υπήρξε επιτυχία. Με αυτό τον τρόπο συμβάλλουν στη δημιουργία ενός μύθου γύρω από το ευρώ που δεν στηρίζεται σε κριτική δυτική σκέψη.
<P>
" αλήθεια για το ευρώ είναι εντελώς διαφορετική. Πρώτον, τα πρώτα δέκα χρόνια προκάλεσαν τεράστιο κόστος με τη μορφή μειωμένης ανάπτυξης και αυξημένης ανεργίας. Δεύτερον, η νομισματική ένωση δεν έχει δοκιμαστεί σε σκληρές εποχές μέχρι τώρα. " έρευνα επισημαίνει το γεγονός ότι η επίδραση στον όγκο του εξωτερικού εμπορίου θα μπορούσε να είναι αρκετά μεγάλη, ίσως ακόμη και 3-4% του ΑΕΠ. Από την άλλη πλευρά είναι προφανές ότι το κοινωνικοοικονομικό κέρδος από αυτή την αύξηση του εμπορίου είναι πολύ συγκρατημένο, ίσως 3-5 τοις χιλίοις του ΑΕΠ, το οποίο είναι ένα εφάπαξ κέρδος. Αυτή η αμελητέα αύξηση της ευημερίας έχει κερδηθεί με τίμημα ότι οι χώρες της ευρωζώνης δεν μπόρεσαν να ασκήσουν μια ανεξάρτητη νομισματική και χρηματοπιστωτική πολιτική. " Γερμανία μπήκε σε αυτή την νομισματική ένωση με έντονα υπερτιμημένο νόμισμα και έχει ζήσει με υψηλά επιτόκια και υπερβολικά περιοριστική χρηματοπιστωτική πολιτική.
<P>
Το κόστος ήταν τεράστιο και πώς είναι η κατάσταση τώρα; " ιστορία που έχει δημιουργηθεί είναι ότι οι χώρες της ευρωζώνης έχουν ενωθεί δυναμικά και έχουν ηγηθεί του αγώνα κατά της χρηματοπιστωτικής κρίσης. Όπως όλοι γνωρίζουν, αυτό είναι μύθος. Το "νωμένο Βασίλειο, που είναι εκτός της νομισματικής ένωσης, και ο Gordon Brown, ήταν εκείνοι που ανέλαβαν την πρωτοβουλία. " ευρωζώνη ακολούθησε μετά.
<SPEAKER ID="072" NAME="Roger Helmer" AFFILIATION="NI">
Κύριε Πρόεδρε, επιτρέψτε μου να συγχαρώ τον κ. Lundgren για τις παρατηρήσεις του και να αμφισβητήσω επίσης τον κ. Ryan της Ομάδας UEN, που μας λέει ότι η σταθερότητα που παρείχε το ευρώ ήταν τεράστια ευλογία για την Ιρλανδία. Αν είχε παρακολουθήσει την πρόσφατη ιστορία της ιρλανδικής οικονομίας, θα γνώριζε ότι η δυσκαμψία της νομισματικής πολιτικής του ευρώ έχει συμβάλει σε σοβαρά πληθωριστικά προβλήματα, ιδίως στην αγορά στέγης, και ότι η ιρλανδική στεγαστική φούσκα ήταν πολύ πιο σοβαρή απ' ότι θα ήταν αν η Ιρλανδία μπορούσε να ελέγχει τη δική της νομισματική πολιτική.
<P>
Μας προσέφερε μεγάλα οφέλη το ευρώ. Μας προσέφερε ευκολία στα ταξίδια, ανάπτυξη και αποτελεσματικότητα, και οι μεταφορές χρημάτων μεταξύ των κρατών μελών θα γίνονταν ξαφνικά ευκολότερες. Όμως αυτό δεν συνέβη. Ναι, έχουμε την ευκολία στα ταξίδια, αλλά δεν έχουμε δει την ανάπτυξη και την αποτελεσματικότητα και πιστεύω ότι είναι σχεδόν εξίσου δύσκολη και δαπανηρή η μεταφορά χρημάτων μεταξύ των κρατών της ευρωζώνης, όπως ήταν πάντα.
<P>
Όσοι από εμάς είχαν αμφιβολίες σχετικά με το σχέδιο του ευρώ έχουν δικαιωθεί. Αυτό που έχουμε είναι λανθασμένο επιτόκιο για τις περισσότερες χώρες τον περισσότερο καιρό. " Ιταλία είχε την πιο επίφοβη κρίση ανταγωνιστικότητας, με το κόστος εργασίας της ανά μονάδα προϊόντος να αυξάνεται κατά 40% σε σύγκριση με τη Γερμανία. Μας λένε ότι το ευρώ είναι μεγάλη επιτυχία, λόγω της ισχύος του ως νόμισμα. Λοιπόν, θα έπρεπε να πάμε και να ρωτήσουμε μερικούς εξαγωγείς της ευρωζώνης, τι πιστεύουν για την ισχύ του ευρώ. Τους κάνει τεράστια ζημιά.
<P>
" πραγματική δοκιμασία της επιτυχίας του νομίσματος είναι ο βαθμός της εμπιστοσύνης στην αγορά και αυτός μετράται σε αυτή την περίπτωση με το άνοιγμα των ομολόγων μεταξύ των κρατών της ευρωζώνης. " τελευταία φορά που κοίταξα, το άνοιγμα των ομολόγων μεταξύ της Ελλάδας και της Γερμανίας ήταν πάνω από 150 μονάδες βάσης. Αυτό είναι το βιώσιμο. Δείχνει πλήρη έλλειψη εμπιστοσύνης στο ευρώ από τις αγορές. Το ερώτημα για εμάς δεν είναι πόσο καιρό μπορεί να διαρκέσει το ευρώ, αλλά ποιο κράτος μέλος θα φύγει πρώτο.
<SPEAKER ID="073" NAME="Ján Hudacký" AFFILIATION="PPE-DE">
- (SK) Κύριε Πρόεδρε, κύριε Επίτροπε, επιτρέψτε μου να αρχίσω ευχαριστώντας τους δύο εισηγητές για την ισορροπημένη έκθεσή τους.
<P>
Σε σχέση με αυτή την έκθεση θα αντιδράσω πρώτα απ' όλα στα τρέχοντα προβλήματα της ευρωζώνης. Και παρά τα δέκα χρόνια θετικών αποτελεσμάτων που επετεύθχησαν με αυτή την επιχείρηση, η ευρωζώνη αντιμετωπίζει νέες προκλήσεις για το πώς να αντιμετωπίσει τη χρηματοπιστωτική κρίση και την επακόλουθη οικονομική ύφεση.
<P>
Θα ήθελα να συνεισφέρω επισημαίνοντας ορισμένες από τις απρογραμμάτιστες ρυθμιστικές παρεμβάσεις που έγιναν από μια σειρά κυβερνήσεων κρατών μελών στην αγορά με το πρόσχημα της τακτοποίησης αυτής της νέας κατάστασης.
<P>
Πρέπει να πω με κάποια έκπληξη ότι οι κυβερνήσεις των κρατών μελών συχνά ενθαρρύνονται να προβαίνουν σε ορισμένες άχρηστες παρεμβάσεις στο χρηματοπιστωτικό τομέα από ορισμένες από τις δηλώσεις ορισμένων από τους εκπροσώπους της Ευρωπαϊκής Ένωσης, και αυτές συχνά επιλύουν μόνο τις περιφερειακές πτυχές της κατάστασης.
<P>
Αυτό ισχύει στην περίπτωση της τήρησης των όρων του Συμφώνου Σταθερότητας και Ανάπτυξης, για παράδειγμα, όπου ορισμένες κυβερνήσεις ήδη σηματοδοτούν ότι προφανώς δεν θα ακολουθήσουν ένα προγραμματισμένο έλλειμμα στα δημόσια οικονομικά τους επικαλούμενες σε αυτό το πλαίσιο την ενθάρρυνση της Ευρωπαϊκής Ένωσης.
<P>
" εξαγορά προβληματικών χρηματοπιστωτικών ιδρυμάτων από τις κυβερνήσεις ορισμένων κρατών μελών θα δημιουργήσει ένα επικίνδυνο προηγούμενο για την απαλλοτρίωση ιδιωτικών επιχειρήσεων σε οποιοδήποτε τομέα, οι οποίες δεν είναι πρόθυμες να προσαρμοστούν σε απρογραμμάτιστες ρυθμιστικές και μεροληπτικές παρεμβάσεις που πραγματοποιούνται, για παράδειγμα, προς το συμφέρον του περιορισμού του πληθωρισμού.
<P>
Οι μεγάλης κλίμακας οικονομικές παρεμβάσεις σε ορισμένους τομείς της οικονομίας, όπως η αυτοκινητοβιομηχανία, εγείρουν το ερώτημα μήπως αυτές οι παρεμβάσεις προκαλούν υπερβολική στρέβλωση της αγοράς και κάνουν διακρίσεις σε βάρος άλλων κλάδων.
<P>
Χωρίς σαφή και προσεκτικό συντονισμό και σαφείς κανόνες σε επίπεδο Ευρωπαϊκής Ένωσης ή ευρωζώνης, θα είναι δύσκολο να διαχειριστούμε αυτές τις πολύ απαιτητικές διεργασίες.
<P>
Σε αυτό το πλαίσιο, θα ήθελα να καλέσω τους εκπροσώπους της Ευρωπαϊκής Επιτροπής και της Ευρωπαϊκής Κεντρικής Τράπεζας, καθώς και άλλα σχετικά θεσμικά όργανα της ΕΕ, να λάβουν μια σταθμισμένη και συντονισμένη θέση κατά την αναζήτηση της βέλτιστης λύσης σε αυτές τις δύσκολες εποχές, όταν ολόκληρη η Ευρώπη αντιμετωπίζει οικονομική ύφεση.
<P>
Βραχυπρόθεσμα, η υπερβολική ρύθμιση και η κυβερνητική παρέμβαση στην ελεύθερη αγορά μπορεί προσωρινά να διακόψει την περαιτέρω οικονομική κατάρρευση στην ΕΕ, αλλά μεσοπρόθεσμα σίγουρα δεν θα φέρει την ώθηση στην ανάπτυξη που είναι τόσο πολύ αναμενόμενη.
<SPEAKER ID="074" NAME="Antolín Sánchez Presedo" AFFILIATION="PSE">
(ES) Κύριε Πρόεδρε, Επίτροπε Almunia, κυρίες και κύριοι, η Οικονομική και Νομισματική Ένωση έχει προσθέσει μια νέα διάσταση στη διαδικασία της ευρωπαϊκής ολοκλήρωσης. " διακυβέρνησή της βασίζεται σε δύο ασύμμετρους πυλώνες: τη νομισματική ένωση, που είναι ομοσπονδιακού χαρακτήρα, και τον οικονομικό συντονισμό, που είναι διακυβερνητικού χαρακτήρα. Και οι δύο πρέπει να εξασφαλίζουν τη σταθερότητα, την ανάπτυξη, τη δικαιοσύνη και την αειφορία που ζητούν οι πολίτες μας.
<P>
" ανασκόπηση των δέκα ετών της ευρωζώνης είναι θετική. " απόδειξη έγκειται στο γεγονός ότι το ευρώ θεωρείται όλο και περισσότερο ως καταφύγιο και τόπος ασφάλειας για τα κράτη μέλη. Όμως πρέπει να προχωρήσουμε περισσότερο και να επεκτείνουμε την εμβέλειά του. Πρέπει να το κάνουμε για να αντιμετωπίσουμε τις προκλήσεις της παγκοσμιοποίησης, την κλιματική αλλαγή και τη γήρανση του πληθυσμού, καθώς επίσης την τρέχουσα χρηματοπιστωτική κρίση που απαιτεί βελτιώσεις στον τρόπο με τον οποίο λειτουργούμε. Πρέπει επίσης να το κάνουμε για να αντιμετωπίσουμε το φάσμα της ύφεσης που εμφανίζεται για πρώτη φορά.
<P>
Το ευρώ δεν μπορεί να λειτουργεί απλώς ως άγκυρα ασφάλειας, αλλά πρέπει επίσης να είναι μια μηχανή που μπορεί να κινεί την ανάπτυξη. " ευρωζώνη και η Οικονομική και Νομισματική Ένωση πρέπει να είναι ικανές να ανταποκριθούν σε αυτές τις προκλήσεις.
<P>
Θα ήθελα να συγχαρώ τους εισηγητές για την εξαιρετική εργασία τους και, ιδίως, να τους ευχαριστήσω που έχουν ενσωματώσει δύο από τις προτάσεις μου. " πρώτη ήταν η εισαγωγή στον ορισμό της νομισματικής πολιτικής, μαζί με τον οικονομικό πυλώνα και το νομισματικό πυλώνα, της ανάγκης για μια χρηματοπιστωτική ανάλυση για να οριστεί σωστά αυτή η πολιτική. Ο ορισμός της πρέπει να λαμβάνει υπόψη τη μεταβίβαση της νομισματικής πολιτικής, την ανάπτυξη της πίστωσης και των χρηματοοικονομικών στοιχείων, τα χαρακτηριστικά των νέων προϊόντων και τη συγκέντρωση κινδύνων και ρευστότητας.
<P>
Δεύτερον, πρέπει να λάβουμε υπόψη τις αποκλίσεις μεταξύ των κρατών μελών, που θα αυξηθούν με τις διαδικασίες της διεύρυνσης. " νομισματική πολιτική "για όλα τα μεγέθη" σε πολλές περιπτώσεις δεν θα ταιριάζει με την κατάσταση των διάφορων χωρών. Γι' αυτό θα έπρεπε να προσαρμοστεί με την καθιέρωση χρηματοδοτικών διευκολύνσεων για εκείνες τις χώρες που ενδέχεται να αντιμετωπίσουν επιπτώσεις συρρίκνωσης που οφείλονται στην πολιτική "για όλα τα μεγέθη", αφού τα επεκτατικά αποτελέσματα μπορούν εύκολα να διορθωθούν μέσω της φορολογικής πολιτικής.
<SPEAKER ID="075" NAME="Margarita Starkevičiūt" AFFILIATION="ALDE">
(LT) Λέγεται ότι κάθε κρίση φέρνει στην επιφάνεια όλα τα δυνατά και τα αδύνατα σημεία των οικονομικών και θεσμικών δομών. Οφείλω να ομολογήσω ότι παλαιότερα αμφέβαλα ελάχιστα ότι η μεγαλύτερη προσοχή που δίνεται στις χώρες της ευρωζώνης θα δημιουργούσε προϋποθέσεις για την εμφάνιση μιας Ευρώπης των δύο ταχυτήτων και ότι οι αναπτυσσόμενες οικονομίες, όπως η οικονομία της Λιθουανίας, θα αντιμετώπιζαν εμπόδια για την είσοδό τους στην ευρωζώνη. Αλλά τα τρέχοντα γεγονότα στις χρηματοπιστωτικές αγορές έχουν αλλάξει τη στάση μου για το ρόλο του Eurogroup και την επιρροή του στην Ευρωπαϊκή Ένωση.
<P>
Είναι προφανές ότι η ευρωζώνη έχει αντισταθεί στο πρώτο ισχυρό κύμα της οικονομικής κρίσης. Είναι σαφές ότι η οικονομική επιβράδυνση μπορεί να διακοπεί με την εφαρμογή μιας οικονομικής πολιτικής που να είναι καλύτερα συντονισμένη μεταξύ των κρατών μελών και να επιταχύνει την ολοκλήρωση και επέκταση της εσωτερικής αγοράς. Εκείνες οι χώρες που έχουν μείνει έξω από τα σύνορα της ευρωζώνης έχουν υποφέρει περισσότερο. Κατά το μεγαλύτερο μέρος υποφέραμε και γίναμε θύματα της χρηματοπιστωτικής κρίσης, διότι αποσύρονται κεφάλαια. Γι' αυτό το λόγο μερικές φορές έχουμε πολύ έντονες αντιρρήσεις για αποφάσεις που θα διευκόλυναν την κυκλοφορία των κεφαλαίων στις χώρες της Ευρωπαϊκής Ένωσης, δεν είναι ότι είμαστε κατά της ολοκλήρωσης. Ως επαγγελματίας οικονομολόγος ξέρω ότι οι διαδικασίες ολοκλήρωσης ενθαρρύνουν την οικονομική ανάπτυξη. Αλλά θα ήθελα πραγματικά να γίνει η ευρωζώνη βράχος που θα απέκρουε τα κύματα της οικονομικής κρίσης, ένας βράχος πάνω στον οποίο θα μπορούσαμε να αναρριχηθούμε και όπου θα μπορούσαμε να αναζητήσουμε καταφύγιο από τους παγωμένους ανέμους.
<P>
Τι πρέπει να γίνει για να καταστεί η ισχύς της ευρωζώνης ισχύς ολόκληρης της Ευρωπαϊκής Ένωσης; Βεβαίως θα έπρεπε να αποφύγουμε να προτείνουμε πολλά νέα μέτρα. Κύριε Επίτροπε, σήμερα διάβασα στα γρήγορα τα ψηφίσματα, τα οποία ενέκρινε το Ευρωπαϊκό Κοινοβούλιο σχετικά με την οικονομική πολιτική. Τώρα θα ήταν προς όφελός μας, αν είχε ήδη εφαρμοστεί τουλάχιστον ένα μέρος αυτών των προτάσεων. Υπάρχουν πάρα πολλές προτάσεις και μου φαίνεται ότι δεν θα σκεφτούμε κάτι περισσότερο. Τώρα θα πρέπει να εδραιώσουμε αυτές τις προτάσεις.
<P>
Αυτή τη στιγμή γίνονται συζητήσεις για το αν χρειαζόμαστε μεγαλύτερη κρατική παρέμβαση ή μια πιο φιλελεύθερη πολιτική για να ξεπεράσουμε την οικονομική ύφεση. Θα έλεγα ότι θα έπρεπε να χρησιμοποιηθούν και οι δύο οικονομικές στρατηγικές. Πάνω απ' όλα, αυτό που είναι προφανές είναι ότι χρειαζόμαστε ένα κοινωνικό δίχτυ ασφαλείας, όπου το κράτος προσφέρει υποστήριξη και συντήρηση, ούτως ώστε οι άνθρωποι που έχασαν τις δουλειές τους λόγω της κρίσης, λόγω αναδιάρθρωσης, να μπορούν να βρουν μια νέα θέση στη ζωή. Από την άλλη πλευρά χρειαζόμαστε φιλελεύθερες μεταρρυθμίσεις, ούτως ώστε η διαδικασία ολοκλήρωσης να ισχυροποιηθεί και να δημιουργήσει ευκαιρίες για την επέκταση των επιχειρήσεων στην Ευρωπαϊκή Ένωση. Εδώ η ευρωζώνη έχει σημαντικό ρόλο να διαδραματίσει.
<P>
Συμπερασματικά, θα ήθελα να ακολουθήσω τους συναδέλφους μου και να σας πω, κύριε Πρόεδρε του Eurogroup, ότι εκτιμούμε το έργο σας και γνωρίζουμε πόσο περίπλοκα είναι όλα αυτά - τουλάχιστον στο Ευρωπαϊκό Κοινοβούλιο έχετε υποστήριξη.
<SPEAKER ID="076" NAME="Dariusz Maciej Grabowski" AFFILIATION="UEN">
(PL) Κύριε Πρόεδρε, η ανασκόπηση των δέκα ετών Οικονομικής και Νομισματικής Ένωσης θα έπρεπε να αξιολογηθεί από διεθνή προοπτική. " ερώτηση που θα έπρεπε να κάνουμε είναι πού έχει δείξει η Ευρωπαϊκή Ένωση τα πλεονεκτήματά της έναντι των κύριων ανταγωνιστών της στον κόσμο, δηλαδή, των "ΠΑ και της Ασίας. Αυτή η προοπτική δείχνει σαφώς ότι ο ισολογισμός της ευρωζώνης είναι στο κόκκινο. " Ευρωπαϊκή Ένωση αναπτύσσεται με πιο αργούς ρυθμούς απ' ότι οι ανταγωνιστές της. " αύξηση της απασχόλησης, και ειδικότερα η αύξηση της παραγωγικότητας της εργασίας ήταν χαμηλότερη απ' ό, τι στις "ΠΑ, για να μην αναφέρουμε την Ασία. Αυτό σημαίνει ότι το κοινό νόμισμα δεν εκπληρώνει το βασικό του ρόλο.
<P>
Μια άλλη πτυχή είναι το μέλλον της ευρωζώνης: έγγραφα της Ευρωπαϊκής Κεντρικής Τράπεζας και των αρχών της ΕΕ δίνουν ολοένα και μεγαλύτερη έμφαση στην ανάγκη να χρησιμοποιηθεί το ευρώ ως εργαλείο για την επιβολή ομοιόμορφων οικονομικών πολιτικών στα κράτη μέλη, ιδίως όσον αφορά τη δημοσιονομική και τη φορολογική πολιτική. Αυτή η δήλωση προκαλεί ανησυχίες στις πιο υπανάπτυκτες χώρες, ιδίως στα νέα κράτη μέλη. Πώς μπορούν να αναπτυχθούν και να κλείσουν το χάσμα με τα παλαιά κράτη μέλη, αν εξαναγκάζονται σε μια πολιτική που επιβραδύνει την οικονομική ανάπτυξη σε όλα τα κράτη μέλη;
<P>
" βασική κριτική προς την Ευρωπαϊκή Κεντρική Τράπεζα είναι ότι στην προσπάθειά της να κάνει το ευρώ παγκόσμιο νόμισμα, αγνοεί τα οικονομικά προβλήματα των περιφερειών και των λιγότερο αναπτυγμένων κρατών μελών. Δεν λαμβάνει επίσης υπόψη τις κοινωνικές πτυχές, όπως η δημογραφική δομή και την κινητικότητα των πολιτών.
<P>
" θέση των αρχών της ΕΕ είναι ακόμα λιγότερο αποδεκτή αν ληφθεί υπόψη ότι για πολλά χρόνια τόσο η Γερμανία όσο και η Γαλλία δεν τηρούσαν τους αυστηρές όρους του Μάαστριχτ, διότι ήξεραν ότι αυτό ήταν προς το εθνικό τους συμφέρον. Επιπλέον, ποτέ δεν κλήθηκαν να λογοδοτήσουν ούτε τιμωρήθηκαν. Γι' αυτό το λόγο, κατά τη γνώμη μου, αυτό που χρειάζεται δεν είναι να συνεχιστεί το σημερινό οικονομικό δόγμα της ευρωζώνης, αλλά μια ριζική αλλαγή που δεν θα βοηθήσει μόνο στην αντιμετώπιση της παρούσας οικονομικής κρίσης, αλλά πάνω απ' όλα θα απελευθερώσει την ενέργεια για κάθε κράτος μέλος της ΕΕ για να αναπτυχθεί οικονομικά.
<SPEAKER ID="077" NAME="Κυριάκος Τριανταφυλλίδης" AFFILIATION="GUE/NGL">
(EL) Κύριε Πρόεδρε, η πρόταση της Ευρωπαϊκής Επιτροπής για τα δέκα χρόνια της Οικονομικής και Νομισματικής Ένωσης εμπερικλείει μια σειρά από αντιφάσεις. Επιδιώκεται η ολοκλήρωση ενός κύκλου απορρύθμισης της αγοράς, ενόσω μάλιστα στην πραγματική οικονομία επικρατεί κορύφωση στην άνοδο των τιμών, των αγαθών και υπηρεσιών. " ανεργία στην ευρωζώνη εκτιμάται ότι θα φτάσει στο 8,6% το 2009 και στο 9% το 2010.
<P>
Οι εξελίξεις επιβεβαιώνουν ότι το χάσμα μεταξύ πλούσιων και φτωχών δεν έκλεισε στο ελάχιστο. " παγκόσμια χρηματοοικονομική κρίση συνδέεται απευθείας με τον περιορισμό του κράτους και την πολιτική απορρύθμισης. Επίσης, ενώ επιβεβαιώνεται ότι η κατανομή των οικονομικών μεγεθών υπήρξε άνιση, από την άλλη η Επιτροπή υπερθεματίζει υπέρ της συνέχισης της ισοπεδωτικής εφαρμογής του Συμφώνου Σταθερότητας και Ανάπτυξης και της ενίσχυσης του ρόλου του Διεθνούς Νομισματικού Ταμείου.
<P>
Ποδηγετείται με αυτόν τον τρόπο, κ. Πρόεδρε, κάθε ξεχωριστή οικονομική ιδιαιτερότητα των κρατών μελών και έρχεται σε ρήξη με τη φιλοσοφία της διαφορετικής ανάπτυξης του κάθε κράτους μέλους.
<SPEAKER ID="078" NAME="Hanne Dahl" AFFILIATION="IND/DEM">
(DA) Κύριε Πρόεδρε, εφέτος είναι δέκα χρόνια από την εισαγωγή του ευρώ σε ένα μεγάλο αριθμό χωρών εντός της ΕΕ. Στη Δανία έχουμε απορρίψει την εισαγωγή του ευρώ δύο φορές μετά από μακρές και σε βάθος συζητήσεις και τώρα είναι καιρός να κάνουμε απογραφή και να επανεξετάσουμε την κατάσταση. Πρέπει να εξετάσουμε με πολύ κριτικό πνεύμα το κοινό μας νόμισμα. Από τον Ιούλιο το ευρώ έχει πέσει κατά 30% σε σχέση με το δολάριο, μετά την έναρξη της οικονομικής κρίσης. Οι επενδυτές δεν έχουν εμπιστοσύνη στο ευρώ. " ερώτηση είναι, γιατί; Ένα μέρος της απάντησης είναι προφανές: υπάρχουν πολλές ενδείξεις ότι η νομισματική πολιτική που ακολουθείται στο εσωτερικό της ΕΕ, η οποία λαμβάνει υπόψη μόνο την καταπολέμηση του πληθωρισμού, δεν είναι η σωστή. " πολύ αυστηρή χρηματοπιστωτική πολιτική την οποία τα κράτη μέλη εξαναγκάζονται να ακολουθούν λόγω του Συμφώνου Σταθερότητας δεν είναι η σωστή αυτή τη στιγμή. " χαμηλή ισοτιμία του ευρώ έναντι του δολαρίου είναι αποτέλεσμα της έλλειψης εμπιστοσύνης στην οικονομική πολιτική των χωρών που χρησιμοποιούν το ευρώ. Επίσης μπορούμε να πούμε ότι η οικονομική κρίση δείχνει κάτι άλλο - ότι το πρότυπο "για όλα τα μεγέθη" του ευρώ δεν ισχύει. Όλο και περισσότεροι οικονομολόγοι είναι της γνώμης ότι πρέπει να ακολουθηθεί επεκτατική χρηματοπιστωτική πολιτική. Αν θέλουμε να τη χρησιμοποιήσουμε ως εργαλείο, χρειαζόμαστε πολύ περισσότερες επιμέρους οικονομικές πολιτικές απ' ότι επιτρέπει το ευρώ. Το "για όλα τα μεγέθη" δεν ταιριάζει ποτέ πολύ καλά σε κανένα. Ταιριάζει πάντα άσχημα σε όλους.
<P>
Τέλος, πρέπει να πω στον κ. Klinz - που είπε ότι εμείς στη Δανία θα θέλαμε να συμμετάσχουμε στο ευρώ και ότι το νόμισμά μας είναι ασθενές - ότι η δανική οικονομία είναι γερή σαν βράχος και ότι έχουμε αντέξει την οικονομική κρίση καλύτερα από τη μέση χώρα του ευρώ.
<SPEAKER ID="079" NAME="Andreas Mölzer" AFFILIATION="NI">
(DE) Κύριε Πρόεδρε, με την ευκαιρία της 10ης επετείου της οικονομικής και νομισματικής ένωσης, έχουμε πράγματι πολύ λίγα για να γιορτάσουμε. Προσπαθούμε απεγνωσμένα να χρησιμοποιήσουμε μια ποικιλία πακέτων διάσωσης για να εμποδίσουμε τη ρήξη ενός φράγματος στο χρηματοπιστωτικό μας σύστημα και το μόνο που καταφέρνουμε είναι να μπαλώσουμε πρόχειρα τις ρωγμές. Οι τράπεζες έχουν τσεπώσει δισεκατομμύρια από κρατικά χρήματα, ενώ την ίδια στιγμή διανέμουν μπόνους και κέρδη και ο μέσος πολίτης έχει πιαστεί κορόιδο πολλές φορές: τα χρήματα από τους φόρους του κατέληξαν στις ρουλέτες των τραπεζών και σε αντάλλαγμα απειλείται με ανεργία και πιθανώς ακόμη και ζημιές στις αποταμιεύσεις του και στο συνταξιοδοτικό του ταμείο.
<P>
Μέσα σε αυτό το δίλημμα, τώρα υψώνονται φωνές που λένε ότι πρέπει επιτέλους να κάνουμε κάτι για να εξασφαλίσουμε ότι οι ευρωπαϊκές εταιρείες δεν θα καταλήξουν στα χέρια μη Ευρωπαίων, για παράδειγμα Κινέζων, ιδιοκτητών. Αυτό το ξεπούλημα της Ευρώπης ξεκίνησε πριν από χρόνια, με τη διασυνοριακή χρηματοδοτική μίσθωση και άλλες τέτοιες μηχανορραφίες. Επιπλέον, η ΟΝΕ έχει ορισμένα προβλήματα ενόψει του αυξανόμενου χρέους της Ελλάδος και της απροσεξίας της Ιταλίας μετά την ένταξη στην ευρωζώνη.
<P>
Επομένως πρέπει να διασφαλίσουμε ότι λάθη που έγιναν σε σχέση με το ευρώ δεν θα επαναληφθούν από τα νέα μέλη και ότι δεν θα μπορούν πλέον να παίζονται επικίνδυνα χρηματοοικονομικά παιχνίδια με το δημόσιο χρήμα, με άλλα λόγια με τα χρήματα του κόσμου. Δεν χρειαζόμαστε μόνο αυστηρή παρακολούθηση αμφιλεγόμενων χρηματοοικονομικών κατασκευασμάτων σε επίπεδο ΕΕ, αλλά πρέπει επίσης να απαιτήσουμε συνεισφορά αλληλεγγύης από εκείνους που έχουν επωφεληθεί από την κερδοσκοπία. Πάνω απ' όλα, η ΕΕ πρέπει, κατ' αρχήν, να αποκηρύξει τον εντελώς ασυγκράτητο καπιταλισμό και αντ' αυτού να προστατεύσει τους πολίτες της από την αχαλίνωτη απληστία και τις αρνητικές συνέπειες της ανεξέλεγκτης παγκοσμιοποίησης.
<SPEAKER ID="080" NAME="Othmar Karas" AFFILIATION="PPE-DE">
(DE) Κύριε Πρόεδρε, κ. Juncker, κυρίες και κύριοι, ο κ. Mölzer φαίνεται ότι έχει βγει εκτός θέματος, αφού τίποτα απ' όσα είπε δεν είχε να κάνει με το ευρώ.
<P>
Το ευρώ και η διεύρυνση είναι οι πιο ορατές επιτυχίες της Ευρωπαϊκής Ένωσης των τελευταίων 10 ετών. Πρέπει όμως να έχουμε επίσης υπόψη ότι αυτές οι επιτυχίες δεν θα ήταν ποτέ δυνατές χωρίς τα κριτήρια του Μάαστριχτ, το Σύμφωνο Σταθερότητας και Ανάπτυξης και την Ευρωπαϊκή Κεντρική Τράπεζα και χωρίς την πολιτική βούληση και προθυμία να αναληφθούν ευθύνες σε ευρωπαϊκό επίπεδο. Τώρα μιλάμε για συνεργασία και συντονισμό. Είναι αλήθεια ότι χρειαζόμαστε περισσότερη συνεργασία και συντονισμό, όμως, για να είναι αυτό δυνατό, θα πρέπει να εμπιστευόμαστε περισσότερο ο ένας τον άλλο. Χρειαζόμαστε περισσότερη συνεργασία και συντονισμό, αν μη τι άλλο υπό το φως της περισσότερης Ευρώπης σε σχέση με τις οικονομικές πρακτικές.
<P>
Κατά τη διάρκεια διαφορετικών κρίσεων, η Ευρωπαϊκή Κεντρική Τράπεζα, η Ομοσπονδιακή Τράπεζα των "ΠΑ και η Τράπεζα της Ιαπωνίας έχουν βοηθήσει στην προστασία της Ευρώπης από νομισματικές κρίσεις. Θα ήθελα επομένως να τονίσω για μία ακόμη φορά ότι δεν μπορεί να υπάρξει σύνοδος κορυφής χωρίς εκπροσώπους της ευρωζώνης και της Ευρωπαϊκής Κεντρικής Τράπεζας. " χρηματοπιστωτική κρίση έχει αποδείξει ότι το ευρώ μας βοήθησε να αποφύγουμε τη νομισματική κερδοσκοπία και να εμποδίσουμε την εμφάνισή της στην ευρωζώνη. Οι αντιδράσεις στη Δανία, το "νωμένο Βασίλειο, τη Σουηδία και την Ουγγαρία μας δείχνουν σαφώς τι έχει κάνει το ευρώ για εμάς.
<P>
" τελευταία παρατήρησή μου, κύριε Πρόεδρε, είναι ότι θέλουμε και η Ευρωπαϊκή Ένωση να εκπροσωπείται στο ΔΝΤ, την Παγκόσμια Τράπεζα και τις παγκόσμιες χρηματοπιστωτικές αγορές, ανάλογα με τη δύναμή της. Απευθύνουμε έκκληση σε όλους εκείνους που τώρα απαιτούν παγκόσμιους κανονισμούς να κάνουν στην Ευρώπη και στα κράτη μέλη τους αυτό που ζητούν από τους άλλους.
<SPEAKER ID="081" NAME="Olle Schmidt" AFFILIATION="ALDE">
(SV) Κύριε Πρόεδρε, κύριε Επίτροπε, κ. Juncker, θα ήθελα να ξεκινήσω δίνοντας τα εγκάρδια συγχαρητήρια μου σε ένα ώριμο δεκάχρονο και τις ευχαριστίες μου προς τους δύο εισηγητές για την εξαιρετική έκθεσή τους.
<P>
Οι τελευταίους μήνες έχουν βεβαίως δείξει την ισχύ του ευρώ. Λίγοι πίστευαν πριν από δέκα χρόνια ότι το ευρώ θα είχε αυτή την τρομερή επιτυχία. Ορισμένες χώρες, περιλαμβανομένης και της δικής μου, περίμεναν με αγωνία απ' έξω. Ορισμένοι επικριτές προφανώς πίστευαν ότι το ευρώ δεν θα περνούσε τη δοκιμή, όπως ακριβώς είπε ο κ. Lundgren. Αλλά εκείνος και οι άλλες Κασσάνδρες έκαναν λάθος. Μετά από μήνες χρηματοπιστωτικής αβεβαιότητας είναι σαφές ότι μόνο η συνεργασία σε οικονομικά ζητήματα, με το ευρώ ως ακρογωνιαίο λίθο, μπορεί να παράσχει τη βεβαιότητα που απαιτούν τα τρέχοντα παγκόσμια οικονομικά συστήματα. Ακριβώς το γεγονός ότι οι κοινές δράσεις ήταν εκείνες που οδήγησαν στη χαλάρωση της αγοράς αποδεικνύει την ισχύ της συνεργασίας του ευρώ.
<P>
Το ευρώ πρέπει να γίνει το νόμισμα ολόκληρης της Ευρώπης. Αν αυτό το όραμα πρόκειται να γίνει πραγματικότητα, τότε τα ήδη αυστηρά κριτήρια σύγκλισης δεν πρέπει να γίνουν ακόμη αυστηρότερα. Γι' αυτό νομίζω ότι είναι λάθος να γίνει η ένταξη στο ευρώ μια κλειστή λέσχη με υψηλότερες απαιτήσεις εισαγωγής, όπως απαιτεί μία από τις τροπολογίες.
<P>
Επιτρέψτε μου να πω λίγα λόγια σχετικά με τη θέση της Σουηδίας εκτός της ευρωζώνης. Για τη Σουηδία, η οποία έχει μόνο ένα πόδι στην Ευρωπαϊκή Ένωση, αλλά εξακολουθεί να είναι εκτός της ευρωζώνης, τα πλεονεκτήματα και τα μειονεκτήματα είναι τώρα σαφέστερα από ποτέ, ελπίζω ακόμα και στον κ. Lundgren. Όταν η προηγούμενη οικονομική κρίση έπληξε τη Σουηδία το 1992, δεν μπορέσαμε τελικά να κάνουμε τίποτα άλλο από το να αφήσουμε την κορώνα να πέσει. Τα διδάγματα που πήραμε τότε οδήγησαν στην απόφασή μας να γίνουμε μέρος της ευρωπαϊκής οικογένειας. Κατά το τελευταίο έτος η σουηδική κορώνα έχει χάσει αξία έναντι του ευρώ. Τώρα, καθώς η οικονομική κρίση αντιμετωπίζεται, η Σουηδία βρίσκεται τόσο εκτός της προστασίας που προσφέρει το ευρώ όσο και εκτός των αποφάσεων που εγκρίνονται και απαιτούνται από τη διαχείριση των κρίσεων εντός του Eurogroup. Τώρα είναι που οι μικρές χώρες όπως η Σουηδία πρέπει να συνειδητοποιήσουν την αξία του κοινού νομίσματος. " σταθερότητα που προσφέρει το ευρώ επιτρέπει τη διορατικότητα που είναι σημαντική για μια χώρα που εξαρτάται τόσο πολύ από τις εξαγωγές όσο η Σουηδία. " Σουηδία έχει καλή οικονομική ανάπτυξη, αυτό είναι αλήθεια, αλλά και η ένταξη στο ευρώ θα μας είχε δώσει περισσότερη σταθερότητα στη νομισματική πολιτική μας και θα είχε δημιουργήσει περισσότερες θέσεις εργασίας, μια πιο σταθερή οικονομία και ισχυρότερες εξαγωγές.
<P>
Γι' αυτό τα σουηδικά κόμματα θα έπρεπε να είναι έτοιμα να επανεξετάσουν την παθητική στάση τους έναντι του ευρώ ως νομίσματος για τη Σουηδία. " Σουηδία θα έπρεπε να είναι πλήρες μέλος της Ευρωπαϊκής Ένωσης. Γι' αυτό είναι καιρός να αρχίσουμε να μιλάμε σοβαρά στη χώρα μου για ένα νέο δημοψήφισμα. Από την πλευρά μου ελπίζω η Σουηδία να ενταχθεί εντός πέντε ετών.
<SPEAKER ID="082" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, θα ήθελα να επιστήσω την προσοχή σε δύο θέματα σε αυτή τη συζήτηση, τα οποία κατά τη γνώμη μου ρίχνουν σκιά στη λειτουργία της οικονομικής και νομισματικής ένωσης. Πρώτον, έχουμε ταχύτερη ανάπτυξη των χωρών εκτός της ευρωζώνης απ' ότι εκείνων εντός αυτής. Κατά τα έτη 2002-2007 τα παλαιά κράτη μέλη εκτός της ευρωζώνης - η Αγγλία, η Σουηδία και η Δανία - αναπτύχθηκαν πολύ γρηγορότερα απ' ότι οι χώρες της ευρωζώνης. " αύξηση του ΑΕΠ σε αυτές τις χώρες ήταν σχεδόν διπλάσια από το μέσο όρο της ευρωζώνης και τα ποσοστά ανεργίας ήταν σημαντικά χαμηλότερα απ' ότι στη ευρωζώνη. Οι διαφορές μεταξύ των χωρών της ευρωζώνης και των νέων κρατών μελών είναι ακόμη πιο εμφανείς.
<P>
Δεύτερον, υπάρχει άνιση μεταχείριση των χωρών που είναι υποψήφιες για την οικονομική και νομισματική ένωση και εκείνων που συμμετέχουν ήδη σε αυτήν. Οι υποψήφιοι για τη νομισματική ένωση πρέπει να πληρούν αυστηρά φορολογικά και νομισματικά κριτήρια για δύο έτη πριν από την υιοθέτηση του νομίσματος, ενώ οι δύο μεγαλύτερες χώρες της ΕΕ - η Γερμανία και η Γαλλία - που είναι στη ευρωζώνη, υπερέβησαν το όριο του ελλείμματος του προϋπολογισμού για τα τέσσερα έτη μεταξύ 2002-2005. Χρειάστηκε αλλαγή του Συμφώνου Σταθερότητας και Ανάπτυξης για να αποφευχθεί να πληρώσουν αυτές οι δύο χώρες πολλά δισεκατομμύρια ευρώ σε κυρώσεις για την αθέτηση.
<SPEAKER ID="083" NAME="Jens Holm" AFFILIATION="GUE/NGL">
(SV) " έκθεση επαινεί την ΟΝΕ. Αναρωτιέμαι τι υπάρχει αλήθεια για να γιορτάσουμε. " ευρωζώνη είναι σε ύφεση και η ανεργία αυξάνεται έντονα. Αρκετές από τις μεγάλες χώρες της ΟΝΕ δεν πληρούν πλέον τις βασικές οικονομικές απαιτήσεις για την ένταξη. Αυτό και μόνο δείχνει πόσο άκαμπτο είναι αυτό το πρόγραμμα.
<P>
Πριν από πέντε χρόνια ο σουηδικός λαός ψήφισε κατά της ΟΝΕ. Όμως επανειλημμένα έχω ακούσει την Επιτροπή να αναφέρει ότι η Σουηδία αργά ή γρήγορα πρέπει να ενταχθεί στην ΟΝΕ. Γι' αυτό θα ήθελα να εκμεταλλευτώ την ευκαιρία για να ρωτήσω την Επιτροπή αν μπορεί να το διευκρινίσει μια για πάντα. Πρέπει η Σουηδία να ενταχθεί στην ΟΝΕ;
<P>
" ΟΝΕ απαιτεί μια ριζική μεταρρύθμιση. Πρέπει να συμπεριληφθεί ένας σαφής στόχος της Ευρωπαϊκής Κεντρικής Τράπεζας για την καταπολέμηση της ανεργίας. Θα έπρεπε να επιτραπεί μεγαλύτερη οικονομική ευελιξία. Αυτά θα ήταν μερικά σημαντικά βήματα προς τη σωστή κατεύθυνση.
<SPEAKER ID="084" NAME="Zsolt László Becsey" AFFILIATION="PPE-DE">
(HU) Σας ευχαριστώ, κύριε Πρόεδρε, θεωρώ την εισαγωγή του ευρώ επιτυχία, διότι έχουμε δει πτώση της ανεργίας και αύξηση της απασχόλησης, λόγω της σταθερότητας που βρίσκεται πίσω από το ευρώ. Περαιτέρω απόδειξη προέρχεται από την τρέχουσα κρίση, αφού οποιαδήποτε χώρα που μπορεί να χρησιμοποιήσει αυτό το ισχυρό αποθεματικό νόμισμα απλά δεν μπορεί να έχει δυσχέρειες του ισοζυγίου πληρωμών, ενώ άλλες - όπως η Ουγγαρία - αντιμετωπίζουν τέτοια προβλήματα.
<P>
Όμως η ευρωζώνη δεν έχει επιτύχει τη σύγκλιση, παρά την υποστήριξη του Ταμείου Συνοχής, και αυτό που θα έπρεπε μάλλον να εξετάσουμε είναι οι λόγοι που συνέβη αυτό. Είναι πολύ ισχυρός μαγνήτης για το κεφάλαιο. Γι' αυτό προτείνω, κατά την εξέταση του τι συνέβη, να λάβουμε υπόψη όχι μόνο το ΑΕΠ, αλλά και το ΑΕΕ.
<P>
Χαίρομαι που η έκθεση έχει συμπεριλάβει την άποψη ότι πρέπει να ληφθούν μέτρα κατά των κρατών μελών που παρέχουν διαρκώς λανθασμένες, καλλωπισμένες προβλέψεις - όπως γνωρίζουμε από τα γεγονότα στην Ουγγαρία το 2006 - και πιστεύω ότι αυτό είναι πράγματι αναγκαίο.
<P>
Πιστεύω ότι είναι σημαντικό να διαφυλαχθεί το γόητρο της συμμετοχής στην ΕΕ. Από τη μία πλευρά, κράτη που δεν είναι μέλη της Ευρωπαϊκής Ένωσης δεν πρέπει να ενταχθούν στην ευρωζώνη, αφού αυτό θα σήμαινε ότι δεν θα μπορούσαμε να δικαιολογήσουμε τις δραματικές προσπάθειες που κατέβαλαν ορισμένα κράτη για να γίνουν μέλη.
<P>
Τα εργαλεία της ΕΚΤ, ιδίως κατά τη διάρκεια της τρέχουσας κρίσης, πρέπει να χρησιμοποιηθούν για κάθε κράτος μέλος, ιδίως όσον αφορά τη ρευστότητα. Δεν πρέπει να είματε εγωιστές σε αυτό το θέμα. Αυτό δίνει νόημα στην προστατευτική ασπίδα της ΕΕ και στην ένταξη στην εσωτερική αγορά, η οποία αντιπροσωπεύει μια σημαντική πρόκληση, ιδίως για τα λιγότερο αναπτυγμένα κράτη μέλη. Αλλά πρέπει να το λάβουμε παρομοίως υπόψη στη σύνθεση της Εκτελεστικής Επιτροπής της ΕΚΤ.
<P>
Το πιο σημαντικό ζήτημα όμως είναι η εξωτερική εκπροσώπηση της ευρωζώνης. Αυτό είναι απαραίτητο, αλλά κάθε κράτος μέλος πρέπει να συμμετέχει στην ανάθεση της εντολής για την εξωτερική εκπροσώπηση της ευρωζώνης. " εξωτερική εκπροσώπηση δεν πρέπει να είναι μια κλειστή λέσχη, αφού η ΕΕ είναι μια ενιαία οντότητα.
<P>
Τέλος, θα ήθελα να πω ότι τα κράτη μέλη πρέπει να ενταχθούν στην ευρωζώνη το συντομότερο δυνατό, όμως υπό αυστηρές αλλά λογικές προϋποθέσεις. Γι' αυτό είμαι ικανοποιημένος με τη λογική πρόταση του κ. Klinz οι χώρες αναφοράς να περιοριστούν στις χώρες της ΕΕ. Σας ευχαριστώ για την προσοχή σας.
<SPEAKER ID="085" NAME="Vladimír Maňka" AFFILIATION="PSE">
- (SK) Σε σχέση με την οικονομική κρίση τις τελευταίες εβδομάδες οι κάτοικοι της Ευρώπης έχουν δει πώς τα κράτη μέλη της ευρωζώνης είναι καλύτερα εξοπλισμένα για να αντιμετωπίσουν τις μεγάλες διαταραχές. Οι άνθρωποι επίσης το βλέπουν στη δική μου χώρα, τη Σλοβακία, η οποία εντάσσεται στην ευρωζώνη την 1η Ιανουαρίου.
<P>
Οι χρηματοοικονομικοί επενδυτές και κερδοσκόποι από τις χρηματαγορές ήδη μας θεωρούν μέρος της ευρωζώνης. Δεν είναι πλέον αποδοτική η κερδοσκοπία με το νόμισμά μας, αφού έχουμε καθιερώσει σταθερή ισοτιμία μετατροπής. Ταυτόχρονα, τα νομίσματα των γειτονικών μας χωρών πέφτουν. Οι κερδοσκόποι βλέπουν σε αυτές ένα επίπεδο κινδύνου που δεν θέλουν να αναλάβουν, λόγω της κρίσης στις χρηματοπιστωτικές αγορές. Ορισμένα νομίσματα έχουν πέσει στα χαμηλότερα επίπεδα των τελευταίων ετών.
<P>
" υιοθέτηση του ευρώ σε μια μικρή και ανοικτή οικονομία προστατεύει τους επιχειρηματίες και τους κατοίκους από τις διακυμάνσεις της συναλλαγματικής ισοτιμίας. Ακόμη και οι κάτοικοι της χώρας με το υψηλότερο επίπεδο απασχόλησης στον κόσμο, της Δανίας, η οποία έχει από καιρό ένα από τα υψηλότερα επίπεδα ανταγωνιστικότητας και το υψηλότερο βιοτικό επίπεδο στον κόσμο, ανακάλυψαν ότι, αν ήταν μέλη της ευρωζώνης, θα είχαν ευνοϊκότερες συναλλαγματικές ισοτιμίες και θα μπορούσαν να αντιμετωπίσουν καλύτερα τα τρέχοντα παγκόσμια προβλήματα. Το ίδιο ισχύει φυσικά και για τη Σουηδία, για την οποία συζητήσαμε σήμερα εδώ. Ίσως τώρα είναι η κατάλληλη στιγμή για να επανεκτιμήσουν την είσοδό τους στην ευρωζώνη.
<P>
Σήμερα ασκήθηκε κριτική από ένα συνάδελφο από τη δική μου χώρα ότι η σλοβακική κυβέρνηση επεξεργάζεται μέτρα για την ενίσχυση του πλαισίου ρύθμισης και εποπτείας. Θα ήθελα να επιστήσω την προσοχή του σε ένα ψήφισμα του Ευρωπαϊκού Κοινοβουλίου, που ζήτησε πρόσφατα από την Επιτροπή να προτείνει μέτρα για την ενίσχυση του πλαισίου ρύθμισης και εποπτείας σε ολόκληρη την ΕΕ. Δεν υπάρχει άλλος τρόπος. Γι' αυτό το λόγο η πλειοψηφία των βουλευτών του ΕΚ από διάφορες πολιτικές ομάδες ψήφισε υπέρ αυτής της επιλογής.
<P>
Θα ήθελα να τελειώσω συγχαίροντας τους δύο εισηγητές για την εξαιρετική έκθεσή τους.
<SPEAKER ID="086" NAME="DanutBudreikait" AFFILIATION="ALDE">
(LT) " Οικονομική και Νομισματική Ένωση είναι ηλικίας 10 ετών. Είναι μια ωραία επέτειος, αλλά και μια ευκαιρία να εξετάσουμε πώς έχει αλλάξει η ΕΕ και η παγκόσμια οικονομική, χρηματοπιστωτική και πολιτική κατάσταση και αν τα κριτήρια του Μάαστριχτ ταιριάζουν με τις τρέχουσες παγκόσμιες αλλαγές.
<P>
Το 2005 το Σύμφωνο Σταθερότητας και Ανάπτυξης αναθεωρήθηκε, ίσως διότι οι απαιτήσεις του δεν είχαν εφαρμοστεί από τις μεγαλύτερες χώρες της ευρωζώνης.
<P>
Σε μια δεκαετή περίοδο, σχεδόν καμία από τις χώρες της ευρωζώνης δεν είχε εκπληρώσει όλα τα κριτήρια του Μάαστριχτ.
<P>
Γνωρίζουμε ότι ο στόχος της Ευρωπαϊκής Κεντρικής Τράπεζας για τον πληθωρισμό είναι 2%. Αν εξετάζαμε αυτό το στόχο σήμερα, τότε θα βλέπαμε ότι δεν έχει επιτευχθεί από καμία χώρα της ΕΕ. Ο πληθωρισμός τους αυτό το Σεπτέμβριο κυμάνθηκε από 2,8% στις Κάτω Χώρες έως 14,7% στη Λετονία, και το κριτήριο της σταθερότητας των τιμών του Μάαστριχτ θα ήταν 4,5%.
<P>
Αν τα μέλη της ευρωζώνης αποτυγχάνουν να εκπληρώσουν το κριτήριο της σταθερότητας των τιμών, πώς μπορούμε να μιλάμε για τη σταθεροποίηση του πληθωρισμού; " συζήτηση για τη σταθεροποίηση του πληθωρισμού άρχισε το 2006, όταν η ευρωζώνη άρχισε να επεκτείνεται. Μιλάμε για νέες απαιτήσεις αμιγώς για τους νέους υποψηφίους της ευρωζώνης; Ποιες είναι οι προοπτικές για την επέκταση της ευρωζώνης;
<P>
Καλώ την Ευρωπαϊκή Επιτροπή και η Ευρωπαϊκή Κεντρική Τράπεζα να επανεξετάσουν για μία ακόμη φορά τις αρχές της Οικονομικής και Νομισματικής Ένωσης, τη διακυβέρνηση και τα κριτήρια του Μάαστριχτ, ρωτώντας αν εφαρμόζονται στην τρέχουσα παγκόσμια οικονομική και χρηματοπιστωτική κατάσταση και τι επιφυλάσσει το μέλλον για την Οικονομική και Νομισματική Ένωση και τους υποψηφίους της ευρωζώνης.
<SPEAKER ID="087" NAME="Ryszard Czarnecki" AFFILIATION="UEN">
(PL) Κύριε Πρόεδρε, κ. Juncker, είστε άτυχοι, διότι η σημερινή συζήτηση για την επιτυχία της ευρωζώνης διεξάγεται σε μια στιγμή όπου η Eurostat ανακοίνωσε ότι μια μεγάλη ύφεση αρχίζει στις χώρες που έχουν το κοινό νόμισμα. Αυτό θα έπρεπε να σας παροτρύνει προς την αυτοκριτική και όχι προς την απεριόριστη προπαγάνδα της επιτυχίας. Στην έκθεσή τους οι συντάκτες επαινούν την πτώση της ανεργίας, η οποία σε εννέα χρόνια ομολογουμένως ήταν λίγο πάνω από 1,5%, αλλά τώρα οι προβλέψεις μιλούν για σημαντική αύξηση της ανεργίας στη ευρωζώνη τον επόμενο χρόνο. " άλλη πλευρά του νομίσματος είναι λιγότερο ευχάριστη, και η έκθεση το υπογραμμίζει, και αυτή είναι η καθόλου ικανοποιητική οικονομική ανάπτυξη και η σημαντική μείωση της παραγωγικότητας (από 1,5% κατά τη δεκαετία του 1990 σε 0,75% κατά την τελευταία δεκαετία).
<P>
Είναι σαφές ότι το ευρώ δεν αποτελεί ούτε πανάκεια για τα οικονομικά προβλήματα, ούτε εργαλείο που να παρέχει από τη φύση του ταχύτερη οικονομική ανάπτυξη και μεγαλύτερη ευημερία από ό, τι στις χώρες της ΕΕ εκτός της ευρωζώνης - Σουηδία, Δανία και Μεγάλη Βρετανία.
<SPEAKER ID="088" NAME="Μαργαρίτης Σχοινάς" AFFILIATION="PPE-DE">
(EL) Κύριε Πρόεδρε, δεν χωράει καμία αμφιβολία ότι η γέννηση της ΟΝΕ και του ευρώ αποτελούν μια από τις κορυφαίες στιγμές της εξηντάχρονης πορείας στην ευρωπαϊκή ενοποίηση.
<P>
Είναι η πρώτη φορά στην Ευρώπη, αλλά και στον κόσμο, που είχαμε μια τέτοια δομημένη μετάβαση προς ένα κοινό νόμισμα, χωρίς πόλεμο, χωρίς αίμα, αλλά με consensus και πολιτική βούληση ανεξαρτήτων χωρών, οι οποίες από κοινού, δημοκρατικά αποφάσισαν να πάρουν αυτόν τον δρόμο της νομισματικής σταθερότητας. Ήταν ένας δρόμος δύσκολος, αλλά ένας δρόμος που βόλεψε και τις δύο συνιστώσες στην Ευρώπη: και αυτές τις χώρες που ήταν εθισμένες στη δημοσιονομική σταθερότητα και συνέχιζαν στον ίδιο δρόμο της αντιπληθωριστικής τακτικής, αλλά και τις άλλες που μετά από δεκαετίες δημοσιονομικής χαλαρότητας βρήκαν για πρώτη φορά στο ευρώ μια όαση ορθολογισμού και εξυγίανσης των βασικών οικονομικών τους μεγεθών.
<P>
Αυτά ως προς το παρελθόν. Τώρα όμως βρισκόμαστε σε μια πολύ δύσκολη συγκυρία, σε μια κρίσιμη στιγμή που πρέπει να κοιτάξουμε και το "Ο" της ΟΝΕ. Μέχρι τώρα το "Ν" της ΟΝΕ, τα νομισματικά της κομμάτια, μας βοήθησαν να φτάσουμε εδώ που είμαστε, αλλά από εδώ και μπρος, χωρίς μια συνεκτική, συνεπή, ενιαία ευρωπαϊκή προσέγγιση στις οικονομικές πλευρές του εγχειρήματος, φοβάμαι ότι πολλά από τα κεκτημένα θα τα βρούμε μπροστά μας ανάποδα.
<P>
Δύο εκκρεμότητες λοιπόν για το μέλλον: κανόνες συντονισμού για την ευρωπαϊκή οικονομική διακυβέρνηση, που θα μπολιάσουν και το παγκόσμιο σύστημα πέρα και πάνω από τις ακρότητες και την αναρχία που γέννησε τη σημερινή κρίση. Και δεύτερον, να καταγγείλουμε τον οικονομικό λαϊκισμό όλων όσων θέλουν να χρησιμοποιήσουν την κρίση για να ξαναβάλουν σε αμφιβολία όσα σημαντικά πετύχαμε.
<SPEAKER ID="089" NAME="Manuel António dos Santos" AFFILIATION="PSE">
(PT) Πρέπει να ξεκινήσω συγχαίροντας τους εισηγητές γι' αυτή την εξαιρετική έκθεση. Μόνο οι λίγοι που ξεχνούν εντελώς ή οι πολλοί που στερούνται οποιασδήποτε κατανόησης θα μπορούσαν να θεωρούν ότι το ευρώ και η σχετική νομισματική πολιτική δεν υπήρξαν μια τεράστια επιτυχία για την ανθρωπότητα και μια μεγάλη επιτυχία για την ευρωπαϊκή οικονομία. Το μόνο που χρειάζεται είναι να εξετάσουμε τον τεράστιο αριθμό θέσεων εργασίας που δημιουργήθηκαν στην Ευρώπη κατά τη διάρκεια της επικράτησης του ευρώ να κατανοήσουμε τη σημασία του. Επίσης δεν μπορεί παρά να είναι σημαντικό το γεγονός ότι, σε μια κατάσταση κρίσης, κατά την οποία η ευρωπαϊκή οικονομία, χάρη στα μέσα της, αντιδρά πιο ευνοϊκά απ' ότι άλλες περιφερειακές οικονομίες, εκείνοι που πριν από λίγο καιρό ήταν επιφυλακτικοί σχετικά με την κοινή νομισματική πολιτική και το ευρώ τώρα ζητούν γρήγορα να συνεργαστούν και ακόμη και να ενταχθούν στην ευρωζώνη.
<P>
Ωστόσο, αυτό δεν είναι το παν και δεν σημαίνει ότι εγώ προσωπικά είμαι ικανοποιημένος με τον τρόπο με τον οποίο η Ευρωπαϊκή Ένωση έχει αντιμετωπίσει τα ζητήματα της χρηματοπιστωτικής εξυγίανσης και χρηματοπιστωτικής σταθερότητας. Έχω ήδη πει πολλές φορές σε αυτό το Σώμα ότι είμαι υπέρ της χρηματοπιστωτικής σταθερότητας και του Συμφώνου Σταθερότητας και Ανάπτυξης, αλλά ότι νομίζω ότι αυτό το Σύμφωνο δεν ήταν πάντα φίλος της πραγματικής οικονομίας. Ούτε αυτό το Σύμφωνο ούτε η νομισματική πολιτική δεν ήταν αληθινοί φίλοι της πραγματικής οικονομίας. " πραγματική οικονομία συχνά υπέστη τεράστια προβλήματα λόγω της υπερβολικά συμβατικής εφαρμογής των κανόνων του Συμφώνου Σταθερότητας και Ανάπτυξης.
<P>
Ποτέ δεν συνάντησα έναν οικονομολόγο ούτε διάβασα ένα εγχειρίδιο οικονομίας που να μου πουν ότι το δύο, το τρία και το εξήντα, οι μαγικοί αριθμοί του Συμφώνου Σταθερότητας και Ανάπτυξης (πληθωρισμός, έλλειμμα και δημόσιο χρέος), έχουν αποδειχθεί επιστημονικά. Ποτέ δεν έχω συναντήσει κανέναν και κυρίως ποτέ δεν έχω συναντήσει έναν οικονομολόγο ή θεωρητικό της οικονομίας που να έχει πει οποτεδήποτε ότι είναι απολύτως απαραίτητο να διατηρηθεί πεισματικά αυτό το είδος διάρθρωσης. Μια ιδέα που υποστηρίζεται έντονα από την Επιτροπή και από τους πιο συντηρητικούς τομείς της Ευρώπης είναι ότι πρέπει να έχουμε ισοσκελισμένους ή μηδενικούς προϋπολογισμούς. Αυτή είναι μια απολύτως παράλογη ιδέα. Σε κάθε επίπεδο ανάπτυξης, ένας ισοσκελισμένος προϋπολογισμός σημαίνει την πλήρη εξάλειψη του χρέους στο μέλλον. Αυτό δεν είναι δίκαιο σε κοινωνικούς όρους, δεν είναι δίκαιο σε διαγενεακούς όρους και δεν έχει καμία σχέση με την πραγματικότητα και την πραγματική οικονομία.
<SPEAKER ID="090" NAME="Jim Higgins" AFFILIATION="PPE-DE">
Κύριε Πρόεδρε, η έκθεση Berès-Langen είναι εξαιρετική, διότι αυτό που κάνει είναι ότι μας δίνει την ιστορία της ΟΝΕ τα τελευταία 10 χρόνια και λέει πώς θα πρέπει να προχωρήσει στο μέλλον. Το ευρώ ήταν μια απόλυτη επιτυχία: είναι το δεύτερο σημαντικότερο νόμισμα στον κόσμο. Ο πληθωρισμός κατά τα πρώτα 10 χρόνια ήταν σε γενικές γραμμές σύμφωνος με το στόχο της ΕΚΤ του 2%. Επιπλέον, έχει διευκολύνει τα ταξίδια, το εμπόριο και την απασχόληση. Και, το σημαντικότερο από όλα, υποδηλώνει ένα περαιτέρω βήμα στην εδραίωση της ΕΕ.
<P>
" ανακοίνωση την περασμένη εβδομάδα ότι η ευρωζώνη βρίσκεται σε ύφεση τώρα σημαίνει ότι θα πρέπει να αναληφθεί επείγουσα δράση, τόσο εντός της ΕΕ όσο και παγκοσμίως, αλλά το μόνο πράγμα που δεν μπορούμε να κάνουμε είναι να κατηγορήσουμε το ευρώ για την τρέχουσα κρίση. Ενώ οι κανόνες του Συμφώνου Σταθερότητας και Ανάπτυξης έχουν καλές προθέσεις κατά τον καθορισμό κατευθυντήριων γραμμών για ανώτατα όρια δανεισμού για τα κράτη μέλη, δεν προέβλεψαν - και κανείς δεν θα μπορούσε να έχει προβλέψει - την τρέχουσα παγκόσμια οικονομική κρίση. " τρέχουσα κρίση κατά τη γνώμη μου καλεί σε ευελιξία, διότι, εκτός αν χαλαρώσουν οι πιστωτικοί περιορισμοί από τα χρηματοπιστωτικά ιδρύματα, υπάρχει μεγάλη πιθανότητα η κρίση να επιδεινωθεί κι άλλο και να χάνονται όλο και περισσότερες θέσεις εργασίας.
<P>
Πρέπει να πω ότι θέλω να επαινέσω τους προέδρους Barroso και Sarkozy για τον τρόπο με τον οποίο εκπροσώπησαν την Ευρωπαϊκή Ένωση στις συνομιλίες του G20 στην Ουάσινγκτον την περασμένη εβδομάδα. Νομίζω ότι μας έκαναν υπερήφανους και έκαναν υπερήφανη την Ευρώπη.
<P>
Τέλος, πρέπει να εξετάσουμε πώς φτάσαμε στην τρέχουσα κρίση και ποιες ήταν οι αιτίες. Πρέπει να πάρουμε τα διδάγματα και πρέπει να εξασφαλίσουμε ότι δεν θα ξανασυμβεί ποτέ. Αν αυτό σημαίνει μεταρρύθμιση - μεταρρύθμιση των θεσμικών οργάνων, μεταρρύθμιση του Διεθνούς Νομισματικού Ταμείου - ας την κάνουμε. Αν αυτό σημαίνει την εξέταση των πράξεων της Ευρωπαϊκής Κεντρικής Τράπεζας, ας την κάνουμε. Ας διεξαγάγουμε σε αυτό το στάδιο εγκληματολογική ανάλυση και, ανεξάρτητα από την κρίση που βιώνει τώρα η Ευρώπη - δεν ξέρουμε πόσο σοβαρή είναι, πού θα καταλήξει ή ποιες θα είναι οι συνέπειες - ας την εξετάσουμε εγκληματολογικά και ας δώσουμε λύσεις.
<SPEAKER ID="091" NAME="Dariusz Rosati" AFFILIATION="PSE">
(PL) Κύριε Πρόεδρε, κύριε Επίτροπε, κύριε Juncker. Συμμερίζομαι την άποψη ότι το κοινό νόμισμα ήταν μια μεγάλη ευρωπαϊκή επιτυχία. Για αρκετά χρόνια είχαμε χαμηλές τιμές και χαμηλά επίπεδα πληθωρισμού, είχαμε χαμηλά επιτόκια, είχαμε διαφάνεια τιμών μεταξύ των χωρών, είχαμε μακροοικονομική σταθερότητα - και αυτή ήταν ιδιαίτερη επιτυχία για εκείνες τις χώρες που είχαν προηγουμένως προβλήματα με τον πληθωρισμό και το έλλειμμα του προϋπολογισμού τους. Συμμερίζομαι την άποψη ότι αυτό είναι επιτυχία.
<P>
Θα ήθελα να σχολιάσω αυτό που είπε ο Πολωνός συνάδελφός μου λίγα λεπτά νωρίτερα, όταν είπε ότι έχουμε αυξανόμενη ανεργία και οικονομική κρίση στη ευρωζώνη. Δυστυχώς τώρα έχει φύγει από την Αίθουσα, αλλά αν είχε μείνει, θα μπορούσε να ακούσει λίγα σοφά λόγια. Διότι παραβλέπει το γεγονός ότι χωρίς το ευρώ, η Ευρώπη θα ήταν σε πολύ χειρότερη κατάσταση απ' ότι είναι σήμερα. Αυτό είναι ιδιαίτερα εμφανές αν δούμε την κατάσταση χωρών όπως η Ισλανδία και η Ουγγαρία, οι οποίες τώρα αντιμετωπίζουν τεράστιες οικονομικές δυσκολίες. Αν ήταν μέρος της ευρωζώνης, η κατάστασή τους θα ήταν πολύ καλύτερη.
<P>
Θα ήθελα να πω ότι η μακροπρόθεσμη επιτυχία οποιουδήποτε νομίσματος θα καθοριστεί από πραγματικούς παράγοντες, θα αποφασιστεί από τη μακροπρόθεσμη οικονομική ανάπτυξη, και αυτή λείπει στην Ευρώπη. Θα πρέπει να παρατηρήσουμε ότι κατά τις περασμένες εβδομάδες το αμερικανικό δολάριο έχει ενισχυθεί έναντι του ευρώ, πράγμα που αποδεικνύει ότι ακόμη και σε συνθήκες οικονομικής κρίσης οι επενδυτές, ή τουλάχιστον η πλειοψηφία τους, πιστεύουν ότι το δολάριο είναι ένα ασφαλές καταφύγιο για τις επενδύσεις τους. Γι' αυτό πρέπει να δημιουργηθεί μια βάση για μακροπρόθεσμη ανάπτυξη στην Ευρώπη, η οποία θα ενισχύσει το ευρωπαϊκό νόμισμα. Αλλά αυτό απαιτεί μεταρρυθμίσεις, οικονομική δυναμική και υψηλότερους ρυθμούς παραγωγικότητας.
<P>
Το δεύτερο σημείο είναι ότι πιστεύω ότι θα πρέπει να επανεξετάσουμε τα κριτήρια ονομαστικής σύγκλισης, και θα πρέπει να διασφαλίσουμε ότι τα κριτήρια θα προσαρμοστούν στις νέες συνθήκες, ιδίως τα κριτήρια του πληθωρισμού και η μέθοδος υπολογισμού της τιμής αναφοράς, για να δοθεί η δυνατότητα σε εκείνες τις οικονομίες των νέων κρατών μελών που είναι πολύ δυναμικές να μπουν στη ευρωζώνη.
<SPEAKER ID="092" NAME="Paolo Bartolozzi" AFFILIATION="PPE-DE">
(IT) Κύριε Πρόεδρε, κυρίες και κύριοι, θα ήθελα να ευχαριστήσω τον Πρόεδρο του Eurogroup και τον Επίτροπο, καθώς και τους δύο εισηγητές που συνέταξαν αυτή την έκθεση, διότι είμαι πεπεισμένος ότι η εισαγωγή του ευρώ έδωσε τη δυνατότητα στους πολίτες να διαχειρίζονται τους δικούς τους οικογενειακούς προϋπολογισμούς με μεγαλύτερη επιτυχία, βοηθώντας τους να κάνουν εξοικονόμηση στις δαπάνες τους για αγαθά και υπηρεσίες, και όχι μόνο.
<P>
Όπως έχει επισημανθεί, είδαμε το ποσοστό πληθωρισμού να συγκρατείται σε ένα μέσο όρο γύρω στο 2%, καθώς και τη δημιουργία περίπου 16 εκατομμυρίων θέσεων εργασίας μέσα σε αυτά τα δέκα χρόνια, όπως επίσης τη μείωση του ελλείμματος των δημόσιων προϋπολογισμών, το οποίο το 2007 - όπως είπε ο Επίτροπος - ανήλθε σε περίπου 0,6% του ΑΕΠ σε σύγκριση με το 4% κατά τις δεκαετίες του 1980 και του 1990.
<P>
Επιπλέον, το ευρώ έχει αποκτήσει διεθνές κύρος και έχει καταστεί ένα ελκυστικό νόμισμα, ακόμη και για χώρες εκτός της Κοινότητας, και παρά την πρόσφατη οικονομική αναταραχή που έχει καταφέρει σοβαρά πλήγματα στο παγκόσμιο χρηματοπιστωτικό και τραπεζικό σύστημα, το ευρώ έχει αναμφίβολα απαλύνει τις καταστροφικές επιπτώσεις αυτής της χρηματοπιστωτικής κρίσης παγκόσμιων διαστάσεων. Σήμερα όμως υπάρχει ο κίνδυνος η παγκόσμια επιβράδυνση της ζήτησης να συνεχίσει να αποδυναμώνει τις εξαγωγές και να ακυρώσει το πλεονέκτημα του προεξοφλητικού επιτοκίου του ευρώ, το οποίο απειλείται από την υποτίμηση του δολαρίου.
<P>
Είναι σαφές ότι πρέπει να κοιτάξουμε πάλι να κάνουμε σημαντικές προσαρμογές στη βασική δομή του ευρώ, για να δώσουμε στα κράτη μέλη με ΑΕΠ κάτω του μέσου όρου τη δυνατότητα να αποκαταστήσουν το μειονέκτημά τους. Άρα είναι ιδιαίτερα ευπρόσδεκτος ένας οδικός χάρτης της ΟΝΕ για την καλύτερη ανάλυση των οικονομικών αποκλίσεων, την προώθηση διαρθρωτικών μεταρρυθμίσεων και την παρακολούθηση των δημόσιων οικονομικών και των χρηματοπιστωτικών αγορών, που θα επιταχύνει την ένταξή τους. Όλα αυτά μπορούν και πρέπει να επιτευχθούν σιγά σιγά καθώς θα βγαίνουμε, και ας ελπίσουμε το συντομότερο δυνατόν, από αυτή την κατάσταση αστάθειας που αυτή τη στιγμή επιδεινώνει, όχι μόνο τις επείγουσες αποφάσεις που πρέπει να λάβουν οι εθνικές κυβερνήσεις, αλλά και τη σύγχυση στην οποία βρίσκονται οι αποταμιευτές. " εμπιστοσύνη των αποταμιευτών πρέπει να αποκατασταθεί, για να κινηθούν οι επενδύσεις και η κατανάλωση και να βελτιωθεί το γενικό πλαίσιο εντός του οποίου μπορούμε να δράσουμε πιο ήρεμα. Με άλλα λόγια, η ευθύνη πρέπει να είναι συλλογική, αλλά απαιτείται συντονισμένη προσπάθεια από την πλευρά των αρμόδιων αρχών για να κρίνουν ποιες μεταρρυθμίσεις να υποστηρίξουν με αυστηρή διακυβέρνηση και πολιτική ηγεσία με κύρος.
<SPEAKER ID="093" NAME="Sirpa Pietikäinen" AFFILIATION="PPE-DE">
Κύριε Πρόεδρε, θα ήθελα καταρχάς να συγχαρώ τους δύο εισηγητές, την κ. Berès και τον κ. Langen, για μια πολύ ισορροπημένη έκθεση, η οποία μελετά το θέμα από ευρεία γωνία. Δεύτερον, νομίζω ότι όταν ξεκίνησε αυτή η έκθεση κανείς δεν σκέφτηκε πόσο έγκαιρη θα ήταν αυτή τη στιγμή. Νομίζω ότι είναι ένα σημάδι της ικανότητας της ΕΕ να ανταποκρίνεται στις παγκόσμιες προκλήσεις, να εξασφαλίζει την ανταγωνιστικότητα και να δημιουργεί σταθερότητα.
<P>
Χωρίς την Ευρωπαϊκή Νομισματική Ένωση, τόσο οι χώρες της ευρωζώνης όσο και οι χώρες εκτός ευρωζώνης θα ήταν πολύ πιο ευάλωτες σε αυτή τη χρηματοπιστωτική κρίση. Κατά τα τελευταία 10 χρόνια, η Ευρωπαϊκή Κεντρική Τράπεζα έχει διαδραματίσει πολύ θετικό ρόλο, και αυτή η πρωτοβουλία έχει εξασφαλίσει πολύ σταθερή νομισματική πολιτική και οικονομική πολιτική που πραγματικά μας έδωσαν τη δυνατότητα να ανταποκρινόμαστε έγκαιρα στην κρίση και να αναλαμβάνουμε προληπτικές δράσεις, όχι μόνο στο χώρο της ΕΕ, αλλά σε παγκόσμιο επίπεδο, όσον αφορά τις συζητήσεις για τη μεταρρύθμιση της παγκόσμιας χρηματοπιστωτικής αρχιτεκτονικής.
<P>
Νομίζω ότι είναι κάτι παραπάνω από μια κρίση χρηματοπιστωτικής φύσεως: είναι κρίση της διαδικασίας λήψης αποφάσεων και των κανόνων του παιχνιδιού. Αυτό που χρειαζόμαστε τώρα είναι ένα πιο σθεναρό ευρωπαϊκό ρόλο για την εποπτεία και για την Ευρωπαϊκή Κεντρική Τράπεζα. Χρειαζόμαστε καλύτερα εναρμονισμένους κανονισμούς για όλα τα διαφορετικά χρηματοπιστωτικά μέσα. Χρειαζόμαστε διαφάνεια μέσω των κατάλληλων διαδικασιών και, πάνω απ' όλα, χρειαζόμαστε οι Ευρωπαίοι να είναι πολύ επίμονοι στην ενότητα για την προώθηση αυτών των πολιτικών σε παγκόσμιο επίπεδο. Πρέπει να είμαστε ενωμένοι διότι οι αγορές έχουν αναπτυχθεί πέρα από τις δυνατότητες των εθνικών μας κρατών και χρειαζόμαστε συνεκτικές δράσεις σε εθνικό, σε ευρωπαϊκό και σε παγκόσμιο επίπεδο.
<SPEAKER ID="094" NAME="Zita Pleštinská" AFFILIATION="PPE-DE">
- (SK) Το ευρώ θα είναι το καλύτερο κίνητρο για επενδύσεις ξένων επενδυτών και στην περιφέρεια της Κεντρικής Ευρώπης. Γι' αυτό, σε σχέση με την εισαγωγή του ευρώ στη Σλοβακία από την 1η Ιανουαρίου 2009, θα εναπόκειται στην κυβέρνηση του Robert Fico πώς να αξιοποιήσει στο έπακρο αυτή την ευκαιρία.
<P>
" διατηρησιμότητα του πληθωρισμού και του ελλείμματος στα δημόσια οικονομικά θα παρακολουθείται πολύ στενά στη Σλοβακία και η σημερινή κυβέρνηση πρέπει επομένως να συνεχίσει τις μεταρρυθμίσεις της προηγούμενης κυβέρνησης του Mikuláš Dzurinda. Εάν αυτό δεν συμβεί, η Σλοβακία μπορεί να έχει πρόβλημα με τη συγκράτηση του πληθωρισμού μετά την είσοδο στην ευρωζώνη.
<P>
Πιστεύω ότι η κυβέρνηση της Σλοβακίας θα λάβει στα σοβαρά τις συστάσεις των εισηγητών του Ευρωπαϊκού Κοινοβουλίου και δεν θα επιβαρύνει τη χώρα με μελλοντικό χρέος. Δεν θα πρέπει να παρεμβαίνει στην μεταρρύθμιση του συνταξιοδοτικού συστήματος, σε μια προσπάθεια να συγκεντρώσει τα κεφάλαια ιδιωτών αποταμιευτών και να επιτύχει βραχυπρόθεσμη βελτίωση του ελλείμματος των δημοσίων οικονομικών, δεν θα ψηφίζει νόμους που έρχονται σε σύγκρουση με τους κανόνες της αγοράς και θα συμβάλει στη βελτίωση του επιχειρηματικού περιβάλλοντος.
<SPEAKER ID="095" NAME="Silvia-Adriana Ţicău" AFFILIATION="PSE">
(RO) Κύριε Πρόεδρε, κύριε Επίτροπε, η Ευρωπαϊκή Ένωση αντλεί τη δύναμή της από τα 490 περίπου εκατομμύρια Ευρωπαίους πολίτες. " ευρωζώνη είναι ένας πυλώνας σταθερότητας για την Ευρώπη και για το σύνολο της παγκόσμιας οικονομίας. Στη ευρωζώνη μόνο τα τελευταία 10 χρόνια δημιουργήθηκαν 16 εκατομμύρια θέσεις εργασίας. Στο μέλλον η Ένωση θα πρέπει να ανταποκριθεί στις προκλήσεις που θέτει η δημογραφική και η κλιματική αλλαγή. " γήρανση του πληθυσμού θα προκαλέσει σημαντικά προβλήματα κοινωνικής, οικονομικής και δημοσιονομικής φύσεως. Νομίζω ότι πρέπει να υπερασπιστούμε την ελεύθερη κυκλοφορία αγαθών, προσώπων, κεφαλαίων και υπηρεσιών, ιδιαίτερα τώρα με φόντο τη χρηματοπιστωτική κρίση και την οικονομική ύφεση.
<P>
" άρση των φραγμών που εμποδίζουν την ελεύθερη κυκλοφορία των εργαζομένων εξασφαλίζει κατάλληλες, αξιοπρεπείς συνθήκες εργασίας για όλους τους Ευρωπαίους εργαζομένους και παρέχει ένα αποτελεσματικό μέσο για την καταπολέμηση του κοινωνικού ντάμπινγκ και της φοροδιαφυγής. Καλώ την Ευρωπαϊκή Επιτροπή και τα μέλη του Eurogroup να λάβουν τα αναγκαία μέτρα, μαζί με τις κυβερνήσεις των κρατών μελών, για την άρση των περιορισμών που έχουν επιβληθεί στους Ρουμάνους και Βούλγαρους εργαζομένους. " ευρωζώνη πρέπει να αποτελέσει παράδειγμα για την κοινωνική οικονομία της αγοράς.
<SPEAKER ID="096" NAME="Vittorio Prodi" AFFILIATION="ALDE">
(IT) Κύριε Πρόεδρε, κυρίες και κύριοι, θα ήθελα να ευχαριστήσω τον Επίτροπο Almunia και τον Πρόεδρο Juncker για την εργασία τους στην ανάπτυξη αυτού του μέσου, που είναι τόσο σημαντικό. Το ευρώ είναι μια ισχυρή πραγματικότητα που μας έχει προστατεύσει σε αυτή την κρίση.
<P>
Άρα πρέπει να προχωρήσουμε και να αναπτύξουμε μια οικονομική πολιτική που να λειτουργεί παράλληλα με τη νομισματική πολιτική που είχε τόσο μεγάλη επιτυχία. Μια πολιτική για το Eurogroup ως σύνολο, αλλά δυνητικά και για την Ένωση, ακριβώς διότι αυτή τη στιγμή πρέπει να αναλάβουμε ένα επείγον πρόγραμμα για την αντιμετώπιση των προβλεπόμενων οικονομικών δυσκολιών.
<P>
Γι' αυτό πιστεύω ότι απαιτείται μια ισχυρή δέσμευση. Πρέπει να ξεκινήσουμε ένα πρόγραμμα με μεγάλη επίδραση για να κατασκευάσουμε ενεργειακές υποδομές στην Ένωση και να κάνουμε εξοικονόμηση ενέργειας. Είμαι πεπεισμένος ότι πρέπει να το κάνουμε το συντομότερο δυνατόν.
<SPEAKER ID="097" NAME="Gay Mitchell" AFFILIATION="PPE-DE">
Κύριε Πρόεδρε, επιτρέψτε μου να προβάλω τα επιχειρήματά μου επιγραμματικά.
<P>
Οι ομοιογενείς αγορές είναι στο επίκεντρο της συστημικής αδυναμίας που έχουμε, και αν πραγματικά καλοί παράγοντες, όπως ο κ. Juncker και ο κ. Almunia, δεν μπορούν να φέρουν πίσω την ετερογένεια στις αγορές, τότε απλώς αναβάλλουμε την αποτυχία για μελλοντική ημερομηνία. Οι ομοιογενείς αγορές είναι στο επίκεντρο αυτού του προβλήματος.
<P>
Δεύτερον, στην Ιρλανδία είχε προβλεφθεί ότι το ευρώ ως νόμισμα θα ήταν κάτι σαν όχημα χωρίς φρένα, χωρίς τιμόνι και χωρίς φώτα. Πόσο λάθος το κατάλαβαν! Πού θα ήμασταν σήμερα στην Ιρλανδία, αν το ευρώ και η Ευρωπαϊκή Κεντρική Τράπεζα δεν υπήρχαν; Γιατί δεν μας επιδοκιμάζουν περισσότερο γι' αυτό; Είναι ένα πράγμα που θα μπορούσε να μας βοηθήσει με τη διαδικασία επικύρωσης της Λισαβόνας.
<P>
Τέλος, όσον αφορά το επιχείρημα σχετικά με τον εμβολιασμό, οι γονείς έχουν το δικαίωμα να αποφασίζουν, αλλά αν κάθε γονέας αποφασίσει να μην εμβολιάσει, τότε θα αυξηθούν οι επιδημίες.
<P>
Θα ήθελα απλώς να πω το εξής: κανένας άνθρωπος δεν είναι νησί. " Βρετανία μπορεί να είναι νησί, αλλά είναι καιρός η Βρετανία να αναθεωρήσει το ζήτημα της ένταξης στο ευρώ, διότι δεν μπορούμε να ακολουθούμε όλοι χωριστούς δρόμους.
<SPEAKER ID="098" NAME="Gerard Batten" AFFILIATION="IND/DEM">
Κύριε Πρόεδρε, ήταν πάντα οικονομική ανοησία πολλές οικονομίες με διαφορετικές επιδόσεις να μοιράζονται το ίδιο επιτόκιο και την ίδια συναλλαγματική ισοτιμία. Επιπλέον, το κύριο καθήκον και νομική υποχρέωση της Ευρωπαϊκής Κεντρικής Τράπεζας είναι να ελέγχει τον πληθωρισμό, ο οποίος στην εξελισσόμενη οικονομική κρίση είναι το μικρότερο από τα προβλήματά μας.
<P>
Αυτά είναι τα σημεία προστριβής που τελικά θα διαλύσουν το ενιαίο ευρωπαϊκό νόμισμα. Αλλά οι ευρωπαϊστές στο "νωμένο Βασίλειο τώρα χρησιμοποιούν το επιχείρημα ότι η πτώση της ισοτιμίας της λίρας είναι μια ευκαιρία για να συμμετάσχουμε στο ευρώ. Αν είχαν βασικές γνώσεις οικονομικών θα ήξεραν ότι αυτός είναι ακριβώς ο λόγος για τον οποίο η Βρετανία δεν θα έπρεπε να συμμετάσχει.
<P>
" ικανότητα της λίρας να βρει τη δική της αξία έναντι των άλλων χωρών θα αποτελέσει ουσιαστικό παράγοντα που θα βοηθήσει τη Βρετανία να αντέξει την επερχόμενη οικονομική θύελλα. Το "νωμένο Βασίλειο χρειάζεται το ενιαίο ευρωπαϊκό νόμισμα όσο ένας άνθρωπος που πνίγεται χρειάζεται ένα ζουρλομανδύα.
<SPEAKER ID="099" NAME="Dragoş Florin David" AFFILIATION="PPE-DE">
(RO) Κύριε Πρόεδρε, κύριε Επίτροπε, θα ήθελα πρώτα απ' όλα να συγχαρώ τους δύο εισηγητές, την κ. Berès και τον κ. Langen. Δέκα χρόνια δεν είναι ούτε πολλά ούτε λίγα, αλλά έχουν συμβάλει σημαντικά στην εδραίωση της ενιαίας αγοράς και, αυτή τη στιγμή, στη δημιουργία μιας ασπίδας για την προστασία από τη χρηματοπιστωτική κερδοσκοπία. Πιστεύω ότι οι αυστηρότερες ρυθμίσεις του χρηματοπιστωτικού και του τραπεζικού τομέα, σε συνδυασμό με την ενθάρρυνση των επενδύσεων στην έρευνα και την ανάπτυξη, την προώθηση του ανταγωνισμού και την παροχή χρηματοοικονομικής εκπαίδευσης για τους πολίτες, μπορεί να είναι πολύ πιο αποτελεσματικές λύσεις κατά τη διάρκεια αυτής της περιόδου κρίσης.
<P>
Πιστεύω ότι τα κράτη της Ευρωπαϊκής Ένωσης πρέπει να δείξουν οικονομική και χρηματοπιστωτική αλληλεγγύη αυτή τη στιγμή αφού η παρέμβαση μόνο στο χρηματοπιστωτικό και τραπεζικό τομέα δεν αρκεί για να σταθεροποιήσει την οικονομική κρίση, εκτός από επιφανειακά. Ελπίζω, κύριε Επίτροπε, ότι οι επιπτώσεις της κρίσης δεν θα επιδράσουν στις προβλέψεις του προϋπολογισμού για τα έτη 2007-2013, αφού τα ευρωπαϊκά ταμεία ενδέχεται να μπορέσουν να επιτύχουν τα επιθυμητά αποτελέσματα στην εξασφάλιση της αειφόρου ανάπτυξης της Ένωσης.
<SPEAKER ID="100" NAME="Christopher Beazley" AFFILIATION="PPE-DE">
Κύριε Πρόεδρε, σχετικά με το ζήτημα της ένταξης της Βρετανίας στην ευρωζώνη, νομίζω ότι πάντα συνέβαινε ότι η Βρετανία ήταν απρόθυμη να ενταχθεί στις ευρωπαϊκές συμφωνίες στην αρχή. Έχει μάθει πολύ γρήγορα να μετανιώνει γι' αυτή την απόφαση. Μετά κάνουμε αίτηση για ένταξη τη χειρότερη δυνατή στιγμή. Αν ήμασταν ιδρυτικά μέλη της ευρωζώνης - που θα πρέπει να ήμασταν - θα ήμασταν σε πολύ ισχυρότερη θέση σήμερα. Ανυπομονώ η επόμενη κυβέρνηση των Συντηρητικών να κάνει αίτηση για ένταξη στη ευρωζώνη πραγματικά πολύ σύντομα.
<P>
(Χειροκροτήματα)
<SPEAKER ID="101" NAME="Kurt Joachim Lauk" AFFILIATION="PPE-DE">
(DE) Κύριε Πρόεδρε, θα ήθελα να κάνω μόνο δύο παρατηρήσεις. Πρώτον, το ευρώ έχει περάσει τη δοκιμή. Χωρίς το ευρώ, σε αυτή τη χρηματοπιστωτική κρίση πιθανώς να μην είχαμε γλιτώσει την κερδοσκοπία που θα είχε στραφεί κατά ολόκληρων εθνικών οικονομιών στην Ευρώπη. Με αυτή την έννοια το ευρώ έχει περάσει τη δοκιμή. Θα αντιμετωπίζαμε ενδεχομένως σοβαρές δυσκολίες - αν όχι ένα σωρό συντρίμμια - στην Ευρώπη, αν δεν είχαμε το ευρώ σε αυτή την κρίση.
<P>
Κατά τη γνώμη μου, δύο πράγματα θα είναι απολύτως κρίσιμα στο μέλλον. Το ευρώ μπορεί να παραμείνει σταθερό και να προοδεύσει έναντι του δολαρίου ως παγκόσμιο αποθεματικό νόμισμα, αν εξασφαλιστούν δύο πράγματα: πρώτον, η ΕΚΤ, η οποία έχει αποδείξει την αξία της στην κρίση, πρέπει να παραμείνει ανεξάρτητη - όπως έχει ήδη υποστηριχθεί - και, δεύτερον, το Σύμφωνο Σταθερότητας και Ανάπτυξης πρέπει να επεκταθεί. Είναι ήδη εξαιρετικά χρήσιμο με τη σημερινή του μορφή, αλλά πρέπει επίσης να εφαρμοστεί και να προστατευτεί.
<SPEAKER ID="102" NAME="Joaquín Almunia">
Μέλος της Επιτροπής. - (ES) Κύριε Πρόεδρε, θα ήθελα να ευχαριστήσω όλους τους βουλευτές που μίλησαν σε αυτή τη συζήτηση. Πιστεύω ότι από αυτή τη συζήτηση μπορούμε να συμπεράνουμε ότι υπάρχει πολύ ευρεία συναίνεση υπέρ της υπό συζήτηση έκθεσης, μαζί με πολύ ευρεία υποστήριξη για τη συνέχιση του σχεδίου Οικονομικής και Νομισματικής Ένωσης καθώς επίσης υπέρ του ενιαίου μας νομίσματος. Δεν το λέω λόγω της επιθυμίας να επαναλάβω τις αιτίες που δώσαμε όσοι υποστηρίξαμε τη δημιουργία της Οικονομικής και Νομισματικής Ένωσης πριν από 10 χρόνια, αλλά λόγω της ανάλυσης των όσων συνέβησαν στην εν λόγω δεκαετία και του τι πρέπει να κάνουμε τώρα, σε αυτές τις πολύ δύσκολες οικονομικά εποχές.
<P>
Φυσικά, τα σημερινά προβλήματα δεν μπορούν να αποδοθούν στο ευρώ. Όπως όλοι γνωρίζουμε, οι αιτίες αυτής της πολύ βαθιάς κρίσης δεν βρίσκονται εδώ στην Ευρώπη ή στη ευρωζώνη. Όμως είναι σαφές ότι πληρώνουμε το τίμημα, όπως και οι άλλες βιομηχανικές χώρες, οι αναδυόμενες οικονομίες και οι αναπτυσσόμενες χώρες. Αυτό συμβαίνει διότι σε μια παγκόσμια οικονομία δεν είναι δυνατή η αποσύνδεση. Εντούτοις με την Οικονομική και Νομισματική Ένωση έχουμε τουλάχιστον τα μέσα για να αντιμετωπίσουμε τα προβλήματα πιο αποτελεσματικά. Πιστεύουμε ότι θα μπορέσουμε να βγούμε από αυτή την κρίση πιο γρήγορα αν συνεργαστούμε παρά αν η κάθε χώρα προσπαθήσει να βγει μόνη της.
<P>
Συμφωνώ με όλους εκείνους - και ήταν πολλοί - που είπαν ότι η Ευρωπαϊκή Κεντρική Τράπεζα είναι ένα ίδρυμα το οποίο, από τη δημιουργία του, έχει δικαιολογήσει υπερεπαρκώς την εμπιστοσύνη που του δείξαμε στη Συνθήκη του Μάαστριχτ. Πιστεύω ότι έχει κάνει πολύ καλά την εργασία της και ότι αυτή η εργασία πρέπει να υποστηριχθεί, διότι είναι ένα ουσιαστικό μέρος της Οικονομικής και Νομισματικής Ένωσης.
<P>
Συμφωνώ επίσης με όλους εκείνους που είπαν ότι το Σύμφωνο Σταθερότητας και Ανάπτυξης πρέπει να διατηρηθεί όπως είναι τώρα, μετά την αναθεώρηση του 2005, για να μπορούμε να χρησιμοποιούμε την ευελιξία που θεσπίστηκε εκείνο το έτος και συζητήθηκε εδώ σε πολλές περιπτώσεις. Αυτή η ευελιξία θα μας επιτρέψει να διατηρήσουμε τη δημοσιονομική πειθαρχία και τους κανόνες της δημοσιονομικής πειθαρχίας. Θα μας επιτρέψει να τοποθετήσουμε σε σταθερή βάση τους στόχους αειφορίας των δημόσιων λογαριασμών μας. Όμως ταυτόχρονα θα μας επιτρέψει να χρησιμοποιήσουμε τη φορολογική πολιτική μας σε μια κατάσταση που απαιτεί μια ενεργό πολιτική όσον αφορά τη φορολογία και τα μέσα φορολογικής πολιτικής.
<P>
Τα φορολογικά κίνητρα πρέπει να συντονιστούν για να είναι αποτελεσματικά. Το πλαίσιο της δημοσιονομικής πειθαρχίας μας διευκολύνει αυτό το συντονισμό, αλλά θέτει επίσης όρια για να εμποδίσει το συντονισμό των φορολογικών κινήτρων να θέσει σε κίνδυνο τη βιωσιμότητα των δημόσιων λογαριασμών μας. Τρίτον - και πολλοί ομιλητές το ανέφεραν σήμερα - πρέπει αναμφίβολα να ενισχύσουμε τη φωνή του ευρώ για την υπεράσπιση της σταθερότητας του νομίσματός μας και σε διμερείς και πολυμερείς σχέσεις με κατόχους του νομίσματός μας, με εκείνους που εκπροσωπούν άλλα νομίσματα και, ιδίως, με τα άλλα νομίσματα των σημαντικών παραγόντων της παγκόσμιας οικονομίας.
<P>
Αυτή η κρίση τελικά πηγάζει από μακροοικονομικές ανισορροπίες που θα έπρεπε να είχαν αντιμετωπιστεί, αλλά που δεν μπορούν να αντιμετωπιστούν λόγω έλλειψης αποτελεσματικών μηχανισμών για την επίλυση παγκόσμιων ανισορροπιών. Το συζητήσαμε στην Ουάσινγκτον και πρέπει να συνεχίσουμε να το συζητάμε. Μπορούμε να το κάνουμε αποτελεσματικά ως Ευρωπαίοι μόνο αν δώσουμε στο ευρώ πλήρη πολιτική υποστήριξη και τους απαραίτητους μηχανισμούς διακυβέρνησης για να μπορέσουν να προστατευθούν τα συμφέροντά μας, όπως τους αξίζει, μέσω της συναλλαγματικής ισοτιμίας για το νόμισμά μας. Πιστεύω ότι αυτός είναι ο δρόμος που πρέπει να ακολουθήσουμε, όπως αναφέρεται στην έκθεση, όπως έχει πει ο Πρόεδρος του Eurogroup, όπως συμφωνήθηκε από την Επιτροπή και όπως θα συμφωνούν όλο και περισσότερο τους επόμενους μήνες οι ηγέτες των κρατών μελών.
<P>
Αυτό απαιτεί συντονισμό, αρκεί να είναι το σωστό είδος συντονισμού. Αυτό δεν σημαίνει αμφισβήτηση της ανεξαρτησίας της Ευρωπαϊκής Κεντρικής Τράπεζας ή τεχνητό συντονισμό των αποφάσεων για την οικονομική πολιτική, οι οποίες πρέπει να συνεχίσουν να λαμβάνονται σύμφωνα με τις συνθήκες της κάθε χώρας. Αυτός δεν είναι πραγματικός συντονισμός. Πρέπει να είναι ο συντονισμός που πάντα βρισκόταν πίσω από τον οικονομικό κλάδο της Οικονομικής και Νομισματικής Ένωσης, που είναι συντονισμός που εξυπηρετεί τους στόχους της Οικονομικής και Νομισματικής Ένωσης, τόσο στις μακροοικονομικές πολιτικές όσο και στη σύνδεση που πρέπει να υπάρχει μεταξύ των μακροοικονομικών πολιτικών και των διαρθρωτικών πολιτικών.
<P>
Όταν εμείς στην Επιτροπή μιλάμε για συντονισμό, μιλάμε γι' αυτό το είδος συντονισμού. Πιστεύω ότι, υπό τις παρούσες συνθήκες, ο κίνδυνος ύφεσης που αντιμετωπίζουμε δείχνει ότι αυτός ο συντονισμός αποτελεί προτεραιότητα και ότι η Οικονομική και Νομισματική Ένωση μας δίνει τα μέσα για την επίτευξή του.
<SPEAKER ID="103" NAME="Jean-Claude Juncker">
Πρόεδρος του Eurogroup. - (FR) Κύριε Πρόεδρε, θα είμαι πολύ σύντομος, αφού η πλειονότητα εκείνων που προσπάθησαν να οδηγήσουν αυτή τη συζήτηση δεν είναι πλέον στην αίθουσα. Άρα δεν χρειάζεται τους απαντήσω.
<P>
Κατά τα λοιπά, θα έλεγα ότι έχω εντυπωσιαστεί από την ευρεία συναίνεση που προέκυψε από τις συζητήσεις του Ευρωπαϊκού Κοινοβουλίου, αφού σχεδόν όλοι συμφωνούμε στο να λέμε ότι το ευρώ ήταν επιτυχία. Διαπιστώνω με ικανοποίηση ότι το λένε όσοι ανήκουν στη ευρωζώνη. Διαπιστώνω με ικανοποίηση ότι το λένε και όσοι θα ήθελαν οι χώρες τους να γίνουν μέλη της ευρωζώνης. Διαπιστώνω ότι εκείνοι που πάντα έλεγαν ότι όλα όσα κάνουμε είναι εντελώς ανόητα διατηρούν αυτή την άποψη, η οποία δεν μπορεί να χαρακτηριστεί διαφορετικά από τον τρόπο με τον οποίο χαρακτηρίζουν τη στάση μας. Κατά συνέπεια, εντός του Κοινοβουλίου, δεν υπάρχει τίποτα νέο, εκτός από το να πω ότι μια υποψία άγχους - για να το πω ευγενικά - έχει εισχωρήσει παρόλα αυτά στις συζητήσεις μας. Αυτό προκαλείται από τη χρηματοπιστωτική και οικονομική κρίση που αντιμετωπίζουμε αυτή τη στιγμή.
<P>
Σε αυτό το σημείο θα ήθελα να πω δύο πράγματα ως απάντηση σε ορισμένους ομιλητές. Κανένας στην Ευρώπη δεν υποστηρίζει ριζοσπαστικά την υπερβολική δημοσιονομική εξυγίανση. Κανένας. Έχουμε ένα αναθεωρημένο Σύμφωνο Σταθερότητας και Ανάπτυξης. Ορισμένοι βουλευτές αυτού του Σώματος δεν συμφωνούν με τις μεταρρυθμίσεις που κάναμε σε αυτό το Σύμφωνο. Είναι οι πρώτοι σήμερα που επαίνεσαν τη σοφία των αποφάσεων που ελήφθησαν το Μάρτιο του 2005, όταν εφαρμόσαμε μια πιο οικονομική προοπτική για την ερμηνεία αυτού του Συμφώνου Σταθερότητας και Ανάπτυξης. Αυτή η προοπτική επιτρέπει στα κράτη μέλη και τους προϋπολογισμούς τους να αναπνέουν ευκολότερα σήμερα, παρόλο που μπαίνουμε σε μια φάση που δεν είναι φάση ύφεσης, αλλά κάνει λιγότερο εύκολη την εξυγίανση των δημόσιων οικονομικών.
<P>
Τα κράτη μέλη που ήταν ενάρετα από την άποψη της δημοσιονομικής εξυγίανσης κατά τα τελευταία χρόνια έχουν επαρκή περιθώρια στον προϋπολογισμό για να μπορούν να αντιδράσουν στην παρούσα οικονομική κρίση, η οποία περιλαμβάνει τις διαρθρωτικές πτυχές που αντιμετωπίζουμε αυτή τη στιγμή. Τα κράτη μέλη που ήταν λιγότερο ενάρετα έχουν μεγαλύτερη δυσκολία για να αποδεσμεύσουν τους πόρους του προϋπολογισμού που θα τους επέτρεπαν να αντιδράσουν στην κρίση που περνάμε τώρα.
<P>
Όμως σε ολόκληρη την ευρωζώνη έχουμε καθήκον να αντιδράσουμε στην κρίση, όσον αφορά την οικονομική πολιτική. Δεν αρκεί να μιλάμε για δημοσιονομική σταθερότητα. Δεν αρκεί να αφιερώσουμε τις προσπάθειές μας αποκλειστικά στη χρηματοπιστωτική κρίση. Είναι σαφές ότι η ευρωζώνη πρέπει να προσφέρει μια ισχυρή και συντονισμένη απάντηση στην οικονομική κρίση. Έχουμε λοιπόν μερικές εβδομάδες για να συγκεντρώσουμε όλα τα στοιχεία που χρειαζόμαστε για να αναλύσουμε και να αναλάβουμε δράση, ούτως ώστε να μπορέσουμε να διατυπώσουμε αυτή την πρακτική και ισχυρή απάντηση. Όμως όλοι αυτοί που απαιτούν καλύτερο συντονισμό των οικονομικών πολιτικών πρέπει φυσικά να εργαστούν προς αυτή την κατεύθυνση, προσπαθώντας να μην προεξοφλούν αποφάσεις οικονομικής πολιτικής τις οποίες δεν έχουν υποβάλει στη εκτίμηση των συναδέλφων τους εντός του Eurogroup.
<P>
Είναι εύκολο να ζητούμε εντός του Κοινοβουλίου το συντονισμό των οικονομικών πολιτικών. Θα ήθελα να σας προτείνω, με βάση τον Κανονισμό σας, να προωθήσετε ένα διακομματικό κείμενο, στο οποίο οι μεγάλες ομάδες που λειτουργούν ως Ευρωπαϊκό Κοινοβούλιο να καλέσουν το Eurogroup και τις αντίστοιχες εθνικές κυβερνήσεις τους να μην ανακοινώνουν πλέον μέτρα οικονομικής πολιτικής πριν τα υποβάλουν στη εκτίμηση των συναδέλφων τους εντός του Eurogroup.
<P>
Απαιτήστε από τις κυβερνήσεις σας - είναι εύκολο να το απαιτήσετε εδώ - απαιτήστε από τις κυβερνήσεις σας να σεβαστούν την αρχή του συντονισμού των οικονομικών πολιτικών. Κάντε ένα διακομματικό ψήφισμα και θα δούμε. Θα δούμε, σε δύο, τρεις, τέσσερις μήνες αν οι κυβερνήσεις - και τα πολιτικά κόμματα στα οποία ανήκετε πολύ συχνά συμμετέχουν στις κυβερνήσεις στις οποίες θα απευθυνθείτε - θα έχουν κάνει αυτό που τους ζητήσατε. Αυτό θα ήταν αξιόπιστο, συνετό, λογικό, συνεπές και συνεκτικό.
<P>
Γι' αυτό λέω ότι χρειαζόμαστε μια ισχυρή και συντονισμένη απάντηση οικονομικής φύσεως σε μια κρίση που γίνεται όλο και περισσότερο οικονομική. Και, για το θέμα της μισθολογικής πολιτικής, δεν θα πούμε όλα όσα θέλουμε να πούμε, αλλά όλα όσα αξίζουν να ειπωθούν.
<P>
Έχετε δίκιο που λέτε ότι οι σοσιαλιστικές κυβερνήσεις των Πρασίνων στη Γερμανία έχουν ασκήσει μια μισθολογική πολιτική που έχει μειώσει την αγοραστική δύναμη των Γερμανών εργαζομένων. " κατάσταση έχει βελτιωθεί έκτοτε. " ίδια παρατήρηση ισχύει εξάλλου για τη Γαλλία, της οποίας η κυβέρνηση δεν ήταν εκείνη την εποχή - μεταξύ 1998 και 2002-2003 - αντιδραστική. Ήταν ακριβώς το αντίθετο, απ' ότι κατάλαβα. Λίγη αυτοκριτική φυσικά θα εμπλούτιζε με καλό τρόπο τα σχόλια ορισμένων.
<P>
Κατά τα λοιπά, για τη φορολόγηση των αποταμιεύσεων, είμαστε τρία χρόνια μπροστά από το χρονοδιάγραμμα για το οποίο συμφωνήσαμε. Έχετε απόλυτο δίκιο, κύριε Jonckheer, που υποστηρίζετε την επέκταση του φάσματος των χρηματοοικονομικών προϊόντων που πρέπει να εμπίπτουν στο πεδίο εφαρμογής αυτής της οδηγίας. Όσον αφορά τους φορολογικούς παραδείσους, θα συζητήσετε στη γλώσσα της χώρας σας με τη δική σας κυβέρνηση και θα ανακαλύψετε ότι έχετε δουλειά να κάνετε.
<SPEAKER ID="104" NAME="Pervenche Berès">
εισηγήτρια. - (FR) Κύριε Πρόεδρε, κυρίες και κύριοι, σας ευχαριστώ γι' αυτή τη συζήτηση. Πιστεύω ότι είναι μια καλή συνεισφορά από το Ευρωπαϊκό Κοινοβούλιο την οποία αναμένουμε στο εξής να εφαρμόσετε, κύριε Επίτροπε, κύριε Πρόεδρε του Eurogroup, μέσω ενός οδικού χάρτη.
<P>
Κύριε Juncker, μας είπατε: "Μακάρι οι ομάδες να καταλήξουν σε συμφωνία!" Λοιπόν, οι ομάδες θα καταλήξουν σε συμφωνία: αύριο θα ψηφίσουν μια παράγραφο 61 (δ) και 61 (ζ), στις οποίες ζητούν ακριβώς αυτό που τους ζητάτε να κάνουν. Άρα μπορείτε να στηριχτείτε σε αυτό αύριο, όταν θα πάτε να συναντηθείτε με τους υπουργούς οικονομίας και οικονομικών.
<P>
Μας είπατε: "Δεν υπάρχει έκθεση σχετικά με απόκλιση". Μπορεί να μην υπάρχει μια πολύ συγκεκριμένη έκθεση, αλλά ένα πράγμα είναι βέβαιο: η σύγκλιση των οικονομικών καταστάσεων εντός της ευρωζώνης, την οποία αναμέναμε, δεν έχει πραγματοποιηθεί, και η κ. Ferreira σας έχει δώσει ένα συγκεκριμένο παράδειγμα.
<P>
Για τις αντιθέσεις μεταξύ των κρατών μελών, κ. Πρόεδρε του Eurogroup, πάλι, δεν μπορώ παρά να συμμεριστώ την άποψή σας. Δεν μου αρέσουν εκείνοι που απαιτούν συντονισμό όταν τους βολεύει και οι οποίοι στη συνέχεια τον απορρίπτουν και υποστηρίζουν την εθνική κυριαρχία, όταν τους βολεύει καλύτερα. Τα ζητήματα του συντονισμού των οικονομικών πολιτικών είναι ζητήματα κοινού ενδιαφέροντος και η κατάσταση στην οποία βρισκόμαστε σήμερα είναι απαράδεκτη: από την πλευρά των "ΠΑ έχει ήδη καταστεί δυνατόν να υλοποιηθούν δύο σχέδια Paulson, ενώ στην Ευρώπη μας λέτε ότι χρειαζόμαστε ακόμη μερικές εβδομάδες για να βρούμε κάτι να πούμε στους Ευρωπαίους πολίτες, οι οποίοι περιμένουν τις απαντήσεις μας. Πρέπει όλοι να ενώσουμε τις δυνάμεις μας, και η Επιτροπή έχει στα χέρια της σήμερα τα μέσα με τα οποία να προοδεύσει με βάση τις προτάσεις του Ευρωπαϊκού Κοινοβουλίου. Ελπίζω να ακουστούμε και να υποστηριχτούμε.
<SPEAKER ID="105" NAME="Werner Langen" LANGUAGE="DE">
Κύριε Πρόεδρε, θα ήθελα να ξεκινήσω από εκεί όπου σταμάτησε ο πρωθυπουργός. Πιστεύω ότι η ευελιξία που έδειξε η ευρωζώνη και τα 27 κράτη μέλη κατά τις τελευταίες εβδομάδες είναι μια πολύ καλή αρχή. Τώρα πρέπει να αναπτυχθεί περαιτέρω και δεν έχω καμία αμφιβολία ότι, αν η εμπειρία που έχετε και οι δύο συνεισφέρει εδώ γίνει επίσης δεκτή από τα κράτη μέλη, θα είμαστε σε καλό δρόμο.
<P>
Θα ήθελα να ευχαριστήσω όλους για τη συνεισφορά τους. Ο κ. Hoppenstedt έκανε παράθεση από την πρώτη συζήτηση για το ευρώ, στην οποία το ευρώ ονομάστηκε πρόωρο μωρό. Σήμερα, 10 χρόνια μετά, έχει γίνει ένα γεροδεμένο αγόρι - το ευρώ είναι αγόρι στη γλώσσα μου, ενώ το γερμανικό μάρκο ήταν θηλυκό - που πήρε καλούς βαθμούς στο δημοτικό σχολείο και τώρα πηγαίνει σε σχολείο της δευτεροβάθμιας εκπαίδευσης. Μένει να δούμε αν θα συνεχίσει να ξεπερνάει τα εμπόδια, αλλά είμαι αρκετά αισιόδοξος ότι θα πετύχει. Όταν ακούω από τον κ. Beazley ότι ακόμη και οι Συντηρητικοί του "νωμένου Βασιλείου εξετάζουν σοβαρά τη συμμετοχή στο ευρώ, αυτό είναι μια αρκετά νέα προοπτική. Το μόνο που μπορώ να πω για όλα αυτά, φυσικά, είναι ότι ακόμη και το "νωμένο Βασίλειο δεν θα μπορέσει να συμμετάσχει στο ευρώ δωρεάν: θα πρέπει να εκπληρώσετε τις υποχρεώσεις σας όσον αφορά το συντονισμό και τη ρύθμιση των χρηματοπιστωτικών αγορών και να συμμορφωθείτε με την απαραίτητη ελάχιστη εναρμόνιση.
<P>
Με αυτή την έννοια, είμαστε σε καλό δρόμο. Θα ήθελα να ευχαριστήσω την Επιτροπή, και ιδιαίτερα τον κ. Almunia, και τον πρόεδρο του Eurogroup για την εξαίρετη συνεργασία τους. Περιμένουμε να κρατήσετε το λόγο σας σχετικά με τις προτάσεις σας. Θέλουμε να συνεργαστούμε μαζί σας.
<P>
(Χειροκροτήματα)
<SPEAKER ID="106" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 18 Νοεμβρίου 2008 στις 12 το μεσημέρι.

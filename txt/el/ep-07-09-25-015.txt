<CHAPTER ID="015">
Προς μια κοινή εξωτερική ευρωπαϊκή πολιτική για την ενέργεια (συζήτηση)
<SPEAKER ID="408" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Saryusz-Wolski, εξ ονόματος της Επιτροπής Εξωτερικών Υποθέσεων, σχετικά με την πορεία προς μια κοινή ευρωπαϊκή εξωτερική πολιτική για την ενέργεια.
<SPEAKER ID="409" NAME="Jacek Saryusz-Wolski">
εισηγητής. - (EN) Κυρία Πρόεδρε, σας παρουσιάζω μια έκθεση πρωτοβουλίας την οποία συνιστά η συντριπτική πλειονότητα των μελών Επιτροπής Εξωτερικών Υποθέσεων. " έκθεσή μας στηρίζει μια κοινή εξωτερική πολιτική της ΕΕ για την ενέργεια, για την αντιμετώπιση των προκλήσεων της ασφάλειας στον τομέα της ενέργειας. Θα συμβάλει κατά τρόπο αναγκαίο και ουσιαστικό στις προσπάθειες που καταβάλλονται σε εθνικό επίπεδο, σύμφωνα με την αρχή της επικουρικότητας, και θα καταστήσει δυνατή τη βελτίωση της προστασίας των ενεργειακών συμφερόντων της Ευρώπης.
<P>
Ποια μορφή πρέπει να έχει η εν λόγω πολιτική; Πρέπει να βασίζεται στις εξής τέσσερις αρχές: τη διαφοροποίηση· την ενότητα στην προάσπιση των συμφερόντων της ΕΕ και την έκφρασή της με μία φωνή· την αλληλεγγύη σε περιπτώσεις κρίσεως· και την ενισχυμένη συνεργασία με εταίρους.
<P>
Πρέπει να αναπτύξουμε προορατική και πλατιά ενεργειακή διπλωματία με στόχο την ενίσχυση της συνεργασίας μας με όλες τις μείζονες χώρες παραγωγής, διέλευσης και κατανάλωσης, και να δημιουργήσουμε μια αγορά ενέργειας βασιζόμενη στην αρχή της αμοιβαιότητας.
<P>
Στην έκθεση χαιρετίζονται οι προτάσεις της τρίτης δέσμης για την ενέργεια, όπως αυτές υιοθετήθηκαν την περασμένη εβδομάδα από την Επιτροπή, η οποία θίγει τους προβληματισμούς αυτούς και συντάσσεται με την έκθεση. " ΕΕ οφείλει να είναι δυναμική, αποφασισμένη και ενωμένη. " γεωπολιτική διάσταση της ασφάλειας στην ενέργεια έχει αμεληθεί μέχρι τώρα, είναι λοιπόν καιρός να καλυφθούν τα κενά. Ελπίζουμε ότι η νέα Συνθήκη θα προσφέρει στην ΕΕ τη νομική βάση για την επίτευξη αλληλεγγύης στον τομέα της ενέργειας, δημιουργώντας έτσι τις προϋποθέσεις για την άσκηση της θεσμικής αρμοδιότητας της ΕΕ να διαπραγματεύεται ένα πλαίσιο ενεργειακής ασφάλειας με τρίτες χώρες. Στην έκθεση προτείνεται να περιλαμβάνεται στις συναπτόμενες συμφωνίες με τις χώρες παραγωγής και διέλευσης λεγόμενη ρήτρα ενεργειακής ασφάλειας, η οποία να θεσπίζει κώδικα δεοντολογίας και να αποτυπώνει ρητώς μέτρα που πρέπει να λαμβάνονται σε περίπτωση διακοπής της τροφοδοσίας.
<P>
Οφείλουμε να αντικαταστήσουμε την παρούσα προτίμηση των κρατών μελών της ΕΕ για ενεργειακή μονομέρεια με μια νέα κοινή πολιτική ενεργειακής αλληλεγγύης η οποία να βασίζεται σε πολυμερή προσέγγιση. Εν τω μεταξύ, υπάρχει η ανάγκη να καθιερωθεί μια καλή πρακτική διαβούλευσης μεταξύ των κρατών μελών για στρατηγικές αποφάσεις οι οποίες ενδέχεται να επηρεάζουν την ΕΕ ή μέλος της.
<P>
" νέα κοινή εξωτερική πολιτική στην ενέργεια πρέπει να είναι ακόλουθη με όλες τις πολιτικές εξωτερικής φύσεως της ΕΕ, π.χ. εσωτερικής αγοράς, ανταγωνισμού, μεταφορών, εμπορίου, περιβάλλοντος, προστασίας του καταναλωτή, προϋπολογισμού και άλλων. Μια νέα κοινή πολιτική δεν μπορεί να δημιουργηθεί από τη μία μέρα στην άλλη. Προτείνουμε, συνεπώς, την υιοθέτηση σταδιακής προσέγγισης, και επιπλέον, για να είναι αποτελεσματική, η νέα αυτή πολιτική πρέπει να προικισθεί με τα κατάλληλα όργανα.
<P>
Προτείνουμε τη σύσταση ενός νέου αξιώματος, του Ύπατου Εκπρόσωπου για την εξωτερική ενεργειακή πολιτική, αφού τεθεί -καλώς εχόντων των πραγμάτων- σε ισχύ η νέα Συνθήκη. Το αξίωμα αυτό θα καταστήσει δυνατό τον συντονισμό όλων των προαναφερόμενων τομεακών πολιτικών της Ένωσης και ιδίως τις πτυχές εκείνες που σχετίζονται με την εξωτερική πλευρά της ενεργειακής ασφάλειας, λειτουργώντας υπό τον Ύπατο Εκπρόσωπο για την εξωτερική πολιτική και την πολιτική ασφαλείας, ο οποίος, μελλοντικώς, θα καταστεί επίσης Αντιπρόεδρος της Ευρωπαϊκής Επιτροπής. Το γεγονός αυτό θα ενισχύσει τις συνεργίες εντός της Ένωσης.
<P>
Αυτή η θεσμική καινοτομία συνιστά επομένως σημαντική κατοχύρωση της νέας προσέγγισης. Προτείνουμε επίσης την εκπόνηση ενός ακριβούς οδικού χάρτη στον οποίο θα υποδεικνύονται βραχυπρόθεσμοι, μεσοπρόθεσμοι και μακροπρόθεσμοι στόχοι με συγκεκριμένο χρονικό πλαίσιο για την υλοποίησή τους, που θα υπόκεινται προφανώς στον αυστηρό έλεγχο του Ευρωπαϊκού Κοινοβουλίου.
<P>
Για να επιτύχουμε, χρειάζεται να αξιοποιήσουμε το εσωτερικό δυναμικό της ΕΕ και να εξασφαλίσουμε την απαραίτητη στήριξη της κοινής γνώμης. Το συμφέρον των πολιτών έγκειται στην ασφαλή και οικονομικά προσιτή ενέργεια. Το εν λόγω συμφέρον των πολιτών μας πρέπει να βρίσκεται στον πυρήνα του εγχειρήματος, αποτελώντας έτσι έναν εκ των στόχων της προσέγγισής μας με τίτλο "" Ευρώπη των αποτελεσμάτων".
<P>
Κοινές απειλές κατά του ενεργειακού εφοδιασμού της Ευρώπης πρέπει, επομένως, να προκαλούν την κοινή αντίδρασή μας. Ωστόσο μπορεί να επιτύχουμε και περισσότερα: μια νέα κοινή πολιτική μπορεί να αποτελέσει το έναυσμα για την περαιτέρω επίτευξη της ευρωπαϊκής ολοκλήρωσης, δίνοντας στην Ευρώπη νέα ορμή και νέα δύναμη ως παγκόσμιου παράγοντα. " απαιτητική και θαρραλέα προσέγγιση θα έπρεπε να αποτελεί κίνητρο για το Ευρωπαϊκό Κοινοβούλιο.
<P>
" σημερινή Ευρωπαϊκή Ένωση ξεκίνησε με την ενέργεια πολύ καιρό πριν. Τότε, την αρχική ώθηση για την ανασυγκρότησή μας, έδινε ο άνθρακας. Δεν πρέπει να χάσουμε την ευκαιρία να ξανασυμβεί αυτό. Χρειαζόμαστε ενέργεια για την Ευρώπη, πράγματι, τόσο κυριολεκτικώς όσο και μεταφορικώς.
<SPEAKER ID="410" NAME="Andris Piebalgs">
μέλος της Επιτροπής. - (EN) Κυρία Πρόεδρε, χαιρετίζω με ικανοποίηση την πρωτοβουλία της Επιτροπής Εξωτερικών Υποθέσεων και ιδιαίτερα του προέδρου, κ. Saryusz-Wolski, να προταθεί έκθεση για μια κοινή ευρωπαϊκή εξωτερική πολιτική στην ενέργεια. Έχει επιβεβαιωθεί από πρόσφατες εξελίξεις ότι πρόκειται για μια πολύ επίκαιρη πρωτοβουλία. " έκθεση δίνει την ευκαιρία να υπογραμμισθεί η αυξανόμενη σημασία των ενεργειακών ζητημάτων στο κοινοτικό πλαίσιο, ιδίως τις εξωτερικές πτυχές, και τη σημασία να εκφράζεται η Ευρωπαϊκή Ένωση για εξωτερικά ενεργειακά ζητήματα με μία φωνή.
<P>
Εκτιμώ το γεγονός ότι στην έκθεση υπογραμμίζεται σαφώς ότι επιτεύχθηκε ουσιαστική πρόοδος πέρυσι από την Ευρωπαϊκή Ένωση και τα όργανά της προς την κατεύθυνση της ομοφωνίας. Σε αυτήν περιλαμβάνεται η σύσταση του δικτύου ανταποκριτών ασφαλείας σε θέματα ενέργειας (NESCO), πέραν της Ομάδας Συντονισμού για το Αέριο και της Ομάδας Πετρελαϊκού Εφοδιασμού. Το NESCO δραστηριοποιείται από τις αρχές του καλοκαιριού, γεγονός το οποίο επέτρεψε τη χρησιμότατη και έγκαιρη ανταλλαγή πληροφοριών μεταξύ των κρατών μελών.
<P>
Ωστόσο, η πιο έγκαιρη ανταλλαγή πληροφοριών σχετικά με σχεδιασμένες πρωτοβουλίες από ορισμένα κράτη μέλη είναι ακόμη ιδιαίτερα ευπρόσδεκτη. Συνεπώς, όπως υπογραμμίζεται στην έκθεση, απομένει να γίνουν πολλά.
<P>
" επιταγή εξεύρεσης κατάλληλης βάσης από τη Συνθήκη για την ενέργεια και την ενεργειακή ασφάλεια είναι ιδιαίτερα σημαντική και επίκαιρη, όπως και η επιταγή να υφίστανται συγκεκριμένες διατάξεις στις Συνθήκες που να συνεπάγονται τη δημιουργία κοινής ευρωπαϊκής εξωτερικής πολιτικής για την ενέργεια. Χαιρετίζω ιδιαίτερα την προσέγγιση αυτή, περιλαμβανομένης της πρότασης της Επιτροπής Βιομηχανίας, Έρευνας και Ενέργειας να περιληφθούν οι αρχές της κοινής ενεργειακής πολιτικής στη Συνθήκη ΕΚ στην προσεχή διακυβερνητική διάσκεψη, ώστε να υπάρξει στέρεα βάση για ανάληψη κοινής δράσης στον τομέα της ενέργειας έναντι τρίτων χωρών.
<P>
Σημειώνω επίσης ότι η Επιτροπή έχει αναλογιστεί περαιτέρω την πρόταση σχετικά με το πώς να εντεθούν σαφέστερα οι εξωτερικές πολιτικές για την ενέργεια τόσο στην Επιτροπή όσο και στο Συμβούλιο. Θα χρειασθεί να αναλογισθούμε περαιτέρω το σημαντικό αυτό ζήτημα.
<P>
Πιστεύω ότι η παρούσα εκδοχή της έκθεσης είναι επίσης ισορροπημένη γεωγραφικά, καθώς αναγνωρίζεται η σημασία της βελτίωσης των ενεργειακών σχέσεών μας όχι μόνο με τους ανατολικούς γείτονές μας αλλά και με τους εταίρους μας της Μεσογείου, της Μέσης Ανατολής, της Ασίας, και άλλους.
<P>
Με ικανοποιεί ήδη η ειλικρινής ενεργειακή εταιρική σχέση με τις "νωμένες Πολιτείες, αλλά πιστεύω ότι μπορούμε να επιτύχουμε περισσότερα στον τομέα αυτόν. Πιστεύω επίσης ότι χρειάζεται να συνεχίσουμε τη συνεργασία με ομοϊδεάτες εταίρους στην ενέργεια, όπως τη Νορβηγία, τον Καναδά και την Αυστραλία, να ενισχύσουμε τη συναίνεση για την αξία των ανοικτών, διαφανών και ανταγωνιστικών διεθνών αγορών ενέργειας.
<P>
Αναγνωρίζοντας την αξία της Συνθήκης για τον Χάρτη Ενέργειας, συμφωνώ με την Επιτροπή ότι η επικύρωση της Ρωσίας θα είναι πολύ σημαντική. Ωστόσο, συγχρόνως πιστεύω ακράδαντα ότι οι αρχές του Χάρτη χρειάζεται επίσης να περιληφθούν σε μια εύρωστη ενεργειακή συμφωνία στο πλαίσιο της μετά-ΣΕΣΣ συμφωνίας με τη Ρωσία.
<P>
Με απασχολεί πράγματι το πλήθος των εκθέσεων που προτείνεται να εκπονήσει η Επιτροπή. Γνωρίζω ότι έκαστη είναι αυτή καθαυτή σημαντική, αλλά πιστεύω ότι τα περισσότερα ζητήματα που θίγονται θα καλυφθούν στο πλαίσιο της τακτικής αναθεώρησης του ενεργειακού προγράμματος δράσης ή καλύπτονται ήδη στις ετήσιες εκθέσεις της Επιτροπής για την εφαρμογή του δικαίου του ανταγωνισμού.
<P>
Πράγματι, όμως, τάσσομαι υπέρ της ενισχυμένης συμμετοχής του Κοινοβουλίου και θα εξετάσω τις προτάσεις των συναδέλφων μου στο Σώμα των Επιτρόπων, ώστε να προσδιοριστεί τι, ουσιαστικά, μπορεί να πράξει η Επιτροπή, ώστε να αντιμετωπίσει τις ανακύψασες ανησυχίες.
<P>
Τέλος, ως προς την ουσία, η Επιτροπή προτίθεται να συνεχίσει τις προσπάθειες τις οποίες ξεκίνησε ήδη από τις αρχές του προηγούμενου έτους και οι οποίες αντικατοπτρίζουν τις περισσότερες προτεραιότητες που προσδιορίζονται στην έκθεση, ιδίως για τη μελέτη σκοπιμότητας, προκειμένου να εξεταστούν οι υφιστάμενες νομικές διευθετήσεις στην ΕΕ, εάν αστοχήσουν οι ενεργειακοί τομείς των γειτόνων της, καθώς και οι τρόποι ενίσχυσής τους.
<P>
Ομοίως, είναι σημαντικό να θέσουμε επί τάπητος συγκεκριμένες προτάσεις ως προς την αμοιβαιότητα, και χαιρετίζω το γεγονός ότι στην έκθεσή σας αναγνωρίζεται η σημασία των μέτρων αμοιβαιότητας με στόχο την προστασία της εσωτερικής μας αγοράς ενέργειας.
<P>
Αυτή είναι μια πολύ επίκαιρη έκθεση, τόσο πολιτικά όσο και ουσιαστικά. " Επιτροπή εργάζεται ενεργά το τελευταίο ενάμισι έτος για να ενδυναμώσει την εξωτερική πολιτική της ΕΕ για την ενέργεια, και, όπως αναγνωρίζεται στην έκθεση, σημειώθηκαν ορισμένα σημαντικά επιτεύγματα.
<P>
Ωστόσο, είναι ανάγκη να προχωρήσουμε περαιτέρω, και συνεπώς εγώ στηρίζω πλήρως την επιταγή αυτής της έκθεσης για συγκεκριμένες διατάξεις στις Συνθήκες οι οποίες θα επιφέρουν τη δημιουργία κοινής ευρωπαϊκής εξωτερικής πολιτικής για την ενέργεια.
<P>
Όταν μιλάμε για ενεργειακή ασφάλεια, αναφερόμαστε στην ασφάλεια της οικονομίας μας και του τρόπου ζωής μας. Καθώς η ΕΕ εξαρτάται όλο και περισσότερο από εισαγωγές ενέργειας, έχει υψίστη σημασία να ανταποκρινόμαστε με συνέπεια και ευκρίνεια στις προκλήσεις που τίθενται, ιδίως όσον αφορά τους μείζονες εξωτερικούς εφοδιαστές ενέργειας. Αυτό εκφράστηκε ήδη στην τελευταία δέσμη της Επιτροπής για τις εσωτερικές αγορές ηλεκτρισμού και αερίου, και με χαροποιεί ιδιαίτερα το γεγονός ότι εκτιμάτε την πρόταση.
<P>
Μπορώ επίσης να ανακοινώσω ότι η Επιτροπή θα προβεί σε ταχεία και εις βάθος αναθεώρηση των ευρύτερων πτυχών της εξωτερικής πολιτικής της ΕΕ στην ενέργεια, και ότι θα κοινοποιήσουμε οπωσδήποτε τα αποτελέσματα αυτού του εγχειρήματος.
<P>
Ευχαριστώ την Επιτροπή Εξωτερικών Υποθέσεων και ιδίως τον πρόεδρο κ. Saryusz-Wolski που έλαβε αυτήν την πρωτοβουλία και προσέφερε τη δυνατότητα στο Κοινοβούλιο να συζητήσει το εξαιρετικά σημαντικό αυτό ζήτημα για την Ευρώπη, προσβλέπω δε στη συνέχιση της συνεργασίας μας στο μέλλον.
<SPEAKER ID="411" NAME="Jean-Pierre Audy">
συντάκτης της γνωμοδότησης της Επιτροπής Διεθνούς Εμπορίου. - (FR) Κυρία Πρόεδρε, κύριε Επίτροπε, κυρίες και κύριοι συνάδελφοι, τα πρώτα λόγια μου θα είναι να συγχαρώ τον συνάδελφο και φίλο μου κ. Saryusz-Wolski για την εξαίρετη έκθεσή του.
<P>
Είναι πλέον καιρός να μιλήσει η Ευρώπη με μία φωνή για τα θέματα ενέργειας, διότι βρισκόμαστε αντιμέτωποι με σοβαρές απειλές την ασφάλεια του εφοδιασμού, της διαμετακόμισης και των επενδύσεων.
<P>
Είναι κρίμα όμως που η παράγραφος 62 της έκθεσης είναι υπερβολικά κατηγορηματική όσον αφορά τον πλήρη διαχωρισμό της ιδιοκτησίας της παραγωγής, της μεταφοράς και της διανομής της ενέργειας, καθόσον υπάρχουν και άλλες λύσεις για τον συνδυασμό της δημιουργίας μιας ευρωπαϊκής ενεργειακής αγοράς με τη βασική πολιτική ασφάλεια που πρέπει να διατηρήσουμε επί των δικτύων μας.
<P>
Ως προς το διεθνές εμπόριο, πρέπει να επιμείνουμε στη συμπερίληψη ενοτήτων που να αφορούν την ενέργεια σε όλες τις νέες εμπορικές συμφωνίες. Ο θεμιτός ανταγωνισμός πρέπει να καθιερωθεί σε διεθνές επίπεδο, ιδίως μέσω των δομών και υπό την επίβλεψη του Παγκοσμίου Οργανισμού Εμπορίου.
<P>
Τέλος, πρέπει να στηρίξουμε διεθνείς επιστημονικές πρωτοβουλίες όπως το πρόγραμμα του διεθνούς θερμοπυρηνικού πειραματικού αντιδραστήρα (ITER), στο οποίο, εκτός από την Ευρωπαϊκή Ένωση, μετέχουν επίσης πολλές συνεργαζόμενες χώρες από όλο τον κόσμο.
<SPEAKER ID="412" NAME="Umberto Guidoni">
συντάκτης της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (IT) Κυρία Πρόεδρε, κυρίες και κύριοι, η εξάντληση των ορυκτών καυσίμων και οι μεταβολές της γεωπολιτικής κατάστασης έχουν θέσει την ενεργειακή ασφάλεια στην κορυφή των πολιτικών προτεραιοτήτων της Ευρωπαϊκής Ένωσης.
<P>
" αυξανόμενη εξάρτηση της Ευρωπαϊκής Ένωσης από εξωτερικές πηγές ενέργειας, κυρίως από ασταθείς χώρες, δημιουργεί ανησυχία όσον αφορά τα οικονομικά και πολιτικά συμφέροντα των κρατών μελών καθώς και τη συνολική ασφάλεια της ΕΕ. Δεν πιστεύω, ωστόσο, ότι μπορούμε να ανταποκριθούμε σε αυτές τις προκλήσεις και αυτά τα προβλήματα μόνο αυξάνοντας την παραγωγή και τις προμήθειες από το εξωτερικό· πρέπει, απεναντίας, να αναζητήσουμε λύσεις εντός της Ευρώπης για την κάλυψη της ζήτησης ενέργειας.
<P>
Γι' αυτόν ακριβώς τον λόγο η Επιτροπή Περιβάλλοντος, Δημόσιας Υγείας και Ασφάλειας των Τροφίμων ζήτησε επιτακτικά να δοθεί έμφαση στην ενεργειακή απόδοση και τις ανανεώσιμες πηγές ενέργειας κατά την προσεχή δεκαετία, ως βασική μέθοδο μείωσης της εξάρτησης από το πετρέλαιο και το φυσικό αέριο. Δεδομένου ότι η παραγωγή και κατανάλωση ενέργειας είναι οι κύριες πηγές εκπομπής αερίων του θερμοκηπίου, απαιτείται ολοκληρωμένη προσέγγιση όσον αφορά το περιβάλλον και την ενέργεια, προκειμένου να επιτευχθούν οι στόχοι μιας βιώσιμης ενεργειακής πολιτικής.
<P>
Συνεπώς, η καταπολέμηση της αλλαγής του κλίματος δεν πρέπει να παραμείνει ζήτημα που εξετάζεται αποκλειστικά και μόνο στο πλαίσιο των περιβαλλοντικών πολιτικών, αλλά πρέπει να βρίσκεται στο επίκεντρο των πολιτικών της Ευρωπαϊκής Ένωσης, τόσο των εσωτερικών όσο και των εμπορικών πολιτικών. Για παράδειγμα, όσον αφορά τα βιοκαύσιμα, είναι ζωτικό να διασφαλίσει η Ευρωπαϊκή Ένωση ότι δεν θα απειλήσουν την παγκόσμια επισιτιστική ασφάλεια και δεν θα ασκήσει πίεση στην οικονομία των χωρών του Νότου για την επέκταση της μονοκαλλιέργειας και της αποψίλωσης των δασών.
<P>
" ενίσχυση της ανάπτυξης και χρήσης ανανεώσιμων πηγών ενέργειας μπορεί να διασφαλίσει τη δίκαιη μεταφορά τεχνολογιών σε χώρες εκτός της ΕΕ και να αποβεί θετική για τον ηγετικό ρόλο της Ευρώπης στην ανάπτυξη των διεθνών αγορών. " πρόταση για ενεργειακή εταιρική σχέση με την Αφρική είναι ως εκ τούτου σημαντική, και πρέπει να προσθέσουμε παρόμοιες εταιρικές σχέσεις με την Κίνα και την Ινδία ενόψει του ρυθμού ανάπτυξης αυτών των χωρών. " επίτευξη των στόχων της χιλιετίας για τις αναπτυσσόμενες χώρες αποτελεί προτεραιότητα.
<SPEAKER ID="413" NAME="Lena Ek">
συντάκτρια της γνωμοδότησης της Επιτροπής Βιομηχανίας, Έρευνας και Ενέργειας. - (EN) Κυρία Πρόεδρε, οι ακρογωνιαίοι λίθοι της ενεργειακής πολιτικής της Ευρωπαϊκής Ένωσης είναι η διαφάνεια, η αμοιβαιότητα και το κράτος δικαίου. Και, όπως έχουμε όλοι δει τα τελευταία δύο χρόνια, αποτελεί επίσης ζήτημα ζωτικής σημασίας όσον αφορά την ενέργεια και τις εξωτερικές σχέσεις.
<P>
Ήδη έχουμε προβλήματα στην Ευρώπη όσον αφορά την ασφάλεια του εφοδιασμού, τα δικαιώματα του καταναλωτή και τις περιβαλλοντικές ανησυχίες, οφείλουμε δε να πράξουμε κάτι για το φαινόμενο του θερμοκηπίου.
<P>
Παρατηρούμε επίσης αναστάτωση στην αγορά, η οποία είναι σοβαρή, την οποία μας κατέδειξε σαφέστατα η έκθεση της Neelie Kroes και η οποία θέτει επί τάπητος την ανάγκη της διαφοροποίησης, κάτι που επίσης αποτελεί μέλημα των εξωτερικών σχέσεων. Αυτή είναι μια πολύ σημαντική πτυχή του ζητήματος. Επομένως, πρέπει να αναδιαμορφώσουμε το ενεργειακό μας σύστημα στην Ευρώπη ως προς την παραγωγή, τη διανομή και την κατανάλωση.
<P>
Ευχαριστώ τον εισηγητή κ. Saryusz-Wolski για την πολύ καλή συνεργασία. Έλαβε υπόψη όλα τα έγγραφα της Επιτροπής Βιομηχανίας, Έρευνας και Ενέργειας. Αυτό που δεν με ευχαριστεί και τόσο είναι όσα προσέθεσε όσον αφορά τη νέα, παρόμοια με του κ. Σολάνα, λειτουργία, βάσει της οποίας πρέπει να είναι δυνατή η ομόφωνη έκφραση της Ευρωπαϊκής Ένωσης. Αυτός ο νέος θεσμός, κατά την άποψή μου, θα προκαλούσε ασάφεια ρόλων, μια κατάσταση τύπου διαίρει και βασίλευε, και αντιτίθεται εκ διαμέτρου στους ακρογωνιαίους λίθους της ενεργειακής μας πολιτικής. Δεν μπορούμε να ελέγχουμε την αμοιβαιότητα με έναν τέτοιο θεσμό, η διαφάνεια αποκλείεται, και οι αρμοδιότητες του Κοινοβουλίου μειώνονται, κάτι που επίσης αντιτίθεται εντελώς στις επιδιώξεις μας σε όλους τους άλλους τομείς. Συνεπώς ζητήσαμε ψηφοφορία κατά τμήματα επί του θέματος αύριο.
<P>
Τέλος, συμφωνώ με τον Επίτροπο ότι είναι ζωτικής σημασίας να προσθέσουμε το ζήτημα της ενέργειας στη νέα Συνθήκη.
<SPEAKER ID="414" NAME="Christopher Beazley">
εξ ονόματος της Ομάδας PPE-DE. - (EN) Κυρία Πρόεδρε, η έκθεση αυτή είναι σοβαρό, διεξοδικό και ενθαρρυντικό έγγραφο. Ο εισηγητής συγκέντρωσε στήριξη στους κόλπους της Επιτροπής Εξωτερικών Υποθέσεων αλλά και των άλλων τεσσάρων επιτροπών τις οποίες μόλις ακούσαμε. Κατά την άποψή μου, θα τύχει ευρείας αποδοχής αύριο, και της δικής μου αλλά και των βρετανών συναδέλφων μου, κάτι που δηλώνω με ικανοποίηση.
<P>
Επίτροπε Piebalgs, στην εισαγωγή σας επιχειρήσατε διεξοδικά να στηρίξετε την πρωτοβουλία που έλαβε ο πρόεδρος της αρμόδιας επιτροπής, κ. Saryusz-Wolski, με αρκετή, θα έλεγα, καινοτομία και επιδεξιότητα, διότι, κατά την άποψη πολλών, υπήρξαν προκλήσεις.
<P>
Έχω δύο συγκεκριμένα ερωτήματα στα οποία ενδεχομένως να απαντήσετε. Αναφέρατε, όσον αφορά τον έναν εκ των μεγάλων προμηθευτών μας, τη Ρωσία, ότι προσδοκάτε τη σύναψη νέας συμφωνίας στο πλαίσιο του προγράμματος δράσης. Τι συνέβη με την παλιά συμφωνία την οποία έχει πράγματι υπογράψει η Ρωσία, τον Χάρτη Ενέργειας, περιλαμβανομένου του Πρωτοκόλλου Διαμετακόμισης; Διότι, εάν οι γείτονες και προμηθευτές μας, με τους οποίους μας συνδέει αμοιβαία εξάρτηση, συνεχώς παρασπονδούν ως προς τις συμφωνίες, πόση εμπιστοσύνη μπορεί να υπάρχει στο μέλλον; Επιζητούμε αρμονικές σχέσεις, όμως πρέπει να υπερασπιστούμε τις δικές μας θέσεις και όχι απλώς να συμφωνούμε με εκείνους που βρίσκονται στη θέση του προμηθευτή.
<P>
Διαφωνώ με την κ. Ek όσον αφορά τις επιφυλάξεις της -ίσως ακούσει- σχετικά με τον Ύπατο Εκπρόσωπο. Μου φαίνεται ότι ο κ. Saryusz-Wolski έχει απόλυτο δίκιο ότι πρέπει να διαθέτουμε θεσμικό αντιπρόσωπο, είτε εσάς είτε, όπως προβλέπουμε, έναν αξιωματούχο με διττό ρόλο - Επιτροπής και Συμβουλίου. Διαφωνώ πλήρως με την κ. Ek. " διαφάνεια αυξάνεται, διότι το Κοινοβούλιο θα έχει άμεση επαφή με αυτόν τον Ύπατο Εκπρόσωπο λόγω του ρόλου του ως Αντιπροέδρου της Επιτροπής.
<P>
Μπορείτε να σταθείτε, στην απάντησή σας, λίγο στο θεσμικό αυτό ζήτημα, το οποίο νομίζω ότι είναι εξαιρετικά σημαντικό και το οποίο θα τονιστεί ιδιαίτερα από το Κοινοβούλιο;
<SPEAKER ID="415" NAME="Justas Vincas Paleckis">
εξ ονόματος της Ομάδας PSE. - (LT) Κυρία Πρόεδρε, θέλω να συγχαρώ τον εισηγητή και να εκφράσω τις ευχαριστίες μου για την καλή συνεργασία ως προς τον συντονισμό των αλλαγών στην έκθεση σχετικά με αυτό το θαυμαστό, καινούργιο θέμα.
<P>
" Ευρωπαϊκή Ένωση εφαρμόζει διστακτικά την κοινή της εξωτερική πολιτική και πολιτική ασφάλειας και αρχίζει τα πρώτα βήματα της δημιουργίας μιας αυτόνομης ενεργειακής πολιτικής της. Σχεδιάζει να προχωρήσει ακόμη περισσότερο, συγκεκριμένα στη δημιουργία κοινής ευρωπαϊκής εξωτερικής πολιτικής για την ενέργεια. Φρονώ ότι μια τέτοια κίνηση είναι σωστή, διότι η αλληλεξάρτηση εξωτερικής και ενεργειακής πολιτικής καθίσταται όλο και πιο εμφανής, και πρέπει να στρέψουμε το βλέμμα στο μέλλον.
<P>
Οι χώρες οι οποίες διαχειρίζονται ενεργειακούς πόρους μπορεί να υποκύψουν στον πειρασμό να επιχειρήσουν να εξουσιάσουν όλο τον κόσμο ή τουλάχιστον να ασκήσουν ιδιαίτερη επιρροή σε ορισμένες περιοχές. " έκθεση αυτή παρουσιάζει τρόπους αποφυγής αυτού του ενδεχομένου χρησιμοποιώντας ένα εύλογο κοινοτικό μέσο - την αλληλεγγύη. Είμαι βέβαιος ότι η δημιουργία του αξιώματος Υπάτου Εκπροσώπου για την εξωτερική ενεργειακή πολιτική που θα υπάγεται σε δύο θεσμικά όργανα είναι πολύ σημαντική. Έχοντας υπόψη την πολύ γνωστή φράση του Henry Kissinger, οι αξιωματούχοι των χωρών οι οποίες προμηθεύουν άλλες με πόρους, οι χώρες διαμετακόμισης και οι εκπρόσωποι μεγάλων εταιρειών θα τον καλούν διαρκώς και δεν θα μπορεί να σταματήσει τις αδιάκοπες κλήσεις από τις πρωτεύουσες των κρατών μελών της ΕΕ.
<P>
Οι βουλευτές του Ευρωπαϊκού Κοινοβουλίου επιθυμούν να λαμβάνουν εκθέσεις από την Ευρωπαϊκή Επιτροπή σχετικά με την εφαρμογή της προτεινόμενης πολιτικής και την αξιολόγηση της συμμόρφωσης των τρίτων χωρών με τις αρχές της διαφάνειας και της αμοιβαιότητας. Αν η πολιτική αυτή είναι αποδεκτή από την Ευρωπαϊκή Ένωση, θα αποφύγουμε τυχόν προσκόμματα που προκύπτουν από τη σύναψη διμερών συμφωνιών, παρακάμπτοντας γειτονικές χώρες της Ευρωπαϊκής Ένωσης.
<P>
" ΕΕ και η Ρωσία χρειάζονται η μια την άλλη στους τομείς των εισαγωγών και εξαγωγών ενέργειας. Και οι δύο πλευρές αναζητούν δυνατότητες διαφοροποίησης και δεν θα σταματήσουν να το πράττουν. Εντούτοις, δεν θα πάψουν να είναι φυσικοί εταίροι συμπληρώνοντας η μία την άλλη για αρκετό ακόμα χρόνο. Είναι πολύ σημαντικό οι συμφωνίες μεταξύ της ΕΕ και της Ρωσίας να στηρίζονται στο διεθνές δίκαιο, να είναι διαφανείς και να υπόκεινται σε σαφή έλεγχο. " υπό συζήτηση έκθεση παρουσιάζει επίσης τα μέτρα που πρέπει να ληφθούν και προς αυτήν την κατεύθυνση.
<P>
(Χειροκροτήματα)
<SPEAKER ID="416" NAME="István Szent-Iványi">
εξ ονόματος της Ομάδας ALDE. - (HU) Κυρία Πρόεδρε, κύριε Επίτροπε, καταρχάς θέλω να συγχαρώ τον κ. Saryusz-Wolski, ο οποίος συνέταξε μια θαυμάσια έκθεση για ένα πολύ σημαντικό και επίκαιρο θέμα, και θέλω να σας ευχαριστήσω για την από κοινού προσπάθεια, για τη συνεργασία σας και για την προθυμία σας να επιτευχθεί συμβιβασμός.
<P>
Δεν υπάρχει αμφιβολία ότι το ζήτημα της ενεργειακής ασφάλειας είναι μια από τις μεγαλύτερες προκλήσεις που αντιμετωπίζει η Ευρωπαϊκή Ένωση. Σήμερα αυτό δεν είναι πρωτίστως τεχνικό, ή οικονομικό, ζήτημα, ή ακόμη και ζήτημα που αφορά τη διαχείριση του τομέα της ενέργειας. Κατά βάση, είναι θέμα στρατηγικό.
<P>
" Ευρωπαϊκή Ένωση ως σύνολο καλύπτει σήμερα το 50% των ενεργειακών της αναγκών από περιοχές εκτός της ΕΕ. Σύμφωνα με τις εκτιμήσεις ειδημόνων, έως το 2030 θα εισάγει το 70% της ενέργειάς της. Αυτό σημαίνει ότι η ενεργειακή της εξάρτηση είναι πολύ υψηλή. Ακόμη και τώρα, πολλά κράτη μέλη εξαρτώνται σε πολύ μεγαλύτερο βαθμό από την προμήθεια ενέργειας από το εξωτερικό, ενώ αρκετά από τα νέα κράτη μέλη εξαρτώνται από έναν μόνο εξωτερικό προμηθευτή ενέργειας. Επιπλέον, ο εν λόγω προμηθευτής εκμεταλλεύεται όλο και περισσότερο την ενέργεια ως μέσο εξυπηρέτησης των δικών του πολιτικών συμφερόντων. Ενίοτε επιχειρεί να τιμωρήσει τα κράτη μέλη, άλλοτε να τα διχάσει. Κυρίες και κύριοι, αναφέρομαι στη Ρωσία.
<P>
Απαιτείται επειγόντως κοινή ενεργειακή πολιτική, μια ενεργειακή πολιτική που θα στηρίζεται στην ενότητα και την αλληλεγγύη, όπως ακριβώς περιέγραψε προ ολίγου ο κ. Saryusz-Wolski. Είναι ζωτικό να διαφοροποιήσουμε τις πηγές προμήθειας και τους διαύλους μεταφοράς μας, καθόσον οι περιοχές του κόσμου με τις οποίες συναλλασσόμαστε και στις δύο περιπτώσεις είναι ασταθείς, ή σε μεγάλο βαθμό ασταθείς, και αυτό απειλεί επίσης την ασφάλεια του ενεργειακού μας εφοδιασμού.
<P>
Στην έκθεση προτείνεται ο διορισμός Υπάτου Εκπροσώπου για την εξωτερική πολιτική στον τομέα της ενέργειας, όμως η Ομάδα ALDE δεν στηρίζει αυτήν την πρόταση. Φοβόμαστε ότι μπορεί να προκαλέσει συγκρούσεις σχετικά με το ποιος έχει ποιες αρμοδιότητες, φοβόμαστε ότι οι ελεγκτικές δυνατότητες του Ευρωπαϊκού Κοινοβουλίου μπορεί να περιοριστούν, καθώς και ότι δεν θα προσέφερε πραγματική προστιθέμενη αξία.
<P>
Συγχρόνως, όμως, θεωρούμε ότι μια πολύ σημαντική πτυχή της έκθεσης είναι η υπογράμμιση της σημασίας των έργων δημιουργίας υποδομών, κυρίως του αγωγού Nabucco, ως μείζονος κοινού εγχειρήματος της Ευρωπαϊκής Ένωσης στον ενεργειακό τομέα, το οποίο μπορεί να αποτελεί το πρώτο βήμα προς την κατεύθυνση πραγματικής κοινής εξωτερικής πολιτικής για την ενέργεια.
<P>
" έκθεση και ο κ. Saryusz-Wolski αξίζουν ιδιαίτερους επαίνους, διότι εφιστούν την προσοχή στις ανησυχίες που εκφράζονται σχετικά με τον αγωγό Nord Stream. Οι ανησυχίες αυτές είναι εν μέρει περιβαλλοντικές, είναι όμως τουλάχιστον εξίσου σημαντικές από πολιτική άποψη, καθώς ο εν λόγω αγωγός είναι δυνατόν να κατασκευαστεί μόνο, εάν βρούμε ικανοποιητικές λύσεις και λάβουμε ικανοποιητικές απαντήσεις στο σύνολο των ανησυχιών που εκφράζονται. " Συνθήκη για τον Χάρτη Ενέργειας είναι ιδιαίτερα σημαντική, διότι αποτελεί τη βάση της ευρωπαϊκής συνεργασίας στα θέματα ενέργειας, ενώ πρέπει να την επικυρώσει και η Ρωσία. Σας ευχαριστώ.
<SPEAKER ID="417" NAME="Konrad Szymański">
εξ ονόματος της Ομάδας UEN. - (PL) Βρισκόμαστε μπροστά σε μια καλή ευκαιρία επίτευξης κοινής ενεργειακής πολιτικής. " τελευταία ανακοίνωση της Επιτροπής καταδεικνύει ότι βρισκόμαστε σε σωστό δρόμο. " έκθεση του κ. Saryusz-Wolski αποτελεί επίσης σημαντικό βήμα προς την ίδια κατεύθυνση.
<P>
Εν πρώτοις, έχουμε μπροστά μας μια εύλογη εικόνα των προβλημάτων του εμπορίου ενέργειας στο πλαίσιο της εξωτερικής πολιτικής. " Ευρωπαϊκή Ένωση απέφευγε για μεγάλο διάστημα κάτι αντίστοιχο. Χρειάστηκε να προηγηθεί η εχθρική κατάχρηση της ενέργειας από τη Ρωσία για να αντιληφθούμε ότι το εμπόριο στον τομέα της ενέργειας έχει καταστεί στενά πολιτικό μέσο. " έκθεση εντάσσει την ενεργειακή ασφάλεια στις προτεραιότητες της ΕΕ στον τομέα της ασφάλειας.
<P>
Στο κείμενο αυτό βρίσκουμε συγκροτημένη περιγραφή της αρχής της αλληλεγγύης και την απαίτηση να διαφοροποιηθούν οι προμηθευτές ενέργειας και οι δίαυλοι μεταφοράς. Βρίσκουμε πολύ εύλογες αμφιβολίες σχετικά με τον αγωγό Nord Stream, την απαίτηση να σεβαστεί η Ρωσία τις αρχές του Χάρτη Ενέργειας, τον ρόλο του ΠΟΕ και την επέκταση της ενεργειακής μας πολιτικής πέρα από το πλαίσιο των κρατών μελών της Ευρωπαϊκής Ένωσης.
<P>
Για όλους αυτούς τους λόγους, η πολιτική μας Ομάδα ευχαρίστως θα υπερψηφίσει αυτήν την έκθεση. Συγχαίρω τον εισηγητή.
<SPEAKER ID="418" NAME="Rebecca Harms">
εξ ονόματος της Ομάδας Verts/ALE. - (DE) Κυρία Πρόεδρε, κυρίες και κύριοι, συμφωνώ με την εκτίμηση του εισηγητή Saryusz-Wolski για τα προβλήματα της εξάρτησης από εισαγωγές και της αυξανόμενης εξάρτησης από εισαγωγές ενεργειακών πρώτων υλών, και δεν διαφωνώ σημαντικά, γιατί η έκθεση τα περιγράφει αυτά πολύ καλά. Δεν συμφωνώ όμως με τις λύσεις που προτείνονται στην έκθεση και θεωρώ ότι έπρεπε να περιλαμβάνονται σε αυτήν την έκθεση σημαντικοί στρατηγικοί στόχοι της εσωτερικής ευρωπαϊκής ενεργειακής πολιτικής.
<P>
Κατά τη γνώμη μου, το σημαντικότερο μέσο για τη μείωση αυτής της αυξανόμενης εξάρτησης από εισαγωγές είναι η μείωση κατανάλωσης ενέργειας σε όλους τους τομείς. Επίσης, θεωρώ ότι ο στόχος της αύξησης της ενεργειακής απόδοσης κατά 20% μέχρι το 2020 που έθεσε η Ευρώπη πρέπει να έχει σημαντική θέση στη στρατηγική εξωτερική πολιτική για την ενέργεια. Αν αναλογιστεί κανείς ότι στη Ρωσία καταναλώνεται χωρίς λόγο μόνο στον κτιριακό τομέα τόσο φυσικό αέριο όσο εξάγει η Ρωσία στην ΕΕ, καταλαβαίνει πόσα μπορούμε να κερδίσουμε, αν υλοποιήσουμε τις στρατηγικές για την απόδοση στις χώρες μας και μετά κάνουμε με το παράδειγμά μας βιώσιμη μέθοδο και για τη Ρωσία την ευρωπαϊκή ενεργειακή στρατηγική που είναι στραμμένη προς το εξωτερικό. Πρέπει δηλαδή να ασκήσουμε με το παράδειγμά μας επιρροή στην εσωτερική ρωσική ενεργειακή πολιτική.
<P>
Όσον αφορά το πετρέλαιο, η εξάρτηση από τον OPEC είναι πάντα μειονέκτημα ενόψει της ζωηρής συζήτησης για τη Ρωσία. Θα έλεγα όμως ότι, αν η Ευρώπη καταφέρει να καθιερώσει τα οικονομικά και αποδοτικά αυτοκίνητα και να επιβάλει φόρο για τα καύσιμα των αεροπλάνων, αυτό θα μας βοηθούσε περισσότερο από τις έντονες συζητήσεις με τον OPEC για τις αγορές και τις δυνατότητες εξαγωγών.
<P>
Κύριε Saryusz-Wolski, στηρίζουμε μόνο ορισμένα τμήματα της έκθεσής σας, ενώ δεν στηρίζουμε κάποια άλλα!
<SPEAKER ID="419" NAME="Tobias Pflüger">
εξ ονόματος της Ομάδας GUE/NGL. - (DE) Κυρία Πρόεδρε, η έκθεση αυτή είναι από μία άποψη πολύ ειλικρινής. Λέει ξεκάθαρα ότι ως τώρα δεν υπάρχει συμβατική βάση για αυτήν την εξωτερική πολιτική για την ενέργεια. Σωστά. Τότε όμως ερωτώ γιατί λαμβάνεται αυτή η πρωτοβουλία.
<P>
Όπως ακούσαμε τώρα και στις αγορεύσεις σαφέστερα από ό,τι μπορούμε να διαβάσουμε στην ίδια την έκθεση, η πρωτοβουλία έχει ως αιτία την ενεργειακή πολιτική της Ρωσίας. Αυτή ακριβώς είναι η βασική γραμμή της έκθεσης. Είναι μία αντιρωσική έκθεση -αυτό διατυπώνεται ξεκάθαρα με διάφορους τρόπους και σε διάφορα σημεία- και μία έκθεση όπου αναφέρεται καθαρά ότι η Ευρωπαϊκή Ένωση θέλει να είναι διεθνής παράγοντας, και η εξωτερική πολιτική για την ενέργεια είναι στην ουσία ένα μέσο γι' αυτό. Και αυτό είναι κατά κάποιον τρόπο ειλικρινές και μπορεί να είναι πολιτικά επιθυμητό ή όχι. Εμείς δεν το θέλουμε.
<P>
Για ορισμένα έργα διατυπώνονται σαφή αιτήματα. " πολιτική των ομάδων συμφερόντων για το έργο του αγωγού Nabucco, που ασκείται και εδώ στο Κοινοβούλιο, εμφανίζεται και στην έκθεση. Γενικά οι χώρες αντιμετωπίζονται συλλήβδην: η Τουρκία εκλαμβάνεται σχεδόν αποκλειστικά ως χώρα διέλευσης για τον ενεργειακό εφοδιασμό. Όμως η Τουρκία είναι κάτι παραπάνω. Ιδιαίτερα ωραία βρίσκω τη διατύπωση που αφορά τις "ΠΑ, συγκεκριμένα: "υπογραμμίζει ιδίως τη σημασία ενός ενισχυμένου ενεργειακού διαλόγου με τις "ΠΑ και άλλους καίριους εταίρους στον ενεργειακό τομέα που εκπροσωπούν τις ίδιες αξίες με την ΕΕ". Επιτρέψτε μου να υπενθυμίσω ότι οι "ΠΑ διεξάγουν μαζί με εταίρους τους στο ΝΑΤΟ πόλεμο στο Ιράκ και για ενεργειακά θέματα. Αν αυτές είναι οι ίδιες αξίες, πρέπει να πούμε ξεκάθαρα όχι σε αυτήν την εξέλιξη.
<P>
Αναφέρεται σαφώς ότι τα διάφορα κράτη μέλη της ΕΕ που συμμετέχουν στη G8 θα στηρίξουν τα συμφέροντα στον τομέα της ενέργειας και θα γίνει σύνδεση με το στρατιωτικό σκέλος. Όπως είπα, η έκθεση είναι από ορισμένες απόψεις πολύ ειλικρινής. Ένας συνάδελφός μου το διατύπωσε ως εξής: η έκθεση αυτή έχει άρωμα ψυχρού πολέμου. Πιστεύω ότι αυτό ισχύει, και γι' αυτό η Ομάδα μου θα απορρίψει την έκθεση.
<SPEAKER ID="420" NAME="Bastiaan Belder">
εξ ονόματος της Ομάδας IND/DEM. - (NL) Κυρία Πρόεδρε, ο χρόνος πιέζει για τη λήψη συγκεκριμένων μέτρων με σκοπό την καθιέρωση ευρωπαϊκής εξωτερικής πολιτικής για την ενέργεια. " έκθεση του κ. Saryusz-Wolski δεν προωθεί χωρίς λόγο την κατασκευή ειδικώς του αγωγού Nabucco. Ο Επίτροπός μας για θέματα ενέργειας, κ. Piebalgs, εύστοχα χαρακτήρισε αυτόν τον αγωγό φυσικού αερίου "ενσάρκωση της ύπαρξης κοινής ευρωπαϊκής ενεργειακής πολιτικής". Αναμφίβολα, τα λόγια πρέπει να συνοδεύονται από πράξεις, και γι' αυτόν ακριβώς τον λόγο χαιρετίζουμε επίσης θερμά τον διορισμό του Jozias van Aartsen ως συντονιστή της ΕΕ για το πρόγραμμα Nabucco.
<P>
Οι πρόσφατες αποστολές της Βρετανίας και της Αυστρίας σχετικά με δυνητικούς προμηθευτές φυσικού αερίου για τον αγωγό Nabucco, όπως το Τουρκμενιστάν και το Αζερμπαϊτζάν, αποτελούν επίσης ενδείξεις της ευρωπαϊκής αποφασιστικότητας. Εν πάση περιπτώσει, οι θετικές απαντήσεις της Ασγκαμπάτ και του Μπακού προσφέρουν προοπτική. Δύο θέματα έχουν κρίσιμη σημασία για την αποτελεσματική παρακολούθηση του προγράμματος Nabucco, το κόστος του οποίου ανέρχεται σε δισεκατομμύρια ευρώ. Καταρχάς, απαιτείται αρμονία μεταξύ των σημερινών φορέων εκμετάλλευσης. Εν ολίγοις, η αυστριακή εταιρεία OMV που είναι υπεύθυνη του προγράμματος πρέπει να τερματίσει αμέσως τις πείσμονες προσπάθειές της για επιθετική εξαγορά της συνεταίρου της στον ίδιο όμιλο, της ουγγρικής εταιρείας πετρελαίου και φυσικού αερίου MOL. Ένα σαφώς επείγον καθήκον του νέου συντονιστή του Nabucco και εκπροσώπου της ΕΕ θα είναι να βρίσκεται διαρκώς σε επιφυλακή ο κ. Van Aartsen έναντι τυχόν νέων προσπαθειών της Ρωσίας να διεισδύσει σε αυτό το ενδιαφέρον εγχείρημα ενεργειακής διαφοροποίησης.
<P>
Κυρία Πρόεδρε, σε περίπτωση που το πρόγραμμα κατασκευής του αγωγού Nabucco και άλλα παρόμοια ευρωπαϊκά προγράμματα αποτύχουν, η ενεργειακή διαφοροποίηση για τα νέα κράτη μέλη της ΕΕ θα είναι ανεπαρκής. Αυτό θα έχει ως αποτέλεσμα τον κατακερματισμό της ευρωπαϊκής αγοράς ενέργειας, οπότε δυστυχώς θα πέσει η διπλωματική αυλαία της ευρωπαϊκής εξωτερικής πολιτικής για την ενέργεια. Τα ευρωπαϊκά θεσμικά όργανα δεν πρέπει να επιτρέψουν να φτάσουμε σε αυτό το σημείο.
<SPEAKER ID="421" NAME="Alessandro Battilocchio" AFFILIATION="NI">
(IT) Κυρία Πρόεδρε, κυρίες και κύριοι, συμφωνώ με την πεποίθηση του εισηγητή ότι είναι αναγκαίο και σημαντικό να ευθυγραμμίσουμε την εξωτερική πολιτική με την ενεργειακή πολιτική.
<P>
Ευελπιστώ ότι δεν είναι αναγκαίο να αναπτύξω λεπτομερώς γιατί η κατάλληλη συνεκτικότητα μεταξύ των δύο πολιτικών, οι οποίες θα ενισχύονταν εξίσου από μια κοινή στρατηγική, θα προσέφερε οικονομική ανάπτυξη και ευημερία στους ευρωπαίους πολίτες καθώς και μεγαλύτερη πολιτική σταθερότητα παγκοσμίως, προκαλώντας ενδεχομένως ένα φαινόμενο ντόμινο για τους μεγάλους εταίρους της Ευρώπης.
<P>
" προτεραιότητά μας, ωστόσο, δεν πρέπει να είναι αποκλειστικά η ασφάλεια του εφοδιασμού, καθώς πρέπει συγχρόνως να εστιαστούμε σε μια βιώσιμη, αποδοτική ενεργειακή πολιτική η οποία θα καθιστά την Ευρώπη όλο και περισσότερο αυτάρκη ενεργειακά και, συνεπώς, ανεξάρτητη από τυχόν εξωτερικές πιέσεις οι οποίες μπορεί να ασκούν επιρροή, ενίοτε ισχυρή, στην προσήλωση της ΕΕ στον στόχο της προαγωγής της δημοκρατίας, των ανθρωπίνων δικαιωμάτων και της ειρήνης.
<P>
Μια αποτελεσματική κοινή πολιτική πρέπει να στηρίζεται στη διάθεση αυξημένων πόρων για την έρευνα σχετικά με τις ανανεώσιμες πηγές ενέργειας καθώς και σε επενδύσεις στον τομέα της πυρηνικής ενέργειας, γι' αυτό πρέπει να εστιάσουμε την προσοχή μας σε αυτά που ήδη έχουμε: δεξιότητες, επαγγελματισμό και τεχνολογίες. Αν προσθέσουμε επίσης την πολιτική βούληση, μπορούμε να μετατρέψουμε την ευρωπαϊκή ενεργειακή κρίση σε μια μοναδική ευκαιρία: να αποκτήσουμε το απόλυτο τεχνολογικό πλεονέκτημα, προκειμένου, όταν ενσκήψει η επικείμενη παγκόσμια ενεργειακή κρίση, να νικήσουμε τους βασικούς μας ανταγωνιστές στο οικονομικό πεδίο.
<SPEAKER ID="422" NAME="Tunne Kelam" AFFILIATION="PPE-DE">
(EN) Κυρία Πρόεδρε, η σημερινή συζήτηση θα μπορούσε να έχει τον τίτλο "ποιος θα έχει το πάνω χέρι στον χειρισμό των εξωτερικών πολιτικών της ΕΕ;". Θα το έχουν μεγάλες επιχειρήσεις και τρίτες χώρες ή μήπως τα θεσμικά όργανα της ΕΕ;
<P>
Δημιουργώντας κοινή πολιτική στην ενέργεια, όπως προτείνεται από τον κ. Saryusz-Wolski, η ΕΕ θα καταστεί πολύ ισχυρότερος παράγοντας στη διεθνή σκηνή, θα είναι δε σε θέση να υπερασπίζεται καλύτερα τα συμφέροντα όλων των μελών της. Μια κοινή πολιτική για την ενέργεια πρέπει να καταστεί ουσιαστικό μέρος της κοινής μας πολιτικής ασφαλείας.
<P>
Από τον Ιανουάριο του 2006, οι χώρες της ΕΕ άρχισαν να αντιλαμβάνονται ότι η ενέργεια έχει χρησιμοποιηθεί και θα χρησιμοποιείται από τη Ρωσία ως βασικό μέσο της εξωτερικής της πολιτικής. Ο Πρόεδρος Πούτιν έχει ορίσει ανοικτά τέτοιο ρόλο στην κρατική Gazprom. Για τη χώρα μου την Εσθονία, τούτο δεν αποτελεί είδηση: η Εσθονία βίωσε πλήρη ενεργειακό αποκλεισμό πριν από 16 χρόνια, όταν η Ρωσία τιμώρησε την πρώην αποικία της, επειδή προσπαθούσε να καταστεί πραγματικά ανεξάρτητη.
<P>
" έκθεση αυτή καταδεικνύει ότι είναι επιτέλους καιρός για μια ενιαία προσέγγιση. Συχνότατα, οι διμερείς συμφωνίες είχαν ως αποτέλεσμα την απομάκρυνση από δημοκρατικά πρότυπα και έχουν βλάψει πραγματικά την ενότητα και την αξιοπιστία της ΕΕ. Για παράδειγμα, το σχέδιο του αγωγού αερίου της Βαλτικής πρέπει να ιδωθεί καταρχάς ως πολιτικό εργαλείο, το οποίο θα δώσει τη δυνατότητα στη Ρωσία του Πούτιν να διαιρέσει περαιτέρω την ΕΕ, στρέφοντας ορισμένα κράτη κατά των υπολοίπων.
<P>
Συνεπώς, στηρίζω σθεναρά δύο καίριες ιδέες αυτής της έκθεσης: τη θέσπιση ειδικού εκπροσώπου της ΕΕ για τον συντονισμό των εξωτερικών πολιτικών για την ενέργεια και τη συμπερίληψη ρήτρας αλληλεγγύης στις μελλοντικές Συνθήκες. Ωστόσο, με ενθαρρύνει ιδιαίτερα η εξαιρετικά επαγγελματική, εποικοδομητική και δεκτική προσέγγιση του Επιτρόπου Piebalgs και προσβλέπω στην καλή συνεργασία μας.
<SPEAKER ID="423" NAME="Hannes Swoboda" AFFILIATION="PSE">
(DE) Κυρία Πρόεδρε, θα ήθελα να ευχαριστήσω αρχικά τον εισηγητή κ. Saryusz-Wolski, διότι μας έδωσε τη δυνατότητα να έχουμε καλή συνεργασία και να καταλήξουμε σε συμβιβασμό. Ένας από τους συμβιβασμούς αυτούς αναφέρθηκε προ ολίγου και αφορά τον εκπρόσωπο για την εξωτερική πολιτική για την ενέργεια. Γνωρίζω ότι αυτό είναι δύσκολο και αμφισβητούμενο θέμα, και ο Επίτροπος πρέπει να εργαστεί ακόμα πολύ γι' αυτό. Όταν έρθει η ώρα, δεν θα πρέπει φυσικά να ασχοληθούν με αυτό μόνο οι υπεύθυνοι για την εξωτερική πολιτική, αλλά και οι υπεύθυνοι της Επιτροπής για την ενεργειακή πολιτική.
<P>
Ένας σημαντικός στόχος της εξωτερικής πολιτικής μας για την ενέργεια είναι η διαφοροποίηση. Αυτό δεν σημαίνει πως θέλουμε να κινηθούμε ενάντια στις χώρες που μας προμηθεύουν πετρέλαιο ή φυσικό αέριο, παρά ότι θέλουμε να χρησιμοποιήσουμε άλλες πηγές. Ακόμα και η Ρωσία προσπαθεί να αποκτήσει πρόσβαση σε πηγές, προκειμένου να προμηθεύσει στη συνέχεια αργό πετρέλαιο ή φυσικό αέριο στην Ευρώπη. Είναι απόλυτο δικαίωμά μας να προσπαθήσουμε να αποκτήσουμε και εμείς τέτοια πρόσβαση. Επίσης, το θέμα της αμοιβαιότητας είναι και αυτό σημαντική πτυχή της σχέσης με τη Ρωσία. " Ομάδα μας δεν επιζητεί μία πολιτική κατά της Ρωσίας, αλλά μία πολιτική ίσων δικαιωμάτων. Αν η Ρωσία ανοίξει τις αγορές της, θα κάνουμε και εμείς το ίδιο. Όμως δεν μπορεί να μας ζητηθεί να ανοίξουμε τα πάντα, ενώ η Ρωσία τα κλείνει. Αυτό δεν το θεωρούμε εύλογο.
<P>
Το τελευταίο σημείο που θέλω να αναφέρω είναι ένα πολύ δύσκολο ζήτημα που περιλαμβάνεται και στην πρόταση, δηλαδή η σχέση ενεργειακής πολιτικής και πολιτικής για τα ανθρώπινα δικαιώματα. Όταν επισκέφθηκα πρόσφατα μαζί με συναδέλφους το Αζερμπαϊτζάν, το συζητήσαμε αυτό. Δυστυχώς οι περισσότερες πηγές εφοδιασμού μας βρίσκονται σε χώρες όπου τα ανθρώπινα δικαιώματα δεν αποτελούν πρώτη προτεραιότητα. Αυτό δεν μπορεί να μας κάνει να πούμε ότι δεν θα παίρνουμε πια ενέργεια από αυτές τις χώρες, πρέπει όμως να μας κάνει να κάνουμε τα εξής, αν θέλουμε να διατηρήσουμε την αξιοπιστία μας: να ασκήσουμε ενεργειακή πολιτική, αλλά και πολιτική για τα ανθρώπινα δικαιώματα και να βελτιώσουμε την κατάσταση των ανθρωπίνων δικαιωμάτων στις εν λόγω χώρες. Δεν είναι δυνατόν να πούμε ότι παίρνουμε ενέργεια και δεν μας ενδιαφέρει τίποτα άλλο. Πρέπει να προσφέρουμε μία παράλληλη στρατηγική. Αυτό είναι το μόνο αξιόπιστο πράγμα που μπορούμε να κάνουμε.
<SPEAKER ID="424" NAME="Samuli Pohjamo" AFFILIATION="ALDE">
(FI) Κυρία Πρόεδρε, θέλω και εγώ να συγχαρώ τον κ. Saryusz-Wolski για την εξαίρετη έκθεσή του γι' αυτό το πολύ σημαντικό θέμα. " έκθεση καταδεικνύει ότι η Ένωση πρέπει να κάνει ακόμη πολλά, ώστε να καθιερώσει μια κοινή πολιτική στον τομέα της ενέργειας.
<P>
Θέλω να υπογραμμίσω τη σημασία των ανανεώσιμων πηγών ενέργειας ως τρόπου βελτίωσης της ενεργειακής αυτάρκειας, διαφοροποίησης των πηγών ενέργειας και ελέγχου της αλλαγής του κλίματος. Πρέπει ακόμη να επενδύσουμε σημαντικά στην έρευνα και την ανάπτυξη προϊόντων, αν θέλουμε να αυξήσουμε το ποσοστό των ανανεώσιμων πηγών ενέργειας.
<P>
Τα κράτη μέλη πρέπει να μπορέσουν να διατηρήσουν το δικαίωμά τους να λαμβάνουν αποφάσεις για ενεργειακά θέματα και να εκμεταλλεύονται τους ενεργειακούς τους πόρους, συγχρόνως όμως απαιτείται συνεργασία, ανταλλαγή βέλτιστων εμπειριών καθώς και κοινοί κανόνες και κανονισμοί για την προώθηση της καθιέρωσης κοινής ενεργειακής πολιτικής.
<P>
Είναι επίσης σημαντικό να εφαρμοστούν κοινά προγράμματα για τις ανανεώσιμες πηγές ενέργειας σε συνεργασία με τις γειτονικές της Ένωσης χώρες, ώστε να μπορούν να χρησιμοποιηθούν αποδοτικότερα, αποτελεσματικότερα και πιο βιώσιμα οι ανανεώσιμες πηγές ενέργειας της Ευρώπης.
<SPEAKER ID="425" NAME="Inese Vaidere" AFFILIATION="UEN">
(LV) Κυρίες και κύριοι, καταρχάς θέλω να ευχαριστήσω τον εισηγητή μας, κ. Saryusz-Wolski, για την πολύ εμπεριστατωμένη και εξαιρετικά εύστοχη έκθεσή του. " ενέργεια είναι ένας τομέας στον οποίο η ΕΕ μοιράζεται τις αρμοδιότητές της με τα κράτη μέλη. Είναι σαφές ότι υπό τις συνθήκες αυτές η προσπάθεια διαμόρφωσης κοινής εξωτερικής πολιτικής στον τομέα της ενέργειας δεν είναι εύκολη υπόθεση. Ωστόσο, αν δεν αντιμετωπιστεί αυτή η κατάσταση το ταχύτερο δυνατόν, θα παραμένουμε εξαρτημένοι, για την κάλυψη των ενεργειακών μας αναγκών, από ασταθείς χώρες με αμφίβολα δημοκρατικά διαπιστευτήρια. " ασφάλεια του ενεργειακού εφοδιασμού είναι σημαντική συνιστώσα της γενικής ασφάλειας. " πείρα μας διδάσκει ότι η ενέργεια μπορεί να είναι άκρως αποτελεσματικό μέσο για την άσκηση πολιτικών πιέσεων. Το μόνο αντίμετρο είναι μια κοινή πολιτική και η επίδειξη αλληλεγγύης. Ένας από τους μεγαλύτερους προμηθευτές της Ευρωπαϊκής Ένωσης είναι η Ρωσία, με την οποία την τρέχουσα περίοδο προετοιμάζεται η υπογραφή νέας συμφωνίας εταιρικής σχέσης και συνεργασίας. Οι αρχές του Χάρτη Ενέργειας πρέπει να ενταχθούν σε αυτήν τη συμφωνία, και βεβαίως η Ρωσία πρέπει να κυρώσει τον χάρτη. Όσον αφορά τις χώρες εκτός της ΕΕ στις οποίες παρατηρείται αυξανόμενη ανάγκη για ενέργεια, η Ευρωπαϊκή Ένωση οφείλει να μεριμνήσει, ώστε να προμηθευτούν με προτιμησιακούς όρους τεχνολογία σχετική με τις ανανεώσιμες πηγές ενέργειας. Αυτό θα αξίζει οπωσδήποτε τον κόπο ποικιλοτρόπως στο μέλλον. Την περασμένη εβδομάδα η Επιτροπή δημοσίευσε έκθεση για την περαιτέρω ελευθέρωση της αγοράς. Δυστυχώς, η πρόταση προσέκρουσε αμέσως στην αντίδραση ορισμένων κρατών μελών και της Ρωσίας. Είναι χαρακτηριστικό το γεγονός ότι η αντίδραση προέρχεται από τις χώρες στις οποίες στο πρόσφατο παρελθόν επιχειρήσεις προσπάθησαν να επωφεληθούν από τη σύναψη ειδικών διμερών σχέσεων, αγνοώντας τα δικαιώματα και τα συμφέροντα άλλων κρατών μελών, όπως, για παράδειγμα, στην περίπτωση του προγράμματος κατασκευής του αγωγού φυσικού αερίου της Βόρειας Ευρώπης. Θέλω να ελπίζω ότι, παρ' όλα αυτά, θα μπορέσουμε να καταλήξουμε σε συμφωνία, και ότι αυτό θα μας κάνει επίσης πιο ισχυρούς στις εξωτερικές μας σχέσεις. Σας ευχαριστώ.
<SPEAKER ID="426" NAME="Marie Anne Isler Béguin" AFFILIATION="Verts/ALE">
(FR) Κυρία Πρόεδρε, θέλω καταρχάς να ευχαριστήσω τον εισηγητή μας. " ενέργεια καθίσταται και πάλι θέμα γεωστρατηγικού ενδιαφέροντος. Είναι επίσης η αχίλλειος πτέρνα της Ευρωπαϊκής Ένωσης. Δεδομένου ότι δεν μπορεί να καλύψει μόνη της τις ενεργειακές της ανάγκες, η ΕΕ επιχειρεί να διαφοροποιήσει τις πηγές εφοδιασμού της στο πλαίσιο εμπορικών συμφωνιών με χώρες της Λατινικής Αμερικής, της Αφρικής και της Ευρασίας.
<P>
" πρόσφατη διαφωνία μεταξύ της Ευρωπαϊκής Ένωσης και της Ρωσίας σχετικά με τον Χάρτη Ενέργειας καταδεικνύει ότι η ενεργειακή ασφάλεια έχει εισέλθει σε μια νέα εποχή. Ενόψει της εξάντλησης των πετρελαϊκών πόρων, του διαρκώς παρόντος πυρηνικού κινδύνου και της εμφάνισης ενεργειακών δυνάμεων όπως η Ρωσία και η Βραζιλία, έχει επίσης ζωτική σημασία να επαναβεβαιωθεί η πολιτική της ΕΕ για την αειφόρο ανάπτυξη. Στο πλαίσιο αυτό, μια συνεκτική εξωτερική πολιτική θα αντικατοπτρίζει τους στόχους που τέθηκαν στο εαρινό Ευρωπαϊκό Συμβούλιο όσον αφορά τις ανανεώσιμες πηγές ενέργειας. Θα καταστήσει επίσης την ενεργειακή απόδοση μια από τις σταθερές παραμέτρους των εξωτερικών μας σχέσεων. Δεν αρκεί να εμμένουμε σε εγγυήσεις αδιάκοπης παροχής ενέργειας από τρίτες χώρες, ιδίως από γειτονικές χώρες. Πρέπει επίσης να διασφαλίσουμε τον πραγματικό συντονισμό των ενεργειών των 27 κρατών μελών.
<P>
Άλλωστε, η ενεργειακή ασφάλεια συνεπάγεται την απώλεια της κυριαρχίας σε έναν ευρωπαϊκό τομέα ο οποίος έχει πλέον αποκτήσει στρατηγική σημασία. " πίεση που ασκούν οι ανάγκες ενεργειακού εφοδιασμού στις κυβερνήσεις δεν πρέπει να μας ωθήσει να υιοθετήσουμε βεβιασμένα αυτές τις αποφάσεις ή να παραμελήσουμε τις αρχές τις οποίες επεξεργαστήκαμε από κοινού. Όπως υπενθύμισε ο προηγούμενος Πρόεδρος του Ευρωπαϊκού Κοινοβουλίου στον Πρόεδρο Πούτιν, τα ανθρώπινα δικαιώματα δεν μπορεί να αποτελούν διαπραγματευτικό χαρτί και αντάλλαγμα για την κάλυψη των ενεργειακών μας αναγκών. Απεναντίας, πρέπει να θέσουμε ως προϋπόθεση για τον ενεργειακό μας εφοδιασμό τον σεβασμό των ανθρωπίνων δικαιωμάτων.
<SPEAKER ID="427" NAME="Miguel Portas" AFFILIATION="GUE/NGL">
(PT) Αυτή η έκθεση ξεκινά από ένα πραγματικό πρόβλημα -την ενεργειακή εξάρτηση της Ένωσης- αλλά καταλήγει σε εσφαλμένα συμπεράσματα. Ο εχθρός δεν είναι η Ρωσία, όποια και αν είναι η άποψή μας για τον κ. Πούτιν, ούτε η Αλγερία, ανεξαρτήτως του εάν εγκρίνουμε ή όχι τη συμπεριφορά των ενόπλων της δυνάμεων. " αλλαγή του κλίματος, η επιβάρυνση των ορυκτών καυσίμων και ένας τρόπος ζωής που χαρακτηρίζεται από αυξημένη κατανάλωση ενέργειας, αυτοί είναι οι αντίπαλοί μας - εσωτερικοί και εξωτερικοί. Δεν πρόκειται δε να τους νικήσουμε, αν εστιάσουμε την προσοχή μας σε ζητήματα ασφάλειας που ανήκουν στην εποχή του Ψυχρού Πολέμου.
<P>
" εμμονή στην ασφάλεια υπονομεύει τη συνεργασία και οδηγεί στην άσκηση μιας εσωτερικής πολιτικής η οποία επιτρέπει τα πάντα: από την πυρηνική σύντηξη έως τη στροφή στα βιοκαύσιμα. Μόλις εχθές η εφημερίδα Le Monde αποκάλυψε τα συμπεράσματα του Paul Crutzen: μικρή ποσότητα αγροκαυσίμου μπορεί να συμβάλει στην επιδείνωση του φαινομένου του θερμοκηπίου έως και δύο φορές περισσότερο σε σύγκριση με αντίστοιχη ποσότητα ορυκτού καυσίμου.
<P>
Εν κατακλείδι, επιτρέψτε μου να παραφράσω τον José Sócrates: θα ήταν ίσως καλή ιδέα να αρχίσουμε και πάλι να ακούμε τους επιστήμονες και τους οικονομολόγους αντί να στηριζόμαστε στους γεωστρατηγικούς αναλυτές.
<SPEAKER ID="428" NAME="Thomas Wise" AFFILIATION="IND/DEM">
(EN) Κυρία Πρόεδρε, όταν η ΕΕ αναφέρεται σε μια κοινή εξωτερική πολιτική για την ενέργεια, χρειάζεται να γνωρίζετε καλά με ποιον ακριβώς προτείνετε να συναλλαχθείτε. Ο Πρόεδρος Πούτιν έχει δηλώσει καταγεγραμμένα ότι "" Επιτροπή δεν πρέπει να έχει αυταπάτες. Εάν επιθυμεί να αγοράσει ρωσικό αέριο, πρέπει να διαπραγματευθεί με το ρωσικό κράτος."
<P>
" Gazprom δεν είναι ιδιωτική εταιρεία. Αποτελεί κρατικώς ελεγχόμενο εργαλείο της ρωσικής εξωτερικής πολιτικής. Βρίσκεται, επιπλέον, στα χέρια των κομματικών εγκαθέτων του Προέδρου Πούτιν και, κατά φήμες, του οργανωμένου εγκλήματος. Πάρετε για παράδειγμα τον Alisher Usmanov. Ο κύριος αυτός, γιος ενός κουμουνιστή απαράτσικ, είναι πρόεδρος της Gazprom Invest Holdings, του ομίλου που διεξάγει τις επιχειρηματικές δραστηριότητες της Gazprom εκτός Ρωσίας. Είναι ο άνδρας με τον οποίο συναλλασσόμαστε. Είναι ο άνδρας που διακόπτει την παροχή αερίου, εάν οι χώρες πελάτες τολμήσουν να αμφισβητήσουν τις απαιτήσεις της Gazprom. Φερόμενος ως κακοποιός και "νονός", έχει εκτίσει εξαετή ποινή φυλάκισης στη Σοβιετική Ένωση τη δεκαετία του 1980, και η ενδεχόμενη άφεσή του προήλθε κατ' εντολήν του αρχηγού της ουζμπεκικής μαφίας και βαρόνου της ηρωίνης Gafur Rakhimov, εικαζόμενου μέντορος του Usmanov.
<P>
Ο Usmanov αγόρασε την εφημερίδα Kommersant. Τρεις μήνες αργότερα, ο δημοσιογράφος Ivan Safronov, επικριτής του καθεστώτος Πούτιν, ο οποίος μόλις μερικές εβδομάδες νωρίτερα είχε ανακριθεί σθεναρά από την FSB, όπως ονομάζεται πλέον η KGB, βρέθηκε νεκρός μετά από μυστήρια πτώση από το παράθυρο του διαμερίσματός του, και ενώ κρατούσε ακόμη στα χέρια του μια τσάντα για ψώνια.
<P>
Σύμφωνα με τον Craig Murray, τέως πρέσβη της Βρετανίας στο Ουζμπεκιστάν, ο Usmanov διέταξε τη διακοπή του ανεφοδιασμού προς τη Γεωργία νωρίτερα φέτος. Σημειώστε παρακαλώ, κυρία Πρόεδρε, ότι το Κρεμλίνο έχει πλέον αρνηθεί να κυρώσει την κατασκευή ενός αγωγού προς την ΕΕ μέσω της γεωργιανής επικράτειας. Με αυτούς θέλετε να συναλλαγείτε. Γύρω από αυτούς θέλετε να διαμορφώσετε την εξωτερική σας πολιτική για την ενέργεια. Κύριε Επίτροπε, καλή τύχη. Θα σας χρειαστεί.
<SPEAKER ID="429" NAME="Godelieve Quisthoudt-Rowohl" AFFILIATION="PPE-DE">
(DE) Κυρία Πρόεδρε, θα ήθελα πρώτα να συγχαρώ τον εισηγητή κ. Saryusz-Wolski. Από τον μεγάλο αριθμό παρόντων, ενώ είναι τόσο αργά, βλέπουμε πόσο σημαντική είναι η έκθεση και ακούγοντας τις διάφορες αγορεύσεις διαφορετικών εθνών και Ομάδων καταλαβαίνουμε πόση συναισθηματική φόρτιση επικρατεί. Ως εκ τούτου εκφράζω τα συγχαρητήριά μου για το γεγονός ότι συντάχθηκε και εγκρίθηκε τελικά το έγγραφο αυτό.
<P>
Ως εισηγήτρια για τις εμπορικές και οικονομικές σχέσεις ΕΕ-Ρωσίας θα ήθελα να δώσω έμφαση σε δύο πτυχές και να κάνω μετά μία γενική παρατήρηση.
<P>
" πρώτη πτυχή αφορά τις διμερείς ενεργειακές συμφωνίες. Αν διαβάζω σωστά, ο τίτλος της έκθεσης Saryusz-Wolski είναι "Πορεία προς μια κοινή ευρωπαϊκή εξωτερική πολιτική για την ενέργεια", γεγονός που σημαίνει ότι αυτή η κοινή εξωτερική πολιτική για την ενέργεια δεν υφίσταται ακόμα. Όσο λοιπόν δεν υφίσταται ακόμα, πρέπει να είναι δυνατό να βρεθούν άλλοι τρόποι για να συζητήσουμε για την ενέργεια. Τα κράτη μέλη μπορούν να συνεννοηθούν αποτελεσματικά - αυτό είναι πολύ επιθυμητό, αλλά δεν είναι υποχρεωτικό. Δεν είναι δυνατή η άσκηση βέτο κατά των διμερών συμφωνιών. Το γεγονός ότι ο εισηγητής το έγραψε έτσι στην έκθεσή του, δείχνει πόσο ρεαλιστής είναι, γιατί γνωρίζω ότι ήθελε κάτι άλλο.
<P>
Δεύτερον, η σύνδεση του ενεργειακού χάρτη με την προσχώρηση της Ρωσίας στον ΠΟΕ. " σύνδεση της επικύρωσης του ενεργειακού χάρτη με την προσχώρηση στον ΠΟΕ είναι ένα βήμα προς τα πίσω. Το να είναι η Ρωσία μέλος του ΠΟΕ είναι θετικό και για την ΕΕ. Άλλωστε, δεν μπορούμε να αποφασίσουμε μόνο εμείς για το θέμα αυτό.
<P>
" έκθεση του εισηγητή για την κοινή ενεργειακή πολιτική κλίνει προς τη Ρωσία, αλλά αυτό απλώς αντικατοπτρίζει τη σημερινή κατάσταση.
<SPEAKER ID="430" NAME="Libor Rouček" AFFILIATION="PSE">
(CS) Κυρίες και κύριοι, η Ευρωπαϊκή Ένωση εξαρτάται όλο και περισσότερο από παραδοσιακές πηγές ενέργειας, κυρίως από το πετρέλαιο και το φυσικό αέριο. Για να περιοριστεί και να μειωθεί αυτή η εξάρτηση πρέπει να ληφθούν πολλά και σημαντικά μέτρα. Για παράδειγμα, είναι αναγκαίο να επιτευχθεί εκτεταμένη εξοικονόμηση ενέργειας και να ενισχυθεί η έρευνα σε αυτόν τον τομέα. Είναι αναγκαίο να αρχίσουμε να χρησιμοποιούμε περισσότερο εναλλακτικά καύσιμα, από τον άνεμο, το νερό και τη βιομάζα έως τους πυρηνικούς αντιδραστήρες. Είναι αναγκαίο να εξασφαλίσουμε τη γεωγραφική διαφοροποίηση του εφοδιασμού, επιδιώκοντας μεγαλύτερη ποικιλία χωρών και διαδρομών.
<P>
Όλες αυτές οι προκλήσεις και επιδιώξεις δεν μπορούν να προσεγγίζονται ανεξάρτητα, σε εθνικό μόνο επίπεδο. Καθίσταται σαφές -κάτι που φαίνεται να κατανοούν ακόμη και οι πολιτικοί σε πολλές χώρες που διακρίνονται για τον ευρωσκεπτικισμό τους- ότι πρέπει να αναζητήσουμε τη λύση μαζί, μέσω των κοινών μας ευρωπαϊκών πολιτικών. Αυτό ισχύει επίσης για την κοινή ευρωπαϊκή εξωτερική πολιτική για την ενέργεια.
<P>
Χαιρετίζω συνεπώς την έκθεση του κ. Saryusz-Wolski ως αναγκαίο βήμα και ζωτικό στοιχείο της συζήτησης για την εφαρμογή αυτής της πολιτικής. " έκθεση περιλαμβάνει σημαντικές αρχές και συστάσεις: η Ευρωπαϊκή Ένωση πρέπει να τις ακολουθήσει, ώστε να μπορεί να υπερασπιστεί τα συμφέροντα όλων των μελών της, να μπορεί να εκφράζεται με ενιαίο τρόπο, μεταξύ άλλων, έναντι χωρών εκτός της Ένωσης. Μεταξύ αυτών των σημαντικών αξιών και αρχών περιλαμβάνεται η πολύ σημαντική αρχή της αλληλεγγύης, αλληλεγγύης σε καταστάσεις κρίσης. Όλες αυτές οι αρχές και αξίες μπορούν να στηριχθούν. Ωστόσο, για να μπορέσουμε να τις υλοποιήσουμε, απαιτείται επίσης νέα, ισχυρότερη νομική βάση, με άλλα λόγια χρειαζόμαστε μια Μεταρρυθμιστική Συνθήκη. Κατά τη γνώμη μου, πρέπει να λάβουμε υπόψη και αυτήν την πτυχή στη συζήτηση για τον καθορισμό της κοινής μας εξωτερικής πολιτικής για την ενέργεια.
<SPEAKER ID="431" NAME="Henrik Lax" AFFILIATION="ALDE">
(SV) Κυρία Πρόεδρε, ευχαριστώ τον εισηγητή για την προσπάθειά του να καταστεί το έργο κατασκευής του ρωσογερμανικού αγωγού Nord Stream ζήτημα κοινού ενδιαφέροντος για την ΕΕ. Αυτό ανταποκρίνεται άλλωστε στην πραγματικότητα. " ΕΕ χρειάζεται φυσικό αέριο, και η Ρωσία χρειάζεται το εισόδημα από τις εξαγωγές της. Συγχρόνως το εν λόγω έργο δημιουργεί φόβους και ανησυχία στους κατοίκους της περιοχής της Βαλτικής και αντιμετωπίζεται ως απειλή. Χρειαζόμαστε μέτρα οικοδόμησης εμπιστοσύνης, προκειμένου να αρθεί αυτή η δυσπιστία. " Ρωσία δεν επιτρέπεται να συνεχίσει να τροφοδοτεί τη φλόγα του ανταγωνισμού μεταξύ της ίδιας και των λαών που περιβάλλουν τον σημαντικότερο εξαγωγικό της δίαυλο. Ωστόσο, μόνο μια ενωμένη ΕΕ μπορεί να μετατρέψει μια κατάσταση που σήμερα αντιμετωπίζεται ως απειλή σε ευκαιρία και βήμα προόδου στις σχέσεις με τη Ρωσία.
<P>
Προκειμένου να δοθεί στο έργο το πράσινο φως, η ΕΕ πρέπει να απαιτήσει τα εξής: αξιόπιστη αξιολόγηση των περιβαλλοντικών του επιπτώσεων, εγγυήσεις για παροχή αποζημιώσεων σε περίπτωση που ο αγωγός φυσικού αερίου προκαλέσει ατυχήματα και πλήρη εποπτεία των εργασιών από εποπτικό όργανο το οποίο θα περιλαμβάνει εκπροσώπους των χωρών που βρίσκονται γύρω από τη Βαλτική.
<SPEAKER ID="432" NAME="Zbigniew Krzysztof Kuźmiuk" AFFILIATION="UEN">
(PL) Κυρία Πρόεδρε, κύριε Επίτροπε, θέλω να επισημάνω ότι, από την άποψη επιμέρους χωρών και κοινωνιών, υπάρχουν τρεις τύποι ασφάλειας οι οποίοι έχουν ύψιστη σημασία: η ενεργειακή ασφάλεια, η επισιτιστική ασφάλεια και η προσωπική ασφάλεια. Ευχαριστώ λοιπόν τον εισηγητή της έκθεσης σχετικά με την ευρωπαϊκή εξωτερική πολιτική για την ενέργεια, κ. Saryusz-Wolski, για τη συγκροτημένη παρουσίαση αυτής της σύνθετης σειράς ιδεών σχετικά με το θέμα της ενεργειακής ασφάλειας της Ευρωπαϊκής Ένωσης. Επιτρέψτε μου παράλληλα να εκφράσω την ελπίδα ότι η κοινή ενεργειακή πολιτική θα ενσωματωθεί επίσης στη μεταρρυθμιστική Συνθήκη της Ευρωπαϊκής Ένωσης.
<P>
" Πολωνία, την οποία εκπροσωπώ, βιώνει από πρώτο χέρι τις συνέπειες της απόκλισης συμφερόντων μεταξύ επιμέρους κρατών μελών ως προς την ενεργειακή τους πολιτική. Χαρακτηριστικό παράδειγμα είναι ο τρόπος με τον οποίο η Ρωσία και η Γερμανία υλοποιούν τις επενδύσεις τους στον αγωγό φυσικού αερίου της Βαλτικής εις βάρος των συμφερόντων τόσο της Πολωνίας όσο και των υπολοίπων χωρών της Βαλτικής.
<P>
Πριν από δύο χρόνια, σε συνεδρίαση του Συμβουλίου της ΕΕ, η Πολωνία ανακοίνωσε πρόταση για την κατάρτιση κοινής ενεργειακής πολιτικής την οποία θα μπορούσε να χαρακτηρίζει το σύνθημα "ένας για όλους και όλοι για έναν". Είναι θετικό το γεγονός ότι η έκθεση που συζητείται σήμερα κινείται προς αυτήν την κατεύθυνση, προτείνοντας κοινές λύσεις μέσω των οποίων μπορεί να εφαρμοστεί στην πράξη η ανωτέρω αρχή. Εξάλλου, δεν πρέπει να υπάρχει καμία αμφιβολία ότι χωρίς ενότητα ως προς την προστασία των ενεργειακών συμφερόντων της Ευρωπαϊκής Ένωσης, χωρίς τήρηση της αρχής της αλληλεγγύης σε καταστάσεις κρίσης, η Ευρωπαϊκή Ένωση δεν πρόκειται να αντιμετωπιστεί ως ενιαίο σώμα.
<SPEAKER ID="433" NAME="Jana Hybášková" AFFILIATION="PPE-DE">
(EN) Κυρία Πρόεδρε, κύριε Επίτροπε, ευχαριστώ και συγχαίρω εσάς και τον κ. Saryusz-Wolski για τις τρέχουσες προσπάθειες και τα επιτεύγματά σας.
<P>
Επιτρέψτε μου σήμερα να ξεκινήσω μια συζήτηση για μια νέα πρόταση, όχι για έναν ύπατο αρμοστή αλλά για ένα εντελώς νέο θέμα. Ας συστήσουμε ένα ευρωπαϊκό ταμείο για τους πόρους εναλλακτικής ενέργειας. Ίσως εκπλήσσεστε, γιατί αναφέρομαι στο θέμα αυτό. Πληροφορηθήκατε ποτέ για εκείνη την τρομακτική και παγερή νύκτα στις "νωμένες Πολιτείες το 1965 η οποία οδήγησε στην ανάκαμψη της γεννητικότητας; Θα θυμόσαστε μάλλον τις αρχές Μαΐου του 1986 -στο Τσερνομπίλ- τις ώρες, ημέρες και μήνες που ακολούθησαν. Και, κύριε Επίτροπε, μάλλον δεν είχατε την ευκαιρία να μεταβείτε και να μείνετε στο Κουβέιτ το 1991, όταν καίγονταν 300 πετρελαιοπηγές.
<P>
Αποτελούν, όλες, περιπτώσεις έλλειψης ενεργειακής ασφάλειας. Γιατί παρατηρείται αυτή η έλλειψη ενεργειακής ασφάλειας; Διότι δεν έχουμε ελευθερία επιλογής· είμαστε εξαρτημένοι σε μεγάλο βαθμό. Ως εγγονή του ιδρυτή της ČEZ, θα μπορούσα να πω ασφαλώς ότι η Česká republika (Τσεχική Δημοκρατία) δεν είναι πλέον Česká, αλλά ČEZká!
<P>
Όταν επιδιώξατε τον στόχο της εξασφάλισης του 20% της ενέργειας από ανανεώσιμες πηγές έως το 2020, ο πρωθυπουργός Topolánek ήλθε και μας είπε: μπορούσα να το προσυπογράψω, διότι αποτελεί μεγάλη ανοησία. Με την προσέγγιση αυτή, θα παραμείνουμε ανασφαλείς, διότι δεν θα διαθέτουμε την ελευθερία επιλογής. Πώς να την επιτύχουμε; Βεβαίως, όχι μόνο με εξωτερική διαφοροποίηση - εμείς οι Ευρωπαίοι πρέπει να βρούμε τους δικούς μας πόρους. Συνεπώς, η χρησιμοποίηση των δασμών ενέργειας για τη σύσταση ευρωπαϊκού ταμείου για την εναλλακτική ενέργεια μπορεί να μας βοηθήσει, όχι στη δημιουργία μίας ακόμη στρατηγικής της Λισαβόνας για το 2020, αλλά να προσεγγίσουμε πραγματικά τέτοια άτομα όπως ο Topolánek και να αποκτήσουμε τη δυνατότητα νέων πόρων, ώστε να μην είμαστε εξαρτημένοι.
<SPEAKER ID="434" NAME="Ana Maria Gomes" AFFILIATION="PSE">
(PT) Το ψήφισμα αυτό αποκαλύπτει τις τρομακτικές αδυναμίες των ευρωπαϊκών πολιτικών στον τομέα της ενέργειας. Άλλωστε, η Ευρωπαϊκή Ένωση δεν είναι παγκόσμιος παράγοντας σε αυτό το πεδίο. Όσοι πιστεύουν, όπως εγώ, ότι η Ευρωπαϊκή Ένωση πρέπει να εγγυάται στο εσωτερικό της έναν ελάχιστο βαθμό στρατηγικής αυτονομίας, δεν μπορούν παρά να παρακολουθούν με αγωνία την αδυναμία μας σε αυτό το θέμα. Το ζήτημα δεν είναι να επιδιωχθεί ουτοπική αυτάρκεια, αλλά να αναγνωριστεί η ανάγκη για μεγαλύτερο συντονισμό των εθνικών πολιτικών, διασφαλίζοντας την αλληλεγγύη μεταξύ των κρατών μελών και αναπτύσσοντας σχέσεις με διεθνείς εταίρους οι οποίες θα είναι λιγότερο ασύμμετρες αλλά προβλέψιμες και θα στηρίζονται σε μια πραγματικά ευρωπαϊκή προσέγγιση. Για παράδειγμα, από τους ίδιους τους Ευρωπαίους εξαρτάται το εάν θα εργαστούν κατά της πρακτικής του "διαίρει και βασίλευε" που χαρακτηρίζει τις σχέσεις με τη Ρωσία σε αυτόν τον τομέα.
<P>
Στην έκθεση αυτή υπογραμμίζεται η πολιτική διάσταση της ευρωπαϊκής αγοράς ενέργειας. Όσο τα κράτη μέλη, στο πλαίσιο μιας προσέγγισης αντίστοιχης εκείνης που υιοθετήθηκε στην ευρωπαϊκή αγορά αμυντικού εξοπλισμού, εξακολουθούν να εμμένουν στην προαγωγή, εσωτερικά, αναχρονιστικού προστατευτισμού που στηρίζεται στο δόγμα της κυριαρχίας και, εξωτερικά, φιλελευθερισμού που είναι βασιλικότερος του βασιλέως, τότε η Ευρώπη θα παραμένει εκτός πραγματικότητας σε έναν κόσμο στον οποίο όλοι οι βασικοί διεθνείς παράγοντες αντιμετωπίζουν την ενέργεια ως άκρως πολιτικό και στρατηγικό ζήτημα. " πρόταση του εισηγητή να δημιουργηθεί θέση Υπάτου Εκπροσώπου είναι συνεπώς πρόσφορη, και πρέπει να επιδιώξουμε την υλοποίησή της το ταχύτερο δυνατόν.
<P>
Εντούτοις, σε αυτόν τον τομέα η ΕΕ δεν βρίσκεται αντιμέτωπη μόνο με τη στρατηγική επιταγή της προστασίας της ασφάλειας του εφοδιασμού. " πραγματική βιωσιμότητα της ευρωπαϊκής ενεργειακής πολιτικής και οι περιβαλλοντικές συνέπειες της μη διαφοροποίησης των ενεργειακών μας πόρων απαιτούν επείγουσα αλλαγή πορείας. " Ευρώπη δεν επιτρέπεται συνεπώς να συνεχίσει να στηρίζει διεφθαρμένα και καταπιεστικά καθεστώτα σε πετρελαιοπαραγωγούς χώρες. " εξωτερική πολιτική της ΕΕ στον τομέα της ενέργειας πρέπει να περιλαμβάνει απαιτήσεις σχετικά με τα ανθρώπινα δικαιώματα, τη χρηστή διακυβέρνηση και την περιβαλλοντική βιωσιμότητα.
<P>
Εν κατακλείδι, η ρύπανση και τα σενάρια για τη μετά το Κιότο εποχή, οι τιμές του πετρελαίου, οι ηθικές και ανθρωπιστικές επιταγές, η πολιτική και οικονομική αστάθεια λόγω της εξάρτησης από υδρογονάνθρακες, η δυνατότητα ανάπτυξης νέων, φιλικών για το περιβάλλον τεχνολογιών για την επίτευξη μιας νέας βιομηχανικής επανάστασης στην Ευρώπη και όλο τον κόσμο, όλα γύρω μας σημαίνουν ότι η ΕΕ οφείλει να σχεδιάσει μια πολυδιάστατη και συγχρόνως συνεκτική εξωτερική πολιτική.
<P>
Τέλος, κυρία Πρόεδρε, θέλω να συγχαρώ τον εισηγητή, κ. Saryusz-Wolski.
<SPEAKER ID="435" NAME="Šarūnas Birutis" AFFILIATION="ALDE">
(LT) Κυρίες και κύριοι, θέλω να ευχαριστήσω τον εισηγητή για την εξαίρετη έκθεσή του. Αποτελεί μεν επανάληψη προηγούμενης δήλωσής μου, όμως θα επισημάνω και πάλι ότι είναι πολύ αναγκαία και εξαιρετικά επίκαιρη, αν δεν έχει καθυστερήσει ήδη υπερβολικά. Έχω ήδη υπογραμμίσει επανειλημμένα τα θέματα της κοινής ενεργειακής πολιτικής και της ασφάλειας του ενεργειακού εφοδιασμού, διότι είναι θέματα ζωτικής σημασίας για τη Λιθουανία και τις άλλες χώρες της Βαλτικής.
<P>
Θυμηθείτε την έκθεση της κ. Laperrouze σχετικά με τις κατευθυντήριες γραμμές για τα διευρωπαϊκά δίκτυα, που εξετάστηκε πριν από δύο χρόνια. Δυστυχώς, εδώ στο Κοινοβούλιο, ο τρόπος προσέγγισης του θέματος ήταν εντελώς διαφορετικός και συνεχίζει ακόμη και σήμερα να είναι διαφορετικός σε ορισμένες χώρες, λόγου χάρη όσον αφορά τον αγωγό Nord Stream. " ιστορία θα δείξει ποιος έχει δίκιο.
<P>
Σήμερα δημιουργεί ικανοποίηση το γεγονός ότι η κατάσταση αλλάζει, και η Ευρωπαϊκή Επιτροπή έχει λάβει τολμηρές πρωτοβουλίες. Στις 19 Σεπτεμβρίου, η δέσμη μέτρων με αυτήν την έκθεση άρχισε επιτέλους να ανταποκρίνεται στις προσδοκίες μας.
<SPEAKER ID="436" NAME="Anna Ibrisagic" AFFILIATION="PPE-DE">
(SV) Κυρία Πρόεδρε, επιτρέψτε μου καταρχάς να συγχαρώ τον εισηγητή για μια έκθεση η οποία δεν είναι απλώς εξαιρετικά καλογραμμένη αλλά επίσης πολύ επίκαιρη. Ο κ. Saryusz-Wolski επιτέλεσε άκρως σημαντικό έργο στρέφοντας την προσοχή από την ενέργεια ως θέμα εξυπηρέτησης των καθημερινών μας αναγκών στην ενέργεια ως ζήτημα γεωπολιτικής σημασίας. Αυτή ακριβώς η γεωπολιτική διάσταση και η διάσταση της ασφάλειας είναι οι πτυχές οι οποίες απασχολούν περισσότερο όσους από εμάς γεννηθήκαμε πίσω από το Σιδηρούν Παραπέτασμα, τις οποίες όμως η δυτική Ευρώπη παραμελεί επί σειρά ετών. Για τον λόγο αυτόν, είναι ίσως η σημαντικότερη συμβολή του εισηγητή στη συζήτηση του συγκεκριμένου θέματος.
<P>
Πρέπει να αναπτύξουμε μια κοινή πολιτική, προκειμένου να προστατέψουμε καλύτερα τα κοινά μας συμφέροντα σε αυτόν τον άκρως σημαντικό στρατηγικό τομέα. Είμαι ευγνώμων στον κ. Saryusz-Wolski, διότι είχε το θάρρος να παρουσιάσει αυτήν την έκθεση, η οποία περιλαμβάνει σειρά σημαντικών και καινοτόμων ιδεών. Πρέπει πράγματι να λάβουμε υπόψη ότι ο ασφαλής ενεργειακός εφοδιασμός εξυπηρετεί τα ζωτικά συμφέροντα εκατοντάδες εκατομμυρίων πολιτών της Ευρώπης.
<P>
Τέλος, ο κ. Saryusz-Wolski πολύ ορθώς επισημαίνει ότι πρέπει να εκφραζόμαστε με ενιαίο τρόπο στο θέμα αυτό, ακριβώς επειδή το ενεργειακό ζήτημα είναι επίσης σαφέστατα ζήτημα ασφάλειας. Όλες οι εμπειρίες μας στον τομέα της εξωτερικής πολιτικής και της πολιτικής ασφάλειας καταδεικνύει ότι, όσες φορές δεν κατορθώσαμε να εκφραστούμε με ενιαίο τρόπο, βγήκαμε χαμένοι, και οι πολίτες μας πλήρωσαν το τίμημα. Δεν μπορώ λοιπόν παρά να απευθύνω έκκληση να στηρίξουμε την έκθεση του κ. Saryusz-Wolski στο σύνολό της.
<SPEAKER ID="437" NAME="Adrian Severin" AFFILIATION="PSE">
(EN) Κυρία Πρόεδρε, η έκθεση του κ. Saryusz-Wolski είναι σημαντική και επίκαιρη. Σήμερα η ενέργεια αποτελεί στρατηγική παράμετρο για την Ευρωπαϊκή Ένωση, όπως ήταν ο άνθρακας και ο χάλυβας πριν από δεκαετίες. Ναι, η Ευρωπαϊκή Ένωση χρειάζεται κοινή ευρωπαϊκή εξωτερική πολιτική για την ενέργεια. Εκκινώντας από την παραδοχή αυτή, δύο ερωτήματα προκύπτουν εύλογα.
<P>
Πρώτον, πώς γίνεται να υπάρχει κοινή εξωτερική ενεργειακή πολιτική χωρίς κοινή εσωτερική ενεργειακή πολιτική; Χρειαζόμαστε μια κοινή αρχή για την τεχνολογική ανάπτυξη στον τομέα αυτόν· χρειαζόμαστε ευρωπαϊκό προϋπολογισμό χρηματοδοτούμενο κατάλληλα και από κατάλληλες πηγές· χρειαζόμαστε συνεπή στρατηγική για την παραγωγή ενέργειας· χρειαζόμαστε ολοκληρωμένο δίκτυο μεταφοράς της ενέργειας, συμβατά συστήματα διανομής και μια πολιτική της Ευρωπαϊκής Ένωσης για τη στάθμιση κατανάλωσης και παραγωγής. Χρειαζόμαστε μια πραγματικά ελεύθερη εσωτερική ενεργειακή αγορά.
<P>
Δεύτερον, πώς γίνεται να υπάρχει κοινή εξωτερική πολιτική για την ενέργεια χωρίς γενική κοινή εξωτερική πολιτική; Ο ρωσικός παράγοντας είναι κρίσιμος. Δυστυχώς, η Ρωσία αντιλαμβάνεται οποιαδήποτε κοινή ευρωπαϊκή στρατηγική για την ενέργεια ως αντιτιθέμενη στα συμφέροντά της. Πώς μπορούμε να υπολογίσουμε μια επωφελή για όλους στρατηγική για την ενέργεια στις σχέσεις μας με τη Ρωσία; " συμπεριφορά της Ρωσίας σήμερα είναι απαράδεκτη. Εντούτοις, δεν αρκεί να υπαγορεύουμε στη Ρωσία καλύτερη συμπεριφορά, πρέπει και να της παράσχουμε κίνητρα για τέτοια συμπεριφορά. Συνεπώς, πιστεύω ότι πρέπει να χαιρετίσουμε την έκθεση του κ. Saryusz-Wolski, βλέποντάς την όμως ως ένα αναγκαίο σημαντικό βήμα στον μακρύ δρόμο προς τον κοινό μας στόχο.
<SPEAKER ID="438" NAME="Alejo Vidal-Quadras" AFFILIATION="PPE-DE">
(ES) Κυρία Πρόεδρε, πρέπει να συγχαρούμε τον κ. Saryusz-Wolski, διότι η έκθεσή του δηλώνει σαφώς τα βασικά σημεία που πρέπει να λάβει υπόψη η Ένωση, προκειμένου να θεσπίσει πραγματική κοινή εξωτερική πολιτική για την ενέργεια: αμοιβαιότητα με τις χώρες εξαγωγής, ανάγκη καλύτερου συντονισμού της ενεργειακής μας διπλωματίας σε ευρωπαϊκό επίπεδο και σημασία της δημιουργίας μιας ολοκληρωμένης και ανταγωνιστικής αγοράς.
<P>
Στον τομέα της εξωτερικής ενεργειακής πολιτικής είναι κρίσιμο να θυμόμαστε ότι μια επιχείρηση που ελέγχει την αγορά της από την παραγωγή ως την τελική πώληση, όπως στην περίπτωση της ηλεκτρικής ενέργειας, δεν είναι το ίδιο όπως μία άλλη επιχείρηση της οποίας το προϊόν εξαρτάται από παράγοντες που είναι σε μεγάλο βαθμό εκτός του ελέγχου της, όπως στην περίπτωση του φυσικού αερίου.
<P>
Επιπλέον, δεν πρέπει να συγχέουμε τον προστατευτισμό, τον οποίο καταδικάζουμε, με την προστασία, που είναι μέτρο προφύλαξης. Πρέπει να επανεξετάσουμε το πρόβλημα από την άποψη της αλληλεξάρτησης, καθώς η Ένωση αντιπροσωπεύει περίπου 500 εκατ. καταναλωτές, γεγονός που μας δίνει σημαντικό βάρος στην παγκόσμια αγορά.
<P>
Ωστόσο, επαναλαμβάνουμε το λάθος της μη εναρμόνισης των διπλωματικών προσπαθειών σε εθνικό και ευρωπαϊκό επίπεδο, γεγονός που μας αποδυναμώνει οικονομικά και γεωπολιτικά. Πρέπει να διασφαλίσουμε ότι οι διμερείς συμφωνίες μεταξύ των κρατών μελών και τρίτων χωρών δεν υπονομεύουν τις προσπάθειες που λαμβάνονται σε ευρωπαϊκό επίπεδο. Σημαντικός αριθμός κρατών μελών εξαρτάται από τις εισαγωγές για περισσότερο από το 90% της ενεργειακής τους κατανάλωσης, γεγονός που μας υποχρεώσει να διατηρούμε λειτουργικές και σταθερές σχέσεις με τις παραγωγούς χώρες.
<P>
Ωστόσο, υπάρχουν περιπτώσεις που οι δεσμοί αποδυναμώνονται λόγω αναπάντεχων γεγονότων, γεγονός που τείνει να έχει αρνητικές επιπτώσεις στο εμπόριο μεταξύ περιοχών, όπως βιώνουμε αυτήν τη στιγμή στην Ισπανία και είδαμε στην Πολωνία και σε άλλα κράτη μέλη στο πολύ πρόσφατο παρελθόν.
<P>
Ολοκληρώνω, κυρία Πρόεδρε· μόνο μέσω αυθεντικής ευρωπαϊκής εξωτερικής πολιτικής για την ενέργεια θα είμαστε σε θέση να αποφύγουμε παρόμοιες καταστάσεις στο μέλλον, και επομένως οποιαδήποτε νέα νομική βάση και οποιοδήποτε νέο θεσμικό μέσο συμβάλλει στην οικοδόμησή της πρέπει να είναι...
<P>
(" Πρόεδρος διακόπτει τον ομιλητή)
<SPEAKER ID="439" NAME="Roberta Alma Anastase" AFFILIATION="PPE-DE">
(RO) Κυρίες και κύριοι, καταρχάς θέλω να συγχαρώ τον εισηγητή για τις επίπονες προσπάθειές του και τον ανοικτό τρόπο με τον οποίο προσέγγισε τις πολλαπλές πτυχές μιας κοινής ευρωπαϊκής πολιτικής στον τομέα της ενέργειας.
<P>
Μία από αυτές τις πτυχές την οποία θέλω να θίξω στην ομιλία μου είναι η σπουδαιότητα της περιοχής του Ευξείνου Πόντου στο πλαίσιο της προαναφερθείσας μελλοντικής πολιτικής. Τα τελευταία χρόνια, παρακολουθήσαμε αρκετές ενεργειακές κρίσεις οι οποίες επηρέασαν και την Ευρωπαϊκή Ένωση. Οι στόχοι της διασφάλισης του σταθερού ενεργειακού εφοδιασμού, καθώς και της διαφάνειας της αγοράς, έχουν καταστεί αδιαμφισβήτητες προτεραιότητες για την Ευρωπαϊκή Ένωση.
<P>
Σε αυτό το πλαίσιο, η περιοχή του Ευξείνου Πόντου αντιπροσωπεύει σημαντικό κλειδί για την ασφάλεια του ευρωπαϊκού ενεργειακού τομέα μέσω της διαφοροποίησης των ενεργειακών πόρων και των δικτύων μεταφοράς, και η ευρωπαϊκή πρωτοβουλία για την ολοκλήρωση της περιφερειακής συνεργασίας στον Εύξεινο Πόντο, μέσω της δημιουργίας συνεργιών, πρέπει να χρησιμοποιηθεί στον μέγιστο δυνατό βαθμό για τον σκοπό αυτόν. Ιδιαιτέρως υπογραμμίζω τη στρατηγική σημασία των προγραμμάτων κατασκευής των αγωγών Nabucco και Κωνστάντσας-Τεργέστης.
<P>
Ως εκ τούτου, χαιρετίζω την έμφαση που δίνεται σε αυτά τα έργα στην έκθεση του κ. Sarvusz-Wolski, καθώς και τον πρόσφατο διορισμό ευρωπαίου συντονιστή για το πρόγραμμα Nabucco. Οι στόχοι της ολοκλήρωσης του δικτύου συντονιστών στον τομέα της ενέργειας και της υλοποίησης της Συνθήκης για την Ενεργειακή Κοινότητα δεν είναι λιγότερο σημαντικοί. Ευελπιστώ ότι αυτές οι πρωτοβουλίες θα ακολουθηθούν από ακόμη πιο σθεναρά μέτρα για την καθιέρωση κοινής ενεργειακής πολιτικής, μέτρα τα οποία θα λαμβάνουν επαρκώς υπόψη την περιοχή του Ευξείνου Πόντου και θα θέτουν τα θεμέλια ενός διαλόγου με τους εξωτερικούς μας εταίρους, βάσει της αμοιβαιότητας και της αμοιβαίας εμπιστοσύνης, κοινών αξιών και, βεβαίως, της συμμόρφωσης όλων των χωρών με τις διεθνείς τους υποχρεώσεις.
<SPEAKER ID="440" NAME="Bogdan Klich" AFFILIATION="PPE-DE">
(PL) Κυρία Πρόεδρε, αυτή η εξαίρετη έκθεση του Jacek Saryusz-Wolski καταδεικνύει ότι η σημαντικότερη πτυχή της ενεργειακής πολιτικής της ΕΕ είναι σήμερα η ασφάλεια του εφοδιασμού. Είμαστε ήδη κατά το ήμισυ εξαρτημένοι από εισαγωγές ενέργειας: για το φυσικό αέριο το ποσοστό είναι 57%, ενώ για το πετρέλαιο 82%. Αυτό σημαίνει ότι οποιαδήποτε κρίση μεταξύ ενός προμηθευτή και της Ευρωπαϊκής Ένωσης, ή μεταξύ ενός προμηθευτή και μιας χώρας μεταφοράς, μπορεί να έχει καταστροφικές συνέπειες για τις οικονομίες και τους πολίτες μας. Έτσι καθίσταται ακόμη πιο επιτακτική η ανάγκη κατοχύρωσης της αρχής της αλληλεγγύης μεταξύ των κρατών μελών σε περιπτώσεις κρίσεων στην έννομη τάξη μας μαζί με τη μεταρρυθμιστική Συνθήκη.
<P>
Για να τηρείται στην πράξη, ωστόσο, αυτή η αρχή, επιβάλλεται να θεσπίσουμε ένα σύστημα στρατηγικών αποθεμάτων, να αυξήσουμε τον αριθμό των συνδέσεων μεταξύ των δικτύων μεταφοράς και, εν συντομία, να οικοδομήσουμε έναν λειτουργικό μηχανισμό αντίδρασης μέσω του οποίου θα παρέχεται τεχνική συνδρομή σε χώρες οι οποίες έχουν πληγεί περισσότερο λόγω των κρίσεων. " αλληλεγγύη μεταξύ των κρατών μελών πρέπει επίσης να επιδεικνύεται με τη μορφή κοινής εξωτερικής πολιτικής για την ενέργεια, είναι δε θετικό το γεγονός ότι η Επιτροπή μας διαβεβαιώνει ότι έχει την πρόθεση να καταρτίσει τέτοια πολιτική, όπως ακούσαμε από τα χείλη του Επιτρόπου Piebalgs. Τα κράτη μέλη δεν έχουν ακόμη πειστεί γι' αυτό, ώστε να εγκαταλείψουν τα στενά τους συμφέροντα υπέρ μιας κοινής προσέγγισης και του κοινού καλού.
<P>
Είναι σημαντικό να στηρίζεται η πολιτική αυτή στην αρχή της διαφοροποίησης των πηγών και των προμηθευτών, καθώς και των διαύλων μεταφοράς και των μεθόδων μεταφοράς της ενέργειας. Είναι λοιπόν αναγκαίο να διασφαλιστεί η πολιτική και οικονομική στήριξη νέων έργων υποδομής όπως ο αγωγός Οδησσός-Μπρόντι-Πλοκ ή ο αγωγός φυσικού αερίου Nabucco. Εντούτοις, είμαστε επίσης υποχρεωμένοι να αντιδρούμε σε έργα τα οποία διχάζουν, όπως λόγου χάρη ο αγωγός φυσικού αερίου της Βαλτικής. Τέλος, ένα μόνιμο στοιχείο του παιχνιδιού που παίζει η Ευρωπαϊκή Ένωση με τους γείτονές της, ιδίως τους πιο άμεσους γείτονές της, στο πλαίσιο της ευρωπαϊκής πολιτικής γειτονίας, πρέπει να είναι μια ενεργειακή ρήτρα κατά το πρότυπο των ρητρών κατά της τρομοκρατίας που επιμένει το Ευρωπαϊκό Κοινοβούλιο να περιλαμβάνονται στις συμφωνίες με τρίτες χώρες.
<SPEAKER ID="441" NAME="Andris Piebalgs">
μέλος της Επιτροπής. - (EN) Κυρία Πρόεδρε, ευχαριστώ καταρχάς τον εισηγητή.
<P>
Νομίζω ότι αντιλαμβάνεστε πόσο περίπλοκο είναι το ζήτημα, και είναι πολύ δύσκολο να αντιμετωπιστούν όλες οι πτυχές, είναι ωστόσο καλό που προσπαθούμε να αντιμετωπίσουμε την πολυπλοκότητα του ζητήματος. Στο έργο μου, δεν διατείνομαι ότι είμαι ο "κύριος Ενέργεια". Υπάρχουν τρεις πυλώνες εξωτερικών ενεργειακών σχέσεων: ο ένας είναι η διέλευση του εφοδιασμού (εν προκειμένω συνεργάζομαι με τους συναδέλφους μου Benita Ferrero-Waldner και Peter Mandelson)· ο δεύτερος πυλώνας είναι η καθαρή ενέργεια και η ενεργειακή απόδοση όπως η προώθηση παγκόσμιας πλατφόρμας για την ενεργειακή απόδοση (εν προκειμένω συνεργάζομαι με τον Σταύρο Δήμα και τον Janez Potočnik)· ο δε τρίτος πυλώνας αφορά την ενεργειακή πενία (όπου συνεργάζομαι με τον Louis Michel).
<P>
Τούτα υποδεικνύουν το πολυσύνθετο του πράγματος, και συν τοις άλλοις έχουμε και τα κράτη μέλη. " Συνθήκη, αλλά και η μεταρρυθμιστική Συνθήκη, αναφέρουν ένα πολύ σημαντικό πράγμα: κάθε κράτος μέλος είναι υπεύθυνο για τον συνδυασμό ενεργειακών πηγών του. Νομίζω ότι για τους λόγους αυτούς στην έκθεση ενθαρρύνεται η ομόφωνη έκφραση. Νομίζω ότι αυτό είναι το κύριο μήνυμα το οποίο εξήγαγα από την έκθεση. Δεν είναι καθόλου απλό, και απέχουμε πολύ από την επίτευξή του. Πιστεύω ότι αυτή η έκθεση μας προσφέρει μια καλή ευκαιρία να προαγάγουμε την πορεία ολόκληρης της Ένωση προς αυτήν την κατεύθυνση.
<P>
Περνώ τώρα στην ερώτηση του κ. Beazley, διότι νομίζω ότι αφορούσε τον πυρήνα της συνολικής διαδικασίας: γιατί χρειάζεται να θίγονται τα ενεργειακά ζητήματα σε μια συμφωνία εταιρικής σχέσης και συνεργασίας, σε μια μετά-ΣΕΣΣ συμφωνία με τη Ρωσία, όταν υπάρχει ένας Χάρτης Ενέργειας;
<P>
Ο Χάρτης Ενέργειας είναι ένα πολύπλευρο όργανο. Για τη Ρωσία, οι σχέσεις μας ως προς την ενέργεια είναι οπωσδήποτε πολύ μεγαλύτερες. Επενδύουμε στη Ρωσία. " Ρωσία επενδύει εδώ. Ένας ρωσικός πυρηνικός αντιδραστήρας ίσως κατασκευαστεί στη Λευκορωσία. Αυτό σημαίνει ότι χρειάζεται να χτίσουμε σχέσεις εμπιστοσύνης αμφοτέρωθεν, και η εμπιστοσύνη μπορεί να οικοδομηθεί, εάν υφίστανται σαφέστατες νομικές απαιτήσεις που να περιγράφουν τα καθήκοντα και επίσης τα δικαιώματα αμφοτέρων των πλευρών.
<P>
Εάν περιγραφούν αυτές, τότε μπορούμε να συμπεράνουμε ότι υπάρχουν τομείς όπου χρειάζεται επίσης ένας Αντιπρόσωπος για την Εξωτερική Ενέργεια. Λαμβάνω και από άλλους εταίρους την επίκληση αυτή για έναν Ύπατο Εκπρόσωπο. Εάν αποκτήσουμε διατάξεις στη Συνθήκη οι οποίες να μεριμνούν για την ανάπτυξη της Ένωσης, τότε πρέπει να συμφωνήσουμε και για μια εντολή -λέγοντας εντολή, εννοώ σε μια βάση όπως εκείνη της επιτροπής 133 για την πολιτική εξωτερικού εμπορίου- τότε επί τη βάσει της εντολής αυτής το επιτετραμμένο πρόσωπο θα μπορεί να συνομιλήσει με εξωτερικούς εφοδιαστές, χώρες διέλευσης ή οποιουσδήποτε άλλους συμμετέχοντες στην αγορά ενέργειας.
<P>
Εάν ασχοληθούμε ξέχωρα με αυτό το θέμα, τότε οπωσδήποτε χάνει όλη την ισχύ του. Πρέπει να το θεωρήσουμε ως συμβίωση, διότι δεν διακρίνεται από την ομόφωνη έκφραση. Εάν δεν ομιλούμε με μία φωνή, τότε περιττεύει και ο αγγελιαφόρος. Εάν ομιλούμε με μία φωνή, τότε οπωσδήποτε χρειάζεται αγγελιαφόρος.
<P>
Θα μείνω λοιπόν σε αυτήν τη θέση. Σας ευχαριστώ για την πολύ καλή συζήτηση. Ήταν πολύ ενδιαφέρουσα. Αφού η Επιτροπή εκπονήσει το έγγραφο αυτό για τις εξωτερικές ενεργειακές σχέσεις, πιστεύω ότι το Κοινοβούλιο θα επανέλθει στο θέμα, διότι αυτό το ζήτημα δεν επιλύεται με απλώς μία έκθεση. Κάτι τέτοιο θα ήταν υπερβολικά αισιόδοξο. Ξανά, ευχαριστώ τον εισηγητή για το πολύ καλό έργο του.
<SPEAKER ID="442" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="970" NAME="John Attard-Montalto  " AFFILIATION="PSE">
γραπτώς. - (EN) Σήμερα, περισσότερο από ποτέ, οι οικονομικές δυνάμεις επιδίδονται σε αγώνα για την εξασφάλιση ενεργειακών πόρων. " Κίνα παρέχει τεράστιες ποσότητες βοήθειας χωρίς ταυτόχρονη επιβολή όρων προς αναπτυσσόμενες χώρες με αντάλλαγμα τον εφοδιασμό σε ενέργεια. " Ρωσία χρησιμοποιεί την επιρροή της μέσω του αερίου και του πετρελαίου, ώστε να καταστεί εκ νέου παγκόσμιος παράγοντας. Οι "νωμένες Πολιτείες προβλέπουν το μέλλον να εξαρτάται περισσότερο από την πυρηνική τεχνολογία. Πώς τοποθετείται επ' αυτού η Ευρωπαϊκή Ένωση;
<P>
Είναι πλέον ουσιαστικό να συνασπιστούμε ως προς τον εφοδιασμό και την ασφάλεια της ενέργειας. Τα προβλήματα που αντιμετωπίζουν χώρες της ΕΕ όπως η Μάλτα, οι οποίες έχουν τη δυναμική να καταστούν εφοδιαστές ενέργειας, πρέπει να αντιμετωπίζονται από την Ευρωπαϊκή Ένωση στο σύνολό της. Όπως και στα ζητήματα λαθρομετανάστευσης, εκεί όπου ανακύπτουν ζητήματα ενέργειας χρειάζεται να επεμβαίνει η ΕΕ. Μια κοινή εξωτερική πολιτική για την ενέργεια δεν πρέπει να περιορίζεται στον εφοδιασμό και την ασφάλεια αλλά να περικλείει δύο ουσιώδη ζητήματα: την εκπομπή αερίων του θερμοκηπίου και κατά δεύτερον την αναζήτηση εναλλακτικών πηγών ενέργειας. Μια κοινή εξωτερική πολιτική για την ενέργεια μπορεί να είναι σκόπιμη μόνο στο ευρύτερο αυτό πλαίσιο, σε ένα τρίγωνο, με τον εφοδιασμό και την ασφάλεια στην κορυφή του, τις κλιματικές μεταβολές και τις εναλλακτικές πηγές ενέργειας στη βάση του.
<SPEAKER ID="443" NAME="Avril Doyle  " AFFILIATION="PPE-DE">
γραπτώς. - (EN) Στην προσπάθειά μας να καταγίνουμε με τις κλιματικές μεταβολές, δεν πρέπει να διακυβεύσουμε τις προσπάθειες για την προστασία της βιοποικιλότητας, των οικοσυστημάτων και της επισιτιστικής ασφάλειας της Ευρώπης. Στα συμπεράσματα του Συμβουλίου της 8ης και 9ης Μαρτίου διευκρινίζεται ότι ο στόχος του 10% για τα βιοκαύσιμα αποτελεί κατάλληλο στόχο μόνο, εάν υπόκειται σε βιώσιμη παραγωγή. Οι επιπτώσεις των βιοκαυσίμων πρώτης γενεάς ενδέχεται να είναι μεγαλύτερες από ό,τι νομιζόταν αρχικά· για παράδειγμα, η επιθυμία των "ΠΑ να χρησιμοποιούν βιοαιθανόλη επέφερε μαζική αύξηση στη χρήση σιτηρών για την παραγωγή βιοκαυσίμων. " ζήτηση αυτή επιδρά αρνητικά στις προμήθειες ευρωπαϊκών σιτηρών, με προβλέψεις ότι θα επιδεινωθεί πολύ περισσότερο, καθώς το πλεόνασμα σιτηρών των "ΠΑ μειώνεται. Ο ΟΟΣΑ και ο Οργανισμός Επισιτισμού και Γεωργίας προβλέπουν σημαντική επίπτωση της παραγωγής βιοκαυσίμων στις τιμές χονδρικής πώλησης αγροτικών προϊόντων με πιθανό αρνητικό αντίκτυπο στις χώρες εισαγωγείς τροφίμων. Απαιτείται επομένως ένα συνολικό διεθνές πρόγραμμα πιστοποίησης για τα βιοκαύσιμα -όπως αναφέρεται τόσο στην έκθεση Saryusz-Wolski όσο και στην έκθεση Thomsen- όπου να πιστοποιούνται τόσο οι εξαγωγές όσο και οι εισαγωγές προς την ΕΕ. Τα κριτήρια πιστοποίησης πρέπει να καταρτιστούν κατά τρόπο που να εξασφαλίζεται ότι τα βιοκαύσιμα παρέχουν σημαντική οικονομία έκλυσης αερίων καθ' όλη τη διάρκεια του κύκλου ζωής, και ότι η παραγωγή τους δεν προκαλεί απώλειες στη βιοποικιλότητα ή μείζονα οικονομικοκοινωνικά προβλήματα όπως σοβαρό πληθωρισμό στις τιμές των τροφίμων.
<SPEAKER ID="444" NAME="András Gyürk  " AFFILIATION="PPE-DE">
γραπτώς. - (HU) Στην έκθεση με τίτλο "πορεία προς μια κοινή ευρωπαϊκή εξωτερική πολιτική για την ενέργεια" διατυπώνεται ο σημαντικός ισχυρισμός ότι ο ενεργειακός εφοδιασμός της Ευρώπης εξαρτάται σε όλο και μεγαλύτερο βαθμό από ασταθείς και μη δημοκρατικές χώρες. Αυτή η όλο και πιο εμφανής εξάρτηση επιδεινώνεται από το γεγονός ότι η ενέργεια χρησιμοποιείται όλο και συχνότερα ως μέσο άσκησης πολιτικής πίεσης.
<P>
Οι διαδικασίες αυτές καθιστούν ακόμη πιο επείγουσα την ανάγκη θέσπισης κοινής ευρωπαϊκής ενεργειακής πολιτικής με βάση την αλληλεγγύη.
<P>
" υλοποίηση μεγάλης κλίμακας ευρωπαϊκών προγραμμάτων διαχείρισης της ενέργειας είναι ίσως ο καλύτερος τρόπος πρακτικής εφαρμογής μιας κοινής πολιτικής. Ο πρόσφατος διορισμός από την Ευρωπαϊκή Ένωση συντονιστή ο οποίος τέθηκε επικεφαλής του σημαντικότερου από αυτά τα προγράμματα, του Nabucco, πρέπει ως εκ τούτου να επικροτηθεί. Αυτό, μαζί με το γεγονός ότι η διστακτική έως σήμερα ουγγρική κυβέρνηση αποφάσισε να στηρίξει την κατασκευή του αγωγού, σημαίνει ότι υπάρχει πλέον η δυνατότητα ο αγωγός φυσικού αερίου που συνδέει τους ευρωπαίους καταναλωτές με τους ενεργειακούς πόρους της περιοχής της Κασπίας Θάλασσας να μετατραπεί σε σύμβολο μιας επιτυχημένης κοινής ενεργειακής πολιτικής αντί για σύμβολο αβουλίας. Μέσα σε λίγα χρόνια, ο αγωγός Nabucco, ο οποίος ανταποκρίνεται στην ανάγκη διαφοροποίησης όσο αφορά τόσο τις πηγές όσο και τους διαύλους μεταφοράς, μπορεί να αποδείξει ότι η κοινή δράση ενισχύει την ασφάλεια του εφοδιασμού και προσφέρει προσιτές τιμές στους καταναλωτές. Αυτό είναι προς το συμφέρον όλων των κρατών μελών, αλλά είναι ιδιαίτερα σημαντικό για την Ουγγαρία, η οποία επί του παρόντος είναι εξαρτημένη αποκλειστικά από το ρωσικό φυσικό αέριο.
<SPEAKER ID="445" NAME="Marian-Jean Marinescu  " AFFILIATION="PPE-DE">
γραπτώς. - (RO) " ευρωπαϊκή ενεργειακή πολιτική έχει εστιαστεί στη δημιουργία, τη σταθεροποίηση και τη ρύθμιση της εσωτερικής αγοράς, τάση που είναι επίσης εμφανής στην πρόσφατη δέσμη μέτρων της Ευρωπαϊκής Επιτροπής για την ενέργεια.
<P>
Ενώ πιστευόταν ότι η ελευθέρωση της εσωτερικής αγοράς θα μετέτρεπε την ΕΕ σε σημαντικό παράγοντα της διεθνούς ενεργειακής σκηνής, ανακαλύφθηκε ότι, στην πραγματικότητα, η Ένωση δεν διαθέτει εξωτερική και ομοιογενή ενεργειακή πολιτική.
<P>
" νέα πραγματικότητα στο πλαίσιο της οποίας ο ανταγωνισμός και η ελευθέρωση είναι αλληλένδετες με την αλλαγή του κλίματος και την ασφάλεια των πόρων, δημιουργεί όχι μόνο εξωτερικές προκλήσεις (φόβος ενεργειακής εξάρτησης από έναν μόνο προμηθευτή, ο οποίος χρησιμοποιεί τη θέση του ως πολιτικό όπλο), αλλά και σημαντική εσωτερική πρόκληση, η οποία δοκιμάζει την ικανότητα των κρατών μελών να θέτουν σε δεύτερη μοίρα το εθνικό τους συμφέρον, προκειμένου να δημιουργήσουν τις προϋποθέσεις για την ανάπτυξη κοινής και συνεκτικής ενεργειακής πολιτικής.
<P>
Το επόμενο βήμα είναι η διαφοροποίηση των πόρων μέσω της ενίσχυσης της συνεργασίας με γειτονικές χώρες, ιδίως με τις χώρες της Ανατολικής Ευρώπης και της Κεντρικής Ασίας. Κατ' αυτόν τον τρόπο, εξασφαλίζεται η παράλληλη ανάπτυξη των κρατών μελών και των γειτόνων τους, ενώ ενθαρρύνεται η περιφερειακή και διαπεριφερειακή συνεργασία, η οποία είναι αναγκαία, προκειμένου να καταστεί πιο αποτελεσματική η ευρωπαϊκή εξωτερική πολιτική για την ενέργεια.
<P>
" διεύρυνση της Ευρωπαϊκής Ενεργειακής Κοινότητας προς Ανατολάς θα προωθήσει την ολοκλήρωση της ελευθέρωσης της ενέργειας, παρέχοντας κοινό πλεονέκτημα για πιθανή μελλοντική διεύρυνση της Ευρωπαϊκής Ένωσης.
<SPEAKER ID="446" NAME="Gay Mitchell  " AFFILIATION="PPE-DE">
γραπτώς. - (EN) Είναι ζωτικής σημασίας να διασφαλίσουμε ότι οι αρχές και οι στόχοι της αναπτυξιακής πολιτικής της ΕΕ τηρούνται και προάγονται μέσω των μέτρων που προβλέπονται στον τομέα της ενέργειας και της εξωτερικής πολιτικής. " πρόσβαση στην ενέργεια αποτελεί ουσιώδη παράγοντα προώθησης της οικονομικής ανάπτυξης και της εξασφάλισης βασικών συνθηκών διαβίωσης για όλους τους ανθρώπους.
<P>
Τα κράτη μέλη της ΕΕ και οι ευρωπαϊκές εταιρείες παραγωγής ενέργειας συνεργάζονται εκτενώς με αναπτυσσόμενες χώρες στον τομέα της ενέργειας, ωστόσο δεν είναι πάντοτε σαφές κατά πόσο ωφελούνται στην πραγματικότητα οι πολίτες από τους πόρους αυτούς. Για τον λόγο αυτόν, στηρίζω κάθε μέτρο με στόχο την προώθηση της διαφάνειας, του κράτους δικαίου και της βελτίωσης της διακυβέρνησης στον ενεργειακό τομέα.
<P>
" οικονομική ανάπτυξη δεν σημαίνει κατ' ανάγκην την επανάληψη των ρυπαινουσών πρακτικών των βιομηχανικών χωρών. Πολλές αναπτυσσόμενες χώρες εξαρτώνται καθ' υπερβολήν από ενεργειακές πηγές με υψηλές εκπομπές διοξειδίου του άνθρακα. Χρειάζονται αρωγή, ώστε να μπορέσουν να διαφοροποιήσουν τις πηγές ενέργειάς τους και να επιτύχουν πιο βιώσιμους συνδυασμούς. Θλίβομαι για την εκτεταμένη χρήση σταθμών παραγωγής ενέργειας με καύση άνθρακα στην Κίνα. Οφείλουμε να λάβουμε όλα τα λογικά μέτρα για να ενθαρρύνουμε τη μετάβασή της προς τις νέες τεχνολογίες διαμορφώνοντας βιώσιμο ενεργειακό δυναμικό και διευκολύνοντας τη μεταφορά καθαρής τεχνολογίας.

<CHAPTER ID="014-03">
3. Η κατάσταση και η πολιτιστική κληρονομιά στο Kashgar (αυτόνομη περιφέρεια των Ουιγούρων στο Σινγιάνγκ, Κίνα)
<SPEAKER ID="302" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με την κατάσταση και την πολιτιστική κληρονομιά στο Kashgar (αυτόνομη περιφέρεια των Ουιγούρων στο Σινγιάνγκ, Κίνα).
<SPEAKER ID="303" NAME="Tunne Kelam" LANGUAGE="EN">
Κύριε Πρόεδρε, οι Ουιγούροι ουσιαστικά έχουν γίνει μειονότητα στην ιστορική πατρίδα τους. Χρειάζονται διεθνή στήριξη για να διατηρήσουν τον πολιτισμό και την ταυτότητά τους. Στην πραγματικότητα, η τύχη της αρχαίας πόλης του Kashgar είναι αβέβαιη. Ένα πρόγραμμα εκσυγχρονισμού προβλέπει ότι θα κατεδαφιστεί έως και το 85% της παραδοσιακής παλιάς πόλης του Kashgar. Είναι σημαντικό να εμποδίσουμε να αντικατασταθεί το ιστορικό φρούριο από σύγχρονα συγκροτήματα διαμερισμάτων. Αν οι κινεζικές αρχές θέλουν στα σοβαρά να μας πείσουν ότι όλα θα είναι εντάξει, πρέπει πρώτα απ' όλα να πείσουν τον αυτόχθονα πληθυσμό του Ανατολικού Τουρκεστάν ότι η πολιτιστική του κληρονομιά θα γίνει πραγματικά σεβαστή και ότι η γλώσσα των Ουιγούρων θα διδάσκεται στα σχολεία ισότιμα με την κινεζική γλώσσα.
<P>
Καλώ τις κινεζικές αρχές να δεχθούν ενδεχόμενες συνεισφορές του ICOMOS, που έχει εντυπωσιακή πείρα στη διαχείριση αστικών ιστορικών τοπίων, και ζητώ από την κινεζική κυβέρνηση να συμφωνήσει να αναγνωρίσει στο Kashgar καθεστώς παγκόσμιας πολιτιστικής κληρονομιάς της UNESCO που θα περιλαμβάνει διάφορες πολιτιστικές τοποθεσίες κατά μήκος του αρχαίου δρόμου του μεταξιού.
<SPEAKER ID="304" NAME="Marietje Schaake" LANGUAGE="EN">
Κύριε Πρόεδρε, στο όνομα της μεταρρύθμισης και της ανάπτυξης καταστρέφεται η αρχαία πόλη του Kashgar στον δρόμο του μεταξιού. Αυτό δεν είναι μόνο ένα πλήγμα για την παγκόσμια πολιτιστική κληρονομιά· η πόλη αυτή είναι πρώτα απ' όλα πολύ σημαντική για τους πληθυσμούς των Ουιγούρων και των Χούι και για την πολιτισμική πολυμορφία της Κίνας συνολικά, που τώρα καταστρέφεται.
<P>
" Κίνα ενέτεινε τις προσπάθειές της να δώσει ώθηση στις σχέσεις μέσω πολιτισμικής διπλωματίας σε ολόκληρο τον κόσμο, κανείς όμως δεν θα ενδιαφερθεί για έναν εμπορευματοποιημένο, ομογενοποιημένο πολιτισμό μιας χώρας με τόσο μεγάλη πολιτισμική πολυμορφία.
<P>
Ο σεβασμός των ανθρωπίνων δικαιωμάτων και των μειονοτήτων με την ευρύτερη έννοια είναι ουσιαστικός για τις οικονομικές προοπτικές και για βιώσιμες σχέσεις με τον υπόλοιπο κόσμο. Καλούμε την κινεζική κυβέρνηση να εκτιμήσει τη δυνατότητα συμπερίληψης του Kashgar στην κοινή αίτηση μαζί με το Καζακστάν, την Κιργιζία, το Τατζικιστάν και το Ουζμπεκιστάν για τον χαρακτηρισμό του δρόμου του μεταξιού ως παγκόσμιας πολιτιστικής κληρονομιάς της UNESCO.
<P>
" Ύπατη Εκπρόσωπος θα πρέπει να ενισχύσει τον διάλογο με την Κίνα για τα ανθρώπινα δικαιώματα και να τον καταστήσει περισσότερο προσανατολισμένο στη δράση και αποτελεσματικό.
<SPEAKER ID="305" NAME="Lidia Joanna Geringer de Oedenberg" LANGUAGE="PL">
Κύριε Πρόεδρε, η σημερινή συζήτηση για τα δικαιώματα των εθνοτικών μειονοτήτων στην Κίνα έρχεται μία ημέρα αφού ο Δαλάι Λάμα ανακοίνωσε επίσημα ότι παραιτείται από τον πολιτικό του ρόλο στο Θιβέτ. Τους επόμενους μήνες θα πρέπει να παρακολουθούμε προσεκτικά την εξέλιξη της εκεί πολιτικής κατάστασης. Σήμερα ωστόσο συζητάμε για μία άλλη μειονοτική ομάδα που υφίσταται διακρίσεις στην Κίνα - τον μουσουλμανικό πληθυσμό των Ουιγούρων. " Κίνα δικαιολογεί την πολιτική της απέναντί τους με την ανάγκη καταπολέμησης της τρομοκρατίας, και για τις κινεζικές αρχές η δίωξη του πληθυσμού των Ουιγούρων σημαίνει και την καταστροφή της πολιτιστικής τους κληρονομιάς. Ιδιαίτερα ανησυχητικές είναι οι αναφορές για την ανοικοδόμηση της πόλης του Kashgar. Αυτό στην πράξη συνεπάγεται την καταστροφή του ιστορικού της κέντρου, ενός από τα πιο ενδιαφέροντα και καλοδιατηρημένα παραδείγματα μουσουλμανικής αρχιτεκτονικής στην Κεντρική Ασία, το οποίο προσελκύει περισσότερους από ένα εκατομμύριο τουρίστες κάθε χρόνο και θα ήταν επιλέξιμο να συμπεριληφθεί στον κατάλογο της παγκόσμιας πολιτιστικής κληρονομιάς της UNESCO αν η Κίνα ζητούσε αυτό το καθεστώς.
<P>
Αισιοδοξώ ότι η διπλωματική υπηρεσία της Ευρωπαϊκής Ένωσης θα δείξει την αποτελεσματικότητά της στο πλαίσιο συνομιλιών με τις κινεζικές αρχές και θα τους υπενθυμίσει την ανάγκη να σέβονται τα δικαιώματα των εθνοτικών μειονοτήτων και να προστατεύουν την πολιτιστική τους κληρονομιά. Σας ευχαριστώ.
<SPEAKER ID="306" NAME="Frieda Brepoels" LANGUAGE="NL">
Κύριε Πρόεδρε, είναι σαφές ότι το Kashgar είναι το κατεξοχήν σύμβολο της πολιτισμικής ταυτότητας των Ουιγούρων στην κινεζική επαρχία Σινγιάνγκ. Στις 27 Ιανουαρίου διοργάνωσα μια διάσκεψη στις Βρυξέλλες όπου ενημερώθηκα για τον αντίκτυπο που έχουν τα καταστροφικά κινεζικά σχέδια αστικοποίησης στον πληθυσμό των Ουιγούρων. Πράγματι, είναι αλήθεια ότι με πρόσχημα τη δημόσια ασφάλεια και τον εκσυγχρονισμό, η Κίνα θέλει να μην αφήσει παραπάνω από το 15% της παραδοσιακής πόλης άθικτο και να μεταμορφώσει στην πραγματικότητα το Kashgar σε ένα μεγάλο υπαίθριο μουσείο. Θεωρώ ότι είναι πια καιρός να αντιδράσουμε δυναμικά σε αυτό πριν να είναι πολύ αργά.
<P>
Μετά την καταστολή των διαδηλώσεων στο Urumqi τον Ιούλιο του 2009, το Σώμα ζήτησε από τις κινεζικές αρχές να καταβάλουν κάθε δυνατή προσπάθεια για να αρχίσουν έναν ανοιχτό, μόνιμο και γεμάτο σεβασμό διάλογο με τους Ουιγούρους και να ασκήσουν μια πιο ολοκληρωμένη και περιεκτική οικονομική πολιτική στην περιοχή τους με στόχο την ενθάρρυνση της συμμετοχής σε τοπικό επίπεδο και, πρωτίστως, την προστασία της πολιτισμικής ταυτότητας των Ουιγούρων. Δυστυχώς, η σημερινή πολιτική της Κίνας στο Kashgar αποδεικνύεται ακριβώς το αντίθετο από αυτό που είχε ζητηθεί τότε. Ενδεικτική του τρόπου με τον οποίο αντιμετωπίζει το Κομμουνιστικό Κόμμα της Κίνας την πολιτισμική πολυμορφία δεν είναι μόνο η καταστροφή του Kashgar, ενώ δεν επιτρέπεται στον τοπικό πληθυσμό να έχει λόγο για το θέμα αυτό, αλλά και η άρνηση της Κίνας να επιτρέψει στο Kashgar να είναι υποψήφιο για το καθεστώς της παγκόσμιας πολιτιστικής κληρονομιάς της UNESCO.
<SPEAKER ID="307" NAME="Charles Tannock" LANGUAGE="EN">
Κύριε Πρόεδρε, το σύνθημα της ΕΕ είναι "Ενωμένη στην πολυμορφία". Δυστυχώς, δεν υπάρχει απήχηση ενός τέτοιου συναισθήματος στη Λαϊκή Δημοκρατία της Κίνας, της οποίας οι κομμουνιστές κυβερνήτες έχουν εμμονή με την ενότητα, αλλά δεν δίνουν μεγάλη σημασία στο να τιμήσουν την πολυμορφία.
<P>
Αναμφίβολα, η απόπειρα επιβολής του πολιτισμού της πλειονότητας των κινέζων Χαν σε μικρές μειονότητες στην πολυπληθέστερη χώρα του κόσμου προκαλεί μεγάλη ένταση και εχθρότητες. Γνωρίζουμε ήδη για την καταστολή του αρχαίου βουδιστικού θιβετιανού πολιτισμού τα τελευταία 60 χρόνια· τώρα βλέπουμε να ελλοχεύει ο ίδιος κίνδυνος για την πόλη του Kashgar στην ανήσυχη επαρχία Σινγιάνγκ.
<P>
Για 2.000 χρόνια, το Kashgar ήταν μια ακμαία πόλη στον δρόμο του μεταξιού με πλούσιο, μοναδικό και ανθηρό κεντροασιατικό πολιτισμό, τώρα όμως αντιμετωπίζει την πλήρη καταστροφή και ανοικοδόμηση. Δύσκολα μπορεί κανείς να μην σκεφτεί πως αυτή είναι η απόπειρα του Πεκίνου να σπάσει τη βούληση των αυτονομιστών Ουιγούρων.
<P>
Προσωπικά, δεν υποστηρίζω ούτε έχω κάποια συμπάθεια για τα αυτονομιστικά κινήματα, των οποίων ορισμένοι από τους υποστηρικτές φοβάμαι πως έχουν δεσμούς με την Αλ Κάιντα, όμως καλώ την κινεζική κυβέρνηση να επανεξετάσει το ζήτημα. " καταστροφή μιας αρχαίας πόλης όπως το Kashgar απλώς θα ενίσχυε την αποφασιστικότητα όλων εκείνων που θα ήθελαν να υποκινήσουν βία κατά του κράτους.
<SPEAKER ID="308" NAME="Rui Tavares" LANGUAGE="PT">
Κύριε Πρόεδρε, κυρίες και κύριοι, για να σας πω την αλήθεια, από τις τρεις συζητήσεις επειγόντων θεμάτων σήμερα το απόγευμα, η συγκεκριμένη είναι πραγματικά εκείνη στην οποία αισθανόμαστε τη μεγαλύτερη αδυναμία. Μιλήσαμε για το Πακιστάν και τη Λευκορωσία και έχουμε λόγο να πιστεύουμε πως η Ευρωπαϊκή Ένωση δεν έχει μόνο το ηθικό κύρος, αλλά και επιρροή ή εξουσία στις εξωτερικές αρχές για να προσπαθήσει να εξασφαλίσει τουλάχιστον ότι ακολουθούν τον σωστό δρόμο.
<P>
Στην πραγματικότητα, όταν μιλάμε για την Κίνα, γνωρίζουμε ότι αυτή η επιρροή είναι μειωμένη, διότι πολλά από όσα λέμε σε αυτό το Σώμα είναι αντίθετα με αυτά που κάνουν οι ευρωπαϊκές κυβερνήσεις στις πρωτεύουσές μας: δηλαδή με όσα κάνουν ο κ. Sarkozy, η κ. Merkel ή πολιτικοί όπως ο κ. Sσcrates στην πατρίδα μου την Πορτογαλία, που μόλις πρόσφατα άλλαξε την πορεία μιας διαδήλωσης κατά των κινεζικών αρχών προκειμένου ο πρωθυπουργός, που επισκεπτόταν τη Λισαβόνα, να μην υποχρεωθεί να έρθει πρόσωπο με πρόσωπο με εκείνους που διαδήλωναν κατά του καθεστώτος του. Με άλλα λόγια, η ίδια η Ευρώπη είναι που συμμετέχει επανειλημμένα σε αυτόν τον ονειρικό ή φανταστικό κόσμο τον οποίο οι κινέζοι ηγέτες δημιουργούν για τον εαυτό τους, όπου δεν υπάρχει αντιπολίτευση και όπου ένα αναπτυξιακό μοντέλο ταιριάζει σε όλους και είναι το ίδιο στο Πεκίνο, τη Σαγκάη, τη Guangzhou στην αυτόνομη περιφέρεια των Ουιγούρων, Σινγιάνγκ, ή το Θιβέτ.
<P>
Επομένως, είναι πραγματικά δύσκολο το Ευρωπαϊκό Κοινοβούλιο να δηλώσει αυτό που πρόκειται να πούμε σήμερα και είναι επίσης γραμμένο στο ψήφισμά μας: ότι ζητούμε από τις αρχές του Πεκίνου να σταματήσουν να διαπράττουν αυτήν τη δημογραφική γενοκτονία σε βάρος των Ουιγούρων· ότι τους καλούμε να διατηρήσουν την πολιτισμική και εθνοτική πολυμορφία των περιφερειών που αποτελούν την Κίνα, και ότι τους καλούμε να διατηρήσουν χώρους με αρχιτεκτονική αξία ή με αξία ως κληρονομιά. Ωστόσο, οι ηγέτες των δικών μας χωρών πέφτουν στην αγκαλιά των κινέζων ηγετών, τους συγχωρούν για όσα έχουν κάνει στη χώρα τους και τους αφήνουν ελεύθερους να κάνουν ό,τι θέλουν στο όνομα ενός αναπτυξιακού μοντέλου που τελικά εμείς σεβόμαστε μόνο σε ένα πολύ βασικό επίπεδο. Επομένως, αποδείχθηκε για άλλη μία φορά ότι το ηθικό κύρος αρχίζει να παίρνει μορφή στην πατρίδα μας και ότι, εν πάση περιπτώσει, όταν εμείς στην Ευρωπαϊκή Ένωση μιλάμε για άλλους, μιλάμε πρωτίστως για εμάς τους ίδιους και πρέπει να επανεξετάσουμε τη στάση μας απέναντι στην Κίνα.
<SPEAKER ID="309" NAME="Bernd Posselt" LANGUAGE="DE">
Κύριε Πρόεδρε, όπως ήδη ειπώθηκε, οι Ουιγούροι δεν είναι μειονότητα, αλλά ένας λαός με αρχαίο πολιτισμό του δρόμου του μεταξιού που βαθμιαία υπέκυψε στην κινεζική κυριαρχία, η οποία αρχικά ήταν πολύ χαλαρή. Οι Ουιγούροι υποστηρίζονται ιδιαίτερα από την Παγκόσμια Διάσκεψη των Ουιγούρων με έδρα το Μόναχο και η πολιτιστική κληρονομιά υποστηρίζεται από την κίνηση Blue Shield, της οποίας ο πρόεδρος, Karl von Habsburg, ήταν εδώ στο Στρασβούργο αυτήν την εβδομάδα προκειμένου να μας ενημερώσει.
<P>
Αν σκοπεύουμε να στηρίξουμε τους Ουιγούρους, ας το κάνουμε μέσω μιας φιλικής έκκλησης προς τους Κινέζους, διότι οι Ουιγούροι απειλούνται με πολιτισμική εθνοκτονία. Επιπροσθέτως, η Κίνα ως το αρχαιότερο πολιτισμένο έθνος του κόσμου, θα πρέπει να αναγνωρίσει σαφώς ότι ένα από τα χαρακτηριστικά ενός πολιτισμένου λαού είναι η προστασία και ο σεβασμός των άλλων πολιτισμών, ιδίως όταν πρόκειται για μικρούς πολιτισμούς σε μια τεράστια αυτοκρατορία. Αρκεί οι Κινέζοι να εφαρμόσουν το σύνταγμά τους, που ορίζει σε τρία σημεία ότι αυτή η πολιτιστική κληρονομιά πρέπει να διατηρηθεί.
<P>
Ως εκ τούτου, θα ήθελα να πω ξεκάθαρα ότι θέλουμε κάποια ανταπόκριση από τους κινέζους εταίρους μας για το ζήτημα αυτό - θέλουμε την προστασία της πολιτιστικής κληρονομιάς των Ουιγούρων.
<SPEAKER ID="310" NAME="Corina Creţu" LANGUAGE="RO">
Κύριε Πρόεδρε, προσωπική μου άποψη είναι ότι στην προκειμένη περίπτωση πρέπει να προσέχουμε να μην διατυπώνουμε μονόπλευρες κρίσεις. Υπάρχει κίνδυνος προκαταλήψεων που φέρνουν τα αντίθετα από τα επιδιωκόμενα αποτελέσματα σε σχέση τόσο με την κατάσταση επιτόπου όσο και με την εταιρική σχέση Ευρωπαϊκής Ένωσης και Κίνας. " αιματηρή βία τα περασμένα χρόνια στο Σινγιάνγκ αποδεικνύει σαφώς ότι η καταφυγή στη βία είναι η λιγότερο ικανοποιητική επιλογή. Γι' αυτόν τον λόγο πιστεύω ότι είναι καθήκον μας να ενθαρρύνουμε τον διεθνοτικό διάλογο.
<P>
Άποψή μου είναι ότι το ψήφισμα του Ευρωπαϊκού Κοινοβουλίου δεν πρέπει να επηρεάσει το δικαίωμα των κινεζικών αρχών να υπερασπίζονται την ακεραιότητα της χώρας τους και την ασφάλεια όλων των πολιτών τους, ιδίως κατά τρομοκρατικών απειλών σε μια περιοχή όπου η Αλ Κάιντα επιχειρεί να εδραιώσει την παρουσία της. Πρέπει να ενθαρρύνουμε ξεκάθαρα μια ισορροπημένη εθνική ανάπτυξη τόσο από οικονομική όσο και από δημογραφική σκοπιά.
<P>
(Χειροκροτήματα)
<SPEAKER ID="311" NAME="Kristiina Ojuland" LANGUAGE="EN">
Κύριε Πρόεδρε, είναι ευρέως γνωστό ότι η χώρα των Ουιγούρων διατρέχει άμεσο κίνδυνο να γίνει ένα δεύτερο Θιβέτ. " Λαϊκή Δημοκρατία της Κίνας εξήγγειλε μια "εξυγίανση επικίνδυνων κατοικιών στο Kashgar", σκοπός της οποίας είναι να κατεδαφιστεί το 85% της παλαιάς πόλης του Kashgar.
<P>
Μια τέτοια έλλειψη καλλιέργειας πρέπει να εμποδιστεί και η Ευρωπαϊκή Ένωση πρέπει να επιμείνει να μην καταστρέψουν οι αρχές της Λαϊκής Δημοκρατίας της Κίνας αυτήν τη σημαντική πολιτιστική τοποθεσία στον αρχαίο δρόμο του μεταξιού. " δήλωση του Ο"Ε για τα δικαιώματα των ατόμων που ανήκουν σε εθνικές ή εθνοτικές, θρησκευτικές και γλωσσικές μειονότητες, καθώς και το σύνταγμα της Λαϊκής Δημοκρατίας της Κίνας, πρέπει να τηρούνται ακόμα και από το Πεκίνο.
<P>
" Λαϊκή Δημοκρατία της Κίνας εφαρμόζει ολοένα και περισσότερο τον εκσινισμό εθνοτικών μειονοτήτων όπως οι Ουιγούροι και οι Θιβετιανοί. Πρόκειται για μια πολιτισμική γενοκτονία τον 21ο αιώνα, την οποία απλώς δεν μπορούμε να δεχθούμε.
<SPEAKER ID="312" NAME="Jaroslav Paška" LANGUAGE="SK">
Κύριε Πρόεδρε, επίσημοι κινεζικοί κύκλοι θεωρούν εδώ και καιρό ενοχλητικό το να συσχετίζονται με άλλους αρχαίους και σημαντικούς πολιτισμούς και κουλτούρες των οποίων τα μνημεία βρίσκονται σήμερα στην κινεζική επικράτεια.
<P>
Το Kashgar είναι το κέντρο των μουσουλμάνων Ουιγούρων - μίας από τις μεγαλύτερες εθνοτικές μειονότητες στην Κίνα. Για χιλιετίες, οι Κινέζοι επιχειρούσαν να ελέγξουν τα εδάφη των Ουιγούρων και πολλές φορές απέτυχαν σε αυτήν την προσπάθεια. Ακόμα και σήμερα, επομένως, υπάρχει μια κάποια αποστασιοποίηση στη θέση της κινεζικής κυβέρνησης και μια προσπάθεια καταστολής κάθε εκδήλωσης των πολιτισμικών παραδόσεων και της πολιτισμικής ταυτότητας που συνδέονται με τα πλούσια πολιτισμικά μνημεία των Ουιγούρων και της πόλης του Kashgar.
<P>
Δεν είμαι σίγουρος αν τα επίσημα κινεζικά όργανα είναι σήμερα σε θέση να δεχθούν τη φιλοσοφία ότι το σημερινό κινεζικό κράτος δεν είναι θεμελιωμένο μόνο στις παραδόσεις και την ιστορία της κινεζικής αυτοκρατορίας, αλλά και στις παραδόσεις και τις ιστορίες άλλων λαών. " συμπεριφορά των Κινέζων απέναντι στο Θιβέτ και τα μνημεία των Ουιγούρων στο Kashgar δείχνει μάλλον ότι η σημερινή Κίνα δεν είναι σε θέση να εκτιμήσει τον πλούτο που συνεισέφεραν στο κοινό τους κράτος άλλοι λαοί και πολιτισμοί.
<P>
Επομένως, είναι σωστό να δηλώσουμε από εδώ ότι εμείς, σε αντίθεση με τις κινεζικές αρχές, εκτιμούμε και αγαπάμε όλα τα σημαντικά πολιτισμικά μνημεία που βρίσκονται στο έδαφος της Λαϊκής Δημοκρατίας της Κίνας, καθώς και στο Θιβέτ και το Kashgar.
<SPEAKER ID="313" NAME="Seán Kelly" AFFILIATION="PPE">
(EN) Κύριε Πρόεδρε, το Kashgar είναι μια πόλη τρεισήμισι εκατομμυρίων ανθρώπων, λίγο λιγότερων από τον πληθυσμό ολόκληρου του νησιού της Ιρλανδίας. Είναι πιο κοντά στη Βαγδάτη παρά στο Πεκίνο. Βρίσκεται στον μεγάλο εμπορικό δρόμο του μεταξιού και διαθέτει μερικές από τις πιο καλοδιατηρημένες τοποθεσίες ισλαμικής αρχιτεκτονικής, ορισμένες από τις οποίες είναι θαμμένες στην έρημο. Διαθέτει επίσης το μεγαλύτερο ισλαμικό μαυσωλείο στην Κίνα και δεν υπάρχει αμφιβολία πως είναι ένας θησαυρός. Ωστόσο, όπως ειπώθηκε, βρίσκεται σε μεγάλο κίνδυνο, καθώς υποτίθεται ότι οι Κινέζοι θέλουν να αναδομήσουν την πόλη, διότι διατρέχει κίνδυνο από σεισμούς. Αυτό δεν μπορούμε να το δεχθούμε, επειδή πιστεύουμε ότι έτσι θα χανόταν ένας μεγάλος θησαυρός.
<P>
Τι μπορούμε να κάνουμε γι' αυτό; Ίσως πολύ λίγα, όμως είναι σημαντικό να αναδείξουμε τουλάχιστον σήμερα εδώ το ζήτημα. Μπορούμε, όπως είπαμε, να ζητήσουμε να συμπεριληφθεί στις τοποθεσίες παγκόσμιας πολιτιστικής κληρονομιάς του δρόμου του μεταξιού. Ίσως να μπορούσαμε επίσης να ευαισθητοποιήσουμε τους ανθρώπους για τους θησαυρούς που υπάρχουν εκεί, ώστε να μπορέσουν να τους διατηρήσουν και μελλοντικά. Θα αποτελούσε απώλεια για τον κόσμο, μεγαλύτερη όμως απώλεια για την Κίνα.
<SPEAKER ID="314" NAME="Mitro Repo" AFFILIATION="S&amp;D">
(FI) Κύριε Πρόεδρε, αυτό το ψήφισμα αφορά ουσιαστικά τη διατήρηση μιας σημαντικής πολιτιστικής κληρονομιάς και το δικαίωμα των μειονοτικών λαών στην πολιτισμική τους ταυτότητα. " αρχαία πόλη του Kashgar είναι μία από τις πιο καλοδιατηρημένες ισλαμικές πόλεις της Κεντρικής Ασίας. " πλούσια ιστορία του Kashgar φθάνει μέχρι την κινεζική δυναστεία των Χαν και η πόλη ήταν σημαντικός ενδιάμεσος σταθμός στον δρόμο του μεταξιού. Συνέδεε την Ασία με την Ευρώπη. Ολόκληρη η περιφέρεια Σινγιάνγκ έχει τεράστια πολιτισμική σημασία για ολόκληρο τον κόσμο.
<P>
" Κίνα πρέπει να αναλάβει δράση για να καταστήσει το Kashgar τοποθεσία παγκόσμιας πολιτιστικής κληρονομιάς της UNESCO και να διατηρήσει την περιοχή για τις μελλοντικές γενιές. " Ευρωπαϊκή Υπηρεσία Εξωτερικής Δράσης θα πρέπει επίσης να εξασφαλίσει ότι οι τοπικές στρατηγικές θα συμπεριλάβουν το δικαίωμά της στην πολιτισμική της ταυτότητα. " αντιπροσωπεία της Ευρωπαϊκής Ένωσης στην Κίνα θα μπορούσε επίσης να διαθέσει πόρους για τη στήριξη των παραδόσεων των μειονοτήτων του Kashgar και της πολιτισμικής τους ταυτότητας.
<SPEAKER ID="315" NAME="Monica Luisa Macovei" AFFILIATION="PPE">
(EN) Κύριε Πρόεδρε, οι μελλοντικές γενιές εξαρτώνται από τις σημερινές μας ενέργειες για την προστασία διαχρονικών τοποθεσιών όπως το Kashgar. Το Kashgar είναι θεμελιώδης πυλώνας της ιστορίας του Ισλάμ στην Κίνα.
<P>
Το 2009, η κινεζική κυβέρνηση ανακοίνωσε ένα πρόγραμμα αστικής ανοικοδόμησης σύμφωνα με το οποίο θα κατεδαφιστεί το 85% της παλαιάς πόλης του Kashgar και θα αντικατασταθεί με σύγχρονα διαμερίσματα. " κατεδάφιση πρέπει να σταματήσει. Οι πολεοδόμοι θα πρέπει να βρουν ένα σχέδιο ανάπτυξης που θα διατηρήσει την παλαιά πόλη του Kashgar. Ολόκληρος ο δρόμος του μεταξιού στην Κίνα θα πρέπει να προταθεί για προστασία στο πλαίσιο του προγράμματος της UNESCO για την παγκόσμια πολιτιστική κληρονομιά, στο οποίο προσχώρησε η Κίνα το 1985. Καλώ την Επιτροπή και το Συμβούλιο να θέσουν αυτά τα θέματα στις κινεζικές αρχές.
<SPEAKER ID="316" NAME="Raül Romeva i Rueda" AFFILIATION="Verts/ALE">
(EN) Κύριε Πρόεδρε, η πολιτιστική κληρονομιά είναι καίριας σημασίας για τη διατήρηση της ταυτότητας. Αυτό είναι σαφές στην Ευρώπη, στην Κίνα και οπουδήποτε, και οι κινεζικές αρχές το γνωρίζουν. Ωστόσο, είδαμε, για παράδειγμα, πώς κατέστρεψαν εμπρόθετα αυτήν την κληρονομιά, δηλαδή την ταυτότητα, σε διάφορα μέρη όπως το Θιβέτ, και τώρα κάνουν το ίδιο στα μέρη των Ουιγούρων όπως το Kashgar.
<P>
Γι' αυτό είναι τόσο σημαντικό να διευκρινίσουμε για άλλη μία φορά τη θέση μας, και καλούμε την κινεζική κυβέρνηση να σταματήσει την πολιτισμική καταστροφή που συνιστά άμεση απειλή για την επιβίωση της αρχιτεκτονικής του Kashgar και να διεξαχθεί εκτεταμένη έρευνα από ειδικούς για μεθόδους ανακαίνισης που δεν καταστρέφουν τον πολιτισμό. Αυτό δεν είναι άσκοπο: η αξιοπιστία μιας κυβέρνησης βασίζεται και στην αντιμετώπιση των μειονοτήτων. Αν η Κίνα θέλει να είναι αξιόπιστη σε διεθνές επίπεδο, είναι σημαντικό να αντιμετωπίζονται μειονότητες όπως οι Ουιγούροι σωστά, με τον δέοντα σεβασμό και σύμφωνα με τα ανθρωπιστικά πρότυπα.
<SPEAKER ID="317" NAME="Paul Rübig" AFFILIATION="PPE">
(DE) Κύριε Πρόεδρε, κύριε Hahn, ο πολιτισμός και η ταυτότητα πρέπει ασφαλώς να έχουν κεντρική θέση σε παγκόσμιο επίπεδο. Ακριβώς αυτήν την εβδομάδα, ο Karl Habsburg μάς εξήγησε πόσο σημαντικό είναι για την αναζήτηση της ταυτότητας να μην είναι αυτή η πολιτιστική κληρονομιά διαθέσιμη μόνο στους Ουιγούρους, αλλά να είναι παγκόσμιο αγαθό. " Κίνα θα πρέπει να κάνει μια χειρονομία παραχώρησης εν προκειμένω. Για παράδειγμα, πρόσφατα συνάψαμε συμφωνία με την πόλη Wenzhou που δίνει τη δυνατότητα να γίνονται μελλοντικά σε δολάρια οι άμεσες επενδύσεις. Διακρίνω εδώ μια ευκαιρία για εστίαση και σε αυτήν την περιοχή και για ίσα δικαιώματα για τους ανθρώπους στις διάφορες πόλεις και περιφέρειες της Κίνας. Οι διεθνείς σχέσεις μπορούν πραγματικά να προσφέρουν μεγάλη βοήθεια ως προς αυτό.
<SPEAKER ID="318" NAME="Sari Essayah" AFFILIATION="PPE">
(FI) Κύριε Πρόεδρε, στην Κίνα δεν υπάρχει σεβασμός των θεμελιωδών δικαιωμάτων των εθνοτικών μειονοτήτων, είτε είναι Θιβετιανοί είτε Ουιγούροι. Είναι χαρακτηριστικό το γεγονός ότι το κινεζικό Κομμουνιστικό Κόμμα αρνείται να στηρίξει την προσπάθεια της πόλης του Kashgar να είναι υποψήφια για το καθεστώς παγκόσμιας πολιτιστικής κληρονομιάς της UNESCO. Τα τελευταία χρόνια, η Κίνα ενίσχυσε ένα διεθνές σχέδιο για την προσθήκη πολιτιστικών τοποθεσιών του δρόμου του μεταξιού στον κατάλογο τοποθεσιών της παγκόσμιας πολιτιστικής κληρονομιάς, όμως το Kashgar δεν ήταν στον κατάλογο επειδή είναι η πατρίδα μίας από τις μεγαλύτερες μειονότητες της Κίνας, των Ουιγούρων.
<P>
Αντίθετα, η Κίνα προτίθεται να καταστρέψει μεγάλα μέρη της πόλης ισχυριζόμενη ότι ανησυχεί για την ασφάλεια των κατοίκων, όμως πολιτιστικές και αστικές οργανώσεις και οργανώσεις για τα ανθρώπινα δικαιώματα θεωρούν το σχέδιο αυτό μια βάναυση απόπειρα καταστροφής του πολιτισμού των Ουιγούρων. Το κινεζικό Κομμουνιστικό Κόμμα πρέπει να αναγνωρίσει ότι οι πολίτες της Κίνας παρουσιάζουν πολιτισμική διαφοροποίηση και πρέπει επίσης να έχουν δικαίωμα στην πολιτισμική αυτονομία.
<SPEAKER ID="319" NAME="Elena Băsescu" AFFILIATION="PPE">
(RO) Κύριε Πρόεδρε, το παλαιό κέντρο της πόλης του Kashgar κινδυνεύει και μαζί με αυτό κινδυνεύει το ιστορικό σύμβολο της μειονότητας των Ουιγούρων στην Κίνα. " ασκούμενη πολιτική της επονομαζόμενης αστικής ανοικοδόμησης καταλήγει στη σταδιακή εξαφάνιση της ταυτότητας αυτής της ομάδας, η οποία ανέπτυξε τον πολιτισμό της γύρω από το φρούριο που βρίσκεται στον δρόμο του μεταξιού. Θεωρώ ότι η μετακίνηση του πληθυσμού των Ουιγούρων από τις παραδοσιακές κατοικίες τους και η καταστροφή του Kashgar είναι μέτρα που παραβιάζουν τα δικαιώματα των μειονοτήτων. Επιπροσθέτως, η πόλη θεωρείται το πιο καλοδιατηρημένο παράδειγμα ισλαμικής αρχιτεκτονικής της Κεντρικής Ασίας. Οι δρόμοι και τα κτίρια του Kashgar μπορούν να αποκατασταθούν, ώστε να βελτιωθούν οι συνθήκες ζωής των κατοίκων. Το ερώτημα είναι γιατί οι αρχές δεν επενδύουν σε τέτοιου είδους δραστηριότητες. Συνιστώ να συμπεριληφθεί το παλαιό κέντρο στον κατάλογο τοποθεσιών παγκόσμιας κληρονομιάς της UNESCO στο πλαίσιο του δρόμου του μεταξιού. Επίσης, καλώ την κινεζική κυβέρνηση να σταματήσει την κατεδάφιση της πόλης και να αναζητήσει εναλλακτικές λύσεις.
<SPEAKER ID="320" NAME="Eija-Riitta Korhola" AFFILIATION="PPE">
(FI) Κύριε Πρόεδρε, εξαιτίας της απομακρυσμένης θέσης του, το Kashgar που βρίσκεται στα δυτικά σύνορα της Κίνας και οι Ουιγούροι που ζουν εκεί κατάφεραν να διατηρήσουν για αιώνες τις αρχαίες παραδόσεις τους. Για τον λόγο αυτόν η πόλη προσελκύει εκατοντάδες και χιλιάδες τουρίστες κάθε χρόνο. Εξαιτίας της στρατηγικής της θέσης, η κινεζική κυβέρνηση επιχειρεί τώρα να ελέγξει αποτελεσματικότερα την περιοχή για να εξασφαλίσει καλύτερη πρόσβαση στις αγορές ενέργειας της Κεντρικής Ασίας.
<P>
Ασφαλώς, η Κίνα έχει δικαίωμα να αναπτυχθεί οικονομικά, όμως πρέπει να προστατευτούν τα δικαιώματα των μειονοτήτων, οι οποίες είναι ευάλωτες. Είναι δυνατό να αναπτυχθεί το Kashgar με τρόπο ώστε να μπορέσει να παραμείνει εξασφαλισμένος ο τρόπος ζωής των Ουιγούρων. " αντισεισμικότητα των κτιρίων και των υποδομών μπορεί να βελτιωθεί χωρίς να εφαρμοστούν σχέδια κατεδάφισης του 85% της αρχαίας πόλης και να εξαναγκαστούν οι Ουιγούροι να μετακομίσουν σε νέες κατοικημένες περιοχές και να δουν την κοινωνία τους να κατακερματίζεται.
<P>
Αυτή η απερίσκεπτη καταστροφή της αρχαίας πόλης θα πρέπει επομένως να σταματήσει και οι Ουιγούροι θα πρέπει να έχουν γνώμη για την ανάπτυξη του μέρους όπου ιστορικά ζουν. Διαφορετικά, ο εξωτικός, γοητευτικός πολιτισμός τους κινδυνεύει να καταστραφεί ολοκληρωτικά.
<SPEAKER ID="321" NAME="Ryszard Czarnecki" AFFILIATION="ECR">
(PL) Κύριε Πρόεδρε, θα ήθελα να πω πως πρέπει να επιδοκιμαστεί το γεγονός ότι το Ευρωπαϊκό Κοινοβούλιο συζητά και πάλι για τους Ουιγούρους, μια μουσουλμανική μειονότητα που υφίσταται διακρίσεις στην Κίνα. Θα ήθελα να υπενθυμίσω σε όλους ότι υπήρξε ήδη ένα ψήφισμα του Ευρωπαϊκού Κοινοβουλίου για το θέμα αυτό και ότι θα πρέπει επίσης να εκφράσουμε τις απόψεις μας για άλλες θρησκευτικές μειονότητες που διώκονται στη Λαϊκή Δημοκρατία της Κίνας, όπως η χριστιανική μειονότητα. Οι καθολικοί αντιμετωπίζουν εκεί πολύ σοβαρές διακρίσεις. Οι κομμουνιστικές αρχές του Πεκίνου θέσπισαν ειδικές εκκλησιαστικές δομές που δεν αναγνωρίζονται από την επίσημη Καθολική Εκκλησία. Θεωρώ ότι αυτή η πολύ αναγκαία και σημαντική συζήτηση μπορεί σήμερα να μετατραπεί σε φωνή υπεράσπισης όλων των θρησκευτικών μειονοτήτων στην Κίνα. Νομίζω ότι η φωνή αυτή είναι ιδιαίτερα απαραίτητη.
<SPEAKER ID="322" NAME="Johannes Hahn" LANGUAGE="EN">
Κύριε Πρόεδρε, η διατήρηση της πολιτιστικής κληρονομιάς είναι προφανώς κεντρικής σημασίας για να εξασφαλιστεί η προστασία και η συνέχιση των παραδόσεων και του τρόπου ζωής μιας μειονότητας. Επιπλέον, η καταστροφή μιας σημαντικής πολιτιστικής περιουσίας είναι δυνατό να αποτελέσει σοβαρό πλήγμα όχι μόνο για την πολιτιστική και αρχαιολογική κληρονομιά αυτής της μειονότητας, αλλά και για την πολιτιστική κληρονομιά εν γένει. Υπό αυτό το πρίσμα, η Ευρωπαϊκή Ένωση παρακολουθεί με ανησυχία την ανάπλαση της αρχαίας πόλης του Kashgar στην αυτόνομη κινεζική περιφέρεια Σινγιάνγκ. " σημασία του Kashgar ως πολιτιστικού κέντρου για τη μειονότητα των Ουιγούρων στην Κίνα είναι αδιαμφισβήτητη. Το Kashgar θεωρείται τόσο σημαντικό όσο η Ιερουσαλήμ για τους Εβραίους, τους μουσουλμάνους και τους χριστιανούς.
<P>
" Λευκή Βίβλος του 2009 της κινεζικής κυβέρνησης για το Σινγιάνγκ ανέφερε ότι η αποκατάσταση του Kashgar είναι αναγκαία για την προστασία της πόλης από σεισμούς ή πυρκαγιές. Αυτός είναι ένας αξιέπαινος στόχος. " κοινωνία των πολιτών, τόσο στην Κίνα όσο και διεθνώς, εξέφρασε σημαντική ανησυχία για τις χρησιμοποιούμενες μεθόδους. Υπάρχει σοβαρή ανησυχία πως μπορεί να κατεδαφιστεί έως και το 85% της παλαιάς πόλης. Πράγματι, πολλά αξιοσημείωτα κτίρια, συμπεριλαμβανομένου του μοναδικού μεντρεσέ Xanliq, φαίνεται ότι έχουν ήδη καταστραφεί. Ανησυχητικό είναι επίσης το ότι περίπου 200.000 άνθρωποι μπορεί να εκτοπιστούν από τις παραδοσιακές τους κατοικίες και ότι προφανώς πραγματοποιήθηκαν ελάχιστες ή και καθόλου διαβουλεύσεις με τους ενδιαφερόμενους κατοίκους.
<P>
Υπάρχει φόβος η κατεδάφιση δομών που αποτελούν τη βάση του πολιτισμού των Ουιγούρων για πολλούς αιώνες να έχει σοβαρό αντίκτυπο στη διατήρηση του πολιτισμού τους κατά τα επόμενα χρόνια. Είναι επίσης λυπηρό ότι η Κίνα δεν επέλεξε να προτείνει το Kashgar ως τοποθεσία παγκόσμιας πολιτιστικής κληρονομιάς παρά το μοναδικό του καθεστώς, καθώς αυτό θα επέτρεπε στην UNESCO να συμμετάσχει στη διαδικασία ανάπλασης. Κατανοούμε ότι, εν πάση περιπτώσει, η UNESCO προέβη σε διαβήματα στις κινεζικές αρχές σχετικά με τον αντίκτυπο της ανάπτυξης στην παραδοσιακή κληρονομιά και τον παραδοσιακό πολιτισμό του Kashgar. " Ευρωπαϊκή Ένωση συμμερίζεται πλήρως αυτές τις ανησυχίες και θα ζητήσει από τις κινεζικές αρχές να συνεργαστούν με την UNESCO, ώστε να εξασφαλίσουν πως οποιαδήποτε ανάπλαση του Kashgar θα είναι σύμφωνη με τη διεθνή βέλτιστη πρακτική στον εν λόγω τομέα.
<P>
" Ευρωπαϊκή Ένωση θα ζητήσει επίσης από τις κινεζικές αρχές να εξασφαλίσουν ότι θα γίνει πλήρης διαβούλευση με τους κατοίκους του Kashgar για το μέλλον της πόλης και ότι θα ληφθούν υπόψη οι απόψεις τους.
<SPEAKER ID="323" NAME="Πρόεδρος">
Έλαβα έξι προτάσεις ψηφίσματος που κατατέθηκαν σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί στο τέλος της συζήτησης.

<CHAPTER ID="022">
Δέκατη επέτειος της Σύμβασης της Οτάβα για την απαγόρευση των ναρκών κατά προσωπικού (συζήτηση) 
<SPEAKER ID="177" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τη δέκατη επέτειο της Συνθήκης για την απαγόρευση των ναρκών (Σύμβαση της Οτάβα).
<SPEAKER ID="178" NAME="Meglena Kuneva">
μέλος της Επιτροπής. - (ΕΝ) Κύριε Πρόεδρε, θέλω να ευχαριστήσω το Κοινοβούλιο για την ευκαιρία να συζητήσουμε αυτό το λίαν σημαντικό θέμα και να σχολιάσω συνοπτικά την πρόταση ψηφίσματος για έναν κόσμο απαλλαγμένο από νάρκες, την οποία λάβαμε σήμερα.
<P>
Δέκα χρόνια μετά την έγκριση της Σύμβασης της Οτάβα, μπορούμε να εορτάσουμε τη σημαντική πρόοδο που σημειώθηκε στην επίτευξη των στόχων της. Εκατόν πενήντα έξι κράτη επικύρωσαν τη Σύμβαση και η χρήση ναρκών κατά προσωπικού μειώθηκε τα πρόσφατα χρόνια. Παράγονται λιγότερες νάρκες και ουσιαστικά δεν διατίθεται πλέον στο εμπόριο αυτό το επικίνδυνο όπλο.
<P>
Από την έγκριση της Σύμβασης της Οτάβα το 1997, η Ευρωπαϊκή Κοινότητα επέδειξε μεγάλη δέσμευση για την οικουμενική εφαρμογή της και για την επίτευξη των στόχων της. " δράση κατά των ναρκών αποτελεί σκέλος της βοήθειας της Ευρωπαϊκής Κοινότητας και των αναπτυξιακών προγραμμάτων στις τρίτες χώρες, που έχουν καλύψει ευρύ φάσμα δραστηριοτήτων - καταστροφή αποθεμάτων, εκπαίδευση στους κινδύνους των ναρκών, συνδρομή στα θύματα ναρκών, αποκατάσταση και κοινωνικοοικονομική επανένταξη. Μία ειδική γραμμή του προϋπολογισμού, μαζί με χρηματοδότηση από άλλα εργαλεία, ενίσχυσε την κοινοτική Στρατηγική και τον Προγραμματισμό της Δράσης κατά των Ναρκών. Συνολικά, δόθηκαν περίπου 275 εκατομμύρια ευρώ την περίοδο 2002-2007, καθιστώντας την ΕΚ έναν από τους μεγαλύτερους δωρητές σε παγκόσμια κλίμακα. Όπως σημείωσε το Κοινοβούλιο στο ψήφισμά του, η κοινοτική Στρατηγική για τη Δράση κατά των Ναρκών τερματίζεται το τρέχον έτος. Θα διεξαχθεί αξιολόγηση για να εκτιμηθεί αν ανταποκρίθηκε επαρκώς στο Σχέδιο Δράσης του Ναϊρόμπι. Μια προκαταρκτική εσωτερική ανάλυση δείχνει θετικά αποτελέσματα.
<P>
Με τις αλλαγές στους μηχανισμούς εξωτερικής χρηματοδότησης της Επιτροπής το 2007, η γραμμή του προϋπολογισμού για τις νάρκες κατά προσωπικού αντικαταστάθηκε από νέα μέσα για την εξωτερική βοήθεια της ΕΚ, τα οποία μπορεί να χρησιμοποιηθούν για τη χρηματοδότηση κατάλληλων δράσεων κατά των ναρκών. Οι γεωγραφικοί προϋπολογισμοί για την ανάπτυξη, την προενταξιακή πορεία και την Πολιτική Γειτονίας είναι τώρα τα βασικά χρηματοδοτικά μέσα. Σε επείγουσες περιπτώσεις, μπορεί να χρηματοδοτηθεί επίσης η δράση στον τομέα των ναρκών κατά προσωπικού και των εκρηκτικών κατάλοιπων πολέμου μέσω του προϋπολογισμού για την ανθρωπιστική βοήθεια και του νέου Χρηματοδοτικού Μέσου Σταθερότητας, που επιτρέπει την ταχεία διάθεση κεφαλαίων σε περιπτώσεις κρίσεων ή έκτακτης ανάγκης.
<P>
Αυτό είναι το νέο νομοθετικό περιβάλλον, στο οποίο συμφώνησε η αρμόδια για τον προϋπολογισμό αρχή και εντός του οποίου πρέπει να λειτουργούμε. " συνολική στρατηγική της ΕΚ, όμως, παρέμεινε απαράλλακτη: οι νάρκες ξηράς και τα άλλα εκρηκτικά κατάλοιπα πολέμου πρέπει να εξετάζονται σε ένα ευρύ πλαίσιο ανθρωπιστικής βοήθειας, μακροπρόθεσμων και βιώσιμων κοινωνικοοικονομικών αναπτυξιακών προγραμμάτων. Οι χώρες που θέλουν βοήθεια πρέπει να θέτουν σε προτεραιότητα στα αιτήματά τους προς την Ευρωπαϊκή Επιτροπή τη δράση κατά των ναρκών. Συμμεριζόμαστε πλήρως την ανησυχία του Κοινοβουλίου, την οποία εξέφρασε και στις παρατηρήσεις του σε σχέση με τη στρατηγική για το Χρηματοδοτικό Μέσο Σταθερότητας, ότι πρέπει να αποφευχθεί ένα κενό ασφαλείας σε αυτό το σημαντικό ανθρωπιστικό πεδίο.
<P>
Μολονότι έχουν αλλάξει τα μέσα και οι μέθοδοι, η δέσμευση της ΕΚ έναντι της Σύμβασης της Οτάβα συνεχίζεται. Το 2007, η Ευρωπαϊκή Κοινότητα παρείχε βοήθεια για δράση κατά των ναρκών, συνολικού ύψους τουλάχιστον 33 εκατομμυρίων ευρώ στις ακόλουθες χώρες: τη Λευκορωσία, τη Βοσνία και Ερζεγοβίνη, την Καμπότζη, την Κύπρο, την Αιθιοπία, τη Γουϊνέα-Μπισάου, την Ιορδανία, τον Λίβανο, τη Σενεγάλη και το Σουδάν.
<P>
Θέλω να διαβεβαιώσω το Κοινοβούλιο ότι η Επιτροπή διατηρεί τη σταθερή της δέσμευση σε ό,τι αφορά τη συνέχιση της στήριξής της για την υλοποίηση της Σύμβασης της Οτάβα και για τη βοήθειά της στις τρίτες χώρες, προκειμένου να καταστραφούν αποθέματα ναρκών κατά προσωπικού, να εκκαθαριστούν οι ναρκοθετημένες περιοχές και να παρασχεθεί συνδρομή στα θύματα.
<SPEAKER ID="179" NAME="Stefano Zappalà">
εξ ονόματος της Ομάδας PPE-DE. - (IT) Κύριε Πρόεδρε, κυρίες και κύριοι, ευχαριστώ την Επίτροπο για την περιεκτική και εξαντλητική ομιλία της, στην οποία εξήγησε τι έχει ήδη συμβεί σε αυτόν τον τομέα. Αυτό, ωστόσο, είναι ένα θέμα, το οποίο πιστεύω ότι πρέπει να συνεχίσει να μας απασχολεί, εμάς και άλλους, -όπως ήδη είπε η Επίτροπος και το σημείωσα - διότι οι αριθμοί είναι τρομακτικοί.
<P>
Νωρίτερα μας έδωσαν στοιχεία για την ασφάλεια των ξενοδοχείων και για άλλα είδη ασφάλειας και, μολονότι κάθε ανθρώπινη ζωή είναι πολύ σημαντική, αυτοί είναι πολύ χαμηλοί αριθμοί. Εδώ μιλάμε για μια πολύ πιο διαφορετική κατάσταση: 10 000 έως 20 000 άνθρωποι πλήττονται κάθε χρόνο. Υπάρχουν ίσως περισσότεροι από μισό εκατομμύριο άνθρωποι που ακρωτηριάστηκαν σε χώρες εκτός της ΕΕ και, επομένως, αυτό είναι ένα πολύ επίκαιρο θέμα και δεν είναι τυχαίο, μάλιστα, ότι συζητείται δέκα χρόνια μετά τη Σύμβαση της Οτάβα, αλλά ότι σε αυτό το Σώμα εξετάζεται και πάλι μετά την παρέλευση μόλις δύο ετών. Το εξετάσαμε σε ένα ψήφισμα το 2005 και το ξανασυζητάμε τώρα. Το συζητάμε πάλι τώρα, διότι υπάρχει κίνδυνος οι άνθρωποι να σταματήσουν να μιλάνε γι' αυτό.
<P>
" Επίτροπος -και θέλω για μία ακόμη φορά να την ευχαριστήσω για ό,τι είπε- επεσήμανε λίγους διαύλους χρηματοδότησης, μέσω των οποίων μπορούμε να συνεχίσουμε να αγωνιζόμαστε εναντίον των ναρκών κατά προσωπικού και εννοώ συγκεκριμένα τις νάρκες κατά προσωπικού. Πιστεύω, πάντως, ότι πρέπει να γίνουν πολύ περισσότερα πράγματα. Υπερβολικά μεγάλος αριθμών χωρών σε ολόκληρο τον κόσμο δεν έχει υπογράψει ακόμα τη Σύμβαση της Οτάβα, υπερβολικά μεγάλος αριθμός χωρών εξακολουθεί να έχει αποθέματα αυτών των πολεμικών εργαλείων, υπερβολικά μεγάλος αριθμός χωρών και υπερβολικά μεγάλες εκτάσεις εξακολουθούν να καλύπτονται από τις νάρκες αυτές και, επομένως, πρέπει να δούμε με πολύ σοβαρότητα το ζήτημα της εξουδετέρωσης των ναρκών.
<P>
Πρέπει να αναφέρω, επιπλέον όσων είπε η Επίτροπος, ότι το 34% - αυτά είναι τα στοιχεία, αλλά μένει να δούμε αν τα στατιστικά στοιχεία είναι ακριβή ή όχι - εν πάση περιπτώσει, καταρχήν το 34% των θυμάτων ναρκών κατά προσωπικού που παρέμειναν σε εδάφη όπου είχαν διεξαχθεί πόλεμοι είναι παιδιά, καθιστώντας ακόμη πιο σοβαρό αυτό το ζήτημα. Πιστεύω, επομένως, κυρία Επίτροπε, ότι δεν πρέπει να συνεχίσουμε μόνο το πρόγραμμα, αλλά ότι αυτό πρέπει να έχει καλύτερη και πιο μακροχρόνια χρηματοδότηση.
<P>
" Επιτροπή έκανε ήδη πάρα πολλά· η Ευρωπαϊκή Ένωση έκανε ήδη πάρα πολλά: 335 εκατομμύρια την τελευταία δεκαετία, 33 εκατομμύρια μόνο το 2007· ωστόσο, νομίζω ότι το Συμβούλιο, η Επιτροπή και τα κράτη μέλη πρέπει να συγκαλέσουν μια συνάντηση για την αναθεώρηση της Σύμβασης της Οτάβα και ότι πρέπει να καταβάλουν μεγαλύτερες προσπάθειες για να διασφαλίσουν ότι όλες οι χώρες του κόσμου θα δράσουν για το θέμα αυτό και για να επιφέρουν την εξουδετέρωση των ναρκών και την πλήρη κατάργηση των ναρκών κατά προσωπικού στο άμεσο μέλλον, όσο το δυνατόν συντομότερα.
<SPEAKER ID="180" NAME="Ana Maria Gomes">
εξ ονόματος της Ομάδας PSE. - (PT) " Σύμβαση της Οτάβα ήταν το αποτέλεσμα μιας παγκόσμιας και αποτελεσματικής προσπάθειας για μια δίκαιη υπόθεση, που ένωσε και εξακολουθεί να ενώνει τις κυβερνήσεις, την κοινή γνώμη και τις μη κυβερνητικές οργανώσεις. Ακόμη και μερικά κράτη που δεν είναι συμβαλλόμενα μέρη της Σύμβασης, και δυστυχώς υπάρχουν ακόμη 37, ήδη συμμορφώθηκαν εν μέρει με τη Σύμβαση.
<P>
Επομένως, αυτό το μέσο χρησιμεύει ως βαρόμετρο για τη μέτρηση του βαθμού συμμετοχής των χωρών στην παγκόσμια κοινότητα αξιών. Όπως είπε η Επίτροπος, αξίζει να θυμόμαστε ό,τι επιτεύχθηκε ήδη. Σε μια περίοδο 10 ετών τα κράτη που είναι συμβαλλόμενα μέρη στη Σύμβαση της Οτάβα κατέστρεψαν ήδη περισσότερες από 41 εκατομμύρια νάρκες. Μόνο την περασμένη χρονιά, η Σερβία, το Μαυροβούνιο, η Αγκόλα, η Κύπρος, το Πράσινο Ακρωτήριο και η Λετονία εκπλήρωσαν τις υποχρεώσεις τους και απαλλάχτηκαν από τα αποθέματα ναρκών τους. Τριάντα οκτώ από τις πενήντα χώρες που παράγουν νάρκες σταμάτησαν την παραγωγή, περιλαμβανομένων τεσσάρων κρατών που δεν είναι συμβαλλόμενα μέρη στη Σύμβαση: η Αίγυπτος, η Φινλανδία, η Πολωνία και το Ισραήλ.
<P>
Ωστόσο, η επέτειος των 10 χρόνων επιτευγμάτων της Σύμβασης πρέπει, επίσης, να αποτελέσει την ευκαιρία να υπογραμμίσουμε πόσα μένουν ακόμη να γίνουν. Δέκα κράτη που είναι συμβαλλόμενα μέρη δεν κατέστρεψαν ακόμα πλήρως τα αποθέματά τους, που αριθμούν συνολικά 14 εκατομμύρια νάρκες. Δύο από τα δέκα κράτη που είναι συμβαλλόμενα μέρη διαθέτουν σημαντικά αποθέματα ναρκών κατά προσωπικού και δεν μελετούν κανένα μέτρο για την καταστροφή τους: είναι η Αιθιοπία και το Ιράκ. Στη συντριπτική τους πάντως πλειονότητα, οι νάρκες είναι στα χέρια κρατών που δεν είναι συμβαλλόμενα μέρη στη Σύμβαση. Μόνο η Κίνα εξακολουθεί να διατηρεί ένα απόθεμα 110 εκατομμυρίων από τα απάνθρωπα αυτά όπλα, ενώ την ίδια στιγμή συνεχίζει την παραγωγή. Το ακόμη πιο σκανδαλώδες είναι οι "ΠΑ, ενδεχομένως διότι είναι σύμμαχός μας, στο πλευρό της οποίας μάχονται ευρωπαϊκοί στρατοί σε μέτωπα, όπως στο Αφγανιστάν, άλλο ένα κράτος που δεν είναι συμβαλλόμενο μέρος στη Σύμβαση, που όχι μόνο συνεχίζει να διατηρεί ένα απόθεμα με περισσότερες από 10 εκατομμύρια νάρκες, αλλά πέρυσι, το Πεντάγωνο ζήτησε νέα χρηματοδότηση για δύο νέους τύπους ναρκών που αντιβαίνουν στη Σύμβαση.
<P>
Ας ελπίσουμε ότι οι προσπάθειες του αμερικανικού Κογκρέσου θα κάμψουν για άλλη μια φορά τη γενναιοδωρία του Λευκού Οίκου σε ό,τι αφορά τα νέα παιχνίδια πολέμου.
<P>
" Ευρωπαϊκή Ένωση εξακολουθεί να έχει τα δικά της θερμοκήπια, με τη Φινλανδία και την Πολωνία να εξακολουθούν να αρνούνται να κυρώσουν τη Σύμβαση. Αυτό, όμως, δεν πρέπει να σταθεί εμπόδιο στον αγώνα της Ευρώπης για όσο το δυνατόν ευρύτερη ερμηνεία του τι συνιστά νάρκη κατά προσωπικού. Είναι σκανδαλώδες να βλέπουμε με ποιον τρόπο ορισμένοι σε αυτό το Κοινοβούλιο επιμένουν να προβαίνουν σε διακρίσεις με βάση τον επίσημο στρατιωτικό ορισμό της συσκευής, αντί με βάση τη φύση της ζημίας που προκαλεί. Ένας άμαχος που τινάζεται στον αέρα αφού ενεργοποιήσει μια νάρκη κατά οχημάτων, ελάχιστα θα ενδιαφερθεί για τα περίπλοκα ζητήματα της τεχνικής ορολογίας.
<P>
Ο Συνταγματάρχης Καντάφι, στον ιστοτόπο του και σε ολοσέλιδη ανακοίνωση που δημοσίευσε στον πορτογαλικό τύπο τις τελευταίες ημέρες της Συνόδου Κορυφής ΕΕ-Αφρικής, επιτέθηκε στη Σύμβαση της Οτάβα και υπερασπίστηκε τις νάρκες κατά προσωπικού, ως τα όπλα των φτωχών. Υπάρχουν ορισμένοι σε αυτό το Σώμα που, όπως αυτός ο τρελός εγκληματίας, θέλουν να ερμηνεύσουν τη Σύμβαση κατά τρόπο που να επιτρέπεται στις πλούσιες χώρες να αναπτύσσουν και να χρησιμοποιούν πιο εξελιγμένα μοντέλα ναρκών για να ανταποκριθούν σε μια υποτιθέμενη στρατιωτική ανάγκη. Τέλος, κύριε Πρόεδρε, έχοντας να αντιμετωπίσουμε τόσο αισχρές θέσεις, ο στόχος της Ευρωπαϊκής Ένωσης πρέπει να είναι απλός: ένας κόσμος απαλλαγμένος από νάρκες, κάθε είδους νάρκες και κανένας πλέον άμαχος θύμα ναρκών.
<SPEAKER ID="181" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, η Σύμβαση της Οτάβα για την απαγόρευση των ναρκών σημείωσε μεγάλη επιτυχία με το να σώσει χιλιάδες ζωές και να αποτρέψει τον σοβαρό τραυματισμό χιλιάδων ανθρώπων.
<P>
Δυστυχώς, όμως, μένουν ακόμα πολλά να γίνουν και έχουμε να διανύσουμε πολύ δρόμο ακόμα για να επιτύχουμε μια πιο δραστική μείωση στην κατασκευή και τη χρήση ναρκών.
<P>
Επομένως, καθώς εορτάζουμε την 10η επέτειο της Σύμβασης της Οτάβα, πρέπει να στρέψουμε την προσοχή μας στο πώς θα καταφέρουμε να υπογράψουν και να επικυρώσουν αυτή τη Συνθήκη όλα τα κράτη του κόσμου. Κατά τη γνώμη μου, πρέπει να ενεργήσουμε ως ακολούθως. Πρώτον, πρέπει να καταρτίσουμε μια μαύρη λίστα, που θα τύχει μεγάλης δημοσιότητας, όπου θα κατονομάζονται και θα ξεμπροστιάζονται όλες οι χώρες που δεν έχουν υπογράψει και δεν έχουν επικυρώσει τη Σύμβαση. Αυτό αφορά 31 χώρες μέχρι σήμερα, μεταξύ δε αυτών, δυστυχώς, τις μεγαλύτερες χώρες του κόσμου, δηλαδή την Κίνα, την Ινδία, τη Ρωσία, τις "ΠΑ και άλλες.
<P>
Δεύτερον, πρέπει να προσπαθήσουμε να επιβάλουμε αυστηρές και αποτελεσματικές κυρώσεις στις χώρες σε αυτή τη λίστα, ούτως ώστε να προσπαθήσουμε, τουλάχιστον, να τις εξαναγκάσουμε να υπογράψουν.
<P>
Τρίτον, πρέπει να δημιουργήσουμε μια πολύ αποτελεσματική και ταχεία υπηρεσία εξουδετέρωσης ναρκών, που θα είναι διαθέσιμη κατόπιν αιτήματος σε κράτη που δεν είναι ικανά, για λόγους δηλαδή κόστους ή εξαιτίας της έλλειψης εξειδίκευσης, να αντιμετωπίσουν ένα τόσο σοβαρό πρόβλημα από μόνες τους. Κατά συνέπεια, πρέπει να επενδύσουμε περισσότερα σε έρευνα σχετικά με το πώς θα διεξαγάγουμε πιο αποτελεσματικά την εξουδετέρωση ναρκών.
<P>
Τέταρτον, πρέπει να εξασφαλίσουμε ότι η υποχρέωση της προσήκουσας παροχής υγειονομικής και κοινωνικής συνδρομής στα θύματα των ναρκών ξηράς θα εκπληρωθεί από όλες τις εμπλεκόμενες χώρες. Για τον σκοπό αυτό, πρέπει να τεθεί στη διάθεση των φτωχότερων εθνών ένα επαρκέστερο χρηματοδοτικό σύστημα.
<P>
Πέμπτον, ήλθε πλέον η ώρα να στρέψουμε την προσοχή μας όχι μόνο στις νάρκες κατά προσωπικού, αλλά σε όλες τις νάρκες, καθώς και στους άλλους τύπους όπλων που έχουν την ικανότητα να συνεχίσουν να σκοτώνουν μετά τον τερματισμό μιας σύγκρουσης, όπως για παράδειγμα είναι οι βόμβες διασποράς.
<SPEAKER ID="182" NAME="Ģirts Valdis Kristovskis">
εξ ονόματος της Ομάδας UEN. - (LV) Κυρία Επίτροπε, θα ήθελα και εγώ να αναγνωρίσω τα επιτεύγματα της Σύμβασης της Οτάβα. Θέλω, επίσης, να εγκωμιάσω τα σημαντικά επιτεύγματα της Ευρωπαϊκής Ένωσης σε ό,τι αφορά την υποστήριξη της Σύμβασης. Ωστόσο, υπάρχουν ορισμένα προβλήματα. Στις αμυντικές στρατηγικές τους, το Πακιστάν, η Ινδία και η Κίνα εξακολουθούν να επιμένουν στη διατήρηση των ναρκών κατά προσωπικού. Δυστυχώς, στη Φινλανδία, κράτος μέλος της ΕΕ, αυτό το ζήτημα επανεξετάζεται, σε μια προσπάθεια να συζητηθεί το ενδεχόμενο αντικατάστασης των ναρκών κατά προσωπικού από βόμβες διασποράς, πράγμα που δεν μπορεί να το αποδεχθεί η Ευρωπαϊκή Ένωση. Όπως είναι ευρέως γνωστό, οι "νωμένες Πολιτείες και η Ρωσία αναπτύσσουν μια νέα εναλλακτική λύση στη Σύμβαση: τις ελεγχόμενες και αυτοκαταστρεφόμενες νάρκες. Επομένως, εγείρεται το ερώτημα: Πώς πρέπει να δράσουν τώρα τα κράτη μέλη της ΕΕ και η Σύμβαση της Οτάβα; Αυτές οι χώρες ενδέχεται να ενθαρρυνθούν να αποκτήσουν νάρκες επόμενης γενιάς, πιο ανθρώπινες νάρκες κατά προσωπικού. Καλώ, επομένως, την Ευρωπαϊκή Ένωση να προετοιμάσει αμέσως τη θέση της σε σχέση με την επιθυμία των "νωμένων Πολιτειών και της Ρωσίας να αναπτύξουν αυτές τις νέας γενιάς νάρκες κατά προσωπικού και να αναλάβουν δράση εναντίον αυτού.
<SPEAKER ID="183" NAME="Angelika Beer">
εξ ονόματος της Ομάδας Verts/ALE. - (DE) Κύριε Πρόεδρε, κύριε Επίτροπε, κυρίες και κύριοι, ποιο είναι το πραγματικό νόημα της σημερινής συζήτησης; Την Παρασκευή, εμείς ως Κοινοβούλιο θέλουμε να εγκρίνουμε ένα ψήφισμα, στο οποίο πρώτον θα επισημαίνουμε ότι τιμήσαμε τη 10η επέτειο της Σύμβασης της Οτάβα εδώ με μια έκθεση στο Στρασβούργο, αλλά στο οποίο θα δηλώνουμε με μεγάλη σαφήνεια ότι δεν αρκεί να θέσουμε εκτός νόμου τις νάρκες κατά προσωπικού, αλλά ότι πρέπει να περιληφθούν επίσης οι νάρκες κατά οχημάτων.
<P>
Τα 10 χρόνια ύπαρξης της Σύμβασης της Οτάβα είναι τόσο σημαντικά, διότι για πρώτη φορά η προσφυγή μιας οργάνωσης της κοινωνίας των πολιτών οδήγησε στη διεθνή απαγόρευση ενός όπλου μαζικής καταστροφής, συγκεκριμένα της νάρκης κατά προσωπικού. Είναι πολύ αποκαλυπτικό ότι η μόνη Ομάδα που δεν υποστήριζε αυτή τη συναίνεση στο Κοινοβούλιο εξαφανίστηκε μετά την ομιλία του κ. Zappalà. Το θέμα είναι ότι θα ήθελα να ρωτήσω τον κ. Zappalà - λαμβάνοντας υπόψη το γεγονός ότι το 2005, για παράδειγμα, σημειώθηκαν 100 ατυχήματα με νάρκες κατά οχημάτων στο Αφγανιστάν και μόνο - αν έχει κοιτάξει ποτέ στα μάτια ένα ακρωτηριασμένο παιδί που ανατινάχτηκε σε ένα σχολικό λεωφορείο και να εξηγήσει γιατί πιστεύει ότι οι νάρκες κατά προσωπικού είναι κακές, αλλά οι νάρκες κατά οχημάτων είναι καλές.
<P>
Το θέμα είναι ότι θα ήθελα να μάθω από αυτόν και από την Ομάδα του αν έχουν κοιτάξει έστω και μια φορά στρατιώτες που έχουν χάσει το μάτι τους, ή τους συγγενείς των νεκρών που ακρωτηριάστηκαν και φονεύθηκαν από νάρκες κατά οχημάτων και πώς το δικαιολογούν αυτό. Δεν υπάρχει καμία διαφορά μεταξύ καλών και κακών ναρκών, αλλά είναι ανάγκη να απαγορευτούν διεθνώς και οι νάρκες κατά οχημάτων.
<P>
Θα ήθελα να προσθέσω κάτι για το ζήτημα της χρηματοδότησης. Το Χρηματοδοτικό Μέσο Σταθερότητας είναι αναγκαίο και συμβάλλει βέβαια -και εγώ η ίδια συνεχίζω να κάνω ό,τι μπορώ για να το διασφαλίσω αυτό ως εισηγήτρια - στη διεξαγωγή εργασιών εξουδετέρωσης ναρκών με βραχυπρόθεσμα μέτρα. Γνωρίζουμε, όμως, επίσης ότι δεν αρκεί ένα βραχυπρόθεσμο μέτρο, μια στρατηγική για την εκκαθάριση των ναρκών παγκοσμίως. Με το 2009 να πλησιάζει σύντομα, καλούμε λοιπόν να γίνει εκ νέου συζήτηση για την έγκριση μιας ανεξάρτητης γραμμής στον προϋπολογισμό. Αν μιλάμε για ανθρωπιά, τότε χρειαζόμαστε σαφή ψηφίσματα.
<SPEAKER ID="184" NAME="Tobias Pflüger">
εξ ονόματος της Ομάδας GUE/NGL. - (DE) Κύριε Πρόεδρε, η Σύμβαση της Οτάβα πέτυχε χάρη στην πίεση των κοινωνικών κινημάτων προς τους ιθύνοντες. Δεν ξεκίνησαν αυτά από κυβερνήσεις, αλλά από το κίνημα κατά των ναρκών. Στο μεταξύ, 156 χώρες την υπέγραψαν, καθώς και 30 μη κρατικοί φορείς, πράγμα λίαν ενδιαφέρον. Το πρόβλημα είναι ότι δεν καλύπτει τις νάρκες κατά τεθωρακισμένων. Αυτές οι νάρκες κατά τεθωρακισμένων πρέπει επίσης να απαγορευθούν, διότι πλήττονται φορτηγά, λεωφορεία κλπ.
<P>
Πρέπει να σταματήσουν οι εξαγωγές, ούτως ώστε να μην είναι πλέον δυνατές οι περαιτέρω εξαγωγές μέσω άλλων χωρών. Το θέμα επίσης είναι ότι πρέπει ομοίως να απαγορευθούν άλλες νάρκες, που συνδέονται με τις νάρκες ξηράς. Ο Jean-Claude Juncker το επεσήμανε πολύ ωραία το 2004. Είπε ότι η απαγόρευση των βομβών διασποράς θα ήταν η λογική συνέπεια της απαγόρευσης των ναρκών ξηράς. Πρέπει να δηλώσω με πολύ σαφήνεια ότι οι όμιλοι αμυντικών προμηθειών της ΕΕ παράγουν νάρκες ξηράς. Αναφέρομαι στις γερμανικές εταιρείες Diehl, Rheinmetall και EADS. Πρέπει επιτέλους να τεθεί τέλος σε αυτά τα ωμά φονικά όπλα, τις νάρκες ξηράς, όχι μόνο εδώ στην Ευρωπαϊκή Ένωση, αλλά σε ολόκληρο τον κόσμο.
<SPEAKER ID="185" NAME="Geoffrey Van Orden" AFFILIATION="PPE-DE">
(EN) Κύριε Πρόεδρε, χαίρομαι που βλέπω την Επίτροπο Kuneva εδώ απόψε. Κυριολεκτικά μόλις βγήκα από ένα αεροσκάφος και δεν περίμενα να μιλήσω, χαίρομαι όμως ιδιαίτερα που μου δίνεται η ευκαιρία. Είμαι πιθανόν ένας από τους λίγους στο Κοινοβούλιο που παρίστατο στην υπογραφή της Σύμβασης της Οτάβα πριν από 10 χρόνια. " εκστρατεία κατά των ναρκών ξηράς κατά προσωπικού είναι κάτι στο οποίο ενεπλάκην πολύ ενεργά επί πολλά χρόνια. Επομένως, θεωρώ λίαν ευπρόσδεκτη αυτή τη συζήτηση.
<P>
Νομίζω ότι είναι πολύ σημαντικό να έχουμε στο νου μας το πραγματικό πρόβλημα. Όταν ήμασταν όλοι στην Οτάβα πριν από 10 χρόνια, ελπίζαμε ότι το πρόβλημα θα εξαλειφόταν πραγματικά μέσα στα επόμενα 10 χρόνια. Εδώ είμαστε, όμως, 10 χρόνια μετά και λίγο πολύ λέμε τα ίδια πράγματα που λέγαμε πριν από 10 χρόνια, πράγμα που θεωρώ ότι είναι πολύ λυπηρό.
<P>
Πρέπει να βάλουμε τα πράγματα σε μια προοπτική. Πετύχαμε την απαγόρευση των ναρκών ξηράς κατά προσωπικού, διότι οι υπεύθυνες ένοπλες δυνάμεις αναγνώρισαν ότι θα μπορούσαν να αποσύρουν αυτό το συγκεκριμένο όπλο από τα οπλοστάσιά τους και το υποστήριξαν ανεπιφύλακτα. Πρέπει να είμαστε πολύ προσεκτικοί να διασφαλίζουμε τη συμμετοχή των ενόπλων μας δυνάμεων σε αυτές τις συζητήσεις, επομένως, το να προσπαθούμε να διευρύνουμε την απαγόρευση σε όλα τα υπόλοιπα πεδία ενίοτε δεν εξυπηρετεί - όταν μιλάμε για τις αντιαρματικές νάρκες, λόγου χάρη. Αυτά είναι όπλα, τα οποία τα χρειαζόμαστε ακόμα για να τα χρησιμοποιούν υπεύθυνες ένοπλες δυνάμεις στις δημοκρατίες μας. Πρέπει πάντοτε να δακτυλοδεικτούμε τους πραγματικούς ενόχους. Οι πραγματικοί ένοχοι είναι εκείνοι που ορισμένοι αποκαλούν ευγενικά "ένοπλοι μη κρατικοί φορείς". Στην πραγματικότητα είναι στασιαστές και τρομοκράτες και αυτοί είναι οι άνθρωποι που χρησιμοποιούν όσο κανένας άλλος αυτά τα όπλα σε ολόκληρο τον κόσμο.
<P>
Ας εξετάσουμε για παράδειγμα το πρόβλημα στο Αφγανιστάν αυτή τη στιγμή: νάρκες ξηράς κατά προσωπικού εξακολουθούν να τοποθετούνται από τους Ταλιμπάν στο Αφγανιστάν. Αυτοί είναι που προκαλούν αυτά τα προβλήματα επί του παρόντος. Πρέπει, επομένως, να στρέψουμε την προσοχή μας στην ορθή κατεύθυνση. Θεωρώ λίαν ευπρόσδεκτη αυτή τη συζήτηση. Θέλω να πιστεύω ότι διαθέτουμε τους σωστούς πόρους για να υπερβούμε αυτό το πρόβλημα και αυτό το υποστηρίζω ανεπιφύλακτα.
<SPEAKER ID="186" NAME="Thijs Berman" AFFILIATION="PSE">
(NL) Κύριε Πρόεδρε, ενίοτε είναι κρίμα που δεν υπάρχει ανοικτή συζήτηση, θα μπορούσα τότε να απαντήσω στον κ. Van Orden, αλλά δεν θα το πράξω.
<P>
" παγκόσμια εκστρατεία κατά των ναρκών ξηράς μπορεί να θεωρηθεί μεγάλη επιτυχία. Χιλιάδες τετραγωνικά χιλιόμετρα γης είναι πλέον απαλλαγμένα από τις νάρκες ξηράς χάρη στο έργο ανθρώπων που ανέλαβαν μεγάλους κινδύνους στη Βοσνία, την Αγκόλα και σε πολλές άλλες χώρες. Ωστόσο, 10 χρόνια μετά τη Σύμβαση της Οτάβα, δεν υπάρχει ακόμη κανένας λόγος να χαιρόμαστε.
<P>
Αν και 156 χώρες έχουν υπογράψει τη Σύμβαση για την απαγόρευση της χρήσης, της αποθήκευσης, της παραγωγής και της μεταφοράς ναρκών κατά προσωπικού και για την καταστροφή τους, και αν και υπήρξε μείωση - δραστική μείωση - στο εμπόριο, εξακολουθούν να γίνονται επενδύσεις στην παραγωγή των ναρκών ξηράς, μεταξύ άλλων, από χρηματοπιστωτικά ιδρύματα στην Ευρώπη. Ολλανδικές και άλλες τράπεζες και συνταξιοδοτικά ταμεία είναι ένοχοι. Είναι καλό να επισημάνουμε σε αυτούς τους φορείς τις συνέπειες των επενδύσεών τους στις νάρκες ξηράς.
<P>
Εξάλλου, μετά το 1975, οι νάρκες ξηράς ευθύνονται για τον θάνατο ενός εκατομμυρίου ανθρώπων. Αφαιρούν δεκάδες χιλιάδες ζωές κάθε χρόνο. Στη διάρκεια αυτής της συζήτησης θα αφαιρέσουν τουλάχιστον τρεις ζωές, 70 κάθε μέρα. Οι νάρκες ξηράς κατέστησαν απροσπέλαστα 200 000 τετραγωνικά χιλιόμετρα γης, κυκλοφορούν δε ακόμα 250 εκατομμύρια από αυτές.
<P>
Οι κυβερνήσεις της Βιρμανίας και της Ρωσίας συνεχίζουν να ναρκοθετούν και αυτό, κύριε Van Orden, είναι μάλλον διαφορετικό από τις "τρομοκρατικές λέσχες", αλλά πάλι ... η ρωσική κυβέρνηση ... Εξακολουθούν να υπάρχουν 13 χώρες στον κόσμο που είτε τις παράγουν είτε διατηρούν το δικαίωμά τους να παράγουν και πάλι στο μέλλον. Στις "ΠΑ, εταιρείες όπως η Alliant Techsystems και η Textron συνεχίζουν ανενόχλητες να παράγουν νάρκες κατ' εντολή της κυβέρνησης των "ΠΑ.
<P>
Κύριε Πρόεδρε, Επίτροπε Kuneva, στο Βέλγιο απαγορεύονται οι επενδύσεις στις νάρκες, δραστηριοποιούνται όμως εταιρείες σε άλλα μέρη της Ευρώπης· ένας βουλευτής αναφέρθηκε στη Rheinmetall και στην Thales. Αυτή η δραστηριότητα πρέπει να σταματήσει και αυτό ακριβώς ζητείται με το ψήφισμά μας ή μάλλον ξαναζητείται, αφού το Ευρωπαϊκό Κοινοβούλιο διατύπωσε το ίδιο αίτημα τον Ιούλιο του 2005. Τα κράτη μέλη της ΕΕ πρέπει να συμφωνήσουν από κοινού ότι δεν πρέπει να υπάρξει ούτε μια ευρωπαϊκή εταιρεία ή χρηματοπιστωτικό ίδρυμα που να συνεχίσει να επενδύει σε εταιρείες που αναπτύσσουν και παράγουν νάρκες στο μέλλον. Το ίδιο πρέπει να συμβεί στην περίπτωση των βομβών διασποράς και των ναρκών κατά οχημάτων, που εκρήγνυνται αμέσως μόλις κάποιος πλησιάσει.
<P>
" πολεμική βιομηχανία δεν επηρεάζεται από ηθικά επιχειρήματα. " απειλή για απαγόρευση επενδύσεων έχει τη δυνατότητα να συμβάλει. Ας αφήσουμε την ΕΕ να αναλάβει αυτή την πρωτοβουλία και να αποτελέσει την εξαίρεση στον κανόνα που θέλει την πολιτική να μην αναμειγνύεται στην επενδυτική πολιτική του εμπορίου και της βιομηχανίας. Σε σχέση με τα θέματα που απαγορεύονται βάσει διεθνών συνθηκών, η πολιτική παρέμβαση αποτελεί ηθική και πολιτική υποχρέωση - και αυτό πρέπει να ενσωματωθεί στην ευρωπαϊκή και την εθνική νομοθεσία, ώστε να δημιουργηθεί ένας κόσμος χωρίς νάρκες ξηράς και χωρίς νάρκες κατά οχημάτων, όπως πολύ ορθά είπε η κ. Beer.
<P>
Θα θέλαμε να ακούσουμε τη γνώμη σας επ' αυτού, Επίτροπε Kuneva. " Ευρωπαϊκή Επιτροπή πρέπει επιτέλους να επιδείξει πρωτοβουλία σε αυτό το πεδίο. Τέλος, πρέπει να κάνει περισσότερα σε ό,τι αφορά τις προσπάθειες για την εξουδετέρωση των ναρκών. Έχουμε τα χρήματα, έχουμε την τεχνογνωσία, αλλά υπολείπεται η ευρωπαϊκή προσπάθεια.
<SPEAKER ID="187" NAME="Meglena Kuneva" LANGUAGE="EN">
Κύριε Πρόεδρε, υπήρξε επιτυχία τα τελευταία 10 χρόνια, όπως πολλοί από εσάς αναφέρατε, είναι όμως σαφές ότι έχουμε ακόμη μπροστά μας αξιοσημείωτες προκλήσεις.
<P>
Κάθε χρόνο, οι νάρκες ξηράς εξακολουθούν να προκαλούν τον θάνατο χιλιάδων πολιτών, καθώς και τον ακρωτηριασμό χιλιάδων επιπλέον πολιτών, και συμβάλλουν στο να παραμένουν χώρες σε μετασυγκρουσιακή φτώχεια. Αυτός είναι ο λόγος που θα συνεχίσουμε να προωθούμε δράσεις για την υποστήριξη της Σύμβασης της Οτάβα.
<P>
" Ευρωπαϊκή Επιτροπή είναι αποφασισμένη να συνεχίσει τις προσπάθειές της για την παροχή οικονομικής βοήθεια προς τις κοινότητες και τα άτομα που πλήττονται από νάρκες ξηράς, με όλα τα διαθέσιμα χρηματοδοτικά μέσα.
<SPEAKER ID="188" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, επιτρέψτε μου να σημειώσω μετά λύπης μου ότι σε αυτή τη συζήτηση, όπως και στις προηγούμενες συζητήσεις, στη συζήτηση δηλαδή για τα επικίνδυνα παιχνίδια και στη συζήτηση για την αντιπυρική ασφάλεια, δεν παρέστη κανένας εκπρόσωπος του Συμβουλίου εδώ στο ΕΚ. Νομίζω ότι είναι ντροπή.
<SPEAKER ID="189" NAME="Πρόεδρος">
Θα το διαβιβάσουμε στο Συμβούλιο.
<P>
" συζήτηση έληξε.

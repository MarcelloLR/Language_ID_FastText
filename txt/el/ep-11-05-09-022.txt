<CHAPTER ID="022">
Μεταβατικές ρυθμίσεις στο πλαίσιο διμερών επενδυτικών συμφωνιών μεταξύ κρατών μελών και τρίτων χωρών (συζήτηση) 
<SPEAKER ID="183" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Carl Schlyter, εξ ονόματος της Επιτροπής Διεθνούς Εμπορίου, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τη θέσπιση μεταβατικών ρυθμίσεων στο πλαίσιο διμερών επενδυτικών συμφωνιών μεταξύ κρατών μελών και τρίτων χωρών - C7-0172/2010 -.
<SPEAKER ID="184" NAME="Carl Schlyter" LANGUAGE="SV">
Κυρία Πρόεδρε, το υπό εξέταση ζήτημα ήταν περίπλοκο. Έχουμε πάνω από χίλιες διμερείς επενδυτικές συμφωνίες. Σύμφωνα με τη Συνθήκη της Λισαβόνας, αυτές εμπίπτουν στην αρμοδιότητα της ΕΕ. Πώς πρέπει να χειριστούμε την κατάσταση;
<P>
Δεν αποδεικνύεται και πολύ εύκολο. Διεξαγάγαμε πολλές συναντήσεις και προσπαθήσαμε να βρούμε μια κοινή θέση, αλλά χωρίς επιτυχία. Θα πρέπει να είμαι ειλικρινής ως προς αυτό. Θα πρέπει να ψηφίσουμε επ' αυτού και να διαπιστώσουμε ποια θα είναι η θέση του Κοινοβουλίου. Θα ήθελα να υπήρχε μια θέση επί της οποίας όλοι συμφωνούμε προκειμένου να είμαστε σε ευχερέστερη θέση να ξεκινήσουμε διαπραγματεύσεις με το Συμβούλιο. Θα είχαμε τότε τη δυνατότητα να υπερασπιστούμε τις εξουσίες και τις αρχές του Κοινοβουλίου, όπως προβλέπονται από τη Συνθήκη. Δεν έμελλε να συμβεί αυτό λόγω του γεγονότος ότι πρόκειται για ευαίσθητο θέμα, ιδίως όσον αφορά τον τρόπο αντιμετώπισης των παλαιών συμφωνιών. Όσον αφορά τις νέες συμφωνίες που τα κράτη μέλη συνεχίζουν και έχουν το δικαίωμα να συνάπτουν, θα μπορούσαμε αναμφίβολα να έχουμε συμφωνήσει σε μια πολιτική την οποία θα χαρακτήριζε η λογική ισορροπία μεταξύ των δικαιωμάτων των επενδυτών και των άλλων δικαιωμάτων.
<P>
Αυτό ήταν δύσκολο να συμβεί σε σχέση με τις παλαιές συμφωνίες, ωστόσο, και ως εκ τούτου διατήρησα τις συμβιβαστικές λύσεις που προτάθηκαν στην επιτροπή δεδομένου ότι η ψηφοφορία ήταν εξαιρετικά οριακή. Εξακολουθώ να ελπίζω ότι θα έχουμε μια πιο ενημερωμένη άποψη περί επενδυτικών συμφωνιών από ό,τι συνέβαινε με πολλές από τις παλαιές αυτές συμφωνίες, όπου εμείς ήμασταν αυτοί που επένδυαν σε άλλες χώρες. Σήμερα, έχουμε τουλάχιστον ανάλογο αριθμό επενδύσεων που κατευθύνονται στα κράτη μέλη μας. Πρέπει, επομένως, να διασφαλιστεί ότι διαθέτουμε το απαραίτητο περιθώριο στην πολιτική μας και, επίσης, ότι οι επενδύσεις προσαρμόζονται σε ένα πιο αναπτυγμένο και σύγχρονο έργο σε σχέση με το περιβάλλον και τα κοινωνικά ζητήματα. Πρέπει να υπερασπιστούμε αυτό το τμήμα της Συνθήκης. " επενδυτική πολιτική δεν μπορεί να μην το λαμβάνει υπόψη. Όπως ανέφερα, θα πρέπει να αναμένουμε την εξέλιξη της ψηφοφορίας αύριο.
<P>
Ένα άλλο πρόβλημα που αντιμετωπίζουμε εδώ είναι το γεγονός ότι δεν μπορούμε καν να χρησιμοποιήσουμε τη συλλογιστική της παροχής μέγιστης προστασίας για τις επενδύσεις. Δεν είναι αυτός ο σωστός τρόπος για τη δημιουργία ασφάλειας δικαίου. Δεδομένου ότι η νέα εμπορική πολιτική είναι πιο ισορροπημένη, πρέπει να έχουμε και πιο ισορροπημένη άποψη για το τι είδους μέγιστη προστασία μπορεί να συνεπάγεται. Σίγουρα δεν θέλουμε να παράσχουμε μέγιστη προστασία στο σημείο αυτό σε ξένες κρατικές εταιρείες, ή ακόμη και εταιρείες που ανήκουν σε δικτατορίες, σε βάρος των ανθρωπίνων δικαιωμάτων και του περιβάλλοντος. Πρόκειται για ισορροπία που ελπίζω ότι θα είμαστε σε θέση να επιτύχουμε. Σκοπός δεν είναι να χρησιμοποιήσουμε τις επενδυτικές συμφωνίες για την επίτευξη κοινωνικών στόχων, δεν πρέπει όμως και να μας αποτρέπουν από την επίτευξη κοινωνικών και περιβαλλοντικών στόχων. Πρόκειται για εκτεταμένη συζήτηση.
<P>
Μια άλλη σημαντική συζήτηση αφορά τη διαφάνεια. Αναγνωρίζουμε ότι στο Κοινοβούλιο και την ΕΕ έχουν δοθεί νέες αρμοδιότητες. " Επιτροπή είναι πλέον υπεύθυνη. Ως εκ τούτου, πρέπει και αυτή να έχει πρόσβαση στα έγγραφα. Πρέπει να αυξηθεί η διαφάνεια. Πολλές από τις συμφωνίες αυτές συντάχθηκαν σε μια εποχή κατά την οποία δεν υπήρχε καμία σχεδόν υπόθεση επίλυσης διαφορών. Σήμερα έχουμε περισσότερες από 300 υποθέσεις και υπό εξέλιξη διαδικασίες. Πρέπει, επομένως, να είναι ανοιχτές σε καλύτερο έλεγχο. Δεν μπορούμε να συνεχίσουμε με την απόλυτη αυτή μυστικότητα και ελπίζω ειλικρινά ότι, ανεξάρτητα από το τι σκεφτόμαστε για τον εν λόγω σύνδεσμο μεταξύ πολιτικής και επενδύσεων, στο θέμα της διαφάνειας μπορούμε να είμαστε ενωμένοι και να υπερασπιζόμαστε τη διαφάνεια και τις νέες αρμοδιότητες που μας εκχώρησε η Συνθήκη. Ελπίζω πραγματικά ότι αυτό θα συμβεί. Ελπίζω, επομένως, ότι η τροπολογία 13 θα λάβει στήριξη. Χωρίς αυτή, δεν θα έχουμε κανέναν απολύτως δημοκρατικό έλεγχο επί των συγκεκριμένων διαδικασιών. Τον χρειαζόμαστε προκειμένου να διατηρήσουμε και να προασπίσουμε την ασφάλεια δικαίου.
<P>
Διαπιστώνεται επίσης μια τάση και σε πολλές άλλες χώρες όπως οι "νωμένες Πολιτείες, η Αυστραλία και ο Καναδάς, για παράδειγμα, όσον αφορά την επανεξέταση και ανανέωση των συμφωνιών τους. Θα είναι θετικό να μπορέσουμε να συμφωνήσουμε όσον αφορά την επικαιροποίηση των υφιστάμενων μηχανισμών επίλυσης διαφορών και των δικαστικών διαδικασιών διότι είναι ξεπερασμένες και πρέπει να εκσυγχρονιστούν και να καταστούν περισσότερο διαφανείς. Τότε θα διαθέτουμε μια επενδυτική πολιτική για το μέλλον. Αυτή θα εξεταστεί σε διαφορετικό πλαίσιο - τη συζήτηση για το μέλλον το ίδιο.
<SPEAKER ID="185" NAME="Karel De Gucht" LANGUAGE="EN">
Κυρία Πρόεδρε, ο κανονισμός σχετικά με τις μεταβατικές ρυθμίσεις στο πλαίσιο διμερών επενδυτικών συμφωνιών αποτελεί σημαντική νομοθετική πρωτοβουλία. " Συνθήκη της Λισαβόνας ανέθεσε στην Ένωση μια νέα αποκλειστική αρμοδιότητα ως προς τις άμεσες ξένες επενδύσεις.
<P>
" συνέχιση της ύπαρξης, από την έναρξη ισχύος της Συνθήκης της Λισαβόνας, άνω των 1.200 διεθνών συμφωνιών που σχετίζονται με επενδύσεις και έχουν συναφθεί από τα κράτη μέλη δεν τίθεται υπό αμφισβήτηση δυνάμει του διεθνούς δικαίου. Ωστόσο, είναι ασυμβίβαστη, δυνάμει της νομοθεσίας της ΕΕ, με τη νέα αποκλειστική αρμοδιότητα ως προς τις άμεσες ξένες επενδύσεις. Ταυτόχρονα, οι συμφωνίες αυτές χρησιμεύουν ως πολύτιμη πηγή νομικής προστασίας για τους ευρωπαίους επενδυτές που δραστηριοποιούνται στο εξωτερικό. Δεδομένου ότι η Συνθήκη της Λισαβόνας δεν περιέχει ρυθμίσεις που αποσαφηνίζουν το καθεστώς των διμερών συμφωνιών, πρέπει να καθιερωθεί ασφάλεια δικαίου για τους επενδυτές που επωφελούνται από τις συμφωνίες αυτές επιτρέποντας τη συνέχισή τους.
<P>
Παρά το γεγονός ότι είναι σημαντικό να εγκριθούν οι υφιστάμενες επενδυτικές συμφωνίες, είναι επίσης σημαντικό να προβλεφθεί η δυνατότητα ανάληψης δράσης μέσω της συνεργασίας για την αντιμετώπιση των σημαντικών ζητημάτων που θα μπορούσαν να προκύψουν σε σχέση με το περιεχόμενο των συμφωνιών και την αλληλεπίδρασή τους με την επενδυτική πολιτική της ΕΕ. Πρέπει να προβλεφθούν κατάλληλοι μηχανισμοί ώστε η δράση της Ένωσης να επιτρέπει την ανάπτυξη και εφαρμογή της πολιτικής σε επίπεδο ΕΕ. Αντιλαμβάνομαι ότι, όσον αφορά την πρόταση της Επιτροπής, το πεδίο της δράσης αυτής αποτελεί το δυσκολότερο θέμα - για το Κοινοβούλιο και ακόμη περισσότερο για το Συμβούλιο.
<P>
Συνεπώς, η πρόκληση που αντιμετωπίζουμε στο θέμα αυτό είναι να βρεθεί μια λύση η οποία κατοχυρώνει τις αρχές που μόλις περιέγραψα και είναι αποδεκτή τόσο από το Κοινοβούλιο όσο και το Συμβούλιο. Συνειδητοποιούμε, από την άποψη αυτή, ότι εξακολουθούν να υπάρχουν κάποια σημαντικά κενά που πρέπει να γεφυρωθούν μεταξύ των θεσμικών οργάνων, όμως, σε τελική ανάλυση, θα πρέπει να εξευρεθεί συμβιβαστική λύση προς το συμφέρον της ΕΕ και των επενδυτών της.
<P>
Πιστεύουμε ότι οι τροπολογίες που εγκρίθηκαν από την Επιτροπή Διεθνούς Εμπορίου αποτελούν βάση για την εξεύρεση μιας τέτοιας λύσης. Διατηρούν τη θεμελιώδη εμπιστοσύνη στην πρόταση της Επιτροπής αλλά, ταυτόχρονα, επιδιώκουν μια πιθανή συμβιβαστική λύση. Σημειώνουμε με ικανοποίηση στο σημείο αυτό ότι τα άρθρα 5 και 6 εξακολουθούν να παρέχουν στην Επιτροπή την εξουσία επανεξέτασης των επενδυτικών συμφωνιών και ανάκλησης της άδειας σε περίπτωση που οι συμφωνίες αυτές δημιουργούν μεγάλα προβλήματα.
<P>
Λαμβάνοντας υπόψη τις θέσεις των κυριότερων πρωταγωνιστών σε αυτήν τη διαδικασία, θα πρέπει όλοι να επιδείξουμε κάποιο επίπεδο ευελιξίας. " Επιτροπή είναι έτοιμη να διαδραματίσει τον ρόλο της και προτίθεται να είναι ευέλικτη και να διευκολύνει την επίτευξη συμφωνίας μεταξύ του Κοινοβουλίου και του Συμβουλίου, όμως αυτό δεν μπορεί να συμβεί με οιοδήποτε κόστος. Θα είμαστε σε εγρήγορση σχετικά με τις βασικές αρχές της πρότασής μας. " ύπαρξη των διμερών επενδυτικών συμφωνιών πρέπει να κατοχυρωθεί, ταυτόχρονα όμως δεν μπορούμε να επικροτούμε συμφωνίες άνευ όρων εάν δημιουργούν σημαντικά προβλήματα.
<P>
" Επιτροπή συμμερίζεται πλήρως την αίσθηση του Κοινοβουλίου ότι η αρμοδιότητα για τις επενδύσεις θα πρέπει να ασκείται κατά κύριο λόγο σε επίπεδο ΕΕ, στηρίζουμε δε τον στόχο του εξευρωπαϊσμού των διαπραγματεύσεων για τις επενδύσεις. Ωστόσο, πρέπει να καταστεί σαφές ότι η Επιτροπή δεν θα είναι σε θέση να διαπραγματευτεί με όλες τις χώρες που έχουν θέσει ως στόχο επενδυτικής προστασίας τα κράτη μέλη. Τα κράτη μέλη μας έχουν συνάψει συνθήκες για επενδύσεις με περισσότερες από 100 χώρες. " αντικατάσταση αυτών θα γίνει φυσικά σταδιακά, κάτι που θα χρειαστεί χρόνια. Γι' αυτό έχει σημασία η σύσταση ενός αποτελεσματικού μηχανισμού που θα εξουσιοδοτεί τα κράτη μέλη υπό ορισμένες προϋποθέσεις να συνεχίσουν να διαπραγματεύονται και να συνάπτουν διμερείς επενδυτικές συμφωνίες. Ένας τέτοιος μηχανισμός θα πρέπει να σέβεται τις διαδικασίες και τα προνόμια των ενεχόμενων θεσμικών οργάνων.
<P>
Τέλος, πρέπει να τονιστεί ότι προσεγγίζουμε ένα αποφασιστικό στάδιο της νομοθετικής διαδικασίας και ότι ο χρόνος καθίσταται σημαντικότατος παράγοντας. Είναι σημαντικός διότι όσο περισσότερο χρόνο χρειαστεί η έγκριση του κανονισμού τόσο περισσότερο θα διαρκέσει η μεταβατική περίοδος, με πιθανότητα να δημιουργηθεί νομική αβεβαιότητα για τους επενδυτές. Ελπίζω ότι μετά την ψηφοφορία το Κοινοβούλιο και το Συμβούλιο θα μπορέσουν να συναντηθούν για την εξεύρεση έγκαιρης συμφωνίας ως προς το θέμα αυτό. Είμαστε έτοιμοι να τους στηρίξουμε ενεργά σε αυτήν την προσπάθεια.
<SPEAKER ID="186" NAME="Paweł Zalewski" LANGUAGE="PL">
Κυρία Πρόεδρε, θα ήθελα να ξεκινήσω ευχαριστώντας τον κ. Schlyter ο οποίος, ως ο κύριος εισηγητής, δημιούργησε το κατάλληλο πλαίσιο εργασίας εντός του οποίου κινήθηκε η επιτροπή προκειμένου να καταρτιστεί πρόταση η οποία θα επιτύχει -και πέτυχε- την πλειοψηφία της επιτροπής. Όπως ανέφερε ο κ. Schlyter, ότι και αν συμβεί αύριο -κανείς δεν γνωρίζει τα αποτελέσματα της ψηφοφορίας- ελπίζω ότι θα αντικατοπτρίζουν τα όσα έπραξε η επιτροπή. " δημιουργία κοινής επενδυτικής πολιτικής για την Ευρωπαϊκή Ένωση αποτελεί ένα σημαντικότατο βήμα προόδου προς την ολοκλήρωση της Ευρωπαϊκής Ένωσης. Εάν οι επιχειρήσεις εντός της Ευρωπαϊκής Ένωσης συναγωνίζονται από κοινού στο ίδιο πλαίσιο, υπό τις ίδιες αρχές, το ίδιο πρέπει να ισχύει και στο εξωτερικό· πρέπει να διαθέτουν το ίδιο σύστημα νομικής προστασίας.
<P>
Συμφωνώ επίσης με τον κ. De Gucht. Χαίρομαι ειλικρινά που υποστηρίζει την πρόταση την οποία διαπραγματεύθηκε η επιτροπή διότι αποτελεί πραγματικά πολύ καλό συμβιβασμό ανάμεσα σε διάφορες θέσεις: συμβιβασμό ανάμεσα στην άποψη της Επιτροπής αφενός και τις γνωμοδοτήσεις που υπέβαλαν τα κράτη μέλη ενώ, αφετέρου, είναι συμβατή με τα συμφέροντα των επενδυτών, πάνω απ' όλα όμως διανοίγει καλές προοπτικές για την κοινοτική επενδυτική πολιτική στο μέλλον εξυπηρετώντας την Ένωση στο σύνολό της. Είναι πολύ σημαντικό το γεγονός ότι θεσπίζουμε ένα νέο σύστημα ξεκινώντας με την καθιέρωση μιας σταθερής νομικής βάσης η οποία εδράζεται στις συμφωνίες που ισχύουν σήμερα και οι οποίες αποτέλεσαν το αντικείμενο διαπραγματεύσεων από τα κράτη μέλη, έτσι ώστε να μπορέσει επιτέλους να καθιερωθεί ένα κοινό σύστημα προστασίας για ολόκληρη την Ευρωπαϊκή Ένωση. Είναι σημαντικό να επιτευχθεί γρήγορα συμφωνία με το Συμβούλιο για το ψήφισμα επί του οποίου θα ψηφίσουμε αύριο. Αυτό είναι κάτι πολύ σημαντικό. Ελπίζω ότι θα συμβεί εφέτος με την ενεργό συμμετοχή και στήριξη της Επιτροπής.
<SPEAKER ID="187" NAME="Monika Flašíková Beňová" LANGUAGE="SK">
Κυρία Πρόεδρε, κύριε Επίτροπε, κυρίες και κύριοι. Στην εποχή της παγκοσμιοποιημένης οικονομίας, η κοινή εμπορική πολιτική της Ευρωπαϊκής Ένωσης μάς φαίνεται ουσιαστικά αυτονόητη.
<P>
Υπό το πρίσμα αυτό, εξίσου φυσιολογική φαίνεται και μια πρωτοβουλία για τον συντονισμό της επενδυτικής πολιτικής από την Ευρωπαϊκή Ένωση. Το σημερινό σύστημα, το οποίο στηρίζεται σε πολυάριθμες επικαλυπτόμενες και μερικές φορές αντικρουόμενες διμερείς επενδυτικές συμφωνίες των κρατών μελών θα πρέπει να αντικατασταθεί εντός εύλογου χρονικού διαστήματος με ένα νέο πλαίσιο επενδυτικών συμφωνιών της Ευρωπαϊκής Ένωσης το οποίο θα συνάδει με τους οριζόντιους στόχους των κοινοτικών πολιτικών. Προσωπικά, θα ήμουν υπέρ του να δοθεί έμφαση κυρίως στην αναπτυξιακή πολιτική. Συμφωνώ με τον εισηγητή ότι η μετάβαση στο νέο καθεστώς δεν θα πρέπει να πραγματοποιηθεί εν μία νυκτί αλλά να διεξαχθεί στο πλαίσιο προκαθορισμένης μεταβατικής περιόδου, η διάρκεια και οι κανόνες της οποίας πρέπει να καθοριστούν εκ των προτέρων έτσι ώστε να αποφευχθεί τυχόν νομική αβεβαιότητα. Χωρίς ένα τέτοιο χρονοδιάγραμμα ο κανονισμός θα επιτρέψει την ανάδυση παράλληλων και ενδεχομένως ασυμβίβαστων επενδυτικών σχημάτων.
<P>
Το μόνο που εξυπηρετεί μια αρκούντως μακρά μεταβατική περίοδος είναι να καταστεί η επ' αόριστον δυαδικότητα στην επενδυτική πολιτική της ΕΕ απαράδεκτη για το Κοινοβούλιο, δεδομένου ότι η Συνθήκη για τη Λειτουργία της Ευρωπαϊκής Ένωσης ορίζει ότι η επενδυτική πολιτική εναπόκειται πλήρως στην αρμοδιότητα της Ευρωπαϊκής Ένωσης.
<SPEAKER ID="188" NAME="Niccolò Rinaldi" LANGUAGE="IT">
Κυρία Πρόεδρε, κύριε Επίτροπε, κυρίες και κύριοι, είμαι ευγνώμων στον κ. Schlyter για την εξαιρετική έκθεσή του σχετικά με ένα ευαίσθητο θέμα για το οποίο είναι απαραίτητη σε μεγάλο βαθμό η κοινή λογική. Δεν μπορούν να αντικατασταθούν όλες οι επενδυτικές συμφωνίες με ευρωπαϊκές, όμως ούτε καν η Επιτροπή δεν μπορεί να αγνοεί τις συμφωνίες που παραβιάζουν τις ευρωπαϊκές διατάξεις, συμφωνούμε δε με τον εισηγητή για την έμφαση που δίδεται στη διαφάνεια.
<P>
Στην ιδανική περίπτωση, θα έπρεπε να υπάρχει μια διάταξη που καταργεί αυτόματα τις 1.200 συμφωνίες που ισχύουν σήμερα. Δυστυχώς, όμως, αυτό θα σήμαινε νομική αβεβαιότητα για τους επενδυτές και πάρα πολλή δουλειά, ενδεχομένως, για την Επιτροπή. Οι τροπολογίες μας στην Επιτροπή Διεθνούς Εμπορίου πέτυχαν, πρώτον, τη διασφάλιση ότι οι εξουσίες της Επιτροπής θα γίνουν πλήρως σεβαστές και, δεύτερον, την αναφορά ότι θα πρέπει να κατοχυρώνεται η ασφάλεια δικαίου.
<P>
Μερικές από τις τροπολογίες επί των οποίων θα ψηφίσουμε αύριο στην Ολομέλεια ενδέχεται να μεταβάλουν πλέον τον συμβιβασμό αυτόν και την ισορροπία, καλώ δε τους συναδέλφους μου βουλευτές, και ιδίως τον εισηγητή και τους σκιώδεις εισηγητές, να καταλήξουμε σε ένα ισορροπημένο μέτρο που θα είναι αποδεκτό από όλους.
<SPEAKER ID="189" NAME="Helmut Scholz" LANGUAGE="DE">
Κυρία Πρόεδρε, κύριε De Gucht, κυρίες και κύριοι, θα ήθελα και εγώ να ευχαριστήσω τον εισηγητή κ. Schlyter για τη σκληρή εργασία του και την προσπάθειά του, στο πνεύμα του Ευρωπαϊκού Κοινοβουλίου, να βρεθεί ένας ικανοποιητικός συμβιβασμός για όλες τις πλευρές, καθώς και για την αναζήτηση της βέλτιστης λύσης και την ανάπτυξη αυτής σε βάση συνεργασίας. Δεν είναι απλό το ζήτημα.
<P>
Πρόκειται για την κοινή επενδυτική πολιτική της Ευρωπαϊκής Ένωσης στο πλαίσιο της διεθνούς εμπορικής πολιτικής με όλα τα συνακόλουθα αποτελέσματά τους για την κατάσταση στην ΕΕ και τα κράτη μέλη όσον αφορά την κοινωνική και οικονομική πολιτική και την πολιτική απασχόλησης, σταθμίζοντας παράλληλα τα συμφέροντα των χρηματοοικονομικών ομίλων, των μεγάλων εταιρειών και των οικονομικών επιχειρήσεων αφενός και των συνδικάτων και των εργαζομένων αφετέρου.
<P>
Γι' αυτό και είναι σημαντικό μια τέτοια συμφωνία να επιτευχθεί σε δημοκρατική βάση, οι δε πολίτες να διατηρήσουν την εμπιστοσύνη τους στον ελεγκτικό ρόλο του Κοινοβουλίου. Για τον λόγο αυτόν ελπίζω ότι η αυριανή ψηφοφορία θα καταδείξει ότι ο συμβιβασμός που επιδιώχθηκε στηρίζεται από το Κοινοβούλιο.
<SPEAKER ID="190" NAME="William  Dartmouth" LANGUAGE="EN">
Κυρία Πρόεδρε, η Συνθήκη της Λισαβόνας θεωρείται κατά κανόνα συνταγματική στο πεδίο εφαρμογής της· όμως στην περίπτωση αυτή έχουμε παράδειγμα του πώς η Συνθήκη της Λισαβόνας θα έχει αντίκτυπο, και μάλιστα αρνητικό αντίκτυπο, στο εμπόριο των κρατών μελών. Γνωρίζω ότι συζητούμε για μεταβατικές ρυθμίσεις, όμως αυτό που έχει σημασία είναι ότι η Συνθήκη της Λισαβόνας αφαίρεσε από τα κράτη μέλη το δικαίωμα να διαπραγματεύονται διμερείς επενδυτικές συμφωνίες.
<P>
Κάποια στιγμή στο μέλλον, και δεν είναι ακόμα σαφές πότε, οι διμερείς επενδυτικές συμφωνίες θα εμπίπτουν στην αρμοδιότητα της Επιτροπής. Λόγω της Λισαβόνας, οι επενδυτικές συνθήκες θα μπορούν να καταστούν μέσο για τους πολιτικούς στόχους της Επιτροπής - και όχι μόνο της Επιτροπής: μπορούμε να είμαστε απολύτως βέβαιοι ότι οι Πράσινοι θα προσπαθήσουν να προωθήσουν το πολιτικό τους πρόγραμμα, και το έχουμε διαπιστώσει αυτό στις εμπορικές συνθήκες κατ' επανάληψη. Θα γίνουν προσπάθειες η κάθε επενδυτική συνθήκη να περιλαμβάνει ολόκληρο το πράσινο θεματολόγιο.
<P>
Οι Πράσινοι είναι πλέον ταλαντούχοι πολιτικοί - και το δηλώνω αυτό με θαυμασμό. Συχνά θα επιτυγχάνουν και, κατά συνέπεια, οι επενδύσεις και ως εκ τούτου το εμπόριο σε όλα τα κράτη μέλη θα είναι δέσμια και θα χωλαίνουν. Αντίθετα, οι χώρες εκτός της ΕΕ δεν θα υπόκεινται στην πράσινη παντομίμα των Εντ, εάν θυμάστε τους χαρακτήρες αυτούς στον "Άρχοντα των δακτυλιδιών". Όλα αυτά είναι πολύ, πολύ καταθλιπτικά.
<SPEAKER ID="191" NAME="Daniel Caspary" AFFILIATION="PPE">
(DE) Κυρία Πρόεδρε, η ασφάλεια των επενδύσεων τόσο στο εσωτερικό όσο και στο εξωτερικό είναι καίριας σημασίας για την οικονομική ανάπτυξη και της Ευρώπης και των αντίστοιχων χωρών εταίρων. Ο μόνος τρόπος για την εξασφάλιση των υφιστάμενων θέσεων εργασίας ή τη δημιουργία νέων θέσεων απασχόλησης είναι η κατοχύρωση των επενδύσεων.
<P>
Γι' αυτό υπάρχουν δύο θέματα που θεωρώ σημαντικά. Πρώτον, οι περισσότερες από χίλιες υπάρχουσες συμφωνίες πρέπει να διατηρηθούν. Δεν υπάρχει κανένα νόημα να βυθιστούν οι επενδυτές, τα κράτη μέλη και οι υπόλοιποι σε μια κατάσταση νομικής αβεβαιότητας.
<P>
Δεύτερον, και αυτό είναι ιδιαίτερα σημαντικό για εμάς: στο μέλλον, θα πρέπει να διαθέτουμε πολλές κοινές ευρωπαϊκές συμφωνίες που θα ισχύουν και για τα 27 κράτη μέλη και τους επενδυτές από τα κράτη μέλη αυτά έτσι ώστε να έχουμε επίσης ενιαίο επίπεδο προστασίας εντός της ευρωπαϊκής εσωτερικής αγοράς.
<P>
Για τον λόγο αυτόν, αισθάνομαι πραγματικά ευγνώμων προς τους συναδέλφους μου βουλευτές -τον κ. Schlyter, καθώς και τους κυρίους Zalewski, Sturdy και Rinaldi- διότι επιδίωξαν και πέτυχαν την εξεύρεση ευρείας συναίνεσης. Νομίζω ότι θα ήταν θετικό οι άλλες Ομάδες να επανεξετάσουν το ζήτημα αυτό και να αναγνωρίσουν ότι η συμβιβαστική λύση που έχει τεθεί στο τραπέζι των διαπραγματεύσεων αποτελεί πραγματικά πολύ καλή λύση η οποία προσπαθεί να καλύψει όλες τις ανάγκες.
<P>
Όσο για τη δική μου Ομάδα, θα ήθελα να δηλώσω σαφώς για μια ακόμη φορά ότι επιθυμούμε μια καλή λύση για τους επενδυτές, τους εργαζόμενους και τα κράτη μέλη. Επιδιώκουμε ταχείες διαπραγματεύσεις με το Συμβούλιο έτσι ώστε το θέμα να μην παραταθεί ασκόπως, αλλά να βρεθεί λύση σύντομα.
<P>
Λόγω των διαφορών μεταξύ των Ομάδων, η Ομάδα μου υποστηρίζει την ολοκλήρωση της πρώτης ανάγνωσης εντός της εβδομάδας. Τέλος, θα ήθελα να προσθέσω ότι είμαστε ανοικτοί στην εξεύρεση ταχείας λύσης στη δεύτερη ανάγνωση -και θα ήμασταν ευγνώμονες εάν συνέβαινε αυτό- με άλλα λόγια προτείνουμε, αντί να ακολουθηθεί η συνήθης διαδικασία της δεύτερης ανάγνωσης, να προσπαθήσουμε για την επίτευξη της λεγόμενης συμφωνίας σε πρώιμη δεύτερη ανάγνωση.
<P>
Για άλλη μια φορά θα ήθελα να ευχαριστήσω όλους τους εμπλεκόμενους. Νομίζω ότι με την υιοθέτηση της παρούσας νομοθετικής διαδικασίας η Επιτροπή Διεθνούς Εμπορίου καταδεικνύει ότι είμαστε σε θέση να αντιμετωπίζουμε περίπλοκα ζητήματα και πολύπλοκους φακέλους μέσα σε εύλογο χρονικό διάστημα.
<SPEAKER ID="192" NAME="George Sabin Cutaş" AFFILIATION="S&amp;D">
(RO) Κυρία Πρόεδρε, η εμπορική πολιτική έχει περιέλθει από το 2009 στην αποκλειστική αρμοδιότητα της Ευρωπαϊκής Ένωσης, πρέπει δε να εξευρεθεί τώρα κοινός παρονομαστής για μεγάλο μέρος της εξωτερικής επενδυτικής πολιτικής.
<P>
Θα υπάρξει επομένως μεταβατική περίοδος κατά τη διάρκεια της οποίας οι αρμοδιότητες που αφορούν τις διμερείς επενδυτικές συμφωνίες μεταξύ των κρατών μελών και τρίτων χωρών θα μεταφερθούν σε κοινοτικό επίπεδο. Βάσει της κατάστασης αυτής πιστεύω ότι η έγκριση διαδικασίας σε επίπεδο ΕΕ για τον έλεγχο και την αναθεώρηση των διμερών επενδυτικών συμφωνιών είναι προτιμότερη από την επίσημη διακυβερνητική διευθέτηση. Ο ρόλος της ολοκλήρωσης της εφαρμογής των αλλαγών πρέπει να δοθεί στην Ευρωπαϊκή Επιτροπή και όχι στα κράτη μέλη έτσι ώστε να διασφαλιστεί η προστασία του κοινού συμφέροντος.
<P>
Για τον λόγο αυτόν το ευρωπαϊκό εκτελεστικό όργανο οφείλει να εγγυηθεί τόσο την ασφάλεια δικαίου για τους επενδυτές που πρόκειται να επηρεαστούν από τη διαδικασία μετάβασης όσο και ισοδύναμους επενδυτικούς όρους για τις επιχειρήσεις από όλα τα κράτη μέλη της Ευρωπαϊκής Ένωσης.
<SPEAKER ID="193" NAME="Bastiaan Belder" AFFILIATION="EFD">
(NL) Κυρία Πρόεδρε, οι Κάτω Χώρες, το κράτος μέλος καταγωγής μου, υπήρξαν εμπορικό έθνος επί αιώνες, ο δε Επίτροπος οφείλει να το σέβεται αυτό διότι σχηματίσαμε μία και μόνο χώρα μέσω της συνεργασίας. " ολλανδική επιχειρηματική κοινότητα είναι από τους μεγαλύτερους επενδυτές σε παγκόσμιο επίπεδο. Μάλιστα, οι Κάτω Χώρες έχουν συνάψει 98 διμερείς επενδυτικές συμφωνίες με πολύ υψηλό επίπεδο προστασίας.
<P>
Το προτεινόμενο σύστημα έγκρισης παρέχει στην Επιτροπή υπερβολικά ευρείες εξουσίες όσον αφορά την ανάκληση της έγκρισης από υφιστάμενες επενδυτικές συμφωνίες και πολύ λίγη βεβαιότητα για αυτές. " απειλή ότι τα κράτη μέλη ενδέχεται να χρειαστεί να ακυρώσουν τις υφιστάμενες διμερείς επενδυτικές τους συμφωνίες με πρωτοβουλία της Επιτροπής προτού η ΕΕ συνάψει νέα συμφωνία με ισοδύναμο επίπεδο προστασίας είναι απαράδεκτη. Οι εγκρίσεις θα πρέπει να ανακαλούνται μόνον αφού η ΕΕ έχει διαπραγματευτεί μια νέα συμφωνία με ανάλογο επίπεδο προστασίας.
<SPEAKER ID="194" NAME="Godelieve Quisthoudt-Rowohl" AFFILIATION="PPE">
(DE) Κυρία Πρόεδρε, υπάρχουν τέσσερα θέματα που θα ήθελα να εξετάσω πολύ σύντομα. Το πρώτο είναι ότι το σχέδιο αυτό θα πρέπει να εμπίπτει σε μια ευρύτατη κατηγορία που θα εγγυάται την ασφάλεια και αξιοπιστία για τους επενδυτές οι οποίοι επιθυμούν να επενδύσουν στην ΕΕ, καθώς και για τους επενδυτές της ΕΕ που επιθυμούν να επενδύσουν αλλού. Και οι δύο ομάδες θα πρέπει να είναι σε θέση να βασίζονται στη στήριξη των υφιστάμενων συμβάσεων.
<P>
Δεύτερον: ενώ πρέπει να είμαστε ευγνώμονες στον εισηγητή για το πραγματικά ολοκληρωμένο έργο του, θα πρέπει να αποφεύγεται η προσπάθεια υπερφόρτωσης των εμπορικών συμφωνιών. Πρέπει να αντικρούσω τον εισηγητή διότι πρόκειται για αρκετά συνηθισμένη διαδικασία για την αντιμετώπιση των διαφορών απόψεων σε επίπεδο επιτροπής ή σε κοινοβουλευτικό επίπεδο, και δεν μπορούν να διευθετηθούν τα πάντα με συμβιβασμούς. Ως εκ τούτου, θα ήθελα να ευχαριστήσω τον εισηγητή για την αμεροληψία του κατά τη συνεργασία μας. Ας αναμένουμε την εξέλιξη της ψηφοφορίας αύριο.
<P>
Τρίτον, επικροτώ τη δήλωση του κ. De Gucht ότι η Επιτροπή δεν θέτει υπό αμφισβήτηση τις υφιστάμενες συμφωνίες. Αυτό δεν σημαίνει ότι η ΕΕ δεν πρέπει να συνάψει γρήγορα νέες συμφωνίες τώρα που η Ένωση ανασυστάθηκε βάσει της Συνθήκης της Λισαβόνας. Ωστόσο, εάν ο κ. De Gucht πιστεύει ότι όντως έτσι έχει η κατάσταση, είναι βέβαιο ότι θα συμφωνήσει με τη σημαντική αποδυνάμωση του οργάνου για την εξέταση των υφιστάμενων συμφωνιών, επί της οποίας ψηφίσαμε σε τροπολογία, και με τον περιορισμό των λόγων ανακλήσεως της έγκρισης σε τέσσερα σαφή κριτήρια.
<P>
Και έρχομαι τώρα στο τελευταίο μου ζήτημα: έχει καταστεί απολύτως σαφές στις συζητήσεις αυτές αλλά και κατά τη διάρκεια των εργασιών της επιτροπής ότι υπάρχουν διαφορετικά συμφέροντα που διακυβεύονται στο θέμα αυτό, ανάλογα με το πόσο πολλές διμερείς συμφωνίες έχει συνάψει η χώρα του καθενός. Για τον λόγο αυτόν είναι καλό να οριστεί με σαφήνεια μεταβατική περίοδος στην παρούσα οδηγία.
<SPEAKER ID="195" NAME="John Bufton" AFFILIATION="EFD">
(EN) Κυρία Πρόεδρε, από τις 2.500 περίπου διμερείς επενδυτικές συμφωνίες στον κόσμο, οι 1.500 αφορούν κράτη μέλη της ΕΕ. Το εξωτερικό εμπόριο και οι επενδύσεις είναι απαραίτητες για την οικονομική ανάκαμψη. Αμφιβάλλω εάν πολλές αγορές του εξωτερικού εμπιστεύονται τη σύναψη δέσμης μέτρων για το εμπόριο με την ΕΕ υπό το πρίσμα του προβληματικού ευρώ και των αποτυχημένων προσπαθειών της Επιτροπής να διασώσει τις οικονομίες τριών από τα κράτη μέλη της. Τι είδους επιπτώσεις θα έχει η αποκλειστική αρμοδιότητα της ΕΕ επί των διμερών επενδύσεων στα κράτη μέλη;
<P>
Το "νωμένο Βασίλειο έχει εμπορικό έλλειμμα σε σχέση με την ΕΕ και στηρίζεται σε διαπραγματεύσεις με τρίτες χώρες, πολλές από τις οποίες ισχύουν εδώ και χρόνια και αφορούν την Κοινοπολιτεία των Εθνών μας.
<P>
Είμαι συγκλονισμένος από το γεγονός ότι η ΕΕ επιδιώκει την εφαρμογή μηχανισμού για την προσφορά εθνικών δεσμών μέτρων σε επίπεδο Ένωσης με πλειοψηφία υπονομεύοντας την ικανότητα των επιμέρους κρατών μελών να αποκτούν ή να διατηρούν πλεονεκτήματα που ενδέχεται να στηρίζουν ουσιαστικά τις εγχώριες οικονομίες. Θα ήθελα να ρωτήσω την Επιτροπή εάν πραγματικά αναγνωρίζει την αρχή pacta sunt servanda στο διεθνές δίκαιο.
<SPEAKER ID="196" NAME="Γεώργιος Παπαστάμκος" AFFILIATION="PPE">
Κυρία Πρόεδρε, η καθιέρωση μιας κοινής εξωτερικής πολιτικής επενδύσεων που θα διασφαλίζει ίσους όρους μεταχείρισης όλων των ευρωπαίων επενδυτών είναι ιδιαιτέρως σημαντική. Ωστόσο, μέχρις ότου καταστεί δυνατή η σύναψη επενδυτικών συμφωνιών σε επίπεδο Ένωσης, θα πρέπει να αποτραπεί το νομικό κενό, η νομική αβεβαιότητα όπως είπε ο κύριος Caspary, και να υπάρξει η απαιτούμενη ασφάλεια δικαίου υπέρ των ευρωπαίων επενδυτών. Επισημαίνω ότι η νομοθεσία των κρατών μελών της Ένωσης σε συνδυασμό με την ενωσιακή νομοθεσία παρέχουν κάθε αναγκαία εγγύηση στους επενδυτές τρίτων χωρών. Αντιστρόφως, η εξασφάλιση υψηλού επιπέδου προστασίας των ευρωπαίων, οι οποίοι πραγματοποιούν επενδύσεις σε τρίτες χώρες επιβάλλει τη διατήρηση των ισχυουσών διμερών συμφωνιών που έχουν συνάψει τα κατ' ιδίαν κράτη μέλη της Ένωσης.
<P>
Το σχέδιο κανονισμού, κατά τη γνώμη μου, επ' ουδενί διασφαλίζει την απαιτούμενη ασφάλεια δικαίου. Αναφέρομαι, όλως ιδιαιτέρως, στα σημεία που αφορούν: πρώτον, τη διακριτική ευχέρεια που διατηρεί η Επιτροπή να αποσύρει την εξουσιοδότηση διατήρησης υφισταμένων συμφωνιών ή να εγκρίνει την έναρξη διαπραγματεύσεων για την τροποποίηση ισχυουσών ή τη σύναψη νέων συμφωνιών, δεύτερον, την πρόβλεψη επανεξέτασης του νομικού πλαισίου εντός πενταετίας, και τρίτον, τις εξαιρετικά χρονοβόρες διαδικασίες σύναψης νέων συμφωνιών. Οι τροπολογίες που έχει υιοθετήσει η Επιτροπή Διεθνούς Εμπορίου κινούνται, κατά τη γνώμη μου, προς τη σωστή κατεύθυνση. Επαναλαμβάνω, στόχος θα πρέπει να είναι η διατήρηση των υφισταμένων και η απλούστευση της διαδικασίας σύναψης και θέσης σε εφαρμογή νέων διμερών συμφωνιών.
<SPEAKER ID="197" NAME="Elena Băsescu" AFFILIATION="PPE">
(RO) Κυρία Πρόεδρε, οι επενδυτικές πολιτικές των κρατών μελών πρέπει να εναρμονιστούν σε επίπεδο ΕΕ ως μέρος της κοινής εμπορικής πολιτικής. Τα κράτη μέλη πρέπει να διασφαλίσουν ότι οι διμερείς επενδυτικές συμφωνίες είναι συμβατές με τις αναπτυξιακές πολιτικές της Ένωσης. " Επιτροπή πρέπει να αντικαταστήσει σταδιακά τις υφιστάμενες συμφωνίες με νέες οι οποίες θα προσφέρουν ένα ιδανικό σύστημα για την προστασία των επενδύσεων. Λόγω της επικίνδυνης φύσης των άμεσων ξένων επενδύσεων, πρέπει να κατοχυρωθεί υψηλό επίπεδο ασφάλειας δικαίου κατά τη μεταβατική περίοδο.
<P>
Σε αυτό το πλαίσιο, εκφράζω την ικανοποίησή μου για την προσέγγιση που υιοθέτησαν η Επιτροπή και ο εισηγητής με βάση τη συνύπαρξη. Είναι ζωτικής σημασίας οι διμερείς συμφωνίες να παραμείνουν σε ισχύ και τα κράτη μέλη να είναι σε θέση να ολοκληρώσουν τις διαπραγματεύσεις ή να ξεκινήσουν νέες. Τέλος, στηρίζω τον καθορισμό χρονοδιαγράμματος με προθεσμία για τη μετάβαση από τις διμερείς συμφωνίες των κρατών μελών στις διεθνείς συμφωνίες της ΕΕ.
<SPEAKER ID="198" NAME="Jaroslav Paška" AFFILIATION="EFD">
(SK) Κυρία Πρόεδρε, κύριε Επίτροπε, η προστασία των διασυνοριακών επενδύσεων των κρατών μελών της ΕΕ έχει καταστεί εξαιρετικά πολύπλοκο και ευαίσθητο θέμα μετά την έγκριση της Συνθήκης της Λισαβόνας.
<P>
Οι περισσότερες από 1.200 διμερείς επενδυτικές συμφωνίες που έχουν συναφθεί από τα κράτη μέλη υπό διαφορετικό και συχνά ασύμβατο νομικό καθεστώς πρέπει να τεθούν πλήρως υπό την αιγίδα της Ευρωπαϊκής Ένωσης χωρίς να θιγούν τα δικαιώματα των εμπλεκομένων μερών. " μόνη δυνατή διέξοδος από τη νομική στασιμότητα που θα επέλθει λόγω της μεταβίβασης αρμοδιοτήτων από τα κράτη μέλη προς την Ευρωπαϊκή Ένωση φαίνεται να είναι η αρχή σύμφωνα με την οποία θα επιτρέπεται και στις δύο δέσμες συμφωνιών να συνυπάρχουν κατά τη διάρκεια μιας μεταβατικής περιόδου προκειμένου τα κράτη μέλη να επαναδιαπραγματευθούν τις υφιστάμενες διμερείς συμφωνίες ή, σύμφωνα με την επενδυτική πολιτική της ΕΕ, να ολοκληρώσουν τις διαπραγματεύσεις για τις υπό προετοιμασία συμφωνίες.
<P>
Ακόμη και στην περίπτωση αυτή πρέπει να εξασφαλισθεί η κατάλληλη συνεργασία μεταξύ της Επιτροπής και των κρατών μελών καθ' όλη τη διαδικασία έτσι ώστε να μην υπάρξει καμία απολύτως απώλεια της ασφάλειας δικαίου για τους επενδυτές και τα συμβαλλόμενα μέρη.
<SPEAKER ID="199" NAME="Karel De Gucht" LANGUAGE="EN">
Κυρία Πρόεδρε, θα ήθελα απλώς να θίξω το ζήτημα που τέθηκε από αρκετούς βουλευτές του Σώματος σχετικά με τη συμβατότητα με τις κοινοτικές πολιτικές. Στόχος μας είναι να είμαστε ευέλικτοι και να επιτύχουμε έναν καλό συμβιβασμό για τον μεταβατικό κανονισμό.
<P>
Οι εν λόγω τροπολογίες προχωρούν ακόμη περισσότερο από την αρχική πρόταση της Επιτροπής για τον κανονισμό δεδομένου ότι επεκτείνουν σημαντικά το πεδίο εφαρμογής των μηχανισμών επανεξέτασης και ανάκλησης, οι οποίοι αποτελούν ήδη πηγή μεγάλης ανησυχίας για τα κράτη μέλη και πολλούς βουλευτές του Κοινοβουλίου. Τα νέα αυτά κριτήρια, τα οποία αφορούν ασυμβατότητες με καθιερωμένες κοινοτικές πολιτικές ή τις γενικές αρχές της Ένωσης που καθορίζονται στο άρθρο 21 της Συνθήκης, θα μπορούσε να θεωρηθεί ότι ανοίγουν τον δρόμο για τη συμπερίληψη κάθε είδους πρόσθετων απαιτήσεων που θα έπρεπε να πληρούν οι υφιστάμενες επενδυτικές συμφωνίες. Πιστεύω ότι μια τέτοια προσέγγιση θα συναντούσε την κατηγορηματική αντίθεση των κρατών μελών υπό την έννοια ότι αυξάνει σημαντικά το επίπεδο της νομικής αβεβαιότητας για τους επενδυτές που ωφελούνται από αυτές τις συμφωνίες.
<P>
Για να επιστρέψω στα επόμενα βήματα της εν λόγω διαδικασίας, πιστεύω ότι η αυριανή ψηφοφορία θα αποτελέσει σημαντικό μήνυμα προς όλους τους φορείς που εμπλέκονται στη διαδικασία αυτή, και κυρίως προς το Συμβούλιο όσον αφορά τη νομοθετική διαδικασία. Το αποτέλεσμα της αυριανής ψηφοφορίας θα συζητηθεί με τους υπουργούς κατά τη διάρκεια της δημόσιας συζήτησης την επόμενη Παρασκευή. Την επόμενη Παρασκευή έχουμε Συμβούλιο Εξωτερικών Υποθέσεων σχετικά με το εμπόριο, και αυτό θα είναι ένα από τα θέματα που θα συζητηθούν.
<P>
Ελπίζω -και είμαι βέβαιος- ότι οι ψήφοι σας θα αποτελέσουν τη βάση για την επίτευξη συμφωνίας. Αντιλαμβάνομαι ότι αύριο θα υπάρξει ψηφοφορία επί των τροπολογιών και της έκθεσης στο σύνολό της, όμως -όπως ανέφερε ο κ. Caspary, μεταξύ άλλων- ελπίζω ότι αυτό δεν θα μας εμποδίσει να επιτύχουμε ταχεία συμφωνία σε δεύτερη ανάγνωση.
<SPEAKER ID="200" NAME="Carl Schlyter" LANGUAGE="SV">
Κυρία Πρόεδρε, θα ήθελα να ευχαριστήσω όλους όσοι συμμετείχαν στη συζήτηση. Ήταν δύσκολη. Μερικά ζητήματα που τέθηκαν από την κ. Quisthoudt-Rowohl και άλλους αφορούν την ασφάλεια και τη δικαιοσύνη. Σε αυτό ακριβώς συμφωνούμε όλοι: οι επενδύσεις πρέπει να είναι δίκαιες, οι άνθρωποι πρέπει να έχουν δίκαιη μεταχείριση και θα πρέπει να διαθέτουμε ένα λογικό επίπεδο ασφάλειας. Ταυτόχρονα, δεν μπορούμε να τους υπερπροστατεύουμε σαν παραχαϊδεμένα βρέφη. " κατάσταση ομοιάζει με ναρκοπέδιο μερικές φορές· δεχόμαστε κτυπήματα κατά καιρούς και εξελίσσουμε τις γνώσεις μας. Από την άλλη πλευρά, οι κίνδυνοι πρέπει να είναι ευλόγως προβλέψιμοι και εμείς να είμαστε σε θέση να κατανοούμε τι κινδύνους αναλαμβάνουμε. Εάν είμαστε εξαιρετικά υπερπροστατευτικοί θα διατηρήσουμε τις παλιές μας βιομηχανίες και δεν θα προχωρήσουμε στην αλλαγή και ανανέωση που χρειαζόμαστε διότι δεν θα τολμήσουμε να λάβουμε νέες αποφάσεις. Αυτό θα ήταν ατυχές. Ως εκ τούτου, δεν κατανοώ απολύτως την επίκριση του Επιτρόπου όσον αφορά ορισμένους από τους συμβιβασμούς που κατατίθενται και πάλι εδώ δεδομένου ότι παραπέμπουμε στη Συνθήκη και εσείς είστε αυτοί που ερμηνεύουν το πώς πρέπει να εφαρμοστεί. Γνωρίζουμε πολύ καλά ότι δεν μπορείτε να αναθεωρείτε κάθε επιμέρους συμφωνία και να διερευνάτε τα πάντα, αλλά μπορείτε μόνο να εξετάζετε τις σοβαρές παραβιάσεις.
<P>
Είναι επίσης θετικό ότι συμφωνούμε ότι τα άρθρα 5 και 6 πρέπει να διατηρηθούν. Θα ήταν ατυχές το γεγονός το μόνο μέσο της Επιτροπής για την υποβολή ερωτημάτων επί μιας συμφωνίας να είναι η προσαγωγή του θέματος στο Ευρωπαϊκό Δικαστήριο. Εάν μια συμφωνία τίθεται υπό αμφισβήτηση και το Ευρωπαϊκό Δικαστήριο δηλώνει ότι η συμφωνία είναι άκυρη, εκατοντάδες συμφωνίες καθίστανται αίφνης άκυρες χωρίς προειδοποίηση. Αυτή δεν είναι σίγουρα πρακτική που θα οδηγήσει σε ασφάλεια δικαίου. Είναι σημαντικό να διατηρηθούν τα άρθρα 5 και 6.
<P>
Συμφωνώ απολύτως με τον κ. Caspary ότι οι διαπραγματεύσεις μας πρέπει να διεξαχθούν γρήγορα. Ανεξάρτητα από την εξέλιξη της ψηφοφορίας αύριο, είναι σημαντικό οι διαπραγματεύσεις να διεξαχθούν γρήγορα. Έχω ήδη μιλήσει με την ουγγρική Προεδρία και είναι έτοιμη και πρόθυμη να ασχοληθεί με το θέμα αυτό το συντομότερο μετά την ψηφοφορία. Θα μπορούσε επίσης να καταλήξει σε απόφαση σε πρώτη ανάγνωση, όμως δεν φαίνεται ότι θα συμβεί κάτι τέτοιο στην περίπτωση αυτή.
<P>
Δεν νομίζω ότι ο Earl of Dartmouth χρειάζεται να ανησυχεί ότι οι Πράσινοι θα αναλάβουν την επενδυτική πολιτική. Υπάρχουν πολλές δυνάμεις που επιθυμούν να τη διατηρήσουν ακριβώς όπως ήταν τα τελευταία 50 χρόνια. Πρέπει να δηλώσω ότι ακόμα και αν θαυμάζετε την πολιτική ικανότητά μας να περνούμε προτάσεις, παρακαλούμε να μην υπερβάλλετε. Από την πλευρά μου, θαυμάζω τις ρητορικές σας ικανότητες. Με τη βοήθειά τους, ίσως θα μπορούσαμε να περάσουμε ακόμη περισσότερη πράσινη πολιτική.
<P>
Όπως έχω ήδη αναφέρει, θα πρέπει να ψηφίσουμε αυτήν την εβδομάδα και να διαπιστώσουμε την εξέλιξη. Θα ήθελα να ευχαριστήσω όλους τους συμμετέχοντες και, επίσης, την ουγγρική Προεδρία, με την οποία συναντήθηκα σε αρκετές περιπτώσεις.
<SPEAKER ID="201" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 10 Μαΐου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="201" NAME="Andreas Mölzer" LANGUAGE="DE">
Έχει γίνει προσπάθεια τόσο σε επίπεδο ΠΟΕ όσο και ΟΟΣΑ για την εισαγωγή εκτενών πολυεθνικών κανονισμών για τις άμεσες ξένες επενδύσεις, οι οποίοι θα ισχύουν για όλους τους οικονομικούς τομείς. " νομική προστασία που παρέχεται από τις διμερείς επενδυτικές συμφωνίες (ΔΕΣ) είναι σημαντική για τη διασφάλιση ότι οι επιχειρήσεις ενθαρρύνονται να αναλάβουν τον κίνδυνο επένδυσης στο εξωτερικό, η οποία μπορεί να κοστίσει πολλά εκατομμύρια. " ΕΕ αποτελεί τόσο αποδέκτη όσο και πάροχο άμεσων ξένων επενδύσεων. Μένει να διαπιστωθεί εάν η κίνηση για τον συντονισμό των 200 και άνω ΔΕΣ που ισχύουν στην Ευρωπαϊκή Ένωση θα μπορέσει τελικά να επιλύσει το πρόβλημα σύμφωνα με το οποίο δεσμευτικές αποφάσεις διαιτησίας περί ΔΕΣ που βασίζονται στο διεθνές δίκαιο συνεπάγονται δεσμεύσεις από τα κράτη μέλη προς τους επενδυτές οι οποίες οδηγούν σε διαδικασίες επί παραβάσει της Συνθήκης ΕΕ. Οι άμεσες επενδύσεις σίγουρα δεν είναι η θαυματουργή θεραπεία που ισχυρίστηκαν κάποιοι κατά τη διάρκεια του οικονομικού μετασχηματισμού της Κεντρικής και Ανατολικής Ευρώπης, για παράδειγμα. Αν και πρέπει να επικροτήσουμε την ενίσχυση της προβλεψιμότητας σε σχέση με τις ευκαιρίες άμεσων ξένων επενδύσεων για τους επενδυτές της ΕΕ, δεν θα πρέπει να παραβλέψουμε και τις πιθανές αρνητικές πτυχές της επενδυτικής πολιτικής, για παράδειγμα τον φόβο του τοπικού πληθυσμού για απολύσεις και περικοπές μισθών λόγω της εξωτερικής ανάθεσης και της μετεγκατάστασης της παραγωγής. Ομοίως, πρέπει να καταστήσουμε σαφές προς τις αναπτυσσόμενες χώρες ότι, εάν πληρούνται οι θεμελιώδεις θεσμικές απαιτήσεις όπως τα σαφή δικαιώματα ιδιοκτησίας, η ανεξαρτησία του δικαστικού συστήματος και η πολιτική σταθερότητα, οι άμεσες ξένες επενδύσεις μόνο να βελτιώσουν μπορούν το βιοτικό επίπεδο. Πιστεύω ότι υπάρχει έλλειψη ειλικρίνειας σε σχέση με αυτήν την ψευδο-ανθρωπιστική αναπτυξιακή βοήθεια.

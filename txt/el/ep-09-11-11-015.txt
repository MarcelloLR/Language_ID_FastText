<CHAPTER ID="015">
Συμπεράσματα του Ευρωπαϊκού Συμβουλίου της 29ης-30ής Οκτωβρίου 2009, περιλαμβανομένων της εντολής και των διορισμών του Προέδρου του Ευρωπαϊκού Συμβουλίου και του Υπάτου Εκπροσώπου της Ένωσης για τις εξωτερικές υποθέσεις και την πολιτική ασφαλείας/αντιπροέδρου της Επιτροπής, καθώς και της δομής της νέας Επιτροπής (συνέχεια της συζήτησης)  
<SPEAKER ID="060" NAME="Πρόεδρος">
" ημερήσια διάταξη προβλέπει τη συνέχιση της συζήτησης σχετικά με την έκθεση του Ευρωπαϊκού Συμβουλίου και τη δήλωση της Επιτροπής για τα συμπεράσματα του Ευρωπαϊκού Συμβουλίου της 29ης-30ής Οκτωβρίου 2009, περιλαμβανομένων της εντολής και των διορισμών του Προέδρου του Ευρωπαϊκού Συμβουλίου και του Υπάτου Εκπροσώπου της Ένωσης για τις εξωτερικές υποθέσεις και την πολιτική ασφαλείας/αντιπροέδρου της Επιτροπής, καθώς και της δομής της νέας Επιτροπής.
<SPEAKER ID="061" NAME="Elmar Brok" AFFILIATION="PPE">
(DE) Κύριε Πρόεδρε, αξιότιμη Επιτροπή, κυρία Προεδρεύουσα του Συμβουλίου, η ομιλία του κ. Borghezio ήταν χαρακτηριστική -αυτοί οι ευρωσκεπτικιστές δεν μπορούν να ξεχωρίσουν το Συμβούλιο της Ευρώπης από την Ευρωπαϊκή Ένωση- καθώς η απόφαση για τους σταυρούς εκδόθηκε από το Ευρωπαϊκό Δικαστήριο Ανθρωπίνων Δικαιωμάτων που υπάγεται στο Συμβούλιο της Ευρώπης. Αυτό δεν θα μπορούσε να συμβεί βάσει του Χάρτη των Θεμελιωδών Δικαιωμάτων.
<P>
Ωστόσο, θα ήθελα να σχολιάσω ορισμένα σημεία της τρέχουσας συζήτησης. Θεωρώ ότι η σουηδική Προεδρία επέφερε την ολοκλήρωση της διαδικασίας κύρωσης με μεγάλη ευαισθησία και στοχευμένο τρόπο, τη στιγμή βεβαίως που η εν λόγω διαδικασία έπρεπε να ολοκληρωθεί από τέσσερις χώρες κατά τη διάρκεια της θητείας της. Θα ήθελα να εκφράσω την ευγνωμοσύνη μου για το γεγονός ότι η διαδικασία αυτή, η οποία διήρκεσε εννέα χρόνια, οδηγήθηκε τελικά με αυτόν τον τρόπο στην ολοκλήρωσή της. Θεωρώ ότι αυτό θα μας παράσχει επίσης τη δυνατότητα να τη θέσουμε για πρώτη φορά σε εφαρμογή, διότι αυτό που συμβαίνει στην πράξη καθορίζει και τη συνταγματική πραγματικότητα. Ως εκ τούτου, πρέπει να καταστεί σαφές ότι ο Πρόεδρος του Ευρωπαϊκού Συμβουλίου διαθέτει μόνο τη νομιμοποίηση των αρχηγών κρατών και κυβερνήσεων και ότι, σε όλα τα συντάγματα, κάθε Πρόεδρος που δεν λογοδοτεί στο Ευρωπαϊκό Κοινοβούλιο εκλέγεται άμεσα από τον λαό. Αυτό πρέπει να ισχύσει και στην περίπτωση του Ευρωπαϊκού Συμβουλίου. Μόνο ο Πρόεδρος της Επιτροπής έχει πλήρη νομιμοποίηση.
<P>
Θα ήθελα να επιστήσω επίσης την προσοχή, όπως ανέφερε και ο κ. Barroso όταν παρέθεσε τα λόγια του Jean Monnet, στο πόσο μεγάλη σημασία έχουν τα θεσμικά όργανα για τη διάρκειά μας. Όσον αφορά τον Ύπατο Εκπρόσωπο/Αντιπρόεδρο της Επιτροπής, πρέπει να καταστεί σαφές ότι, όταν αναλάβει τα καθήκοντά του, θα αναλάβει άμεσα και τους δύο ρόλους. Δεν μπορεί να αναλάβει πρώτα την 1η Δεκεμβρίου το αξίωμα του Ύπατου Εκπροσώπου και αργότερα εκείνο του Αντιπροέδρου. Θα μπορέσει να αναλάβει τα αξιώματά του, όπως και ο Αντιπρόεδρος, αφότου εγκριθεί από το Ευρωπαϊκό Κοινοβούλιο. Δεν θα πρέπει να υπάρξει καμία παρεξήγηση ως προς αυτό, διότι διαφορετικά θα αντιμετωπίσουμε νομικά προβλήματα.
<P>
Θα ήθελα επίσης να αναφέρω ότι το Ευρωπαϊκό Κοινοβούλιο θα ασκήσει τα δικαιώματά του όσον αφορά την Ευρωπαϊκή Υπηρεσία Εξωτερικής Δράσης. Δεν επιθυμούμε να χρησιμοποιηθεί η Συνθήκη της Λισαβόνας για να προσδώσει στην Ευρώπη διακυβερνητικό χαρακτήρα. Δεν είναι αυτό το πνεύμα της Συνθήκης. " Υπηρεσία Εξωτερικής Δράσης θα διαδραματίσει εν προκειμένω αποφασιστικής σημασίας ρόλο. Θα ήθελα να σας ζητήσω να λάβετε σοβαρά υπόψη τη θέση του Κοινοβουλίου εν προκειμένω, κάτι που ασφαλώς γνωρίζετε, και να μην προβαίνετε σε δηλώσεις ότι θα σας καταστρέψουμε επειδή έχουμε την αρμοδιότητα να το κάνουμε.
<SPEAKER ID="062" NAME="Adrian Severin" AFFILIATION="S&amp;D">
(EN) Κύριε Πρόεδρε, η θέση σε ισχύ της Συνθήκης της Λισαβόνας αποτελεί πράγματι γεγονός με ιστορική σημασία. Το επικροτούμε. Πρέπει να είμαστε χαρούμενοι γι' αυτό. Πρέπει να συγχαρούμε τους εαυτούς μας και να συγχαρούμε βεβαίως και τη σουηδική Προεδρία για το γεγονός ότι πέτυχε αυτό το αποτέλεσμα.
<P>
Ωστόσο, μια Συνθήκη δεν αρκεί. Ακόμα και η τελειότερη Συνθήκη δεν μπορεί από μόνη της να επιλύσει πολλά από τα προβλήματα. Χρειαζόμαστε εμπνευσμένους και ικανούς ανθρώπους που θα την ενισχύσουν. Στην περίπτωση της Συνθήκης της Λισαβόνας, αυτό καθίσταται ακόμα πιο σημαντικό διότι η Συνθήκη αυτή είναι το αποτέλεσμα ατελείωτων συμβιβασμών, μακροχρόνιων συζητήσεων και διαφωνιών. Ως εκ τούτου, αναπόφευκτα, έχει πολλές αμφισημίες και κενά.
<P>
Οι μελλοντικοί κορυφαίοι υπεύθυνοι για τη λήψη των αποφάσεων είναι εκείνοι που θα διασαφηνίσουν την κατάσταση, θα ρυθμίσουν τις λεπτομέρειες των κανόνων, θα διαμορφώσουν τα θεσμικά όργανα, θα δώσουν ορθή ερμηνεία σε όλες τις διατάξεις της Συνθήκης και θα περιγράψουν με ακρίβεια τη φύση των καθηκόντων. " επόμενη θητεία, η επόμενη κοινοβουλευτική περίοδος θα έχουν ζωτική σημασία για τη μελλοντική αρχιτεκτονική της Ευρωπαϊκής Ένωσης. Εάν θέλουμε αυτή η αρχιτεκτονική να είναι βιώσιμη, θα πρέπει να αποτελεί σύνθεση όλων των ιστορικών εμπειριών, των πολιτισμικών ευαισθησιών και των πολιτικών παραδόσεων του συνόλου των ευρωπαϊκών περιφερειών και των ευρωπαίων πολιτών.
<P>
Ως εκ τούτου, είναι αναγκαίο η ομάδα που έχει διαμορφωθεί από τα τρία κορυφαία αξιώματα της Ευρωπαϊκής Ένωσης -ο Πρόεδρος του Συμβουλίου, ο Πρόεδρος της Επιτροπής και ο Ύπατος Εκπρόσωπος- να περιλαμβάνει όλες τις πολιτικές ευαισθησίες, όλες τις περιφέρειες και όλες τις γεωπολιτικές, πολιτισμικές και γεωγραφικές περιφέρειες της Ευρώπης. Πιστεύω ότι αυτό θα επιτευχθεί και πιστεύω ότι, εάν επιτευχθεί, θα είναι θετικό για τη βιωσιμότητα της αρχιτεκτονικής και για την αποτελεσματικότητα του θεσμού, καθώς και για την αξιοπιστία της Ένωσης ενώπιον όλων των πολιτών μας.
<SPEAKER ID="063" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, επιτρέψτε μου να ευχαριστήσω για μία φορά τα μέσα ενημέρωσης. Χωρίς ελεύθερα και άγρυπνα μέσα ενημέρωσης, το κοινό δεν θα είχε την παραμικρή ιδέα για την επιλογή των ηγετών της ΕΕ. Ευτυχώς, ωστόσο, έχουμε τα μέσα ενημέρωσης, τα οποία μας πληροφόρησαν σχετικά με τις διαδικασίες άσκησης πίεσης και παρουσίασαν τους ενδεχόμενους και μη υποψηφίους για τη θέση τόσο του Προέδρου της ΕΕ όσο και του Ύπατου Εκπροσώπου. Για την ακρίβεια, ακόμα και κατά τη διάρκεια της σημερινής συζήτησης, δεν έγινε ιδιαίτερος λόγος σχετικά με τα ονόματα και μόλις ελάχιστα αναφέρθηκαν. Παρ' όλα αυτά, προσπαθούμε να καθοδηγήσουμε άλλους, εκτός της ΕΕ, σχετικά με τη σημασία των δημοκρατικών εκλογών.
<P>
Πριν από λίγο καιρό, είχα τη δυνατότητα να επισκεφτώ την Τουρκία, και κατά τη συζήτηση για τις επιλογές που θα πρέπει να γίνουν μετά τη Συνθήκη της Λισαβόνας, ένας βουλευτής του τουρκικού κοινοβουλίου ρώτησε πότε θα γίνουν οι επιλογές, και η αντιπροσωπεία της Ευρωπαϊκής Ένωσης απάντησε ότι δεν είχε την παραμικρή ιδέα ποιοι ήταν οι υποψήφιοι ή πότε θα γινόταν η επιλογή, διότι τα πάντα γίνονταν κεκλεισμένων των θυρών. " ΕΕ έχει μεγάλα περιθώρια βελτίωσης εν προκειμένω, που θα μας επιτρέψει να δρούμε με μεγαλύτερη διαφάνεια σε σχέση με τέτοιου είδους ζητήματα.
<SPEAKER ID="064" NAME="Ashley Fox" AFFILIATION="ECR">
(EN) Κύριε Πρόεδρε, θα ήθελα να σχολιάσω τις άτυπες συνομιλίες που, όπως όλοι γνωρίζουμε, κυριάρχησαν στο τελευταίο Ευρωπαϊκό Συμβούλιο. Αναφέρομαι, ασφαλώς, στην επιλογή του επόμενου Προέδρου του Συμβουλίου και στον ρόλο που θα αναλάβει.
<P>
Θεωρώ ότι ο Πρόεδρος πρέπει να βρίσκεται στην υπηρεσία του Συμβουλίου - να είναι περισσότερο προεδρεύων και λιγότερο κύριο εκτελεστικό όργανο. Ως εκ τούτου, είναι σημαντικό ο Πρόεδρος να είναι συλλογική μορφή και κάποιος τον οποίο οι άνθρωποι εμπιστεύονται και, έχοντας αυτά κατά νου, ο χειρότερος πιθανός υποψήφιος και από τις δύο απόψεις είναι ο Tony Blair. Συμμερίζομαι τον τρόμο της καγκελαρίου Merkel ότι θα υποχρεωθούμε να ακούμε για τα επόμενα πέντε χρόνια τον κ. Flash ενώ η αυτοκινητοπομπή του θα διασχίζει τον κόσμο.
<P>
Το ζήτημα της εμπιστοσύνης είναι επίσης σημαντικό και σε πολλές περιπτώσεις, ο κ. Blair έχει αποδειχθεί εντελώς αναξιόπιστος. Είναι ακατάλληλος για δημόσια αξιώματα και ζητώ από το Συμβούλιο να μην τον διορίσει.
<SPEAKER ID="065" NAME="Bastiaan Belder" AFFILIATION="EFD">
(NL) Κύριε Πρόεδρε, διάβασα με μεγάλο ενδιαφέρον το έγγραφο της σουηδικής Προεδρίας σχετικά με την Ευρωπαϊκή Υπηρεσία Εξωτερικής Δράσης. Ωστόσο, ο σκεπτικισμός μου σχετικά με αυτό το σχέδιο δεν μειώθηκε. Σε κάθε περίπτωση, θεωρώ ότι η σουηδική Προεδρία οφείλει να δώσει επιπλέον χρόνο για την αναζήτηση των σωστών υποψηφίων για τις νέες θέσεις, διότι ο Ύπατος Εκπρόσωπος πρέπει να είναι εξαιρετικού διαμετρήματος, του είδους που απαντάται σπάνια στην Ευρώπη.
<P>
Κύριε Πρόεδρε, εξακολουθώ να ανησυχώ ιδιαίτερα για τον αντίκτυπο των νέων αυτών θέσεων στην ισορροπία μεταξύ των θεσμικών οργάνων. Οι συνάδελφοί μου δεν μπορούν παρά να συμμεριστούν την άποψή μου. Σε αντίθεση με αυτούς, χαίρομαι που η Εξωτερική Υπηρεσία θα παραμένει εκτός της Επιτροπής. " εξωτερική πολιτική αποτελεί κυρίως αρμοδιότητα των κρατών μελών και, ακόμα και αν "εξευρωπαϊσθεί", προτιμώ το κλίμα του Συμβουλίου από εκείνο της Επιτροπής. Αυτό ακριβώς είναι που συμβαίνει τώρα, παρ' όλα τα ψηφίσματα και τις καλές προθέσεις μας.
<SPEAKER ID="066" NAME="Philip Claeys" AFFILIATION="NI">
(NL) Κύριε Πρόεδρε, όλες αυτές οι αντιπαραθέσεις σχετικά με τον διορισμό του Προέδρου του Ευρωπαϊκού Συμβουλίου κάθε άλλο παρά προάγουν το πνεύμα. Για παράδειγμα, στο Βέλγιο, βλέπουμε την υποψηφιότητα του πρωθυπουργού μας, του Herman Van Rompuy, να υποστηρίζεται από επιχειρήματα του τύπου "είναι διακριτικός, έχει λίγους σχετικά εχθρούς, είναι καλός στους συμβιβασμούς". " υποβόσκουσα λογική είναι πως όποιος μπορεί να κυβερνήσει μια τεχνητή χώρα, όπως το Βέλγιο, μπορεί να κάνει το ίδιο και στην Ευρώπη.
<P>
Εντούτοις, δεν θα εξυπηρετήσει το συμφέρον κανενός στην Ευρώπη εάν η Ευρωπαϊκή Ένωση εξελιχθεί σε μία μεγαλύτερη εκδοχή του Βελγίου. Εξάλλου, ο Herman Van Rompuy δεν κυβερνά πραγματικά ως πρωθυπουργός. Το βελγικό μοντέλο δεν μπορεί πλέον να διακυβερνηθεί, και αυτό σημαίνει ότι ο κ. Van Rompuy φροντίζει περισσότερο τη διατήρηση του status quo και σχεδόν ποτέ δεν ασχολείται ουσιαστικά με καθημερινές υποθέσεις.
<P>
Δεν χρειαζόμαστε μια άχρωμη, άγευστη, άοσμη φιγούρα που θα χορεύει στον ρυθμό της Ευρωπαϊκής Επιτροπής. Εκείνο που χρειαζόμαστε είναι έναν ισχυρό εκπρόσωπο των κρατών μελών και των πολιτών, οι οποίοι δυστυχώς δεν λαμβάνονται καθόλου υπόψη σε όλο αυτό.
<SPEAKER ID="067" NAME="Othmar Karas" AFFILIATION="PPE">
(DE) Κύριε Πρόεδρε, κυρίες και κύριοι, πριν από είκοσι χρόνια βάλαμε με ειρηνικό τρόπο τέλος στον βίαιο διαχωρισμό της Ευρώπης σε ελευθερία και δικτατορία. " Ευρωπαϊκή Ένωση είναι το πολιτικό εγχείρημα που έκανε εφικτή την επανένωση της ηπείρου μας. " Ευρωπαϊκή Ένωση είναι το πολιτικό εγχείρημα που έχει θέσει ως στόχο του την επέκταση της ζώνης της ειρήνης, της ελευθερίας, της δημοκρατίας και της σταθερότητας στην Ευρώπη. Είμαστε υπεύθυνοι για την ενίσχυση αυτής της κοινότητας αξιών που βασίζεται στο κράτος δικαίου. Πρέπει να κάνουμε ό,τι μπορούμε, ξεκινώντας εδώ και τώρα, για να διασφαλίσουμε ότι η χαρά για όσα πετύχαμε θα μας δώσει τη δύναμη και την αποφασιστικότητα να διασφαλίσουμε ότι δεν θα ανεγερθούν νέα τείχη ή νέοι φράχτες από συρματοπλέγματα μεταξύ των λαών της ηπείρου μας και του υπόλοιπου κόσμου.
<P>
" Συνθήκη της Λισαβόνας αποτελεί το μεγαλύτερο επίτευγμα της δημοκρατίας από τις πρώτες άμεσες εκλογές πριν από τριάντα χρόνια και δίνει στην Ευρωπαϊκή Ένωση, στα θεσμικά όργανα, τη δυνατότητα και την ικανότητα να γίνουν η φωνή της ηπείρου. Ωστόσο, πρέπει να αδράξουμε αυτήν την ευκαιρία! Πρέπει να έχουμε την πολιτική βούληση να μεταφέρουμε και να εφαρμόσουμε τη Συνθήκη. Εάν έχουμε αυτήν την πολιτική βούληση, τότε αυτό σημαίνει ότι πρέπει να σταματήσουμε να αναζητούμε πάντα τον ελάχιστο κοινό παρονομαστή. Οποιαδήποτε μορφή ρήτρας απαλλαγής αποδυναμώνει την Κοινότητα. Θα έχουμε θέσει τέρμα στις κρίσεις μόλις η ανεργία μειωθεί με συνέπεια και έχουμε και πάλι αειφόρο ανάπτυξη χωρίς να χρειάζεται να διοχετεύουμε δισεκατομμύρια που προκαλούν γιγάντωση των δημοσίων ελλειμμάτων μας.
<P>
Το τελευταίο σημείο που θα θίξω είναι επίσης σαφές: η ευρωπαϊκή σκέψη έχει να κάνει με τον συμβιβασμό και την αναζήτηση των καλύτερων δυνατών λύσεων. Με τις συζητήσεις των τελευταίων ημερών σχετικά με τους διορισμούς, φοβούμαι πως δεν αναζητούμε τις καλύτερες ευρωπαϊκές λύσεις, αλλά τις ευκολότερες λύσεις για τα κράτη μέλη και τα πολιτικά κόμματα. Πρόκειται για λανθασμένη αντίδραση στις εξελίξεις των τελευταίων ετών και στη Συνθήκη της Λισαβόνας.
<SPEAKER ID="068" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, θα ήθελα να κάνω δύο σχόλια, σχετικά με πτυχές των συμπερασμάτων του Ευρωπαϊκού Συμβουλίου από την οπτική του προέδρου της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, τα οποία, ως εκ τούτου, αφορούν τον τομέα της ελευθερίας, ασφάλειας και δικαιοσύνης.
<P>
Το πρώτο έχει να κάνει με τη μετανάστευση: επικροτώ το γεγονός ότι η μετανάστευση καλύπτει σημαντικό μέρος των συμπερασμάτων του Συμβουλίου και θεωρώ σημαντικό ότι η μεταναστευτική πολιτική πρόκειται να αποτελέσει για πρώτη φορά κοινοτική πολιτική και αντικείμενο, κατά τη διάρκεια της ισπανικής Προεδρίας, μίας αρχικής αξιολόγησης που θα αφορά τον ρόλο του Ευρωπαϊκού Κοινοβουλίου και των εθνικών κοινοβουλίων. Ταυτόχρονα, ωστόσο, μιας και έγινε αναφορά στην αλληλεγγύη από την άποψη της διαχείρισης των μεταναστευτικών ρευμάτων, θα ήθελα να εκφράσω την απογοήτευσή μου διότι αυτό δεν συνέβη βάσει της δεσμευτικής ρήτρας αλληλεγγύης, με τις οικονομικές επιπτώσεις που αυτή έχει.
<P>
Το δεύτερο έχει να κάνει με τη θεσμική διάσταση του χώρου ελευθερίας, ασφάλειας και δικαιοσύνης, διότι εκεί θα υπάρξει ένα "πριν"και ένα "μετά" όσον αφορά τις δραστηριότητες του Κοινοβουλίου. Τέλος, θα υπάρξει εν προκειμένω κοινοτική πολιτική· επιτέλους, το Ευρωπαϊκό Κοινοβούλιο θα λαμβάνει τις αποφάσεις στον τομέα αυτόν.
<P>
Οι ευρωπαίοι πολίτες δικαιούνται να έχουν πολλές ελπίδες από τα συμπεράσματα του Ευρωπαϊκού Συμβουλίου που θα σηματοδοτήσει το τέλος της σουηδικής Προεδρίας στις 10 Δεκεμβρίου, με τον χώρο της ελευθερίας, ασφάλειας και δικαιοσύνης να κατοχυρώνεται επιτέλους ως σημαντική σφαίρα δράσης με γνήσια ευρωπαϊκό, και γνήσια ανθρωπιστικό χαρακτήρα, με την έγκριση του Προγράμματος της Στοκχόλμης, στο οποίο έχει συμβάλει σημαντικά η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων με την έκθεση που πρόκειται να εγκριθεί αυτήν την εβδομάδα.
<SPEAKER ID="069" NAME="Andrew Duff" AFFILIATION="ALDE">
(EN) Κύριε Πρόεδρε, είναι εξαιρετικό το ότι μπορούμε σήμερα να κλείσουμε το τελικό κεφάλαιο του έπους της Συνθήκης. Ωστόσο, εκφράζω τη λύπη μου που έπρεπε να πληρώσουμε το τίμημα της παραχώρησης στους Τσέχους του εξαιρετικά κακού προηγούμενου του βρετανικού Πρωτοκόλλου σχετικά με τον Χάρτη.
<P>
Ο Τύπος αναφέρει ότι το Πρωτόκολλο αποτελεί ρήτρα απαλλαγής από τον Χάρτη. Θα ήμουν ευγνώμων αν η Προεδρία επιβεβαίωνε, με την ολοκλήρωση της συζήτησης, ότι αυτό απέχει πολύ από τη πραγματικότητα και ότι ο Χάρτης εξακολουθεί να είναι δεσμευτικός για τους Τσέχους και τον πρόεδρό τους που κάθεται στο κάστρο του.
<P>
" συμβολή του Πρωτοκόλλου είναι ο περιορισμός της πρακτικής των δικαστηρίων που χρησιμοποιούν τον Χάρτη κατά την επίλυση διαφορών στο εσωτερικό των χωρών, κάτι που είναι κατά πολύ υποδεέστερο και περιφερειακού χαρακτήρα - και, σε τελευταία ανάλυση, αμελητέο.
<SPEAKER ID="070" NAME="Mirosław Piotrowski" AFFILIATION="ECR">
(PL) Κύριε Πρόεδρε, παρά τις μεγαλόφωνες διακηρύξεις ότι η Συνθήκη της Λισαβόνας θα βελτιώσει τη λειτουργία της Ευρωπαϊκής Ένωσης, φαίνεται ότι άνοιξε το κουτί της Πανδώρας. Οι διατάξεις της δεν είναι ακριβείς, και προκαλούν όχι μόνο αντιπαραθέσεις αλλά και διχόνοια μεταξύ των ηγετών της ΕΕ.
<P>
" Συνθήκη δεν ξεκαθαρίζει τα δικαιώματα του μέλλοντα Προέδρου του Ευρωπαϊκού Συμβουλίου ούτε και ορίζει μία δημοκρατική διαδικασία για την εκλογή σε αυτήν τη θέση, ενώ το κύρος του Προέδρου θα εξαρτάται στην πραγματικότητα από την προσωπικότητά του και το αξίωμα που κατείχε στο παρελθόν. Είναι επίσης δύσκολο να διακρίνει κάποιος κατά πόσον θα διατηρηθεί το κλασικό μοντέλο των εθνικών Προεδριών, που καθόριζε την πολιτική της ΕΕ. Παρόμοια φαίνεται να είναι η κατάσταση και όσον αφορά τον υπουργό Εξωτερικών της Ευρωπαϊκής Ένωσης.
<P>
" πλειονότητα των πολιτών της Ευρώπης αναμένει μία απάντηση στο ερώτημα αν κατευθυνόμαστε προς την εδραίωση ενός ισχυρού ευρωπαϊκού ομοσπονδιακού κράτους εις βάρος της εθνικής κυριαρχίας των κρατών και μήπως, στο μέλλον, ένας ισχυρός Πρόεδρος του Συμβουλίου επιχειρήσει να επιστρέψει στις αντιδημοκρατικές παραδόσεις της Ευρώπης του 20ού αιώνα.
<SPEAKER ID="071" NAME="Mario Mauro" AFFILIATION="PPE">
(IT) Κύριε Πρόεδρε, κυρίες και κύριοι, θα ήθελα να ευχαριστήσω τη σουηδική Προεδρία για τα ζωτικής σημασίας αποτελέσματα που πέτυχε κατά το τελευταίο εξάμηνο. Ταυτόχρονα, ωστόσο, επιτρέψτε μου να σας προσφέρω -απευθύνομαι στη σουηδική Προεδρία- ένα δώρο: το δώρο είναι αυτή η κενή σελίδα, την οποία μπορείτε να χρησιμοποιήσετε τις επόμενες ημέρες ως έκτακτο μέσο για να υπερβείτε τις δυσκολίες κατά τον εντοπισμό των υποψηφίων για τη θέση του Προέδρου του Ευρωπαϊκού Συμβουλίου και του Ύπατου Εκπροσώπου της Ένωσης στον τομέα της εξωτερικής πολιτικής.
<P>
Για την ακρίβεια, εάν πείσετε τους αρχηγούς κρατών και κυβερνήσεων να γράψουν σε αυτήν τη σελίδα όχι τη σειρά των ονομάτων που εμφανίζονται στις εφημερίδες και στην τηλεόραση, αλλά τις ιδέες που έχουν για την εξωτερική πολιτική της Ευρωπαϊκής Ένωσης, τότε θα έχουμε κάνει ένα σημαντικό βήμα προς τα εμπρός, διότι εάν μας ξεκαθαρίσουν κατά πόσον πιστεύουν, για παράδειγμα, στον μεγαλύτερο συντονισμό ή σε μία γνήσια εξωτερική πολιτική, τότε θα είναι ευκολότερο να αποκτήσει πρόσωπο και όνομα το άτομο που θα μας εκπροσωπεί σε παγκόσμιο επίπεδο. Αυτή είναι η πραγματική διαφάνεια που χρειαζόμαστε: να κατανοήσουμε ποια είναι η ιδέα που έχουμε για την Ευρώπη και την εξωτερική πολιτική της Ευρωπαϊκής Ένωσης, με τι συνδεόμαστε περισσότερο.
<P>
Είναι επομένως πολύ σημαντικό τα άτομα που θα επιλεγούν να είναι εκείνα που θα μετουσιώνουν το πνεύμα και τις αξίες του ευρωπαϊκού εγχειρήματος, άτομα που θα μπορούν να εγγυηθούν τον ηγετικό ρόλο της Ευρώπης στις διεθνείς σχέσεις, που, προκειμένου να είναι αποτελεσματικοί, πρέπει να επιβεβαιώσουν εκ νέου τα ιδεώδη που χαρακτήριζαν τους ιδρυτές της, το μοναδικό πραγματικά ενωτικό και επομένως εκρηκτικό στοιχείο στο παγκόσμιο σκηνικό. " Ευρωπαϊκή Ένωση δεν είναι μία μονολιθική οντότητα, αλλά προϊόν των πράξεων των ανδρών και των γυναικών που την απαρτίζουν, και ως τέτοια πρέπει να συμβαδίσει με την εποχή της για να παραμείνει ζωντανή. " Ευρώπη, εν ολίγοις, πρέπει να κάνει μια νέα αρχή βάσει των αξιών με τις οποίες δημιουργήθηκε, των εξαιρετικών αποτελεσμάτων που επιτύχαμε μέχρι στιγμής και, πιστέψτε με, μιας γερής επίσης δόσης ρεαλισμού.
<SPEAKER ID="072" NAME="David-Maria Sassoli" AFFILIATION="S&amp;D">
(IT) Κύριε Πρόεδρε, κυρίες και κύριοι, θα ήθελα και εγώ να ευχαριστήσω τη σουηδική Προεδρία για το έργο της και διότι κατόρθωσε να δημιουργήσει τις προϋποθέσεις για την τελική επικύρωση της Συνθήκης της Λισαβόνας. Χρειαζόμαστε άμεσα τη νέα Συνθήκη διότι μας παρέχει τη δυνατότητα να ισχυροποιήσουμε και να επεκτείνουμε τις αρμοδιότητές μας, για παράδειγμα, τις αρμοδιότητες του Κοινοβουλίου, και μας παρέχει δύο νέες πολιτικές μορφές, που θα εκπροσωπούν την πολιτική και τη θεσμική ένωση. Ως εκ τούτου, ελπίζουμε ότι το Συμβούλιο θα μπορέσει να ερμηνεύσει τα αιτήματα των μεγάλων ευρωπαϊκών πολιτικών οικογενειών με σοφό τρόπο, ούτως ώστε κατά την επόμενη συνεδρίαση, να μπορέσει να ληφθεί επίσημη απόφαση με ισχυρή υποστήριξη αναφορικά με τον διορισμό των ατόμων που θα κληθούν να καλύψουν τις νέες θεσμικές θέσεις που ορίζονται στη Συνθήκη.
<P>
Τι χρειαζόμαστε; Χρειαζόμαστε έναν Πρόεδρο του Συμβουλίου, ο οποίος θα είναι σε θέση να εγγυηθεί τη συνέπεια και τη συνέχεια. Χρειαζόμαστε έναν Ύπατο Εκπρόσωπο, ο οποίος, με βάση την εμπειρία και την αυθεντία του, θα είναι σε θέση να διασφαλίσει τον ηγετικό ρόλο της Ευρώπης σε έναν πολυπολικό κόσμο και που ταυτόχρονα θα δρα ως σύνδεσμος ανάμεσα στη διακυβερνητική και την κοινοτική διάσταση της Ένωσης. Και ακόμα χρειαζόμαστε ένα Σώμα Επιτρόπων που θα είναι ισχυρό, ενωμένο και ισορροπημένο από άποψη πολιτικής, γεωγραφίας και φύλου. Είναι ιδιαίτερα σημαντικό το ότι αυτό συμβαίνει είκοσι χρόνια μετά την πτώση του Τείχους, του τείχους που διχοτομούσε την Ευρώπη, και ότι όλο αυτό μπορεί να αναζωπυρώσει την ελπίδα για μία ενωμένη, ισχυρή Ευρώπη που θα συνεχίσει να ηγείται των αιτημάτων για αλληλεγγύη και δικαιοσύνη.
<SPEAKER ID="073" NAME="Louis Michel" AFFILIATION="ALDE">
(FR) Κύριε Πρόεδρε, κυρία Προεδρεύουσα του Συμβουλίου, κυρίες και κύριοι, καταρχάς θα ήθελα να απευθύνω τις ευχαριστίες και τα συγχαρητήριά μου στη σουηδική Προεδρία για το πραγματικά αξιόλογο έργο που πραγματοποιεί.
<P>
Ωστόσο, δράττομαι της ευκαιρίας που μου παρέχει αυτή η ομιλία για να απευθυνθώ στον Πρόεδρο Barroso μέσω τρίτου: η κ. Malmström θα του μεταφέρει, ως εκ τούτου, τα σχόλιά μου, μετά ιδίως από την ομιλία του σε απάντηση στον κ. Verhofstadt.
<P>
Όλοι θέλουμε μια αποτελεσματική και αξιόπιστη Επιτροπή, η οποία θα αξιοποιεί στο έπακρο την αρμοδιότητά της για ανάληψη πρωτοβουλιών και δεν θα φοβάται να κάνει χρήση της κοινοτικής μεθόδου. Ωστόσο, εάν αυτή είναι η Επιτροπή που θέλουμε -και απ' ό,τι κατάλαβα τη θέλει και ο κ. Barroso- τότε πιστεύω ότι η δράση της πρέπει να διαρθρωθεί γύρω από αρμοδιότητες οργανωμένες στο πλαίσιο τεσσάρων ή πέντε πυλώνων, με τον κάθε πυλώνα να τίθεται υπό την πολιτική ευθύνη ενός Αντιπροέδρου που θα διαθέτει την αρμοδιότητα και την ικανότητα -αλλά και την εξουσία- να διασφαλίζει τη συνέπεια του συνόλου των πολιτικών που εμπίπτουν στον πυλώνα του.
<P>
Ο υπάρχων διαχωρισμός των αρμοδιοτήτων της Επιτροπής -και είμαι σε θέση να μιλώ γι' αυτόν, καθώς υπήρξα, εξάλλου, Επίτροπος επί πέντε χρόνια- υπονομεύει την κοινοτική μέθοδο, περιορίζει την αρμοδιότητα ανάληψης πρωτοβουλιών και βλάπτει το θεσμικό σας όργανο. Σας παρακαλώ να το πείτε αυτό στον κ. Barroso εκ μέρους μου.
<P>
Είναι κατανοητό ότι ήταν δύσκολο να γίνει άμεσα η αναδιοργάνωση της διάρθρωσης των αρμοδιοτήτων, οι οποίες κληρονομήθηκαν από περίεργες μερικές φορές, αν όχι ευκαιριακές, διευθετήσεις του παρελθόντος, αλλά θα ήταν ακατανόητο να μην επιβάλει ο σημερινός πρόεδρος την τάξη την οποία αξίζει μία νέα φιλοδοξία γι' αυτό το θεσμικό όργανο.
<SPEAKER ID="074" NAME="Michel Barnier" AFFILIATION="PPE">
(FR) Κύριε Πρόεδρε, χάρη στην επιμονή της σουηδικής Προεδρίας, την οποία ευχαριστώ και εγώ με τη σειρά μου, επιτύχαμε τη Συνθήκη της Λισαβόνας. Ωστόσο, μία τέτοια Συνθήκη δεν αποτελεί έργο, αλλά εργαλείο, μία εργαλειοθήκη που θα εξυπηρετήσει το ευρωπαϊκό εγχείρημα και, ως εκ τούτου, είναι υποχρέωση των ανδρών και των γυναικών που διαχειρίζονται τα θεσμικά όργανα -της Επιτροπής, του Προέδρου της, του Συμβουλίου- και δική μας να χρησιμοποιήσουμε σωστά αυτά τα εργαλεία στο μέλλον, στο τέλος μίας μεταβατικής περιόδου που διήρκεσε πολύ, πάρα πολύ.
<P>
Διότι τώρα είμαστε καλύτερα εξοπλισμένοι να αντιμετωπίσουμε τις τρεις σημαντικές προκλήσεις έναντι των οποίων, κυρίες και κύριοι, θα συμπαραταχτούμε, όχι μόνο για την αξιοπιστία της Ευρωπαϊκής Ένωσης, αλλά επίσης, για να επαναλάβω και τα λόγια του κ. Havel, για την κυριαρχία της.
<P>
" πρώτη πρόκληση είναι η κρίση και δεν πρέπει -και δεν μπορούμε- να βγούμε από αυτήν όπως ήμαστε όταν μπήκαμε, σαν να μην συνέβη τίποτα. Υπάρχουν διδάγματα από τον διάλογό μας με τις "νωμένες Πολιτείες, ιδίως, όσον αφορά τη διακυβέρνηση, την αλληλεγγύη, τη διαφάνεια και τη ρύθμιση της παγκόσμιας οικονομίας, και για εμάς τους Ευρωπαίους υπάρχουν διδάγματα σε σχέση με τη διασφάλιση -χρησιμοποιώ επίτηδες αυτήν τη λέξη- την ενοποίηση της εσωτερικής αγοράς, τη "συμφιλίωση αγοράς και κοινωνίας", για να επαναλάβω μία φράση που έχω υιοθετήσει ως δική μου, την οποία χρησιμοποίησε ο Mario Monti, στον οποίο επιπλέον ο Πρόεδρος Barroso ανέθεσε επωφελώς ένα καθήκον που αφορά το εν λόγω ζήτημα.
<P>
" δεύτερη πρόκληση αφορά την πράσινη ανάπτυξη. Στο Κιότο είχαμε τον πρώτο λόγο εν προκειμένω, χάρη στην Ευρωπαϊκή Επιτροπή. Πρέπει να διατηρήσουμε αυτήν τη θέση διασφαλίζοντας, βεβαίως, ότι οι εταίροι μας, οι άλλες μεγάλες χώρες, οι μεγάλες περιφέρειες, θα τηρήσουν αμοιβαία στάση.
<P>
Και τότε, η τρίτη πρόκληση θα είναι να βρεθούμε εμείς στο τραπέζι των διαπραγματεύσεων, όχι "πίσω από το τραπέζι" αλλά "στο τραπέζι", μαζί με εκείνους που θα αποφασίσουν για την παγκόσμια τάξη -ή την έλλειψή της- για τα επόμενα 20 χρόνια. Αυτό δεν είναι εύκολο όταν αριθμούμε 27 κράτη, αλλά εξακολουθεί να είναι πάρα πολύ σημαντικό, εκτός και αν δεν μας πειράζει -και προσωπικά με πειράζει- να γίνουμε υπεργολάβοι ή να βρισκόμαστε υπό την επιρροή των άλλων χωρών.
<P>
Αυτός είναι ο λόγος για τον οποίο πιστεύουμε ιδιαίτερα στο μελλοντικό έργο του Ύπατου Εκπροσώπου, καθήκον του οποίου θα είναι η δημιουργία μιας πραγματικά κοινής διπλωματικής και στρατηγικής κουλτούρας. Κύριε Πρόεδρε, κυρία Προεδρεύουσα του Συμβουλίου, όσο πιο σύντομα είμαστε έτοιμοι τόσο καλύτερα για τους ευρωπαίους πολίτες. Αυτός είναι ο λόγος για τον οποίο αναμένουμε, με ανυπομονησία και πίστη σε εσάς, τις αποφάσεις που θα λάβετε.
<SPEAKER ID="075" NAME="Kinga Göncz" AFFILIATION="S&amp;D">
(HU) Θα ήθελα να αποτελέσω την εξαίρεση και να μην αναφερθώ στη Συνθήκη της Λισαβόνας. Αντίθετα, θα ήθελα να αναφερθώ στα συμπεράσματα του Ευρωπαϊκού Συμβουλίου όσον αφορά το οικονομικό, χρηματοπιστωτικό και κοινωνικό κεφάλαιο και να πω ότι, από μία άποψη, μας χαροποιεί ιδιαίτερα που διακρίνουμε ενδείξεις χρηματοπιστωτικής σταθεροποίησης και σε αυτό το έγγραφο. Έτσι αντιλαμβανόμαστε και εμείς την κατάσταση αλλά, εν τω μεταξύ, είναι επίσης σαφές ότι τα αποθέματα των ανθρώπων φθίνουν στην Ευρώπη.
<P>
Οι εταιρείες δυσκολεύονται να λάβουν χρηματοοικονομική βοήθεια και τραπεζικά δάνεια, ενώ η ανεργία παρουσιάζει αύξηση. Και αυτό αναφέρεται στο εν λόγω έγγραφο. Θεωρώ σημαντικό να επισημανθεί ότι η οικονομική ανάπτυξη δεν μπορεί να είναι βιώσιμη, ούτε μπορούμε να μιλάμε για μια Ευρώπη που αναδύεται από την κρίση πιο δυνατή απ' ό,τι ήταν προηγουμένως, μέχρι να είμαστε σε θέση να εγγυηθούμε σαφώς ότι το τρέχον επίπεδο κοινωνικής συνοχής όχι μόνο θα διατηρηθεί αλλά και θα ενισχυθεί και μέχρις ότου μπορέσουμε να αυξήσουμε την απασχόληση και να αποτρέψουμε τον κοινωνικό αποκλεισμό.
<P>
Οι μέθοδοι που διαθέτουμε για τον συντονισμό της κοινωνικής πολιτικής, και βασίζονται σε μια ανοιχτή προσέγγιση, είναι μάλλον αναποτελεσματικές. Πρέπει να βελτιώσουμε τις μεθόδους συντονισμού μας. Για την ακρίβεια, χρειαζόμαστε αποτελεσματικότερα εργαλεία. " κοινωνική συνοχή και τα επιτεύγματα μιας κοινωνικής Ευρώπης αποτελούν τους παράγοντες εκείνους τους οποίους οι άνθρωποι θεωρούν περισσότερο σημαντικούς. Είναι κοινή μας ευθύνη να επισημάνουμε αυτό το γεγονός.
<SPEAKER ID="076" NAME="Lena Ek" AFFILIATION="ALDE">
(SV) Κύριε Πρόεδρε, η πολιτική και η ψυχολογία συμβαδίζουν, και αυτήν τη στιγμή, πολλοί προσπαθούν να μειώσουν τις προσδοκίες αναφορικά με τις διαπραγματεύσεις για το Κιότο που θα πραγματοποιηθούν στην Κοπεγχάγη σε λίγες εβδομάδες. Το ίδιο ακριβώς συνέβη και όταν διαπραγματευόμασταν τους στόχους για το κλίμα. Οι στόχοι που προτείναμε για το κλίμα και για τους οποίους εργαστήκαμε στο παρόν Κοινοβούλιο είχαν ανακηρυχθεί αδιανόητοι όχι μία αλλά ίσως δέκα φορές, μέχρι να λάβουμε την τελική απόφαση.
<P>
Το ίδιο ακριβώς ισχύει και με τη δέσμη μέτρων για το κλίμα. Έχει ανακηρυχτεί αδιανόητη από εκείνους που στην πραγματικότητα αντιτίθενται στους στόχους για το κλίμα. Ζητώ, ως εκ τούτου, από τη σουηδική Προεδρία να συνεχίσει το χρήσιμο έργο της όσον αφορά τις διαπραγματεύσεις και τον εποικοδομητικό τρόπο λειτουργίας της, διότι εάν δεν στοχεύσουμε σε μία πλήρως δεσμευτική συμφωνία στην Κοπεγχάγη, δεν θα την επιτύχουμε. Ωστόσο, ο στόχος των δύο βαθμών είναι εξαιρετικά σημαντικός και πρέπει, ως εκ τούτου, να πιέσουμε τώρα με απόλυτη αποφασιστικότητα. Ο Σενέκας παρατήρησε κάποτε ότι η ανθρωπότητα διαιρείται σε δύο ομάδες: σε εκείνους που κάνουν κάτι και σε εκείνους που περπατούν πίσω από αυτούς και ασκούν κριτική.
<SPEAKER ID="077" NAME="Μαριέττα Γιαννάκου" AFFILIATION="PPE">
Κύριε Πρόεδρε, σημειολόγησα αυτά ακριβώς που είπε η Προεδρία για την οικονομική κρίση, αλλά είναι φανερό ότι με εξαίρεση μία χώρα, όλες οι άλλες δεν μπορούν να εφαρμόσουν το Σύμφωνο Σταθερότητας. " οικονομική κρίση άλλωστε -τελικά -δεν πρέπει να αποβεί σε κρίση αξιών και αρχών.
<P>
Στο ζήτημα της κλιματικής αλλαγής η Προεδρία έπραξε πολύ σωστά. Σημασία όμως έχει να πιέσει, όχι μόνο τις αναπτυσσόμενες χώρες, αλλά και τις "νωμένες Πολιτείες για ν' αλλάξει η κατάσταση. Να αναλάβει τις πραγματικές πρωτοβουλίες στην Κοπεγχάγη.
<P>
Στο τρίτο ζήτημα, κ. Πρόεδρε, τη Συνθήκη της Λισσαβώνας, είμαστε ευτυχείς. Εννέα χρόνια μετά την κρίση που υπήρξε στη Συνθήκη της Νίκαιας και την αδυναμία να απαντήσουν στο θεσμικό ζήτημα, βρισκόμαστε μπροστά σε μια Συνθήκη, που αρκετοί μας "ταλαιπώρησαν" για να υπογράψουν. Σημασία δεν έχει μόνο ο θεσμός και η Συνθήκη. Σημασία έχουν και τα πρόσωπα που την εφαρμόζουν και υπ' αυτή την έννοια η Προεδρία έχει ευθύνη και στο επίπεδο της Ευρωπαϊκής Επιτροπής, ώστε τα πρόσωπα που θα αναλάβουν -και κυρίως ο Υπουργός Εξωτερικών- να εκφράζουν το σύνολο των συμφερόντων των καλώς δομουμένων της Ένωσης.
<P>
Από την άλλη πλευρά -σε επίπεδο του Συμβουλίου- και αναφέρομαι ειδικότερα στο θέμα του Προέδρου του Συμβουλίου, αυτό αποτελεί ζήτημα που πολλοί από εμάς δεν είχαν αποδεχθεί. Ως μέλος της ευρωπαϊκής συνέλευσης, γνωρίζω προσωπικά ότι πολλοί από εμάς προτιμούσαμε ο ρόλος του Προέδρου του Συμβουλίου να αναληφθεί από τον Πρόεδρο της Επιτροπής κάτι που είχε συμβεί και στο παρελθόν. Διότι στην ουσία ο ρόλος του Προέδρου της Επιτροπής είναι να συντονίζει το Συμβούλιο και να αποφεύγει τις περιπέτειες των συγκρούσεων.
<P>
Ευχόμεθα, και η Προεδρία της Ευρωπαϊκής Επιτροπής, αλλά και κυρίως η Προεδρία του Συμβουλίου, να δώσει τις κατάλληλες συστάσεις στα κράτη μέλη, ώστε ο τρόπος που θα λειτουργήσουν και τα δύο Όργανα να είναι τέτοιος που να μην αφίσταται της κοινοτικής μεθόδου εργασίας και ενός καλού παρελθόντος που έχουμε στην Ευρώπη, πράγμα το οποίο μας εξασφάλισε τόσα πολλά χρόνια ευημερίας.
<SPEAKER ID="078" NAME="Ramón Jáuregui Atondo" AFFILIATION="S&amp;D">
(ES) Κύριε Πρόεδρε, θεωρώ ότι η συμφωνία σχετικά με το τσεχικό πρόβλημα αποτέλεσε εύλογη λύση· δεν ήταν τέλεια, αλλά ήταν η καλύτερη λύση και ήταν αναγκαία για ένα τόσο σοβαρό πρόβλημα.
<P>
Θεωρώ ότι το 2010 μπορεί να αποτελέσει καλή χρονιά για την Ευρώπη. Θα έχει ένα νέο Σώμα Επιτρόπων, μία νέα οργανωτική διάρθρωση που θα καθοδηγεί την Ευρωπαϊκή Ένωση, και ένα νέο νομικό καθεστώς: η Ευρωπαϊκή Ένωση είναι πλέον ενιαία οντότητα, η οποία αποκαλείται "Ευρωπαϊκή Ένωση", έχει δική της νομική προσωπικότητα και δεν είναι απλώς το άθροισμα διαφόρων κρατών. Τώρα έχουμε, όπως αναφέρθηκε, τη δυνατότητα να αναλάβουμε δράση και χρειαζόμαστε τη θέληση να αναλάβουμε δράση. Πιστεύω ότι η Ευρώπη πρέπει να ξεπεράσει τις πολύ σοβαρές εθνικιστικές τάσεις που αποτρέπουν την επίτευξη προόδου.
<P>
Οφείλουμε να εξετάσουμε κατά πόσο θα είχαμε προοδεύσει εάν, πριν από δέκα χρόνια όταν εισαγάγαμε το ευρώ στην Ευρωπαϊκή Ένωση, δεν είχαμε εγκαταλείψει το φράγκο, το μάρκο, την πεσέτα κ.ο.κ. Πρέπει να δημιουργήσουμε εκ νέου μέρος αυτής της προσέγγισης στο πλαίσιο του ευρωπαϊκού πνεύματος, όπως είπε και ο κ. Barroso.
<P>
Θα ήθελα να αναφέρω δύο πράγματα που θεωρώ ότι είναι ζωτικής σημασίας. Το ένα έχει επείγοντα χαρακτήρα: το Σώμα των Επιτρόπων πρέπει να εγκριθεί τον Δεκέμβριο στο Στρασβούργο. Θεωρώ ότι είναι πολύ σημαντικό η επόμενη Προεδρία να αναλάβει τον Ιανουάριο την εντολή της με αυτήν τη νέα πορεία -με το νέο Σώμα των Επιτρόπων- να έχει ήδη οριστεί από το τέλος του τρέχοντος έτους.
<P>
Δεύτερον, θέλω να επαναλάβω τη λογική που βρίσκεται στη βάση της Ευρωπαϊκής Ένωσης - εκείνο που πασχίζει να επιτύχει η Ευρωπαϊκή Ένωση. Θεωρώ ότι στα μεγαλύτερα φόρουμ παγκοσμίως, διακυβεύονται πολύ σημαντικές αποφάσεις και ότι η Ευρώπη πρέπει να μιλήσει ομόφωνα, και με δυνατή φωνή, για να υπερασπιστεί τα ιδιαίτερα χαρακτηριστικά του εγχειρήματός μας: ένα κοινωνικό πρότυπο και μία νέα νομική, οικονομική και πολιτική διάρθρωση για έναν κόσμο όπου το κράτος θα διαδραματίζει σημαντικότερο ρόλο και όπου θα υπάρχει μια καλύτερη αγορά. " Ευρώπη χρειάζεται δυνατότερη φωνή που θα είναι περισσότερο ενωμένη και ισχυρή.
<SPEAKER ID="079" NAME="Olle Schmidt" AFFILIATION="ALDE">
(SV) Κύριε Πρόεδρε, η σουηδική Προεδρία αξίζει συγχαρητήρια. Αυτός ο πεισματάρης άνθρωπος στην Πράγα επιτέλους υπέγραψε και επιτέλους φτάσαμε στο τέλος του ταξιδιού. Ελπίζουμε ότι ο χρόνος μας δεν θα εξαντληθεί σε θεσμικά ζητήματα κατά την ερχόμενη δεκαετία, ακόμα και αν ο Václav Havel, όντας ένας πραγματικός ευρωπαίος ήρωας, ήταν έτοιμος να προβεί σε περαιτέρω βήματα. Το γεγονός ότι η Τσεχική Δημοκρατία εξαιρέθηκε από τον Χάρτη των Θεμελιωδών Δικαιωμάτων είναι κατά τη γνώμη μου απογοητευτικό. Όπως επισήμανε ο κ. Duff, είναι ήδη αρκετό το γεγονός ότι η Πολωνία και το "νωμένο Βασίλειο έχουν λάβει ρήτρες απαλλαγής.
<P>
Στην Κοπεγχάγη πρέπει να συναφθεί μια παγκόσμια συμφωνία στο πλαίσιο της οποίας τα πλούσια κράτη του κόσμου θα αναλάβουν μεγαλύτερο μερίδιο της ευθύνης. Τα φτωχά κράτη του κόσμου δεν είναι υπεύθυνα για την αύξηση της θερμοκρασίας του πλανήτη. Ταυτόχρονα, βεβαίως, οι αναπτυσσόμενες οικονομίες πρέπει να κάνουν αυτό που τους αναλογεί. Τέλος, κυρία υπουργέ, η διαδικασία ενόψει της συνόδου κορυφής της ερχόμενης εβδομάδας, όπου πρόκειται να διοριστεί Πρόεδρος και υπουργός Εξωτερικών, θα έπρεπε να είχε διεξαχθεί με μεγαλύτερη διαφάνεια. " παρούσα μυστικότητα θίγει τη δημοκρατική Ευρώπη και θεωρώ ότι δεν είμαι ο μόνος που έχει αυτήν την άποψη.
<SPEAKER ID="080" NAME="Tunne Kelam" AFFILIATION="PPE">
(EN) Κύριε Πρόεδρε, θα ήθελα να κάνω τρεις παρατηρήσεις. Με τη Συνθήκη της Λισαβόνας να έχει τεθεί σε ισχύ, η ΕΕ χρειάζεται περισσότερο από ποτέ, αποτελεσματική κοινή εξωτερική πολιτική και πολιτική ασφάλειας, καθώς και κοινή πολιτική ενέργειας, που θα βασίζονται στην αλληλεγγύη. Μόνο τέτοιου είδους πολιτικές μπορούν να αποτρέψουν την επανάληψη συμφωνιών τύπου Schröder-Putin.
<P>
Δεύτερον, πρέπει να συνειδητοποιήσουμε πόσο σημαντικό είναι στο πλαίσιο της νέας κατάστασης να συνεχίσουμε να έχουμε μια ισχυρή Επιτροπή που θα μπορέσει να αναλάβει την ευθύνη για την εφαρμογή της Συνθήκης της Λισαβόνας.
<P>
Τρίτον, όσον αφορά τις νέες κορυφαίες θέσεις, πρώτα απ' όλα χρειαζόμαστε θάρρος για να προωθήσουμε και να υποστηρίξουμε όχι χαρτοφυλάκια αλλά προσωπικότητες, προσωπικότητες με μακρόπνοο όραμα και δέσμευση έναντι της συνέχισης των ευρωπαϊκών αξιών.
<P>
Έτσι, προκειμένου να αντιμετωπιστούν οι τεράστιες νέες προκλήσεις, η ΕΕ χρειάζεται για μία ακόμα φορά δύο ευρωπαίους πολιτικούς στα πρότυπα του Adenauer, του Schuman ή του De Gasperi. Πρέπει να τους αναζητήσουμε χωρίς προκαταλήψεις. Οι πολιτικοί αυτοί μπορούν να βρεθούν και στα νέα κράτη μέλη, τα οποία πρέπει σίγουρα να εκπροσωπούνται στη μελλοντική τρόικα. Ο Václav Havel μάς είπε σήμερα ότι η Ευρώπη είναι η πατρίδα των πατρίδων μας. Βάσει αυτής της λογικής, θεωρώ ότι μπορούμε να επιτύχουμε κατά την εφαρμογή της Συνθήκης της Λισαβόνας.
<SPEAKER ID="081" NAME="Sandra Kalniete" AFFILIATION="PPE">
(LV) Θα ήθελα να αναφέρω πόσο μεγάλη χαρά δίνει το γεγονός ότι η Συνθήκη της Λισαβόνας θα τεθεί επιτέλους σε ισχύ, και να μιλήσω σχετικά με το ποιος θα έπρεπε να γίνει Πρόεδρος της Ευρώπης. " Προεδρία του Ευρωπαϊκού Συμβουλίου δεν εξισώνεται με την Προεδρία της Ευρώπης, αλλά συνδέεται κυρίως με τη συνεργασία με τα κράτη μέλη της Ευρωπαϊκής Ένωσης, τους ηγέτες των κρατών μελών και την υποστήριξη και ενθάρρυνσή τους να ενισχύσουν εκ νέου τον ρόλο της Ευρωπαϊκής Ένωσης μεταξύ των κυρίαρχων κρατών του αύριο σε παγκόσμιο επίπεδο. Θα ήθελα να πω ότι η κ. Vaira Vīķe-Freiberga, η πρώην Πρόεδρος της Λετονίας, διαθέτει όλα τα προσωπικά χαρακτηριστικά ενός ηγέτη και εμπειρία στην πολιτική ηγεσία που θα την καθιστούσαν επιτυχημένη Πρόεδρο του Ευρωπαϊκού Συμβουλίου. " πορεία της συμβολίζει την ιστορία της διαιρεμένης ηπείρου μας - πρόσφυγας μετά τον Β' Παγκόσμιο Πόλεμο, επέστρεψε στη Λετονία· μόλις η χώρα μας απελευθερώθηκε και πάλι, επέστρεψε και έγινε Πρόεδρός της. Κατά τη διάρκεια των οκτώ ετών της προεδρίας της, η Λετονία έγινε κράτος μέλος της Ευρωπαϊκής Ένωσης και του NATO. " Vaira Vīķe-Freiberga είναι μία αφοσιωμένη ευρωπαία πολίτης. Είναι μία ιδιαίτερα μορφωμένη και ισχυρή φυσιογνωμία που αντιλαμβάνεται στο έπακρο τις προκλήσεις για το μέλλον της Ευρώπης. Θα είναι επίσης σίγουρα ικανή να λάβει αποφάσεις μη δημοφιλείς, εάν αυτό κριθεί αναγκαίο.
<SPEAKER ID="083" NAME="Csaba Sándor Tabajdi" AFFILIATION="S&amp;D">
(HU) Κυρία Πρόεδρε, ως εκπρόσωπος του πρώτου κράτους μέλους που επικύρωσε τη Συνθήκη της Λισαβόνας, θα ήθελα να συγχαρώ τη σουηδική Προεδρία εξ ονόματος της Ουγγαρίας, διότι επιτέλεσε σπουδαίο έργο. Είδαμε στο παρόν Κοινοβούλιο έναν Τσέχο, ο οποίος είναι φίλος της Ευρώπης, τον κ. Havel, ενώ αντίθετα ο τσέχος πρόεδρος Klaus προκάλεσε μεγάλη ανησυχία και δεν έδειξε να είναι φίλος της Ευρώπης.
<P>
Πρέπει να οριστικοποιήσουμε όσο το δυνατόν συντομότερα τη θέση σε ισχύ της Συνθήκης της Λισαβόνας, τον διορισμό της νέας Επιτροπής και την καθιέρωση των αντίστοιχων δομών, ούτως ώστε να μπορέσουμε να επικεντρωθούμε στο πραγματικό έργο.
<P>
Θεωρώ ότι είναι πολύ σημαντικό το ότι η Συνθήκη της Λισαβόνας είναι η πρώτη που αναφέρεται στα δικαιώματα των ατόμων που ανήκουν σε μειονότητες. Καλώ την κ. Wallström, που είναι υπέρμαχος των μειονοτήτων, να αναφέρει στον Πρόεδρο Barroso ότι πρέπει να τηρήσει την υπόσχεσή του σύμφωνα με την οποία ο μελλοντικός Επίτροπος αρμόδιος για τα θεμελιώδη δικαιώματα θα ασχοληθεί με τα δικαιώματα των μειονοτήτων, συμπεριλαμβανομένων των αυτοχθόνων μειονοτήτων, όπως είναι οι Σάμι, και των μειονοτήτων των μεταναστών καθώς και των Ρομά.
<SPEAKER ID="084" NAME="Mairead McGuinness" AFFILIATION="PPE">
(EN) Κυρία Πρόεδρε, στην Ιρλανδία μάς ρωτούν αν επικρατεί μεγάλος ενθουσιασμός τώρα που η Συνθήκη της Λισαβόνας κυρώθηκε. Ειλικρινά, τους απαντώ αρνητικά διότι χρειάστηκε τόσον πολύ καιρό και η γέννα και ο τοκετός ήταν τόσο δύσκολα. Επικρατεί ανακούφιση και μια σχετική χαρά αλλά κυρίως συνειδητοποίηση, όπως και κατά την παρούσα συζήτηση, ότι τώρα ξεκινά το πραγματικό έργο και ότι ο διορισμός των κατάλληλων προσώπων είναι δύσκολος. Δεν αφορά απλώς τις δουλειές που θα κάνουν τα αγόρια και τα κορίτσια αλλά τον διορισμό των σωστών προσώπων για όλες εκείνες τις ιδιαίτερα σημαντικές θέσεις που έχουν δημιουργηθεί. Με λυπεί που χρειάζεται επιπλέον χρόνος για να γίνει αυτό, διότι καθυστερεί την τελική διαμόρφωση όλων των θεσμικών οργάνων -και έχουμε πολλή δουλειά- αλλά ίσως να είναι καλύτερα που έχουμε αυτήν τη μικρή καθυστέρηση ώστε να διορίσουμε τα σωστά πρόσωπα.
<P>
Οι κορυφαίες θέσεις, όπως τις περιγράψαμε, είναι σημαντικές και απαιτούν άτομα με δέσμευση, αφοσίωση και επιθυμία βελτίωσης της Ευρωπαϊκής Ένωσης, όχι απλώς κάποιους που θα κάνουν μια δουλειά.
<P>
Τέλος, όσον αφορά τα ισχυρά θεσμικά όργανα, ο κ. Barroso έχει απόλυτο δίκιο. Πρέπει να ακούσετε τι λέμε στο Κοινοβούλιο αυτό. Ακούστε προσεκτικά, γιατί εμείς είμαστε πιο κοντά από όλους στο εκλογικό μας σώμα, αφού εκλεγόμαστε άμεσα.
<SPEAKER ID="085" NAME="Petru Constantin Luhan" AFFILIATION="PPE">
(RO) Εκτιμώ ιδιαίτερα όσα ειπώθηκαν από τον κ. Reinfeldt και επικροτώ, εν προκειμένω, ιδίως το γεγονός ότι η Ευρωπαϊκή Ένωση κατέληξε σε μία κοινή θέση για τη Διάσκεψη της Κοπεγχάγης στο Ευρωπαϊκό Συμβούλιο τον Οκτώβριο.
<P>
" Ευρωπαϊκή Ένωση έχει ήδη εγκρίνει, με δική της πρωτοβουλία, ισχυρά μέτρα για την καταπολέμηση της αλλαγής του κλίματος και έχει σημειώσει πρόοδο όσον αφορά τον περιορισμό των εκπομπών αερίων του θερμοκηπίου. Ωστόσο, είναι προφανές ότι η μεμονωμένη προσπάθεια της Ευρωπαϊκής Ένωσης δεν μπορεί να εγγυηθεί απόλυτη επιτυχία στις διεθνείς διαπραγματεύσεις.
<P>
Θεωρώ ότι είναι εξαιρετικά σημαντικό η Ευρωπαϊκή Ένωση να κάνει τη μετάβαση προς έναν στόχο μείωσης άνω του 20% διατηρώντας ορισμένες προϋποθέσεις, χωρίς τις οποίες θεωρούμε ότι η προσπάθεια της ΕΕ θα ήταν υπερβολική.
<P>
Οι προϋποθέσεις θα πρέπει να συνδέονται κυρίως με τη δεσμευτική νομική φύση της μελλοντικής συμφωνίας. Επιπλέον, πρέπει να εγκριθούν συγκεκριμένοι στόχοι για τον περιορισμό των εκπομπών από τις αναπτυγμένες χώρες που θα είναι παρόμοιοι με εκείνους που έχουν εγκριθεί από την ΕΕ, παράλληλα με την αντίστοιχη συμβολή των αναπτυσσόμενων χωρών.
<SPEAKER ID="086" NAME="Heidi Hautala" AFFILIATION="Verts/ALE">
(FI) Κυρία Πρόεδρε, αυτήν τη στιγμή έχουμε μια πολύ ενδιαφέρουσα σύνθεση στο παρόν Κοινοβούλιο, δηλαδή και τα τρία θεσμικά όργανα εκπροσωπούνται από γυναίκα: την κ. Malmström για τη Σουηδία, τη χώρα που ασκεί την Προεδρία, την κ. Wallström για την Επιτροπή, και εσάς, κυρία Πρόεδρε, για το Κοινοβούλιο. Θα ήθελα να βλέπω τακτικά στο μέλλον ηγέτιδες στις κορυφαίες θέσεις, και πολύ περισσότερες απ' ό,τι τώρα. Γνωρίζω ότι η κ. Wallström και η κ. Wallis, η Αντιπρόεδρος του Ευρωπαϊκού Κοινοβουλίου, υπέβαλαν μία ενδιαφέρουσα πρωτοβουλία και συμπεριέλαβαν στη διαδικασία και εμάς, τις άλλες γυναίκες σε ηγετικές θέσεις στο Κοινοβούλιο και την Επιτροπή.
<P>
Γράψαμε στον Πρόεδρο της Επιτροπής, τον κ. Barroso, λέγοντας ότι θέλουμε να δούμε να γίνονται αλλαγές και ότι επιθυμούμε μια δικαιότερη αντιστοιχία ανδρών και γυναικών στην Επιτροπή και σε άλλες κορυφαίες θέσεις. Ελπίζω ότι θα μπορέσουμε τώρα να εκμεταλλευτούμε την ευκαιρία διότι, μολονότι ο Πρόεδρος της Ευρωπαϊκής Επιτροπής υποστηρίζει απόλυτα τις ιδέες μας, οι αρχηγοί κρατών και κυβερνήσεων δυστυχώς δεν κάνουν τίποτα για να αναλάβουν την ευθύνη γι' αυτήν την λυπηρή κατάσταση. Δεν μπορούμε να επιτρέψουμε την εκπροσώπηση της Ένωσης μόνο από ανδρικά πρόσωπα.
<SPEAKER ID="087" NAME="Jaroslav Paška" AFFILIATION="EFD">
(SK) Θα ήθελα να ξεκινήσω εκφράζοντας την υποστήριξή μου προς τον πρόεδρο Klaus και τη θέση της Τσεχικής Δημοκρατίας. Φαντάζομαι ότι, όπως ακριβώς η Γερμανία υποχρεώθηκε να ακούσει την απόφαση του Συνταγματικού Δικαστηρίου, έτσι και ο κ. Klaus έπρεπε και αυτός να περιμένει την απόφαση του Συνταγματικού Δικαστηρίου.
<P>
Όσον αφορά την προσέγγισή του, θεωρώ ότι οι πράξεις του ήταν οι υπεύθυνες πράξεις ενός πολιτικού, ο οποίος αντιλαμβανόμενος την ύπαρξη σχετικής ανασφάλειας δικαίου, περίμενε τη γνωμοδότηση του αντίστοιχου θεσμικού οργάνου, δηλαδή του δικαστηρίου.
<P>
Θα ήθελα επίσης να επισημάνω ότι η Συνθήκη της Λισαβόνας τίθεται σε ισχύ σε μία περίοδο οικονομικής κρίσης στην Ευρώπη. Οι ισχύουσες αποφάσεις των κυβερνήσεων που έλαβαν μέτρα για την αντιμετώπιση της οικονομικής κρίσης δεν ήταν αποτελεσματικές, δεν ήταν αποδοτικές και, από την άποψη αυτή, θεωρώ ότι πρέπει να προχωρήσουμε στο μέλλον με περισσότερο συντονισμένο τρόπο και να μην λαμβάνουμε ad hoc αποφάσεις που δεν παράγουν επαρκές αποτέλεσμα όσον αφορά τη στήριξη της απασχόλησης και της οικονομικής ανάπτυξης.
<P>
Ως εκ τούτου, θεωρώ ότι, κατά τον διορισμό της νέας Επιτροπής, πρέπει να διασφαλίσουμε ότι θα επανδρωθεί από εμπειρογνώμονες και επαγγελματίες.
<SPEAKER ID="088" NAME="Enikő Győri" AFFILIATION="PPE">
(HU) Πιστεύω ακράδαντα ότι η Συνθήκη της Λισαβόνας θα επιτρέψει αδιαμφισβήτητα στην Ευρώπη να λειτουργήσει σε μία ασφαλέστερη βάση και με περισσότερο λογικό τρόπο, με μεγαλύτερη εστίαση στα προβλήματα που επηρεάζουν την καθημερινότητα των πολιτών.
<P>
Ωστόσο, πρέπει επίσης να αναρωτηθούμε ποιο ήταν το τίμημα για την επίτευξη αυτού. Το τίμημα που πληρώσαμε ήταν ότι υπονομεύσαμε τις αξίες μας και ότι αφήσαμε την πρακτική σκέψη να θριαμβεύσει έναντι αυτών. Γνωρίζετε σε τι αναφέρομαι εν προκειμένω. " Ευρωπαϊκή Ένωση ικανοποίησε το παράλογο αίτημα του τσέχου Προέδρου, για να μην αναφέρω ότι ο ίδιος δήλωσε ότι η ρήτρα απαλλαγής της Τσεχικής Δημοκρατίας ήταν αναγκαία βάσει των διαταγμάτων Beneš. Θα ήθελα να σας υπενθυμίζω ότι, βάσει των διαταγμάτων Beneš, πολλά εκατομμύρια Ούγγροι και Γερμανοί στερήθηκαν τα δικαιώματά τους και απελάθηκαν. Κατά την άποψή μου, αυτό που έκανε η Ευρωπαϊκή Ένωση είναι απαράδεκτο από νομική, πολιτική και ηθική άποψη.
<P>
Ασκήσαμε κριτική στο τσεχικό συνταγματικό σύστημα από νομική άποψη, παρακολουθήσαμε την άποψη του τσεχικού Κοινοβουλίου και περιλαμβάνουμε το έγγραφο πολιτικά σε κάθε μελλοντική προσχώρηση, τιμωρώντας πιθανότατα μία χώρα η οποία δεν έχει καμία σχέση με αυτό, την Κροατία. Από ηθική άποψη, είναι απαράδεκτο να παρέχεται ρήτρα απαλλαγής για ένα τέτοιο ζήτημα.
<SPEAKER ID="089" NAME="Silvia-Adriana Ţicău" AFFILIATION="S&amp;D">
(RO) Επικροτώ την έγκριση από το Ευρωπαϊκό Συμβούλιο της στρατηγικής για την περιοχή της Βαλτικής Θάλασσας. Πρόκειται για ένα πρότυπο που η Ευρωπαϊκή Ένωση θα πρέπει να εφαρμόσει και για την περιοχή του Δούναβη, συμβάλλοντας έτσι στην οικονομική ανάπτυξη, καθώς και στην οικονομική και κοινωνική συνοχή της περιοχής αυτής και, τέλος, στην ανταγωνιστικότητα της Ευρωπαϊκής Ένωσης.
<P>
" Ευρωπαϊκή Ένωση θα συμμετάσχει στη Διάσκεψη της Κοπεγχάγης διαδραματίζοντας ηγετικό ρόλο στην καταπολέμηση της αλλαγής του κλίματος. " Ευρωπαϊκή Ένωση έχει ήδη εγκρίνει μονομερώς τον στόχο "20-20-20". " δέσμη μέτρων για την ενέργεια και την αλλαγή του κλίματος αποτελεί μέρος της κοινοτικής νομοθεσίας και βρίσκεται σε φάση εφαρμογής.
<P>
Καλώ την Ευρωπαϊκή Ένωση να θεσπίσει γρήγορα ένα αποτελεσματικό, καινοτόμο πλαίσιο για τη χρηματοδότηση μιας οικολογικά αποδοτικής οικονομίας.
<P>
Επιπλέον, η Ευρωπαϊκή Ένωση πρέπει επίσης να επικεντρωθεί στη χρηματοδότηση των κατάλληλων μέτρων προσαρμογής στην αλλαγή του κλίματος.
<P>
Τέλος, η Ευρωπαϊκή Ένωση πρέπει να είναι σε θέση να δημιουργήσει επενδύσεις στη βιομηχανία και τις δημόσιες υπηρεσίες με σκοπό τη διασφάλιση των θέσεων εργασίας.
<SPEAKER ID="090" NAME="Kinga Gál" AFFILIATION="PPE">
(HU) Κυρία Πρόεδρε, κυρία Malmström και κυρία Wallström, δύο δεκαετίες πέρασαν από την κατάρρευση του σιδηρού παραπετάσματος. Παρότι σε ορισμένα από τα νέα κράτη μέλη η αλλαγή καθεστώτος έγινε εντός του νομικού πλαισίου και της κρατικής διάρθρωσης, το παρελθόν εξακολουθεί να είναι παρόν στις πολιτικές νοοτροπίες και τις αντιδράσεις των αρχών σε πιεστικές καταστάσεις. Ας θυμηθούμε απλώς τα γεγονότα που συνέβησαν στη Βουδαπέστη το φθινόπωρο του 2006, όπου εκείνοι των οποίων καταπατήθηκαν οι πλέον θεμελιώδεις ελευθερίες και τα ανθρώπινα δικαιώματα εξακολουθούν να μην έχουν μάθει την αλήθεια και να μην τους έχει αποδοθεί δικαιοσύνη μέχρι σήμερα, για να μην αναφερθούμε σε όσους ανήκουν σε εθνικές μειονότητες στα νέα κράτη μέλη οι οποίοι, ακόμα και τώρα, βιώνουν την πικρή εμπειρία των διακρίσεων, που επηρεάζει τα δικαιώματα και τις ευκαιρίες τους.
<P>
Ακριβώς λόγω των διατάξεων που περιλαμβάνονται στη Συνθήκη της Λισαβόνας, η Ευρωπαϊκή Επιτροπή πρέπει να είναι προετοιμασμένη να διασφαλίσει ότι, όταν δημιουργηθούν τα χαρτοφυλάκια, θα δοθεί η δέουσα έμφαση στα ζητήματα των ανθρωπίνων δικαιωμάτων και ελευθεριών εντός της Ευρωπαϊκής Ένωσης. Ταυτόχρονα, το πεδίο εφαρμογής του εν λόγω χαρτοφυλακίου πρέπει να επεκταθεί και να συμπεριλάβει και την προστασία των δικαιωμάτων των παραδοσιακών εθνικών μειονοτήτων καθώς και των γλωσσικών μειονοτήτων, διότι θεωρούμε ότι πολλά μένει να γίνουν ακόμα στον τομέα αυτόν. Είτε μας αρέσει είτε όχι, τα άλυτα προβλήματα που επηρεάζουν αυτές τις αυτόχθονες κοινότητες είναι παρόντα στο εσωτερικό της Ευρωπαϊκής Ένωσης. " Ευρωπαϊκή Ένωση πρέπει να τα αντιμετωπίσει και είναι καθήκον της να βοηθήσει τους πολίτες που αγωνίζονται για την άσκηση των δικαιωμάτων τους.
<SPEAKER ID="091" NAME="Czesław Adam Siekierski" AFFILIATION="PPE">
(PL) Κυρία Πρόεδρε, η έγκριση της από καιρό αναμενόμενης Συνθήκης της Λισαβόνας έχει πλέον επιτευχθεί. Θα οδηγήσει ασφαλώς σε ενίσχυση και βελτίωση της Ευρωπαϊκής Ένωσης στο μέλλον.
<P>
Διότι σήμερα, η εφαρμογή της Συνθήκης απαιτεί μια σειρά από αποφάσεις που θα αφορούν την αρμοδιότητα, το προσωπικό και, κυρίως, την εδραίωση μιας μορφής συνεργασίας μεταξύ των νέων ηγετών - των ηγετών που πρέπει να κάνουν το νέο όραμα της Ευρώπης πραγματικότητα. Ζητήματα που συνδέονται με τη Συνθήκη δεν πρέπει να μας εμποδίσουν να διακρίνουμε τα προβλήματα που χρήζουν άμεσης επίλυσης, όπως είναι η ενεργός καταπολέμηση της οικονομικής κρίσης, τα μέτρα για την αντιμετώπιση της αύξησης της ανεργίας και η οργάνωση της εποπτείας των χρηματοπιστωτικών ιδρυμάτων.
<P>
Είναι σημαντική και αναγκαία η επίτευξη συμφωνίας στην Κοπεγχάγη, αλλά μια περίοδος κρίσης δεν αποτελεί καλή χρονική στιγμή για τη λήψη αποφάσεων σχετικά με το τι θα κατανεμηθεί για την επίτευξη αυτού του στόχου, από ποιες χώρες και διεθνείς οργανισμούς και ποιες δεσμεύσεις θα αναληφθούν. Το σημαντικότερο καθήκον που έχει σήμερα η ΕΕ και τα κράτη μέλη της είναι η επίλυση των οικονομικών και κοινωνικών προβλημάτων.
<SPEAKER ID="092" NAME="Seán Kelly" AFFILIATION="PPE">
(EN) Κυρία Πρόεδρε, είναι μεγάλη μου τιμή, όπως και της συναδέλφου μου, κ. McGuinness, να βρισκόμαστε εδώ σήμερα, κατά την εικοστή επέτειο της πτώσης του Τείχους και λίγο πριν τεθεί σε ισχύ η Συνθήκη της Λισαβόνας. Πρόκειται για προνόμιο, ιδίως καθώς η Ιρλανδία ψήφισε με ποσοστό 67% υπέρ της Συνθήκης της Λισαβόνας, γεγονός που αντικατόπτρισε την αναγνώριση του έργου της Ευρωπαϊκής Ένωσης επί σειρά πολλών ετών.
<P>
Κατά τα ερχόμενα χρόνια, ο κόσμος θα κοιτάει και τη διάλυση της ΕΣΣΔ και θα βλέπει ότι οι εμφύλιοι πόλεμοι δεν επεκτάθηκαν ως αποτέλεσμα αυτής, όπως συνέβη σε τόσες πολλές χώρες, συμπεριλαμβανομένης και της δικής μου, όταν η ειρήνη και η ελευθερία εγκαθιδρύθηκαν μεν αλλά οδήγησαν σε εμφύλιο πόλεμο.
<P>
Οι ιστορικοί θα επισημάνουν τον ρόλο της Ευρωπαϊκής Ένωσης κατά την παροχή στήριξης, καθοδήγησης και φροντίδας προς τις χώρες αυτές, ώστε να μην ακολουθήσει εμφύλιος πόλεμος σε ευρεία βάση.
<P>
Τέλος, έχει γίνει πολύς λόγος σχετικά με τα ονόματα των προσώπων που θα καλύψουν τα αξιώματα του Προέδρου και του Ύπατου Εκπροσώπου. Θεωρώ ότι θα πρέπει να εξετάσουμε και τον τίτλο. Εάν ο Πρόεδρος δεν είναι ακριβώς Πρόεδρος, αλλά είναι Προεδρεύων, γιατί να μην τον αποκαλέσουμε Προεδρεύοντα; " ύπαρξη τριών Προέδρων προκαλεί σύγχυση στο κοινό.
<SPEAKER ID="093" NAME="Gay Mitchell" AFFILIATION="PPE">
(EN) Κυρία Πρόεδρε, θα ήθελα καταρχάς να πω πόσο χάρηκα που παρακολούθησα τις "μέρες Ανάπτυξης στη Στοκχόλμη και να συγχαρώ την Προεδρία για τον τρόπο με τον οποίο αυτές διοργανώθηκαν.
<P>
Συμμετείχα πρόσφατα σε μία συζήτηση στο ιρλανδικό κρατικό ραδιόφωνο, το RTÉ, με μία γυναίκα η οποία ανησυχούσε πολύ για τις περικοπές των δαπανών για την υγεία και διότι δεν γίνονται αρκετά για τον περιορισμό των δαπανών για την αναπτυξιακή βοήθεια. Έπρεπε να της εξηγήσω ότι δεν ήταν ή το ένα ή το άλλο αλλά και τα δύο. Μπορούμε να κάνουμε και τα δύο. Θα ήθελα να ζητήσω, δεδομένου ότι επικεντρωνόμαστε τόσο στην ανάγκη ανάκαμψης στην Ευρώπη και την ανάγκη αντιμετώπισης της κρίσης την οποία βιώνουμε -και η οποία πρέπει βεβαίως να βρίσκεται στην κορυφή της εσωτερική μας ατζέντας-, να μην παραβλέψουμε το γεγονός ότι έντεκα εκατομμύρια παιδιά πεθαίνουν ετησίως στον αναπτυσσόμενο κόσμο, πέντε εκατομμύρια εξ αυτών επειδή δεν διαθέτουν τα φάρμακα που εμείς διαθέτουμε εδώ και 30 χρόνια.
<P>
Επομένως, κρατήστε αυτό στην κορυφή της ατζέντας και βεβαιωθείτε, όταν θα διορίσουμε τον νέο επικεφαλής των εξωτερικών σχέσεων, ότι η αντιμετώπιση αυτού του ζητήματος θα παραμείνει ένας από τους βασικούς μας στόχους. Συγχαρητήρια για όσα έχετε επιτύχει μέχρι στιγμής.
<SPEAKER ID="094" NAME="Crescenzio Rivellini" AFFILIATION="PPE">
(IT) Κυρία Πρόεδρε, κυρίες και κύριοι, είναι απολύτως σωστό που η Συνθήκη της Λισαβόνας και ο διορισμός των μελών του Συμβουλίου πραγματοποιούνται είκοσι χρόνια μετά την πτώση του Τείχους. " πτώση του Τείχους σηματοδότησε την έναρξη της πραγματικής Ευρώπης. Πριν από είκοσι χρόνια κατέρρευσε ένα τείχος, ένα τσιμεντένιο τείχος γεμάτο προκαταλήψεις, τυραννία και πείνα για τόσους πολίτες της Ανατολής, και σήμερα θα πρέπει να σταματήσουμε τους εορτασμούς για την πτώση του Τείχους και να αναρωτηθούμε τι θα πρέπει να κάνουμε τώρα που αυτό δεν υπάρχει. Για την ακρίβεια, στο μεταξύ υψώθηκαν άλλα τείχη: το τείχος μεταξύ των χωρών του Βορρά και του Νότου του πλανήτη· μεταξύ των πλουσιότερων και των φτωχότερων χωρών· μεταξύ των χωρών που παράγουν αγαθά και των χωρών που παράγουν ιδέες. Τα τείχη αυτά είναι πολύ υψηλότερα και είναι πολύ πιο δύσκολο να γκρεμιστούν· μπορεί να προκαλέσουν μεγάλα προβλήματα για την ανθρωπότητα στο σύνολό της, καθώς και πολέμους.
<P>
Γι' αυτόν τον λόγο, οι υποψήφιοι του Ευρωπαϊκού Συμβουλίου, οι οποίοι θα οριστούν μετά τη Λισαβόνα, δεν θα πρέπει να οριστούν από λίγους κεκλεισμένων των θυρών. Εκείνοι που επιθυμούν να συνεισφέρουν και που επιθυμούν να είναι υποψήφιοι πρέπει να γνωστοποιήσουν στο Ευρωπαϊκό Κοινοβούλιο και στην Ευρώπη στο σύνολό της τι σκοπεύουν να κάνουν και τι είναι σε θέση να κάνουν. Εάν γκρεμίσουμε αυτό το τείχος των διορισμών, μέσω του οποίου οι μελλοντικοί υποψήφιοι επιλέγονται με βάση τις ισορροπίες μεταξύ των κρατών και όχι με βάση τις προσωπικές τους ιδιότητες, τότε θα έχουμε επιτέλους οικοδομήσει το κράτος της Ευρώπης.
<SPEAKER ID="095" NAME="Andrew Henry William Brons" AFFILIATION="NI">
(EN) Κυρία Πρόεδρε, ο αρχηγός της βρετανικής αντιπολίτευσης ανακοίνωσε την πρόθεσή της για επαναδιαπραγμάτευση τμημάτων της Συνθήκης της Λισαβόνας. Αυτό απαιτεί βεβαίως τη συναίνεση και των 27 χωρών. Ανακοίνωσε επίσης την κατάθεση νομοσχεδίου για την εθνική κυριαρχία, που θα επιβάλλει τη διεξαγωγή δημοψηφισμάτων σε περίπτωση περαιτέρω Συνθηκών. Αυτό, βεβαίως, θα μπορούσε άνετα να καταργηθεί από τις επόμενες κυβερνήσεις.
<P>
Συμφωνούν το Συμβούλιο και η Επιτροπή ότι τα σχέδια του ηγέτη του Συντηρητικού Κόμματος δεν είναι παρά λόγια; Το κόμμα του πρέπει να αποφασίσει είτε να δεχτεί τη Συνθήκη της Λισαβόνας είτε, ακόμα καλύτερα κατά την άποψή μου, να αποσύρει το "νωμένο Βασίλειο τελείως από την Ευρωπαϊκή Ένωση.
<SPEAKER ID="096" NAME="Cecilia Malmström" LANGUAGE="FR">
Κυρία Πρόεδρε, κυρίες και κύριοι, είχαμε μόλις μια πολύ ενδιαφέρουσα συζήτηση και σας ευχαριστώ για τις παρατηρήσεις σας.
<P>
" σουηδική Προεδρία συμμερίζεται τη χαρά σας για την τελική κύρωση της Συνθήκης της Λισαβόνας στις 27 χώρες. Αυτό θα μας παράσχει μία περισσότερο αποτελεσματική, περισσότερο δημοκρατική Ευρώπη και έναν ισχυρότερο ρόλο στο διεθνές σκηνικό. Χαίρομαι ιδιαίτερα γι' αυτό.
<P>
Συμφωνώ επίσης με όσους είπαν ότι, μολονότι ήταν ενδεχομένως σύμπτωση, ο πρόεδρος Klaus διάλεξε μια πολύ καλή εβδομάδα για να υπογράψει τη Συνθήκη: την ίδια εβδομάδα που εορτάζουμε την πτώση του Τείχους του Βερολίνου, το τέλος της κομμουνιστικής δικτατορίας, την έναρξη της ευρωπαϊκής ενότητας και, τέλος, τη νίκη των ιδεών του Robert Schuman έναντι εκείνων του Ιωσήφ Στάλιν.
<P>
(Χειροκροτήματα)
<P>
Προεδρεύουσα του Συμβουλίου. - (EN) Μιλώντας για τη Τσεχική Δημοκρατία, θα ήθελα να απαντήσω στην ερώτηση του κ. Duff λέγοντας ότι αυτό που έλαβαν οι Τσέχοι δεν είναι μια ρήτρα πλήρους απαλλαγής από τον Χάρτη των Θεμελιωδών Δικαιωμάτων. Το Πρωτόκολλο 30 δεν άρει τον υποχρεωτικό χαρακτήρα του Χάρτη σε σχέση με το "νωμένο Βασίλειο, την Πολωνία ή την Τσεχική Δημοκρατία. Περιορίζει απλώς τον τρόπο με τον οποίο μπορεί να το χρησιμοποιήσει το Δικαστήριο και, τέλος, εφόσον προκύψει αντιπαράθεση, η ερμηνεία του εξαρτάται από την Επιτροπή και το Συμβούλιο.
<P>
Όπως είπε ο πρωθυπουργός προτού αποχωρήσει, η διαβούλευση με τους 26 συναδέλφους του βρίσκεται τώρα σε εξέλιξη. Είναι δύσκολη, αλλά αποτελεί τον στόχο του. Τους έχει ήδη προσκαλέσει σε δείπνο εργασίας την ερχόμενη Πέμπτη.
<P>
Είναι ακόμα πολύ νωρίς για να κάνουμε υποθέσεις για τα ονόματα. Διάβασα και εγώ τις εφημερίδες. Έχω ακούσει ονόματα που δεν θέλετε να δείτε και ονόματα που θέλετε να δείτε. Νομίζω ότι εντόπισα και μία ή δύο αιτήσεις για τη θέση από το Ευρωπαϊκό Κοινοβούλιο. Οι αιτήσεις σας προς την Προεδρία είναι ευπρόσδεκτες - θα τις εξετάσουμε. Μένει ακόμα μία εβδομάδα μέχρι την Πέμπτη. Και βεβαίως, λαμβάνουμε υπόψη τις ανησυχίες σας σχετικά με την περιφερειακή ισορροπία, την ισότητα των φύλων - κάτι που και εγώ η ίδια θεωρώ εξαιρετικά σημαντικό. Θα πρέπει να είμαστε σε θέση να δείξουμε στους ευρωπαίους πολίτες ότι η Ευρώπη δεν διοικείται αποκλειστικά από άνδρες. Ωστόσο, όπως είπε και ο πρωθυπουργός, πρόκειται να δημιουργηθούν μόλις δύο θέσεις. Είναι πολύ δύσκολο να ικανοποιηθούν όλες αυτές οι προϋποθέσεις, αλλά θα κάνουμε ό,τι είναι δυνατόν και έχουμε ακούσει τις συμβουλές σας.
<P>
Όσον αφορά τον Ύπατο Εκπρόσωπο, θα παράσχει και θα οριστικοποιήσει το πλαίσιο που μόλις εγκρίναμε για την Ευρωπαϊκή Υπηρεσία Εξωτερικής Δράσης. Θα το κάνει, από κοινού με το Κοινοβούλιο, προτού το υποβάλει στο Συμβούλιο όχι αργότερα από τον Απρίλιο του ερχόμενου έτους.
<P>
Όπως έχει ειπωθεί πολλές φορές, ο Ύπατος Εκπρόσωπος θα δεχτεί και αυτός ερωτήσεις και θα περάσει από ακροάσεις εδώ στο Κοινοβούλιο και θα είναι, ως εκ τούτου, σε θέση να συζητήσει και να αναπτύξει τις απόψεις του για την εξωτερική πολιτική.
<P>
Όσον αφορά την οικονομία, θα ήθελα να πω στην Marita Ulvskog, η οποία μάλλον δεν βρίσκεται εδώ αυτήν τη στιγμή, ότι η σουηδική Προεδρία σε καμία περίπτωση δεν ξεχνά τις φιλοδοξίες της όσον αφορά τις στρατηγικές εξόδου. Αντιθέτως, έχει πολύ μεγάλη σημασία να μείνουμε συνεπείς στην φιλοδοξία -όχι για τώρα αλλά για λίγο αργότερα- ύπαρξης δύο στρατηγικών εξόδου. Διότι εάν δεν το κάνουμε, εάν επιτρέψουμε στις οικονομίες μας να αυξήσουν τα δημοσιονομικά τους ελλείμματα, αυτό θα πλήξει τους πλέον ευάλωτους ανθρώπους στην κοινωνία, και δεν το επιθυμούμε.
<P>
Βλέπουμε το φως στην άκρη του τούνελ. " οικονομική ανάκαμψη πλησιάζει, αλλά στις περισσότερες χώρες θα εξακολουθήσουμε να υποφέρουμε από υψηλή ανεργία και, ως εκ τούτου, είναι πολύ νωρίς για να εφαρμόσουμε τις στρατηγικές εξόδου. Ωστόσο, πρέπει να τις συζητήσουμε και πρέπει να έχουμε ένα σχέδιο γι' αυτές, εάν επιθυμούμε να έχουμε μια βιώσιμη οικονομία, την οποία θα κληροδοτήσουμε στις μελλοντικές γενιές.
<P>
Τέλος, όσον αφορά την αλλαγή του κλίματος, δεν περιορίσαμε τις φιλοδοξίες μας. " σουηδική Προεδρία, η Επιτροπή και πολλοί άλλοι εργάζονται νυχθημερόν. Πείθουμε, διαπραγματευόμαστε, διαφωνούμε, προσπαθούμε να πάρουμε με το μέρος μας τους εταίρους μας και να τους βάλουμε στο παιχνίδι. Έχουν υπάρξει πολυάριθμες συνεδριάσεις, και θα υπάρξουν και άλλες ακόμα, μολονότι μένουν μόλις 25 ημέρες μέχρι την Κοπεγχάγη.
<P>
Είναι αλήθεια ότι υπάρχει ευαισθητοποίηση σε παγκόσμιο επίπεδο και ότι πολλά συμβαίνουν σε πολλές χώρες ολόκληρου του κόσμου. Αυτό είναι ενθαρρυντικό, αλλά δεν αρκεί εάν θέλουμε να σεβαστούμε τον στόχο των 2 °C.
<P>
Δεν διαθέτουμε όλα τα κομμάτια του παζλ ούτως ώστε να επιτύχουμε μία νομικά δεσμευτική συμφωνία: αυτό είναι γεγονός. Λυπάμαι γι' αυτό, αλλά είναι γεγονός. Μπορούμε να πούμε ότι εξακολουθούμε να καταβάλουμε προσπάθειες, πράγματι, το κάνουμε, αλλά δεν θα ευοδωθεί διότι πολλοί εταίροι λένε ότι δεν είναι ακόμα έτοιμοι να κάνουν αυτό το βήμα. " Ευρώπη εξακολουθεί να έχει την πρωτοκαθεδρία, και εξακολουθούμε να εργαζόμαστε για την επίτευξη μιας πολύ φιλόδοξης συμφωνίας με σαφές πλαίσιο που περιλαμβάνει όλους τους εταίρους και ένα χρονοδιάγραμμα για την ολοκλήρωση των διαπραγματεύσεων. Σκοπός είναι η αντικατάσταση του Κιότο από μία δεσμευτική συμφωνία. Θα ήθελα να ευχαριστήσω το Κοινοβούλιο για το έργο του σε σχέση με αυτό, καθώς και για το έργο που θα πρέπει να επιτελέσει μετά την Κοπεγχάγη.
<P>
" Ευρώπη παραμένει πρωτοπόρος. Θα συνεχίσουμε να είμαστε πρωτοπόροι. Μέχρι στιγμής, έχουμε τις υψηλότερες φιλοδοξίες. Επιβεβαιώσαμε τις εκτιμήσεις της Επιτροπής και τις στηρίζουμε. Είμαστε έτοιμοι να διαδραματίσουμε τον δικό μας ρόλο. Θα υπάρξει παγκόσμια κλείδα κατανομής βάσει των εκπομπών και της ικανότητας των χωρών να πληρώσουν. Διαθέτουμε μια ομάδα εργασίας που εξετάζει την εσωτερική κατανομή των επιβαρύνσεων. Ωστόσο, τα κράτη μέλη δεν ένιωθαν ακόμα έτοιμα να αποκαλύψουν τα ακριβή ποσά που προτίθενται να πληρώσουν. Αυτό συνέβη επειδή θέλουμε να συνεχίσουμε να ασκούμε πίεση στις άλλες χώρες διότι πρέπει και αυτές να πληρώσουν, καθώς είναι προς το συμφέρον τους.
<P>
Επομένως, θα δαπανήσουμε κάθε λεπτό εργαζόμενοι πάνω σε αυτό. Σας ευχαριστούμε για την ενθάρρυνση και αναμένουμε με ανυπομονησία να συνεργαστούμε με το Κοινοβούλιο σε αυτό και άλλα ζητήματα.
<SPEAKER ID="098" NAME="Margot Wallström" LANGUAGE="FR">
Εφόσον η σουηδή υπουργός μίλησε στα γαλλικά και τα αγγλικά, εγώ οφείλω να μιλήσω στα σουηδικά.
<P>
Αντιπρόεδρος της Επιτροπής. - (SV) Κυρία Πρόεδρε, θα επιχειρήσω να μιλήσω στα σουηδικά και να πω κάτι σχετικά με ένα σημαντικό ζήτημα που τέθηκε εδώ σήμερα, δηλαδή το πώς το κείμενο της νέας Συνθήκης συνδέεται με την πραγματικότητα που επιθυμούμε να αλλάξουμε, πώς το κείμενο της νέας Συνθήκης της Λισαβόνας θα μας καθοδηγήσει και θα μας παράσχει τα εργαλεία που χρειαζόμαστε για να λάβουμε αποφάσεις σχετικά με το πώς θα καταπολεμήσουμε την αλλαγή του κλίματος, πώς θα αντιμετωπίσουμε την οικονομική κρίση και όσα θα την ακολουθήσουν, δηλαδή την ανεργία και τα κοινωνικά προβλήματα, και πώς θα αντιμετωπίσουμε το πρόβλημα της μετανάστευσης και τα υπόλοιπα ζητήματα που βρίσκονται υψηλά στην ατζέντα μας.
<P>
Αυτός είναι ο τρόπος με τον οποίο συνδέονται αυτά τα θέματα μεταξύ τους, όπως ακριβώς ανέφερε νωρίτερα ο κ. Barnier. Αυτό συνδέεται βεβαίως με την εφαρμογή και την εκτέλεση και με το ποιους θα διορίσουμε ως εκπροσώπους μας στην Επιτροπή και, βεβαίως, ως ηγέτες στις κορυφαίες θέσεις που πρόκειται τώρα να πληρωθούν. Όπως γνωρίζετε, λέγεται, τουλάχιστον στα σουηδικά ότι "ο κατάλληλος άνθρωπος στο κατάλληλο σημείο είναι συχνά γυναίκα" και θεωρώ ότι αυτό ισχύει και στη συγκεκριμένη περίπτωση. Ευτυχώς, γνωρίζω ότι έχω την υποστήριξη του Προέδρου της Επιτροπής όταν λέω ότι η διαδικασία που θα ακολουθηθεί τώρα είναι βεβαίως πολύ σημαντική από δημοκρατική άποψη. Είναι επίσης ευκαιρία για τα κράτη μέλη να δείξουν ότι δεν συμφωνούν απλώς επιφανειακά με αυτό, αλλά ότι διαθέτουν πραγματικά ικανούς υποψηφίους που είναι γυναίκες, τις οποίες προτίθενται να προτείνουν.
<P>
Διαφορετικά εμείς που αποτελούμε την πλειονότητα του πληθυσμού της ΕΕ θα μετατραπούμε σε μειονότητα όσον αφορά τη λήψη δημοκρατικών αποφάσεων. Όπως έχει γράψει και πει πολλές φορές ο Václav Havel, η δημοκρατία δεν έπεσε από τον ουρανό μια για πάντα και χωρίς επιστροφή, η δημοκρατία είναι κάτι που πρέπει να συντηρήσουμε και να αγωνιζόμαστε γι' αυτό ξανά και ξανά. Συνεργαστήκαμε βεβαίως στενά με τη σουηδική Προεδρία και θα ήθελα για μία ακόμα φορά, τόσο εκ μέρους μου όσο και εκ μέρους της Επιτροπής, να εκφράσω τις ευχαριστίες μου για το πολύ δύσκολο έργο που γνωρίζω ότι έφερε σε πέρας η σουηδική Προεδρία, συμπεριλαμβανομένων και των προετοιμασιών γι' αυτό που πρόκειται τώρα να τεθεί σε εφαρμογή.
<P>
Όπως είπε νωρίτερα ο κ. Barroso, η Επιτροπή έλαβε σήμερα μία απόφαση σχετικά με τα πρώτα μέτρα για τα οποία θα αναλάβουμε την ευθύνη, δηλαδή για την πρωτοβουλία των πολιτών. Θα ξεκινήσουμε με έναν ευρύ γύρο διαβουλεύσεων αποστέλλοντας μία πράσινη βίβλο που θα περιέχει δέκα ερωτήματα. Εάν λάβουμε αρκετές απαντήσεις σε αυτά μέχρι το τέλος Ιανουαρίου, ελπίζουμε ότι, μετά από σύντομη συζήτηση, μεταξύ άλλων και εδώ, στο Κοινοβούλιο, θα είμαστε σε θέση να θεσπίσουμε την πρωτοβουλία των πολιτών και θα είμαστε έτοιμοι να την θέσουμε σε εφαρμογή μέχρι το τέλος του ερχόμενου έτους. Αυτό αποτελεί βεβαίως καλό παράδειγμα του πώς μπορούμε να χρησιμοποιήσουμε τους νέους τομείς της Συνθήκης της Λισαβόνας και τις νέες δυνατότητες που αυτή παρέχει για να παράσχουμε στους πολίτες δυνατότερη φωνή και μεγαλύτερη επιρροή.
<P>
Το ζήτημα του κλίματος και οι σχετικές διαπραγματεύσεις αναφέρθηκαν ήδη από αρκετούς εδώ, καθώς και από την υπουργό Εξωτερικών. Φυσικά, το μεγαλύτερο προσόν μας είναι ότι μιλάμε με μία φωνή και θα συνεχίσουμε να επιμένουμε σε μια ισχυρή και, βεβαίως, δεσμευτική συμφωνία. Θα μπορέσουμε ασφαλώς να εξετάσουμε τη μορφή της συμφωνίας όταν θα γνωρίζουμε τι σκοπεύουν να φέρουν στο τραπέζι των διαπραγματεύσεων οι εταίροι μας υπό τη μορφή προσφορών και αντιπροσφορών. Τέλος, ελπίζω βεβαίως ότι θα συνεχίσουμε να συνεργαζόμαστε στενά για την εφαρμογή της Συνθήκης της Λισαβόνας. Αυτό το έργο θα πρέπει να ξεκινήσει τώρα, τόσο εδώ όσο και στην Επιτροπή, και θα χαρώ να παρουσιάσω και στον κ. Barroso τις απόψεις του Κοινοβουλίου σχετικά με τους τρόπους οργάνωσης του έργου της Επιτροπής. Για μία ακόμα φορά, εμείς είμαστε οι θεματοφύλακες της Συνθήκης και θα διασφαλίσουμε βεβαίως την κατά γράμμα τήρησή της.
<P>
(Χειροκροτήματα)
<SPEAKER ID="100" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="101" NAME="Elena Oana Antonescu  " LANGUAGE="RO">
" εφαρμογή της νομοθεσίας σχετικά με την εμπορία πιστοποιητικών ρυπογόνων εκπομπών συνεπάγεται δαπάνες που θα κατανεμηθούν με διαφορετικό τρόπο σε κάθε χώρα, ανάλογα με το οικονομικό μοντέλο της. Ορισμένες χώρες διαθέτουν ήδη ευρύτερο φάσμα επιλογών, το οποίο τους επιτρέπει να μειώσουν τις εκπομπές χωρίς σημαντική αύξηση των τιμών της ενέργειας. Στις χώρες που ακόμη υποβάλλονται σε διαδικασίες ανασυγκρότησης του ενεργειακού τομέα, ο αντίκτυπος των μέτρων αυτών θα ήταν δυσανάλογος για τους καταναλωτές σε σχέση με την ικανότητά τους να πληρώσουν το κόστος των αλλαγών. Μια χώρα με μεγάλο ποσοστό αιολικής ενέργειας στο ενεργειακό μίγμα της πήρε το θάρρος να επενδύσει σε ανανεώσιμες πηγές ενέργειας ενώ ήταν ήδη ανεπτυγμένη, προκαλώντας μόλυνση κατά τη διαδικασία αυτήν. Από την άλλη πλευρά, μια χώρα που εξαρτάται ακόμη, σε μεγάλο βαθμό, από την παραγωγή ενέργειας με βάση τον άνθρακα αντιμετωπίζει ένα τεχνολογικό χάσμα που πρέπει να γεφυρωθεί, μειώνοντας ταυτόχρονα τις εκπομπές ρύπων. Οι χώρες της Ανατολικής Ευρώπης βρίσκονται στη δεύτερη κατάσταση. Για τον λόγο αυτόν, πιστεύω ότι η απόφαση σχετικά με τη χρηματοδότηση για την καταπολέμηση της αλλαγής του κλίματος πρέπει να λάβει υπόψη της την πτυχή αυτήν και να εξαιρέσει τις χώρες του τελευταίου ενταξιακού γύρου από την καταβολή συγκεκριμένων φόρων που θα επιβαρύνουν υπερβολικά τις οικονομίες τους.
<SPEAKER ID="102" NAME="Elena Băsescu  " LANGUAGE="RO">
Επί του παρόντος, το Ευρωπαϊκό Συμβούλιο αποδίδει ιδιαίτερη προσοχή στην οικονομική και χρηματοπιστωτική κατάσταση της Ευρωπαϊκής Ένωσης. " παγκόσμια χρηματοπιστωτική κρίση έπληξε πολύ έντονα τα κράτη, τους πολίτες και τις επιχειρήσεις της Ευρώπης. Καθώς η κατάσταση όσον αφορά την ανεργία στην Ευρώπη αναμένεται να συνεχίσει να επιδεινώνεται, πρέπει να αναληφθεί διαρκής δέσμευση για δυναμικές πολιτικές για την αγορά εργασίας. " Ευρωπαϊκή Επιτροπή προβλέπει ποσοστό ανεργίας της τάξης του 10,25% στα 27 κράτη μέλη. Το Συμβούλιο και η Επιτροπή πρέπει να συνεχίσουν τις προσπάθειές τους για την κατάρτιση στρατηγικών ανάκαμψης σε συνεργασία με το Ευρωπαϊκό Κοινοβούλιο και τα κράτη μέλη, μέσω της εφαρμογής του ευρωπαϊκού σχεδίου για την ανάκαμψη της οικονομίας.
<P>
Κατά τον καθορισμό προθεσμιών για να διακόψουν οι κυβερνήσεις τις στρατηγικές τους για την αντιμετώπιση της κρίσης, η κατάσταση και οι δεσμεύσεις κάθε κράτους μέλους πρέπει να λαμβάνονται χωριστά υπόψη. Στην περίπτωση της Ρουμανίας, οι συμφωνίες με την Ευρωπαϊκή Ένωση και το Διεθνές Νομισματικό Ταμείο προγραμματίζεται να καλύψουν το 2009 και το 2010. Συνεπώς, τυχόν διακοπή αυτής της οικονομικής στήριξης θα διαταράξει το πρόγραμμα για την αντιμετώπιση της κρίσης που έχει δρομολογήσει η Ρουμανία. Είναι λυπηρό το γεγονός ότι η αστάθεια που προκαλείται από την παρεμπόδιση της κοινοβουλευτικής πλειοψηφίας στη Ρουμανία (PSD (Σοσιαλδημοκρατικό Κόμμα) + PC (Κόμμα των Συντηρητικών), PNL (Εθνικό Κόμμα Φιλελευθέρων), UDMR (Δημοκρατική Ένωση Ούγγρων στη Ρουμανία)) εγείρει αμφιβολίες σχετικά με τη λήψη της τρίτης δόσης από το ΔΝΤ.
<SPEAKER ID="103" NAME="Dominique Baudis  " LANGUAGE="FR">
Μετά τις διαπραγματεύσεις στο πλαίσιο του Ευρωπαϊκού Συμβουλίου της 29ης και 30ής Οκτωβρίου και την απόφαση του τσεχικού Συνταγματικού Δικαστηρίου της 3ης Νοεμβρίου, ο Πρόεδρος της Τσεχικής Δημοκρατίας Václav Klaus υπέγραψε τη Συνθήκη της Λισαβόνας.
<P>
" Συνθήκη μπορεί πλέον να τεθεί σε ισχύ, παρέχοντας στα θεσμικά όργανα έναν Ύπατο Εκπρόσωπο για τις εξωτερικές υποθέσεις και έναν μόνιμο Πρόεδρο του Συμβουλίου για δυόμισι έτη. " δομή της νέας Επιτροπής, όπως και η επιλογή των προσώπων που θα καταλάβουν τις θέσεις του Προέδρου του Συμβουλίου και του Ύπατου Εκπροσώπου για τις εξωτερικές υποθέσεις, είναι ύψιστης σημασίας.
<P>
" επιλογή του Προέδρου του Συμβουλίου είναι ύψιστης σημασίας, καθώς πρόκειται για το πρόσωπο που θα ενσαρκώνει την ιδέα της Ευρώπης επί δυόμισι έτη. Επιπλέον, σε μια εποχή παγκοσμιοποίησης και αντιπαράθεσης ισχύος μεταξύ των ηπείρων, η επιλογή του Ύπατου Εκπροσώπου για τις εξωτερικές υποθέσεις έχει αναντίρρητη στρατηγική σημασία.
<P>
Στις 19 Νοεμβρίου, θα συνεδριάσει έκτακτο Ευρωπαϊκό Συμβούλιο για τη διαπραγμάτευση των διορισμών. Βρισκόμαστε σε ένα σημείο καμπής στην ευρωπαϊκή ιστορία. Οι επιλογές σας, κύριοι αρχηγοί κρατών και κυβερνήσεων, θα καθορίσουν την Ευρώπη που επιθυμείτε για το μέλλον. Επομένως, να είστε φιλόδοξοι, γιατί η Ευρώπη πρέπει να είναι δυναμική, προορατική, αποτελεσματική και πολιτική εάν επιθυμούμε να συνεχιστεί η πρόοδός της.
<SPEAKER ID="995" NAME="Maria Da Graça Carvalho  " LANGUAGE="PT">
Επικροτώ τη σταθερή δέσμευση που επέδειξαν οι αρχηγοί κρατών και κυβερνήσεων της ΕΕ κατά τη διάρκεια του Ευρωπαϊκού Συμβουλίου τον περασμένο μήνα να ηγηθούν του αγώνα για την καταπολέμηση της αλλαγής του κλίματος.
<P>
Οι ευρωπαίοι ηγέτες υιοθέτησαν την εκτίμηση ότι, μέχρι το 2020, το συνολικό κόστος των μέτρων προσαρμογής και μετριασμού στις αναπτυσσόμενες χώρες μπορεί να ανέρχεται σε 100 δισεκατομμύρια ευρώ ετησίως. " ΕΕ ενίσχυσε τη διαπραγματευτική της θέση επιτυγχάνοντας συμφωνία επί της χρηματοδότησης που απαιτείται για τη βοήθεια των αναπτυσσόμενων χωρών και, συγκεκριμένα, των φτωχότερων χωρών. Ωστόσο, με ανησυχεί το γεγονός ότι δεν έχει ληφθεί σαφής απόφαση σχετικά με τη συνεισφορά της ΕΕ και το μερίδιο κάθε κράτους μέλους στη συνολική επιβάρυνση, λαμβάνοντας υπόψη την ικανότητα κάθε χώρας να πληρώσει. Για να στεφθεί με επιτυχία η Διάσκεψη Κορυφής της Κοπεγχάγης, ζωτικής σημασίας είναι να επιτευχθεί πολιτική συμφωνία η οποία να καλύπτει τα πλέον σημαντικά σημεία με μεγαλύτερη επάρκεια, ιδίως όσον αφορά τις δεσμεύσεις που πρέπει να αναλάβουν όλα τα ενδιαφερόμενα μέρη.
<SPEAKER ID="104" NAME="Nessa Childers  " LANGUAGE="EN">
Οι ευρωπαίοι ηγέτες μας δεν μπόρεσαν για μία ακόμη φορά να άρουν το αδιέξοδο κατά τις διαπραγματεύσεις για τη Διάσκεψη της Κοπεγχάγης. Φυσικά, αυτή η διάσκεψη κορυφής προβλήθηκε στα μέσα ενημέρωσης ως επιτυχία, ενώ στην πραγματικότητα δεν ήταν τίποτα άλλο από αερολογίες. Οι ευρωπαίοι ηγέτες μας είχαν την ευκαιρία να προβούν σε μια δίκαιη και αξιόπιστη προσφορά χρηματοδότησης προς τον αναπτυσσόμενο κόσμο, προκειμένου να καλυφθεί το κόστος από την αλλαγή του κλίματος, η οποία επηρεάζει ως επί το πλείστον τις χώρες αυτές, αλλά προκαλείται από εμάς στον ανεπτυγμένο κόσμο. Αυτή η διάσκεψη κορυφής δεν ικανοποίησε το πρότυπο που έθεσε η Επιτροπή Περιβάλλοντος, Δημόσιας Υγείας και Ασφάλειας των Τροφίμων του Ευρωπαϊκού Κοινοβουλίου και η κοινωνία των πολιτών ανά την υφήλιο, που ζήτησαν από την ΕΕ να υποσχεθεί τουλάχιστον 30 δισεκατομμύρια ευρώ και, κάτι που είναι εξαιρετικά σημαντικό, να αναλάβει σταθερή δέσμευση ότι το ποσό αυτό θα είναι νέο και επιπρόσθετο στην υφιστάμενη αναπτυξιακή βοήθεια προς υπερπόντιες χώρες.
<P>
Με Κοπεγχάγη ή χωρίς Κοπεγχάγη, η αλλαγή του κλίματος θα μας συνοδεύει τις επόμενες δεκαετίες. Αυτή είναι η μεγαλύτερη δοκιμασία, μέχρι στιγμής, του 21ου αιώνα. Πρέπει να καταλήξουμε σε μια νομικά δεσμευτική συμφωνία στην Κοπεγχάγη και, για τον λόγο αυτόν, χρειαζόμαστε από τους ηγέτες μας πραγματικό πολιτικό θάρρος και λιγότερες αερολογίες.
<SPEAKER ID="105" NAME="Diogo Feio  " LANGUAGE="PT">
Σε μια εποχή όπου η Ευρώπη κατόρθωσε επιτέλους να ξεπεράσει την κρίση των Συνθηκών στην οποία περιέπεσε και όπου η Συνθήκη της Λισαβόνας επικυρώθηκε εντέλει από τα 27 κράτη μέλη, επικροτώ το γεγονός ότι υπάρχει ένα νέο νομικό και θεσμικό πλαίσιο που θα επιτρέψει την προσαρμογή του τρόπου λειτουργίας της Ένωσης στο σημερινό της μέγεθος, μέσω της εδραίωσης των εξουσιών του Κοινοβουλίου και της εστίασης συγκεκριμένα στον ρόλο των εθνικών κοινοβουλίων όσον αφορά την ευρωπαϊκή ολοκλήρωση.
<P>
Πρόκειται για τη στιγμή που περιμέναμε και η οποία, μετά την έγκριση της Συνθήκης της Λισαβόνας, παρέχει στην Ένωση τη δυνατότητα, τώρα που διαθέτει νέο θεσμικό πλαίσιο, να προσηλωθεί στα βασικά καθήκοντα που πρέπει να επιτελέσει στο άμεσο μέλλον. Στο σημείο αυτό, πρέπει να επισημάνω ότι οι δράσεις που αναμένονται από την Ευρωπαϊκή Ένωση είναι η καταπολέμηση της κρίσης, η τόνωση της οικονομίας, η ενίσχυση της εμπιστοσύνης της αγοράς, με ιδιαίτερη έμφαση στη βελτίωση του επιπέδου απασχόλησης στην Ευρώπη. Τώρα που διαφαίνονται οι πρώτες ενδείξεις οικονομικής ανάκαμψης οφείλουμε να επικεντρώσουμε τις προσπάθειές μας στην τόνωση της ευρωπαϊκής οικονομίας, αποδίδοντας ιδιαίτερη προσοχή στους πρωτογενείς και δευτερογενείς τομείς -με ιδιαίτερη έμφαση στη γεωργία- που επλήγησαν έντονα από την κρίση, και στη δημιουργία μιας ευρωπαϊκής εποπτικής δομής.
<SPEAKER ID="106" NAME="Ilda Figueiredo  " LANGUAGE="PT">
Για μία ακόμη φορά, η βασική προτεραιότητα στο συγκεκριμένο Ευρωπαϊκό Συμβούλιο ήταν, δυστυχώς, να εγκριθούν οι όροι που διασφαλίζουν τη θέση σε ισχύ της Συνθήκης της Λισαβόνας έως τα τέλη του 2009, με άλλα λόγια, να υιοθετηθούν θέσεις που επιτρέπουν την ταχεία κύρωση από την Τσεχική Δημοκρατία. Οι βασικές ανησυχίες των ηγετών της Ευρωπαϊκής Ένωσης είναι τα θεσμικά ζητήματα που επιτρέπουν την ταχύτερη μετάβαση στην καπιταλιστική, φεντεραλιστική και μιλιταριστική ολοκλήρωση της Ευρωπαϊκής Ένωσης.
<P>
Ως εκ τούτου, ζητήματα που αφορούν την οικονομική, χρηματοπιστωτική και κοινωνική κρίση μπήκαν σε δεύτερη μοίρα. Πράγματι, η μικρή πρόοδος που σημειώθηκε είναι αποτέλεσμα των μεγάλων πιέσεων από σημαντικούς κλάδους σε αρκετά κράτη μέλη, όπως συνέβη για παράδειγμα με την κρίση στον τομέα του γάλακτος. Ακόμη και εδώ, το Συμβούλιο προέβη απλώς σε αύξηση του προϋπολογισμού για το 2010 μόλις κατά 280 εκατομμύρια ευρώ.
<P>
Ωστόσο, οι προτάσεις που μόλις κατατέθηκαν από την Ευρωπαϊκή Επιτροπή ως απόρροια των κατευθυντήριων γραμμών του Συμβουλίου είναι πολύ ανησυχητικές, όσον αφορά και το υπερβολικό έλλειμμα και την εξαγγελία για αύξηση της ηλικίας συνταξιοδότησης. Αντί να απαντήσουν στα σοβαρά κοινωνικά προβλήματα της φτώχειας και της ανεργίας, αυτό που προτείνουν είναι μέτρα που θα επιτείνουν την κοινωνική κατάσταση και τις οφθαλμοφανείς ανισότητες που ήδη υπάρχουν.
<SPEAKER ID="107" NAME="Zita Gurmai  " LANGUAGE="EN">
H σύνοδος του Συμβουλίου ήταν ζωτικής σημασίας για την Ευρωπαϊκή Ένωση, καθώς εξάλειψε το τελευταίο εμπόδιο για τη θέση σε ισχύ της Συνθήκης της Λισαβόνας. Ωστόσο, προειδοποιώ όλους μας να μην θεωρήσουμε την εξάλειψη αυτή ως αποτέλεσμα αυτό καθαυτό. Είμαστε μόνο στο μέσον της διαδρομής: τώρα πρέπει να εγκλιματιστούμε στο νέο θεσμικό πλαίσιο. Σε ό,τι αφορά την προσαρμογή, το Κοινοβούλιο βρίσκεται σε καλό δρόμο, καθώς έχει ήδη υποβάλει σε επεξεργασία τον Κανονισμό του και έχει συζητήσει την εγκαθίδρυση νέων θεσμών, όπως η Ευρωπαϊκή Υπηρεσία Εξωτερικής Δράσης. Το επόμενο βήμα είναι ο διορισμός μιας Επιτροπής με ηγετικές ικανότητες, η οποία να εκφράζει τις αξίες μας. Ως εκ τούτου, καλώ τα κράτη μέλη να διορίσουν ικανά, καταρτισμένα πρόσωπα, και να καταβάλουν προσπάθεια για μια Επιτροπή με ίση εκπροσώπηση των φύλων. Ομοίως, πρέπει να επιλέξουμε τους κορυφαίους ηγέτες το συντομότερο δυνατόν, και να μην χάνουμε χρόνο. Δεν υπάρχει χρόνος για να καθυστερούμε τους νέους διορισμούς. Εάν θεωρούμε τους εαυτούς μας φορείς οικουμενικών αξιών, χρειαζόμαστε τώρα ηγέτες που να μπορούν να τις εκπροσωπούν αξιόπιστα -για παράδειγμα, στην Κοπεγχάγη, όπου τα κράτη θα διαπραγματευτούν το εγγύς μέλλον της ανθρωπότητας-, και η Ευρώπη θα χρειαστεί όλο το ταλέντο, την υπευθυνότητα και τη γενναιοδωρία που διαθέτει για να επιτύχει συμφωνία.
<SPEAKER ID="994" NAME="Marian-Jean Marinescu  " LANGUAGE="RO">
Καταρχάς, επικροτώ την επικύρωση της Συνθήκης της Λισαβόνας από την Τσεχική Δημοκρατία. " θέση σε ισχύ της Συνθήκης της Λισαβόνας την 1η Δεκεμβρίου και οι νέες διοργανικές σχέσεις που προβλέπει η εν λόγω Συνθήκη θα επιτρέψουν στους εκπροσώπους της Ευρωπαϊκής Ένωσης να χειριστούν πιο αποτελεσματικά τόσο τις επιπτώσεις της οικονομικής και χρηματοπιστωτικής κρίσης όσο και τις διαπραγματεύσεις στην Κοπεγχάγη σχετικά με την καταπολέμηση της αλλαγής του κλίματος. Οι ενδείξεις οικονομικής ανάκαμψης δεν είναι ανάγκη να συνεπάγονται άμεση απόσυρση των πολιτικών στήριξης, καθώς αυτό θα είχε αρνητικές επιπτώσεις στην οικονομία μακροπρόθεσμα. Επίσης, ελπίζω να καταλήξουν τα κράτη μέλη σε συμφωνία σχετικά με την κατάρτιση συντονισμένης στρατηγικής για την απόσυρση των μέτρων ενθάρρυνσης όταν φτάσει η κατάλληλη στιγμή γι' αυτό. Αναμένουμε επίσης μια μελλοντική συμφωνία επί δέσμης προτάσεων για τη θέσπιση νέας εποπτικής δομής χρηματοπιστωτικών υπηρεσιών για την Ευρωπαϊκή Ένωση. Τέλος, δεν πρέπει να ξεχνάμε ότι οι πολίτες της Ευρώπης θα προσβλέπουν τώρα ακόμη περισσότερο σε μια ενοποιημένη Ευρώπη και θα αναμένουν να βελτιώσει η ΕΕ την κατάσταση που επικρατεί στον τομέα της απασχόλησης τα προσεχή έτη. Αυτός είναι ο λόγος για τον οποίο τα ευρωπαϊκά θεσμικά όργανα πρέπει να προωθήσουν νέες δυναμικές πολιτικές για την αγορά εργασίας το συντομότερο δυνατόν.
<SPEAKER ID="108" NAME="Iosif Matula  " LANGUAGE="RO">
Θα ήθελα να εκφράσω τη στήριξή μου για τις θέσεις που ενέκρινε η Ευρωπαϊκή Επιτροπή και υπογράμμισε το Ευρωπαϊκό Συμβούλιο στα έγγραφα που κατατέθηκαν. " Διάσκεψη της Κοπεγχάγης πλησιάζει και η ΕΕ πρέπει να διαδραματίσει ζωτικό ρόλο διαπραγματευόμενη μια συνολική και φιλόδοξη παγκόσμια συμφωνία για την καταπολέμηση της αλλαγής του κλίματος.
<P>
Στα συμπεράσματα του Ευρωπαϊκού Συμβουλίου αναφέρονται οι οικονομικοί πόροι που απαιτούνται, τόσο σε παγκόσμιο όσο και σε ευρωπαϊκό επίπεδο, προκειμένου να καταπολεμηθούν οι δυσμενείς επιπτώσεις της αλλαγής του κλίματος, όπως η ξηρασία, οι πυρκαγιές και οι πλημμύρες, που έχουν ως αποτέλεσμα τόσο πολλά θύματα και τόσο μεγάλες απώλειες κάθε χρόνο.
<P>
Πιστεύω ότι η ΕΕ πρέπει να παράσχει όσο το δυνατόν πιο συνεπή οικονομική στήριξη στα μέτρα που λαμβάνουν τα κράτη μέλη σχετικά με την άρδευση, την κατασκευή φραγμάτων, τη δάσωση και την ενθάρρυνση της παραγωγής ανανεώσιμων πηγών ενέργειας, όπως η ηλιακή, η αιολική, τα βιοκαύσιμα και η υδροηλεκτρική. Έχουμε επίσης παρατηρήσει ότι υπάρχει μεγάλη ανάγκη για οικονομική στήριξη της ΕΕ σε επίπεδο τοπικών αρχών και ιδιωτών όπου δεν διατίθενται οι απαραίτητοι πόροι για την αύξηση της ενεργειακής απόδοσης των κτηρίων. " ΕΕ πρέπει να συνεχίσει να αφιερώνει μεγαλύτερη προσοχή σε αυτήν την πτυχή, ώστε να παραμείνουν οι πολίτες στον πυρήνα των ευρωπαϊκών πολιτικών.
<SPEAKER ID="993" NAME="Franz Obermayr  " LANGUAGE="DE">
Αυτό που συνέβη πριν από λίγες ημέρες στη σύνοδο κορυφής του Ευρωπαϊκού Συμβουλίου είναι εξωφρενικό και κλονίζει κάθε πίστη στην κοινότητα αρχών την οποία διατυμπανίζει τόσο συχνά η ΕΕ. " ΕΕ ήθελε να κάνει τον πρόεδρο Klaus να υπογράψει με οποιοδήποτε τίμημα, ακόμη και δίνοντας έμμεσα την έγκρισή της σε μια ιστορική αδικία. Βάσει των διαταγμάτων Beneš, έως το 1947 περίπου 2,9 εκατομμύρια άνθρωποι κηρύχθηκαν εχθροί του κράτους και απελάθηκαν αποκλειστικά και μόνο λόγω της εθνικότητάς τους. Ως αποτέλεσμα, περίπου 230 000 άνθρωποι γνώρισαν τραγικό θάνατο. Τα διατάγματα δεν κρίνουν τους ανθρώπους βάσει συγκεκριμένων εγκλημάτων που έχουν διαπράξει· αφετηρία τους είναι αποκλειστικά η εθνοτική καταγωγή. Σήμερα, θα το αποκαλούσαμε αυτό εθνοκάθαρση, κάτι που πρέπει, πράγματι, να απορριφθεί κατηγορηματικά από όλα τα κράτη μέλη. Από νομική άποψη, οι εκτοπισθέντες στερήθηκαν το δικαίωμα στο τεκμήριο της αθωότητας, σε μια δίκαιη δίκη και σε κατάλληλη αποζημίωση για απαλλοτρίωση περιουσίας. Ο Felix Ermacora, καθηγητής Διεθνούς Δικαίου και πρώην εισηγητής των "νωμένων Εθνών, έφτασε μέχρι το σημείο να συμπεράνει στη νομική έκθεση που συνέταξε το 1991 ότι η απέλαση ήταν ισοδύναμη με γενοκτονία. Παρ' όλα αυτά, και χωρίς καμία αντικειμενική αιτιολόγηση, χορηγήθηκε παρέκκλιση στον πρόεδρο Klaus προκειμένου να διασφαλιστεί η μη εφαρμογή του Χάρτη των Θεμελιωδών Δικαιωμάτων της ΕΕ. Ωστόσο, η "υποσημείωση" αυτή δεν πρόκειται να τεθεί σε ισχύ προτού η Ισλανδία και η Κροατία επικυρώσουν τη Συνθήκη. Κατά τη διάρκεια αυτού του χρονικού περιθωρίου, θα μπορούσαν να υποβληθούν αιτήσεις αποζημίωσης.
<SPEAKER ID="109" NAME="Rovana Plumb  " LANGUAGE="RO">
" μονομερής δράση της ΕΕ δεν είναι αρκετή, παρ' όλο που η ΕΕ βρίσκεται στην πρώτη γραμμή της μάχης για την καταπολέμηση της αλλαγής του κλίματος.
<P>
Δεν θα είναι εφικτή η σύναψη παγκόσμιας συμφωνίας για μείωση των επιπτώσεων της αλλαγής του κλίματος και προσαρμογής σε αυτές χωρίς τη συμμετοχή των αναπτυσσόμενων χωρών, ιδίως των πιο προηγμένων εξ αυτών. Οι επιπτώσεις της αλλαγής του κλίματος έχουν ήδη αντίκτυπο στην ανάπτυξη των εν λόγω κρατών: ξηρασία, πλημμύρες, φυσικές καταστροφές, απερήμωση, με όλες τις οικονομικές και κοινωνικές συνέπειες που συνεπάγονται.
<P>
Κάθε δράση με στόχο τη μείωση των επιπτώσεων και την προσαρμογή στην κατάσταση απαιτεί την εφαρμογή ενός ισχυρού μηχανισμού για τη μέτρηση, την αναφορά και την επιβεβαίωση των εξελίξεων, σε συνδυασμό με ένα ταμείο που θα υπόκειται στη δέουσα διαχείριση και θα περιλαμβάνει δημόσιους και ιδιωτικούς πόρους.
<P>
Αυτές οι συνδυασμένες προσπάθειες θα συμβάλουν στην επίτευξη των στόχων για τη μείωση των εκπομπών αερίων του θερμοκηπίου, την ανάπτυξη μιας βιώσιμης οικονομίας και τη δημιουργία πράσινων θέσεων απασχόλησης.
<SPEAKER ID="110" NAME="Joanna Senyszyn  " LANGUAGE="PL">
Ο κ. Barroso σύντομα θα αναθέτει χαρτοφυλάκια στους νέους Επιτρόπους. Ελπίζω να μην κάνει ένα τόσο καταφανές σφάλμα όπως αυτό της προηγούμενης κοινοβουλευτικής περιόδου, όταν πρότεινε ως Επίτροπο αρμόδιο για θέματα δικαιοσύνης έναν υποψήφιο με νοοτροπία 19ου αιώνα, έναν καθολικό φονταμενταλιστή, φαλλοκράτη και ομοφοβικό. Τότε, το Ευρωπαϊκό Κοινοβούλιο δεν επέτρεψε να δυσφημιστεί η Επιτροπή με αυτόν τον τρόπο. Ελπίζω να μην χρειαστεί να παρέμβει ξανά το Κοινοβούλιο.
<P>
Σύμφωνα με τις δηλώσεις του κ. Barroso, τα χαρτοφυλάκια πρέπει να κατανεμηθούν διατηρώντας ταυτόχρονα τη χρυσή αρχή της ισορροπίας. " Επιτροπή πρέπει να είναι σαφώς πιο κοινωνική, και οι Επίτροποι πρέπει να είναι ικανοί. Ο κ. Barroso δεν χρειάζεται πλέον να ανησυχεί για την επανεκλογή, μπορεί επομένως να επικεντρώσει τις προσπάθειές του στην αντιμετώπιση της κρίσης και στις κοινωνικές πτυχές του προγράμματός του. Προς τον σκοπό αυτόν, είναι σημαντικό να εμπιστευτεί τα οικονομικά και κοινωνικά χαρτοφυλάκια σε Επιτρόπους που ανήκουν στη σοσιαλιστική πολιτική οικογένεια.
<P>
Μια Επιτροπή χωρίς ισόρροπη εκπροσώπηση των δύο φύλων θα αποτελεί ένδειξη μη πραγματικής ισότητας. Είναι πλέον καιρός να καταστεί πραγματικότητα το διαρκώς ανεκπλήρωτο ιδανικό της ισότητας μεταξύ ανδρών και γυναικών. Άνδρες εξελέγησαν στα ανώτερα αξιώματα στην Ευρωπαϊκή Ένωση (Πρόεδρος του Ευρωπαϊκού Κοινοβουλίου και Πρόεδρος της Ευρωπαϊκής Επιτροπής). Αυτό, δυστυχώς, συνιστά απροκάλυπτη προώθηση των διακρίσεων κατά των γυναικών. Είναι καιρός να το αλλάξουμε και να καταστήσουμε επιτέλους πραγματικότητα την απαγόρευση όλων των διακρίσεων βάσει κοινοτικής νομοθεσίας. Ήρθε η ώρα για τις γυναίκες! Θα είναι εύκολο να βρεθούν κατάλληλες υποψήφιες από τα 250 εκατομμύρια δυναμικές, τολμηρές και ισχυρές γυναίκες πολίτες της Ευρωπαϊκής Ένωσης, περιλαμβανομένων γυναικών υποψηφίων για τις θέσεις του Προέδρου του Ευρωπαϊκού Συμβουλίου και του Ύπατου Εκπροσώπου για την κοινή εξωτερική πολιτική.

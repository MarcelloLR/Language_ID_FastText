<CHAPTER ID="012-03">
3. Κίνα: δικαιώματα των μειονοτήτων και εφαρμογή της θανατικής ποινής
<SPEAKER ID="254" NAME="Πρόεδρος">
" ημερήσια διάταξη προβλέπει τα πέντε σχέδια ψηφίσματος σχετικά με την Κίνα: δικαιώματα των μειονοτήτων και εφαρμογή της θανατικής ποινής
<SPEAKER ID="255" NAME="Vιronique De Keyser" LANGUAGE="FR">
Κύριε Πρόεδρε, η Ομάδα μου απέσυρε την υπογραφή της από το ψήφισμα σχετικά με την Κίνα. Γιατί; Όχι επειδή θεωρούμε τα ανθρώπινα δικαιώματα κατώτερα και υποδεέστερα των εμπορικών συμφερόντων -άλλωστε, καταθέσαμε ένα ψήφισμα της Ομάδας της Προοδευτικής Συμμαχίας Σοσιαλιστών και Δημοκρατών του Ευρωπαϊκού Κοινοβουλίου χωρίς καμία παραχώρηση, υπογραμμίζοντας τη δέσμευσή μας- αλλά επειδή, για να υπάρξει μια αλλαγή στη συμπεριφορά της Κίνας, πρέπει να αναπτύξουμε έναν διάλογο, και αυτό το ασυνάρτητο ψήφισμα το οποίο στερείται κάθε δομής εκμηδενίζει τις όποιες δυνατότητες διαλόγου. Το ψήφισμα αυτό περιέχει σχεδόν τα πάντα: το Θιβέτ, τον Δαλάι Λάμα και τη διαδοχή του, τη θρησκευτική σταυροφορία και ακόμα, για να μην παραλείψουμε τίποτα, κριτική για κάθε νυν, πρώην και μελλοντικό κομμουνιστικό καθεστώς.
<P>
Είναι αυτός ο ενδεδειγμένος τρόπος για μια πολιτική "ανοικτών θυρών" για όλους; Όχι. Και η τραγωδία είναι ότι με τον τρόπο αυτόν αποκλείουμε εκείνους ακριβώς τους ανθρώπους που θέλουμε να σώσουμε αυτήν ακριβώς τη στιγμή, με άλλα λόγια τους Ουιγούρους και τους Θιβετιανούς που απειλούνται με εκτέλεση.
<P>
Παροτρύνω την Κίνα να σταματήσει να φοβάται την ελευθερία της έκφρασης για να μπορέσει να ανοιχτεί προς τον κόσμο όχι μόνο μέσω των επιχειρήσεων και του πολιτισμού της, αλλά και μέσω της υιοθέτησης πολύ σημαντικών αξιών.
<P>
Ζητώ το θέμα της κατάργησης της θανατικής ποινής να συμπεριληφθεί στην ημερήσια διάταξη της επόμενης συνόδου κορυφής ΕΕ-Κίνας της 30ής Νοεμβρίου. Ζητώ επίσης από την Επιτροπή και το Συμβούλιο, σε ό,τι αφορά τη νέα εταιρική σχέση που είναι υπό διαπραγμάτευση, να επιμείνουν στη συμπερίληψη της ρήτρας για τον σεβασμό των ανθρωπίνων δικαιωμάτων στην Κίνα.
<SPEAKER ID="256" NAME="Joe Higgins">
συντάκτης. - (ΕΝ) Κύριε Πρόεδρε, υποστηρίζω τις εκκλήσεις για τον τερματισμό της θανατικής ποινής στην Κίνα, και πολύ περισσότερο όταν η θανατική ποινή εφαρμόζεται για να τρομοκρατηθούν μειονοτικές εθνοτικές ομάδες και έθνη που ανήκουν στο κινεζικό κράτος.
<P>
Ωστόσο, η Ευρωπαϊκή Ένωση, οι "νωμένες Πολιτείες και άλλες παγκόσμιες δυνάμεις είναι πολύ ήπιες στην κριτική τους για τις παραβιάσεις των ανθρωπίνων δικαιωμάτων στην Κίνα. Σε ό,τι δε αφορά την παραβίαση των δικαιωμάτων των εργαζομένων, η κριτική αυτή είναι σχεδόν ανύπαρκτη. Αυτό συμβαίνει επειδή όλες οι δυνάμεις θέλουν να αναπτύξουν επιχειρηματικούς δεσμούς με την κινεζική επιχειρηματική τάξη και τη γραφειοκρατία που ελέγχει το κράτος ούτως ώστε να μπορέσουν να επωφεληθούν από την άθλια εκμετάλλευση των εργαζομένων στην Κίνα.
<P>
" Κίνα είναι ένα γιγαντιαίο εργοστάσιο εκμετάλλευσης των εργαζομένων. Για παράδειγμα, δεκάδες εκατομμύρια μετανάστες διαβιούν κάτω από άθλιες συνθήκες και τα παιδιά τους υφίστανται τις συνέπειες των φρικτών συνθηκών κάτω από τις οποίες ζουν. Οι εγκατεστημένες επί κινεζικού εδάφους πολυεθνικές της ΕΕ και των "ΠΑ συμμετέχουν σε αυτήν την εκμετάλλευση για να διευκολύνουν τα υπερκέρδη τους.
<P>
Το κινεζικό καθεστώς αυξάνει την καταστολή του, και η καταστολή αυτή έχει ενταθεί από τότε που οι κινέζοι σταλινικοί αποφάσισαν να ακολουθήσουν την οδό της καπιταλιστικής αγοράς ως μέσο ανάπτυξης της οικονομίας. Οι δημοσιογράφοι και οι ακτιβιστές υπέρ της δικαιοσύνης, των κοινοτήτων και των εργαζομένων υφίστανται μαζική καταστολή.
<P>
Πρόσφατα ένας σοσιαλιστής συνάδελφός μου απελάθηκε από την Κίνα. Ο σοσιαλιστής Laurence Coates που γράφει με το ψευδώνυμο Vincent Kolo και είναι και ο εκδότης του "chinaworker.info" συνελήφθη στα σύνορα και απελάθηκε από την Κίνα. Το "Chinaworker.info" αγωνίζεται για τα δικαιώματα των εργαζομένων και για ελεύθερες συνδικαλιστικές οργανώσεις. Πρέπει να συμπαρασταθούμε στους εργαζόμενους της Κίνας. Θα πρέπει να αγωνιστούμε για την ίδρυση ανεξάρτητων και δημοκρατικών συνδικαλιστικών οργανώσεων, καθώς και για την απελευθέρωση όλων των πολιτικών φυλακισμένων και των κρατουμένων συνδικαλιστικών στελεχών.
<P>
Πρέπει να απαιτήσουμε ελευθερία της έκφρασης και της συνάθροισης και διεθνή αλληλεγγύη προς τους εργαζομένους στην Κίνα προκειμένου να καταπολεμηθεί αυτό το φρικτό γραφειοκρατικό καθεστώς, πολλά από τα μέλη του οποίου επιθυμούν να αναρριχηθούν στην κορυφή της ολιγαρχίας, όπως συνέβαινε στο παρελθόν με το ίδιο σύστημα στη Ρωσία.
<SPEAKER ID="257" NAME="Laima Liucija Andrikienλ">
συντάκτρια. - (EN) Κύριε Πρόεδρε, ενώ προσεγγίζουμε την Κίνα στο πλαίσιο της εμπορικής και της περιβαλλοντικής συνεργασίας και η Κίνα φιλοξένησε τους υπέροχους Ολυμπιακούς Αγώνες πέρυσι, είναι προφανές ότι υποχωρεί σε ό,τι αφορά τη διασφάλιση των ανθρωπίνων δικαιωμάτων των πολιτών της.
<P>
" απάντηση των κινέζικων αρχών στις ειρηνικές διαμαρτυρίες στο Θιβέτ πέρυσι, και στην Xinjiang φέτος ήταν - το λιγότερο - υπερβολική. Όλοι οι άνθρωποι σε όλο τον κόσμο θα πρέπει να έχουν το δικαίωμα να διαμαρτύρονται για κυβερνητικές πολιτικές που δεν είναι αρεστές. Αντίθετα, γίναμε μάρτυρες μιας βίαιης και βάναυσης αντίδρασης από τις κινεζικές αρχές κατά των διαδηλωτών με αποτέλεσμα να σκοτωθούν εκατοντάδες πολίτες.
<P>
Τώρα μαθαίνουμε ότι άλλοι εννέα πολίτες, κυρίως Ουιγούροι, εκτελέστηκαν χωρίς έλεος για να δειχθεί ότι οποιαδήποτε αντίθετη φωνή θα αντιμετωπίζεται με βίαιο και φονικό τρόπο από τον κινεζικό κρατικό μηχανισμό.
<P>
Αν και θαυμάζουμε τον κινέζικο πολιτισμό και πολλαπλασιάζουμε τις ανταλλαγές αγαθών και τις επενδύσεις, έχουμε χρέος να υψώσουμε τη φωνή μας και να καταδικάσουμε απερίφραστα τους φόνους και τις εκτελέσεις. Επομένως, επαναλαμβάνουμε για άλλη μια φορά την έκκλησή μας προς τους κινέζους αξιωματούχους να απαγορεύσουν προσωρινά τη θανατική ποινή και να παραχωρήσουν περισσότερες ελευθερίες στις επαρχίες τους που αγωνίζονται για μεγαλύτερη αυτονομία, τηρώντας ταυτόχρονα και την πολιτική της "ενιαίας Κίνας".
<SPEAKER ID="258" NAME="Barbara Lochbihler">
συντάκτρια. - (DE) Κύριε Πρόεδρε, τα τελευταία χρόνια, η Κίνα έχει γνωρίσει τεράστια οικονομική ανάπτυξη. " ποιότητα ζωής πολλών Κινέζων έχει βελτιωθεί. Δυστυχώς δεν έχει σημειωθεί ανάλογη πρόοδος στην προστασία και στον σεβασμό των ανθρωπίνων δικαιωμάτων στην Κίνα και αυτό ισχύει για όλους τους πολίτες της, ανεξάρτητα από τη θρησκευτική ή την εθνοτική τους ομάδα.
<P>
Αντίθετα, τα καταπιεστικά μέτρα που λαμβάνονται σε βάρος των Ουιγούρων και των Θιβετιανών έχουν αυξηθεί. Σε ό,τι αφορά τη θανατική ποινή, αποτελεί θετικό δείγμα το ότι το ανώτατο κινεζικό δικαστήριο αναθεώρησε για άλλη μια φορά όλες τις ποινές από το 2007 και ευελπιστούμε στην ανάκληση ορισμένων θανατικών ποινών.
<P>
Δυστυχώς όμως η Κίνα έχει την παγκόσμια πρωτοκαθεδρία στις εκτελέσεις. Το 2008 μόνο, εκτελέστηκαν τουλάχιστον 1 718 άτομα. Ο αριθμός των περιστατικών που δεν έχουν αναφερθεί εκτιμάται ότι είναι πολύ υψηλότερος. Ακόμα και ο χαμηλότερος αριθμός δείχνει ότι η Κίνα ευθύνεται για παραπάνω από το 70% του συνόλου των εκτελέσεων του κόσμου. Επιπλέον, η Κίνα έχει αυξήσει τον αριθμό των εγκλημάτων που επισύρουν τη θανατική ποινή. Έτσι, οι Κινέζοι πολίτες μπορούν να εκτελεστούν για τη διάπραξη 68 τουλάχιστον εγκλημάτων. Γι' αυτό λοιπόν με αυτό το ψήφισμα καλούμε την Κίνα να αναστείλει όλες τις προγραμματισμένες εκτελέσεις και να επιβάλει άμεσα την προσωρινή απαγόρευση της θανατικής ποινής.
<P>
(Χειροκροτήματα)
<SPEAKER ID="259" NAME="Crescenzio Rivellini" LANGUAGE="IT">
Κύριε Πρόεδρε, κυρίες και κύριοι, η θέση μου ως προς αυτήν την πρόταση ψηφίσματος είναι παρόμοια με τις ιδέες ενός άνδρα ο οποίος ανήκει σε μια από αυτές τις μειονότητες που υφίστανται διακρίσεις, ενός άνδρα που κέρδισε το Βραβείο Νόμπελ Ειρήνης και ηγείται της παγκόσμιας υπερδύναμης: του Barack Obama.
<P>
Συμμερίζομαι απολύτως τις αρχές του παρόντος ψηφίσματος. Ωστόσο, πιστεύω ότι δεν πρέπει σε καμία περίπτωση να επαναλάβουμε τα λάθη των αριστερών πολιτικών κομμάτων που προτιμούν να απαριθμούν παρά να κερδίζουν δικαιώματα.
<P>
Οι μειονότητες στην Κίνα, όπως και σε κάθε άλλο μέρος του κόσμου, πρέπει να προστατεύονται, αλλά πριν υποβάλουμε ένα τόσο απαιτητικό ψήφισμα, πρέπει να αποκτήσουμε μια στρατηγική, έναν συντονισμό όλων των διαφορετικών πλευρών και όλου του Κοινοβουλίου, προκειμένου να αποφύγουμε τις χρονοβόρες και επιζήμιες διαπραγματεύσεις με την κινεζική κυβέρνηση.
<P>
Δεν είναι δυνατόν να πιστεύουμε ότι μπορούμε να επιλύσουμε τα προβλήματα σχετικά με τις μειονότητες και τη θανατική ποινή στην Κίνα χωρίς να υπολογίζουμε την κινεζική κυβέρνηση. Αυτό είναι αδύνατον. Από την άποψη αυτή, ο πρόεδρος Obama έκανε αυτό που έπρεπε· μπορεί να μην έκανε καμία παραχώρηση αλλά εξακολουθεί να διατηρεί μια καλή σχέση με την κινεζική κυβέρνηση η οποία, οφείλουμε να παραδεχθούμε, προσπαθεί να δρομολογήσει έναν καλύτερο διάλογο σε όλες της τις διαπραγματεύσεις με τον Δυτικό κόσμο.
<P>
Αναρωτιέμαι: γιατί να καταθέσουμε ένα ψήφισμα - όσο αξιόλογο και αν είναι - λίγες μόνο ημέρες πριν από τη σύνοδο της Nanjing χωρίς να έχει προηγηθεί συντονισμός, ως προληπτικό μέτρο, με όλους τους εμπλεκόμενους; Γιατί να καταθέσουμε ένα ψήφισμα το οποίο έχει ήδη κατατεθεί πολλές φορές στο παρελθόν τη στιγμή ακριβώς που αρχίζουμε να συνεννοούμαστε με την κινεζική κυβέρνηση; Γιατί να καταθέσουμε ένα ψήφισμα που θα μπορούσε ενδεχομένως να ζημιώσει μια κυοφορούμενη νέα σχέση με την κινεζική κυβέρνηση;
<P>
Για τους λόγους αυτούς, αν και υποστηρίζω τις αρχές του ψηφίσματος, τις οποίες άλλωστε συμμερίζομαι, θα απέχω από την ψηφοφορία επειδή πιστεύω ότι αυτό, από στρατηγική άποψη, αντί να βοηθήσει θα βλάψει το νέο αυτό εγχείρημα που αναλαμβάνουμε με την κινεζική κυβέρνηση.
<SPEAKER ID="260" NAME="Bernd Posselt" AFFILIATION="PPE">
(DE) Κύριε Πρόεδρε, ειπώθηκε προηγουμένως ότι η τελευταία ομιλία έγινε εξ ονόματος της Ομάδας μας. Ύστερα από εξαντλητικές διαβουλεύσεις την τελευταία εβδομάδα, η Ομάδα μας πρότεινε στη Διάσκεψη των Προέδρων ότι το συγκεκριμένο σημείο θα πρέπει να συμπεριληφθεί στην ημερήσια διάταξη. Θέλουμε να συζητήσουμε αυτό το σημείο και θέλουμε να τεθεί σε ψηφοφορία. " ομιλία εξέφραζε την προσωπική άποψη του συναδέλφου μου και όχι την άποψη της Ομάδας.
<SPEAKER ID="261" NAME="Πρόεδρος">
(EN) Κύριε Posselt, το κατανοώ αυτό αλλά έχουμε συμφωνήσει ότι έχουμε στη διάθεσή μας συγκεκριμένο χρόνο και ότι ο χρόνος ομιλίας για την κάθε Ομάδα είναι ένα λεπτό.
<SPEAKER ID="262" NAME="Ana Gomes" LANGUAGE="PT">
Στην Κίνα, όποιος επιχειρεί να ασκήσει τα εργασιακά, κοινωνικά, ατομικά και βασικά πολιτικά του δικαιώματα εξακολουθεί να διώκεται. Οι διώξεις αυτές είναι ιδιαίτερα σκληρές και μαζικές όταν ασκούνται σε βάρος εθνοτικών μειονοτήτων, όπως οι Ουιγούροι ή οι Θιβετιανοί, αλλά ούτε οι Κινέζοι Χαν γλιτώνουν, όπως συνέβη με τον νικητή του βραβείου Ζαχάρωφ, Hu Jia, και με τους δικαστές και τους ακτιβιστές οι οποίοι διώκονται ύστερα από την επίσκεψη του Προέδρου Obama στο Πεκίνο.
<P>
" διοικητική κράτηση εκατοντάδων χιλιάδων ατόμων, τα συστηματικά βασανιστήρια στις φυλακές, η θρησκευτική και η πολιτική καταστολή, οι εκτελέσεις - όλες αυτές οι μέθοδοι είναι ασύμβατες με τις υποχρεώσεις της Λαϊκής Δημοκρατίας της Κίνας ως μέλους των "νωμένων Εθνών. Επιπλέον πρόκειται για αναποτελεσματικές μεθόδους, οι οποίες δεν θα πετύχουν τη φίμωση ή τον περιορισμό των αγωνιστών που διατρανώνουν το αίτημά τους για ελευθερία και ανθρώπινα δικαιώματα. Αυτά γίνονται στην Κίνα, όπως ακριβώς και στον υπόλοιπο κόσμο, γιατί οι Κινέζοι δεν κατοικούν στον Άρη· δεν είναι διαφορετικοί από τους υπόλοιπους ανθρώπους του κόσμου.
<SPEAKER ID="263" NAME="Johannes Cornelis van Baalen">
εξ ονόματος της Ομάδας ALDΕ. - Κύριε Πρόεδρε, εμείς, ως Φιλελεύθεροι, είμαστε κατά της θανατικής ποινής γενικά, αλλά στη συγκεκριμένη περίπτωση η θανατική ποινή στην Κίνα χρησιμοποιείται για την καταπίεση μειονοτήτων, όπως οι Θιβετιανοί, οι Ουιγούροι και άλλοι. Επιπλέον, η Κίνα δεν είναι δημοκρατία. Τα ανθρώπινα δικαιώματα δεν γίνονται σεβαστά. " Κίνα ακολουθεί σκληρή πολιτική απέναντι στην Ταϊβάν. Πρέπει να πιέσουμε την Κίνα. Είναι δύσκολο, το γνωρίζω. Πρόκειται για μια τεράστια αγορά, αλλά θα πρέπει να παλέψουμε για τις αρχές μας. Ως εκ τούτου, υποστηρίζουμε αυτό το ψήφισμα.
<SPEAKER ID="264" NAME="Heidi Hautala" LANGUAGE="FI">
Κύριε Πρόεδρε, κάποιος αναρωτήθηκε πριν από λίγο για ποιον λόγο υποβάλλεται το παρόν ψήφισμα για την προώθηση του διαλόγου. Το ψήφισμα αυτό υποβάλλεται ακριβώς επειδή οι προπαρασκευαστικές εργασίες για τη σύνοδο κορυφής ΕΕ-Κίνας είναι τώρα σε εξέλιξη και ο διάλογος για τα ανθρώπινα δικαιώματα είναι ένα μια προϋπόθεση για τη συγκεκριμένη διαδικασία.
<P>
Το Ευρωπαϊκό Κοινοβούλιο και η Υποεπιτροπή Ανθρωπίνων Δικαιωμάτων έχουν χρέος να υπενθυμίσουν στο Συμβούλιο και την Επιτροπή ότι και τα αποτελέσματα των διαλόγων για τα ανθρώπινα δικαιώματα παίζουν πολύ σημαντικό ρόλο στην εξέλιξη των συνόδων κορυφής.
<P>
Λυπάμαι που τώρα ο Επίτροπος de Gucht ούτε καν ακούει αυτά που λέω και προτιμά να μιλάει στον συνάδελφό του.
<P>
Είναι σημαντικό για την ΕΕ και την Κίνα να εγκαινιάσουν έναν διάλογο, και πιστεύω ότι και η Κίνα θα συνειδητοποιήσει ότι η χώρα μπορεί να προοδεύσει μόνο αν καταστήσει τις διαδικασίες λήψης αποφάσεών της πιο διαφανείς διασφαλίζοντας στους πολίτες της το δικαίωμα να εκφράζουν την άποψή τους.
<P>
Είναι τελικά αδύνατο να φανταστούμε ότι εν προκειμένω η Κίνα θα ενεργήσει διαφορετικά από όλα τα άλλα κράτη τα οποία αναγκάστηκαν να αποδεχθούν το γεγονός ότι, για την ανάπτυξη της κοινωνίας τους, χρειάζονται όλες εκείνες οι δημιουργικές δυνάμεις που αυτή τώρα καταπιέζει και καταδυναστεύει. Αν πιστεύουμε ότι τα ανθρώπινα δικαιώματα είναι οικουμενικά, δεν μπορούμε τότε να θεωρούμε την Κίνα εξαίρεση, όπως παρατήρησε η κ. Gomes - και συμφωνώ απολύτως. Ας συμπεριφερθούμε λοιπόν στην Κίνα όπως ακριβώς συμπεριφερόμαστε και στις υπόλοιπες χώρες.
<SPEAKER ID="265" NAME="Charles Tannock" LANGUAGE="EN">
Κύριε Πρόεδρε, σε αυτό το Κοινοβούλιο επικρίνω εδώ και καιρό την έλλειψη των ανθρωπίνων δικαιωμάτων στη Λαϊκή Δημοκρατία της Κίνας. Έχω επικρίνει τον εκφοβισμό που υφίσταται η Ταϊβάν, η οποία έχει αποκλειστεί από όλους τους διεθνείς οργανισμούς, περιλαμβανομένου του Παγκόσμιου Οργανισμού Υγείας. Έχω επικρίνει την καταστολή της φιλειρηνικής κουλτούρας του Θιβέτ, τις διώξεις του Falun Gong και των άλλων θρησκευτικών μειονοτήτων, και την ύπαρξη της εκτεταμένης λογοκρισίας στην Κίνα, όπως π.χ. στα μέσα ενημέρωσης, στο διαδίκτυο και στο Google.
<P>
Καταδικάζω επίσης τη βάναυση και εκτεταμένη εφαρμογή της θανατικής ποινής για λιγότερο σοβαρά εγκλήματα -όπως η οικονομική ανατροπή και η μαστροπεία, είτε το πιστεύετε είτε όχι. Ωστόσο, η Ομάδα μου, οι Ευρωπαίοι Συντηρητικοί και Μεταρρυθμιστές, θεωρεί ότι είναι θέμα προσωπικής συνείδησης το αν η θανατική ποινή μπορεί να δικαιολογηθεί για τα σοβαρότερα εγκλήματα της τρομοκρατίας και του φόνου. Δεν μπορεί να αμφισβητηθεί ότι κατά τις πρόσφατες συμπλοκές στην επαρχία Xinjiang, πολλοί αθώοι Κινέζοι Χαν δολοφονήθηκαν βάναυσα.
<P>
Φυσικά όμως και επικροτούμε τώρα τη διακηρυγμένη επιθυμία της ΛΔΚ να αποκτήσει πολύ καλύτερες και αρμονικές σχέσεις με τις εθνικές της μειονότητες, και ιδίως με τους Ουιγούρους και τις άλλες μουσουλμανικές μειονότητες. Φυσικά και εγώ, όπως και οι άλλοι βουλευτές της Ομάδας μου, ζητούμε να διεξαχθούν δίκαιες δίκες για όλους τους κρατούμενους.
<SPEAKER ID="266" NAME="Filip Kaczmarek" AFFILIATION="PPE">
(PL) Κύριε Πρόεδρε, η Ομάδα του Ευρωπαϊκού Λαϊκού Κόμματος (Χριστιανοδημοκράτες) εγκρίνει το σχέδιο ψηφίσματος. Οφείλω να ομολογήσω ότι εξεπλάγην με τις προτάσεις ορισμένων συναδέλφων άλλων πολιτικών Ομάδων, ότι σήμερα δεν θα έπρεπε να συζητάμε το ζήτημα των αυξανόμενων κρουσμάτων παραβίασης των ανθρωπίνων δικαιωμάτων ή αυτό της εκτεταμένης εφαρμογής της θανατικής ποινής στην Κίνα. Ένα επιχείρημα υπέρ της άποψης αυτής αφορούσε την επικείμενη σύνοδο κορυφής ΕΕ-Κίνας.
<P>
Αγαπητοί συνάδελφοι, δεν θα πρέπει να υποκύψουμε στον πειρασμό να εφαρμόσουμε δύο μέτρα και δύο σταθμά ή να συμμετάσχουμε σε μια συνωμοσία σιωπής μόνο και μόνο επειδή η χώρα με την οποία διαπραγματευόμαστε είναι ένας σημαντικός εμπορικός εταίρος της ΕΕ. Είναι γεγονός ότι ένας από τους θεμελιώδεις ρόλους του Ευρωπαϊκού Κοινοβουλίου είναι η υποστήριξη των ανθρωπίνων δικαιωμάτων. Και αυτό ισχύει ανεξάρτητα από το αν μιλάμε για μια παγκόσμια δύναμη ή για μικρές χώρες όπως το Λάος και το Βιετνάμ.
<P>
" Λαϊκή Δημοκρατία της Κίνας είναι η χώρα που πραγματοποιεί τις περισσότερες εκτελέσεις στον κόσμο. " χώρα αυτή δεν σέβεται ούτε τα στοιχειώδη ανθρώπινα δικαιώματα - εκείνα που αναγνωρίζονται από τα διεθνή νομικά πρότυπα και περιλαμβάνουν το δικαίωμα της υπεράσπισης και το δικαίωμα σε μια δίκαιη δίκη. Πριν από μερικές ημέρες, γιορτάσαμε την 20η επέτειο από την πτώση του Τείχους του Βερολίνου. Αν τότε δεν είχαμε βρει το θάρρος να επικρίνουμε τον κομμουνισμό, αν δεν είχαμε βρει το θάρρος να πούμε την αλήθεια, η Ευρώπη σήμερα θα ήταν διαφορετική.
<SPEAKER ID="267" NAME="Justas Vincas Paleckis" AFFILIATION="S&amp;D">
(LT) Θέλω να ελπίζω ότι στον 21ο αιώνα, η θανατική ποινή θα εκλείψει και ότι τα όργανα της θανατικής ποινής θα μπορεί να τα βρίσκει κανείς μόνο σε μουσεία. Μέχρι τότε όμως, υπάρχει ακόμα πολύ δρόμος να διανύσουμε και ελπίζω ότι και η Κίνα θα ακολουθήσει αποφασιστικά αυτόν τον δρόμο. Για πολλές δεκαετίες, η Κίνα κατείχε τα πρωτεία όχι μόνο σε ό,τι αφορά τους ρυθμούς της οικονομικής ανάπτυξης αλλά, δυστυχώς, και στον αριθμό των εκτελέσεων. Φυσικά το Πεκίνο θα ισχυριστεί ότι δεν υπάρχει άλλος τρόπος σε μια τόσο μεγάλη χώρα και ότι η θανατική ποινή δεν έχει καταργηθεί ούτε καν στις "ΠΑ. Όμως, παρ' όλα αυτά, αν εξετάζουμε σοβαρά το ενδεχόμενο δημιουργίας μια στρατηγικής εταιρικής σχέσης μεταξύ της Ευρωπαϊκής Ένωσης και της Κίνας, η οποία θα ήταν πολύ σημαντική και για τα δύο μέρη, τότε το Πεκίνο θα πρέπει αναμφίβολα να αλλάξει την πολιτική του σχετικά με την εφαρμογή της θανατικής ποινής, καθώς και την πολιτική του για τον διάλογο με τις εθνοτικές μειονότητες, για χάρη της αρμονικής τους συνύπαρξης.
<SPEAKER ID="268" NAME="Eva Lichtenberger" AFFILIATION="Verts/ALE">
(DE) Κύριε Πρόεδρε, το ζήτημα των ανθρωπίνων δικαιωμάτων και του σεβασμού των δικαιωμάτων των μειονοτήτων αποτελεί εδώ και χρόνια, αν όχι δεκαετίες, μια μόνιμη πηγή σύγκρουσης στις σχέσεις μεταξύ της Ευρωπαϊκής Ένωσης και της Λαϊκής Δημοκρατίας της Κίνας. " κατάσταση των μειονοτήτων επιδεινώθηκε ιδιαίτερα ύστερα από τη λήξη των Ολυμπιακών Αγώνων, με τους Θιβετιανούς και τους Ουιγούρους να υφίστανται ισχυρή πίεση τους τελευταίους αυτούς μήνες. Για τον λόγο αυτόν, δεν μπορώ να καταλάβω για ποιον λόγο οι αγαπητοί συνάδελφοι δεν επιθυμούν να συμπεριληφθεί στο ψήφισμα και η παράγραφος 9, καθώς κάτι τέτοιο θα ενθάρρυνε τον ειρηνικό διάλογο αντί της επικρατούσας καταπίεσης.
<P>
" Κίνα είναι ένας ισχυρός παράγων στο παγκόσμιο στερέωμα. Προκειμένου όμως να αναγνωριστεί ως παράγων στο παγκόσμιο στερέωμα, η Κίνα πρέπει να διασφαλίσει τον σεβασμό των ανθρωπίνων δικαιωμάτων. Και αυτό δεν πρέπει μόνο να συμπεριληφθεί στο σύνταγμα, πρέπει και να εφαρμοστεί στην πράξη. Αυτό και τίποτα λιγότερο δεν ζητούν οι Θιβετιανοί, οι Ουιγούροι και οι ομάδες των ανθρωπίνων δικαιωμάτων στην Κίνα.
<P>
(Χειροκροτήματα)
<SPEAKER ID="269" NAME="Bernd Posselt" AFFILIATION="PPE">
(DE) Κύριε Πρόεδρε, έχω ήδη αναφέρει σε αυτό το Κοινοβούλιο ότι η Παγκόσμια Διάσκεψη των Ουιγούρων, η κεντρική οργάνωση των ελεύθερων Ουιγούρων, εδρεύει στο Μόναχο, για τον ίδιο λόγο για τον οποίον ευτυχώς και πολλοί Τσέχοι και άλλοι λαοί έχουν ζήσει στο Μόναχο: επειδή και οι ραδιοφωνικοί σταθμοί Free Europe και Radio Liberty βρίσκονται εκεί. " πόλη συνεχίζει μέχρι σήμερα να διατηρεί το πνεύμα της ελευθερίας. Την ίδια στιγμή, ο Franz-Josef Strauί, που πάντα υποστήριζε αυτούς τους ραδιοφωνικούς σταθμούς της ελευθερίας έναντι των αιτημάτων για το κλείσιμό τους, μεριμνούσε για να αναπτύξουμε από πολύ νωρίς σχέσεις με την Κίνα. Τα δύο στοιχεία δεν αλληλοαναιρούνται, αλλά αλληλοσυμπληρώνονται: θετικές σχέσεις με την Κίνα, αλλά σαφής υπεράσπιση της θρησκευτικής ελευθερίας και των ανθρωπίνων δικαιωμάτων.
<P>
Στο Μόναχο, αυτήν την εβδομάδα, η αστυνομία πραγματοποίησε επιδρομές σε πολλά σπίτια και συνελήφθησαν κινέζοι πράκτορες που δεν κάνουν τίποτα άλλο παρά να τρομοκρατούν και να κατασκοπεύουν τους Ουιγούρους. Οι ενέργειες αυτές αποκαλύπτουν το είδος των μεθόδων που χρησιμοποιεί η Κίνα. Αυτές οι μέθοδοι είναι απαράδεκτες. Ξεκινούν από την τρομοκράτηση πολιτών στο Μόναχο και φθάνουν μέχρι και την εφαρμογή θανατικών ποινών στο άrόmqi. Γι' αυτό λοιπόν πρέπει να ξεκαθαρίσουμε τη θέση μας για το συγκεκριμένο ζήτημα.
<SPEAKER ID="270" NAME="Reinhard Bütikofer" AFFILIATION="Verts/ALE">
(DE) Κύριε Πρόεδρε, θεωρώ δεδομένο ότι το Ευρωπαϊκό Κοινοβούλιο θα μιλήσει ανοιχτά όταν μπορέσει για να σώσει ανθρώπους από την εκτέλεση και, ως εκ τούτου, υποστηρίζω το αίτημα για την προσωρινή απαγόρευση της θανατικής ποινής.
<P>
Ωστόσο, η διαδικασία της προστασίας των ανθρωπίνων δικαιωμάτων δεν πρέπει να χρησιμοποιείται με λανθασμένο τρόπο, σαν να δίνουμε μαθήματα στην Κίνα από μια θέση ηθικής υπεροχής, αμφισβητώντας την ακεραιότητα της Κίνας ή δημιουργώντας μια παράλογη καρικατούρα για την πραγματικότητα της ζωής στην Κίνα. Αυτό δεν βοηθά εκείνους τους ανθρώπους της Κίνας που εργάζονται για τα ανθρώπινα δικαιώματα, την ελευθερία και την κοινωνική αρμονία. Στόχος μας πρέπει να είναι η βοήθεια προς αυτούς τους ανθρώπους και όχι η ενθάρρυνση της ευρωπαϊκής ηθικολογίας.
<P>
Θεωρώ επίσης ότι σε ένα κατεπείγον ψήφισμα δεν θα πρέπει να συμπεριλάβουμε καμία θετική αναφορά σχετικά με το μνημόνιο γνήσιας αυτονομίας για τον λαό του Θιβέτ. Κάτι τέτοιο θα ήταν άτοπο και δεν έχει καμία άμεση σχέση με τα ανθρώπινα δικαιώματα. Και εκτός των άλλων αυτό δεν αποτελεί μια γενικά αποδεκτή θέση. Θα ήθελα να κάνουμε μια γενικότερη συζήτηση στο μέλλον πριν τη σύνοδο κορυφής ΕΕ-Κίνας σχετικά με τις σχέσεις Κίνας-ΕΕ, εξετάζοντας όλους τους τομείς πολιτικής.
<SPEAKER ID="271" NAME="Martin Schulz" AFFILIATION="S&amp;D">
(DE) Κύριε Πρόεδρε, θα ήθελα να συμφωνήσω με την άποψη του Reinhard Bütikofer. " Ομάδα μου είχε προτείνει να συζητήσουμε τις επικείμενες εκτελέσεις των Ουιγούρων στην Κίνα, αλλά και των συμμετεχόντων στις εκδηλώσεις διαμαρτυρίας κατά της νοθείας των εκλογών στο Ιράν οι οποίοι έχουν καταδικαστεί σε θάνατο, καθώς και στις δύο αυτές χώρες είναι πολύ πιθανό να πραγματοποιηθούν εκτελέσεις σύντομα, και επομένως χρειάζεται μια κατεπείγουσα συζήτηση. Είναι αλήθεια ότι οι Κινέζοι, όπως προαναφέρθηκε, κατέχουν το παγκόσμιο ρεκόρ στις εκτελέσεις, και ότι το κινεζικό καθεστώς είναι άδικο επειδή περιφρονεί τα ανθρώπινα δικαιώματα. Θα ήθελα να δηλώσω απερίφραστα ότι αυτή είναι μια απαράδεκτη κατάσταση.
<P>
Ωστόσο, στη Διάσκεψη των Προέδρων, ζητήσαμε τα δύο πράγματα να παραμείνουν ξεχωριστά: τα επείγοντα ζητήματα που συζητούμε τώρα, δηλαδή οι επικείμενες εκτελέσεις, και το ζήτημα των σχέσεων μεταξύ της Ευρωπαϊκής Ένωσης και της Κίνας σχετικά με οικονομικά, πολιτιστικά, και αμυντικά θέματα καθώς και σε άλλους τομείς. Θέλουμε να συζητήσουμε αυτά τα θέματα σε μια σύνοδο που θα έχει ως θέμα συζήτησης τη σύνοδο κορυφής ΕΕ-Κίνας και να συνοψίσουμε τις απόψεις μας σε ένα ψήφισμα. Γι' αυτό ακριβώς και το συνονθύλευμα που έχει προκύψει ύστερα από όλη αυτή τη συζήτηση δεν έχει καμία σχέση με τα κατεπείγοντα ζητήματα. Και γι' αυτό επίσης η Ομάδα μας επιμένει να θέσουμε σε ψηφοφορία το κατεπείγον ζήτημα που προτείναμε και όχι αυτό το συνονθύλευμα που έχετε υποβάλει.
<SPEAKER ID="272" NAME="László Tőkés" AFFILIATION="PPE">
(HU) Κύριε Πρόεδρε, είναι εξαιρετικά σημαντικό που το ζήτημα αυτό συμπεριλήφθηκε επειγόντως στην ημερήσια διάταξη. Και η Ομάδα των Ούγγρων βουλευτών του ΕΚ από την Τρανσυλβανία πρότεινε να συζητηθεί το ζήτημα αυτό. Θα θέλαμε να ευχαριστήσουμε κάποιες από τις Ομάδες για τη συμμετοχή και τη στήριξή τους, αν και μας προκάλεσε έκπληξη το γεγονός ότι η Ομάδα της Προοδευτικής Συμμαχίας των Σοσιαλιστών και Δημοκρατών του Ευρωπαϊκού Κοινοβουλίου απέσυρε την υπογραφή της από την παρούσα πρόταση απόφασης. Εκφράζω τη λύπη μου για το γεγονός ότι στη προχθεσινή συνεδρίαση, ορισμένα σημεία απαλείφθηκαν συνολικά από το σχέδιο κειμένου, πιο συγκεκριμένα, εκείνα που αφορούσαν την κριτική σε βάρος των κομμουνιστικών καθεστώτων και την προστασία των μειονοτικών κοινοτήτων. " ΕΕ θα πρέπει επιτέλους να έρθει αντιμέτωπη πρόσωπο με πρόσωπο με τη μόνιμη κληρονομιά του κομμουνισμού και με τα κομμουνιστικά καθεστώτα που εξακολουθούν να επιβιώνουν σήμερα, μεταξύ των οποίων και η Κίνα.
<SPEAKER ID="273" NAME="Gesine Meissner" AFFILIATION="ALDE">
(DE) Κύριε Πρόεδρε, κυρίες και κύριοι, διαφωνούμε κάθετα με τη θανατική ποινή, σε όποιο μέρος του κόσμου και αν εφαρμόζεται. Διαφωνούμε επίσης με την καταπίεση των εθνοτικών και θρησκευτικών μειονοτήτων και δυστυχώς, και οι δύο αυτές πρακτικές συμβαίνουν στην Κίνα σήμερα.
<P>
Πολλοί ήλπιζαν ότι Κίνα θα επεδείκνυε μεγαλύτερο σεβασμό προς τα ανθρώπινα δικαιώματα λόγω των Ολυμπιακών Αγώνων και επίσης ότι, εφόσον οι Κινέζοι γνώριζαν ότι όλα τα βλέμματα του κόσμου ήταν συγκεντρωμένα πάνω τους, θα διέπρατταν λιγότερες παραβιάσεις ανθρωπίνων δικαιωμάτων. Δυστυχώς αυτό δεν συνέβη. Οι εκτελέσεις συνεχίστηκαν και, επομένως, είναι πολύ σημαντικό για εμάς να συζητούμε αυτό το θέμα σήμερα, ύστερα από τις εκτελέσεις των εννέα Ουιγούρων τον Νοέμβριο, για τις οποίες πολλοί άνθρωποι στον κόσμο έχουν πλήρη άγνοια, και τις προγενέστερες εκτελέσεις των Θιβετιανών.
<P>
" σύνοδος κορυφής ΕΕ-Κίνας δεν είναι μακριά, και όπως ανέφεραν και πολλοί από τους προηγούμενους ομιλητές, η Κίνα είναι ένας σημαντικός εμπορικός εταίρος. Γι' αυτόν ακριβώς τον λόγο είναι πολύ δύσκολο να καταγγέλλονται συνεχώς οι παραβιάσεις των ανθρωπίνων δικαιωμάτων, αλλά γι' αυτόν τον λόγο είναι επίσης ιδιαίτερα σημαντικό που μιλάμε για αυτό το ζήτημα σήμερα λίγες μόνο ημέρες πριν από τη σύνοδο κορυφής. Επιθυμούμε την κατάργηση της θανατικής ποινής παντού στον κόσμο. Είναι καλό που το Κοινοβούλιο θέσπισε μια προσωρινή αναστολή της θανατικής ποινής το 2007 και πρέπει να καταβάλλουμε κάθε δυνατή προσπάθεια ώστε να διατηρήσουμε το θέμα αυτό στην επικαιρότητα όσο η θανατική ποινή εξακολουθεί να εφαρμόζεται.
<SPEAKER ID="274" NAME="Jacek Olgierd Kurski" AFFILIATION="ECR">
(PL) Κύριε Πρόεδρε, ως Πολωνός, νιώθω πάντα την καρδιά μου να χτυπά πιο γρήγορα όταν μιλάμε για τα ανθρώπινα δικαιώματα στην Κίνα. Στις 4 Ιουνίου 1989, οι Πολωνοί επανέκτησαν την ελευθερία τους ψηφίζοντας στις πρώτες ελεύθερες εκλογές από τις οποίες αναδείχθηκε νικητής ένας μη κομμουνιστής Πρωθυπουργός. Την ίδια ημέρα, στις 4 Ιουνίου 1989, το κινεζικό καθεστώς συνέθλιψε διαμαρτυρόμενους φοιτητές κάτω από τις ερπύστριες των αρμάτων μάχης στην Πλατεία Τιανανμέν. Ο ελεύθερος κόσμος είχε βρει τη συνταγή για να ξεπεράσει τον σοβιετικό κομμουνισμό, όχι όμως και τον κινεζικό κομμουνισμό.
<P>
" θριαμβευτική επικράτηση της οικονομίας σε βάρος των αξιών και των ανθρωπίνων δικαιωμάτων συνεχίζεται. Αυτό φάνηκε καθαρά πέρυσι, όταν οι δυνατοί του κόσμου διατράνωναν ότι θα μποϊκοτάρουν την τελετή έναρξης των Ολυμπιακών Αγώνων στο Πεκίνο, και ύστερα όλοι τους συρόμενοι από τα οικονομικά τους συμφέροντα συνωστίζονταν για το ποιος θα πρωτοσυμμετάσχει στο θέαμα, κωφεύοντας στις κραυγές των καταπιεσμένων πολιτών του Θιβέτ.
<P>
Πολύ φοβάμαι ότι αν αναβάλουμε την έγκριση ενός ψηφίσματος, θα εμποδίσουμε χωρίς λόγο το συγκεκριμένο ζήτημα. Φυσικά, η επιβολή της θανατικής ποινής είναι ένα φρικτό έγκλημα, αλλά υπάρχουν επίσης και συλλήψεις. Άνθρωποι σκοτώνονται σε στρατόπεδα καταναγκαστικής εργασίας, ξυλοκοπούνται με ρόπαλα, φυλακίζονται, η ελευθερία της έκφρασης φιμώνεται και υπάρχει λογοκρισία. Όλα αυτά θα πρέπει να συμπεριληφθούν στο παρόν ψήφισμα. Είναι καλό το ότι κατατέθηκε το ψήφισμα, αλλά το σημαντικότερο είναι να υπερισχύσουν οι αξίες των ανθρωπίνων δικαιωμάτων έναντι της οικονομίας. Αυτή είναι η ευχή μου για όλους.
<SPEAKER ID="275" NAME="Karel De Gucht">
μέλος της Επιτροπής. - (EN) Κύριε Πρόεδρε, θα ήθελα καταρχάς να περιγράψω σε γενικές γραμμές την κατάσταση των σχέσεων ΕΕ-Κίνας. " πολιτική μας απέναντι στην Κίνα χαρακτηρίζεται από εποικοδομητική συνεργασία. Καθώς είμαστε δύο σημαντικοί παράγοντες στο παγκόσμιο στερέωμα, η στρατηγική εταιρική μας σχέση επικεντρώνεται ολοένα και περισσότερο στην αντιμετώπιση των παγκόσμιων προκλήσεων. Ένας από τους καίριους στόχους της 12ης συνόδου κορυφής ΕΕ-Κίνας, η οποία θα διεξαχθεί στις 30 Νοεμβρίου στην Nanjing, θα αφορά ακριβώς τη συνεργασία μας προκειμένου να διασφαλίσουμε ότι η σύνοδος κορυφής της Κοπεγχάγης για το κλίμα θα στεφθεί με επιτυχία, αλλά και την εξέταση των σχέσεων ΕΕ-Κίνας, περιλαμβανομένων των ανθρωπίνων δικαιωμάτων, της χρηματοπιστωτικής και οικονομικής κρίσης και άλλων διεθνών ζητημάτων.
<P>
Μια στρατηγική εταιρική σχέση όμως δεν σημαίνει ότι αντιμετωπίζουμε κατά τον ίδιο τρόπο όλα ανεξαιρέτως τα ζητήματα. Είναι αλήθεια ότι η Ευρώπη και η Κίνα μπορεί να διαφωνούν και να έχουν διαφορετικές απόψεις για ορισμένα θέματα, όπως π.χ. τα ανθρώπινα δικαιώματα και η δημοκρατία. " ισχύς της σχέσης μας, μας επιτρέπει να συζητούμε αυτά τα ζητήματα με ειλικρίνεια. Τα ζητήματα των ανθρωπίνων δικαιωμάτων, περιλαμβανομένης της θανατικής ποινής και του σεβασμού των θεμελιωδών δικαιωμάτων των εθνοτικών μειονοτήτων, τίθενται συστηματικά στις τακτικές μας πολιτικές επαφές και, πιο συγκεκριμένα, στον διάλογό μας για τα ανθρώπινα δικαιώματα με τις κινεζικές αρχές.
<P>
Έτσι έγινε και κατά τον πρόσφατο 28ο γύρο συνομιλιών που πραγματοποιήθηκε στις 20 Νοεμβρίου στο Πεκίνο, όπου και κάναμε μια ειλικρινή συζήτηση γύρω από αυτά τα ζητήματα. " αντίθεση της ΕΕ με τη θανατική ποινή, που είναι ζήτημα αρχής, και η έκκληση για την κατάργησή της στην Κίνα διατυπώνονται επιτακτικά σε κάθε περίπτωση. Το ίδιο ισχύει επίσης για τον σεβασμό των δικαιωμάτων των εθνοτικών μειονοτήτων. Θα ήθελα να σας καθησυχάσω λέγοντάς σας ότι θα συνεχίσουμε να θίγουμε αυτά τα ζητήματα σε όλες τις συναντήσεις μας σε άλλα φόρα, περιλαμβανομένων αυτών που πραγματοποιούνται μεταξύ υψηλόβαθμων στελεχών.
<P>
" συνάδελφός μου Επίτροπος Ferrero-Waldner είχε μια αναλυτική συζήτηση με εσάς σχετικά με το Θιβέτ τον Μάρτιο, όπου και περιέγραψε σε γενικές γραμμές τη θέση της ΕΕ. Θα ήθελα να υπενθυμίσω κάποια βασικά στοιχεία που χαρακτηρίζουν τη θέση της ΕΕ. Υποστηρίζαμε ανέκαθεν τον διάλογο μεταξύ των κινεζικών αρχών και των εκπροσώπων του Δαλάι Λάμα. Και αυτό γιατί τα ανθρώπινα δικαιώματα είναι οικουμενικά για την ΕΕ και η κατάσταση στο Θιβέτ προκαλεί εύλογες ανησυχίες στη διεθνή κοινότητα. " προσέγγισή μας για την κατάσταση στο Θιβέτ παραμένει αμετάβλητη. Διαβιβάζουμε συνεχώς αυτό το μήνυμα στους κινέζους ομολόγους μας και ακούμε προσεκτικά τις απόψεις τους.
<P>
" Επίτροπος Ashton είχε επίσης την ευκαιρία να διατυπώσει εδώ, τον περασμένο Ιούλιο, τις ανησυχίες της για τις αναταραχές στην Xinjiang, εκφράζοντας τη λύπη της για τις απώλειες ανθρώπινων ζωών και τα συλλυπητήριά της και τη συμπάθειά της στις οικογένειες των θυμάτων. " ΕΕ υποστηρίζει κάθε προσπάθεια που βοηθά στη συμφιλίωση σε αυτήν την περιοχή.
<P>
" ΕΕ σέβεται το δικαίωμα της Κίνας να οδηγεί στη δικαιοσύνη τους δράστες βίαιων πράξεων, αλλά επαναλαμβάνει τη μακροχρόνια γενική αντίθεσή της στην εφαρμογή της θανατικής ποινής, για κάθε περίσταση, καθώς και τη σημασία που αποδίδει στο δικαίωμα σε μια δίκαιη δίκη. " ΕΕ έχει θέσει επανειλημμένως αυτές τις ανησυχίες στις κινεζικές αρχές και επαναλαμβάνει τις ανησυχίες της στις δύο τελευταίες δηλώσεις που δημοσιεύτηκαν στις 29 Οκτωβρίου και στις 13 Νοεμβρίου, όπως κάνει πάντα σε ανάλογες περιπτώσεις. Οι δηλώσεις καλούν την Κίνα να μετατρέψει τις υπόλοιπες θανατικές ποινές που έχουν ενδεχομένως εκδοθεί σε σχέση με τις αναταραχές στο Θιβέτ και στην Xinjiang. Επιπλέον, η ΕΕ θα συνεχίσει να ασκεί πιέσεις για να είναι σε θέση να παρακολουθήσει κάθε άλλη δίκη που θα σχετίζεται με τις αναταραχές στο Θιβέτ και την Xinjiang.
<P>
Όλοι εμείς έχουμε έναν κοινό στόχο: μια πιο ανοιχτή και εξωστρεφή Κίνα που θα πληροί τα διεθνή πρότυπα για τα ανθρώπινα δικαιώματα και θα συνεργάζεται για την αντιμετώπιση των παγκόσμιων προκλήσεων. Όλοι ελπίζαμε ότι οι Ολυμπιακοί Αγώνες θα αποτελούσαν την αρχή για μια μεγαλύτερη κινεζική ευελιξία σε σχέση με τα ανθρώπινα δικαιώματα των ατόμων. Μέχρι σήμερα, αυτό δεν έχει συμβεί. Πρέπει να συνεχίσουμε να εργαζόμαστε για την ανάπτυξη της στρατηγικής εταιρικής μας σχέσης και τον σεβασμό των ανθρωπίνων δικαιωμάτων ως αναπόσπαστου μέρους του συνεχιζόμενου διαλόγου μας. " 12η σύνοδος κορυφής ΕΕ-Κίνας στο Πεκίνο αποτελεί την ιδανική ευκαιρία για να συνεχίσουμε τις προσπάθειές μας σε μια σημαντική στιγμή για την περαιτέρω εξέλιξή μας.
<SPEAKER ID="276" NAME="Πρόεδρος">
" συζήτηση έληξε.
<P>
Προχωρούμε τώρα στην ψηφοφορία.
<P>
Γραπτές δηλώσεις (άρθρο 149 του Κανονισμού)
<SPEAKER ID="995" NAME="Anneli Jäätteenmäki  " AFFILIATION="ALDE">
γραπτώς. - (FI) " Κίνα αποχαιρέτισε πρόσφατα τον Πρόεδρο των "ΠΑ Barack Obama και θα υποδεχθεί σύντομα τον Πρόεδρο του Ευρωπαϊκού Συμβουλίου Fredrik Reinfeldt. Πρέπει όμως να δούμε μεγαλύτερη δράση και όχι μόνο διπλωματικές χειρονομίες. " Κίνα έχει αναλάβει απέναντι στους πολίτες της και στον κόσμο μια δέσμευση σχετικά με τα ανθρώπινα δικαιώματα, περιλαμβανομένων των δικαιωμάτων των μειονοτήτων που βρίσκονται στην επικράτειά της. Ωστόσο, το ιστορικό της λέει άλλα. Τελευταία, έχουν σημειωθεί αρκετά ανησυχητικά γεγονότα όπως εκτελέσεις που πραγματοποιήθηκαν ύστερα από αμφιβόλου αντικειμενικότητας δίκες και με ασυνήθιστη βιασύνη. Όλες αυτές οι ενέργειες πραγματοποιήθηκαν υπό άκρα μυστικότητα. Υπάρχει επίσης το σοβαρό ζήτημα της μειονότητας των Ουιγούρων, όπου η κινεζική κυβέρνηση εφαρμόζει πολιτικές ελέγχου των γεννήσεων για τη συστηματική εξαφάνιση της συγκεκριμένης ομάδας. Δεδομένου ότι η Ευρωπαϊκή Ένωση εκφράζεται ανοιχτά υπέρ των δικαιωμάτων των μειονοτήτων και απεχθάνεται τη θανατική ποινή, παροτρύνουμε την κινεζική κυβέρνηση να καταστήσει διαφανή τη διαδικασία μέσω της οποίας οι πολίτες δικάζονται και καταδικάζονται σε θάνατο, και να μετατρέψει τις ποινές εκείνων που δεν είχαν δίκαιη και ανοιχτή δίκη. Παροτρύνουμε τις κινεζικές αρχές να σεβαστούν τα δικαιώματα των μειονοτήτων που ζουν στην επικράτειά τους λαμβάνοντας υπόψη τόσο τα ψηφίσματα του Ο"Ε όσο και το σύνταγμά τους. Παροτρύνουμε επίσης της Κίνα να βελτιώσει τα ανθρώπινα δικαιώματά της με τη στήριξη της διεθνούς κοινότητας.
<SPEAKER ID="277" NAME="Eija-Riitta Korhola  " LANGUAGE="FI">
Κύριε Πρόεδρε, κατανοώ τη δυσαρέσκεια ορισμένων βουλευτών αυτού του Κοινοβουλίου, καθώς το ψήφισμά μας σχετικά με την Κίνα είχε προγραμματιστεί να κατατεθεί μια ημέρα ύστερα από την επίσκεψη της κινεζικής αντιπροσωπείας και θα μπορούσε έτσι να δοθεί συμπτωματικά η εντύπωση ότι το ταξίδι δεν στέφθηκε με επιτυχία, αν και η ατμόσφαιρα ήταν πράγματι εξαιρετική.
<P>
Όλοι εξέφρασαν την επιθυμία για τη συνέχιση της συνεργασίας μας σε ένα θετικό κλίμα, χωρίς ωστόσο να ξεχνούμε ό,τι έχει συμβεί. " διπλωματία δεν μπορεί να παραβλέπει τα ανθρώπινα δικαιώματα, αλλά χρειαζόμαστε τη διπλωματία και πρέπει να έχουμε επίγνωση της κατάστασης για να τα προωθήσουμε.
<P>
Μόλις πρόσφατα, επισκέφθηκα το Πακιστάν, όπου συνάντησα τον πρόεδρο, τον πρωθυπουργό και επιφανείς βουλευτές με τους οποίους συζήτησα για την κατάσταση των ανθρωπίνων δικαιωμάτων και την καταπολέμηση της τρομοκρατίας. Ήθελα μόνο να πω ότι μερικές φορές στα ψηφίσματά μας σχετικά με τα ανθρώπινα δικαιώματα, καλό είναι να αναφέρονται και οι θετικές εξελίξεις. Όπως ακριβώς στη συγκεκριμένη περίπτωση. Πριν από ένα χρόνο, η προσφάτως δημοκρατικά εκλεγμένη κυβέρνηση του Πακιστάν όρισε τον πρώτο υπουργό για θέματα μειονοτήτων, ο οποίος εκπροσωπεί τη χριστιανική κοινότητα. Τα επιτεύγματα της κυβέρνησης στον συγκεκριμένο τομέα είναι θεαματικά: ή χώρα ενέκρινε μια ποσόστωση 5 % υπέρ των μειονοτήτων για τις θέσεις δημόσιας διοίκησης, οι θρησκευτικές εορτές για τις μειονότητες επισημοποιήθηκαν, η 11η Αυγούστου ανακηρύχθηκε ημέρα εορτασμού για τις μειονότητες ενώ η Γερουσία σχεδιάζει την ίδια ποσόστωση του 5 % και για την ίδια.
<P>
Το σημαντικότερο έργο σχετίζεται με τη μείωση των περιστατικών βίας. Οι μειονότητες μαζί με τους Μουσουλμάνους ιδρύουν επιτροπές "διαθρησκευτικής αρμονίας" σκοπός των οποίων είναι να απαλύνουν τις εντάσεις και να βελτιώσουν τον διάλογο μεταξύ των διαφόρων ομάδων. Θα υπάρχει μία τέτοια για κάθε 112 περιοχές. Αυτές, υπό ιδανικές συνθήκες, θα μπορούσαν επίσης να προλαμβάνουν τις στρατολογήσεις από τους Ταλιμπάν με πολύ αποτελεσματικό τρόπο. Το Πακιστάν είναι η πιο σημαντική χώρα από την άποψη της παγκόσμιας ασφάλειας. Αν η κυβέρνησή του κατορθώσει να εξαλείψει την τρομοκρατία με ειρηνικά μέσα όπως αυτά, τότε θα αξίζει να μιμηθούμε το παράδειγμα. Θα έχει ενδιαφέρον να παρακολουθήσουμε την κατάσταση.

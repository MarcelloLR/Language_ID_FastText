<CHAPTER ID="009">
Κίνα (συζήτηση) 
<SPEAKER ID="160" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για την Κίνα.
<SPEAKER ID="161" NAME="Carl Bildt">
Προεδρεύων του Συμβουλίου. - Κύριε Πρόεδρε, ακόμη μια συζήτηση, δεν χρειάζεται να το πούμε, κάποιας σημασίας. Και, αν και το θέμα είναι η Κίνα, η συζήτηση πραγματοποιείται, φυσικά, με φόντο ορισμένες σημαντικές εξελίξεις στη Σινγιάνγκ, στα δυτικά της Κίνας. Γνωρίζω ότι αυτά τα γεγονότα παρακολούθησαν πολλοί ευρωβουλευτές, καθώς και τα αντίστοιχα εθνικά κοινοβούλιά μας σε όλη την Ευρώπη.
<P>
Έχουμε επίσης, ως Συμβούλιο, εκφράσει την ανησυχία μας για τις εκθέσεις για τις αναταραχές εκεί και έχουμε καλέσει για αυτοσυγκράτηση και ειρηνική επίλυση της κατάστασης. Νομίζω ότι είναι καιρός να πούμε ότι αποδίδουμε μεγάλη σημασία στα ανθρώπινα δικαιώματα. Λυπούμαστε επίσης βαθιά όχι μόνο για την απώλεια ζωών, αλλά και για την καταστροφή περιουσιών καθώς και για οτιδήποτε άλλο έχουμε δει να συμβαίνει, και μόνο να καταδικάσουμε μπορούμε όσους είναι υπεύθυνοι για αυτά, όποιοι και αν είναι αυτοί.
<P>
Επιτρέψτε μου ωστόσο να εκμεταλλευτώ αυτή την ευκαιρία για να εξετάσω κάπως ευρύτερα τη σχέση μας με την Κίνα, μια χώρα με την οποία διατηρούμε ένα εκπληκτικό φάσμα περίπλοκων σχέσεων. Στην πραγματικότητα, όταν αποφασίσαμε το 2003 να συνάψουμε αυτές τις σχέσεις στο πλαίσιο μιας περιεκτικής στρατηγικής εταιρικής σχέσης, ενεπλάκημεν σε ένα εξαιρετικά φιλόδοξο εγχείρημα, και αυτό αντικατοπτρίζεται ιδιαίτερα στην ευρεία και πολυδιάστατη σχέση που διατηρούμε με την Κίνα σήμερα.
<P>
" πολυπλοκότητα ωστόσο φέρνει ευκαιρίες. Φέρνει επίσης και προκλήσεις διαφορετικών ειδών. Αυτό που προσπαθήσαμε να κάνουμε με αυτή τη σχέση είναι να τη διευρύνουμε σε τέτοιο βαθμό ώστε να μπορούμε να συζητούμε με ειλικρίνεια και ανοιχτά οποιαδήποτε ανησυχία ενδέχεται να υπάρχει σε οποιαδήποτε από τις δύο πλευρές. " βάση για ένα τέτοιο ανοιχτό διάλογο είναι το κοινό συμφέρον που έχουμε στην ανάπτυξη της σχέσης μας, στο κοινό μας συμφέρον για την παγκόσμια ειρήνη και σταθερότητα.
<P>
Αυτό το επιδιώκουμε μέσω του διαλόγου και της πολυμέρειας. Έχουμε τις ετήσιες συνόδους κορυφής και πραγματοποιούμε σχετικά συχνές συσκέψεις σε επίπεδο υπουργών εξωτερικών. Διατηρούμε επίσης έντονο διετή διάλογο για τα ανθρώπινα δικαιώματα και, φυσικά, τομεακούς διαλόγους επί διαφορετικών θεμάτων, με το εμπόριο να είναι προφανώς θέμα ιδιαίτερης σημασίας. Διατηρούμε επίσης τον ετήσιο διάλογο υψηλού επιπέδου για εμπορικά και οικονομικά θέματα. Όπως γνωρίζετε, το 2007 ξεκινήσαμε επίσης διαπραγματεύσεις για μια συμφωνία εταιρικής σχέσης και συνεργασίας. Οι διαπραγματεύσεις προχωρούν, αλλά υπάρχει περιθώριο για περαιτέρω αύξηση των προσπαθειών και από τις δύο πλευρές στο πλαίσιο των εν λόγω διαπραγματεύσεων.
<P>
Έχουμε πολύ σαφές συμφέρον στην ανάπτυξη της σχέσης με την Κίνα σε όλα τα πεδία, και αυτό έχει ως αποτέλεσμα, όπως είπα, τη δυνατότητα ενός ανοιχτού και ειλικρινούς διαλόγου, ακόμη και επί θεμάτων στα οποία οι αξίες μας ενδέχεται να διαφέρουν, και γνωρίζουμε ότι τέτοια θέματα υφίστανται, συμπεριλαμβανομένων των ανθρωπίνων δικαιωμάτων, και συμπεριλαμβανομένων θεμάτων όπως η χρήση της θανατικής ποινής· αλλά και στην επιδίωξη του κοινού συμφέροντος που έχουμε, περιττό να το αναφέρουμε, αυτές τις μέρες: τα θέματα παγκόσμιας χρηματοπιστωτικής σταθερότητας, τα θέματα του πώς θα αντιμετωπίσουμε την κλιματική αλλαγή είναι σημαντικά.
<P>
Επίσης σημαντικά είναι τα θέματα εξωτερικής πολιτικής, είτε πρόκειται για την κατάσταση που αντιμετωπίζουμε στην χερσόνησο της Κορέας με τις προκλήσεις του DPIK, ή την κατάσταση στη Βιρμανία, όπου ανησυχούμε, προφανώς, με αυτά που βλέπουμε να συμβαίνουν, αλλά η ανησυχία μας αφορά επίσης και την κατάσταση στην Αφρική και την ανάγκη προστασίας των ζωτικών θαλάσσιων οδών γύρω από το Κέρας της Αφρικής.
<P>
Δεν θα υπεισέλθω άλλο σε αυτό το θέμα τώρα, απλώς θέλω να υπογραμμίσω την ανησυχία μας για τις εξελίξεις, χωρίς να μπορώ να τις αξιολογήσω σε κάθε λεπτομέρειά τους, διότι είναι εξαιρετικά πολύπλοκες, την ελπίδα μας για το ότι θα μπορούσαν να επιλυθούν ειρηνικά και την ετοιμότητά μας να ξεκινήσουμε επαφές με τις κινεζικές αρχές στο πλαίσιο ενός ειλικρινούς διαλόγου για τα εν λόγω θέματα, καθώς και για την ευρεία σειρά άλλων κοινών συμφερόντων επί των οποίων πρέπει να συζητήσουμε.
<SPEAKER ID="162" NAME="Catherine Ashton">
Μέλος της Επιτροπής. - Κύριε Πρόεδρε, αποτελεί σημάδι της σημασίας που αποδίδει το Ευρωκοινοβούλιο στις στρατηγικές μας σχέσεις με την Κίνα το γεγονός ότι αυτή η συζήτηση προγραμματίστηκε για την εναρκτήρια συνεδρίασή μας. Χαιρετίζω και πάλι την ευκαιρία να συμβάλλω με μια σύντομη σκιαγράφηση της προοπτικής της Επιτροπής, εξ ονόματος της συναδέλφου μου Benita Ferrero-Waldner, η οποία, όπως έχω πει, δυστυχώς ταξιδεύει αυτή την εβδομάδα και δε μπορεί να παρίσταται εδώ.
<P>
Πρέπει να υπενθυμίσω στο Σώμα την τεράστια πρόοδο που έχουμε επιτύχει στις σχέσεις μας με την Κίνα από την πρώτη σύνοδο κορυφής μας, εδώ και δέκα χρόνια. Οι οικονομικές και εμπορικές σχέσεις μας έχουν μετασχηματιστεί, οι επαφές μεταξύ των ανθρώπων πολλαπλασιάζονται και διατηρούμε διάλογο επί ενός ολοένα αυξανόμενου αριθμού θεμάτων.
<P>
Μετά την τελευταία σύνοδο κορυφής ΕΕ-Κίνας το Μάιο, οι διαπραγματεύσεις για μια νέα συμφωνία εταιρικής σχέσης και συνεργασίας προχωρούν καλά, ενώ έχουμε τη δυνατότητα να εκμεταλλευόμαστε έναν αυξανόμενο αριθμό επαφών υψηλού επιπέδου, συμπεριλαμβανομένης της ιδιαίτερα επιτυχημένης επίσκεψης του πρωθυπουργού Wen στον Πρόεδρο Barroso νωρίτερα αυτή τη χρονιά και τη συνεδρίαση στο πλαίσιο του οικονομικού και εμπορικού διαλόγου υψηλού επιπέδου στην οποία προήδρευσα με τον αντιπρόεδρο Wang Qishan.
<P>
Σήμερα, επικεντρώνουμε, φυσικά, την προσοχή μας στις παγκόσμιες προκλήσεις, συμπεριλαμβανομένης της οικονομικής και χρηματοπιστωτικής κρίσης και τις κλιματικής αλλαγής, καθώς και περιφερειακών θεμάτων. Ταυτόχρονα, μας ενδιαφέρει ιδιαίτερα η κατάσταση εντός της Κίνας, όπου γινόμαστε μάρτυρες πολλών θεαματικών επιτευγμάτων, αλλά και εξελίξεων που προκαλούν ανησυχία. " πολιτική της Κίνας για το άνοιγμα της οικονομίας της έχει βγάλει εκατοντάδες εκατομμυρίων ανθρώπων από τη φτώχεια και έχει συμβάλει στην παγκόσμια πρόοδο για την επίτευξη των αναπτυξιακών στόχων της χιλιετίας. Ωστόσο, η Κίνα είναι μια τεράστια χώρα με σημαντικές εσωτερικές προκλήσεις και διαφορές μεταξύ των περιοχών της.
<P>
" ισχύς της στρατηγικής εταιρικής σχέσης μας επιτρέπει επίσης τη εποικοδομητική και ανοιχτή ανταλλαγή απόψεων επί θεμάτων στα οποία η Ευρώπη και η Κίνα αποκλίνουν. Οι εν λόγω ανταλλαγές απόψεων μπορούν να αφορούν τις εμπορικές σχέσεις μας ή τα ανθρώπινα δικαιώματα - για παράδειγμα, σχετικά με το Θιβέτ, θέμα το οποίο γνωρίζω ότι ενδιαφέρει ιδιαίτερα το Σώμα. Εκφράσαμε πρόσφατα την έντονη ανησυχία μας σχετικά με τις αναταραχές στη Σινγιάνγκ, εκφράσαμε τη λύπη μας για τις απώλειες ζωών, και εκφράζουμε τα συλλυπητήρια και τη συμπάθειά μας προς τις οικογένειες των θυμάτων. Κάνουμε έκκληση προς όλες τις πλευρές να επιδείξουν αυτοσυγκράτηση και να θέσουν άμεσα τέλος σε κάθε πράξη βίας. Ελπίζουμε ότι η κατάσταση μπορεί να επιλυθεί ειρηνικά μέσω διαλόγου και χωρίς άλλη αιματοχυσία.
<P>
" ΕΕ έχει προσπαθήσει, με την πάροδο των χρόνων, να μεταφέρει στις κινεζικές αρχές τις ανησυχίες της σχετικά με την κατάσταση των εθνοτικών μειονοτήτων στην Κίνα καθώς και να μοιραστεί τη δική της πείρα, η οποία υπήρξε πολλές φορές οδυνηρή, σχετικά με τον τρόπο αντιμετώπισης των αιτίων περιθωριοποίησης, αποκλεισμού και διακρίσεων που συχνά αντιμετωπίζουν αυτές οι μειονότητες.
<P>
Όλοι επιδιώκουμε το στόχο μιας πιο ανοικτής, πιο διαφανούς Κίνας που θα τηρεί τα διεθνή πρότυπα για τα ανθρώπινα δικαιώματα και θα συνεργάζεται στο πλαίσιο της αντιμετώπισης των παγκόσμιων προκλήσεων. Για να το επιτύχουμε αυτό, πρέπει να συνεχίσουμε να εντάσσουμε την Κίνα βαθύτερα στη διεθνή κοινότητα και να καταβάλουμε προσπάθειες για την ανάπτυξη της στρατηγικής εταιρικής σχέσης μας στο πνεύμα του εποικοδομητικού διαλόγου.
<SPEAKER ID="163" NAME="Elmar Brok" LANGUAGE="DE">
Κύριε Πρόεδρε, Προεδρεύοντα του Συμβουλίου, Επίτροπε, κυρίες και κύριοι, συμφωνώ με την ουσία όσων ειπώθηκαν από τους προηγούμενους ομιλητές από το Συμβούλιο και την Επιτροπή. Είμαι κι εγώ της γνώμης ότι θα πρέπει να συνεχίσουμε την πολιτική της "Μιας Κίνας" για να επιτύχουμε τη συνοχή της Κίνας ως ενιαίου κράτους, και ότι δεν θέλουμε να διακινδυνεύσουμε τίποτε από αυτά. Φυσικά, δεν επιτρέπουμε τη βία - είτε πρόκειται για τη βία των διαδηλωτών υπό ειδικές συνθήκες, είτε για τη βία του κράτους κατά των διαδηλωτών, όπως συνέβη στην πραγματικότητα. Ήθελα να το αναφερθώ σε αυτό πρώτα.
<P>
Εντούτοις, πρέπει επίσης να κατανοήσουμε ότι, στην Κίνα, η βία της κεντρικής κυβέρνησης, η οποία, σε αυτό το πολυεθνικό κράτος με τις πολλές πολιτισμικές διαφορές, δεν επιδεικνύει ικανοποιητικό βαθμό κατανόησης, θα αποτελεί πάντα ένα επαναλαμβανόμενο πρόβλημα. Αυτός είναι ο λόγος για τον οποίο η μεγαλύτερη πολιτιστική αυτονομία, οι περισσότερες ευκαιρίες κινητικότητας και οι ευκαιρίες που σχετίζονται με την διαφύλαξη της ταυτότητας και της γλώσσας αποτελούν, στο σύνολό τους, προαπαιτούμενα ώστε όλοι οι πολίτες ενός πολυεθνικού κράτους να μπορούν να ζουν μαζί κάτω από την ίδια στέγη.
<P>
" ιστορία της Κίνας αποτελείται από μια σειρά διασπάσεων και επανενώσεων με μαζικές εκστρατείες βίας. Αυτό είναι κάτι που συμβαίνει ξανά και ξανά σε ολόκληρη την ιστορία της. " Κίνα πρέπει να συνειδητοποιήσει ότι αυτό δεν μπορεί να συνεχιστεί και ότι πρέπει να εφαρμόσει αυτή την αυτονομία.
<P>
Οι Ουιγούροι είναι μια μετριοπαθής μειονότητα σουνιτών. Δεν αποτελούν άμεση τρομοκρατική απειλή. Ως εκ τούτου, υφίσταται ο ίδιος κίνδυνος που βλέπουμε στο Θιβέτ και αυτός είναι ότι, εάν η Κίνα δεν καταλήξει σε συμφωνίες με τους μετριοπαθείς, υπάρχουν πάντα οι νεαροί ριζοσπάστες που δεν μπορούν και δεν θέλουν να περιμένουν άλλο. Συνεπώς, η καθυστέρηση μιας λύσης όσον αφορά την ταυτότητα καθυστερεί τη λύση μακροπρόθεσμα. " κινεζική κυβέρνηση διαπράττει μεγάλο σφάλμα όταν μιλά μόνο για τρομοκράτες, όταν ισχυρίζεται ότι αυτοί οι άνθρωποι θέλουν να καταστρέψουν την ενότητα του κράτους και όταν λέει ότι εξωτερικές δυνάμεις, όπως η Al-Qaeda και άλλοι, βρίσκονται πίσω από αυτό το πρόβλημα. Δεν πιστεύω ότι αυτή είναι λύση για αυτή τη χώρα και, ως εκ τούτου, θα πρέπει να διασαφηνίσουμε ότι δεν αποδεχόμαστε μια τέτοια πολιτική. Όλα αυτά θα πρέπει να γίνουν αντιληπτά βάσει των όσων ανέφερα στην αρχή της ομιλίας μου.
<SPEAKER ID="164" NAME="Adrian Severin">
εξ ονόματος της Ομάδας S&D. - Κύριε Πρόεδρε, ο κινεζικός λαός έχει απόλυτο δίκιο όταν μας ρωτά για ποιο λόγο το ευρωπαϊκό κοινοβούλιο έχει θέσει την κατάσταση στην Κίνα στην ατζέντα της πρώτης περιόδου συνόδου της νέας θητείας της.
<P>
" απάντησή μας πρέπει να είναι σαφής: αυτό γίνεται διότι η Κίνα είναι πολύ σημαντική για μας και όχι διότι θεωρούμε ότι ο ρόλος μας είναι να διδάξουμε την Κίνα η να επιβάλουμε τις απόψεις μας σχετικά με τον τρόπο επίλυσης ευαίσθητων εσωτερικών προβλημάτων αυτής της χώρας. Είναι ακριβώς επειδή η Κίνα είναι τόσο σημαντική για μας που θα πρέπει να δίνουμε ιδιαίτερη προσοχή σε οποιοδήποτε γεγονός επηρεάζει την εσωτερική σταθερότητα της και οποιοδήποτε γεγονός θα μπορούσε να καταστεί απειλή για την ασφάλεια της.
<P>
Αυτή τη φορά το πλαίσιο διαμορφώθηκε από τις πολύ-εθνοτικές πραγματικότητες στην περιοχή Σινγιάνγκ, και τις βλέψεις της κυρίαρχης εθνοτικής ομάδας των Uighur για αυτονομία. Αυτά τα πλαίσια είναι πάντα ευαίσθητα και, ως εκ τούτου, ο σεβασμός για τα ανθρώπινα δικαιώματα και τα δικαιώματα των μειονοτήτων με σκοπό την αίσθηση της αξιοπρέπειας και της ασφάλειας τόσο για τη μειονότητα, όσο και για την πλειονότητα είναι σημαντικός.
<P>
Εντούτοις, τα δικαιώματα των μειονοτήτων δεν θα πρέπει να αποτελούν δικαιολογία, και δεν θα μπορούσαν να αποτελέσουν δικαιολογία, για τις αποσχιστικές πολιτικές, για τα εξτρεμιστικά μέσα προώθησης αυτών των πολιτικών και οπωσδήποτε για τη δολοφονία ειρηνικών πολιτών που ανήκουν σε μειονότητα ή σε εθνοτική κοινότητα.
<P>
Ενώ ζητά τον πλήρη σεβασμό των ανθρωπίνων δικαιωμάτων και των δικαιωμάτων των μειονοτήτων, ενώ εκφράζει τη συμπαράστασή του σε όλα τα θύματα του αγώνα κατάκτησης των εν λόγω δικαιωμάτων, ενώ ζητά τη διασαφήνιση των τρομοκρατικών, θρησκευτικών, εξτρεμιστικών και αποσχιστικών διαστάσεων αυτών των γεγονότων, το Ευρωπαϊκό Κοινοβούλιο θα πρέπει να παράσχει τη βοήθειά του στην κινεζική κυβέρνηση και κοινωνία προκειμένου να αντιμετωπίσουν αυτές τις δύσκολες πραγματικότητες, που αποτελούν πρόβλημα και σε ορισμένες από τις δικές μας χώρες. Ενώ ζητούμε από την κινεζική κυβέρνηση να μην χρησιμοποιεί υπερβολική ισχύ, πρέπει επίσης να ζητήσουμε από όλους στον κόσμο να μην χρησιμοποιούν τα δικαιώματα των μειονοτήτων ως μέσο για την προώθηση γεωπολιτικών στόχων.
<SPEAKER ID="165" NAME="Graham Watson">
εξ ονόματος της Ομάδας ALDE. - Κύριε Πρόεδρε, το Σώμα επικρίνει πολύ καιρό τη Λαϊκή Δημοκρατία της Κίνας για την μεταχείριση που επιφυλάσσει στις εθνοτικές μειονότητες. Οι Ουιγούροι της Επαρχίας Σινγιάνγκ έχουν υποφέρει περισσότερο από όλους, ιδίως μετά την κατοχή του Ανατολικού Τουρκεστάν από τη Λαϊκή Δημοκρατία της Κίνας το 1949.
<P>
" Λαϊκή Δημοκρατία ισχυρίζεται ότι δεν επιδιώκει την εδαφική επέκταση. " ιστορία δείχνει ότι στο Ανατολικό Τουρκεστάν, στο Θιβέτ και στην Ταιβάν, υπό κομμουνιστική εξουσία επιδίωξε να εξουσιάσει και να υποτάξει. Αυτός είναι ο λόγος για τον οποίον η ΕΕ δεν πρέπει να άρει το εμπάργκο όπλων στην Κίνα.
<P>
Το να αναφέρεται ένας ευρωπαίος πρωθυπουργός στην αντίδραση στις τελευταίες αναταραχές ως σε "γενοκτονία" αποτελεί ίσως υπερβολή, αλλά ο ισχυρισμός της Λαϊκής Δημοκρατίας για παρέμβαση στις εσωτερικές υποθέσεις της προδίδει μια κοσμοαντίληψη που είναι συγκινητικά παρωχημένη. Δεδομένου ότι το περίγραμμα της παγκόσμιας οικονομίας σχεδιάζεται στα τμήματα πληροφορικής των πανεπιστημιουπόλεων της δυτικής ακτής της Αμερικής, στα τηλεφωνικά κέντρα της Ινδίας, στα εργοστάσια της Κίνας, δεδομένου ότι οι μείζονες αποφάσεις μπορούν να γνωστοποιούνται από το Πεκίνο στις Βρυξέλλες σε μηδαμινό χρόνο, έχουμε γίνει πραγματικά μια παγκόσμια κοινότητα, και σε αυτή την κοινότητα δεν υπάρχει χώρος για καταπίεση ή καθυπόταξη βάσει της φυλής ή της θρησκείας ή της εθνότητας· δεν υπάρχει χώρος για ισλαμοφοβία ή αντισημιτισμό ή οποιουδήποτε άλλου είδους μίσος.
<P>
Τα προβλήματα της Κίνας προέρχονται επί του παρόντος από την γήρανση του πληθυσμού. Χρειάζονται περισσότερους νέους ανθρώπους να εργαστούν αλλού, όπως συμβαίνει με τα προβλήματα που αντιμετωπίζουμε εδώ στην ΕΕ. Υπήρξα μάρτυρας αυτού του γεγονότος όταν επισκέφτηκα το Urumqi πριν από τέσσερα χρόνια. " Λαϊκή Δημοκρατία θα διαπιστώσει ότι χρειάζεται πολιτικές για την προστασία των οικονομικών μεταναστών, πολιτικές για την αναγνώριση των νόμιμων αιτημάτων των εθνοτικών μειονοτήτων, όπως το κάνουμε και εμείς.
<P>
Εδώ, κ. Bildt, υπάρχει ένας ρόλος που μπορεί να διαδραματίσει η ΕΕ. Γνωρίζουμε ότι καθώς οι δημοκρατίες ωριμάζουν, τόσο περισσότερο καθίστανται πρόθυμες να επιτρέψουν την αυτοδιοίκηση και την αυτοδιάθεση των ανθρώπων. Πράγματι, τα μεγαλύτερα προβλήματα στην Ευρώπη διαπιστώνονται στις νεότερες δημοκρατίες, όπως η Ισπανία και η Ουγγαρία. Πρέπει να βοηθήσουμε τον κινεζικό λαό, ο οποίος είναι αρκετά ικανός να ζήσει σε δημοκρατία - όπως φαίνεται από την Ταϊβάν και το Χονγκ Κονγκ - να αντιστοιχίσει την αυξανόμενη οικονομική ισχύ του με μια αυξανόμενη πολιτική ωριμότητα στην ανάπτυξη της δημοκρατίας, και πρέπει να τον βοηθήσουμε να αναπτύξει τις αντίστοιχες πολιτικές, όπως το Erasmus Mundus, πολιτικές για τις οποίες έχει μιλήσει ο Επίτροπος και οι οποίες αποσκοπούν στην αύξηση των ανταλλαγών μεταξύ των ανθρώπων. Είμαι πεπεισμένος ότι η ΕΕ μπορεί να διαδραματίσει σημαντικό ρόλο στο πλαίσιο συνεργασίας με την Κίνα για την επίτευξη αυτών των στόχων.
<SPEAKER ID="166" NAME="Helga Trüpel">
εξ ονόματος της Ομάδας Verts/ALE. - (DE) Κύριε Πρόεδρε, Επίτροπε, Προεδρεύοντα του Συμβουλίου, καταδικάζω τη βία και από τις δύο πλευρές, τόσο από την πλευρά του πληθυσμού Han, όσο και από την πλευρά των Ουιγούρων, και θρηνώ για όλα τα αθώα θύματα.
<P>
Εντούτοις, δεν πρόκειται για σύγκρουση όπου οι δύο πλευρές είναι ίσες. Οι Ουιγούροι είναι ένας καταπιεσμένος λαός εννέα μόνο εκατομμυρίων. Πιστεύω ότι η πολιτική για τις μειονότητες στη Λαϊκή Δημοκρατία της Κίνας έχει αποτύχει. " κοινωνία δεν είναι επίσης τόσο αρμονική όσο ισχυρίζεται το κομμουνιστικό κόμμα της Κίνας. Στη Σινγιάνγκ, την περιοχή των Ουιγούρων, η πολιτιστική αυτονομία είναι τόσο μικρή όσο και στο Θιβέτ. Δεν υπάρχει πραγματική αυτοδιοίκηση, παρά το γεγονός ότι αυτές οι περιοχές αναφέρονται ως αυτόνομες, και πάνω απ' όλα - και αυτό είναι κρίσιμης σημασίας για τη νεότερη γενιά ειδικότερα - οι Ουιγούροι δεν έχουν τα ίδια κοινωνικά και οικονομικά δικαιώματα με τον υπόλοιπο πληθυσμό. Εντούτοις, το κομμουνιστικό κόμμα της Κίνας αναγνωρίζει μόνο μια κατηγορία, μόνο μια μονότονα επαναλαμβανόμενη κατηγορία, και αυτή είναι των εγκληματικών αποσχιστικών τάσεων. Οποιοσδήποτε προωθεί τα ανθρώπινα δικαιώματα και τη δημοκρατία στην Κίνα κινδυνεύει να χαρακτηριστεί ως εγκληματίας και υπέρμαχος αποσχιστικών τάσεων.
<P>
Εντούτοις, η Λαϊκή Δημοκρατία της Κίνας πρέπει να κατανοήσει ότι μόνο με τη διασφάλιση των δικαιωμάτων των μειονοτήτων θα υπάρξει πραγματική δυνατότητα εσωτερικής ειρήνης. Μόνο με την χορήγηση ίσων δικαιωμάτων θα εξασφαλίσει η Κίνα ειρηνική εσωτερική ανάπτυξη και αποδοχή αυτής της χώρας.
<P>
Έχω ένα τελευταίο πολύ σημαντικό σχόλιο να κάνω προς τη σουηδική Προεδρία. Είναι αλήθεια ότι έχουμε συμφέρον σε μια στρατηγική εταιρική σχέση με την Κίνα, λόγω της πολιτικής για το κλίμα και γενικών θεμάτων εξωτερικής πολιτικής. Εντούτοις, δεν μπορούμε να θυσιάζουμε τα ανθρώπινα δικαιώματα και την κριτική μας σχετικά με την κατάσταση που αφορά τα ανθρώπινα δικαιώματα στην Κίνα χάρη ενός στρατηγικού συμφέροντος. " στρατηγική πολιτική μας όσον αφορά την Κίνα πρέπει, αντίθετα, να περιλαμβάνει μια σαφή δήλωση αναφορικά με την πολιτική για τις μειονότητες και την παραβίαση των ανθρωπίνων δικαιωμάτων στην Κίνα.
<SPEAKER ID="167" NAME="Charles Tannock">
εξ ονόματος της Ομάδας ECR. - Κύριε Πρόεδρε, για αιώνες οι Ουιγούροι κατάφερναν να επιβιώνουν μέσα από τους κινδύνους σε ένα αφιλόξενο τμήμα μιας τεράστιας χώρας. Οι περισσότεροι απ' αυτούς είναι ειρηνικοί οπαδοί του Ισλάμ. Ωστόσο, δυστυχώς, μέρος του τοπικού πληθυσμού τα τελευταία χρόνια ριζοσπαστικοποιείται όλο και περισσότερο από τρομοκράτες που έχουν συμπράξει με την Al-Qaida. " Κίνα δεν ανεχόταν πότε διαφωνούσες ή δικές της μειονότητες, αλλά συμμερίζομαι την ανησυχία της σχετικά με την απειλή της ισλαμικής τρομοκρατίας των Ουιγούρων. Στην πραγματικότητα, βοήθησα στο να πεισθεί το Συμβούλιο να απαγορεύσει το Απελευθερωτικό Μέτωπο του Ανατολικού Τουρκεστάν των Ουιγούρων πριν από τρία χρόνια.
<P>
" αυταρχικότητα της Κίνας και η κυριαρχία του πληθυσμού των Han δεν πρέπει να χρησιμοποιείται ως δικαιολογία από τους τρομοκράτες Ουιγούρους, μερικοί από τους οποίους βρίσκονται τόσο μακριά όσο το Γκουαντάναμο, για να διασπείρουν το φόβο και τη βία, δεδομένου ότι τα περισσότερα θύματα της πρόσφατης βίας ανήκαν στην πραγματικότητα στον πληθυσμό των Han.
<P>
Πολλοί από μας ανησυχούν φυσικά για τα ανθρώπινα δικαιώματα στην Κίνα, για τα οποία ανησυχώ και εγώ ως φίλος της Ταϊβάν. Εντούτοις, η ΕΕ παραμένει προσκολλημένη στην πολιτική της "μιας Κίνας" και, δεδομένου ότι η ΕΕ θεωρεί επίσημα την Ταϊβάν και το Θιβέτ μέρη της Λαϊκής Δημοκρατίας της Κίνας, δεν θα πρέπει βέβαια να υποστηρίξουμε κατά κανέναν τρόπο την απόσχιση της επαρχίας Σινγιάνγκ.
<P>
Μια ενδιαφέρουσα πτυχή αυτού του θέματος είναι εάν αυτή η διαμάχη θα έχει ως αποτέλεσμα να αναθεωρήσουν οι μουσουλμάνοι εταίροι της Κίνας στην Αφρική, όπως το Σουδάν, τους δεσμούς τους με τη χώρα.
<P>
Τέλος, σημειώνω ότι ο πρωθυπουργός της Τουρκίας Ερντογάν χαρακτήρισε αυτή τη βία ως γενοκτονία: κάπως παράδοξο το να προέρχεται αυτή η δήλωση από αυτόν, όταν η δική του χώρα δεν αναγνωρίζει τη γενοκτονία των Αρμενίων. Επίσης, οι προσπάθειές του να απευθυνθεί στον παντουρκικό εθνικισμό είναι υποκριτικές, δεδομένου του τρόπου με τον οποίο μεταχειρίζεται η Τουρκία τις δικές της μειονότητες, ιδίως τους Κούρδους στην ανατολική Τουρκία.
<SPEAKER ID="168" NAME="Bastiaan Belder">
εξ ονόματος της Ομάδας EFD. - (NL) Το κάλεσμα σε τζιχάντ έχει ήδη μεταδοθεί τόσο εντός, όσο και εκτός της Σινγιάνγκ, και τώρα οι αιματηρές συγκρούσεις μεταξύ του πληθυσμού των Han και των Ουιγούρων στην κινεζική επικράτεια απειλούν να κλιμακωθούν δραματικά, τόσο στην Κίνα όσο και πέραν αυτής. " τοπική χριστιανική κοινότητα χρησιμοποιεί κάθε μέσο που έχει στη διάθεσή της για να καταπολεμήσει την επικίνδυνη θρησκευτική διάσταση των εθνοτικών διαιρέσεων στην Σινγιάνγκ. " κοινότητα προσεύχεται ειδικά για ειρήνη, σταθερότητα και δικαιοσύνη για όλους τους πολίτες της Σινγιάνγκ.
<P>
Αρκετά παράδοξα, η κινεζική κυβέρνηση δεν εκμεταλλεύεται αυτή τη χείρα βοηθείας, αλλά την καταπιέζει. Αυτό διαπιστώνεται από μια πρόσφατη σκανδαλώδη εκστρατεία από κυβερνητικές υπηρεσίες κατά ειρηνικών house-churches (εκκλησιών που δημιουργούνται σε σπίτια) προτεσταντών. Έτσι, στις 3 Ιουλίου, οκτώ χριστιανοί συνελήφθησαν στην Σινγιάνγκ στη διάρκεια τέλεσης της θείας λειτουργίας. Τέσσερις εξ αυτών κρατούνται ακόμη σε μυστική τοποθεσία, ενώ δύο κινέζοι-αμερικανοί ιεραπόστολοι έχουν απλώς εξαφανιστεί.
<P>
Ζητώ από το Συμβούλιο και την Επιτροπή να παρέμβουν επειγόντως στις κινεζικές αρχές προκειμένου να εξασφαλίσουν την ελευθερία της άσκησης των θρησκευτικών πρακτικών για όλους στο πλαίσιο αυτής της κρίσιμης κατάστασης στην Σινγιάνγκ. Αυτό θα ήταν το μόνο αποτελεσματικό αντίδοτο στο κάλεσμα για τζιχάντ, ενώ θα αποτελούσε και μια απόδειξη προς τις κινεζικές εκκλησίες (house-churches) ότι αποτελούν μέρος των σχεδίων του Πεκίνου για τη δημιουργία μιας αρμονικής κοινωνίας.
<SPEAKER ID="169" NAME="Laima Liucija Andrikien" AFFILIATION="PPE">
Κύριε Πρόεδρε, "βία", "υψηλός αριθμός απωλειών", "εκατοντάδες νεκροί και τραυματίες στην Κίνα κατά την εξέγερση στην επαρχία Σινγιάνγκ": αυτές είναι οι ανησυχητικές εκθέσεις που λάβαμε πριν από δέκα μέρες. Στη Σινγιάνγκ η πρόσβαση στο Διαδίκτυο απαγορεύτηκε πλήρως, περιορίζοντας τις επικοινωνίες εντός και εκτός της περιοχής της ερήμου. Λαμβάνοντας υπόψη το τι συνέβη στο Θιβέτ πέρσι, οι πρόσφατες εξελίξεις στο Ανατολικό Τουρκεστάν, γνωστό και ως Σινγιάνγκ, θα πρέπει να αφυπνίσει την κινεζική κυβέρνηση όσον αφορά τις συνολικές πολιτικές της έναντι των εθνοτικών μειονοτήτων στην Κίνα.
<P>
Το μήνυμα που έστειλε ο πληθυσμός των Ουιγούρων είναι ότι αυτές οι πολιτικές έχουν αποτύχει και ότι η κινεζική κυβέρνηση πρέπει να το καταλάβει αυτό και να αναζητήσει λύση. Ο πληθυσμός των οκτώ εκατομμυρίων Ουιγούρων στην περιοχή παραπονείται για μεγάλο χρονικό διάστημα για τη μεταχείριση που τυγχάνουν από την κεντρική κυβέρνηση της Κίνας, ενώ πρόσφατα στη διάρκεια ρατσιστικών επιθέσεων του όχλου, η κινεζική κυβέρνηση δεν προστάτευσε τους Ουιγούρους από τους δράστες. Δεν έχει καμία σχέση με τον πόλεμο κατά της τρομοκρατίας η αμφιλεγόμενη έννοια που χρησιμοποιείται από την κινεζική κυβέρνηση ως δικαιολογία για την καταπίεση των Ουιγούρων στο Ανατολικό Τουρκεστάν.
<P>
Το γεγονός ότι ο Πρόεδρος Hu Jintao έπρεπε να συντομεύσει την συμμετοχή του στη σύνοδο κορυφής του G8 στην Ιταλία για να επιστρέψει στην Κίνα, δείχνει ότι η κινεζική κυβέρνηση συνειδητοποιεί ότι τα γεγονότα στην επαρχία δεν αποτελούν απλώς μεμονωμένο περιστατικό. Αντί να επιδιώκει λύση μέσω της καταπίεσης και της καταστολής, η κινεζική ηγεσία χρειάζεται θετική δράση για την αντιμετώπιση των βασικών προβλημάτων του πληθυσμού των Ουιγούρων, ιδίως εάν " Κίνα επιθυμεί να επιδείξει ωριμότητα και να δημιουργήσει μια ειλικρινά αρμονική κοινωνία.
<P>
Στηρίζω πλήρως τη θέση της ΕΕ που εκφράστηκε από τον Προεδρεύοντα για σύσταση αυτοσυγκράτησης προς όλες τις πλευρές και την πραγματοποίηση έκκλησης προς την κυβέρνηση της Κίνας να σεβαστεί την ελευθερία του λόγου και της ενημέρωσης, καθώς και το δικαίωμα στην ειρηνική διαμαρτυρία .
<SPEAKER ID="170" NAME="Véronique De Keyser" AFFILIATION="S&amp;D">
(FR) Κύριε Πρόεδρε, το ξέσπασμα της βίας στην αυτόνομη περιοχή της Σινγιάνγκ καταστέλλεται σκληρά από την κινεζική κυβέρνηση. Οι συγκρούσεις μεταξύ των Ουιγούρων και του πληθυσμού των Hans έχουν ως αποτέλεσμα να ανέλθουν οι επίσημοι θάνατοι σε 186, αλλά η αιματοχυσία συνεχίζεται.
<P>
Αυτή η βία παρουσιάζεται από την Κίνα ως απλή διεθνοτική σύγκρουση μεταξύ Han και Ουιγούρων, όταν, στην πραγματικότητα, πρόκειται για το αναπόφευκτο αποτέλεσμα της καταπιεστικής πολιτικής της στην περιοχή της Σινγιάνγκ. " περιοχή είναι στρατηγικής σημασίας, αλλά δύσκολο να ελεγχθεί. Ως βασική οδός διαμετακόμισης και με τον πλούτο της σε φυσικούς πόρους - χρυσός, πετρέλαιο και αέριο - είναι κρίσιμης σημασίας για τη μελλοντική ενεργειακή τροφοδοσία της Κίνας. Εντούτοις, στον πληθυσμό της περιλαμβάνονται πολλές μη κινεζικές εθνοτικές ομάδες, η μεγαλύτερη εκ των οποίων είναι οι Ουιγούροι. " τελευταία αυτή ομάδα, η οποία αποτελεί σχεδόν το μισό του πληθυσμού, είναι στο μεγαλύτερο μέρος της σουνίτες μουσουλμάνοι τουρκικής γλωσσικής προέλευσης. Επί μια δεκαετία, υφίστανται συστηματικές διακρίσεις και απειλούνται με αφομοίωση και θάνατο, ενώ η ταυτότητά τους βρίσκεται σε κίνδυνο .
<P>
Στην πραγματικότητα, η πολιτική της Κίνας έναντι αυτών των εθνοτικών μειονοτήτων ήταν φιλελεύθερη τη δεκαετία του 1980, αλλά κατέστη σταδιακά σκληρότερη, και οι κινεζικές αρχές εκμεταλλεύτηκαν την ευκαιρία της 11ης Σεπτεμβρίου 2001 για να δημοσιοποιήσουν τον αγώνα τους κατά - και ας σημειωθεί ο τρόπος με τον οποίο έχουν συγχωνευτεί όλα - της τρομοκρατίας, των αποσχιστικών τάσεων και του θρησκευτικού εξτρεμισμού. Τον Απρίλιο του 2009, η Διεθνής Αμνηστεία κοινοποίησε μια ψυχρή προειδοποίηση: μετά το Θιβέτ, σειρά έχει η Σινγιάνγκ. Δεδομένου ότι η πολιτική της μη βίας απέτυχε, οι Ουιγούροι υπέρμαχοι της απόσχισης θα αναζητήσουν άλλους τρόπους ικανοποίησης των αιτημάτων τους για αναγνώριση της ταυτότητάς τους, και, πράγματι, αυτό συνέβη.
<P>
Ωστόσο, η Κίνα δεν μπορεί να συνεχίσει να διατηρεί τη συνοχή της μέσω επαναλαμβανόμενων ενεργειών αιματοχυσίας. Ως συμβαλλόμενος σε διεθνείς συμφωνίες, δεσμεύεται να προστατεύει τις εθνοτικές μειονότητες της. Επιπλέον, το σύνταγμα της, σε συνδυασμό με τον νόμο του 1984 περί περιφερειακής αυτονομίας, την υποχρεώνουν επίσης να προστατεύει αυτές τις μειονότητες. Θα συνεχίσει η Ευρώπη να κλείνει τα μάτια και απλώς να καταδικάζει την καταπίεση και να εκλιπαρεί ανεπιτυχώς για την απελευθέρωση των πολιτικών κρατουμένων; Όχι. Τα ανθρώπινα δικαιώματα στην Κίνα αποτελούν πολιτικό πρόβλημα, και πρέπει να τολμήσουμε να υπενθυμίσουμε σε αυτή τη χώρα τις δεσμεύσεις της έναντι του λαού της και τον κίνδυνο που διατρέχει όσον αφορά τη διεθνή κοινότητα, σε περίπτωση που δεν εκπληρώσει τις υποχρεώσεις της. Αναμένουμε έντονη δράση από τη σουηδική Προεδρία από αυτή την άποψη.
<SPEAKER ID="171" NAME="Tomasz Piotr Poręba" AFFILIATION="ECR">
(PL) Κύριε Πρόεδρε, ο τρόπος με τον οποίο αντιμετωπίστηκαν οι διαμαρτυρίες στην επαρχία της Σινγιάνγκ αποτέλεσε περαιτέρω επιβεβαίωση του αυταρχικού χαρακτήρα των κομμουνιστικών αρχών στο Πεκίνο. Τουλάχιστον 180 άνθρωποι είναι τώρα νεκροί και 1.600 έχουν τραυματιστεί ως αποτέλεσμα της πλέον σημαντικής εθνοτικής σύγκρουσης που έλαβε χώρα στην Κίνα τις τελευταίες δεκαετίες. Το Ευρωπαϊκό Κοινοβούλιο έχει καθήκον να καταδικάζει τη βία που προέρχεται από διακρίσεις για εθνοτικές ή θρησκευτικές αιτίες. Αυτή πρέπει να είναι και η ανταπόκρισή μας σε αυτή την περίπτωση, όπου ένα αυταρχικό κράτος έχει εξαπολύσει τη δύναμη του εναντίον της μειονότητας των Ουιγούρων. Ωστόσο, αυτή η μειονότητα δεν είναι το μόνο θύμα των ολοκληρωτικών κυβερνήσεων.
<P>
Οι πολίτες μιας Ευρώπης που βασίζεται σε χριστιανικές αξίες έχουν ιδιαίτερο καθήκον έναντι των χριστιανικών μειονοτήτων που διώκονται σε άλλα μέρη του κόσμου. Ανεπίσημες πηγές αναφέρουν ότι όσον αφορά την Κίνα, αυτή η μειονότητα αποτελείται από περισσότερους από 30 εκατομμύρια ανθρώπους. Αυτό σημαίνει ότι οι αντιπρόσωποι ενός πληθυσμού με το ίδιο μέγεθος όσο αυτό μιας μεγάλης ευρωπαϊκής χώρας παρενοχλούνται, διώκονται, δυσκολεύονται να αναζητήσουν εργασία, βασανίζονται και δολοφονούνται από τις κινεζικές κομμουνιστικές αρχές. Το κινεζικό καθεστώς γνωρίζει ότι η επιθυμία για ελευθερία και το κράτος δικαίου είναι συνυφασμένα με το χριστιανισμό, και γι' αυτό προσπαθεί να ανακόψει τη διάδοση αυτής της θρησκείας. Οι προσπάθειές του να κατανικήσει την Εκκλησία αποδεικνύονται ανεπιτυχής, ωστόσο, δεδομένου ότι ο αριθμός των πιστών αυξάνεται σταθερά χρόνο με το χρόνο.
<P>
Οι κινεζικές αρχές πρέπει να καταλάβουν ότι το αποκαλούμενο κεντρικό κράτος δεν μπορεί να γίνει ένα πραγματικά σύγχρονο κράτος, παρά μόνο εάν αρχίσει να σέβεται τις θεμελιώδεις αρχές της δημοκρατίας και της ελευθερίας της θρησκείας.
<SPEAKER ID="172" NAME="Bernd Posselt" AFFILIATION="PPE">
(DE) Κύριε Πρόεδρε, η σημερινή συζήτηση αποδεικνύει ακόμη μια φορά ότι το συμβούλιο είναι το ασθενές σημείο της ΕΕ. Το Ευρωκοινοβούλιο έχει υιοθετήσει μια πολύ σαφή θέση για τα ανθρώπινα δικαιώματα και η Lady Ashton εκφώνησε μια εντυπωσιακά σαφή ομιλία εξ ονόματος της Επιτροπής. Εντούτοις, το μόνο που άκουσα από το Συμβούλιο είναι ότι καταδικάζει και τις δύο πλευρές για τη βία.
<P>
Φυσικά, θα πρέπει να καταδικαστεί και η βία που προέρχεται από τους Ουιγούρους. Αλλά μπορούμε πραγματικά να τη συγκρίνουμε με αυτό που κάνει μια κομμουνιστική δικτατορία, που δεν διδάχτηκε τίποτα από τη σφαγή στην πλατεία Τιενανμέν, καταπιέζοντας ένα ολόκληρο λαό με βάρβαρο και αιματηρό τρόπο και απειλώντας αυτό το λαό με εθνοκτονία μέσω στοχευμένης πολιτικής εγκατάστασης; Μπορούμε να συγκρίνουμε αυτό με περιστατικά που αποτελούν, απλώς, μια έκφραση της κινεζικής προπαγάνδας και τα οποία δεν διερευνώνται από κανέναν σε διεθνές επίπεδο; Δε νομίζω.
<P>
Οι Ουιγούροι κατηγορούνται επί του παρόντος για αποσχιστικές τάσεις. Ωστόσο, πρόκειται για αποσχιστικές τάσεις όταν ένα σπίτι έχει πάρει φωτιά και προσπαθώ να ξεφύγω από αυτό το σπίτι; Πρόκειται για αποσχιστικές τάσεις, όταν φυλακίζομαι αδίκως και προσπαθώ να διαφύγω; Αυτές δεν είναι αποσχιστικές τάσεις, είναι μια έκφραση της βούλησης για ζωή. Εάν δίνονταν στους Ουιγούρους στην Κίνα ο χώρος για να ζήσουν στην πατρίδα τους ελεύθερα, με αξιοπρέπεια και ανεξαρτησία, δεν θα υπήρχαν πλέον αποσχιστικές τάσεις. Αυτός είναι ο μόνος τρόπος να αποτραπούν οι αποσχιστικές τάσεις.
<P>
Οι Ουιγούροι δεν είναι μειονότητα, είναι ένας λαός όπως οι Σουηδοί, ο οποίος απλώς είναι μικρότερος σε αριθμό από τον πληθυσμό των Han. Εντούτοις, σφάλλει ένας λαός απλώς επειδή είναι μικρότερος σε αριθμό; Πρέπει να υποκύψουμε σε μια εξουσία, απλώς επειδή είναι μεγαλύτερη; Δε νομίζω. Εμείς, ως ΕΕ, έχουμε, συνεπώς, μια σημαντική υποχρέωση.
<P>
Εκπροσωπώ το Μόναχο, και η έδρα της Παγκόσμιας Διάσκεψης Ουιγούρων βρίσκεται στο Μόναχο. Στο Μόναχο είχαν την έδρα τους στο παρελθόν και το Radio Liberty και το Radio Free Europe. Είμαστε ακόμη υπερήφανοι που ήμασταν η φωνή της ελευθερίας εκείνη την εποχή. Είμαι σίγουρος ότι μια μέρα θα είμαστε το ίδιο υπερήφανοι που ήμασταν το κέντρο για τους ελεύθερους Ουιγούρους και ελπίζω ότι μια μέρα όλοι οι Ουιγούροι θα απολαμβάνουν αυτή την ελευθερία.
<SPEAKER ID="173" NAME="Evelyne Gebhardt" AFFILIATION="S&amp;D">
(DE) Κύριε Πρόεδρε, κυρίες και κύριοι, πρέπει να γίνει πολύ σαφές ένα πράγμα: στην Κίνα λειτουργεί ένα ενοποιημένο σύστημα και δεν θέλουμε αυτό το σύστημα να διασπαστεί. Σεβόμαστε το κινεζικό σύστημα. Ωστόσο, αυτό δεν σημαίνει...
<P>
(Ο κ. Posselt διακόπτει την ομιλήτρια)
<P>
Σεβόμαστε το ενοποιημένο σύστημα της Κίνας. Ωστόσο, αυτό δεν σημαίνει ότι δεν πρέπει να σεβόμαστε και την πολυμορφία των λαών στην Κίνα. Αυτό είναι το κάλεσμα των σοσιαλδημοκρατών.
<P>
Θέλουμε τα δικαιώματα των πολιτών, τα ανθρώπινα δικαιώματα και η ελευθερία του λαού να είναι σεβαστά στην Κίνα. Θέλουμε η ελευθερία της έκφρασης να είναι σεβαστή. Θέλουμε οι δημοσιογράφοι να μπορούν να μετακινούνται ελεύθερα, ώστε να μπορεί να καταγράφεται η κατάσταση όπως είναι στην πραγματικότητα. Αυτό είναι που θέλουμε και θα λέγαμε ένα πράγμα με μεγάλη σαφήνεια στους συναδέλφους μας στην Κίνα: θα θέλαμε να αποτελέσει βασική αρχή για εσάς στην Κίνα αυτό που αποτελεί και για μας βασική αρχή, δηλαδή ότι τα ανθρώπινα δικαιώματα έχουν καθολική αξία. Αυτό που πάντα μας λένε οι πολιτικοί - ας επιλύσουμε πρώτα τα κοινωνικά προβλήματα και αργότερα μπορούμε να μιλήσουμε για ανθρώπινα δικαιώματα - είναι ο λάθος τρόπος προσέγγισης. Πρώτα έρχονται τα ανθρώπινα δικαιώματα και μετά τα κοινωνικά δικαιώματα, τα οποία αποτελούν απλώς ενιαίο μέρος των ανθρωπίνων δικαιωμάτων και δεν μπορούν να διαχωριστούν από αυτά.
<P>
Ως εκ τούτου, απογοητεύτηκα πολύ από όσα είπατε, κ. Bildt. Φαινόσαστε να λέτε: ας συνεργαστούμε σε οικονομικό επίπεδο, αυτή είναι η βασική ανησυχία μας και όλα τα υπόλοιπα δεν μας ενδιαφέρουν ιδιαίτερα. Δεν είναι αυτή η προσέγγιση που χρειαζόμαστε. Πρέπει να υιοθετήσουμε την προσέγγιση που μας παρουσίασε η Ευρωπαϊκή Επιτροπή, δηλαδή να πούμε ότι επιθυμούμε πρώτα μια κοινή βάση για τη δική μας εργασία επί της οποίας μπορούμε, κατόπιν, να οικοδομήσουμε τη συνεργασία μας, διότι θέλουμε μεν τη συνεργασία, αυτό είναι πλέον σαφές, αλλά όχι σε οποιαδήποτε βάση, μόνο στη σωστή βάση που σέβεται την ανθρώπινη αξιοπρέπεια.
<SPEAKER ID="174" NAME="Nirj Deva" AFFILIATION="ECR">
Κύριε Πρόεδρε, επιτρέψτε μου να συγχαρώ τον κ. Bildt για την πολύ ισορροπημένη ομιλία του προ ολίγου. Πιστεύω στα σύνορα του έθνους κράτους, όπως αυτά αναγνωρίζονται από τον Ο"Ε, και, ως εκ τούτου, αντιτίθεμαι σε οποιαδήποτε βία σχετίζεται με αποσχιστικά κινηματα οπουδήποτε στον κόσμο, είτε πρόκειται για το Κασμίρ, την Ινδονησία, τη Σρι Λάνκα, όπου γεννήθηκα, είτε για τη Βόρειο Ιρλανδία, όπου υπέστη βομβιστική επίθεση, την Ισπανία ή ακόμη και την Κίνα.
<P>
Λυπούμαι για το γεγονός ότι στην Κίνα, μια χώρα πολύ σημαντική για την ΕΕ, τραυματίστηκαν περίπου 1.680 άνθρωποι και σκοτώθηκαν 184. Το πρόβλημα ξεκίνησε σε ένα εργοστάσιο παιχνιδιών στην Guangdong και εξαπλώθηκε. Μεταξύ αυτών που σκοτώθηκαν στις εξεγέρσεις του Urumqi ήταν 137 Han και 46 Ουιγούροι. Αυτό είναι λυπηρό. Πρέπει να το καταδικάσουμε.
<P>
Εάν αυτές οι πράξεις ενθαρρύνθηκαν και διαπράχθηκαν από εξωτερικές δυνάμεις, ιδίως φονταμενταλιστικές δυνάμεις απόσχισης, τότε, πρέπει να παραπεμφθούν στο Διεθνές Ποινικό Δικαστήριο.
<P>
Εάν οφείλονται σε εγχώριες δυνάμεις, τότε, είναι θέμα της αστυνομίας στην Κίνα, την οποία και πρέπει να στηρίξουμε. Ζούμε σε ένα μικρό κόσμο. Πρέπει να ζήσουμε μαζί. " ΕΕ είναι σαφές παράδειγμα αυτού. " στήριξη των αποσχιστικών τάσεων οπουδήποτε στον κόσμο αντιτίθεται στο πνεύμα της ΕΕ. Δε μπορούμε να εργαζόμαστε για την ενοποίηση της Ευρώπης από τη μια και να ενθαρρύνουμε τη διάσπαση της Κίνας από την άλλη. Αυτός είναι ο δρόμος για το χάος και τη σύγκρουση.
<SPEAKER ID="175" NAME="Csaba Sógor" AFFILIATION="PPE">
(HU) Το ζητούμενο είναι ποια είναι η στάση μας σε αυτό το θέμα; Είμαστε στο πλευρό της Κίνας ή της πλατείας Τιενανμέν; Είμαστε στο πλευρό της Κίνας ή του Θιβέτ; Είμαστε στο πλευρό της Κίνας ή της περιοχής των Ουιγούρων; Είμαστε στο πλευρό του 1,2 δισεκατομμυρίου Κινέζων ή των 8 εκατομμυρίων Ουιγούρων; Είμαστε στο πλευρό της καταπίεσης, της εφαρμογής ενός ξένου τρόπου ζωής, μιας άνετης ζωής, καλής υγείας και χρημάτων, ή ενός αγροτικού, νομαδικού παρελθόντος, το οποίο ομολογουμένως επιφέρει τη φτώχια και τις διαδεδομένες αρρώστιες, αλλά διαφυλάσσει το χαρακτήρα κάποιου και την ελευθερία του; Οι ομιλίες ενός ή δύο συναδέλφων μου απηχούν τη γλώσσα της δικτατορίας των πρώην καθεστώτων της Ανατολικής Ευρώπης. Μπορεί μια μητέρα 11 παιδιών να είναι πραγματικά τρομοκράτης; Μια γυναίκα που έχει φυλακιστεί και δύο από τα παιδιά της οποίας βρίσκονται ακόμη στη φυλακή; Ποια είναι η στάση μας εδώ; Αυτό είναι το ερώτημα. Είμαστε στο πλευρό της κατ' επίφαση αυτονομίας ή της πραγματικής αυτονομίας; Είμαστε στο πλευρό της καταπίεσης, ενός ξένου τρόπου ζωής, της εκμετάλλευσης των φυσικών πόρων της περιοχής των Ουιγούρων, ή στο πλευρό της προστασίας των πολιτισμών, της ελευθερίας και του δικαιώματος των λαών για αυτοδιάθεση; Είναι προφανές για μένα σε ποια πλευρά βρίσκομαι. Ελπίζω ότι αυτό είναι σαφές και στους συναδέλφους μου. Πρέπει να συμφιλιωθούμε με την Κίνα, ώστε να διδαχθεί από εμάς. Ωστόσο, αυτό πρέπει να το κάνουμε δίνοντας το παράδειγμα στους τομείς των ανθρωπίνων δικαιωμάτων, των ελευθεριών, της αυτοδιάθεσης και της αυτονομίας. Έχουμε μπροστά μας τεράστιο όγκο εργασίας. Σε αυτό το σημείο, σκέφτομαι τις χώρες που εντάχθηκαν πρόσφατα.
<SPEAKER ID="176" NAME="Emine Bozkurt" AFFILIATION="S&amp;D">
(NL) Έχω ακούσει τις εισαγωγές από το Συμβούλιο και την Επιτροπή και ίσως να οφείλεται στη διερμηνεία, αλλά δεν έχω ακούσει ούτε μία φορά τη λέξη Ουιγούροι, και είναι, φυσικά, για τους Ουιγούρους που συζητούμε σήμερα. Υπάρχουν εκατοντάδες νεκροί για τους οποίους εκφράζουμε τη λύπη μας, και πολλοί περισσότεροι τραυματίες.
<P>
" ΕΕ υπερασπίζεται σταθερά τα θεμελιώδη δικαιώματα , τα ανθρώπινα δικαιώματα, τα δικαιώματα του πολίτη και την ειρηνική διαδήλωση. Διαπιστώνουμε ότι όλα αυτά υφίστανται σοβαρή καταπίεση. Περιττό να το πω, άκουσα στις εισαγωγές για την ανάγκη για διάλογο. Αυτή η ανάγκη είναι κάτι που θα ήθελα και εγώ να τονίσω ιδιαίτερα. Αυτός ο διάλογος είναι τρομερά σημαντικός. Ωστόσο, θα ήθελα πραγματικά να μάθω από το Συμβούλιο και την Επιτροπή ποια συγκεκριμένα μέτρα θα εφαρμόσουν βραχυπρόθεσμα.
<SPEAKER ID="177" NAME="Reinhard Bütikofer" AFFILIATION="Verts/ALE">
(DE) Κύριε Πρόεδρε, πραγματοποιούμε αυτή τη συζήτηση λόγω του καθολικού χαρακτήρα των ανθρωπίνων δικαιωμάτων, αλλά και λόγω της ανάγκης για παγκόσμια συνεργασία. Έχει ήδη αναφερθεί η αρμονική κοινωνία. Αυτό είναι ένα από τα σλόγκαν του κομμουνιστικού κόμματος στην Κίνα, αλλά είναι και κάτι περισσότερο: αντικατοπτρίζει μια βαθιά ελπίδα του κινεζικού λαού. Αρμονική κοινωνία δεν σημαίνει συγκάλυψη αυταρχικών σχέσεων. Πιστεύω ότι θα μπορούσαμε να βοηθήσουμε τον κινεζικό λαό στην πραγματοποίηση μιας αρμονικής κοινωνίας.
<P>
Μια συνεργασία περιλαμβάνει την καθαρή διατύπωση των απόψεων. Όταν μιλούμε για τη Σινγιάνγκ, θα πρέπει να αναφέρεται και η λέξη "Ουιγούροι". Ωστόσο, καθαρή διατύπωση δε σημαίνει συγκρουσιακή στάση - αυτό πρέπει να το αποφύγουμε.
<P>
Θα ήθελα να πω κάτι τελευταίο στον κ. Posselt. Μίλησε για αποσχιστικές τάσεις. Τώρα, γνωρίζω κ. Posselt ότι το βαυαρικό κόμμα σας κάτι γνωρίζει απ' αυτά, αλλά πιστεύω ότι θα πρέπει, αντιθέτως, να ακολουθήσουμε τον κ. Brok και να μιλήσουμε για τη συνέχιση της πολιτικής της "Μιας Κίνας".
<SPEAKER ID="178" NAME="Struan Stevenson" AFFILIATION="ECR">
Κύριε Πρόεδρε, θα ήταν μεγάλο σφάλμα να τοποθετήσουμε την Κίνα στην ίδια κατηγορία, σε αυτή τη συζήτηση σήμερα, με το Ιράν. " ΕΕ διατηρεί πολύ καλές σχέσεις με την Κίνα και πιστεύω ότι οι συζητήσεις μας για τα πρόσφατα γεγονότα στο Urumqi πρέπει να είναι ακριβείς και τεκμηριωμένες με γεγονότα.
<P>
Το περιστατικό που έλαβε χώρα στις 5 Ιουλίου περιλάμβανε προμελετημένη επίθεση στον πληθυσμό των Han αυτής της πόλης από τους Ουιγούρους. Όπως γνωρίζουμε, ορισμένοι μαχητές στον πληθυσμό των Ουιγούρων της Σινγιάνγκ είναι ισλαμιστές φονταμενταλιστές που απαιτούν χωριστό κράτος. Διοργάνωσαν βίαιη επίθεση που είχε ως αποτέλεσμα το θάνατο 137 Han. Ως εκ τούτου, η συντριπτική πλειονότητα όσων σκοτώθηκαν ήταν Han. " κινεζική κυβέρνηση χρησιμοποίησε δεόντως προσωπικό από την αστυνομία και το στρατό για να καταστείλει τη βία και να σταματήσει τις επιθέσεις αντιποίνων από τον πληθυσμό των Han εναντίον των Ουιγούρων. Τι άλλο θα περίμενε κανείς να κάνει η κυβέρνηση: Συνεπώς, ας βασίζουμε την κριτική μας στα γεγονότα και όχι σε άδικες μαρτυρίες κατά των Κινέζων.
<SPEAKER ID="179" NAME="Sabine Lösing" AFFILIATION="GUE/NGL">
(DE) Κύριε Πρόεδρε, θεωρώ ότι αυτή η σύγκρουση παρουσιάζεται πολύ συχνά κατά τρόπο ιδιαίτερα μονόπλευρο. Συμφωνώ με τον προηγούμενο ομιλητή ότι στην παρούσα περίπτωση πρόκειται συχνά για επιθέσεις κατά του πληθυσμού των Han από τους Ουιγούρους και, πράγματι, κάποιες από αυτές τις επιθέσεις έχουν ρατσιστικά κίνητρα.
<P>
(Φωνασκίες)
<P>
Διάβασα μια συνέντευξη με μια γυναίκα των Ουιγούρων, για παράδειγμα, η οποία έλεγε: Θα θέλατε να κυβερνηθείτε από κίτρινους κομμουνιστές; Οι Ουιγούροι απολαμβάνουν πολλά προνόμια στην περιοχή τους, για παράδειγμα τους επιτρέπεται να κάνουν περισσότερα παιδιά, τους επιτρέπεται να ασκούν τη θρησκεία τους, ακόμη και στις ώρες εργασίας, και υπάρχουν πολλά άλλα παραδείγματα. Πολλοί από τους ντόπιους Han τους ζηλεύουν.
<P>
Συνεπώς, θα πρέπει να προσέχουμε πάρα πολύ όταν παρατηρούμε αυτή την κατάσταση και να διερευνούμε τις αιτίες και τα αποτελέσματα. Μερικές φορές τα προβλήματα δεν βρίσκονται εκεί που φαίνονται ότι είναι με την πρώτη ματιά. Πρέπει να είμαστε προσεκτικοί ώστε να μην πάρουμε μεροληπτική θέση.
<P>
Πρέπει να στηρίξουμε τους Κινέζους στην επίλυση των προβλημάτων τους. " μεροληπτική άποψη που τόσο συχνά παρουσιάζεται στο Ευρωκοινοβούλιο είναι, κατά τη γνώμη μου, επικίνδυνη. Βεβαίως η κινεζική κυβέρνηση έχει ελαττώματα στην πολιτική της έναντι των μειονοτικών ομάδων, και έχει και τις αποτυχίες της. Ωστόσο, επιδεικνύει επίσης τη βούληση να βελτιωθεί σε πολλούς τομείς. Συνεπώς, θα πρέπει να τη βοηθήσουμε από αυτή την άποψη μέσω της συνεργασίας - και, βέβαια, μέσω της κριτικής συνεργασίας - που θα βασίζεται στην εμπιστοσύνη.
<SPEAKER ID="180" NAME="Carl Bildt">
Προεδρεύων του Συμβουλίου. - Κύριε Πρόεδρε, πιστεύω ότι αυτή η συζήτηση αντικατοπτρίζει πραγματικά την περιπλοκότητα των θεμάτων που αντιμετωπίζουμε. Τα θέματα που συζητήθηκαν εδώ είναι θέματα που αφορούν το διαφορετικό σύστημα που υπάρχει στην Κίνα και την εξέλιξη του συγκεκριμένου συστήματος, τη σημασία που αποδίδουμε στα ανθρώπινα δικαιώματα και την ανάγκη να βοηθήσουμε την Κίνα να αναπτυχθεί προς την κατεύθυνση μιας πιο ανοικτής κοινωνίας, της βελτίωσης του σεβασμού των ανθρωπίνων δικαιωμάτων, καθώς και τα προβλήματα που σχετίζονται με τα δικαιώματα των μειονοτήτων, προβλήματα υπαρκτά στην Κίνα.
<P>
Αλλά, δυστυχώς, η Κίνα δεν είναι η μόνη χώρα στον κόσμο που αντιμετωπίζει αυτά τα ζητήματα και τη βία, την εθνοτική βία, την οποία είδαμε τις τελευταίες λίγες μέρες στους δρόμους του Urumqi. " εθνοτική βία είναι πάντα καταδικαστέα. Πρέπει να την καταδικάζουμε και μπορούμε μόνο να στηρίζουμε όσους προσπαθούν υπέρ της συμφιλίωσης στη συγκεκριμένη κατάσταση βάσει του σεβασμού των ανθρωπίνων δικαιωμάτων, γνωρίζοντας από τη δική μας ιστορία, την πολυπλοκότητα αυτών των ζητημάτων.
<P>
Ο κ. Bütikofer αναφέρθηκε στην έννοια της αρμονικής κοινωνίας. Όλοι θέλουμε να αναπτύξουμε και να ζούμε σε αρμονικές κοινωνίες, και είναι σαφές ότι πρέπει να εξετάσουμε το τι μπορούμε να κάνουμε για να βοηθήσουμε την Κίνα να αναπτυχθεί προς την κατεύθυνση μιας κοινωνίας που θα θεωρείται αρμονική από τον κάθε πολίτη της. " Κίνα υπολείπεται ακόμη αυτού του οράματος. Στην πραγματικότητα, λίγες κοινωνίες δεν υπολείπονται αυτού, κάτι που είναι προφανές. Επιτρέψτε μου να σημειώσω ότι στις αρχικές δηλώσεις του κ. Brok, του κ. Severin και του κ. Watson, διαπίστωσα αρκετή σοφία που θα μπορούσε να καθοδηγήσει τις περαιτέρω διαβουλεύσεις μας, καθώς προχωρούμε στην εξέλιξη της σημαντικής σχέσης που επιδιώκουμε με την Κίνα, κατανοώντας την πολυπλοκότητα αυτής της σχέσης σε όλες της τις διαστάσεις.
<SPEAKER ID="182" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="998" NAME="Helmut Scholz  " AFFILIATION="GUE/NGL">
γραπτώς. - (DE) Επίλυση διαφορών για εκατομμύρια Ουιγούρων στην Κίνα - διάλογος, όχι καταδίκη. Θλιβόμαστε για τις αιματηρές συγκρούσεις, τους νεκρούς και τους τραυματίες στη Σινγιάνγκ-Ουιγούρ. Οι ενέργειες της αστυνομίας και των δυνάμεων ασφαλείας ήταν υπερβολικές και ζημιώνουν τους στόχους της κινεζικής κυβέρνησης για ανάπτυξη και σταθερότητα. Ταυτόχρονα, δεν είναι σωστό να κατηγορούμε την Κίνα για πολιτιστική γενοκτονία. " κυβέρνηση αγωνίζεται να διατηρήσει την ισορροπία μεταξύ της αυτονομίας των μειονοτικών ομάδων και του εκσυγχρονισμού σε ένα πολυεθνικό κράτος. Εναπόκειται επίσης σε εμάς, ως εταίρου, να στηρίξουμε την ανάπτυξη της Κίνας από την άποψη της δημοκρατίας και του κράτους δικαίου, χωρίς να παραμελούμε τις ιδιαίτερες ιστορικές, γεωγραφικές και πολιτιστικές πτυχές αυτού του κράτους. " προκατειλημμένη πληροφόρηση θα παρεμποδίσει το διάλογο, και δεν θα αντισταθμίσει μια πολιτική που διασφαλίζει ανεπαρκώς τα ανθρώπινα δικαιώματα. " Κίνα είναι ένας σημαντικός εταίρος για την Ευρώπη, μαζί με τις "ΠΑ και τη Ρωσία. " καταπολέμηση της χρηματοπιστωτικής κρίσης, η καταπολέμηση της φτώχειας, η ανάσχεση της κλιματικής αλλαγής, η διασφάλιση ενεργειακής ασφάλειας και της τροφοδοσίας με νερό - κανένας από αυτούς τους στόχους δεν μπορεί να επιτευχθεί χωρίς τις προσπάθειες της Λαϊκής Δημοκρατίας της Κίνας. " πλειονότητα των Ουιγούρων έχει απογοητευτεί από τα γεγονότα της τελευταίας εβδομάδας και θέλουν πάνω απ' όλα να ζήσουν και πάλι ειρηνικά. " κινεζική κυβέρνηση γνωρίζει ότι αυτή η διαφορά δεν μπορεί να επιλυθεί με τη βία. Μπορούμε να στηρίξουμε το διάλογο μεταξύ των Han και των Ουιγούρων και άλλων μειονοτικών ομάδων, αντί να συνεχίζουμε την από δεκαετίας παρέμβασή μας από το εξωτερικό με τις ακατάλληλες μεθόδους μας. " εμπέδωση ενός δομημένου διαλόγου με στόχο την ανάπτυξη του κράτους δικαίου στην Κίνα αποτελεί σημαντικότερο καθήκον για το Ευρωπαϊκό Κοινοβούλιο.

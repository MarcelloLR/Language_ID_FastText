<CHAPTER ID="019">
Επαγγελματικά προσόντα για τη διά βίου μάθηση (συζήτηση)
<SPEAKER ID="405" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Mario Mantovani, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόταση σύστασης του Ευρωπαϊκού Κοινοβουλίου και του Συμβουλίου που αφορά τη θέσπιση του ευρωπαϊκού πλαισίου επαγγελματικών προσόντων για τη διά βίου μάθηση - C6-0294/2006 -
<SPEAKER ID="406" NAME="Peter Mandelson">
μέλος της Επιτροπής. - (EN) Κύριε Πρόεδρε, θα ήθελα να ευχαριστήσω τον κ. Mantovani και να εκφράσω τις ευχαριστίες της Επιτροπής προς αυτόν και τις αρμόδιες επιτροπές για την ενεργή συμμετοχή τους και την υποστηρικτική στάση τους κατά τη διάρκεια των διαπραγματεύσεων σχετικά με το ευρωπαϊκό πλαίσιο επαγγελματικών προσόντων (ΕΠΕΠ) για τη διά βίου μάθηση.
<P>
" σύσταση αυτή εξετάζει τα στοιχεία εκείνα που αποτελούν τον λόγο ύπαρξης της ΕΕ: κινητικότητα, συνεργασία μεταξύ των χωρών, προώθηση της ευημερίας και αρωγή προς τους πολίτες. Προτείνουμε το ΕΠΕΠ γιατί εσείς, το Ευρωπαϊκό Κοινοβούλιο, και τα κράτη μέλη μας ζητήσατε να βρούμε τρόπους για την προώθηση της κινητικότητας και της διά βίου μάθησης, χωρίς τις οποίες δεν μπορούμε να επιτύχουμε τους στόχους της Λισαβόνας. Το ΕΠΕΠ αναπτύχθηκε εντός του προγράμματος εργασίας "Εκπαίδευση και Κατάρτιση 2010", την εκπαιδευτική διάσταση της Ατζέντας της Λισαβόνας.
<P>
Το ΕΠΕΠ επιδιώκει την υπέρβαση των εμποδίων που εξακολουθούν να αντιμετωπίζουν οι ευρωπαίοι εργαζόμενοι και εκπαιδευόμενοι όταν επιθυμούν να αλλάξουν θέσεις εργασίας ή να μετακινηθούν σε μια άλλη χώρα για εργασία ή για σπουδές. Πολύ συχνά, οι Ευρωπαίοι δυσκολεύονται να χρησιμοποιήσουν τα επαγγελματικά τους προσόντα σε μια άλλη ευρωπαϊκή χώρα. Ακόμη και στη δική τους χώρα βρίσκουν τα εκπαιδευτικά μονοπάτια αποκλεισμένα από την ανεπαρκή ολοκλήρωση των διαφόρων μερών των εθνικών εκπαιδευτικών συστημάτων τους.
<P>
Το ΕΠΕΠ θα συνδέει τα διάφορα εθνικά συστήματα επαγγελματικών προσόντων μεταξύ τους, λειτουργώντας ως μηχανισμός μετατροπής. Ως εκ τούτου, θα καταστήσει τα επαγγελματικά προσόντα άλλων χωρών πιο κατανοητά και θα δώσει τη δυνατότητα στους πολίτες να μετακινούνται σε άλλη χώρα αν επιθυμούν να εργαστούν ή να σπουδάσουν.
<P>
Σε εθνικό επίπεδο θα ενθαρρύνει -στην ουσία το κάνει ήδη- την ανάπτυξη εθνικών πλαισίων επαγγελματικών προσόντων. Τα πλαίσια επαγγελματικών προσόντων προωθούν τη διά βίου μάθηση διευκολύνοντας, για παράδειγμα, τη μετακίνηση των ανθρώπων μεταξύ διαφορετικών τύπων ιδρυμάτων εκπαίδευσης και κατάρτισης, για παράδειγμα από την επαγγελματική κατάρτιση στην τριτοβάθμια εκπαίδευση.
<P>
Θα πρέπει να αναγνωρίσω ότι το ΕΠΕΠ είναι ένα τεχνικό, ακόμη και περίπλοκο μέσο. Θα χρησιμοποιηθεί κυρίως από τους εμπειρογνώμονες και τις εκπαιδευτικές αρχές, αλλά είναι προς όφελος του πολίτη.
<P>
Αυτό που συζητούμε σήμερα είναι προϊόν μιας συλλογικής προσπάθειας μεταξύ της Επιτροπής, των χωρών, των κοινωνικών εταίρων, των ενώσεων εκπαίδευσης και κατάρτισης και άλλων ενδιαφερόμενων φορέων. Το ΕΠΕΠ στηρίχθηκε σε μεγάλο βαθμό στη συναίνεση και επιδιώξαμε να έχουμε μαζί μας τους ενδιαφερόμενους φορείς σε όλη τη διαδικασία.
<P>
Το ΕΠΕΠ συστήνει στις χώρες να συνδέσουν τα συστήματα επαγγελματικών προσόντων τους στο ΕΠΕ μέχρι το 2010 και να διασφαλίσουν ότι ως το 2012 τα επιμέρους εθνικά επαγγελματικά προσόντα θα περιέχουν σαφή παραπομπή στο αντίστοιχο επίπεδο του ΕΠΕΠ. Οι ημερομηνίες αυτές προτάθηκαν από το Συμβούλιο και το Κοινοβούλιο.
<P>
Με μεγάλη μας χαρά επίσης συμφωνήσαμε στην προσθήκη μιας νέας σύστασης για τη διασφάλιση της ποιότητας που προτάθηκε από το Κοινοβούλιο, η οποία φρονούμε ότι ενισχύει τη σημασία αυτών των αρχών.
<P>
Συμφωνούμε επίσης με την πρόταση του Κοινοβουλίου να περιληφθεί μια αναφορά στα συστήματα μεταφοράς μονάδων η οποία θα αναγνωρίζει την ταχεία ανάπτυξη και εφαρμογή αυτών των συνιστωσών των πλαισίων επαγγελματικών προσόντων.
<P>
Πιστεύουμε ότι το Κοινοβούλιο και το Συμβούλιο βελτίωσαν πραγματικά το κείμενο. " προσέγγιση που υιοθετήθηκε στις διαπραγματεύσεις από το Κοινοβούλιο, το Συμβούλιο και την Επιτροπή αντικατοπτρίζει τη συναίνεση που συγκεντρώνει το ΕΠΕΠ σε ολόκληρη την Ευρώπη.
<P>
Υπάρχει τώρα μια νέα ώθηση πίσω από το ΕΠΕΠ· η μεγάλη πλειονότητα των χωρών αναγνωρίζουν τις δυνατότητές του ως προς την κινητικότητα και ως μέσο διά βίου μάθησης.
<P>
Ένας μεγάλος αριθμός χωρών αναπτύσσουν τώρα ένα εθνικό πλαίσιο επαγγελματικών προσόντων συνδεόμενο με το ΕΠΕΠ, επομένως η πρόταση αυτή έχει ήδη σημαντικό αντίκτυπο στα συστήματα εκπαίδευσης και κατάρτισης της Ευρώπης.
<P>
Ελπίζω ότι θα μπορέσετε να συμφωνήσετε στην υποστήριξη αυτής της πρότασης στην πρώτη ανάγνωση έτσι ώστε να μπορέσει να εγκριθεί επίσημα από το Συμβούλιο τις ερχόμενες εβδομάδες.
<SPEAKER ID="407" NAME="Mario Mantovani  " AFFILIATION="PPE-DE">
εισηγητής. - (IT) Κύριε Πρόεδρε, κύριε Επίτροπε, κυρίες και κύριοι, απόψε ξεκινά ένα σημαντικό πρόγραμμα το οποίο η Ευρώπη, τα κράτη μέλη και οι περιφέρειες και οι πόλεις της Ευρωπαϊκής Ένωσης ανέμεναν για πολύ καιρό, ξεκινά η υλοποίηση ενός στόχου για την επίτευξη του οποίου εργάζονται επί σειρά ετών διάφοροι φορείς στους τομείς της εκπαίδευσης, της απασχόλησης, του εμπορίου και της οικονομίας, και τον οποίο επιθυμεί το σύνολο της κοινωνίας.
<P>
Αύριο, με την έγκριση του ευρωπαϊκού πλαισίου επαγγελματικών προσόντων, θα θέσουμε τα θεμέλια για ένα καλύτερο αύριο, προσφέροντας στις μελλοντικές γενιές ένα κοινό σημείο αναφοράς για τις πολιτιστικές, εκπαιδευτικές και επαγγελματικές τους δραστηριότητες, την κατάρτιση και φυσικά την απασχόληση.
<P>
Σύμφωνα με τη στρατηγική της Λισαβόνας, το ευρωπαϊκό πλαίσιο επαγγελματικών προσόντων αντιπροσωπεύει έναν άμεσο τρόπο βελτίωσης της σύνδεσης μεταξύ των σχολείων, των πανεπιστημίων και του εργασιακού χώρου, καθώς και μεταξύ της επίσημης, άτυπης και μη επίσημης διά βίου μάθησης, εξασφαλίζοντας τη διαφάνεια στην αναγνώριση των επαγγελματικών προσόντων και των τίτλων σπουδών, τόσο σε εθνικό όσο και σε τομεακό επίπεδο, και πάντα εντός του ευρωπαϊκού πλαισίου. Τέλος, θα ενισχύσει τη συνεργασία μεταξύ των κρατών μελών στο ευαίσθητο πεδίο της σύγκρισης των διαφορετικών συστημάτων.
<P>
Αυτό είναι το επαναλαμβανόμενο θέμα που, σύμφωνα με τη στρατηγική της Λισαβόνας, μας ώθησε να αναλάβουμε τις ευθύνες που μας αναλογούν, με μια επιλογή η οποία είμαι βέβαιος ότι θα προωθήσει τη μεγέθυνση, την ανάπτυξη και την ανταγωνιστικότητα σε μια Ευρώπη η οποία οφείλει να αναγνωρίζει την κοινωνική συνοχή ως έναν από τους κύριους στόχους της.
<P>
Είναι ένα εγχείρημα που έχει ξεκινήσει εδώ και πολύ καιρό, και απορρέει από τη διαδικασία της Μπολόνιας ως ισοδύναμο σύστημα συγκέντρωσης και μεταφοράς ακαδημαϊκών μονάδων, προτού εμφανιστεί και πάλι στο σύστημα επαγγελματικής κατάρτισης της συνόδου κορυφής της Βαρκελώνης. Βελτιώθηκε στο Μπέργκεν το 2004, και πάλι στο Συμβούλιο του 2005, το οποίο επανέλαβε την ανάγκη υιοθέτησης του τρέχοντος πλαισίου. Πρόκειται για ένα ιστορικό ταξίδι το οποίο αντικατοπτρίζει σαφώς τη φιλοδοξία των ευρωπαίων ιθυνόντων να δημιουργήσουν ένα νέο μέσο, το οποίο πολλοί θεωρούν επαναστατικό, αλλά αναγκαίο για τη διαδικασία ευρωπαϊκής ολοκλήρωσης που ακολουθούμε επί τόσα πολλά έτη.
<P>
Είμαι πεπεισμένος, κύριε Πρόεδρε, κυρίες και κύριοι, ότι αυτό το πλαίσιο δεν θα ενθαρρύνει απλώς τη διασυνοριακή κινητικότητα, αλλά θα ενεργήσει ως κινητήρια δύναμη για την εσωτερική κινητικότητα της ΕΕ - αν λάβουμε υπόψη τους σπουδαστές, τους εργαζομένους, τους ερευνητές και τους εθελοντές γενικά, καθώς και όλους όσοι χρειάζεται να μετακινούνται ελεύθερα ανά την Ευρώπη χωρίς να προκαλείται πανικός ή αδικαιολόγητη ανησυχία. Θα θυμάστε την ιστορία του πολωνού υδραυλικού, που είχε τρομοκρατήσει τη Γαλλία: ήταν ένας από τους κύριους λόγους για τους οποίους οι Γάλλοι ψήφισαν κατά του ευρωπαϊκού Συντάγματος στο δημοψήφισμα.
<P>
Το κείμενο λοιπόν που έχουμε τώρα μπροστά μας είναι αποτέλεσμα πολύμηνων προσπαθειών και στενής συνεργασίας με τους εκπροσώπους του Συμβουλίου υπό την πορτογαλική Προεδρία, η οποία αντελήφθη αμέσως τη σπουδαιότητα αυτού του φιλόδοξου προγράμματος.
<P>
" Επιτροπή, στο πρόσωπο του Επιτρόπου Figeľ, έχει παρακολουθήσει στενά αυτή τη διαδικασία σε όλη της τη διάρκεια, και χάρη σε αυτό το πνεύμα συνεργασίας καταφέραμε να βελτιώσουμε το κείμενο, εισάγοντας σε αυτό βασικές έννοιες που είναι ιδιαίτερα προσφιλείς στην Επιτροπή Απασχόλησης και Κοινωνικών Υποθέσεων. Είμαι λοιπόν εξαιρετικά ευγνώμων στους συναδέλφους μου, τους σκιώδεις εισηγητές -βλέπω εδώ την κ. Castex, τον κ. Kusstatscher, τους Φιλελεύθερους- καθώς και στον κ. Mann και τον κ. Κασουλίδη, και σε όσους συνέβαλαν στην εξέταση αυτού του θέματος. Χάρη στη γενναιόδωρη συμμετοχή και την αφοσίωσή τους, μπορέσαμε να συμπεριλάβουμε τις ακόλουθες έννοιες: κοινωνική ένταξη, ανάγκες της αγοράς εργασίας, προσωπική εξέλιξη στο πλαίσιο διαφορετικών επιλογών κατάρτισης, καταπολέμηση των διακρίσεων λαμβάνοντας υπόψη τα μειονεκτούντα άτομα, ίσες ευκαιρίες, σεβασμός της αρχής της επικουρικότητας και δημιουργία σημείων συντονισμού εντός των κρατών μελών μέσα στα κράτη μέλη.
<P>
Διασφαλίσαμε επίσης ότι η σύσταση θα είναι μη δεσμευτική, παρότι εξακολουθεί να έχει νομοθετικό χαρακτήρα. Προφανώς αυτό δεν οφείλεται σε κάποια αδυναμία, αλλά οφείλεται περισσότερο σε αίσθημα ευθύνης και πνεύμα ρεαλισμού, προκειμένου να ενθαρρυνθεί και να προωθηθεί η εφαρμογή αυτού του μέσου στις χώρες οι οποίες χρειάζονται περισσότερο χρόνο. Εν ολίγοις, δεν υπάρχει καμία αμφιβολία ότι το κείμενο μπορεί να βελτιωθεί, όμως όλα τα πράγματα στη ζωή μπορούν να βελτιωθούν. Ωστόσο, είμαι πεπεισμένος ότι έχουμε ενώπιόν μας ένα κείμενο με ψυχή και συνείδηση.
<P>
Πεποίθησή μου είναι ότι καθήκον του Ευρωπαϊκού Κοινοβουλίου είναι να νομοθετεί υπέρ των πραγματικών συμφερόντων των πολιτών. Αυτό ακριβώς πράξαμε λοιπόν και στην προκειμένη περίπτωση. " έγκριση του κειμένου κατά την πρώτη ανάγνωση το αποδεικνύει, εν μέρει χάρη στον κ. Gaľa της Επιτροπής Πολιτισμού και Παιδείας, στην Επιτροπή Δικαιωμάτων των Γυναικών και Ισότητας των Φύλων και στην Επιτροπή Βιομηχανίας, Έρευνας και Ενέργειας, οι οποίες συνέβαλαν θετικά στο τελικό αποτέλεσμα.
<SPEAKER ID="408" NAME="Pilar del Castillo Vera  " AFFILIATION="PPE-DE">
συντάκτρια της γνωμοδότησης της Επιτροπής Βιομηχανίας, Έρευνας και Ενέργειας. - (ES) Κύριε Πρόεδρε, κύριε Επίτροπε, θέλω καταρχάς να συγχαρώ τον εισηγητή, διότι χειρίστηκε αποτελεσματικά ένα θέμα το οποίο έχει πολύ περισσότερες διαστάσεις από όσες μπορούμε να φανταστούμε.
<P>
Πράγματι, σε έναν διεθνοποιημένο κόσμο, η Ευρώπη και οι διάφορες χώρες της ΕΕ θα χαρακτηρίζονται από τα επαγγελματικά προσόντα του ανθρώπινου δυναμικού τους. Αν έπρεπε να συνοψίσουμε σε έναν πυλώνα τι είναι αυτό που θα επιτρέψει στην Ευρώπη, και σε όλες τις χώρες που την συναπαρτίζουν, να είναι ανταγωνιστική σε αυτόν τον διεθνοποιημένο κόσμο, είναι τα επαγγελματικά προσόντα του ανθρώπινου δυναμικού, των πολιτών της Ευρώπης.
<P>
Με αυτό το δεδομένο, είναι απολύτως επιβεβλημένο να προσαρμοστεί η διά βίου εκπαίδευση και κατάρτιση στη ζήτηση της αγοράς εργασίας και να ανταποκρίνεται διαρκώς σε αυτή. Ειδάλλως, θα είναι αδύνατο να φανούμε ανταγωνιστικοί.
<P>
Θα έρθουμε επίσης αντιμέτωποι με το εξής παράδοξο: οι πολίτες γερνούν, όμως αυτοί οι πιο ηλικιωμένοι πολίτες γίνονται πιο νέοι και ενδεχομένως πιο ενεργοί, εντούτοις δεν διαθέτουν επαρκείς πόρους ώστε να συνεχίσουν να είναι παραγωγικοί, να προσφέρουν στην κοινωνία και να αντλούν ικανοποίηση από τον κόσμο της εργασίας.
<P>
Συνεπώς, η πρώτη πτυχή συνίσταται στο ότι η διά βίου κατάρτιση, βασισμένη ουσιαστικά σε μια τεχνολογική διάσταση, η οποία προσφέρει και την αναγκαία προστιθέμενη αξία, πρέπει να είναι βασικό μέλημά μας. Υπάρχει, ωστόσο, μια δεύτερη πτυχή, η οποία αφορά το μέλλον της Ευρώπης, συνίσταται δε στην ένταξη όλου αυτού του ανθρώπινου δυναμικού σε μια ανταγωνιστική εσωτερική αγορά, στην οποία απαιτούνται επαγγελματικά προσόντα τα οποία αναγνωρίζονται από όλα τα κράτη μέλη, κάτι που θα επιτρέψει στους πολίτες των διαφόρων χωρών να ανταγωνιστούν ο ένας τον άλλον βάσει κατάρτισης που αναγνωρίζεται από όλους.
<P>
Επομένως, καθώς αποτελεί αναγκαιότητα για την ατομική ανάπτυξη σε έναν τέτοιο ανταγωνιστικό κόσμο αλλά και επειδή αποτελεί αναγκαιότητα για την ανάπτυξη της εσωτερικής αγοράς, το θέμα αυτό έχει πολύ μεγαλύτερη σημασία από ό,τι ίσως του δίνουμε με το να το συζητούμε σε τόσο προχωρημένη ώρα.
<SPEAKER ID="409" NAME="Πρόεδρος">
Σας ευχαριστούμε, κυρία del Castillo, όμως οι βραδινές συζητήσεις είναι πάντα και οι πιο ενδιαφέρουσες.
<SPEAKER ID="410" NAME="Milan Gaľa">
συντάκτης της γνωμοδότησης της Επιτροπής Πολιτισμού και Παιδείας. - (SK) Καταρχάς, θέλω να ευχαριστήσω τον εισηγητή, κ. Mantovani, για το έργο που επιτέλεσε κατά την εκπόνηση της έκθεσης σχετικά με το ευρωπαϊκό πλαίσιο επαγγελματικών προσόντων. Συζητούμε το θέμα αυτό στο Ευρωπαϊκό Κοινοβούλιο από την άνοιξη του 2006. Όπως γνωρίζουμε, μια ισχυρή εντολή για το ευρωπαϊκό πλαίσιο επαγγελματικών προσόντων αποτελεί αναπόσπαστο τμήμα της στρατηγικής της Λισαβόνας. Θα χρησιμεύσει ως σύστημα μετάφρασης μεταξύ διαφορετικών συστημάτων επαγγελματικών προσόντων και των επιπέδων τους, η δε εφαρμογή του θα εξασφαλίσει τη μεγαλύτερη διαφάνεια, συγκρισιμότητα και φορητότητα των επαγγελματικών προσόντων των πολιτών στα επιμέρους κράτη μέλη. Επιπλέον, το ευρωπαϊκό πλαίσιο επαγγελματικών προσόντων θα βοηθήσει τους διεθνείς τομεακούς οργανισμούς να βελτιώσουν τις σχέσεις μεταξύ τομεακών και εθνικών συστημάτων επαγγελματικών προσόντων, συμβάλλοντας έτσι στην αύξηση της κινητικότητας των εργαζομένων και των σπουδαστών.
<P>
Σύμφωνα με την αρχή της επικουρικότητας, υποστηρίζω τον μη δεσμευτικό χαρακτήρα του ευρωπαϊκού πλαισίου επαγγελματικών προσόντων στα κράτη μέλη και τη διαμόρφωση των εθνικών συστημάτων επαγγελματικών προσόντων σύμφωνα με την εθνική νομοθεσία και πρακτική. Ωστόσο, το ευρωπαϊκό πλαίσιο επαγγελματικών προσόντων θα καταστεί πραγματικά αποτελεσματικό μέσο για την αναγνώριση και συγκρισιμότητα των επαγγελματικών προσόντων σε ευρωπαϊκό επίπεδο μόνο εάν εφαρμοστεί με συνέπεια ως τμήμα των συστημάτων διά βίου μάθησης στα κράτη μέλη της ΕΕ. Δεδομένου ότι το εν λόγω πλαίσιο συνδέεται άμεσα με τον τρόπο ανάδειξης των πολιτών στην αγορά εργασίας και επηρεάζει την ποιότητα της επαγγελματικής εκπαίδευσης και κατάρτισης, μπορεί επίσης να θεωρηθεί χρήσιμο μέσο για την προώθηση της ανταγωνιστικότητας.
<SPEAKER ID="411" NAME="Thomas Mann">
εξ ονόματος της Ομάδας PPE-DE. - (DE) Κύριε Πρόεδρε, το ευρωπαϊκό πλαίσιο επαγγελματικών προσόντων είναι το σήμα εκκίνησης για τη χειραφέτηση της επαγγελματικής κατάρτισης σε επίπεδο ΕΕ, καθότι θα επιτρέψει την αναγνώριση των επαγγελματικών προσόντων σε όλη την Ευρώπη, όπως ακριβώς ισχύει για τα ακαδημαϊκά προσόντα. Αυτό απαιτεί χρόνο, αλλά και προθυμία για συνεργασία, συντονισμό και αλλαγή νοοτροπίας. Οι άνθρωποι που υπερασπίζονται μόνο όσα τους είναι ήδη γνωστά, και αποφεύγουν τις νέες εμπειρίες, δεν πρέπει να εκπλαγούν αν διαπιστώσουν ότι στερούνται την κινητικότητα.
<P>
Χρειαζόμαστε μεγαλύτερη σαφήνεια. Τα εθνικά επαγγελματικά προσόντα πρέπει να είναι συγκρίσιμα, αν και αυτό δεν σημαίνει ότι πρέπει να είναι τυποποιημένα. Αυτό είναι κάτι που είχα ζητήσει ήδη πέρυσι, στην έκθεση ιδίας πρωτοβουλίας για το ευρωπαϊκό πλαίσιο επαγγελματικών προσόντων που συνέταξα για το Κοινοβούλιο. Από τότε έχουν μεσολαβήσει πολλά. Οι φόβοι ότι τα κράτη μέλη θα έχαναν τις αρμοδιότητές τους διασκεδάστηκαν, μεταξύ άλλων και στη χώρα μου. " δια βίου μάθηση και το ευρωπαϊκό πλαίσιο επαγγελματικών προσόντων ήταν σημαντικά ορόσημα της γερμανικής Προεδρίας του Συμβουλίου, η επιτυχία της οποίας έχει αναγνωριστεί. Τώρα μπορούμε να προχωρήσουμε απρόσκοπτα στη δημιουργία ενός εθνικού πλαισίου επαγγελματικών προσόντων, το οποίο δεν είναι και τόσο εύκολο, αν λάβουμε υπόψη την ομοσπονδιακή δομή της Γερμανίας και την αυτονομία κάθε ομόσπονδου κράτους.
<P>
Ευχαριστώ τον Mario Mantovani εξ ονόματος της Ομάδας ΕΛΚ-ΕΔ για την επιμονή του στις συναλλαγές με την Επιτροπή και το Συμβούλιο και επειδή τηρούσε διαρκώς ενήμερα όλα τα μέλη των πολιτικών ομάδων που παρακολουθούσαν τις εξελίξεις σχετικά με το ευρωπαϊκό πλαίσιο επαγγελματικών προσόντων. Ευελπιστώ ότι η έκθεση θα εγκριθεί αύριο κατά την πρώτη ανάγνωση.
<P>
Από τώρα και στο εξής, είναι αναγκαίος ο εκτεταμένος διάλογος μεταξύ εκπαιδευτικών, δασκάλων και φορέων κατάρτισης, καθώς υπεισερχόμαστε στις λεπτομέρειες. Είχα μια τέτοια εμπειρία μόλις εχθές, σε μια συνάντηση με εκπαιδευτικούς του τομέα της επαγγελματικής κατάρτισης από την Έσση. Στην κατάταξη των επαγγελματικών προσόντων, λόγου χάρη, το γερμανικό πιστοποιητικό αρχιτεχνίτη ή τεχνικού εντάσσεται τουλάχιστον στο τρίτο ή τέταρτο από τα οκτώ επίπεδα. Άλλοι δεν είναι καθόλου εξοικειωμένοι με αυτά τα επαγγελματικά προσόντα. " ισχύς του γερμανικού διπλού συστήματος δεν είναι εμφανής εκ πρώτης όψεως, αν δεν το έχει βιώσει κανείς από πρώτο χέρι.
<P>
Στο ευρωπαϊκό μας εργαστήριο εκπαίδευσης και μάθησης, το οποίο στηρίζεται στην αρχή της επικουρικότητας, οι πολιτικές πτυχές της απασχόλησης και της επαγγελματικής κατάρτισης θα ενισχυθούν σημαντικά στο πεδίο της εκπαίδευσης και κατάρτισης. Μαζί πρέπει και μπορούμε να επιτύχουμε έναν φιλόδοξο στόχο: να ενσωματώσουμε ένα ποιοτικό πρότυπο, το ευρωπαϊκό πλαίσιο επαγγελματικών προσόντων, στα ευρωπαϊκά πιστοποιητικά και πτυχία έως το 2010.
<SPEAKER ID="412" NAME="Françoise Castex">
εξ ονόματος της Ομάδας PSE. - (FR) Κύριε Πρόεδρε, θέλω καταρχάς να ευχαριστήσω και να συγχαρώ τον εισηγητή για τις εξαιρετικής ποιότητας διαβουλεύσεις του όσον αφορά την υπό εξέταση σύσταση σχετικά με το ευρωπαϊκό πλαίσιο επαγγελματικών προσόντων. Ευχαριστώ επίσης την Επιτροπή και το Συμβούλιο διότι άκουσαν προσεκτικά τις απόψεις και ήταν στη διάθεση όλων.
<P>
Με το ευρωπαϊκό πλαίσιο επαγγελματικών προσόντων αποκτούμε ένα μέσο το οποίο ενισχύει την κινητικότητα των ευρωπαίων πολιτών, είτε ως τμήμα των περιόδων κατάρτισης είτε στο πλαίσιο της επαγγελματικής κινητικότητας. " ελεύθερη κυκλοφορία των προσώπων, που είναι κατοχυρωμένη στις Συνθήκες μας, συναντά ακόμα εμπόδια λόγω των δυσκολιών που αντιμετωπίζουν οι πολίτες ως προς την αναγνώριση των επαγγελματικών προσόντων που απέκτησαν στη χώρα καταγωγής τους σε ολόκληρη την ΕΕ. Τα προσόντα αυτά, που απονέμονται στα επιμέρους κράτη μέλη, σύμφωνα με τις διαδικασίες και τα συστήματά τους, υπόκεινται στην κυριαρχία κάθε κράτους μέλους, και αυτό γίνεται σεβαστό από το ευρωπαϊκό πλαίσιο επαγγελματικών προσόντων.
<P>
Εντούτοις, τα επαγγελματικά προσόντα πρέπει ολοένα και περισσότερο να χρησιμοποιούνται εκτός της χώρας στην οποία απονεμήθηκαν, κάτι που επιθυμούμε να ενθαρρύνουμε από σεβασμό προς την αξία που δίνει στον κάτοχό του ένα πτυχίο ή άλλος τίτλος σπουδών. Χρειαζόμαστε λοιπόν ένα μέσο σύγκρισης και κυρίως μετατροπής των επαγγελματικών προσόντων από το ένα κράτος μέλος στο άλλο. Αυτό είναι ένα ιδιαίτερα επιτακτικό και ευαίσθητο θέμα για τα επαγγελματικά προσόντα. Γι' αυτό άλλωστε η Επιτροπή Απασχόλησης και Κοινωνικών Υποθέσεων επεδίωξε τόσο αποφασιστικά την ενσωμάτωση των επαγγελματικών προσόντων στο αντίστοιχο ευρωπαϊκό πλαίσιο. Επιτύχαμε τον στόχο μας και είμαστε ευτυχείς γι' αυτό.
<P>
Οι εργαζόμενοι και οι επιχειρήσεις αναπτύσσουν ολοένα και μεγαλύτερη κινητικότητα στην ευρωπαϊκή αγορά εργασίας. Συνεπώς, οι εργαζόμενοι και οι εργοδότες χρειάζονται εγγυήσεις, σε όλα τα κράτη μέλη, σχετικά με τις παραμέτρους που μετρούν την ικανότητα και την αξία ενός εργαζομένου, δηλαδή τα επαγγελματικά προσόντα του, ανεξαρτήτως του πώς αποκτήθηκαν.
<P>
Κύριε Επίτροπε, θέλω εντούτοις να υπογραμμίσω ένα άλλο στοιχείο. Επί του παρόντος το ευρωπαϊκό πλαίσιο επαγγελματικών προσόντων είναι ένα ευχάριστο αλλά άδειο κέλυφος. Προκειμένου να αποκτήσει πραγματική υπόσταση, τα διπλώματα, οι τίτλοι σπουδών και οι πιστοποιήσεις που θεσπίζονται σε κάθε κράτος μέλος πρέπει να βαθμολογηθούν και να καταχωρηθούν αναφορικά με το ευρωπαϊκό πλαίσιο τίτλων σπουδών. Αυτό το έργο θα είναι ιδιαίτερα απαιτητικό για όλα τα κράτη μέλη, και θα απαιτήσει πολλή ενέργεια και εμπειρογνωμοσύνη. " στήριξη της Ευρωπαϊκής Επιτροπής θα είναι αναγκαία, όπως και αυτή των ευρωπαϊκών αντιπροσωπειών - αναφέρομαι ειδικότερα στο Cedefop. " συμμετοχή των κοινωνικών εταίρων είναι επίσης επιβεβλημένη, σε όλα τα επίπεδα. Πρέπει να συμμετέχουν, όπως επισημαίνεται στη σύσταση, μέσω των κρατών μελών και των επιτροπών τομεακού διαλόγου σε κοινοτικό επίπεδο.
<P>
Τέλος, προκειμένου το ευρωπαϊκό πλαίσιο επαγγελματικών προσόντων να είναι ολοκληρωμένο και αποτελεσματικό, είναι επίσης αναγκαίο να το κατανοούν και να είναι εξοικειωμένοι μαζί του οι οικονομικοί εταίροι, οι επαγγελματικοί κλάδοι. Όχι μόνον επειδή απονέμουν τα προσόντα που πρέπει να περιληφθούν στο ευρωπαϊκό πλαίσιο, αλλά επειδή οι επιχειρήσεις χρειάζονται συγκριτικά στοιχεία για την κατηγοριοποίηση των θέσεων εργασίας τους και για τις διαδικασίες πρόσληψης προσωπικού. Το ευρωπαϊκό πλαίσιο επαγγελματικών προσόντων πρέπει πολύ σύντομα να αποτελέσει το κοινό πλαίσιο αναφοράς τους, προσβλέπω δε σε μια ενδεδειγμένη προθεσμία μέχρι την οποία το ευρωπαϊκό πλαίσιο θα είναι το πλαίσιο αναφοράς παντού, ακόμη και σε συλλογικές συμβάσεις εργασίας.
<SPEAKER ID="413" NAME="Ona Juknevičienė">
εξ ονόματος της Ομάδας ALDE. - (LT) Καταρχάς, οφείλω να αποδώσω εύσημα στον κ. Mantovani για την κατάρτιση αυτού του πολύ σημαντικού εγγράφου.
<P>
Κύριος στόχος του υπό εξέταση εγγράφου είναι να βρεθεί ένας τρόπος καθορισμού και σύγκρισης των διαφόρων επαγγελματικών προσόντων εντός της αγοράς εργασίας και του εκπαιδευτικού συστήματος.
<P>
Αναμφίβολα, το ευρωπαϊκό πλαίσιο επαγγελματικών προσόντων (ΕΠΕΠ) θα ασκήσει ευεργετική επίδραση στην αποδοτικότητα και την ευελιξία της αγοράς εργασίας της ΕΕ. Ακόμη σημαντικότερο είναι το γεγονός ότι το ΕΠΕΠ αναμένεται να συμβάλει στη μείωση των διακρίσεων εις βάρος τόσο των μεταναστών όσο και των πολιτών της ΕΕ στον χώρο εργασίας.
<P>
Δυστυχώς, και οι Λιθουανοί και οι πολίτες άλλων χωρών της ΕΕ δυσκολεύονται να χρησιμοποιήσουν τα επαγγελματικά τους προσόντα σε άλλα κράτη μέλη. Πολύ συχνά τα προσόντα τους δεν αναγνωρίζονται από τους εργοδότες ή τους αρμόδιους φορείς.
<P>
Πολλοί αισθάνονται ότι υφίστανται διακρίσεις, επειδή δεν τους δίνονται ίσες ευκαιρίες ανταγωνισμού στην αγορά εργασίας. Συχνά υποχρεώνονται να δεχτούν θέσεις απασχόλησης με μειωμένο μισθό για τις οποίες διαθέτουν περισσότερα από επαρκή προσόντα. Σε μια συνάντηση με λιθουανούς υπηκόους που ζουν και εργάζονται στο Λονδίνο, μου γνωστοποιήθηκαν πολλές καταγγελίες σχετικά με τις διακρίσεις στον εργασιακό χώρο και τις δυσκολίες εξασφάλισης θέσεων εργασίας για τις οποίες τα άτομα αυτά διαθέτουν τα αναγκαία προσόντα.
<P>
Τους δημιουργείται η αίσθηση ότι είναι "δευτέρας κατηγορίας" πολίτες, παρότι οι δεξιότητες και τα επαγγελματικά τους προσόντα είναι συχνά πολύ ανώτερα από εκείνα των πολιτών των οικείων χωρών που ασκούν ίδια καθήκοντα. Δεν μπορούν να προσληφθούν στις θέσεις εργασίας που επιθυμούν ή να εξασφαλίσουν επαρκή μισθό, απλώς και μόνον επειδή δεν αναγνωρίζονται τα επαγγελματικά τους προσόντα.
<P>
Εν συνόψει, το υπό εξέταση έγγραφο έχει τεράστια σημασία για τους περισσότερους πολίτες. Δυστυχώς, ούτε η Επιτροπή ούτε τα μέλη του Κοινοβουλίου δεν έχουμε καταφέρει να διευθετήσουμε αυτό το πρόβλημα εδώ και 22 χρόνια.
<P>
Το 1985 το Συμβούλιο αποφάσισε να θεσπίσει ένα σύστημα αντιστοίχησης επαγγελματικών προσόντων από διαφορετικές χώρες. Αυτό δεν έχει ακόμη αποφέρει αποτελέσματα. Δυστυχώς, για άλλη μια φορά, δεν βιαζόμαστε καθόλου και προτείνουμε να μην θεσπιστεί ένα τέτοιο σύστημα έως το 2012. Επιπλέον, αφήνουμε το θέμα στη διακριτική ευχέρεια των κρατών μελών.
<P>
Είναι κρίμα να είμαστε τόσο αναποτελεσματικοί. Πρέπει να αντλήσουμε διδάγματα από τις προηγούμενες εμπειρίες μας.
<SPEAKER ID="414" NAME="Zdzisław Zbigniew Podkański">
εξ ονόματος της Ομάδας UEN. - (PL) Κύριε Πρόεδρε, η καθιέρωση του ευρωπαϊκού πλαισίου επαγγελματικών προσόντων για τη διά βίου μάθηση είναι σημαντική για την Ευρώπη του σήμερα και του μέλλοντος. Άλλωστε, το κατά πόσον ένα άτομο θα καταξιωθεί στην προσωπική και κοινωνική του ζωή εξαρτάται, σε τελευταία ανάλυση, από την προετοιμασία του για τη ζωή και την εργασία. Ιστορικοί και σύγχρονοι παράγοντες δημιουργούν την ανάγκη να λαμβάνεται ιδιαίτερη μέριμνα για τα άτομα ηλικίας 50 ετών και άνω και για τους νέους από οικογένειες που αντιμετωπίζουν οικονομικές δυσκολίες, ιδίως στα νέα κράτη μέλη. Δεν μπορούν όλα αυτά τα άτομα, ούτε και πρέπει άλλωστε, να μεταβούν στο εξωτερικό προς αναζήτηση εργασίας. Πρέπει να δημιουργηθούν οι αναγκαίες προϋποθέσεις ώστε οι πολίτες να μπορούν να εξελιχθούν επαγγελματικά στο περιβάλλον τους, στον τόπο στον οποίο ζουν. Τα εθνικά πλαίσια επαγγελματικών προσόντων πρέπει να αποτελούν μέσο ταξινόμησης των προσόντων σύμφωνα με κριτήρια που καθορίζονται για συγκεκριμένα, εφικτά επίπεδα σπουδών. " Ευρωπαϊκή Ένωση πρέπει να στηρίξει τις προσπάθειες των κρατών μελών και νομικά και οικονομικά. " Ένωση πρέπει να προσφέρει στους πολίτες όχι μόνο τη δυνατότητα ελεύθερης κυκλοφορίας, αλλά και αναγνώρισης των επαγγελματικών τους προσόντων.
<SPEAKER ID="415" NAME="Sepp Kusstatscher">
εξ ονόματος της Ομάδας Verts/ALE. - (DE) Κύριε Πρόεδρε, καταρχάς, ευχαριστώ πάρα πολύ τον Mario Mantovani, ο οποίος ακολούθησε τα βήματα του γείτονά του στα έδρανα ως προς αυτό το ζήτημα.
<P>
Έχουμε ενώπιον μας το αποτέλεσμα, το οποίο σημαίνει ότι οι εκπαιδευτικές αρχές στα κράτη μέλη πρέπει να χρησιμοποιούν αυτό το κοινό πλαίσιο ως σύστημα μετάφρασης και σημείο αναφοράς. Υπάρχουν άφθονα περιθώρια για άσκηση περισσότερης πίεσης με σκοπό την ενίσχυση της διαφάνειας, καθώς και τη βελτίωση της συγκρισιμότητας, και ως εκ τούτου της ισότητας ως προς την αναγνώριση των διαφόρων επαγγελματικών προσόντων εντός της ΕΕ.
<P>
Χαιρετίζω ιδιαίτερα το γεγονός ότι η επαγγελματική κατάρτιση αναφέρεται συγκεκριμένα παράλληλα με τη γενική εκπαίδευση, και της δίνεται ισότιμο κύρος, καθώς και το ότι δεν θα αξιολογούνται μόνο τα επίσημα πτυχία με βάση αυτό το πρότυπο αλλά και οι άτυπες δεξιότητες που αποκτά κανείς στον εργασιακό του χώρο ή κατ' οίκον.
<P>
Συχνά χρησιμοποιούνται τεχνάσματα τα οποία έχουν ως στόχο να δυσχεράνουν την πρόσβαση στην αγορά εργασίας. Όχι σπανίως, εκπαιδευτικές αρχές, επιτροπές αξιολόγησης επαγγελματικών προσόντων και επαγγελματικές ενώσεις προσπαθούν να αντισταθούν στον ανταγωνισμό από το εξωτερικό επιδεικνύοντας απροθυμία να αναγνωρίσουν εκπαιδευτικά και επαγγελματικά προσόντα που έχουν αποκτηθεί αλλού, επικαλούμενα τυπικούς λόγους. Το 2010 αυτό θα αποτελεί παρελθόν.
<SPEAKER ID="416" NAME="Derek Roland Clark">
εξ ονόματος της Ομάδας IND/DEM. - (EN) Κύριε Πρόεδρε, η "ενθάρρυνση της διά βίου μάθησης" ακούγεται ωραία, έτσι δεν είναι, με την Ευρώπη να εργάζεται ανοικτά υπέρ του συμφέροντος των πολιτών και υπέρ της απασχόλησης;
<P>
Μόλις σήμερα το πρωί, ο κ. Barroso είπε ότι δεν συμπαθεί τις αυτοεξαιρέσεις, αλλά επιδοκιμάζει τους συμβιβασμούς προκειμένου να γίνει σεβαστή η πολυμορφία. Ωραία λόγια αυτά, αλλά εδώ έχουμε μπροστά μας ακόμη μία προσπάθεια να ισοπεδωθεί η υπέροχη πολυμορφία σε ένα κοινό, εναρμονισμένο, χωρίς ιδιαίτερα γνωρίσματα τοπίο.
<P>
Τώρα, σε γενικές γραμμές, είναι η σειρά της εκπαίδευσης. Ωστόσο, η εκπαίδευση δεν υπάγεται στο πεδίο αρμοδιοτήτων της ΕΕ. Καλύπτεται μόνο από προτάσεις σύμφωνα με τα άρθρα 149 και 150 της Συνθήκης. Άρα έχουμε να κάνουμε με μία ακόμη απόπειρα να μεταφέρουμε λαθραία μια αρμοδιότητα από την πίσω πόρτα. Αν η ΕΕ επιθυμεί να αναλάβει αρμοδιότητα στον τομέα της εκπαίδευσης, ας το κάνουμε με ειλικρίνεια, ας περάσουμε από τους συνήθεις διαύλους και ας χρησιμοποιήσουμε τη διαφάνεια για την οποία ακούμε τόσα πολλά.
<P>
Μετά το μοντέλο του πλαισίου του Μπέργκεν, η δημιουργία του διπλώματος EUROPASS και των συμπληρωμάτων πιστοποιητικών με το Ευρωπαϊκό Σύστημα Μεταφοράς Ακαδημαϊκών Μονάδων θα απαιτήσει ένα εναρμονισμένο επίπεδο ΕΠΕΠ. Με την έκδοση πιστοποιητικών σε τομεακό και περιφερειακό επίπεδο, καθώς και σε εθνικό επίπεδο, αυτή η πρόταση της ΕΕ θα εξασφαλίσει μια σχεδόν πλήρη κατανόηση των επαγγελματικών προσόντων. Με την έκδοση βαθμολογιών και την απονομή πιστοποιητικών θα διασφαλίσει ότι η ΕΕ παρακάμπτει τα πανεπιστήμια και τις εθνικές κυβερνήσεις.
<P>
" κυβέρνηση του "νωμένου Βασιλείου είναι υπέρ της εναρμόνισης των επαγγελματικών προσόντων. Προετοιμάζεται γι' αυτό εκχωρώντας τον έλεγχο των πανεπιστημίων στο Συμβούλιο του Στέμματος και είναι διατεθειμένη να παραδώσει τα πανεπιστήμια στην ΕΕ. Το τι σκέφτονται γι' αυτό τα πανεπιστήμια φαίνεται ότι είναι επουσιώδες.
<P>
" αληθινή θέση της βρετανικής κυβέρνησης αποκαλύπτεται απλώς από την αντίθεσή της σε αυτό το καθεστώς. Δεν θέλει τον λογότυπο της ΕΕ πάνω στα έγγραφα των επαγγελματικών προσόντων. Αυτό συμβαίνει γιατί δεν θέλουν να γνωρίζουν οι πολίτες ότι η εκπαίδευση έχει παραδοθεί στην ΕΕ.
<P>
Πείτε μου, σας παρακαλώ, για ποιον λόγο η κυβέρνησή μου έχει υιοθετήσει αυτή τη στάση; Γιατί είναι υπέρ ενός σχεδίου της ΕΕ αλλά θέλει να το κρατήσει κρυφό από τους πολίτες; Υπάρχουν και άλλες εθνικές κυβερνήσεις που ακολουθούν την ίδια τακτική; Δεν θα μου έκανε εντύπωση αν υπήρχαν, διότι και αυτές μπορεί να θέλουν επίσης να κρατήσουν μυστικό από τους πολίτες τους το γεγονός ότι τα πανεπιστήμιά τους χρησιμοποιούνται κατ' αυτόν τον τρόπο.
<P>
Μπορεί να συμπεραίνετε ότι δεν συμπαθώ αυτό το σχέδιο, αλλά αυτό δεν οφείλεται σε λόγους εθνικής υπερηφάνειας για τα πανεπιστήμια και τα κολέγια της Βρετανίας. Όχι. Είναι επειδή, ως δάσκαλος, εκτιμώ την εκπαίδευση και αναγνωρίζω ότι οι ευρωπαϊκές χώρες έχουν πανεπιστήμια για τα οποία είναι δικαίως υπερήφανες - σπουδαία κέντρα γνώσης, οι απόφοιτοι των οποίων έχουν συμβάλει στην τέχνη, τη λογοτεχνία και την επιστήμη στη διάρκεια αιώνων, εμπλουτίζοντας τις ζωές των ανθρώπων σε όλο τον πλανήτη.
<P>
Αναγνωρίζω επίσης ότι αυτή η ώθηση στον πολιτισμό οφείλεται στο γεγονός ότι αυτές οι εστίες μάθησης εξελίχθηκαν ξεχωριστά και ανεξάρτητα, με την κάθε μία να αναπτύσσει το δικό της ιδιαίτερο άρωμα και ταυτότητα.
<P>
Είναι περίεργο, δεν είναι; Σε μια εποχή στην οποία η προσωπική ταυτότητα περιφρουρείται με ζήλο και η κλοπή ταυτότητας θεωρείται ορθώς έγκλημα, κάποιοι άνθρωποι επιδιώκουν απερίσκεπτα να καταστρέψουν τη μοναδική ταυτότητα των ιδρυμάτων που τους έκαναν αυτό που είναι, αρνούμενοι σε άλλους τη μόρφωση που εκείνοι απέκτησαν εδώ.
<SPEAKER ID="417" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, σήμερα δεν θα μπορούσαμε να συζητήσουμε για την πρόταση σύστασης ευρωπαϊκού πλαισίου επαγγελματικών προσόντων, εάν ο συνάδελφος Mantovani, αξιοποιώντας και την εμπειρία παλαιότερων συναδέλφων που είχαν ασχοληθεί με το θέμα, δεν είχε τόσο καλά συνεργαστεί με την Επιτροπή και το Συμβούλιο. Έτσι λοιπόν σήμερα μπορούμε να μιλούμε για τη διαμόρφωση των 8 βαθμίδων των μαθησιακών αποτελεσμάτων που καλύπτουν τη γενική εκπαίδευση, την εκπαίδευση ενηλίκων, την επαγγελματική εκπαίδευση και κατάρτιση και τις 3 βαθμίδες προσόντων τριτοβάθμιας εκπαίδευσης.
<P>
Απαντώντας και στον προλαλήσαντα συνάδελφο, τονίζουμε ότι τα άρθρα 149 και 150 της Συνθήκης είναι η νομική βάση για την προτεινόμενη σύσταση, διότι υπάρχει η προοπτική της δια βίου εκπαίδευσης -γι' αυτό και μόνο- και ότι σε καμιά περίπτωση δεν δεχόμαστε ότι η εκπαίδευση μπορεί να είναι αρμοδιότητα της Ένωσης. Παραμένει εθνική αρμοδιότητα. " σύγκριση όμως των προσόντων εντός του ευρωπαϊκού πλαισίου επαγγελματικών προσόντων, αγνοεί τις διδακτικές μεθόδους και τους τύπους των φορέων μάθησης, με αποτέλεσμα να αναφέρεται μόνο στις γνώσεις, τη δυνατότητα κατανόησης και την ικανότητα πρακτικής εφαρμογής των γνώσεων και των δεξιοτήτων.
<P>
" Ελλάδα και πολλά κράτη επιμένουν ιδιαίτερα στον προαιρετικό χαρακτήρα του ευρωπαϊκού πλαισίου επαγγελματικών προσόντων. Έχει επισήμως εκφραστεί η άποψη ότι η προώθηση πρακτικών σύγκρισης επαγγελματικών προσόντων, δεν σχετίζεται με τη διαμόρφωση του εθνικού εκπαιδευτικού συστήματος και την αναγνώριση των τίτλων σπουδών. " μη τυπική και άτυπη μάθηση εξάλλου, λόγω της πολυμορφίας και των ιδιαίτερων συνθηκών απόκτησής της, δεν παρέχει τη δυνατότητα αυτόματης επικύρωσης, αλλά μόνο απλής αναφοράς.
<P>
Επίσης, πρέπει να προσέξουμε το ότι ένα και το αυτό πρόσωπο μπορεί να έχει προσόντα σε πολλά επίπεδα.
<SPEAKER ID="418" NAME="Joel Hasse Ferreira" AFFILIATION="PSE">
(PT) Κύριε Πρόεδρε, κύριε Επίτροπε, κυρίες και κύριοι, το ευρωπαϊκό πλαίσιο επαγγελματικών προσόντων για τη διά βίου μάθηση είναι ένα αποφασιστικό έγγραφο προκειμένου να καταστεί δυνατή η σύγκριση σε ευρωπαϊκό επίπεδο των εθνικών και τομεακών πλαισίων αναφοράς των επαγγελματικών προσόντων.
<P>
" πιστοποίηση των επαγγελματικών προσόντων που έχουν αποκτηθεί έχει καίρια σημασία προκειμένου να επιτραπεί ο συνυπολογισμός της προόδου που έχει επιτευχθεί εκτός του επίσημου εκπαιδευτικού πλαισίου, ιδίως στο πλαίσιο της εργασίας, με την πρόοδο που επιτυγχάνεται εντός των επίσημων εκπαιδευτικών συστημάτων. Συμβάλλει έτσι στον περαιτέρω εκδημοκρατισμό όλης της ΕΕ όσον αφορά τη διαχείριση των προσωπικών επαγγελματικών σταδιοδρομιών.
<P>
Αυτή η οδηγία, όπως υπογραμμίζεται σε μια από τις τροπολογίες που κατατέθηκαν και εγκρίθηκαν από το Κοινοβούλιο, προωθεί την επικύρωση αυτών των προσόντων σύμφωνα με τα συμπεράσματα του Συμβουλίου σχετικά με τις κοινές ευρωπαϊκές αρχές για τον προσδιορισμό και την επικύρωση των ανεπίσημων και άτυπων μορφών μάθησης.
<P>
Κύριε Πρόεδρε, αυτό θα μας επιτρέψει να προχωρήσουμε προς ένα ενιαίο ευρωπαϊκό νομικό πλαίσιο που θα είναι συνεκτικό, χωρίς όμως να μειώνονται οι εγγυήσεις που υφίστανται ήδη σε ορισμένες περιπτώσεις. Κυρίες και κύριοι, η υπό συζήτηση πρόταση οδηγίας θα είναι ένα αποφασιστικό μέσο για την επίτευξη μεγαλύτερης ευελιξίας στις αγορές εργασίας, εξασφαλίζοντας την καλύτερη προάσπιση των συμφερόντων των εργαζομένων και αυξάνοντας τις πιθανότητες παροχής υπηρεσιών υψηλής ποιότητας. Σε αυτό το σημείο δεν μπορώ παρά να επικροτήσω τις προσπάθειες της πορτογαλικής Προεδρίας στον τομέα της εκπαίδευσης με σκοπό τη σίγουρη και σχετικά γρήγορη έγκριση από το Κοινοβούλιο κατά την πρώτη ανάγνωση. Είναι σαφές ότι στην προκειμένη περίπτωση πρέπει επίσης να υπογραμμίσουμε το έργο που επιτέλεσαν ο εισηγητής, κ. Mantovani, και οι σκιώδεις εισηγητές, κυρίως δε η κ. Castex.
<P>
Προκειμένου να είμαστε πιο αποτελεσματικοί, να αντλήσουμε περισσότερα οφέλη από την επαγγελματική και ακαδημαϊκή κινητικότητα στον ευρωπαϊκό χώρο, πρέπει να εργαστούμε αποτελεσματικότερα για την εφαρμογή του ευρωπαϊκού πλαισίου επαγγελματικών προσόντων και τη σύνδεση του με το ευρωπαϊκό σύστημα ακαδημαϊκών μονάδων, και η παρούσα έκθεση συνιστά σημαντική πρόοδο προς αυτή την κατεύθυνση. Κατά συνέπεια, η πρόταση οδηγίας προωθεί την ισότητα ευκαιριών στην κοινωνία γνώσης στην οποία ζούμε, με στόχο την καλύτερη ολοκλήρωση των αγορών εργασίας των διαφόρων κρατών μελών, λαμβάνοντας υπόψη την πλούσια ποικιλομορφία των διαφόρων εθνικών συστημάτων. Αξίζει συνεπώς τη θετική μας απάντηση.
<SPEAKER ID="419" NAME="Ewa Tomaszewska" AFFILIATION="UEN">
(PL) Κύριε Πρόεδρε, η διαφάνεια και η συγκρισιμότητα των επαγγελματικών προσόντων που αποκτώνται σε διαφορετικές συνθήκες, συστήματα και χώρες καθιστούν ευκολότερη την αξιολόγηση του επιπέδου γνώσεων των υπαλλήλων όσο και των εργοδοτών, αυξάνοντας έτσι την κινητικότητα στην αγορά εργασίας. Αυτό αφορά τόσο τα νομοθετικά κατοχυρωμένα επαγγέλματα -γιατροί, νοσοκόμες και άλλα ιατρικά επαγγέλματα, όπου τα προσόντα αναγνωρίζονται αμοιβαία από τις χώρες της ΕΕ- όσο και τα υπόλοιπα επαγγέλματα. " θέσπιση του πλαισίου επαγγελματικών προσόντων θα έχει ως αποτέλεσμα την ενίσχυση της κοινωνικής συνοχής.
<P>
Διαφορετική αντιμετώπιση πρέπει, ωστόσο, να επιφυλαχθεί στα καλλιτεχνικά εκπαιδευτικά ιδρύματα και επαγγέλματα, όπου το ταλέντο και τα χαρίσματα δεν πρέπει να περιορίζονται μέσω της πειθαρχίας, ή να ακυρώνονται στην πράξη, και όπου ο δάσκαλος δεν αντικειμενοποιείται, αλλά παραμένει καλλιτέχνης.
<P>
Τα συγχαρητήριά μου στον εισηγητή.
<SPEAKER ID="420" NAME="Peter Mandelson">
μέλος της Επιτροπής. - (EN) Κύριε Πρόεδρε, νομίζω ότι η συζήτηση αυτή υπήρξε εξαιρετικά θετική και σηματοδοτεί την έναρξη ενός πολύ σημαντικού εγχειρήματος, το οποίο πιστεύω ότι είναι επίκαιρο, αναγκαίο και, όπως επεσήμαναν άλλοι, αποτελεί μια πλατφόρμα για την παρούσα και για τις μελλοντικές γενιές.
<P>
Είναι ουσιώδες για τη λειτουργία της ενιαίας αγοράς, είναι ουσιώδες για την κοινωνική ανάπτυξη της Ευρώπης, είναι ουσιώδες για την ικανότητα των ευρωπαίων πολιτών να αντεπεξέλθουν στις ραγδαίες οικονομικές μεταβολές και τις μεταβολές στην αγορά εργασίας. Αποτελεί διαβατήριο για την προσωπική ανέλιξη καθώς και για την ολοκλήρωση της κοινωνίας. Ήταν μια πολύ εποικοδομητική και αρμονική συζήτηση - πέρα, υποθέτω, από την παρέμβαση ενός συμπατριώτη μου ο οποίος επέτρεψε σε ένα κράμα χονδροειδούς μεγαλοποίησης και υπερβολής που διανθίζεται με μια μεγάλη δόση ιδεολογικής προκατάληψης να παραποιήσει αυτά που εξετάζονται και προτείνονται.
<P>
Πρόκειται για μια σύσταση, και αυτό ακριβώς είναι - είναι δηλαδή προαιρετική. Το ΕΠΕΠ δεν θα απονέμει επαγγελματικά προσόντα: αυτό εξακολουθεί να αποτελεί αρμοδιότητα των χωρών, των πανεπιστημίων και των άλλων ιδρυμάτων, τα οποία παραμένουν αυτόνομα. Θα υπάρχει ένα επίπεδο αναφοράς του ΕΠΕΠ στα επαγγελματικά προσόντα, για παράδειγμα το επίπεδο 4, αλλά το εθνικό επίπεδο θα υπάρχει επίσης στους τίτλους των προσόντων.
<P>
Συνεπώς, είμαι ευτυχής που είμαι σε θέση να χαιρετίσω αυτή τη συναίνεση -με εξαίρεση ένα άτομο- σε αυτό το Κοινοβούλιο και το Συμβούλιο σχετικά με τη νομοθετική πρόταση για το ΕΠΕΠ, και που αυτή αντικατοπτρίζεται σε εθνικό επίπεδο, όπου παρατηρείται η έντονη προώθηση της δημιουργίας των εθνικών πλαισίων επαγγελματικών προσόντων.
<SPEAKER ID="421" NAME="Πρόεδρος">
" συζήτηση έληξε.
<P>
Κατά τη λήξη αυτής της συζήτησης, θέλω πρωτίστως να ευχαριστήσω τους διερμηνείς, οι οποίοι επέλεξαν να παραμείνουν, παρότι δεν ήταν υποχρεωμένοι.
<P>
" ψηφοφορία θα διεξαχθεί την Τετάρτη, στις 12.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="422" NAME="Monica Maria Iacob-Ridzi  " AFFILIATION="PPE-DE">
γραπτώς. - (RO) Το ευρωπαϊκό πλαίσιο αναφοράς θα μειώσει την πολυπλοκότητα ενός συστήματος με 27 διμερείς σχέσεις για την αναγνώριση των επαγγελματικών προσόντων που έχουν αποκτηθεί μέσω θεωρητικής ή τεχνικής εκπαίδευσης. " διαδικασία της Μπολόνιας με σκοπό τη δημιουργία, έως το 2010, ενός ευρωπαϊκού χώρου εκπαίδευσης συμπληρώνεται έτσι από ένα μέσο αναγνώρισης όλων των επαγγελματικών προσόντων που αποκτώνται στα κράτη μέλη της Ένωσης.
<P>
Παρότι 9 από τους 10 πολίτες της Ευρωπαϊκής Ένωσης θεωρούν ότι η διά βίου εκπαίδευση είναι ένα σημαντικό μέσο για την εξέλιξη της σταδιοδρομίας, η έλλειψη οικονομικών πόρων οδήγησε σε εκτεταμένες αδυναμίες όσον αφορά την κατάρτιση που απαιτεί η σημερινή οικονομία. Ένα πρόσφατο Ευρωβαρόμετρο δείχνει ότι μόνο το 58% των ερωτηθέντων είναι σε θέση να χρησιμοποιήσουν υπολογιστή, και μόνο οι μισοί εξ αυτών δηλώνουν ότι είναι χρήστες του Διαδικτύου. Επιπλέον, πάνω από το 60% των πολιτών δεν μπορούν να χρησιμοποιήσουν μια ξένη γλώσσα στην εργασία τους. Οι εθνικοί προϋπολογισμοί που αφιερώνονται στη διά βίου εκπαίδευση κυμαίνονται από 40% του συνολικού ποσού που χρησιμοποιείται για την εκπαίδευση στις χώρες του Βορρά σε κάτω από 10% στα νέα κράτη μέλη.
<P>
Κατά συνέπεια, πρωτοβουλίες όπως οι Grundtvig ή Erasmus για νέους επιχειρηματίες πρέπει να επεκταθούν και να ενισχυθούν μέσω κεφαλαίων τα οποία θα μπορούσαν να συμπληρώσουν τους ανεπαρκείς εθνικούς πόρους χρηματοδότησης. Επιπλέον, το ευρωπαϊκό πλαίσιο αναφοράς πρέπει να συμπληρωθεί από προγράμματα τα οποία να καθιερώνουν πραγματικά ευρωπαϊκά επαγγελματικά προσόντα, τα οποία να αναγνωρίζονται στο σύνολο της επικράτειας της Ευρωπαϊκής Ένωσης.
<SPEAKER ID="423" NAME="Rumiana Jeleva  " AFFILIATION="PPE-DE">
γραπτώς. - (BG) Είναι αναγκαίο να επισημανθεί ότι ο τομέας της άτυπης εκπαίδευσης είναι ελάχιστα ανεπτυγμένος, μάλλον άγνωστος και συχνά απομονωμένος από την επίσημη εκπαίδευση. Το ευρωπαϊκό πλαίσιο επαγγελματικών προσόντων είναι καίριας σημασίας μέσο για το ξεπέρασμα αυτής της αδυναμίας, αλλά και ένα μέσο επαναξιολόγησης και αναδιοργάνωσης του συστήματος επαγγελματικού προσανατολισμού και ενημέρωσης.
<P>
" ανάπτυξη του ΕΠΕΠ θα διευκολύνει την κινητικότητα του εργατικού δυναμικού εντός των 31 συμμετεχουσών χωρών και θα προωθήσει τη συμμετοχή τομεακών και βιομηχανικών οργανώσεων από τα νέα κράτη μέλη της ΕΕ στην απορρόφηση πόρων από το Ευρωπαϊκό Κοινωνικό Ταμείο που διατίθεται για την απόκτηση νέων προσόντων ή την αναβάθμιση υπαρχόντων. Τα πιο πρόσφατα κράτη μέλη της ΕΕ, όπως η Βουλγαρία, θεωρούν σημαντικό να τους δοθεί η ευκαιρία ανταλλαγής ορθών πρακτικών και εκτέλεσης πιλοτικών κοινοτικών προγραμμάτων.
<P>
" ανάπτυξη και εφαρμογή του ευρωπαϊκού συστήματος ακαδημαϊκών μονάδων για την επαγγελματική εκπαίδευση και κατάρτιση (ECVET) που σκοπό έχει να διευκολύνει τη συγκέντρωση, μεταφορά και αναγνώριση των εκπαιδευτικών αποτελεσμάτων, ανεξάρτητα από το πού και πώς έχουν επιτευχθεί, έχει τεράστια σημασία ενόψει των μεταβατικών περιόδων που εφαρμόζονται στη Βουλγαρία και τη Ρουμανία. Το σύστημα ακαδημαϊκών μονάδων θα ενθαρρύνει την ελεύθερη κυκλοφορία και την επέκταση της πρόσβασης στην αγορά εργασίας για το μεγαλύτερο μέρος του ανθρώπινου δυναμικού της Κοινότητα, εξασφαλίζοντας συγχρόνως μια αξιόπιστη βάση σύγκρισης.
<P>
Πιστεύω ότι το ΕΠΕΠ θα δώσει περαιτέρω ώθηση στην εξέλιξη αυτής της διαδικασίας.
<SPEAKER ID="424" NAME="Katalin Lévai  " AFFILIATION="PSE">
γραπτώς. - (HU) " αναγνώριση των γνώσεων, των δεξιοτήτων και των ικανοτήτων των πολιτών είναι αναγκαία για την ανταγωνιστικότητα της Ευρωπαϊκής Ένωσης και για την κοινωνική συνοχή, καθώς και για την κινητικότητα των επιμέρους πολιτών. " συμμετοχή και η πρόσβαση στη διά βίου μάθηση για όλους, περιλαμβανομένων των μειονεκτούντων ατόμων, πρέπει να ενθαρρυνθεί και να βελτιωθεί τόσο σε εθνικό όσο και σε κοινοτικό επίπεδο. Οι νέοι, οι ενήλικοι, οι μετανάστες και οι χειρωνακτικοί εργάτες σε όλη την Ευρώπη που έχουν αποκτήσει ανεπίσημα δεξιότητες οι οποίες δεν έχουν αναγνωριστεί ποτέ πρέπει να ενθαρρυνθούν να συμμετάσχουν σε προγράμματα διά βίου μάθησης, αποφεύγοντας έτσι τον κοινωνικό αποκλεισμό και τον αποκλεισμό αυτών των ομάδων από την αγορά εργασίας.
<P>
Για να επιτευχθούν όλα αυτά, σημαντικό ρόλο μπορεί να διαδραματίσει ένα κοινό πλαίσιο αναφοράς που θα χρησιμεύει ως σύστημα μετάφρασης μεταξύ των διαφορετικών συστημάτων επαγγελματικών προσόντων και των επιπέδων τους, είτε για τη γενική και την τριτοβάθμια εκπαίδευση είτε για την επαγγελματική εκπαίδευση και κατάρτιση. Έτσι θα αυξηθεί η διαφάνεια, η συγκρισιμότητα και η κινητικότητα των επαγγελματικών προσόντων των πολιτών μεταξύ διαφορετικών κρατών μελών.
<P>
Στόχος του πλαισίου αναφοράς είναι να ολοκληρωθούν και να συντονιστούν τα εθνικά συστήματα επαγγελματικών προσόντων, να εξασφαλιστεί η εξάλειψη των διακρίσεων, να αυξηθεί η πρόσβαση και η διαβάθμιση των επαγγελματικών προσόντων σε σχέση με την κοινωνία των πολιτών και την αγορά εργασίας.
<P>
Προς όφελος του τερματισμού των διακρίσεων που υφίστανται στον εκπαιδευτικό τομέα, υποστηρίζω τη λήψη μέτρων ενημέρωσης και συμμετοχής σε κοινωνικό διάλογο.
<P>
Θεωρώ επίσης ότι είναι σημαντικό να αναγνωριστούν οι άτυπες γνώσεις που αποκτούν οι εργαζόμενοι, έτσι ώστε να έχουν τη δυνατότητα να μετακινούνται ευκολότερα από μια θέση εργασίας σε άλλη.
<P>
" Ευρωπαϊκή Ένωση πρέπει να καταστεί μια κοινωνία της γνώσης που θα είναι πανέτοιμη για να αντιμετωπίσει τις προκλήσεις της παγκοσμιοποίησης. Σε μια τέτοια κοινωνία, οι πολίτες κάθε κράτους μέλους πρέπει να προσαρμόζονται ώστε να αντεπεξέλθουν στις ανάγκες μιας αγοράς εργασίας που λειτουργεί με βάση την ανταγωνιστικότητα. Για τον λόγο αυτόν, η μάθηση θα είναι μια θεμελιώδης προϋπόθεση για όλες τις ηλικιακές ομάδες.
<SPEAKER ID="985" NAME="James Nicholson  " AFFILIATION="PPE-DE">
γραπτώς. - (EN) Το ευρωπαϊκό πλαίσιο επαγγελματικών προσόντων (ΕΠΕΠ) για τη διά βίου μάθηση αποτελεί ένα καλό παράδειγμα της ικανότητας της Ευρωπαϊκής Ένωσης να πράττει ό,τι είναι αναγκαίο για την προώθηση της κινητικότητας διαμέσου των εθνικών συνόρων. Με την πάροδο του χρόνου, οι περισσότεροι από εμάς θα έχουμε κάνει διαβήματα για λογαριασμό υπηκόων των κρατών μελών μας οι οποίοι διαπιστώνουν ότι, όταν εκμεταλλεύονται την ελεύθερη κυκλοφορία που απολαμβάνουν εντός της ΕΕ και μετακομίζουν σε μια άλλη χώρα, τότε υφίστανται διακρίσεις επειδή τα επαγγελματικά τους προσόντα δεν αναγνωρίζονται δεόντως στη νέα χώρα διαμονής τους. Το ΕΠΕΠ, λειτουργώντας ως μηχανισμός μετατροπής για τις εθνικές αρχές, θα βοηθήσει αναμφίβολα τους ψηφοφόρους μας να απαλλαγούν από αυτές τις παράλογες διακρίσεις. Θα αποβεί επίσης προς όφελος του εκάστοτε κράτους μέλους στο οποίο μετακομίζει ένα άτομο, καθώς θα διασφαλίσει ότι μπορεί να γίνει ακριβής εκτίμηση των προσόντων του ατόμου αυτού.

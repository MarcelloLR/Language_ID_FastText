<CHAPTER ID=0>

<SPEAKER ID=1 LANGUAGE="FI" NAME="Matikainen-Kallstrφm">
Αξιότιμη κυρία Πρόεδρε, εφόσον τώρα ψηφίζουμε γι' αυτές τις γεωργικές μεταρρυθμίσεις, στα πλαίσια των μεταρρυθμίσεων για την Ατζέντα 2000, θα ήθελα απλώς να πληροφορήσω τους συναδέλφους μου ότι στη Φινλανδία επικρατούσε αυτή την εβδομάδα πολικό ψύχος 50 βαθμών υπό το μηδέν. Αξίζει να λαμβάνονται υπόψη τέτοιες καταστάσεις, στις οποίες δεν κινούνται ούτε τα αυτοκίνητα, ούτε και τα άλλα οχήματα.

<SPEAKER ID=2 LANGUAGE="DE" NAME="Hawlicek">
Κυρία Πρόεδρε, θα ήθελα, εξ ονόματος της Επιτροπής Πολιτισμού, Νεότητας, Παιδείας και Μέσων Ενημέρωσης, να αναφερθώ στον Κανονισμό. Στην συνεδρίαση της ολομέλειας, την Τετάρτη 13 Ιανουαρίου 1999 στο Στρασβούργο, ο Επίτροπος Bangemann εξέφρασε άποψη επί της εκθέσεως Malerba, σχετικά με την παγκοσμιοποίηση και την κοινωνία των πληροφοριών. Η Επιτροπή Πολιτισμού, Νεότητας, Παιδείας και Μέσων Ενημέρωσης, μετά λύπης της, διαπίστωσε ότι ο κ. Bangemann φαίνεται να την φοβάται τόσο πολύ, ώστε ένιωσε αναγκασμένος να κάνει χρήση των προνομίων του στα πλαίσια του Κανονισμού, προκειμένου να ασκήσει κριτική στο σύνολο της επιτροπής επειδή είχε το θράσος να εκθέσει μόνο τις δικές της απόψεις για το θέμα της έκθεσης, υπό τη μορφή εγγράφου.
<P>
Τα μέλη της επιτροπής, παρ' όλα αυτά, δείχνουν κατανόηση για τις παρατηρήσεις του κ. Bangemann. Η Επιτροπή Πολιτισμού, Νεότητας, Παιδείας και Μέσων Ενημέρωσης χαίρεται για το γεγονός ότι οι σημαντικότερες ιδέες της για την Πράσινη Βίβλο και τη σύγκλιση έτυχαν αποδοχής πέρυσι τον Οκτώβριο. Ο κ. Bangemann πρέπει να νιώθει μεγάλη απογοήτευση διαπιστώνοντας ότι μία επιτροπή η οποία, κατά τη γνώμη του, είναι τόσο ασήμαντη, είχε την δυνατότητα να επιβάλλει τις βασικές της ιδέες για τη σύγκλιση.

<SPEAKER ID=3 NAME="Πρόεδρος">
Ευχαριστώ, κυρία Hawlicek. Θα λάβω υπόψην μου τα όσα είπατε, αλλά ο κ. Bangemann δεν βρίσκεται εδώ για να σας απαντήσει.

<SPEAKER ID=4 LANGUAGE="FR" NAME="Fayot">
Κυρία Πρόεδρε, θα ήθελα να επισημάνω πως η ακουστική της αίθουσας είναι πολύ κακή. Μετά βίας σας ακούμε, όταν δεν έχουμε τα ακουστικά. Η τεχνική υπηρεσία θα πρέπει να επιληφθεί του θέματος, γιατί η κατάσταση είναι πραγματικά ανυπόφορη.

<SPEAKER ID=5 NAME="Πρόεδρος">
Κύριε Fayot, έχετε απόλυτο δίκιο. Γνωρίζετε πως πολλοί από εμάς έχουμε ήδη θέσει το πρόβλημα της ακουστικής σε αυτό το ημικύκλιο.
<P>
Έχω να προσθέσω δύο παρατηρήσεις στη δική σας. Πρώτον, θα ήθελα να πω ότι το θέμα αυτό απασχολεί το Προεδρείο, και ότι έχουμε καλέσει μια εταιρία η οποία θα εξετάσει το πώς μπορεί να βελτιωθεί η ακουστική. Δεύτερον, κάνω έκκληση στους συναδέλφους να συνεργαστούν; εάν είχαν την καλοσύνη να κάθονται στα έδρανα όσο δυνατόν πιο σύντομα και πιο ήσυχα γίνεται, η κατάσταση θα μπορούσε να βελτιωθεί.

<SPEAKER ID=6 LANGUAGE="FR" NAME="Wolf">
Κυρία Πρόεδρε, θα ήθελα να επανέλθω στο θέμα που αφορά τον κ. Bangemann και να ζητήσω την κατανόηση αυτού του Σώματος, γιατί παρουσιάζει εμφανέστατα το σύνδρομο της λήξης της θητείας.

<SPEAKER ID=7 NAME="Πρόεδρος">
Ευχαριστώ, κύριε Wolf.

<CHAPTER ID=1>
Ψηφοφορίες
<SPEAKER ID=8 NAME="Mulder">
Κυρία Πρόεδρε, θα ήθελα να προτείνω να αναβληθεί η ψηφοφορία για το ψήφισμα νομοθετικού περιεχομένου γιατί, σε σύγκριση με την πρακτική που εφαρμόσθηκε σε άλλες γεωργικές εκθέσεις και κυρίως επειδή η Επιτροπή, σε αντίθεση με την υπόσχεση που μας έδωσε στο Στρασβούργο, μας γνωστοποίησε μόλις αργά χθές το βράδυ την άποψή της για τις εκθέσεις.

<SPEAKER ID=9 LANGUAGE="DE" NAME="Rehder">
Κυρία Πρόεδρε, είμαστε σύμφωνοι. Θέλουμε όμως να δούμε τι θα φέρει όντως εις πέρας το Συμβούλιο στις άμεσες διαπραγματεύσεις μαζί μας, που θα αρχίσουν την επόμενη εβδομάδα και μετά να ψηφίσουμε. Χθες το απόγευμα, φυσικά, είχαμε όλοι τη δυνατότητα να το διαβάσουμε. Ευχαριστούμε την Επιτροπή, αν και το σκέφτηκε κάπως αργά!

<SPEAKER ID=10 NAME="Πρόεδρος">
Ναι, καταλαβαίνω πολύ καλά. Για να κρατήσουμε τους τύπους, θα θέσω σε ψηφοφορία την πρόταση του κ. Mulder.
<P>
Το Σώμα αποφασίζει την αναβολή της ψηφοφορίας και την αναπομπή της έκθεσης στην αρμόδια επιτροπή

<SPEAKER ID=11 LANGUAGE="DE" NAME="Graefe zu Baringdorf">
 Κυρία Πρόεδρε, θα ήθελα, σύμφωνα με το άρθρο 60, να ερωτήσω την Επιτροπή αν αυτή προτίθεται να αποδεχτεί τις τροπολογίες που έχουμε υποβάλει εδώ.

<SPEAKER ID=12 NAME="Fischler">
Κυρία Πρόεδρε, κυρίες και κύριοι βουλευτές, χθες διανεμήθηκε ένας κατάλογος με τις προτάσεις που η Επιτροπή μπορεί, τη δεδομένη χρονική στιγμή, να κάνει αποδεκτές. Είμαι υποχρεωμένος να σας πω ότι, δυστυχώς, η Επιτροπή δεν είναι σε θέση να κάνει αποδεκτές όλες τις προτάσεις που ψηφίστηκαν από το Κοινοβούλιο.

<SPEAKER ID=13 LANGUAGE="DE" NAME="Graefe zu Baringdorf">
 Κυρία Πρόεδρε, διάβασα το έγγραφο της Επιτροπής. Θέλησα όμως να τηρήσω τους τύπους κι ως εκ τούτου ζήτησα από τον κ. Fischler να δηλώσει, ακόμα μία φορά, ότι η Επιτροπή δεν αποδέχεται όλες τις τροπολογίες. Σύμφωνα με το άρθρο 60, παράγραφος 2, αιτούμαι την αναπομπή τους στην αρμόδια επιτροπή.
<P>
Το Σώμα αποφασίζει την αναβολή της ψηφοφορίας και την αναπομπή της έκθεσης στην αρμόδια επιτροπή

<SPEAKER ID=14 LANGUAGE="DE" NAME="Rehder">
Κυρία Πρόεδρε, με τον τρόπο αυτό απαλλαγήκαμε οριστικά από μία από τις φρικωδέστερες πριμοδοτήσεις, δηλαδή την πριμοδότηση του Ηρώδη. Εκφράζω τις θερμές μου ευχαριστίες σε όλες και όλους τους συναδέλφους!
<P>
Πριν από την ψηφοφορία επί του σχεδίου ψηφίσματος νομοθετικού περιεχομένου

<SPEAKER ID=15 LANGUAGE="FR" NAME="Garot">
 Κυρία Πρόεδρε, ζητώ την αναβολή της ψηφοφορίας επί του ψηφίσματος νομοθετικού περιεχομένου, σύμφωνα με το άρθρο 60, παράγραφος 2, του Κανονισμού μας.
<P>
Το Σώμα αποφασίζει την αναβολή της ψηφοφορίας και την αναπομπή της έκθεσης στην αρμόδια επιτροπή

<SPEAKER ID=16 LANGUAGE="DE" NAME="Rehder">
Κυρία Πρόεδρε, θα ήθελα να διευκρινίσω ακόμα κάτι σχετικά με την ψηφοφορία για την έκθεση Graefe zu Baringdorf. Πιστεύω ότι έμειναν στο τέλος κάποια αδιευκρίνιστα σημεία. Υπερψηφίσαμε την έκθεση και η επιθυμία του εισηγητή για αναπομπή, καθόσον γνωρίζω, αφορά το ψήφισμα νομοθετικού περιεχομένου. Δεν πρόκειται, λοιπόν, για αναπομπή στην επιτροπή, αλλά μόνο για μία παραπομπή προς τα εμπρός σε ένα καλύτερο μέλλον της νομοθετικής απόφασης. Βασιζόμαστε στη σοφία του Κοινοβουλίου και του Συμβουλίου, ότι θα κάνουν το καλύτερο δυνατό.

<SPEAKER ID=17 NAME="Πρόεδρος">
Απολύτως, αγαπητέ συνάδελφε. Νομίζω πως ήταν ξεκάθαρο. Έθεσα σε ψηφοφορία την τροποποιηθείσα πρόταση της Επιτροπής, η οποία ψηφίστηκε ευρέως. Το ίδιο άλλωστε συνέβη και με τις άλλες εκθέσεις, όπως και με την έκθεση του κ. Garot μόλις πριν από λίγο.

<SPEAKER ID=18 NAME="Goepel">
Κυρία Πρόεδρε, αγαπητοί συνάδελφοι, βασικά είμαι πολύ ευχαριστημένος με την ψηφοφορία επί του θέματος, σε ό, τι αφορά το Σώμα μας. Θα ήθελα να ασκήσω όλη μου την επιρροή και παρακαλώ τους συναδέλφους μου να συγκατατεθούν στο να διακόψουμε, όπως ορίζει το άρθρο 60 παράγραφος 2, πριν την τελική ψηφοφορία, δηλαδή τη στιγμή που θα φτάσουμε στο ψήφισμα νομοθετικού περιεχομένου.

<SPEAKER ID=19 NAME="Πρόεδρος">
Ακριβώς, κύριε Goepel, προτρέχετε λιγάκι, αλλά νομίζω πως όλοι σας έχουν κατανοήσει πλήρως.
<P>
Πριν από την ψηφοφορία επί του σχεδίου ψηφίσματος νομοθετικού περιεχομένου

<SPEAKER ID=20 NAME="Πρόεδρος">
Θέτω σε ψηφοφορία την πρόταση του εισηγητή μας να αναβάλλουμε την ψηφοφορία επί του σχεδίου ψηφίσματος νομοθετικού περιεχομένου.
<P>
Το Σώμα αποφασίζει την αναβολή της ψηφοφορίας και την αναπομπή της έκθεσης στην αρμόδια επιτροπή
<P>
Δεύτερη πρόταση κανονισμού
<P>
Πριν από την ψηφοφορία επί του σχεδίου ψηφίσματος νομοθετικού περιεχομένου

<SPEAKER ID=21 NAME="Goepel">
Κυρία Πρόεδρε, αξιότιμε κύριε Επίτροπε, σύμφωνα με τον Κανονισμό, σας θέτω το ερώτημα αν προτίθεστε να αποδεχτείτε τις τροπολογίες 7, 10 και 11 - πρόκειται για εκείνες τις τροπολογίες που αφορούν την προαιρετική σύνδεση με την έκταση γης και την ευέλικτη διαμόρφωση της υπερεισφοράς σε περίπτωση παράτασης της ισχύος της ρύθμισης για τις ποσοστώσεις μέχρι το έτος 2006.

<SPEAKER ID=22 NAME="Fischler">
. (DE) Κυρία Πρόεδρε, κυρίες και κύριοι, ο κ. Goepel έθεσε ουσιαστικά δύο ερωτήματα. Το πρώτο ερώτημα αφορά την προαιρετική σύνδεση με την έκταση γης. Προτίθεμαι να κάνω αποδεκτές αυτές τις προτάσεις που αφορούν την προαιρετική σύνδεση με την έκταση γης. Όσον αφορά την υπερεισφορά, θα ήθελα να σας επιστήσω την προσοχή στο γεγονός ότι δεν είναι δυνατόν, από τη μία μέρα στην άλλη, αυτή να γίνει πιο ευέλικτη. Εντωμεταξύ, συζητείται επίσης ότι περίπου το 2003, στο μέσο της μεταβατικής περιόδου, πρέπει να γίνει μία επισκόπηση σχετικά με τα αποτελέσματα του συστήματος γαλακτοκομικής παραγωγής και ως εκ τούτου θα συνιστούσα να ξανασυζητηθεί το συγεκριμένο ζήτημα στο πλαίσιο μίας τέτοιας επισκόπησης.

<SPEAKER ID=23 LANGUAGE="DE" NAME="Rehder">
Κυρία Πρόεδρε, εκφράζω τις ευχαριστίες μου στον Επίτροπο που το εξήγησε για τρίτη πλέον φορά. Ελπίζω ότι τώρα το κατάλαβαν όλοι.

<SPEAKER ID=24 NAME="Goepel">
Κυρία Πρόεδρε, θα πάρω τα λόγια του Επιτρόπου στα σοβαρά, καθώς, για μένα, αυτά είναι τα βασικά σημεία της παρούσας οργάνωσης αγοράς. Επιβεβαίωσε ότι θα τα αποδεχτεί. Μπορούμε, λοιπόν, να ψηφίσουμε επί του ψηφίσματος νομοθετικού περιεχομένου.
<P>
Το Σώμα απορρίπτει το σχέδιο ψηφίσματος νομοθετικού περιεχομένου και αποφασίζει την αναπομπή της έκθεσης στην αρμόδια επιτροπή

<SPEAKER ID=25 NAME="Fantuzzi">
Κυρία Πρόεδρε, δεν χρειάζεται να επαναλάβω την ίδια ιστορία. Για τους ίδιους λόγους με τους συναδέλφους μου, για να έχω δηλαδή χρόνο να επιβεβαιώσω την θέση της Επιτροπής, ζητώ την αναβολή της έγκρισης του ψηφίσματος νομοθετικού περιεχομένου.
<P>
Το Σώμα αποφασίζει την αναβολή της ψηφοφορίας και την αναπομπή της έκθεσης στην αρμόδια επιτροπή
<P>
Δεύτερη πρόταση κανονισμού
<P>
Πριν από την ψηφοφορία επί του σχεδίου ψηφίσματος νομοθετικού περιεχομένου

<SPEAKER ID=26 NAME="Fantuzzi">
Κυρία Πρόεδρε, έπειτα από αυτή την ξαφνική επιτυχία, ελπίζω να είμαι εξίσου τυχερός στο αίτημά μου για αναβολή της ψηφοφορίας επί του ψηφίσματος νομοθετικού περιεχομένου.
<P>
Το Σώμα αποφασίζει την αναβολή της ψηφοφορίας και την αναπομπή της έκθεσης στην αρμόδια επιτροπή

<SPEAKER ID=27 NAME="Liese">
Κύριε Πρόεδρε, αξιότιμοι κυρίες και κύριοι, κατά τη γνώμη μου, βρισκόμαστε αντιμέτωποι με μία κάποια δυσκολία. Έχουμε μία έκθεση, η οποία καλύπτει βέβαια μόνο ορισμένες πλευρές του συνολικού προβλήματος με τους προμηθευτές μπανάνας, πρέπει όμως, ειδικά στη σημερινή λεπτή κατάσταση, να αποφύγουμε οποιοδήποτε λάθος, στο οποίο θα μπορούσε ίσως να οδηγήσει η μειωμένη παρουσία βουλευτών. Έχω την εντύπωση ότι, επειδή χρειαζόμαστε 314 ψήφους, χρειαζόμαστε τελικά την παρουσία περισσοτέρων βουλευτών για αυτήν ειδικά την ψηφοφορία. Από την μία πλευρά, όμως, έχουμε το γεγονός ότι στις 5 Νοεμβρίου μας επιδόθηκε η Κοινή Θέση του Συμβουλίου. Παρακαλώ, λοιπόν, το Προεδρείο να εξετάσει αν μπορεί αυτή η έκθεση να ψηφιστεί στο Στρασβούργο, λόγω της μειωμένης παρουσίας ή αν λήγει τότε αυτομάτως η προθεσμία. Θα παρακαλούσα όμως να επιστρέψουν οι συνάδελφοι στην αίθουσα, καθώς, αν δεν συμπληρώσουμε τις 314 ψήφους, δεν υπάρχει καμία δυνατότητα να επηρεάσουμε αυτή τη διαδικασία..

<SPEAKER ID=28 NAME="Πρόεδρος">
Κύριε Liese, βλέπω το πρόβλημα. Θα κάνω πρώτα έναν έλεγχο για να δω πόσοι συνάδελφοι έχουν μείνει στην αίθουσα και θα δω εν συνεχεία. Διότι, από την άλλη πλευρά, εάν αφήσουμε την ψηφοφορία για το Στρασβούργο, για την περίοδο του Φεβρουαρίου, έχουμε πρόβλημα με την προθεσμία.
<P>
Διαπιστώνεται η παρουσία 335 βουλευτών
<P>
Διερωτώμαι μήπως πρέπει να προτείνω αναβολή της ψηφοφορίας για τον Φεβρουάριο και, εάν υπάρχει ανάγκη, να ζητήσουμε παράταση της προθεσμίας.

<SPEAKER ID=29 LANGUAGE="IT" NAME="Vecchi">
Κύριε Πρόεδρε, θα ήθελα να πω ότι είναι αλήθεια ότι είμαστε μόνο λίγοι βουλευτές περισσότεροι από την απαιτούμενη απόλυτη πλειοψηφία, οι συνάδελφοι όμως υπάρχουν. Όλες οι τροπολογίες που προτείνει η Επιτροπή Ανάπτυξης εγκρίθηκαν με πολύ μεγάλη πλειοψηφία. Πρόκειται για μια νομοθετική πρόταση σε δεύτερη ανάγνωση, εξαιρετικά επείγουσα και πολύ σημαντική, και γι' αυτό εγώ πιστεύω ότι πρέπει να την ψηφίσουμε τώρα. Κάθε συνάδελφος και κάθε πολιτική Ομάδα θα αναλάβουν την ευθύνη τους σχετικά με την έκβαση των τροπολογιών.

<SPEAKER ID=30 LANGUAGE="NL" NAME="Oomen-Ruijten">
Κύριε Πρόεδρε, πιστεύω ότι οι πλειοψηφίες είναι πάρα πολύ μικρές. Συνεπώς, θα ήθελα να προτείνω να αναβληθεί η ψηφοφορία και να διεξαχθεί ψηφοφορία επ' αυτής της πρότασης.

<SPEAKER ID=31 NAME="Πρόεδρος">
Τίθεται σε ψηφοφορία η πρόταση αναβολής της ψηφοφορίας για τον Φεβρουάριο.
<P>
Το Σώμα απορρίπτει την πρόταση αναβολής της ψηφοφορίας
<P>
(Ο Πρόεδρος κηρύσσει την κοινή θέση εγκριθείσα, όπως τροποποιήθηκε)

<SPEAKER ID=32 NAME="Πρόεδρος">
Ήθελα να επισημάνω στο Σώμα ότι μελλοντικά το Προεδρείο δεν έχει σκοπό να δέχεται τέτοιες αιτήσεις για ψηφοφορίες κατά τμήματα, που δημιουργούν πλήρη σύγχυση. Και παρακαλούμε οι πολιτικές ομάδες να είναι πιο προσεκτικές. Είναι πάρα πολύ δύσκολο για το Σώμα να καταλάβει όταν απομονώνεται μία φράση μέσα σε φράση. Θα το δεχθώ τώρα, αλλά για τελευταία φορά.
<P>
Το Σώμα εγκρίνει την πρόταση ψηφίσματος

<SPEAKER ID=33 LANGUAGE="NL" NAME="Oomen-Ruijten">
Θα ήθελα να σας καλέσω, μετά από κάποιες διαβουλεύσεις, να κηρύξετε τώρα τη λήξη της ψηφοφορίας. Πιστεύω ότι τόσο εμείς, όσο και η Προεδρία, η οποία λειτούργησε με άριστο τρόπο, έχουμε αρχίσει να κουραζόμαστε κάπως. Ζητώ συγνώμη από εκείνους οι οποίοι δεν εψήφισαν ακόμη επί των εκθέσεων. Πιστεύω όμως, κύριε Πρόεδρε, ότι αυτό δεν ωφελεί πλέον.

<SPEAKER ID=34 LANGUAGE="EN" NAME="McMillan-Scott">
Κύριε Πρόεδρε, θα ήθελα να κάνω μια σύντομη παρατήρηση για την περιεκτική και εξαιρετική έκθεση του κ. Bernard-Reymond, για την οποία πρόκειται να διεξαχθεί ψηφοφορία. Θα μπορέσουμε να ψηφίσουμε πολύ πιο γρήγορα αν αποσυρθούν κάποιες από τις τροπολογίες. Θα σας εξηγήσω γιατί πρόκειται για ένα αρκετά σημαντικό σημείο.
<P>
Είμαστε εδώ όλο το πρωί και ασχολούμαστε με ορισμένες εντελώς ασήμαντες τροπολογίες. Στην έκθεση Bernanrd-Reymond υπάρχουν 32 τροπολογίες που έχουν κατατεθεί από τον κ. Dupuis. Καμία από αυτές δεν κατατέθηκε στην επιτροπή. Ο εισηγητής δέχτηκε με γενναιοδωρία τις πέντε από αυτές. Μόνο οι δύο από αυτές σχετίζονται με όσα έχουν γίνει αφότου η έκθεση εξετάζεται από την επιτροπή. Καλώ ως εκ τούτου τον κ. Dupuis να αποσύρει όλες τις τροπολογίες του εκτός από τις δύο προαναφερθείσες. Αν το κάνει, θα μπορέσουμε να ασχοληθούμε με αυτή την έκθεση σε δύο λεπτά.

<SPEAKER ID=35 LANGUAGE="FR" NAME="Fοntaine">
Κύριε Πρόεδρε, σέβομαι πολύ την πρόταση της κ. Oomen-Ruijten, επισημαίνω, ωστόσο, πως δεν είναι 13.00 η ώρα. Θα μπορούσαμε, επομένως, να ψηφίσουμε επί της εκθέσεως του κ. Pierre Bernard-Reymond.
<P>
Ανάμικτες αντιδράσεις
<P>
Αντιλαμβάνομαι βέβαια πως είμαστε όλοι πολύ κουρασμένοι, αλλά δεν είναι 13.00 η ώρα και θα μπορούσαμε να ακολουθήσουμε την πρόταση του κ. McMillan-Scott και να ψηφίσουμε επί αυτής της τελευταίας έκθεσης.

<SPEAKER ID=36 NAME="Πρόεδρος">
Τίθεται σε ψηφοφορία η πρόταση να διακόψουμε τώρα τις ψηφοφορίες, προ της ψήφισης της έκθεσης του κ. Bernard -Reymond.
<P>
Το Σώμα εγκρίνει την πρόταση διακοπής των ψηφοφοριών

<SPEAKER ID=37 LANGUAGE="FR" NAME="Dell'Alba">
Κύριε Πρόεδρε, έχω ζητήσει τον λόγο εδώ και πέντε λεπτά, καταρχάς για να σας συγχαρώ για τον τρόπο με τον οποίο διεξήγατε την συνεδρίαση. Λαμβάνω γνώση του αποτελέσματος της ψηφοφορίας. Διερωτώμαι σχετικά με την πρόταση που έγινε από έναν βουλευτή αυτού του Σώματος, στην προκειμένη περίπτωση από τον κ. McMillan - Scott. Νόμιζα πως οι μέθοδοι αυτοί είναι ίδιον του λαϊκού Κοινοβουλίου της Κίνας. Διαπιστώνω, όμως, πως ακόμη και στο Κοινοβούλιο του Στρασβούργου και των Βρυξελλών, τολμά κανείς να κάνει παρόμοιες προτάσεις.

<SPEAKER ID=38 NAME="Friedrich">
Κύριε Πρόεδρε, ψήφισα υπέρ της έκθεσης Mulder, καθώς για πρώτη φορά σε λήψη απόφασης του Ευρωπαϊκού Κοινοβουλίου γίνεται επισήμως αναφορά στην αρχή της συγχρηματοδότησης. Το θεωρώ αυτό ως μεγάλη επιτυχία της πολιτικής μας, καθώς εμείς πάντοτε μιλούσαμε για την ανάγκη διαφύλαξης της αυτονομίας των περιφερειών και των εθνών, για το ότι μόνον ό, τι δεν μπορεί πλέον να ρυθμιστεί σε εθνικό επίπεδο πρέπει να ρυθμίζεται σε ευρωπαϊκό επίπεδο και ακριβώς αυτό ισχύει και στην περίπτωση της χρηματοδότησης της γεωργίας. Οι πόροι δεν πρέπει καταρχάς να ρέουν προς τις Βρυξέλλες και στη συνέχεια από τις Βρυξέλλες προς την αντίθετη κατεύθυνση. Βάσει της λογικής, μπορεί και πρέπει να ρυθμιστεί έτσι, ώστε ένα μέρος της αγροτικής χρηματοδότησης, το 25 % ή και το 50 %, να μπορεί να αναληφθεί από τις ίδιες τις περιφέρειες και τα εθνικά κράτη. Θα έχουμε έτσι και μεγαλύτερη πιθανότητα να αποφεύγουμε τις περιπτώσεις κακής διαχείρισης και απάτης, εφόσον τα χρήματα θα είναι υπό την ευθύνη των κρατών. Θεωρώ ότι τα παραπάνω αποτελούν μία ιδέα και μία απόφαση του Ευρωπαϊκού Κοινοβουλίου που εξασφαλίζουν το μέλλον και θα αποδώσουν καρπούς. Ως εκ τούτου ψήφισα υπέρ της έκθεσης Mulder, έχοντας ήσυχη την συνείδησή μου.

<SPEAKER ID=39 NAME="Andersson, Lφφw, Sandberg-Fries, Theorin και Wibe">
Η σουηδική σοσιαλδημοκρατική ομάδα συμφωνεί με τους γενικούς στόχους της γεωργικής και επισιτιστικής πολιτικής της ΕΕ. Πρώτον, η παραγωγή των γεωργικών εκμεταλλεύσεων και της βιομηχανίας τροφίμων πρέπει να είναι ανάλογη με τη ζήτηση των καταναλωτών. Δεύτερον, η παραγωγή πρέπει να είναι μακροπρόθεσμα βιώσιμη τόσο από οικολογική όσο και από οικονομική άποψη. Τρίτον, η ΕΕ πρέπει επίσης να συμβάλει στην παγκόσμια επισιτιστική ασφάλεια, υποστηρίζοντας, μεταξύ άλλων, αρχές ελεύθερων συναλλαγών και στο γεωργικό και επισιστιστικό τομέα. Ωστόσο, οι ελεύθερες συναλλαγές πρέπει να συμπληρωθούν με ενέργειες για την προστασία των καταναλωτών και των ζώων, το περιβάλλον και την περιφερειακή πολιτική.
<P>
Κατά τη γνώμη μας, πρέπει να εξαλειφθούν μακροπρόθεσμα οι περιορισμοί της παραγωγής και οι επιδοτήσεις στο πλαίσιο της αγοράς. Οι πιστώσεις που συνεπώς διατίθενται μπορούν να διεκολύνουν ενέργειες για την ικανοποίηση των αναγκών της περιφερειακής βιομηχανικής και εμπορικής ανάπτυξης, διαρθρωτικές ενέργειες, την ανάπτυξη της υπαίθρου και περιβαλλοντικές υπηρεσίες που μπορούν να προκύψουν από τη μεταρρύθμιση. Μακροπρόθεσμα, η γεωργία, όπως και άλλοι τομείς, πρέπει να λειτουργούν σύμφωνα με τις συνθήκες της αγοράς. Ωστόσο, για μια μεταβατική περίοδο, μπορεί να απαιτηθούν ενισχύσεις προσαρμογής που θα διευκολύνουν τη μετάβαση σε κοινωνικά αποδεκτές μορφές. Για σαφείς και ουσιώδεις περιβαλλοντικούς στόχους, στόχους ανάπτυξης της υπαίθρου και στόχους περιφερειακής βιομηχανικής και εμπορικής ανάπτυξης θα απαιτηθούν στοχοθετημένες δράσεις.
<P>
Είμαστε επίσης πεπεισμένοι, ότι η μείωση και μακροπρόθεσμα η εξάλειψη των ενισχύσεων της αγοράς, καθώς και η καλύτερη προσαρμογή της αγοράς μπορούν να συμβάλουν στη μείωση του κόστους που αντιπροσωπεύει η γεωργική πολιτική για την κοινωνία. Για την εκπλήρωση του στόχου αυτού, πρέπει να εγκριθούν ορισμένες προσωρινές επιπλέον δαπάνες στον προϋπολογισμό της ΕΚ, μακροπρόθεσμα, όμως, οι δαπάνες του προϋπολογισμού για την πολιτική αυτή πρέπει να μειωθούν. Πιστεύουμε ότι αυτό είναι σημαντικό, δεδομένου ότι θα διευκολύνει τη μελλοντική διεύρυνση της Ένωσης προς τα ανατολικά.

<SPEAKER ID=40 NAME="Blak, Iversen, Kirsten Jensen και Sindal">
Οι Δανοί σοσιαλδημοκράτες ψήφισαν σήμερα υπέρ της έκθεσης Mulder βασιζόμενοι στο σκεπτικό ότι στηρίζουμε ολόκληρο το σχέδιο διεύρυνσης, το οποίο θεωρούμε από τα σημαντικότερα βήματα που κάνει η Ευρωπαϊκή Ένωση στην εποχή μας. Πρέπει να είναι στόχος όλων των Ευρωπαίων να εξασφαλίσουν την ειρήνη και τη σταθερότητα στην ήπειρό μας. Παρ' όλα αυτά, ψηφίσαμε κατά των τροπολογιών για τη συγχρηματοδότηση, δεδομένου ότι θεωρούμε ότι αυτό θα σήμαινε επανεθνικοποίηση της γεωργικής πολιτικής.

<SPEAKER ID=41 NAME="Εφραιμίδης">
Μόνο κατ' ευφημισμό μπορούμε να μιλάμε πλέον για χρηματοδότηση της ΚΑΠ, όταν οι προτάσεις που συζητάμε αφορούν στην πραγματικότητα άγριες περικοπές των κονδυλίων που διατίθενται για την γεωργία, οδηγώντας στην εξόντωση των μικρομεσαίων, οικογενειακών εκμεταλλεύσεων, κυρίως στις νότιες περιοχές της Κοινότητας, με συνέπεια την δραστική μείωση του αριθμού των εκμεταλλεύσεων και του αριθμού των απασχολουμένων, εκτοξεύοντας στα ύψη τα ποσοστά ανεργίας στις αγροτικές περιοχές, αυξάνοντας επικίνδυνα τους ρυθμούς απερήμωσης της υπαίθρου.
<P>
Θέτοντας υπό αμφισβήτηση και υπό συνεχή μείωση το τμήμα του κοινοτικού προϋπολογισμού για την γεωργία, όπως συμβαίνει με τις προτάσεις της «Ατζέντα 2000» και τις προτάσεις για την αναθεώρηση της ΚΑΠ, στην πραγματικότητα -και χωρίς προσχήματα πλέον- αμφισβητείται και υπονομεύεται ο αποφασιστικός ρόλος που η γεωργία έπαιζε μέχρι σήμερα στον μεγαλύτερο αριθμό των περιφερειών της Ευρώπης, και ιδιαίτερα στον Νότο. Η Ευρωπαοκή «Ενωση συρρικνώνει συνεχώς το υπάρχον γεωργικό δυναμικό της, καθώς δεδηλωμένος πλέον στόχος της είναι η εξοικονόμηση πόρων και η προετοιμασία της ληστρικής επιχείρησης-διεύρυνσης προς τις χώρες της ΚΑΕ και για να μπορέσει το ευρωπαοκό μονοπωλιακό κεφάλαιο να ανταποκριθεί στο νέο καθεστώς του Παγκοσμίου Οργανισμού Εμπορίου -με την γνωστή υποτακτικότητα στις απαιτήσεις των ΗΠΑ-από το 2000 και μετά.
<P>
Διαφωνούμε με την άποψη του εισηγητή να μην εγγραφεί σε ξεχωριστή κατηγορία η προενταξιακή βοήθεια στις υπό ένταξη χώρες και να συμπεριλαμβάνεται μέσα στην κατευθυντήρια γραμμή η προενταξιακή βοήθεια στις χώρες αυτές, με στόχο να μειωθεί η επιβάρυνση του υπόλοιπου προϋπολογισμού. Η προενταξιακή βοήθεια θα πρέπει να είναι ξεχωριστή κατηγορία, εκτός κατευθυντήριας γραμμής, για να μην μειωθούν τα ήδη κρεουργημένα κονδύλια που διατίθενται για τη γεωργία στα κράτη μέλη από το τμήμα εγγυήσεων.
<P>
Με την υποχρεωτική συγχρηματοδότηση από τα κράτη μέλη των άμεσων ενισχύσεων, η πρόταση αυτή γίνεται προπομπός μιας κατάφορης και ανεπίτρεπτης επέμβασης στους εθνικούς προϋπολογισμούς των κρατών μελών, παρεισάγοντας όρους υποτέλειας. Κάτι τέτοιο αντιβαίνει όχι μόνο στις διατάξεις της Συνθήκης, αλλά προλειαίνει έμμεσα το έδαφος για ουσιαστική μεταφορά των υποχρεωτικών δαπανών προς τους εθνικούς προϋπολογισμούς -χωρίς γνώμη των εθνικών κοινοβουλίων- για πολιτικές και αποφάσεις που θα λαμβάνονται από το Διευθυντήριο της Ε.Ε. Με περισσή υποκρισία και δημαγωγία διαφημίζεται, στο όνομα ενός παράλογου, αντίθετου με κάθε έννοια αλληλεγγύης, δήθεν ορθολογισμού, μία ψευδεπίγραφη επανεθνικοποίηση, η οποία όμως θα αφορά αποκλειστικά και μόνο τι δαπάνες, ενώ η Κοινότητα θα συνεχίζει να έχει την αποκλειστική αρμοδιότητα διαμόρφωσης κάθε λεπτομέρειας της ΚΑΠ -ποσοστώσεις, επιδοτήσεις τιμών και εξαγωγών, δασμών κ.ά., χωρίς κανένα περιθώριο ελιγμού ή χάραξης γεωργικής πολιτικής από το ίδιο το κράτος μέλος.
<P>
Αυτή η πρόταση της Επιτροπής, κύριε Πρόεδρε, μας βρίσκει κατηγορηματικά αντίθετους και δεν υπάρχουν περιθώρια «καλύτερης διαχείρισής της». Υποχρέωσή μας είναι να αντιταχθούμε και να αποτρέψουμε μία τέτοια πολιτική, που βρίσκει αντιμέτωπους τους μικρομεσαίους αγρότες και καλλιεργητές.

<SPEAKER ID=42 NAME="Lindqvist">
Συμφωνώ με τις γενικές γραμμές του εγγράφου «Ατζέντα 2000». Η γεωργική πολιτική πρέπει να αλλάξει. Δεν πρέπει ωστόσο ποτέ η αλλαγή αυτή να πραγματοποιηθεί κατά τρόπο και με ρυθμό που να ζημιώνει τη γεωργία και να αυξάνει την ανεργία. Συνεπώς, θα ήταν δικαιολογημένη μια κάπως μικρότερη μείωση των τιμών.
<P>
Πρέπει να καταστεί δυνατή η χρησιμοποίηση περισσότερων καλλιεργειών και για μη επισιτιστικούς σκοπούς, για παράδειγμα ως καύσιμα ή για βιομηχανικούς σκοπούς. Πρέπει να αναπτυχθεί ένα ολοκληρωμένο πρόγραμμα για τη μετάβαση από τη βενζίνη σε φιλικά προς το περιβάλλον καύσιμα στην Ευρώπη. Πρέπει να καθοριστούν μέγιστες ενισχύσεις προς καταβολή σε κάθε μεμονωμένη γεωργική εκμετάλλευση. Πρέπει να προβλεφθούν πρόσθετες ενισχύσεις για τις περιφέρειες που έχουν πληγεί ιδιαίτερα σκληρά, ιδίως στη Βόρεια Ευρώπη, προκειμένου να καταστεί δυνατή η προστασία της γεωργίας σε ολόκληρη τη Σουηδία και τη Φιλανδία. Πρέπει να οριστούν εγγυήσεις ποιότητας για τη γεωργική παραγωγή και τα γεωργικά προϊόντα. Η βοήθεια πρέπει γενικά να στοχεύει σε περισσότερες περιβαλλοντικές ενισχύσεις.
<P>
Η χρηματοδοτική συμμετοχή των κρατών μελών πρέπει να ακολουθεί την ίδια λογική που ισχύει για τη βοήθεια από τα διαρθρωτικά ταμεία της ΕΕ. Εντούτοις, η χρηματοδοτική συμμετοχή πρέπει να διαφέρει ανάλογα με τη χώρα ή την περιφέρεια. Είναι εύλογο ότι πρέπει να καταβληθεί στους γεωργούς πλήρης αποζημίωση για την μεταβολή των τιμών, δεδομένου ότι η παγκόσμια αγορά μειώνει τις τιμές. Σε περίπτωση μη συμμόρφωσης με την ισχύουσα νομοθεσία για το περιβάλλον - και τη νομοθεσία για την προστασία των ζώων - πρέπει να διακόπτονται οι επιστροφές. Ωστόσο, για την παραγωγή περιβαλλοντικώς ποιοτικών τροφίμων, οι τροποποιήσεις των τιμών δεν πρέπει να είναι υπερβολικά μεγάλες ούτε να γίνουν πολύ γρήγορα.
<P>
Το παρόν σύστημα πρέπει να αναθεωρηθεί με κατεύθυνση προς περισσότερες αγορές και πληρωμές για την παραγωγή και να προβλεφθεί επίσης η σταδιακή αποκλιμάκωση της βοήθειας, όπως είχε αποφασίσει η Σουηδία λίγο πριν από την είσοδό της στην ΕΕ. Η βοήθεια πρέπει να εστιάζεται περισσότερο στην ανάπτυξη του περιβάλλοντος και του τοπίου. Αυτή είναι η επιθυμία πολλών γεωργών, καθώς και του ευρέος κοινού. Το μερίδιο της γεωργίας στον προϋπολογισμό της ΕΕ είναι πολύ σημαντικό για να καταστεί δυνατή η υλοποίηση της διεύρυνσης. Για τον λόγο αυτόν, πρέπει να πραγματοποιηθεί σε μεγαλύτερη χρονική περίοδο.

<SPEAKER ID=43 NAME="Titley">
Ψηφίζω σήμερα υπέρ αυτής της έκθεσης, αν και διατηρώ τις επιφυλάξεις μου επειδή τη θεωρώ πολύ συντηρητική. Μόνο μια ριζική μεταρρύθμιση της Κοινής Γεωργικής Πολιτικής θα φέρει αποτελέσματα. Η ΚΓΠ που είχε σχεδιαστεί για την Ευρώπη της δεκαετίας του ·50 δεν είναι πλέον κατάλληλη για μια Ευρώπη που μπαίνει στη νέα χιλιετηρίδα. Η ριζική μεταρρύθμιση θα αποβεί προς όφελος των καταναλωτών, των φορολογουμένων και της πλειοψηφίας των αγροτών.
<P>
Εδώ και πάρα πολύ καιρό, οι πολίτες της Βόρειας Δύσης, όπως και όλοι μας, πληρώνουν το τίμημα (κυριολεκτικά) της αποτυχίας της ΚΓΠ. Οι καταναλωτές πληρώνουν πάρα πολλά για τρόφιμα, οι φορολογούμενοι καταβάλλουν πολύ υψηλούς φόρους και οι μικρογεωργοί και οι αγρότες των ορεινών περιοχών που βρίσκονται σε δύσκολη θέση δεν έχουν λάβει την υποστήριξη που χρειάζονται. Πράγματι, είναι δύσκολο να διακρίνουμε ποιος έχει βγει ουσιαστικά κερδισμένος από την ΚΓΠ.
<P>
Η απάντηση φυσικά είναι οι μεγαλοαγρότες που υποστηρίζονται από τους φίλους τους του Συντηρητικού Κόμματος. Οι Συντηρητικοί ήταν ανέκαθεν όργανα των μεγαλογαιοκτημόνων. Τους υποστήριξαν κατά τη διάρκεια της κρίσης της σπογγώδους εγκεφαλοπάθειας των βοειδών ενώ οι Εργατικοί υποστήριξαν τους καταναλωτές. Συνεχίζουν να τους υποστηρίζουν όσον αφορά το κυνήγι της αλεπούς ενώ οι Εργατικοί - όπως και η πλειοψηφία των πολιτών - είναι υπέρ της απαγόρευσής του. Για μια ακόμη φορά, υπερασπιζόμενοι τη μεταρρύθμιση της ΚΓΠ, εναπόκειται στους Εργατικούς να προστατεύσουν τα συμφέροντα των απλών πολιτών.
<P>
επί της έκθεσης Graefe zu Baringdorf (A4-0480/98)
<SPEAKER ID=44 NAME="Blak, Iversen, Kirsten Jensen και Sindal">
Οι Δανοί σοσιαλδημοκράτες ψήφισαν σήμερα υπέρ της έκθεσης του Graefe zu Baringdorf για τα καθεστώτα άμεσης στήριξης. Θεωρούμε ότι είναι σημαντικό να μειωθούν οι παρεμβάσεις ως τμήμα της συνολικής μεταρρύθμισης της κοινής αγροτικής πολιτικής.
<P>
Η μεταρρύθμιση της κοινής αγροτικής πολιτικής αποτελεί προϋπόθεση για το σχέδιο διεύρυνσης, το οποίο θεωρούμε από τα σημαντικότερα βήματα που κάνει η Ευρωπαϊκή Ένωση στην εποχή μας. Πρέπει να είναι στόχος όλων των Ευρωπαίων να εξασφαλίσουν την ειρήνη και τη σταθερότητα στην ήπειρό μας. Ψηφίσαμε κατά των τροπολογιών για ειδικές ενισχύσεις για την καλλιέργεια ψυχανθών που προορίζονται για ζωοτροφές, διότι είναι καλά για το περιβάλλον. Δεν θεωρούμε ότι τα ψυχανθή που προορίζονται για ζωοτροφές είναι καλύτερα για το περιβάλλον από άλλους τύπους φυτών.

<SPEAKER ID=45 NAME="Barros Moura, Campos, Correia, Damiγo, Lage, Moniz και Torres Marques">
γραπτώς. (PT) Κατά την ψηφοφορία για τις δύο αυτές εκθέσεις ακολουθήσαμε τις κατευθύνσεις του ΕΣΚ, λαμβάνοντας υπόψη τις τροπολογίες και τις διευκρινίσεις που θεωρήσαμε προσήκουσες για την προάσπιση των συμφερόντων της πορτογαλικής γεωργίας και των Πορτογάλων αγροτών, στο πλαίσιο μίας ανανεωμένης και περισσότερο δίκαιης ευρωπαϊκής γεωργικής πολιτικής.
<P>
Παρ' όλο που θα μπορούσαμε να πούμε ότι, σε σύγκριση με τις αρχικές προτάσεις, και ειδικότερα αυτές της Επιτροπής, τα αποτελέσματα των ψηφοφοριών κινούνται προς την κατεύθυνση της καλύτερης εξυπηρέτησης των παραπάνω συμφερόντων, κρίναμε αναγκαίο να καταψηφίσουμε τη συνολική πρόταση στην τελική ψηφοφορία, διότι πιστεύουμε πως δεν έχει νόημα να λαμβάνουμε απόφάσεις οι οποίες αφορούν ή έχουν επιπτώσεις στη χρηματοδότηση της ΚΓΠ παρά μόνο στο πλαίσιο των συνολικότερων διαπραγματεύσεων, που βρίσκονται ακόμη υπό εξέλιξη, για τους ιδίους πόρους, τις δημοσιονομικές προοπτικές, τη χρηματοδότηση και το περιεχόμενο των πολιτικών που προωθούνται με πόρους των διαρθρωτικών ταμείων, καθώς και του συνόλου των πολιτικών της Ευρωπαϊκής Ένωσης.
<P>
Γι' άλλη μια φορά, λοιπόν, ανεξαρτήτως της υποστήριξής μας σε μία εκ βάθρων μεταρρύθμιση της ΚΓΠ, η ψήφος μας καθορίστηκε από το στόχο να μην περιοριστεί και να μην υπονομευθεί πρόωρα, λόγω της λήψης αποφάσεων για επιμέρους θέματα, η αναγκαία διαπραγματευτική ικανότητα που θα συνεισφέρει στην επίτευξη μίας ευνοϊκής για τα συμφέροντα της Πορτογαλίας τελικής έκβασης αυτών των δύσκολων διαπραγματεύσεων εφ' όλης της ύλης, που αναμένεται να οδηγήσουν σε μία ΕΕ περισσότερο αλληλέγγυα και χρηματοδοτούμενη με πιο ακριβοδίκαιο τρόπο.

<SPEAKER ID=46 NAME="Andersson, Lφφw, Sandberg-Fries, Theorin και Wibe">
Η σουηδική σοσιαλδημοκρατική ομάδα εκτιμά ότι είναι ορθό και εξαιρετικά σημαντικό να δοθεί μεγαλύτερη προτεραιότητα στην ανάπτυξη της υπαίθρου. Έχουμε ωστόσο κάποιες αμφιβολίες για το αν αυτό μπορεί να πραγματοποιηθεί μέσω μιας ηθελημένης μείωσης της παραγωγικότητας της γεωργίας. Θεωρούμε ότι θα ήταν προτιμότερο, για το σύνολο της αγροτικής οικονομίας, την απασχόληση και το περιβάλλον, η γεωργία να προσαρμοστεί στην αγορά και να είναι ανοικτή στον ανταγωνισμό.
<P>
επί της έκθεσης Garot (A4-0494/98)
<SPEAKER ID=47 NAME="Andersson, Lφφw, Sandberg-Fries, Theorin και Wibe">
Με αυτή την αιτιολόγηση ψήφου, θα θέλαμε να επισημάνουμε ότι, κατά την άποψη της σουηδικής σοσιαλδημοκρατικής ομάδας, τα ίδια τα κράτη μέλη πρέπει να αποφασίσουν εάν θα επιτρέψουν τις πριμοδοτήσεις για το 20 % των δαμαλίδων εντός του κατωφλίου θηλαζουσών αγελάδων, γεγονός που για τη Σουηδία συνεπάγεται ότι το κατώφλι για τους μόσχους πρέπει να επιστρέψει στο αρχικό. Το ίδιο ισχύει και για την αρχική ποσόστωση για τις θηλάζουσες αγελάδες. Διατηρούμε κάποιους φόβους για τις συνέπειες που μπορεί να έχει για το περιβάλλον η αύξηση της έντασης της παραγωγής, όπως προτείνει η Επιτροπή. Για να εξαλειφθούν αυτοί οι φόβοι, προτείνουμε να προηγηθούν μελέτες περιβαλλοντικών επιπτώσεων πριν η Επιτροπή υποβάλει σημαντικότερη και ριζικότερη πρόταση, σύμφωνα με τα συμπεράσματα του Συμβουλίου στο Κάρντιφ.

<SPEAKER ID=48 NAME="Blak, Iversen, Kirsten Jensen και Sindal">
Οι Δανοί σοσιαλδημοκράτες ψήφισαν σήμερα κατά της έκθεσης Garot για την οργάνωση αγοράς στον τομέα του βοείου κρέατος διότι η έκθεση διατηρεί τις παρεμβάσεις στον τομέα του βοείου κρέατος. Θεωρούμε ότι είναι σημαντικό να μειωθούν οι παρεμβάσεις ως τμήμα της συνολικής μεταρρύθμισης της κοινής αγροτικής πολιτικής. Η μεταρρύθμιση της κοινής αγροτικής πολιτικής αποτελεί προϋπόθεση για το σχέδιο διεύρυνσης, το οποίο θεωρούμε από τα σημαντικότερα βήματα που κάνει η Ευρωπαϊκή Ένωση στην εποχή μας. Πρέπει να είναι στόχος όλων των Ευρωπαίων να εξασφαλίσουν την ειρήνη και τη σταθερότητα στην ήπειρό μας. Στηρίζουμε την πρόταση που υπέβαλε η Επιτροπή και που αφορά το καθεστώς αγοράς για το βόειο κρέας.

<SPEAKER ID=49 NAME="Souchet">
Χθες, στην ολομέλεια, η Επιτροπή μάς παρουσίασε την πρότασή της σχετικά με τη γεωργία και το περιβάλλον, επιμένοντας δικαιολογημένα στην ανάγκη της Ευρώπης να έχει γεωργία που σέβεται το περιβάλλον.
<P>
Παρ' όλα αυτά, η πρόταση μεταρρύθμισης της ΚΟΑ βοείου κρέατος, που μας προτείνει πάλι η Επιτροπή, βρίσκεται σε πλήρη αντίθεση με αυτήν τη βούληση για την προώθηση μιας γεωργίας που σέβεται το περιβάλλον.
<P>
Στην ουσία, η Επιτροπή θέλει να καταργήσει τις ειδικές αντισταθμίσεις του πλέον φιλικού προς το περιβάλλον συστήματος παραγωγής που υπάρχει: της παραγωγής θηλαζουσών αγελάδων. Αντί να καταναλώνουν εισαγόμενες πρωτεΐνες, αυτές οι θηλάζουσες αγελάδες τρέφονται με χορτάρι και χρησιμοποιούν τους βοσκότοπους.
<P>
Αυτή η γεωργική παραγωγή, η οποία συναντάται κυρίως στις μειονεκτικές και στις ευαίσθητες οικολογικά περιοχές, θα οδηγηθεί στον αφανισμό εάν οι προτάσεις της Επιτροπής γίνουν αποδεκτές όπως είναι.
<P>
Η Ομάδα των Ανεξαρτήτων για την Ευρώπη των Εθνών, λοιπόν, κατέθεσε έναν ορισμένο αριθμό τροπολογιών, οι οποίες επιτρέπουν την αποκατάσταση αυτής της παραγωγής, η οποία ανταποκρίνεται σε μια ιδιαίτερη προσδοκία του καταναλωτή που αφορά τόσο την υγειονομική ασφάλεια όσο και τη χωροταξία. Η κατάργηση της παραγωγής αυτού του είδους ουσιαστικά θα καθιστούσε πιο ευαίσθητες τις περιοχές που έχουν ήδη πληγεί από έντονη απερήμωση.
<P>
Όσον αφορά τη μείωση των τιμών της τάξης του 30 %, είναι απαράδεκτη. Η διεθνής τιμή του βοείου κρέατος αντιστοιχεί στο ήμισυ της ευρωπαϊκής. Αυτή η μείωση της τάξης του 30 % δεν θα έχει επομένως κανένα αποτέλεσμα, επιφέροντας κάποια μερίδια αγοράς, αλλά αντίθετα θα καταστήσει ευαίσθητο τον τομέα βοείων κρεάτων και ταυτόχρονα θα προκαλέσει σημαντική μείωση των εισοδημάτων μιας κατηγορίας γεωργών, αυτής που έχει ήδη τα χαμηλότερα εισοδήματα.
<P>
Για να αντισταθμιστεί αυτή η πτώση των τιμών, η Επιτροπή, από την πλευρά της, προβλέπει μια μερική αντιστάθμιση με άμεσες ενισχύσεις. Ωστόσο, αυτές οι άμεσες ενισχύσεις, το γνωρίζουμε όλοι, θα αμφισβητηθούν από τους εταίρους μας στο πλαίσιο του ΠΟΕ (πχ GATT).
<P>
Εν κατακλείδι, αυτό που μας προτείνεται σήμερα, είναι μια σημαντική μείωση των τιμών του βοείου κρέατος, η οποία θα αντισταθμίζεται μόνο μερικώς, και από το 2003, θα μας διευκρινίσουν πως για να ανταποκριθούμε στις διεθνείς μας υποχρεώσεις, είναι απαραίτητο να μειώσουμε τις αντισταθμιστικές ενισχύσεις. Τελικά, οι μόνοι χαμένοι θα είναι οι κτηνοτρόφοι, που θα βλέπουν το εισόδημά τους να μειώνεται, εκτός και αν αυξήσουν την παραγωγή τους χρησιμοποιώντας αυξητικές ουσίες (τύπου ορμονών). Για μια ακόμη φορά, οι γεωργοί θα βρεθούν μπροστά σε ένα δίλημμα: είτε να εγκαταλείψουν τη δουλειά τους, είτε να χρησιμοποιήσουν τεχνολογίες ασύμβατες με μια ηθικώς υπεύθυνη συμπεριφορά.
<P>
Η Ομάδα μας θα καταψηφίσει την πρόταση της Επιτροπής εάν οι τροπολογίες που έχουμε καταθέσει δεν εγκριθούν και δεν γίνουν αποδεκτές από την Επιτροπή.

<SPEAKER ID=50 NAME="Van Dam">
Συμμεριζόμαστε την άποψη του εισηγητή ότι μία μείωση των εγγυημένων τιμών για το βόειο κρέας κατά 30 % είναι πάρα πολύ μεγάλη. Δυστυχώς, ενόψει της επικείμενης προσχώρησης των χωρών της Κεντρικής και της Ανατολικής Ευρώπης, μια κάποια μείωση είναι αναπόφευκτη. Στις χώρες αυτές, ένα μεγάλο ποσοστό του εισοδήματος των νοικοκυριών διατίθεται σε τρόφιμα, παρά τις συγκριτικά χαμηλές τιμές τους. Οι σημερινές τιμές εγγύησης της Ευρωπαϊκής Ένωσης θα ήταν καταστροφικές για τις χώρες αυτές και θα αποτελούσαν σοβαρό εμπόδιο για την προσχώρησή τους.
<P>
Θεωρούμε υπερβολική τη μείωση των τιμών εγγύησης στο επίπεδο της παγκόσμιας αγοράς. Πρέπει να διασφαλισθεί ότι οι κτηνοτρόφοι της Ευρωπαϊκής Ένωσης θα μπορούν να αποκομίζουν ένα επαρκές εισόδημα, γεγονός το οποίο αποτελεί άλλωστε την κεντρική ιδέα της ΚΓΠ. Γι' αυτό, η μείωση των τιμών εγγύησης πρέπει να συνοδευτεί από την αύξηση των εισοδηματικών αντισταθμίσεων, πράγμα αδύνατο εάν καταργηθεί η στήριξη των τιμών.
<P>
Στην πρόταση της Επιτροπής δεν δίδεται ιδιαίτερη προσοχή στο θέμα του περιορισμού της παραγωγής, όπως άλλωστε επισημαίνει ορθώς και ο εισηγητής. Η απόσυρση από την καλλιέργεια και η θέσπιση ποσοστώσεων είναι χρήσιμα μέτρα για τον περιορισμό των πλεονασμάτων, που επιφέρουν έντονα μειονεκτήματα για τις αναπτυσσόμενες χώρες. Όμως, ο περιορισμός της παραγωγής δεν πρέπει να οδηγήσει στην πρόκληση μιας τεχνητής έλλειψης, με αποτέλεσμα οι τιμές στην αγορά να υπερβούν τις τιμές εγγυήσεως.
<P>
επί της έκθεσης Goepel (A4-0446/98)
<SPEAKER ID=51 NAME="Andersson, Lφφw, Sandberg-Fries, Theorin και Wibe">
Η σοσιαλδημοκρατική ομάδα εκτιμά ότι το σύστημα γαλακτοκομικών ποσοστώσεων πρέπει να καταργηθεί το συντομότερο δυνατόν και το αργότερο μέχρι το 2006. Πιστεύουμε επίσης ότι θα ήταν λογικό, κατά τη μεταβατική περίοδο, να μειωθούν περαιτέρω οι ποσοστώσεις κατά 2 ποσοστιαίες μονάδες πέρα από το προτεινόμενο 2 %. Πιστεύουμε ότι η τιμή παρέμβασης για το βούτυρο και το αποκορυφωμένο γάλα σε σκόνη θα μειωθεί σε επίπεδο παγκόσμιας αγοράς, γεγονός που θα συνεπάγεται 30 % μείωση αντί του προτεινόμενου 15 %. Τέλος, πιστεύουμε ότι είναι πολύ σημαντικό να βασίζονται οι άμεσες επιστροφές στην παραχθείσα ποσότητα γάλακτος, δηλαδή στη γαλακτοκομική ποσόστωση, και σε τίποτα άλλο.

<SPEAKER ID=52 NAME="Blak, Iversen, Kirsten Jensen και Sindal">
Οι Δανοί σοσιαλδημοκράτες ψήφισαν σήμερα κατά της έκθεσης Goepel για το γάλα και τα γαλακτoκoμικά πρoϊόvτα διότι με την έκθεση θα μειωθεί μόνο κατά 10 % η παρέμβαση στην τιμή, ενώ η πρόταση της Επιτροπής στοχεύει στο 15 %. Θεωρούμε ότι είναι σημαντικό να μειωθούν οι παρεμβάσεις ως τμήμα της συνολικής μεταρρύθμισης της κοινής αγροτικής πολιτικής και στηρίζουμε τη μείωση κατά 30 %. Η μεταρρύθμιση της κοινής αγροτικής πολιτικής αποτελεί προϋπόθεση για το σχέδιο διεύρυνσης, το οποίο θεωρούμε από τα σημαντικότερα βήματα που κάνει η Ευρωπαϊκή Ένωση στην εποχή μας. Πρέπει να είναι στόχος όλων των Ευρωπαίων να εξασφαλίσουν την ειρήνη και τη σταθερότητα στην ήπειρό μας.

<SPEAKER ID=53 LANGUAGE="FR" NAME="Souchet">
 - (FR) Ενώ υπάρχει παγκόσμια αγορά σιτηρών, κρέατος και πρωτεϊνούχων προϊόντων, η Ομάδα μας θα ήθελε να υπενθυμίσει ότι δεν υπάρχει, ωστόσο, παγκόσμια αγορά γάλακτος, παρά μόνο γαλακτοκομικών προϊόντων. Από τη διαπίστωση αυτή προκύπτει η θέση της Ομάδας των Ανεξαρτήτων για την Ευρώπη των Εθνών, η οποία αντιτίθεται σε οποιαδήποτε μείωση της τιμής του γάλακτος.
<P>
Εξάλλου, περισσότερο από το 90 % της ευρωπαϊκής παραγωγής γάλακτος καταναλώνεται στην ευρωπαϊκή αγορά. Γιατί λοιπόν αρνείται η Επιτροπή το σύστημα της «διπλής τιμής», «διπλή ποσόστωση» που εφαρμόζεται σε ορισμένες χώρες, όπως ο Καναδάς. Αντί να διατηρήσει μια ευρωπαϊκή τιμή για το γάλα που καταναλώνεται στην ευρωπαϊκή αγορά και να προσδιορίσει, για δεδομένη ποσόστωση, μια προσαρμοσμένη τιμή η οποία θα επιτρέπει στις βιομηχανικές επιχειρήσεις και στους γαλακτοκομικούς συνεταιρισμούς να διαθέτουν στις αγορές τρίτων χωρών μεταποιημένα γαλακτοκομικά προϊόντα, και μάλιστα χωρίς επιστροφή, η Επιροπή προτιμά να μειώσει την τιμή του γάλακτος για το σύνολο της ευρωπαϊκής παραγωγής.
<P>
Η πτώση αυτή θα έχει ως μόνο αποτέλεσμα να ωθήσει τους παραγωγούς να αυξήσουν την παραγωγικότητά τους, είτε με την εντατικοποίηση είτε με τη μεγέθυνση των εκμεταλλεύσεων.
<P>
Κατά τη διάρκεια αυτής της κοινοβουλευτικής περιόδου, βιώσαμε το οδυνηρό πρόβλημα της ΣΕΒ. Γνωρίζουμε όλοι πως το πρόβλημα αυτό είχε συνδεθεί με τη διατροφή των γαλακτοπαραγωγών αγέλων. Επομένως, γιατί να προωθήσουμε και πάλι την εντατικοποίηση;
<P>
Όσο για τη μεγέθυνση των εκμεταλλεύσεων, ως αποτέλεσμα έχει την απερήμωση της υπαίθρου. Ήδη, από το 1992, περισσότεροι από δύο εκατομύρια γεωργοί στην Ευρωπαϊκή Ένωση έχασαν τη δουλειά τους. Επιθυμούμε λοιπόν την αύξηση της ανεργίας;
<P>
Η Ομάδα των Ανεξαρτήτων για την Ευρώπη των Εθνών θα καταψηφίσει την πρόταση της Επιτροπής, γιατί τίποτα, στον τομέα του γάλακτος, δεν δικαιολογεί μια μεταρρύθμιση της κοινής οργάνωσης αγοράς στον τομέα του γάλακτος και των γαλακτοκομικών προϊόντων.
<P>
επί της έκθεσης Fantuzzi (A4-0496/98)
<SPEAKER ID=54 NAME="Andersson, Lφφw, Sandberg-Fries, Theorin και Wibe">
Η σοσιαλδημοκρατική ομάδα δέχεται με ικανοποίηση την πρόταση της Επιτροπής που αποτελεί ένα βήμα προς τη σωστή κατεύθυνση. Οι καταναλωτές ωφελούνται από τη μείωση των τιμών των τροφίμων και αυξάνονται οι προοπτικές για εξαγωγές άνευ επιστροφών. Οι προτεινόμενες τροποποιήσεις είναι ιδιαίτερα σημαντικές στον τομέα των σιτηρών, δεδομένου ότι αποτελεί έναν ισχυρότατο και σημαντικότατο κλάδο στα πλαίσια της γεωργικής παραγωγής, καθώς και σημαντική πρώτη ύλη στα πλαίσια της ζωϊκής παραγωγής. Θεωρούμε ότι πρέπει να καταργηθούν οι ενισχύσεις για την ενσίρωση των σιτηρών. Ο λόγος είναι ότι στρεβλώνουν τον ανταγωνισμό αφού οι χώρες στο βόρειο τμήμα της Ένωσης, λόγω του κλίματος, δεν μπορούν να χρησιμοποιήσουν αυτές τις ενισχύσεις. Εάν για κάποιο λόγο δεν καταργηθούν, πρέπει οι πληγέντες γεωργοί των χωρών αυτών να αποζημιωθούν για τη μεταβολή των τιμών του γάλακτος και των μόσχων που έχουν συνδεθεί με τις συνεχείς ενισχύσεις ενσίρωσης.

<SPEAKER ID=55 NAME="Blak, Iversen, Kirsten Jensen και Sindal">
Οι Δανοί σοσιαλδημοκράτες ψήφισαν σήμερα υπέρ του πρώτου μέρους της έκθεσης Fantuzzi για τις καλλιέργειες και κατά του δεύτερου μέρους. Στηρίζουμε το πρώτο μέρος της έκθεσης, το οποίο στηρίζει την πρόταση της Επιτροπής για μείωση της τιμής παρέμβασης για τα σιτηρά κατά 30 %. Θεωρούμε ότι είναι σημαντικό να μειωθούν οι παρεμβάσεις ως τμήμα της συνολικής μεταρρύθμισης της κοινής αγροτικής πολιτικής.
<P>
Στηρίζουμε επίσης την πρόταση της Επιτροπής για ένα καθεστώς ενισχύσεων για ορισμένες καλλιέργειες και, δεδομένου ότι η πρόταση αυτή απορρίπτεται στο δεύτερο μέρος της έκθεσης, ψηφίζουμε κατά του δεύτερου μέρους της έκθεσης. Η πρόταση της Επιτροπής περιέχει υποχρεωτική παύση της καλλιέργειας των αρόσιμων γαιών και όρο οι άμεσες πληρωμές για τους ελαιούχους καρπούς και τους λιναρόσπορους να διατηρηθούν στα ίδια επίπεδα. Η μεταρρύθμιση της κοινής αγροτικής πολιτικής αποτελεί προϋπόθεση για το σχέδιο διεύρυνσης, το οποίο θεωρούμε από τα σημαντικότερα βήματα που κάνει η Ευρωπαϊκή Ένωση στην εποχή μας. Πρέπει να είναι στόχος όλων των Ευρωπαίων να εξασφαλίσουν την ειρήνη και τη σταθερότητα στην ήπειρό μας.

<SPEAKER ID=56 NAME="Souchet">
) Το σχέδιο μεταρρύθμισης της κοινής οργάνωσης αγοράς αροτραίων καλλιεργειών, όπως αυτό προτείνεται από την Επιτροπή, θα πρέπει να τροποποιηθεί σε βάθος για να μπορέσει η Ομάδα μας να το εγκρίνει.
<P>
Σχετικά με τα μη εδώδιμα γεωργικά προϊόντα, η Επιτροπή τήρησε στην πρότασή της σιγή ιχθύος. Η Ομάδα των Ανεξαρτήτων για την Ευρώπη των Εθνών το καταγγέλλει και επιθυμεί να υπενθυμίσει την προσήλωσή της σε αυτόν τον τομέα που ενδέχεται να οδηγήσει σε σημαντικές προόδους σχετικά με το περιβάλλον (ανανεώσιμες πηγές ενέργειας, βιολογικά καύσιμα...).
<P>
Όσον αφορά τα ελαιούχα και πρωτεϊνούχα φυτά, η πρόταση της Επιτροπής δεν λαμβάνει καθόλου υπόψη της το τεράστιο έλλειμμα της Ευρωπαϊκής Ένωσης σε πρωτεΐνες. Μετά την απαγόρευση χρησιμοποίησης κρεατάλευρων στον επισιτισμό των βοοειδών ως συνέπεια του προβλήματος της ΣΕΒ, το ποσοστό αυτάρκειας της Ευρωπαϊκής Ένωσης έπεσε από 20 % σε 10 %. Η Επιτροπή, αντί να προωθεί μια πολιτική ανάπτυξης των πρωτεϊνούχων καλλιεργειών, εμφανίζεται αντιθέτως να θέλει να καταστρέψει αυτόν τον κλάδο, προτείνοντας δραστική μείωση των αντισταθμιστικών ενισχύσεων σε αυτόν τον τομέα. Πέρα από την χρησιμότητα των πρωτεϊνούχων αυτών φυτών, προκειμένου να μειωθεί η εξάρτηση της Ευρωπαϊκής Ένωσης από τον εφοδιασμό, κυρίως από τις Ηνωμένες Πολιτείες και τη Βραζιλία, θα ήθελα να επισημάνω τη σημασία αυτής της παραγωγής από γεωπονικής απόψεως, γιατί αποτελεί ιδανική καλλιέργεια αμειψισπορίας για τους αγρότες.
<P>
Αλλη καλλιέργεια αμειψισπορίας, ο αραβόσιτος. Στον τομέα αυτό οι προτάσεις της Επιτροπής, ως έχουν, είναι απαράδεκτες. Ουσιαστικά, εάν εφαρμόζαμε την μεταρρύθμιση έτσι όπως μας προτείνεται, η ευρωπαϊκή παραγωγή αραβοσίτου θα μειωνόταν με δραματικό τρόπο. Ωστόσο, θα ήθελα να υπενθυμίσω πως η ποιότητα της αμειψισποράς δίνει τη δυνατότητα να αποφεύγεται, σε επίπεδο εδαφών η πολύ συχνή εναλλαγή σιτηρών επί σιτηρών. Όλοι οι αγρότες γνωρίζουν πως η έλλειψη αμειψισποράς μειώνει την ποιότητα των γαιών και τους υποχρεώνει να αυξάνουν τη χρήση λιπασμάτων και φυτοφαρμάκων.
<P>
Εν κατακλείδι, κύριε Πρόεδρε, είναι ανάγκη οι υπάλληλοι της Επιτροπής στις Βρυξέλλες, αντί να εκπονούν πολύπλοκες τεχνοκρατικές προτάσεις κλεισμένοι στα γραφεία τους, να κάνουν τον κόπο να γνωρίσουν λίγο καλύτερα τους γεωπονικούς περιορισμούς των γεωργών. Ορισμένες οδηγίες, ορισμένοι κανονισμοί, στόχο έχουν να προσανατολίσουν την ευρωπαϊκή γεωργία προς μια γεωργία η οποία θα σέβεται το περιβάλλον, η οποία θα χρησιμοποιεί λιγότερα λιπάσματα (οδηγία για το νιτρικό άλας), λιγότερα φυτοφάρμακα (οδηγία για τα «κατάλοιπα» και ευθύνη για τα προϊόντα διατροφής). Υπάρχει όμως πλήρης αντίφαση μεταξύ αυτών των θετικών κατευθύνσεων και της πρότασης για μεταρρύθμιση της ΚΟΑ αροτραίων καλλιεργειών η οποία μας εχει υποβληθεί.
<P>
Προκειμένου να αντισταθμίσει τα κενά και τις αδυναμίες της πρότασης της Επιτροπής, η Ομάδα μας κατέθεσε έναν ορισμένο αριθμό τροπολογιών οι οποίες, εάν δεν γίνουν αποδεκτές από τους Επιτρόπους, θα μας αναγκάσουν να καταψηφίσουμε αυτήν την πρόταση.
<P>
επί των εκθέσεων Mulder, Graefe zu Baringdorf, Garot, Goepel και Fantuzzi
<SPEAKER ID=57 NAME="Burenstam Linder, Carlsson, Stenmarck και Virgin">
Αποφασίσαμε να υποστηρίξουμε βασικά την πρόταση της Επιτροπής στην ψηφοφορία για τον τομέα της γεωργίας στην Ατζέντα 2000. Κατά τη γνώμη μας, οδηγεί σε αύξηση της ανταγωνιστικότητας της ευρωπαϊκής γεωργίας στη διεθνή αγορά, γεγονός που με τη σειρά του οδηγεί σε αύξηση της ευημερίας. Ακόμη και οι τιμές των τροφίμων για τους καταναλωτές θα είναι χαμηλότερες και θα αντισταθμίζουν καλύτερα τις αρχικά υψηλές δαπάνες του προϋπολογισμού. Μια μεταρρύθμιση σύμφωνα με την πρόταση της Επιτροπής θα διευκολύνει επίσης τη διεύρυνση της Ένωσης.

<SPEAKER ID=58 NAME="Cars">
Στις πολλές ψηφοφορίες επί των ενισχύσεων στη γεωργία, επιδίωξα, στο μέτρο του δυνατού, να ψηφίσω υπέρ της μείωσης των επιδοτήσεων και της μεγαλύτερης απελευθέρωσης του τομέα των τροφίμων.
<P>
Λαμβάνοντας υπόψη ορισμένες λογικές περιβαλλοντικές απαιτήσεις, στόχος της γεωργικής πολιτικής της ΕΕ πρέπει να είναι η πλήρης εξάλειψη του συστήματος επιδοτήσεων και επιπλέον οι γεωργοί και οι άλλοι παραγωγοί τροφίμων πρέπει να απολαύουν των ίδιων δικαιωμάτων με τους άλλους παραγωγούς και επιχειρηματίες εντός της Ένωσής μας.

<SPEAKER ID=59 NAME="Dybkjζr">
Επιθυμώ η αγροτική πολιτική να αλλάξει προς την κατεύθυνση ενός συστήματος που θα βασίζεται στις συνθήκες της αγοράς. Αυτός πρέπει να είναι ο στόχος της μεταρρύθμισης της κοινοτικής αγροτικής πολιτικής. Οι μεταρρυθμίσεις πρέπει εντούτοις να γίνουν με την αρμόζουσα προσοχή στα μεταβατικά καθεστώτα και στο περιβάλλον.

<SPEAKER ID=60 NAME="Eriksson, Sjφstedt και Svensson">
Στην τελική ψηφοφορία για την εν λόγω έκθεση, με συνέπεια ψηφίσαμε κατά για τους εξής κύριους λόγους:
<P>
Οι εκθέσεις αντανακλούν την απροθυμία της κοινοβουλευτικής πλειοψηφίας να αποδεχτεί τη σημαντική μεταρρύθμιση και μεταβολή των τιμών στην κοινή γεωργική πολιτική. Ιδίως οι εκθέσεις Garot, Fantuzzi και Goepel συγκρίνουν αυτή τη μεταρρυθμιστική προσπάθεια του Συμβουλίου και της Επιτροπής με καθαρό σαμποτάζ. Η πρόταση της Επιτροπής για τη μείωση των τιμών παρέμβασης, ως μέσο αναδιάρθρωσης, προκαλεί αντιθέσεις τόσο λόγω της απαίτησης πλήρους αντιστάθμισης μέσω άμεσων ενισχύσεων, όσο και λόγω της θέσπισης νέων ενισχύσεων ή άλλων παρεμβάσεων στην αγορά. Οι απαιτήσεις της κοινοβουλευτικής πλειοψηφίας περιορίζουν το πεδίο της ενεργού πολιτικής για την ανάπτυξη της υπαίθρου που πρέπει να διασφαλίζει εναλλακτικά μέσα συντήρησης για τις οικογένειες των γεωργών και τους υπόλοιπους χωρικούς.
<P>
Υποστηρίζουμε τη γενική προπάθεια της Επιτροπής για τη μεταρρύθμιση της γεωργικής πολιτικής και ιδίως τη σημασία που δίνεται σε μια γενικότερη πολιτική ανάπτυξης της υπαίθρου. Τασσόμαστε υπέρ της πρότασης για τη μείωση των παρεμβάσεων. Ωστόσο διατηρούμε κάποιες επιφυλάξεις ή επικρίσεις για ορισμένα συγκεκριμένα στοιχεία, λ.χ. τα λεγόμενα οριζόντια μέτρα, των οποίων οι ενδεχόμενες συνέπειες πρέπει να εξεταστούν ενδελεχέστερα. Ακόμη και η έλλειψη συνολικής περιγραφής των περιβαλλοντικών επιπτώσεων διαφόρων μεταρρυθμιστικών προτάσεων αποτελεί κενό που πρέπει να καλυφθεί. Είναι επίσης απαραίτητο να αντιμετωπιστεί, στις συνεχιζόμενες μεταρρυθμιστικές εργασίες, το θέμα των επιδοτήσεων κατά την εξαγωγή που αποτελεί καθεαυτό πρόβλημα αλλά έχει και αρνητικές συνέπειες για τη διεθνή επισιτιστική κατάσταση.
<P>
Γνωρίζουμε ότι μια μεγάλη μεταρρύθμιση πρέπει να πραγματοποιηθεί σταδιακά και να ληφθούν υπόψη οι κυριότεροι κοινωνικοί παράγοντες, ιδίως για τις πολυάριθμες μικρές εκμεταλλεύσεις που υπάρχουν σε μεγάλο αριθμό κρατών μελών. Είμαστε κατά της αχαλίνωτης ελευθερίας της πολιτικής της αγοράς στον τομέα της γεωργίας σύμφωνα με το πρότυπο της Νέας Ζηλανδίας. Μια τέτοια πολιτική θα συμβάλει περαιτέρω στην στρέβλωση της παγκόσμιας αγοράς και θα ζημιώσει τις συνθήκες παραγωγής τροφίμων στον τρίτο κόσμο. Η γεωργία είναι ένας κλάδος που λειτουργεί υπό ειδικές συνθήκες και στον οποίο δεν είναι εφαρμόσιμος ένας δογματικός οικονομισμός και μια φιλοσοφία της αγοράς.

<SPEAKER ID=61 NAME="Novo">
Με την παρούσα αιτιολόγηση ψήφου επιθυμούμε να αρθεί κάθε αμφιβολία όσον αφορά τη θέση μας σχετικά με τις προτάσεις που μόλις ενέκρινε η Ολομέλεια του Ευρωπαίκού Κοινοβουλίου. Κάποιες από τις τροπολογίες μας έχουν ενσωματωθεί. Μόνο που καθίσταται προφανές ότι οι εν λόγω τροπολογίες, αν και θετικές, δεν επιτυγχάνουν παρά μόνο τη μεταβολή επιμέρους πτυχών των κανονισμών, αφήνοντας άθικτο τόσο το ουσιαστικό τους περιεχόμενο όσο και τον γενικό τους προσανατολισμό.
<P>
Θα έπρεπε να εμποδίσουμε να καταλήξει να είναι η παρούσα μεταρρύθμιση απλώς και μόνο μία περαιτέρω εμβάθυνση της μεταρρύθμισης του 1992, απαλείφοντας τις διακρίσεις που αυτή η τελευταία εισήγαγε μεταξύ γεωργών, περιφερειών και παραγόμενων προϊόντων, διακρίσεις που ελάμβαναν όλο και μεγαλύτερες διαστάσεις και επέφεραν σοβαρότατες συνέπειες, οδηγώντας στη συρρίκνωση του αριθμού γεωργικών εκμεταλλεύσεων, στην εγκατάλειψη της υπαίθρου και στην πτώση του βιοτικού επιπέδου στις μικρές και μεσαίες εκμεταλλεύσεις και στις οικογενειακές γεωργικές εκμεταλλεύσεις.
<P>
Θα έπρεπε να αποτρέψουμε την υποταγή στον ΠΟΕ και να αρνηθούμε νέες μειώσεις των τιμών που θα επιφέρουν περαιτέρω μείωση των γεωργικών εισοδημάτων - στην Πορτογαλία τα εισοδήματα ήδη σημείωσαν πτώση κατά 13 % ετησίως στη διάρκεια των δύο τελευταίων χρόνων - δίχως ταυτόχρονα να υπάρχει πλήρης και ολοκληρωτική αντιστάθμιση.
<P>
Οφείλαμε να προχωρήσουμε σε ενέργειες με στόχο την ανακατανομή των χρηματοδοτήσεων ώστε να μειωθεί δραστικά η στήριξη που παρέχεται στους μεγάλους παραγωγούς, διοχετεύοντας ταυτόχρονα τις ενισχύσεις προς τις μικρές και μεσαίες γεωργικές εκμεταλλεύσεις. Θα έπρεπε να επιτύχουμε μία πραγματική διαβάθμιση, απορρίπτοντας, υπό αυτή την έννοια, την κοροϊδία που προσπαθεί να περάσει η Ευρωπαϊκή Επιτροπή.
<P>
Αυτός είναι ο λόγος για τον οποίο ψηφίσαμε κατά των προτάσεων που αναφέρονται στη μεταρρύθμιση των τομέων του κρέατος, του γάλακτος και των σιτηρών, καθώς και του κανονισμού περί οριζοντίων μέτρων. Σημειώνουμε επίσης, επειδή τη θεωρούμε ιδιαίτερα σημαντική, τη θέση της Σοσιαλιστικής Ομάδας, που αντιτίθεται στις αρχές που διέπουν μία γνήσια διαβάθμιση.
<P>
Επίσης καταψηφίσαμε την πρόταση κανονισμού που αφορά τη χρηματοδότηση της ΚΓΠ, λόγω του ότι εγκρίθηκε μία τροπολογία που υπέβαλε ο κ. Arlindo Cunha στους κόλπους της Επιτροπής Γεωργίας, με την οποία ανοίγει διάπλατα ο δρόμος για την έγκριση της πρότασης της Ευρωπαϊκής Επιτροπής σχετικά με τη συγχρηματοδότηση αυτής της κοινής πολιτικής. Από τη στιγμή που ο συγκεκριμένος Πορτογάλος βουλευτής άνοιξε αυτό το δρόμο, προφανώς καθίσταται πλέον ευκολότερη η επανεθνικοποίηση του κόστους της ΚΓΠ, ενώ θα επιδεινωθούν ακόμη περισσότερο οι διακρίσεις και θα ενταθούν οι αρνητικές συνέπειες για την εσωτερική συνοχή, θα αθετηθούν οι διατάξεις των ίδιων των Συνθηκών και τεθούν υπό αίρεση θεμελιώδεις αρχές της αληλεγγύης.

<SPEAKER ID=62 NAME="des Places">
Η Ευρωπαϊκή Επιτροπή φαίνεται ότι είναι σε τέτοιο βαθμό «χορτασμένη από γκάουτσο» - ένα εντομοκτόνο που θα μπορούσε να κάνει τις μέλισσες μας «τρελές» - ώστε έχει και η ίδια χάσει την αίσθηση του προσανατολισμού και συνεπώς την αίσθηση της σταθερότητας που πρέπει να χαρακτηρίζει ένα ευρωπαϊκό γεωργικό πρότυπο.
<P>
Για οποιοδήποτε παρατηρητή, το γεγονός αυτό καθίσταται προφανές όλο και πιο πολύ εάν κοιτάξει τις εκδοθείσες προτάσεις, τις αρνητικές απαντήσεις επί των τροπολογιών μας, τη διακριτικότητα με την οποία η Επιτροπή επιδιώκει τον στόχο της για αποσταθεροποίηση καλύπτοντάς τον με δημοσιονομική επιχειρηματολογία, στο πλαίσιο των κατευθυντήριων γραμμών οι οποίες επιτρέπουν την επιδίωξη και άλλων στόχων, όπως για παράδειγμα:
<P>
μεταρρύθμιση των διαρθρωτικών ταμείων για να επιτευχθεί έγκαιρα η διεύρυνση, και για να παρασχεθούν εγγυήσεις στους αμερικανούς εταίρους μας κατά την διαπραγμάτευση του ΠΟΕ;-διεξαγωγή ελέγχου, λήψη αποφάσεων, χωρίς να δίνεται αναφορά στα κράτη μέλη, ούτε καν στο Ευρωπαϊκό Κοινοβούλιο, αγγίζουν τα όρια της προβληματικής συμπεριφοράς;Είναι αλήθεια πως με την τελευταία πρόταση μομφής, «το χτύπημα πέρασε από τόσο κοντά» που λίγο έλλειψε η Επιτροπή να υποκύψει!...
<P>
Για να αποτραπεί η έκδοση μιας οικονομικά λογικής και υγιούς γνωμοδότησης του Ευρωπαϊκού Κοινοβουλίου, σχετικά με τις διαφορετικές ΚΟΑ και σχετικά με άλλες μεταρρυθμίσεις στο πλαίσιο της Ατζέντα 2000, ο πιο απλός τρόπος είναι να φανταστούμε ένα «μαμούθ γενετικά μεταλλαγμένο» που οι γεωργικές πολιτικές των κρατών μελών άφησαν ορφανό.
<P>
Το Συμβούλιο θα διαιτητεύσει! Εφόσον είναι ολοφάνερο πως το Ευρωπαϊκό Κοινοβούλιο, με τις δεδομένες κοινωνικές, οικονομικές, πολιτιστικές ανισότητες, δεν μπορεί να το κάνει μέσα από μια εκλογική διαδικασία.
<P>
Οδεύοντας από συμβιβασμό σε συμβιβασμό, με τη χορήγηση μιας επιταγής στους μεν, ενός φιλοδωρήματος στους δε, αντισταθμίσεων από εδώ και από κει, λιγότερων ή περισσότερων ανάλογα με τις παραγωγές, τους ανθρώπους, τις προσωπικές καταστάσεις, τις κλιματολογικές συνθήκες και τις πολιτικές, η Επιτροπή μειώνει με τη δράση της το κύρος της Ευρωπαϊκής Ένωσης, αν και τελικά, οι αγρότες, φύλακες και διευθετητές της χωροταξίας, θα είναι αυτοί οι οποίοι θα υποστούν τις συνέπειες.
<P>
Η Ομάδα μας, η Ομάδα των Ανεξαρτήτων για την Ευρώπη των Εθνών, δεν θα ψηφίσει αυτό το ψήφισμα νομοθετικού περιεχομένου, ελπίζοντας πως οι πρώτες ακτίνες του ήλιου της ερχόμενης άνοιξης θα δώσουν κάποια θετικά χρώματα στον φάκελο αυτό ο οποίος δεσμεύει το μέλλον της ευρωπαϊκής γεωργίας και ιδιαίτερα το μέλλον των νέων γεωργών.

<SPEAKER ID=63 NAME="Trizza">
Θεωρώ σωστή την κατεύθυνση της Ευρωπαϊκής Έπιτροπής να μην τροποποιήσει ριζικά το παλιό πρότυπο χρηματοδότησης της ΚΓΠ το οποίο, παρότι χρειάζεται διορθώσεις σε μερικά σημεία, αποτέλεσε ωστόσο ένα αποτελεσματικό και δραστικό μέσο στήριξης της ευρωπαϊκής γεωργίας.
<P>
Συμμερίζομαι την ανάγκη να συμπεριληφθούν οι παρεμβάσεις αγροτικής ανάπτυξης στο Τμήμα Εγγυήσεων του Ταμείου, με τρόπο ώστε να εξασφαλιστεί ο εκσυγχρονισμός και η διαφοροποίηση πέρα από τα προγράμματα του Στόχου 1, και τονίζω την σημασία της ένταξης του εν λόγω τμήματος στις δράσεις που στοχεύουν στην βελτίωση της ποιότητας των αγροτικών προϊόντων, επισιτιστικών και μη, με τελικό σκοπό να εξασφαλιστεί στους ευρωπαίους παραγωγούς μια επαρκής αποδοτικότητα του κεφαλαίου που έχουν επενδύσει.
<P>
Συμφωνώ επιπλέον με την ανάγκη να συμπεριληφθούν, στο πλαίσιο του τμήματος Προσανατολισμού, τα μέτρα για την γεωργική ανάπτυξη που προβλέπονται στα πλαίσια του Στόχου 1 και των κοινοτικών πρωτοβουλιών. Όσον αφορά την αρμοδιότητα ελέγχου του Κοινοβουλίου, πιστεύω στην ανάγκη να παρεμβαίνει η Ολομέλεια σε φάση εκκαθάρισης.
<P>
Συμμερίζομαι, επίσης, την ανάγκη να εξασφαλιστεί η εθνική συγχρηματοδότηση των μέτρων στήριξης στο εισόδημα των αγροτών, δίνοντας συνεπώς μέγιστη σημασία στην αρχή της επικουρικότητας των ενισχύσεων.
<P>
Αποδέχομαι, τέλος, την πρόταση της Επιτροπής, που στοχεύει στην θέσπιση ενός νέου καθεστώτος άμεσης στήριξης στους αγρότες, που προβλέπει την μείωσή της βάσει μιας κινητής κλίμακας παρέκβασης ανάλογα με τις θέσεις έντασης εργασίας και τις περιβαλλοντικές επιταγές, αλλά δεν πιστεύω ότι είναι σωστό να επιβληθεί ένα μέγιστο όριο παρέμβασης που να συνδέεται με τον σεβασμό των περιβαλλοντικών κανόνων.
<P>
Γενικά, θεωρώ σημαντικό η μεταρρύθμιση της ΚΓΠ στο πλαίσιο της Ατζέντα 2000 να γίνει έως την επόμενη άνοιξη και, πέραν του να προβλέπει μέτρα για την προστασία του καταναλωτή και τον προσανατολισμό στην αγορά στα πλαίσια μιας λογικής περιβαλλοντικής προστασίας, να εγγυάται και την προστασία των συμφερόντων των μικρών εκμεταλλεύσεων. Οι εκμεταλλεύσεις αυτές, πράγματι, λόγω του ότι αποτελούν ένα μεγάλο ποσοστό των κατά κύριο λόγο αγροτικών οικονομιών μερικών ευρωπαϊκών περιοχών - όπως είναι ο Νότος της Ιταλίας για παράδειγμα - πρέπει να μπορούν να υπολογίζουν σε αντισταθμιστικές ενισχύσεις στις μεγάλες δαπάνες που επιβάλλει η μεταρρύθμιση.
<P>
επί της σύστασης Liese (A4-0012/99)
<SPEAKER ID=64 NAME="Andersson, Lφφw, Sandberg-Fries, Theorin και Wibe">
Η κύρια θέση μας βασίζεται στο γεγονός ότι οι εκτεταμένες εκθέσεις - που πραγματοποιήθηκαν μεταξύ άλλων από την Επιτροπή - αποδεικνύουν ότι οι εμπορικές προτιμήσεις δεν λειτούργησαν ως πραγματική κινητήρια δύναμη. Θεωρούμε συνεπώς, σύμφωνα με την πρόταση του Συμβουλίου, ότι το πρωτόκολλο για τις μπανάνες πρέπει να εφαρμόζεται μόνο όσο ισχύει η σύμβαση.
<P>
Στην τροπολογία της επιτροπής γίνεται λόγος για «δίκαιο εμπόριο». Καταρχήν, διακείμεθα ευνοϊκά προς το «δίκαιο εμπόριο», ωστόσο πιστεύουμε ότι η συνδρομή δεν μπορεί να εστιάζεται μόνο στην παραγωγή αυτή. Κατά τη γνώμη μας, προτεραιότητα πρέπει αντίθετα να είναι το να οδηγήσει η βοήθεια σε διαφοροποίηση, δηλαδή μακριά από την εξάρτηση από την παραγωγή μπανάνας - η βοήθεια πρέπει να δίνεται μέσω του κράτους. Πιστεύουμε ότι είναι σημαντικό, για αυτούς τους λόγους, η τοπική ιδιοκτησία και η διαχείριση να εμπίπτουν στην αρμοδίοτητα της αποδέκτριας χώρας.
<P>
Ενόψει των προαναφερθέντων λόγων, δεν μπορούμε να υποστηρίξουμε τις τροπολογίες αριθ. 1, 2, 6, 7, 8, 9, 11, 12, 13, 15, 17 και 20 της επιτροπής.

<SPEAKER ID=65 NAME="Souchet">
Η Ομάδα των Ανεξαρτήτων για την Ευρώπη των Εθνών στήριξε την έκθεση του κ. Liese.
<P>
Πράγματι, το Σώμα μας πρέπει να στηρίξει όλες τις προσπάθειες της Ευρωπαϊκής Ένωσης και των κρατών μελών που σαν στόχο έχουν να βοηθήσουν τους εταίρους μας από τις χώρες της Αφρικής και της Καραϊβικής να αντιμετωπίσουν τις αρνητικές επιπτώσεις που επέφεραν στις οικονομίες τους οι τροποποιήσεις που θεσπίστηκαν στην ΚΟΑ στον τομέα της μπανάνας, κατόπιν των παρατηρήσεων που διατύπωσε ο Παγκόσμιος Οργανισμός Εμπορίου.
<P>
Ωστόσο, πρέπει να εκφράσουμε την απογοήτευσή μας για το γεγονός ότι στην έκθεσή του ο κ. Liese, ζητώντας να συμπεριληφθούν στο πρόγραμμα αυτό οι ενισχύσεις προσαρμογής των παραγωγών μπανάνας, μπαίνει στην λογική των αντιπάλων μας.
<P>
Βρισκόμαστε πράγματι στην παράδοξη θέση, μετά την τροποποίηση της κοινής οργάνωσης αγοράς της ΕΕ σύμφωνα με τις απαιτήσεις του πάνελ του ΠΟΕ, να πρέπει να υπερασπιστούμε τη συμμόρφωσή μας στους κανόνες ενώπιον ενός αντιπάλου, των Ηνωμένων Πολιτειών οι οποίες αρνούνται, εκ των προτέρων, να υποβληθούν σε οποιαδήποτε διαιτησία δεν συνάδει με τη μη-συμβατότητα αυτού του καθεστώτος.
<P>
Πέρα ακόμη και από τις υποχρεώσεις μας απέναντι στους αναπτυσσόμενους εταίρους μας, οι οποίες είναι εξίσου σημαντικές από πολιτική άποψη με αυτές που συνήψαμε στο πλαίσιο του ΠΟΕ, η σημερινή κρίση στον τομέα της μπανάνας αποκτά υποδειγματικό χαρακτήρα και η λύση της θα αποτελέσει δικαστικό προηγούμενο: είτε θα αποδειχθεί πως ο σεβασμός του δικαίου και των διεθνών δεσμεύσεων αποτελούν νόμιμες απαιτήσεις, είτε ότι το παγκοσμιοποιημένο εμπόριο, έτσι όπως το γνωρίζουμε σήμερα, δεν θα υπόκειται παρά μόνο σε έναν κανόνα, αυτόν της μονομέρειας, τον νόμο του πιο ισχυρού.
<P>
Γιατί το βασικό ζήτημα που θέτει αυτή η διαφορά είναι το ακόλουθο: ποιος είναι ο στόχος τον οποίο επιδιώκει η αμερικανική διοίκηση μέσω αυτής της πλειοδοσίας; Τι ωθεί μια χώρα η οποία δεν παράγει ούτε μία μπανάνα να παίρνει το ρίσκο να κηρύξει οικονομικό πόλεμο εναντίον της Ευρώπης, των κρατών της Καραϊβικής και ενός τμήματος της Αφρικής; Η παγκοσμιοποίηση αποτελεί λοιπόν για τις Ηνωμένες Πολιτείες, μια απλή μεταφορά του αμερικανικού δικαίου σε παγκόσμια κλίμακα;
<P>
Ο Επίτροπος κ. Brittan, παρουσιάζοντας προχθές ενώπιον της Επιτροπής Εξωτερικών Οικονομικών Σχέσεων τις διαφορετικές όψεις της διαφοράς στο θέμα της μπανάνας, απέδωσε την ευθύνη της κρίσης σε ορισμένες πολυεθνικές επιχειρήσεις, και ιδιαίτερα στην Chiquita. Η αιτιολόγηση δεν ήταν πλήρης. Στην πραγματικότητα η κρίση αυτή υποβάλλει σε σκληρή δοκιμασία το σύνολο του «διατλαντικού διαλόγου». Τίθεται το ζήτημα της χρησιμότητας του διατλαντικού διαλόγου και των συναντήσεων κορυφής. Το πραγματικό ερώτημα που τίθεται από την κρίση της μπανάνας είναι το εξής: Δεχόμαστε ναι ή όχι τον νόμο της μονομέρειας: Η καταστρατήγηση του ΠΟΕ μετά την καταστρατήγηση του ΠΟΕ;
<P>
επί της έκθεσης Kindermann (A4-0481/98)
<SPEAKER ID=66 NAME="Guinebertiθre">
Κύριε Πρόεδρε, ψήφισα κατά της έκθεσης Kindermann η οποία, αφενός, δεν αντιμετωπίζει με σοβαρότητα τους παραγωγούς αυγών και, αφετέρου, κάνει έκκληση στην ευαισθησία του κόσμου μεταμφιέζοντας μια οικονομική εκστρατεία με το ένδυμα των ευγενών αισθημάτων ως προς την ευημερία των ζώων. Οι ερευνητές που ειδικεύονται στις παραγωγές διατροφής ζώων, τους οποίους πήγα και συνάντησα στο πιο απομακρυσμένο σημείο της Βρετάνης, με διαβεβαίωσαν πως μια μελέτη σχετικά με την εφαρμογή των προτάσεων της αναθεωρημένης οδηγίας δεν επιτρέπει να τίθεται θέμα βελτίωσης της ευημερίας των ορνίθων.
<P>
Οι προσπάθειες για επικοινωνία που κατέβαλε μια ομάδα πίεσης μεταμφιέζοντας τους κοινοβουλευτικούς σε όρνιθες ωοπαραγωγής, τραβώντας τους φωτογραφίες, μοιράζοντας κλωβούς στα γραμματοκιβώτιά μας, είναι πράξεις απαράδεκτες σε ένα Κοινοβούλιο. Ποιος πληρώνει για όλα αυτά αν όχι αυτοί που έχουν συμφέρον να αποτύχει ο τομέας παραγωγής αυγών; Πού βρίσκεται, σε αυτήν την έκθεση, το ενδιαφέρον για την υγεία του καταναλωτή εφόσον θεωρείται προτιμότερο να γεννιούνται τα αυγά σε βρώμικες και γεμάτες σκόνη φωλιές, με την προϋπόθεση ότι οι όρνιθες θα είναι ευτυχισμένες;
<P>
Οι Ευρωπαίοι είναι σοκαρισμένοι βλέποντας πως η Ευρώπη ανησυχεί περισσότερο για την κατοικία των πουλερικών παρά για τη στέγαση εκείνων που είναι αναγκασμένοι να κοιμούνται κάτω από γέφυρες και οι οποίοι, πολύ συχνά, δεν έχουν παρά μόνο έναν υπνόσακο για να ζεσταθούν. Ας λογικευθούμε, ας σταματήσουμε να υποχωρούμε στις ομάδες πίεσης οι οποίες δεν έχουν λόγο ύπαρξης παρά μόνο από τα χρήματα που λαμβάνουν από τα κράτη ή από τις επιχειρήσεις για λογαριασμό των οποίων ενεργούν, κάνοντας αίσθηση με τις ενέργειές τους.

<SPEAKER ID=67 LANGUAGE="DA" NAME="Iversen">
Κύριε Πρόεδρε, όσον αφορά την έκθεση Kindermann για τις όρνιθες σε κλωβούς θέλω να πω ότι, από την πλευρά των Δανών σοσιαλδημοκρατών είμαστε υπέρ όλων όσων στοχεύουν στην κατάργηση των κλωβών. Είναι μάλιστα θερμή επιθυμία των καταναλωτών να υπάρχει ελεύθερη βοσκή ορνίθων σε διάφορες μορφές. Είμαι της άποψης ότι καθήκον μας είναι συμβάλουμε στον εκσυγχρονισμό της γεωργικής παραγωγής και όχι να τελματώσουμε στις παλιές μεθόδους παραγωγής που δεν λαμβάνουν υπόψη την ευημερία των ζώων. Το βήμα που κάνουμε σήμερα είναι κατ' εμέ μερική νίκη της θέσης που τίθεται υπέρ της κατάργησης των κλωβών. Η κατάργηση δεν είναι αρκετά γρήγορη κατά τη γνώμη μας, αλλά αποτελεί μερική νίκη το γεγονός ότι εγκρίθηκαν οι τροπολογίες σύμφωνα με τις οποίες θα καταργηθεί η εν λόγω μέθοδος παραγωγής κατά τη διάρκεια των επόμενων δέκα ετών. Ήταν θετικό βήμα κι ελπίζω επίσης ότι η Επιτροπή που μόλις έφυγε, καταλαβαίνει τη σημασία του· ελπίζω δε ότι το Συμβούλιο, στις διαπραγματεύσεις του, θα λάβει υπόψη τα όσα ψηφίστηκαν σήμερα στο Κοινοβούλιο.

<SPEAKER ID=68 LANGUAGE="EN" NAME="Elliott">
Κύριε Πρόεδρε, είμαι πάρα πολύ ικανοποιημένος που το Κοινοβούλιο ενέκρινε την έκθεση Kindermann και, κυρίως, επειδή εγκρίθηκαν επίσης οι τροπολογίες με τις οποίες ζητείται η καθολική κατάργηση του συστήματος εκτροφής σε κλωβοστοιχίες μέχρι το 2009. Ελπίζω ότι η Επιτροπή και το Συμβούλιο θα ενστερνιστούν την άποψη του Κοινοβουλίου πάνω σε αυτό το θέμα. Οι απόψεις μου είναι εκ διαμέτρου αντίθετες με τις απόψεις της κ. Guinebertiθre. Φυσικά και ανησυχώ για τους άστεγους, αλλά το ενδιαφέρον για την ευημερία των ζώων είναι αλληλένδετο με το ενδιαφέρον για την ευημερία των πολιτών.
<P>
Πρόκειται για ένα πολύ σημαντικό βήμα προόδου. Είναι κάτι που η Διακομματική Ομάδα του Κοινοβουλίου για την προστασία των ζώων, της οποίας έχω την τιμή να είμαι πρόεδρος επί του παρόντος, έχει ζητήσει εδώ και πολύ καιρό. Πρέπει να φροντίσουμε ώστε να πάψουν να έχουν οι παραγωγοί κυρίαρχη θέση στην κοινωνία μας και να διασφαλίσουμε ότι θα λαμβάνονται πολύ περισσότερο υπόψη όλα όσα απασχολούν τους καταναλωτές και τους απλούς ανθρώπους. Η συντριπτική πλειοψηφία των πολιτών καταδικάζουν την εντατική κτηνοτροφία και το σύστημα της εκτροφής σε κλωβοστοιχίες. Το γεγονός ότι αγοράζονται όλο και περισσότερα αυγά από όρνιθες ελεύθερης βοσκής, καθώς επίσης ότι όλο και περισσότεροι έμποροι λιανικής πώλησης προσανατολίζονται τώρα προς την πώληση αυτών των αυγών δείχνει την ανησυχία των πολιτών σε πολλές χώρες της Ευρωπαϊκής Ένωσης. Ας ελπίσουμε ότι θα έχουμε πολύ περισσότερα παραδείγματα αυτού του σημαντικού βήματος προόδου.

<SPEAKER ID=69 NAME="Andersson, Lφφw, Sandberg-Fries, Theorin και Wibe">
Θα θέλαμε να ευχαριστήσουμε τον εισηγητή για την εξαιρετική εργασία του σε σχέση με μια τόσο σημαντική έκθεση. Η κατάσταση των ορνίθων ωοπαραγωγής στα διάφορα συστήματα εκτροφής έχει επιδεινωθεί από άποψη προστασίας των ζώων. Για τον λόγο αυτόν, είναι ευπρόσδεκτη η πρόταση της Επιτροπής. Όταν ενισχύεται η προστασία των ζώων, είναι ουσιώδες να οργανώνεται το σύστημα εκτροφής σύμφωνα με επιστημονικά ικανοποιητικές απαιτήσεις, ούτως ώστε να μην εμποδίζεται η φυσική συμπεριφορά των ζώων. Παράλληλα, το σύστημα πρέπει να διαφορφώνεται με σαφείς και αυστηρότερες απαιτήσεις εργασίας για τους εργαζόμενους σε αυτές τις εγκαταστάσεις. Χαιρετίζουμε την πρόταση της επιτροπής για ενίσχυση των πτυχών προστασίας των ζώων, αλλά θεωρούμε ότι δεν είναι δικαιολογημένη η καθυστέρηση της υλοποίησης της οδηγίας.

<SPEAKER ID=70 NAME="Blak, Kirsten Jensen και Sindal">
Οι Δανοί σοσιαλδημοκράτες ψήφισαν σήμερα κατά της έκθεσης Kindermann για την προστασία των ορνίθων ωοπαραγωγής πoυ εκτρέφovται στα διάφoρα συστήματα oρvιθoτρoφίας. Στηρίζουμε ένα μέρος των τροπολογιών, δεδομένου ότι προωθούν βελτιώσεις στον τομέα, ωστόσο ψηφίζουμε κατά της έκθεσης στο σύνολό της. Η ψήφος μας βασίζεται στην άποψη ότι τα αποτελέσματα παρ' όλα αυτά δεν είναι αρκετά καλά. Η έκθεση περιέχει υπερβολικά πολλές εξαιρέσεις και οι χρονικές προθεσμίες για τις βελτιώσεις τοποθετούνται στο απώτερο μέλλον.
<P>
Θεωρούμε ότι, μακροπρόθεσμα πρέπει να αλλάξουμε την παραγωγή, υιοθετώντας άλλες μεθόδους παραγωγής που λαμβάνουν υπόψη το περιβάλλον και την ευημερία των ζώων. Σε γενικές γραμμές η έκθεση δεν περιέχει αρκετές βελτιώσεις κι ως εκ τούτου δεν την υπερψηφίζουμε.

<SPEAKER ID=71 NAME="Titley">
Υπερψηφίζω σήμερα αυτό το ψήφισμα. Είμαι ένθερμος υποστηρικτής της προστασίας των ζώων και έχω λάβει πολλές επιστολές από ψηφοφόρους μου για αυτό το θέμα. Αυτό το ψήφισμα δεν είναι παρά ένα πρώτο βήμα προς την οριστική κατάργηση την εκτροφής ορνίθων σε κλωβοστοιχίες σε ολόκληρη την Ευρωπαϊκή Ένωση.
<P>
Η εκτροφή ορνίθων σε κλωβοστοιχίες είναι αναμφισβήτητα αποτρόπαιη. Οι όρνιθες, μερικές φορές τέσσερις ή πέντε μαζί, περνούν συνήθως ολόκληρη τη ζωή τους σε κλωβοστοιχίες. Οι κλωβοί είναι τόσο μικροί που οι όρνιθες δεν μπορούν ούτε να τεντώσουν τα φτερά τους. Εξάλλου, η εκτροφή ορνίθων σε κλωβοστοιχίες είναι περιττή. Οι βρετανοί καταναλωτές μπορούν και είναι πρόθυμοι να αγοράζουν αυγά από όρνιθες ελεύθερης βοσκής. Θα προτιμούσαν να πληρώνουν κάτι παραπάνω για τα αυγά παρά να υποστηρίζουν απάνθρωπες μεθόδους εκτροφής.
<P>
Η Εργατική κυβέρνηση της Βρετανίας δείχνει το δρόμο. Έχουμε εξαγγείλει την πρόθεσή μας να καταργήσουμε σταδιακά την εκτροφή ορνίθων σε κλωβοστοιχίες στο Ηνωμένο Βασίλειο. Αυτό έρχεται σε έντονη αντίθεση με την άστοργη στάση των προκατόχων μας του Συντηρητικού Κόμματος που βάζουν πάντα τον πλούτο πάνω από την ευημερία, ανεξαρτήτως αν πρόκειται για όρνιθες ή για ανθρώπους.
<P>
Ωστόσο, προκειμένου να είναι αποτελεσματική η απαγόρευση θα πρέπει να εφαρμοστεί σε όλες τις χώρες της Ευρωπαϊκής Ένωσης. Οι εκτροφείς ορνίθων σε κλωβοστοιχίες δεν θα πρέπει να έχουν τη δυνατότητα να επιδίδονται σε αυτό το αποτρόπαιο εμπόριο σε άλλες χώρες της Ευρώπης. Για τη Βρετανία, που είναι γνωστή για την αγάπη της προς τα ζώα, όσο σύντομα και να εφαρμοστεί μια τέτοια κατάργηση δεν είναι αρκετό.
<P>
επί της έκθεσης Hermange (A4-0004/99)
<SPEAKER ID=72 NAME="Bιbιar">
Στο τέλος του 20ου αιώνα, η οικογένεια μπορεί ακόμη να παίζει σημαντικό ρόλο στις ευρωπαϊκές κοινωνίες; Οι συζητήσεις που συνταράσσουν συχνά τα εθνικά μας κοινοβούλια, τα περιφερειακά μας όργανα και τα μέσα μαζικής επικοινωνίας δεν αφήνουν καμιά αμφιβολία. Οι κοινωνιολόγοι και οι δημογράφοι, ομόφωνα όλοι αναγνωρίζουν πως η οικογένεια είναι αυτή που προσδίδει συνοχή σε ένα κοινωνικό σύστημα. Χωρίς το οικογενειακό κύτταρο, καμιά κοινωνία δεν θα μπορούσε να λειτουργήσει. Εάν, συνολικά, αποδεχόμαστε αυτήν τη διαπίστωση, θα πρέπει επίσης να αναγνωρίσουμε πως είναι ζωτικής σημασίας για τα εθνικά μας κράτη να προβληματιστούν σχετικά με τον ρόλο της οικογένειας όσον αφορά τη δημογραφική γήρανση.
<P>
Ποιος ξέρει να μάχεται κατά της περιθωριοποίησης και της απομόνωσης καλύτερα από την οικογένεια; Ποιος πρώτος εκπαιδεύει τα παιδιά; Ποιος φροντίζει περισσότερο τα ηλικιωμένα και ανάπηρα μέλη της οικογένειας; Ποιος διασφαλίζει την αλληλεγγύη μεταξύ των γενεών; Εάν η απάντηση είναι περίπου όμοια και στις δεκαπέντε χώρες της Ευρωπαϊκής Ένωσης, ωστόσο η στήριξη ενός εκάστου των κρατών διαφέρει σημαντικά. Οι οικογενειακές πολιτικές είναι εξαιρετικά ανομοιογενείς και, δεδομένου ότι δεν υπάρχει κοινοτική αρμοδιότητα στον τομέα της οικογενειακής πολιτικής νομικά και νομοθετικά αναγνωρισμένη, καμιά προσπάθεια σύγκλισης δεν έχει σημειωθεί ως τώρα.
<P>
Λαμβάνοντας υπόψη το πως έχει διαμορφωθεί η κατάσταση, η Ευρωπαϊκή Ένωση οφείλει να δράσει μέσα από τα ίδια τα όργανά της και μαζί με τις κυβερνήσεις των κρατών μελών, προκειμένου να προβάλει αυτά τα επιχειρήματα: χωρίς ενεργό στήριξη στην οικογένεια δεν μπορεί να υπάρξει ισορροπημένη κοινωνία.
<P>
Η οικογενειακή πολιτική αξίζει να στηρίζεται από μια συνολική δράση, η οποία θα θέτει το παιδί στην καρδιά της κοινωνίας. Μια οικογενειακή πολιτική δεν μπορεί να περιορίζεται μόνο στην καταβολή επιδομάτων και παροχών, αλλά οφείλει να συμπεριλαμβάνει το ζήτημα της κατοικίας, της χωροθέτησης χώρων αναψυχής, των υποδομών υποδοχής της πρώτης παιδικής ηλικίας, της περισχολικής στήριξης...
<P>
Παρά τις προόδους των διεθνών οργάνων, η παιδική ηλικία χρήζει αυξημένης προστασίας. Ακόμη και σε αυτό το θέμα, οι οικογενειακές δομές μπορούν να διαδραματίσουν έναν καθοριστικό ρόλο πολεμώντας εναντίον της παιδικής φτώχειας, της παιδικής εργασίας, της παιδικής πορνείας, των βιαιοτήτων ή της παιδεραστίας.
<P>
Εγκρίνω λοιπόν την έκθεση Hermange και τις διατάξεις της, γιατί συνιστούν την έκφραση μιας πραγματικής βούλησης για συγκεκριμένη δράση και όχι μόνο έναν κατάλογο γεναιόδωρων ιδεών. Σαν παράδειγμα αναφέρω τα πολύ συγκεκριμένα μέτρα που αποσκοπούν στην οικογενειακή εκτίμηση κάθε ευρωπαϊκού μέτρου. Το Ευρωπαϊκό Κοινοβούλιο καλείται να παίξει πλήρως τον ρόλο του στα πλαίσια τέτοιων σχεδίων.

<SPEAKER ID=73 NAME="Buffetaut">
Εγκατάλειψη του σχολείου, εφηβική εγκληματικότητα αυξανόμενη με αριθμητική πρόοδο, αδυναμία ένταξης στην κοινωνία, τοξικομανία, περιθωριοποίηση; η απαρίθμηση των καταστροφικών επιπτώσεων από την υποχώρηση της οικογενειακής αλληλεγγύης δεν έχει τέλος.
<P>
Η αντιστροφή των ηλικιακών πυραμίδων, τα απειλούμενα συνταξιοδοτικά συστήματα, η κοινωνική προστασία που βρίσκεται σε κίνδυνο, η ιδιαιτέρως ανησυχητική μείωση του ενεργού πληθυσμού, περιέχονται στον μακρύ κατάλογο των διαπιστώσεων σχετικά με τις καταστροφικές συνέπειες της κατάρρευσης της γεννητικότητας.
<P>
Ωστόσο, οι μεγάλοι γκουρού της πολιτικά ορθής σκέψης δεν σταματούν να βάλλουν κατά της οικόγενειας, ιδιαίτερα όταν βασίζεται σε γάμο. Φτάνοντας στα όρια της ασυναρτησίας, οι ίδιοι παραπονιούνται για τις συνέπειες της ιδεολογικής τους μανίας.
<P>
Παρόλα αυτά είναι σαφές πως η οικογένεια, ακόμη και αν η δομή της οικογένειας έχει εξελιχθεί με το πέρασμα του χρόνου, ανέκαθεν αποτελούσε τον φυσικό τόπο υποδοχής των παιδιών, ολοκλήρωσης των ατόμων, αλληλεγγύης μεταξύ των γενεών, εκπαίδευσης των νέων, και το ενέχυρο του μέλλοντος και της σταθερότητας της κοινωνίας.
<P>
Η έκθεση της κ. Hermange περιέχει εξαιρετικά πράγματα, όπως παραδείγματος χάριν την πρόταση να συνοδεύονται όλες οι κοινοτικές πράξεις από δελτίο οικογενειακής επίπτωσης, και δεν μπορούμε παρά να εγκρίνουμε το γεγονός ότι ζητά από τα κράτη μέλη να διαμορφώσουν «ειδικές πολιτικές για την οικογένεια που θα προστατεύουν και θα στηρίζουν οικονομικά την οικογένεια στην εκπαιδευτική και κοινωνική αποστολή της, καθώς και την αλληλεγγύη μεταξύ των γενεών.».
<P>
Πάντως, στο βαθμό που η οικογενειακή πολιτική δεν ανήκει στην αρμοδιότητα της Ευρωπαϊκής Ένωσης, δικαίως αναρωτιέται κανείς σχετικά με την πρόταση να δημιουργηθεί στους κόλπους της Επιτροπής μια «σαφώς προσδιορισμένη μονάδα». Ο καθένας που γνωρίζει την τάση αυτού του εξαίρετου οργάνου να διευρύνει ασταμάτητα τις αρμοδιότητές του, δικαίως θα ανησυχήσει μήπως πρόκειται για μια παρέκκλιση που θα έρχεται σε αντίθεση με την αρχή της επικουρικότητας.
<P>
Τελειώνοντας, επιτρέψτε μου να εκφράσω τη λύπη μου για το γεγονός ότι η εισηγήτρια αποφάνθηκε αρνητικά για όλες τις τροπολογίες που κατέθεσε η Ομάδα μας για λόγους που καμία σχέση δεν έχουν με την ουσία, αλλά απλά και μόνο προκειμένου να διατηρηθεί ένας συμβιβασμός που πέρασε με την Ομάδα του Ευρωπαϊκού Σοσιαλιστικού Κόμματος.

<SPEAKER ID=74 NAME="Bonde, Krarup και Sandbζk">
Απείχαμε από την ψηφοφορία επί της έκθεσης Hermange. Συμμεριζόμαστε πλήρως την άποψη ότι η οικογενειακή πολιτική είναι ευθύνη και αρμοδιότητα των κρατών μελών, άρα η ΕΕ δεν πρέπει να εμπλέκεται. Ως εκ τούτου, δεν μπορούμε να στηρίξουμε τα τμήματα της έκθεσης που αφορούν την Ευρωπόλ και την ευθύνη της Επιτροπής για διάφορες πρωτοβουλίες, στο πλαίσιο των πολιτικών των κρατών μελών, καθώς και τις σκέψεις που αφορούν τον ευρωπαϊκό νομικό τομέα. Είμαστε πεπεισμένοι ότι τα παιδιά πρέπει να προστατεύονται από τη βία, ότι πρέπει να εντάσσονται στην κοινωνία και να έχουν τις κατάλληλες υπηρεσίες στον εκπαιδευτικό, στον κοινωνικό τομέα κ.ο.κ., αλλά ότι αυτό είναι και πρέπει να παραμείνει ευθύνη των κρατών μελών.

<SPEAKER ID=75 NAME="Cars">
Στην τελική ψηφοφορία επί της εν λόγω έκθεσης, ψήφισα κατά του συνόλου της έκθεσης, επειδή πιστεύω ότι η οικογενειακή πολιτική, συμπεριλαμβανομένης της προστασίας των οικογενειών και των παιδιών, πρέπει να παραμείνει εθνική υπόθεση και να μην εξετάζεται ούτε να αποφασίζεται σε επίπεδο ΕΕ.

<SPEAKER ID=76 NAME="Deprez">
Στις ευρωπαϊκές μας κοινωνίες, οι οποίες γνωρίζουν ποικίλες θεμελιώδεις αλλαγές ταυτόχρονα, η εκπαίδευση, η προστασία και η ευημερία των παιδιών πρέπει να είναι στο επίκεντρο του προβληματισμού μας. Ακόμη και στους κόλπους της Ευρωπαϊκής Ένωσης, τα παιδιά που πλήττονται από τη φτώχεια ή που πέφτουν θύματα εκμετάλλευσης ή κακομεταχείρισης είναι τόσο πολλά, ώστε διακρίνει κανείς τα συμπτώματα ενός σοβαρού κακού που διαβρώνει την κοινωνία και που συνεπώς χρήζει πολιτικής παρέμβασης.
<P>
Συνηγορώντας με την εισηγήτριά μας, νομίζω πως είναι απαραίτητο κάθε επίπεδο εξουσίας να διαθέσει, στα πλαίσια του σεβασμού της αρχής της επικουρικότητας, μια σημαντική θέση στις πολιτικές υποδοχής και στήριξης του παιδιού.
<P>
Από την άποψη αυτή θα ήταν πράγματι χρήσιμο η Επιτροπή να επιχειρήσει έναν προβληματισμό εις βάθος για τις πολιτικές που θα πρέπει να ακολουθηθούν στα διάφορα κλιμάκια εξουσίας, προκειμένου να εξασφαλίσει για τα παιδιά τις προϋποθέσεις μιας όσο το δυνατόν πιο αρμονικής ανάπτυξης.
<P>
Ο προβληματισμός αυτός θα πρέπει να είναι φιλόδοξος και να περικλείει ένα ευρύ πεδίο δράσης, που θα καλύπτει τις οικονομικές, κοινωνικές και τις πολιτιστικές διαστάσεις του προβλήματος.
<P>
Στηρίζω ανεπιφύλακτα τις προτάσεις που περιέχονται στο ψήφισμα που μας προτάθηκε. Θεωρώ μάλιστα πως, στο μέτρο που το αφορά, κάθε επίπεδο εξουσίας πρέπει να χρησιμοποιεί όλα τα μέσα για να διορθώσει οτιδήποτε άδικο ή ιδιαιτέρως σκληρό έχει επιφέρει η οικονομική, κοινωνική και πολιτιστική πραγματικότητα στο παιδί.
<P>
Πρέπει, ωστόσο, να τολμήσουμε να επισημάνουμε πως καμιά πολιτική δεν θα μπορέσει ποτέ να αντικαταστήσει την αρμονία και τον αληθινό διάλογο μεταξύ των γονέων. Και αυτό, είτε ζουν κάτω από την ίδια στέγη είτε όχι.
<P>
Οι πολιτικοί ιθύνοντες πρέπει να τολμήσουν να υπενθυμίσουν στους γονείς πως, όποια και αν είναι η κοινωνική τους κατάσταση και η κατάσταση των προσωπικών τους σχέσεων, από τη στιγμή που τεκνοποιούν αναλαμβάνουν την υποχρέωση να διατηρήσουν μεταξύ τους τον ελάχιστο διάλογο χωρίς τον οποίο τα παιδιά τους αφήνονται στην τύχη τους.

<SPEAKER ID=77 NAME="Eriksson, Sjφstedt και Svensson">
Υποστηρίζουμε το μεγαλύτερο μέρος των προτάσεων της έκθεσης σχετικά με την κατάσταση των παιδιών στα κράτη μέλη της Ευρωπαϊκής Ένωσης. Δεν μπορούμε ωστόσο να υποστηρίξουμε την απαίτηση για «συνεκτική και συντονισμένη οικογενειακή πολιτική», τη σύσταση ειδικού συμβουλίου ή μια σταθερότερη διάρθρωση για τα θέματα οικογενειακής πολιτικής σε επίπεδο Επιτροπής.
<P>
Είμαστε επίσης εξαιρετικά επιφυλακτικοί όσον αφορά την προσφυγή στην Ευρωπόλ και το Σύστημα Πληροφοριών Σένγκεν. Ήδη έχουν διοργανωθεί διασκέψεις για την κατάσταση των παιδιών από το Συμβούλιο της Ευρώπης και τον ΟΗΕ όπου έλαβαν μέρος εκπρόσωποι των κρατών μελών της ΕΕ. Αποφασίζουμε συνεπώς να απόσχουμε από την ψηφοφορία επί τέτοιων σημαντικών σημείων και να ψηφίσουμε κατά στην τελική ψηφοφορία.

<SPEAKER ID=78 NAME="Hermange">
Θα ήθελα να ευχαριστήσω τους συναδέλφους μου βουλευτές που ψήφισαν αυτήν την έκθεση σχετικά με την προστασία της οικογένειας και του παιδιού. Πράγματι, από τότε που συνεδριάζει το Ευρωπαϊκό Κοινοβούλιο, ποτέ δεν του είχε ζητηθεί να αποφανθεί επί μιας εκθέσεως όσον αφορά αυτό το τόσο ευαίσθητο θέμα.
<P>
Λόγοι ιδεολογικοί και αντίθετοι προς την προστασία της οικογένειας και του παιδιού είχαν ως τώρα οδηγήσει το Κοινοβούλιό μας να μην εγκύπτει σε ένα τόσο σημαντικό θέμα. Προβάλονταν νομικά επιχειρήματα, με την πρόφαση της αρχής της επικουρικότητας.
<P>
Οπωσδήποτε δεν μπορούμε να υποτιμήσουμε αυτά τα νομικά εμπόδια, ωστόσο, δεν μπορούμε από την μια να λέμε πως η Ευρώπη είναι πολύ τεχνοκρατική, πως δεν πρέπει να είναι μόνο «Ευρώπη των εμπόρων», και από την άλλη, να είμαστε αρνητικοί όταν πρόκειται να τεθεί η Ευρώπη στην υπηρεσία των ανθρώπων. Αυτός είναι ο λόγος για τον οποίο χαίρομαι για αυτήν την ψηφοφορία.
<P>
Χαίρομαι επίσης επειδή ήταν η δική μου πολιτική Ομάδα, η Ομάδα Ένωση για την Ευρώπη (UPE), ο φορέας ενός μηνύματος αισιοδοξίας με κατεύθυνση την οικογένεια και τα παιδιά.
<P>
Τελος, θα ήθελα να πω πως αν, ως εισηγήτρια της Επιτροπής Απασχόλησης και Κοινωνικών Υποθέσεων, χρειάστηκε να αντιταχθώ σε έναν ορισμένο αριθμό τροπολογιών απόλυτα απαραίτητων, το έκανα αποκλειστικά για τον εξής λόγο, επειδή είχαμε καταλήξει σε έναν συμβιβασμό και εγώ όφειλα να τον σεβαστώ. Σε αντίθετη περίπτωση, υπήρχε ο κίνδυνος να μην καταλήξουμε με πλειοψηφία σε αυτό το κείμενο, και επομένως να στερήσουμε τις οικογένειες και τα παιδιά της Ευρώπης από απτές προόδους.
<P>
Στους εισηγητές των τροπολογιών, οι οποίοι υπερασπίζονται την οικογένεια ως απαραίτητο συστατικό της κοινωνίας μας, μια οικογένεια βασιζόμενη στους γονείς που προσφέρουν ένα στέρεο εκπαιδευτικό πλαίσιο, επιθυμώ εδώ να τους εκφράσω τη συμφωνία μου και την πλήρη υποστήριξή μου. Τους ευχαριστώ για την θεμελιώδη συνεισφορά τους σε αυτόν τον προβληματισμό που είναι σημαντικός για την οικοδόμηση μιας Ευρώπης πιο ανθρώπινης, η οποία, στην αυγή του 21ου αιώνα, θα βασίζεται σε σταθερές αξίες.

<SPEAKER ID=79 NAME="Holm">
Ο στόχος της εν λόγω έκθεσης είναι φυσικά αξιέπαινος και το περιεχόμενό της πρέπει να ληφθεί σοβαρά υπόψη, δεδομένου ότι αφορά την ευημερία των παιδιών. Πολλά σημεία και προθέσεις της έκθεσης είναι επίσης ιδιαίτερα ικανοποιητικά και είμαι σε θέση να τα υποστηρίξω. Έχω ωστόσο δύο πολύ σημαντικές αντιρρήσεις.
<P>
Πρώτον, από την έκθεση προκύπτει έμμεσα ότι η οικογένεια πρέπει να καθορίζεται ως άνδρας-γυναίκα-παιδί. Αυτό ισχύει στις περισσότερες περιπτώσεις. Θα το θεωρούσα ωστόσο ιδιαίτερα ικανοποιητικό εάν είχαν ληφθεί υπόψη και άλλες οικογενειακές καταστάσεις, λ.χ. των ομοφυλόφιλων που έχουν παιδιά. Στη Σουηδία εξετάζεται αυτή τη στιγμή κατά πόσο ένα ζευγάρι ομοφυλόφιλων πρέπει να έχει τη δυνατότητα να μπορεί νομίμως να υιοθετεί παιδιά, γεγονός το οποίο θεωρώ εξαιρετικό. Θα ήταν καλό να ληφθεί υπόψη ακόμη και αυτή η πτυχή.
<P>
Δεύτερον, πολλές από τις απαιτήσεις και τις προθέσεις, όσον αφορά την προστασία και την ευημερία των παιδιών, αντιμετωπίζονται σήμερα σε εθνικό, περιφερειακό και τοπικό επίπεδο, δηλαδή κοντά στους ενδιαφερομένους. Δεν πιστεύω ότι τα ζητήματα της φροντίδας των παιδιών πρέπει να αντιμετωπίζονται σε επίπεδο ΕΕ για πολλούς λόγους. Πρέπει να εφαρμοστεί η αρχή επικουρικότητας της ΕΕ. Αυτό φυσικά δεν σημαίνει ότι δεν με ενδιαφέρει η κατάσταση των παιδιών λ.χ. στην Ελλάδα. Όμως οι βάσεις πολλών από αυτά τα ερωτήματα είναι πολύ διαφορετικές και πιστεύω ότι η παρέμβαση της ΕΕ θα μπορούσε να περιπλέξει την κατάσταση. Θεωρώ ωστόσο αυτονόητο ότι οι χώρες και οι περιφέρειες πρέπει να μοιράζονται μεταξύ τους τις γνώσεις και τις αρμοδιότητες.

<SPEAKER ID=80 NAME="Lindqvist">
Πολλές από τις συγκεκριμένες προτάσεις της έκθεσης είναι ικανοποιητικές. Πολλές, ωστόσο, πραγματεύονται ζητήματα που δεν ανήκουν στην αρμοδιότητα της ΕΕ. Πρόκειται για τοπικά, περιφερειακά ή εθνικά ζητήματα. Υποστηρίζω το σύνολο της πρότασης που αφορά την προστασία των δικαιωμάτων των παιδιών, αλλά δεν μπορώ να υποστηρίξω προτάσεις που συνεπάγονται τη θέσπιση κοινής οικογενειακής πολιτικής σε επίπεδο ΕΕ.
<P>
επί της έκθεσης Hardstaff (A4-0403/98)
<SPEAKER ID=81 NAME="Souchet">
Η διαχείριση των αλιευτικών αποθεμάτων, σε κοινοτικό επίπεδο, βασίζεται σε τρεις βασικούς κατευθυντήριους άξονες: τον καθορισμό των ποσοστώσεων αλιευμάτων για ορισμένα είδη, τη νομοθετική ρύθμιση της αλιευτικής προσπάθειας και τα τεχνικά χαρακτηριστικά των διαφορετικών αλιευτικών εργαλείων. Το σύνολο αυτό δίνει τη δυνατότητα ελέγχου των αλιεύσεων και διασφαλίζει την επιβίωση διαφορετικών αποθεμάτων ιχθύων.
<P>
Είναι αλήθεια πως η αλιευτική δραστηριότητα περιλαμβάνει μια κατασπατάληση των πόρων. Η κατασπατάληση αυτή προέρχεται κυρίως από τις απορρίψεις ιχθύων.
<P>
Η έκθεση της συναδέλφου μας, κ. Hardstaff, υπογραμμίζει ιδιαίτερα το πρόβλημα και την πολυπλοκότητά του. Η Ομάδα μας, ωστόσο, κατέθεσε έναν αριθμό τροπολογιών επί της εκθέσεως αυτής, γιατί είναι αμφισβητήσιμος ο τρόπος με τον οποίο προσεγγίζει ορισμένα τεχνικά προβλήματα της αλιείας, όπως είναι η χρήση της τράτας με δίχτυα με τετράγωνα μάτια ή η απαγόρευση χρήσης παρασυρόμενων απλαδιών διχτυών.
<P>
Σε ότι αφορά τη χρήση τράτας με δίχτυα με τετράγωνα μάτια, πρέπει να επισημάνουμε πως διάφορες επιστημονικές μελέτες έδειξαν πως αυτό το εργαλείο είναι σε ορισμένες περιπτώσεις και για ορισμένα είδη, λιγότερο επιλεκτικό από τους παραδοσιακούς σάκους. Γι' αυτόν τον λόγο το Συμβούλιο, όταν ενέκρινε τον κανονισμό 850/98 δεν θεώρησε σωστό να γενικευθεί η χρήση αυτού του εργαλείου.
<P>
Σε ότι αφορά τη χρήση παρασυρόμενων απλάδιων διχτυών, είναι η πρώτη φορά που αυτό το αλιευτικό εργαλείο εξομοιώνεται με το πρόβλημα της απόρριψης ιχθύων. Παντού στον κόσμο, εκτός από τα κοινοτικά όργανα, το παρασυρόμενο απλάδι δίχτυ θεωρείται ως ένα από τα πιο επιλεκτικά αλιευτικά εργαλεία.
<P>
Τέλος, δεν μπορούμε παρά να στηρίξουμε την υπόδειξη να περιοριστεί ή να απαγορευθεί η απόρριψη στη θάλασσα ορισμένων ειδών και ακόμη ζητάμε από την Επιτροπή να εξετάσει αυτήν την πρόταση με προσοχή.
<P>
επί της έκθεσης Titley (A4-0482/98)
<SPEAKER ID=82 NAME="Andersson, Lφφw, Theorin και Wibe">
Ο παγκόσμιος αφοπλισμός είναι σημαντικός στόχος της πολιτικής ασφαλείας. Αυτό προϋποθέτει τη μείωση της παραγωγής και της πώλησης όπλων. Η Ευρωπαϊκή Ένωση πρέπει να αναλάβει πρωτοβουλία και να παίξει καθοδηγητικό ρόλο όσον αφορά τον αφοπλισμό και τον περιορισμό του εμπορίου όπλων. Όταν συζητείται η ευρωπαϊκή αμυντική βιομηχανία, στόχος πρέπει να είναι πάντα ο παγκόσμιος αφοπλισμός (ιδίως ενόψει του γεγονότος ότι τα κράτη μέλη της ΕΕ στο σύνολό τους είναι οι δεύτεροι πρωταγωνιστές στη διεθνή αγορά όπλων).
<P>
Η παράγραφος 3 της έκθεσης επισημαίνει ότι, μια ευρωπαϊκή πολιτική εξοπλισμών είναι ουσιαστικό στοιχείο για την εδραίωση της ευρωπαϊκής ταυτότητας στον τομέα της ασφάλειας και της άμυνας εντός του ΝΑΤΟ. Η Σουηδία είναι ουδέτερη χώρα και δεν είναι μέλος του ΝΑΤΟ, ούτε πρόκειται να ενταχθεί σε μια κοινή άμυνα. Θα ήταν εξίσου λάθος κίνηση να δημιουργηθούν πρώτα οργανισμοί για την παραγωγή όπλων προτού ληφθεί απόφαση για μια κοινή στρατιωτική άμυνα.
<P>
Σύμφωνα με το άρθρο 223 της Συνθήκης της Ρώμης, τα όπλα δεν μπορούν να θεωρούνται εμπορεύματα ή προϊόντα που πωλούνται ελεύθερα, χωρίς να απαιτούνται ιδιαίτερα περιοριστικοί κανόνες για τα όπλα.
<P>
Η ΕΕ πρέπει να παίξει ενεργό ρόλο, όχι για να επεκτείνει το δικαίωμα της βιομηχανίας εξοπλισμών να παράγει και να εξάγει όπλα, αλλά για να θεσπίσει αυστηρότερους κανόνες για τον περιορισμό της πώλησης και της παραγωγής όπλων.

<SPEAKER ID=83 NAME="Bonde και Krarup">
Ψηφίζουμε κατά της έκθεσης Titley, διότι επουδενί δεν μπορούμε να στηρίξουμε την πολιτική εξοπλισμών της ΕΕ η οποία συνδέεται στενά με τις φιλοδοξίες για την εγκαθίδρυση μιας κοινοτικής αμυντικής πολιτικής στα πλαίσια της ΚΕΠΠΑ. Η αντίληψη της έκθεσης, ότι η παραγωγή στον τομέα εξοπλισμών πρέπει να ταιριάζει στις δράσεις που θα λαμβάνονται στο πλαίσιο της ΚΕΠΠΑ και τις ειδικές απαιτήσεις τους για στρατιωτικό υλικό, καταδεικνύει την επιθυμία να γίνει η ΕΕ μια στρατιωτική υπερδύναμη - επιθυμία στην οποία εμείς αντιτιθέμεθα.

<SPEAKER ID=84 NAME="Deprez">
Τα κενά της ΚΕΠΠΑ, η απουσία μιας αληθινής ευρωπαϊκής ταυτότητας στον τομέα της ασφάλειας και της άμυνας, η ανυπαρξία οποιασδήποτε πραγματικά λειτουργικής ένοπλης αρχής, η διάσπαση των προϋπολογισμών λόγω του εθνικού κατακερματισμού και η κατάτμηση των συμβάσεων που σχετίζονται με την άμυνα σε πολυάριθμες και ταυτόχρονα πολύ μικρές εταιρείες, τοποθετούν την Ευρωπαϊκή Ένωση και τα κράτη μέλη σε μια κατάσταση κραυγαλέας ανικανότητας και στρατιωτικής εξάρτησης.
<P>
Η πρόσφατη ιστορία και η επικαιρότητα δεν παύουν να καταδεικνύουν την τραγικότητα της κατάστασης. Και μάλιστα σε μικρή απόσταση από τα εξωτερικά σύνορα της Ένωσης.
<P>
Είναι πράγματι καιρός η ενιαία αγορά να επεκταθεί και στους αμυντικούς εξοπλισμούς. Το σχέδιο δράσης που προτείνει η Επιτροπή στη δεύτερη ανακοίνωσή της οδηγεί σίγουρα προς τη σωστή κατεύθυνση. Αλλωστε, συμμερίζομαι απόλυτα τη γνώμη του εισηγητή μας όταν λέει πως η θέσπιση και η ανάπτυξη μιας τεχνολογικής και βιομηχανικής βάσης προϋποθέτουν στενή συνεργασία μεταξύ της ΔΕΕ και της Ευρωπαϊκής Ένωσης, καθώς και ότι πρέπει να αναγνωρισθεί στην τελευταία το καθεστώς του παρατηρητή στους οργανισμούς ευρωπαϊκής συνεργασίας στον τομέα των εξοπλισμών.
<P>
Τουλάχιστον στον αεροδιαστημικό κλάδο, η αναδιάρθρωση των ευρωπαϊκών αμυντικών βιομηχανιών φαίνεται να λειτουργεί. Για να προχωρήσουν περαιτέρω, ωστόσο, οι βιομηχανίες έχουν ανάγκη ενός σαφούς πλαισίου αναφοράς που θα τους παρέχεται από την Ευρωπαϊκή Ένωση και τα κράτη μέλη στο πλαίσιο της ΚΕΠΠΑ. Σε κάθε περίπτωση πάντως τα κράτη μέλη χρειάζονται ένα κοινό σώμα όσον αφορά το δόγμα χρήσης των όπλων. Μόνο μια τέτοια συμφωνία είναι δυνατό να οδηγήσει σε οικονομίες κλίμακος που επιφέρουν οι κοινές αγορές.
<P>
Γι' αυτό λοιπόν, συμμερίζομαι πλήρως τα συμπεράσματα του εισηγητή μας όταν διατυπώνει την ανάγκη συμφωνίας μεταξύ των κρατών μελών για στόχους, σαφώς προσδιορισμένους, στο πλαίσιο της ΚΕΠΠΑ, τόσο στον τομέα της εξωτερικής πολιτικής όσο και στον τομέα της πολιτικής ασφάλειας και της αμυντικής πολιτικής.

<SPEAKER ID=85 NAME="Lindqvist">
Στόχος πρέπει να είναι ο παγκόσμιος αφοπλισμός και πρέπει να πραγματοποιηθεί σε αμοιβαία βάση. Η ΕΕ πρέπει να αναλάβει την πρωτοβουλία στο ζήτημα του αφοπλισμού και του ελέγχου των εξοπλισμών, προσέγγιση που δεν αναφέρεται καθόλου στην έκθεση. Η θέσπιση ελάχιστων κανόνων για την καταπολέμηση των εξαγωγών όπλων θα μπορούσε να είναι μια λύση. Δεν συμφωνώ με την πρόταση του εισηγητή για τη διάθεση ερευνητικών πιστώσεων στην ΕΕ για στρατιωτικούς σκοπούς, ούτε με την πρόταση της παραγράφου 3 για μια ευρωπαϊκή πολιτική εξοπλισμών. Η πρόταση αυτή δεν λαμβάνει υπόψη ότι πολλά από τα κράτη μέλη της ΕΕ είναι ουδέτερα, στρατιωτικά αδέσμευτα και δεν είναι μέλη του ΝΑΤΟ ούτε της ΔΕΕ, λ.χ. η Σουηδία. Στο πλαίσιο αυτό, ψηφίζω κατά της έκθεσης.

<SPEAKER ID=86 NAME="McKenna">
Η πίεση για την υλοποίηση της στρατηγικής της Ευρωπαϊκής Ένωσης στον τομέα των βιομηχανιών που συνδέονται με την άμυνα αποσκοπεί σαφώς στην ενίσχυση των πωλήσεων όπλων και την εξεύρεση νέων αγορών για τους κατασκευαστές όπλων της Ευρωπαϊκής Ένωσης.
<P>
Η ΕΕ ακολουθεί ακριβώς την ίδια πορεία με τις ΗΠΑ και αυτό για το οποίο αναρωτιούνται πολλοί από εμάς είναι αν οι φορολογούμενοι της ΕΕ θα αναγκαστούν τελικά να επιχορηγήσουν τους κατασκευαστές όπλων της ΕΕ, στην προσπάθειά τους να ανταγωνιστούν τις ΗΠΑ.
<P>
Πιστεύουμε ότι η ενίσχυση της βιομηχανίας όπλων είναι μια εντελώς ανεύθυνη ενέργεια που έρχεται σε αντιπαράθεση με τις προσπάθειες που γίνονται σε όλο τον κόσμο για τον τερματισμό των ένοπλων συγκρούσεων.
<P>
Σε μια ειδική έκθεση του ινστιτούτου παγκόσμιας πολιτικής του κέντρου εμπορίου όπλων των ΗΠΑ σκιαγραφείται με σαφήνεια πώς ο ανυποψίαστος φορολογούμενος μπορεί να φτάσει στο σημείο να βοηθάει τους εμπόρους του θανάτου (τους κατασκευαστές όπλων). Στην έκθεση αναφέρεται ότι ο ψυχρός πόλεμος δεν έχει θέσει ένα τέρμα στις επιχορηγήσεις των κυβερνήσεων των ΗΠΑ για εξαγωγές όπλων. Αντιθέτως, η κυβερνητική υποστήριξη προς τις εξαγωγές όπλων έχει ενισχυθεί μέσω επιδομάτων, δανείων και δραστηριοτήτων προώθησης που υποστηρίζονται από το φορολογούμενο. Επιπλέον, αν προχωρήσει το σχέδιο για επέκταση του ΝΑΤΟ έτσι ώστε να συμπεριληφθεί η Πολωνία, η Ουγγαρία και η Δημοκρατία της Τσεχίας, είναι πιθανόν να αυξηθούν ακόμη πιο ραγδαία οι επιχορηγήσεις.
<P>
Δεκαεννέα πιθανά μέλη του ΝΑΤΟ δέχονται ξένη στρατιωτική χρηματοδότηση από το Πεντάγωνο. Αυτά τα κεφάλαια αποτελούν μέρος της ξένης στρατιωτικής χρηματοδότησης που προοριζόταν για το πρόγραμμα «Σύμπραξη για την Ειρήνη». Η υπαγωγή από την κυβέρνηση Κλίντον των ξένων ενισχύσεων στο Κογκρέσο καθιστά σαφές το γεγονός ότι αυτοί οι χρηματικοί πόροι για το πρόγραμμα «Σύμπραξη για την Ειρήνη» προορίζονται ειδικά για να «Προετοιμάσουν τις χώρες να γίνουν μέλη του ΝΑΤΟ», υποστηρίζοντας την «απόκτηση εξοπλισμού συμβατού με το ΝΑΤΟ».
<P>
Αυτά τα πορίσματα καθιστούν σαφές ότι, πρώτον, η «Σύμπραξη για την Ειρήνη» δεν είναι παρά ένα βήμα προς την πλήρη ένταξη στο ΝΑΤΟ και, δεύτερον, ότι το εν λόγω πρόγραμμα συνδέεται άμεσα με την αρχή της παροχής βοήθειας προς τους κατασκευαστές όπλων για να πωλήσουν όπλα σε αυτές τις χώρες, σε χώρες που δεν έχουν καν τα χρήματα για να εξασφαλίσουν κατάλληλη ιατρική περίθαλψη και εκπαίδευση στους πολίτες τους.
<P>
Αν και οι ΗΠΑ δεν διατίθενται να ξεπληρώσουν το χρέος τους στα Ηνωμένα Έθνη, είναι πρόθυμες να παραγράψουν τα δάνεια για εξαγωγές όπλων. Κατά τη διάρκεια αυτής μόνο της δεκαετίας, οι ΗΠΑ έχουν παραγράψει ή χαρίσει 10 δισεκατομμύρια δολάρια σε δάνεια για στρατιωτικές εξαγωγές, συμπεριλαμβανομένων 2 δισεκατομμυρίων δολαρίων σε δάνεια εγγυημένα από την κυβέρνηση για τεχνολογία που είναι χρήσιμη για στρατιωτικούς σκοπούς στο Ιράκ.
<P>
Το 1997, ο Norman Augustine (πρώην ανώτατο στέλεχος της μεγάλης επιχείρησης στρατιωτικού εξοπλισμού Lockheed Martin) περιόδευσε στην Ουγγαρία, την Πολωνία, τη Δημοκρατία της Τσεχίας, τη Ρουμανία και τη Σλοβενία με σκοπό να «συγκεντρώσει δουλειές και να στηρίξει τη μεγαλύτερη δυνατή επέκταση του ΝΑΤΟ». Στη Ρουμανία, ο Augustine υποσχέθηκε ακόμη και ότι θα υποστηρίξει την προσπάθεια της εν λόγω χώρας να γίνει μέλος του ΝΑΤΟ ως επακόλουθο της αγοράς από αυτή ενός συστήματος ραντάρ αξίας 82 εκατομμυρίων δολαρίων από τη Lockheed Martin.
<P>
Η Lockheed Martin είναι μια από τις πολλές βιομηχανίες όπλων των ΗΠΑ που θα χρηματοδοτήσουν ένα ίδρυμα υπέρ της επέκτασης του ΝΑΤΟ, που συστήνεται από την Πρεσβεία της Ρουμανίας στην Ουάσινγκτον.
<P>
Δεν είναι μόνο οι ΗΠΑ που υποστηρίζουν την επέκταση του ΝΑΤΟ με κύριο στόχο την εξεύρεση νέων αγορών για τον εξοπλισμό τους. Την ίδια προσέγγιση ακολουθούν και οι χώρες της ΕΕ που κατασκευάζουν όπλα. Το 1996, ο πρώην βρετανός υπουργός εξωτερικών, Malcolm Rifkind, επισκέφτηκε τη Σλοβενία καθ' οδόν για τη Βοσνία. Σύμφωνα με επακόλουθες δημοσιογραφικές αναφορές αυτό που είπε στην κυβέρνηση της Σλοβενίας ήταν ότι η απόκτηση καλύτερου στρατιωτικού εξοπλισμού θα αποτελούσε μια από τις προϋποθέσεις για να υποστηρίξει η Βρετανία την προσπάθεια της χώρας για ένταξη στην ΕΕ και στο ΝΑΤΟ.
<P>
Το τέλος του ψυχρού πολέμου δεν σήμανε και το τέλος της υπερβολικής ενίσχυσης των βιομηχανιών κατασκευής όπλων. Αντιθέτως, η ΕΕ ασκεί πίεση μαζί με τις ΗΠΑ για επέκταση του ΝΑΤΟ και εξεύρεση μιας νέας δικαιολογίας για κατασκευή εξοπλισμών και εξαγωγές όπλων.
<P>
Η σκληρή αλήθεια είναι ότι οι βιομηχανίες όπλων στην ΕΕ και τις ΗΠΑ βοήθησαν στο να ανάψουν συγκρούσεις σε ολόκληρο τον κόσμο και εξανάγκασαν τις φτωχές χώρες να αγοράσουν όπλα που σκόρπισαν το θάνατο και την καταστροφή, έχοντας παράλληλα ως συνέπεια την παρεκτροπή των οικονομικών πόρων που τόσο χρειάζονταν για την παροχή ουσιωδών υπηρεσιών στους τομείς της υγείας και της εκπαίδευσης, για παράδειγμα.
<P>
Η ανάμειξη ομάδων ιδίων συμφερόντων, όπως για παράδειγμα των κατασκευαστών όπλων της ΕΕ, στην πολιτική της ΕΕ πάνω σε αυτό το ζήτημα είναι εντελώς απαράδεκτη. Η ανάμειξη της ΔΕΕ και άλλων αποτελεί σαφή απόδειξη ότι, οποιαδήποτε πολιτική της ΕΕ, όσον αφορά τους εξοπλισμούς, σίγουρα θα ευνοεί, θα υποστηρίζει και θα ενισχύει τη βιομηχανία όπλων. Είναι σαφές ότι απώτερος στόχος της Κοινής Εξωτερικής Πολιτικής και Πολιτικής Ασφαλείας της ΕΕ είναι να βοηθήσει τους κατασκευαστές όπλων, όπως ορίζεται στην παράγραφο 3 του ψηφίσματος.
<P>
Θα αναγκαστούν άραγε να εμπλακούν σε αυτό το αισχρό εμπόριο και εκείνα τα κράτη μέλη της ΕΕ που δεν έχουν αναμειχθεί μέχρι στιγμής; Αυτό που πρέπει να κάνουμε είναι να ασκήσουμε πίεση για μετατροπή σε παραγωγή άλλων ειδών, όχι όπλων. Τα υπέρογκα χρηματικά ποσά που δαπανώνται για τη βιομηχανία όπλων και οι τεχνικές γνώσεις που απαιτούνται θα πρέπει να ανακατανεμηθούν, έτσι ώστε να συμβάλουν στη στήριξη και όχι το θάνατο των πολιτών. Αν οι ίδιες προσπάθειες προσανατολίζονταν προς τη θεραπεία ασθενειών, την αντιμετώπιση του παγκόσμιου λιμού και της περιβαλλοντικής υποβάθμισης, τότε ο κόσμος θα ήταν πολύ καλύτερος και δεν θα υπήρχε λόγος για παρουσία στρατιωτικών δυνάμεων, οπλισμένων μέχρι τα αυτιά με όπλα μαζικής καταστροφής.
<P>
Η Ομάδα των Πρασίνων καταψήφισε σήμερα την έκθεση του κ. Titley επειδή υποστηρίζει και δίνει μεγαλύτερη αξία στους κατασκευαστές και τη βιομηχανία όπλων από ό, τι στην ασφάλεια και την ευημερία των πολιτών της ΕΕ, πολιτική που δεν ήταν δυνατόν να συγχωρήσει η Ομάδα των Πρασίνων.
<P>
επί της έκθεσης Theorin (A4-0005/99)
<SPEAKER ID=87 NAME="Bertens">
Το περιβάλλον είναι πραγματικά ένα σημαντικό θέμα και οι πτυχές του πρέπει να ενσωματωθούν στην εξωτερική πολιτική. Η παρούσα έκθεση ρίχνει άπλετο φως σε αυτό και σε ορισμένα άλλα σημεία. Όμως, επειδή ασχολείται με ένα πάρα πολύ ευρύ φάσμα θεμάτων, χάνει το στόχο της. Η Ομάδα του Ευρωπαϊκού Κόμματος των Φιλελευθέρων Δημοκρατών και Μεταρρυθμιστών προσπάθησε να αφαιρέσει από το κείμενο μερικές από τις περισσότερο εξωπραγματικές και ανεπιθύμητες προτάσεις. Η Ομάδα του Ευρωπαϊκού Κόμματος των Φιλελευθέρων Δημοκρατών και Μεταρρυθμιστών προτιμά τη μεταφορά πιστώσεων από την άμυνα στο περιβάλλον αντί της υλοποίησης στόχων που αφορούν το περιβάλλον και τη δημόσια υγεία μέσω της άμυνας.
<P>
Προσπαθήσαμε να καταψηφίσουμε τις πιο προβληματικές παραγράφους, χωρίς όμως αποτέλεσμα. Για το λόγο αυτό η Ομάδα μου αποφάσισε να απόσχει από την ψηφοφορία.

<SPEAKER ID=88 NAME="Bonde και Sandbζk">
Ψηφίζουμε υπέρ της εν λόγω πρότασης διότι θεωρούμε ότι είναι φρόνιμο να χρησιμοποιήσουμε πόρους στρατιωτικής φύσης για περιβαλλοντικούς στόχους. Γνωρίζουμε το πρόβλημα ότι δεν υπάρχουν επαρκείς πόροι στον κόσμο για την αντιμετώπιση των περιβαλλοντικών προβλημάτων που ήδη υπάρχουν ή θα δημιουργηθούν. Ως εκ τούτου θεωρούμε εξαιρετική πρωτοβουλία το να καλέσουμε τα εθνικά κράτη να αναδιαρθρώσουν τη στρατιωτική άμυνά τους ώστε να καλύπτουν και τις περιβαλλοντικές καταστροφές. Στηρίζουμε τη διαπίστωση της επιτροπής ότι τα προληπτικά περιβαλλοντικά μέτρα αποτελούν σημαντικό όργανο πολιτικής ασφάλειας.
<P>
Θα θέλαμε να επισημάνουμε ότι τα εθνικά κράτη είναι αυτά που πρέπει να κληθούν να ιδρύσουν κέντρα, να εκπαιδεύσουν στρατιωτικό προσωπικό και να λάβουν υπόψη το περιβάλλον και όχι η Επιτροπή ή το Συμβούλιο. Στηρίζουμε τον αφοπλισμό και την κατάργηση των πυρηνικών όπλων, όπως και την περιβαλλοντικά υπεύθυνη καταστροφή των εξοπλισμών εν γένει. Θεωρούμε επίσης ότι είναι εξαιρετικό ότι γίνεται έκκληση για διαφάνεια και δημοσιότητα στις εθνικές στρατιωτικές αμυντικές δυνάμεις. Στηρίζουμε επίσης την προτροπή για την εκπαίδευση του στρατού ώστε να είναι σε θέση να αντιμετωπίζει διάφορα περιβαλλοντικά προβλήματα. Υπερψηφίσαμε τα μέρη της έκθεσης που καλούν τα εθνικά κράτη να λαμβάνουν υπόψη τους το περιβάλλον κατά τις στρατιωτικές ασκήσεις. Επίσης θεωρούμε ότι είναι θετικό να γίνει σύσταση στον στρατό να καθαρίζει ό, τι βρωμίζει αφού τελειώσει τις ασκήσεις κ.ο.κ.
<P>
Επιλέξαμε να υπερψηφίσουμε την εν λόγω έκθεση διότι πιστεύουμε ότι είναι θετικότατο το να παροτρύνουμε τα εθνικά κράτη να αναδιαρθρώσουν τον στρατό τους έχοντας κατά νου τους περιβαλλοντικούς στόχους.

<SPEAKER ID=89 NAME="Cars και Dybkjζr">
Απείχαμε από την ψηφοφορία επί της ανά χείρας έκθεσης διότι το θεμελιώδες σκεπτικό για χρησιμοποίηση των περιττών στρατευμάτων για το περιβάλλον είναι λανθασμένο. Εάν υπάρχουν υπερβολικά πολλοί στρατιωτικοί πόροι τότε πρέπει να μειωθούν οι στρατιωτικές δαπάνες.

<SPEAKER ID=90 NAME="Krarup">
Δεν μπορώ να ψηφίσω υπέρ αυτής της έκθεσης διότι αδυνατώ να στηρίξω τη στρατιωτική συνεργασία στα πλαίσια της ΕΕ. Διαχωρίζω τη θέση μου από τη θεμελιώδη σκέψη για την ενίσχυση του εξωτερικού και αμυντικού πολιτικού προφίλ της ΕΕ. Η εν λόγω έκθεση δίνει βαρύτητα στο ότι οι πτυχές της ΚΕΠΠΑ στην κοινοτική πολιτική πρέπει να συνδεθούν με τις κοινοτικές πολιτικές για το εμπόριο, τις ενισχύσεις, την ανάπτυξη και το παγκόσμιο περιβάλλον. Η έκθεση αντανακλά σκέψεις για ένα κοινά οργανωμένο στρατιωτικό σώμα στο πλαίσιο της ΕΕ. Φοβάμαι ότι, παρά το καλοπροαίρετο ενδιαφέρον για το περιβάλλον, η περί ης ο λόγος κοινή δύναμη δεν είναι παρά η απαρχή μιας πραγματικής στρατιωτικής δύναμης στο πλαίσιο της ΕΕ, η οποία προορίζεται να αναλάβει πραγματικά στρατιωτικά καθήκοντα στην επικράτεια της ΕΕ αλλά και εκτός της επικράτειας. Δεν επιθυμώ μέσω μιας «στρατιωτικής συνεργασίας για το περιβάλλον' να νομιμοποιήσω μια γενική στρατιωτική συνεργασία.
<P>
Μπορώ να στηρίξω το μέρος της έκθεσης που πραγματεύεται τον αφοπλισμό και την κατάργηση των πυρηνικών όπλων και την περιβαλλοντικά υπεύθυνη καταστροφή των εξοπλισμών εν γένει, και δέχομαι επίσης την παρότρυνση για διαφάνεια και δημοσιότητα στις εθνικές αμυντικές δυνάμεις. Ψήφισα υπέρ και των δύο μερών της έκθεσης που συνιστούν στα εθνικά κράτη να λαμβάνουν υπόψη τους το περιβάλλον κ.ά. κατά τη διάρκεια των στρατιωτικών ασκήσεων. Όμως για τους προαναφερθέντες λόγους το Λαϊκό Κίνημα δεν μπορεί να στηρίξει τη συγκεκριμένη έκθεση.

<CHAPTER ID=2>
Διακoπή της συνσδoυ
<SPEAKER ID=91 NAME="Πρόεδρος">
Κηρύσσω τη διακοπή της συνόδου του Ευρωπαοκού Κοινοβουλίου.
<P>
Η συνεδρίαση λήγει στις 13.15


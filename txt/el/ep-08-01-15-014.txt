<CHAPTER ID="014">
Πολυετές πρόγραμμα πλαίσιο του Οργανισμού Θεμελιωδών Δικαιωμάτων για την περίοδο 2007-2012 (συζήτηση) 
<SPEAKER ID="141" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Michael Cashman, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου για την εφαρμογή του κανονισμού (ΕΚ) αριθ. 168/2007 σχετικά με τη θέσπιση πολυετούς προγράμματος πλαισίου του Οργανισμού Θεμελιωδών Δικαιωμάτων της Ευρωπαϊκής Ένωσης για την περίοδο 2007-2012 - C6-0322/2007 -.
<P>
Παρέμβαση επί της διαδικασίας, κύριε συνάδελφε. Μπορείτε να μου πείτε ποιο άρθρο του Κανονισμού επικαλείστε;
<SPEAKER ID="142" NAME="Roger Knapman" AFFILIATION="IND/DEM">
(EN) Κύριε Πρόεδρε, επί της διαδικασίας σύμφωνα με το άρθρο 171. Μόλις τώρα δηλώσατε ότι 19 βουλευτές ζήτησαν να κάνουν παρεμβάσεις. Πριν από το γεύμα πληροφορηθήκαμε ότι οι βουλευτές ήταν 14. Γνωρίζω ότι, όσον αφορά τις στατιστικές, και ιδίως όταν δεν πραγματοποιείται ψηφοφορία με ονομαστική κλήση, τα πράγματα εδώ είναι σχετικά χαλαρά, αλλά θα μπορούσατε να εξηγήσετε τη διαφορά μεταξύ των δύο αυτών αριθμών;
<SPEAKER ID="143" NAME="Πρόεδρος">
Μου είναι δύσκολο να σας δώσω μια εξήγηση αυτή τη στιγμή, αλλά θα διακινδυνεύσω μία, κύριε συνάδελφε.
<P>
Λαμβάνουμε αιτήματα παρέμβασης -και έχω προεδρεύσει συχνά αιτιολογήσεων ψήφου- σε πραγματικό χρόνο. Βεβαίως τη στιγμή που ο συνάδελφός μου κ. Vidal-Quadras προέβη στην ανακοίνωση, υπήρχαν μπροστά του δεκατέσσερα ονόματα εγγεγραμμένα στο βήμα και βεβαίως στα δευτερόλεπτα ή λεπτά που ακολούθησαν, άλλοι συνάδελφοι προσήλθαν στο βήμα για να ενημερώσουν τον Πρόεδρο ότι επιθυμούσαν να μιλήσουν. Γι' αυτό πιθανότατα ο αριθμός αυξήθηκε από τους δεκατέσσερις στους δεκαεννέα στο διάστημα που μεσολάβησε ανάμεσα στην ανακοίνωση που έκανε ο κ. Vidal-Quadras και στη δική μου ανακοίνωση μόλις πριν από λίγο. Είναι πάντως ένα πολύ ενδιαφέρον ζήτημα και θα ελέγξουμε το σχετικό άρθρο του Κανονισμού.
<P>
Επανερχόμαστε, αν έχετε τώρα την καλοσύνη, στην έκθεση Cashman, και δίνω αμέσως τον λόγο στον εκπρόσωπο της Επιτροπής.
<SPEAKER ID="144" NAME="Franco Frattini">
Αντιπρόεδρος της Επιτροπής. - (EN) Κύριε Πρόεδρε, καταρχάς, θα ήθελα να ευχαριστήσω το Κοινοβούλιο για τη λίαν εποικοδομητική συνεργασία και στήριξή του όσον αφορά την ταχεία έγκριση του πολυετούς προγράμματος πλαισίου του Οργανισμού Θμελιωδών Δικαιωμάτων για την περίοδο 2007-2012.
<P>
Θα ήθελα να ευχαριστήσω ιδίως τον εισηγητή, κ. Cashman, για την προσωπική του αφοσίωση στο εν λόγω έγγραφο. Το πολυετές πρόγραμμα πλαίσιο για την περίοδο 2007-2012, όπως προτάθηκε από την Επιτροπή και συζητήθηκε στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, θα επιτρέψει στον Οργανισμό να αξιοποιήσει πλήρως τις δυνατότητές του. Θα ήθελα εδώ να πω ότι κατανοώ πλήρως τη λογική πίσω από καθεμία από τις τροπολογίες που προτάθηκαν από τον εισηγητή. Με χαρά δηλώνω ότι μπορώ να δεχτώ την τροπολογία 1, την τροπολογία 2 που αφορά την έννοια των εθνοτικών μειονοτήτων, τις τροπολογίες 3, 4, 5, 8 και 13 (εν μέρει) που αφορούν την έννοια των πολλαπλών μορφών διακρίσεων, την τροπολογία 15 που αφορά την έννοια του κοινωνικού αποκλεισμού και την τροπολογία 16 - ιδίως επειδή όλες αυτές οι τροπολογίες εκφράζουν τις συμβιβαστικές λύσεις που δόθηκαν κατά τις συζητήσεις μεταξύ της Προεδρίας, της Επιτροπής και του εισηγητή.
<P>
Όσον αφορά τις υπόλοιπες τροπολογίες, δεν μπορώ να τις δεχτώ λόγω διαφόρων νομικών και τεχνικών αιτίων, τα οποία θα εξηγήσω εδώ πολύ σύντομα. Ορισμένες από τις τροπολογίες δεν συμμορφώνονται με τον βασικό κανονισμό, συγκεκριμένα οι τροπολογίες 10, 11 και 18. Σε ορισμένες περιπτώσεις, οι τροπολογίες υπερβαίνουν τον κανονισμό, ιδιαίτερα η τροπολογία 17. Σε κάποιες άλλες περιπτώσεις, έρχονται σε αντίθεση προς τον κανονισμό, κατά τη δική μου ασφαλώς άποψη, όπως η τροπολογία 10. Άλλες δεν ανταποκρίνονται στις απαιτήσεις για τη βελτίωση της νομοθεσίας, ιδίως οι τροπολογίες 2, 7 και 13, όσον αφορά την προσθήκη των "παραδοσιακών εθνικών και γλωσσικών μειονοτήτων" που καλύπτονται ήδη από τον κανονισμό.
<P>
Κάποιες τροπολογίες δεν εμπίπτουν στην αρμοδιότητα της Κοινότητας ή του Οργανισμού, συγκεκριμένα οι τροπολογίες 14 και 15 (εν μέρει). Τέλος, η τροπολογία 12 θα περιόριζε σημαντικά το πεδίο εφαρμογής των τομέων που θα χειρίζεται ο Οργανισμός, όπως ορίζεται στο άρθρο 2 της πρότασής μας.
<P>
Κάτι σχετικό με την τροπολογία 6. Δεν αντιτίθεμαι στην ουσία της διάταξης. Ωστόσο, η πρόταση για το πολυετές πρόγραμμα πλαίσιο δεν είναι, κατά την άποψή μου, το καλύτερο σημείο για την εισαγωγή γενικών δηλώσεων σχετικά με τη φύση και τον ορισμό των ανθρωπίνων δικαιωμάτων.
<P>
Αυτό γίνεται με τον καλύτερο τρόπο στις σχετικές διεθνείς συμβάσεις και στον Χάρτη. Ωστόσο, δεν πρόκειται να αντιτεθώ στην τροπολογία αυτή, εάν τόσο το Συμβούλιο όσο και το Κοινοβούλιο προτίθενται να την αποδεχτούν.
<P>
Τέλος, δεν μπορώ να αποδεχτώ τις τροπολογίες 7 και 9. Στην τροπολογία 7, το πολυετές πρόγραμμα πλαίσιο έχει σχεδιαστεί με σκοπό να ρυθμίσει τις υποχρεώσεις των θεσμικών οργάνων ή/και των κρατών μελών της ΕΕ όσον αφορά την παρακολούθηση της συμμόρφωσης με όλες τις διεθνείς συμβάσεις για τα ανθρώπινα δικαιώματα, στις οποίες τα κράτη μέλη αποτελούν συμβαλλόμενα μέρη.
<P>
Στην τροπολογία 9, η αναφορά που γίνεται στην επανεξέταση του πολυετούς προγράμματος πλαισίου πριν από το πέρας της πενταετούς περιόδου δεν είναι αναγκαία, δεδομένου ότι η Επιτροπή, το Συμβούλιο και το Κοινοβούλιο μπορούν πάντα να ζητήσουν να υπερβούν το πεδίο εφαρμογής του άρθρου 2 του προγράμματος πλαισίου.
<P>
Σε γενικές γραμμές, το χρονικό πλαίσιο των πέντε ετών ορίσθηκε με σκοπό να αποτρέψει την υπονόμευση της αποτελεσματικότητας του έργου του Οργανισμού, ο οποίος χρειάζεται χρόνο για να οργανώσει και να φέρει εις πέρας το έργο του. " εισαγωγή των συστηματικών αναθεωρήσεων θα μπορούσε να υπονομεύσει το έργο του Οργανισμού.
<P>
Τέλος, κατά τη γνώμη μου, η δημιουργία του Οργανισμού υπήρξε μεγάλη επιτυχία όσον αφορά την προώθηση του σεβασμού των θεμελιωδών δικαιωμάτων στην Ευρωπαϊκή Ένωση. Αποτέλεσε επίσης επιτυχία όσον αφορά τη συνεργασία μεταξύ των θεσμικών οργάνων. Τώρα, πρέπει να ορίσουμε τις κατάλληλες συνθήκες για την επιτυχή λειτουργία του οργανισμού και να αποδείξουμε την αξία του κατά τα επόμενα χρόνια.
<SPEAKER ID="145" NAME="Michael Cashman">
εισηγητής. - (EN) Κύριε Πρόεδρε, θα ήθελα να ευχαριστήσω τον Αντιπρόεδρο κ. Frattini για τα λόγια του.
<P>
Εάν το Κοινοβούλιο εφάρμοζε εδώ τη διαδικασία της συναπόφασης, θα βρισκόμασταν σε πολύ ισχυρότερη θέση. Θα ήθελα να πω στους παρόντες συναδέλφους ότι συναντήθηκα με εκπροσώπους ΜΚΟ και της κοινωνίας των πολιτών ήδη από την αρχή, όπως έκαναν και άλλοι σκιώδεις εισηγητές, για να διαπιστώσουμε τι μπορούμε να κάνουμε. Ήταν σαφές για εμένα από την αρχή ότι, αν μπορούσα, θα είχα έναν ατελείωτο κατάλογο, διότι τα ανθρώπινα δικαιώματα είναι τόσο σημαντικά: έχουν τεράστια σημασία και αποτελούν ακριβώς τον λόγο για τον οποίο ιδρύθηκαν τα θεσμικά όργανα, ώστε να μην γυρίσουμε ποτέ ξανά στις συνθήκες εκείνες που προκάλεσαν τον Δεύτερο Παγκόσμιο Πόλεμο και το φρικτό σκοτάδι στο οποίο αυτός βύθισε τόσους διαφορετικούς λαούς και τόσες διαφορετικές μειονότητες.
<P>
Ωστόσο, στην πραγματικότητα, παρέχουμε απλώς συμβουλές, και γι' αυτό αναγκάστηκα να τηρήσω μια πολύ δύσκολη στάση. Είναι εξαιρετικά δύσκολο για εμένα που είμαι ομοφυλόφιλος να μην επιθυμώ να συμπεριλάβω ιδίως την ομοφοβία. Ωστόσο, εάν θέλω να είμαι συνεπής με την εφαρμογή της αρχής που θέλει να συμπεριλάβουμε ό,τι δεν καλύπτεται, τότε θα πρέπει να απαρνηθώ εκείνα ακριβώς που επιθυμώ. Υπήρξε λοιπόν δύσκολο.
<P>
Με ικανοποίηση δηλώνω ότι η παρούσα έκθεση εγκρίθηκε με 48 ψήφους υπέρ, καμία κατά και 8 αποχές. Αυτό δείχνει ότι αυτό που έχουμε εδώ -αν και, πράγματι, υπάρχουν κάποιες τροπολογίες, τις οποίες προσωπικά δεν υποστήριξα- εκφράζει τις επιθυμίες της επιτροπής. Θέλω να ευχαριστήσω ιδιαίτερα την πορτογαλική Προεδρία και τον συνάδελφό μου εδώ στο Κοινοβούλιο, ο οποίος συνεργάστηκε στενά μαζί μου, διότι υποστήριξε το Κοινοβούλιο με σκοπό να επιτύχει μια θέση που τόσο το Συμβούλιο όσο και η Επιτροπή θα στήριζαν.
<P>
Χαίρομαι που ο Επίτροπος αναφέρθηκε σε εννέα από τις δεκαοχτώ τροπολογίες. Δεχόμαστε υποστήριξη κατά 50% - ασφαλώς, θα ήθελα 100% υποστήριξη, αλλά ζω στον πραγματικό πολιτικό κόσμο. Πάνω από όλα επιθυμώ την επιτυχία του Οργανισμού. Θεμέλια του Οργανισμού είναι ο Χάρτης των Θεμελιωδών Δικαιωμάτων και όλες οι διεθνείς συμβάσεις για τα ανθρώπινα δικαιώματα, στις οποίες όλα τα κράτη μέλη αποτελούν συμβαλλόμενα μέρη.
<P>
Ωστόσο, υπάρχουν κάποιες αντιπροσωπείες, κάποιοι πολιτικοί και κάποια κράτη μέλη που επιθυμούν να δουν τον Οργανισμό να αποτυγχάνει. Δεν θέλουν να γίνει αποτελεσματικός, και γι' αυτό είμαι τόσο απόλυτα συγκεκριμένος ως προς τις απαιτήσεις μου για τον Οργανισμό αυτόν. Θέλω να επιτύχει. Θεωρώ ότι οι τροπολογίες που εγκρίθηκαν στην επιτροπή θα τον βοηθήσουν να επιτύχει, χωρίς να επιβαρύνουν τον Οργανισμό με άσκοπες απαιτήσεις που θα υπερβαίνουν τους πόρους του, ανθρώπινους και χρηματοδοτικούς.
<P>
Έχουν υπάρξει ισχυρισμοί από κάποιες από τις ομάδες γυναικών ότι το παρόν έγγραφο δεν προχωράει αρκετά μακριά, αλλά έχουμε συμπεριλάβει τη διάσταση του φύλου και έχουμε λάβει υπόψη το Ευρωπαϊκό Ινστιτούτο για την ισότητα των φύλων. Ασφαλώς, πρέπει να υπάρχει συμπληρωματικότητα, αλλά όχι και επικάλυψη διότι, και πάλι, αυτό θα οδηγούσε σε σπατάλη των πόρων.
<P>
Θα ολοκληρώσω λοιπόν και θα ακούσω - αυτό είναι κατά γενική ομολογία το σημαντικότερο πράγμα και ένα από τα πιο δύσκολα πράγματα στην πολιτική. Θα ακούσω τη συζήτηση, αλλά δεν θα είμαι σε θέση να υποστηρίξω τις τροπολογίες που θα υποβληθούν αύριο ενώπιον της Ολομέλειας λόγω της εξής απλής αρχής: δήλωσα εξαρχής ότι δεν μπορούσα να συμπεριλάβω μεγάλο εύρος τροπολογιών και η αλλαγή της στάσης μου τώρα θα σήμαινε ότι δεν θα τηρούσα τη συμφωνία που έκανα με τους σκιώδεις εισηγητές. Ασφαλώς, οι μειονοτικές γλώσσες είναι σημαντικές, ασφαλώς και άλλοι τομείς είναι σημαντικοί, αλλά τίποτα δεν είναι πιο σημαντικό από έναν Οργανισμό για τα Θεμελιώδη Δικαιώματα, ο οποίος θα επιτελεί με επιτυχία το έργο που του έχουμε αναθέσει.
<SPEAKER ID="146" NAME="Libor Rouček">
συντάκτης της γνωμοδότητσης της Επιτροπής Εξωτερικών Υποθέσεων. - (CS) Κυρίες και κύριοι, η δημιουργία στην αρχή του περασμένου έτους του Οργανισμού Θεμελιωδών Δικαιωμάτων αποτέλεσε πολύ σημαντικό και αναγκαίο βήμα για την προστασία και την υποστήριξη των θεμελιωδών ανθρωπίνων δικαιωμάτων τόσο εντός όσο και εκτός της Ευρωπαϊκής Ένωσης. Δυστυχώς, το μακροπρόθεσμο πλαίσιο δεν έχει ακόμα εγκριθεί και κάποια από τα ζητήματα που αφορούν το προσωπικό του εξακολουθούν να παραμένουν άλυτα. " Επιτροπή Εξωτερικών Υποθέσεων ζητεί, ως εκ τούτου, τη διόρθωση αυτής της κατάστασης όσο το δυνατόν συντομότερα. Όσον αφορά τη δράση του Οργανισμού εκτός της Ευρωπαϊκής Ένωσης, η Επιτροπή Εξωτερικών Υποθέσεων στηρίζει τα μέτρα που εγκρίθηκαν για την αποφυγή της επικάλυψης των εργασιών και την εξασφάλιση του αναγκαίου συντονισμού των δράσεων με τους διεθνείς οργανισμούς που δραστηριοποιούνται σε αυτό το πεδίο: κυρίως το Συμβούλιο της Ευρώπης, τον Ο"Ε και τον ΟΑΣΕ. Είμαστε επίσης της άποψης ότι ο διάλογος σχετικά με τα ανθρώπινα δικαιώματα είναι ουσιώδης για τη σχέση μεταξύ της Ένωσης και των αναπτυσσόμενων χωρών. Ως εκ τούτου, επικροτούμε το γεγονός ότι ο Οργανισμός είναι ανοικτός στη συμμετοχή των υποψήφιων προς ένταξη χωρών. Τέλος, υποθέτουμε ότι μόλις τεθεί σε ισχύ η Μεταρρυθμιστική Συνθήκη και μόλις δημιουργηθεί η θέση του Ύπατου Εκπροσώπου εξωτερικών υποθέσεων και πολιτικής ασφάλειας της Ένωσης, ο Οργανισμός θα παράσχει κάθε δυνατή υποστήριξη στον Εκπρόσωπο αυτό κατά την τέλεση των καθηκόντων του.
<SPEAKER ID="147" NAME="Kinga Gál">
εξ ονόματος της Ομάδας PPE-DE. - (HU) Σας ευχαριστώ που μου παραχωρείτε το βήμα, κύριε Πρόεδρε. Είμαι πολύ χαρούμενη που επιτύχαμε την έγκριση του προγράμματος πλαισίου για τον Οργανισμό Θεμελιωδών Δικαιωμάτων της Ευρωπαϊκής Ένωσης, και θα ήθελα να ευχαριστήσω τον εισηγητή για το έργο του και τη διάθεση για συνεργασία που επέδειξε κατά τη διάρκεια της σπουδαίας αυτής εργασίας του.
<P>
Τώρα, είναι εξίσου σημαντική για τα θεσμικά όργανα, τα κράτη μέλη και τους πολίτες της ΕΕ, η κανονική έναρξη των εργασιών του Οργανισμού όσο το δυνατόν συντομότερα, εφόσον ιδρύθηκε μεν επισήμως στη Βιέννη την 1η Μαρτίου του περασμένου έτους, αλλά εξακολουθεί να μην διαθέτει δομή, εντολή ή επικεφαλής κατάλληλο για τους σκοπούς τους.
<P>
Είναι επομένως πολύ σημαντικό να εγκριθεί τώρα το πρόγραμμα πλαίσιο. Ήρθαμε αντιμέτωποι με ένα πολύ σύνθετο πρόβλημα εν προκειμένω, όταν από τη μία πλευρά μπορούσαμε να παραθέσουμε αμέτρητα ζητήματα ανθρωπίνων δικαιωμάτων και θεμελιωδών ελευθεριών, αλλά από την άλλη έπρεπε να εξετάσουμε τι θα έκανε τον Οργανισμό αυτόν πραγματικά κατάλληλο να επιτύχει τον σκοπό του σήμερα.
<P>
Κατά την άποψή μου, ο συνάδελφος κ. Cashman προσπάθησε να προσαρμόσει αυτή την άποψη, ώστε να πληροί ταυτόχρονα τα δύο προαναφερθέντα κριτήρια: να μπορεί να αντιμετωπίσει με ευελιξία και ευαισθησία προβλήματα που σχετίζονται με τα ανθρώπινα δικαιώματα και μας αφορούν όλους και να κάνει παράλληλα τον Οργανισμό κατάλληλο για την επίτευξη του σκοπού του.
<P>
Θεωρώ ότι το Κοινοβούλιο στηρίζει πλήρως τις προτάσεις αυτές, και -παρότι άκουσα προσεκτικά τον κ. Frattini να δηλώνει ότι είναι απαράδεκτες για τον ίδιο και για την Επιτροπή- ελπίζω πραγματικά ότι το Συμβούλιο θα κατανοήσει τα πολλά μας ερωτήματα, εφόσον αυτά μπορεί να αποτελέσουν τα κλειδιά για τον τρόπο με τον οποίο ο Οργανισμός θα επιτελέσει το έργο του, ώστε να μπορέσει να επικεντρωθεί στα πραγματικά προβλήματα.
<P>
Το ζήτημα των γλωσσικών και των εθνικών μειονοτήτων παραλείφθηκε στον αρχικό κατάλογο αλλά περιλαμβάνεται στην πρόταση. Θεωρώ ότι αυτό είναι πολύ σημαντικό, εφόσον βλέπουμε τώρα ότι τα προβλήματα αυτά ανακύπτουν διαρκώς, και η Ένωση θα έρθει πραγματικά αντιμέτωπη με αυτά - πρέπει επομένως να ασχοληθεί με αυτό το ζήτημα. Ως εκ τούτου, ελπίζω ότι αυτός ο Οργανισμός θα είναι σε θέση να τους δώσει σημασία. Δεν έχουμε να κάνουμε με μια "χάρτινη τίγρη" αλλά με έναν πραγματικά λειτουργικό θεσμό. Σας ευχαριστώ για την προσοχή σας.
<SPEAKER ID="148" NAME="Σταύρος Λαμπρινίδης">
εξ ονόματος της ομάδας PSE. - Κύριε Πρόεδρε, ο Οργανισμός Θεμελιωδών Δικαιωμάτων πρέπει επί τέλους να αρχίσει να επιτελεί το σημαντικό του έργο. Γι' αυτό και ο εισηγητής, τον οποίον συγχαίρω, αναγκάστηκε να περιορίσει τις τροποποιήσεις στο προτεινόμενο πρόγραμμα για να διευκολύνει την ταχεία διοργανική συμφωνία γι' αυτό το σημαντικό ζήτημα. Θα ήταν βέβαια προτιμότερο στους θεματικούς τομείς να περιλαμβάνοντα και τα κοινωνικά δικαιώματα, να γίνονταν ρητές αναφορές στα θέματα εμπορίας ανθρώπων, καθώς και στην προστασία της ιδιωτικής σφαίρας και της ανθρώπινης αξιοπρέπειας στο πλαίσιο των μέτρων που λαμβάνονται κατά της τρομοκρατίας. " πόρτα παραμένει όμως ανοιχτή.
<P>
Θα σταθώ, σήμερα, ιδιαίτερα σε μια σημαντική τροπολογία που κατέθεσα μαζί με άλλους συναδέλφους, τροπολογία η οποία υπερψηφίστηκε και με την οποία γίνεται ρητή αναφορά στην πρόσβαση σε αποτελεσματική και ανεξάρτητη δικαιοσύνη, συμπεριλαμβανομένων των δικαιωμάτων των κατηγορουμένων και των υπόπτων.
<P>
Όταν κλονίζεται, κύριε Πρόεδρε, η εμπιστοσύνη των πολιτών στην ανεξαρτησία και την αμεροληψία της δικαιοσύνης, κλονίζεται η βάση των δημοκρατικών μας κοινωνιών, γι' αυτό και πολύ ορθά οι αρμοδιότητες του Οργανισμού περιλάμβαναν εξ αρχής αυτή τη διάσταση. Ταυτόχρονα όμως τείνουμε να ξεχνούμε ότι ο κάθε άνθρωπος είναι αθώος μέχρι αποδείξεως του αντιθέτου. " διαπόμπευση κατηγορουμένων από μέσα μαζικής ενημέρωσης προς άγραν τηλεθέασης ή ακόμα και από επίσημες κυβερνήσεις και αρχές προς άγραν εφήμερου πολιτικού οφέλους, παραβιάζουν κατάφορα αυτήν την αρχή. Οι δε ύποπτοι, κύριε Πρόεδρε, ιδιαίτερα αυτήν την εποχή που τόσες θεμελιώδεις αρχές αποδεικνύονται εύκαμπτες στο όνομα της καταπολέμησης της τρομοκρατίας, δεν μπορεί να απαγάγονται, να κακοποιούνται και να στερούνται θεμελιώδη δικαιώματα χωρίς επιπτώσεις. Αν κάτι θα πρέπει να μας έμαθε το Γκουαντάναμο, του οποίου η έκτη επέτειος έναρξης λειτουργίας μόλις πέρασε δυστυχώς χωρίς σχεδόν κανείς να το πάρει χαμπάρι, είναι ακριβώς αυτό.
<SPEAKER ID="149" NAME="Sophia in 't Veld">
εξ ονόματος της Ομάδας ALDE. - (NL) Κύριε Πρόεδρε, κύριε Επίτροπε, κυρίες και κύριοι, καταρχήν επιτρέψτε μου να πω ότι εκτιμώ πολύ τον εισηγητή, κ. Cashman. Τον θεωρούσα πάντα σπουδαίο σύμμαχο στον αγώνα για την προάσπιση των θεμελιωδών δικαιωμάτων. Ωστόσο, διαφωνώ μαζί του, όχι σε ζητήματα που αφορούν την ουσία, το περιεχόμενο, αλλά ως προς τη στρατηγική. Ίσως η εγκατάλειψη ορισμένων προτεραιοτήτων με αντάλλαγμα την υποστήριξη του Συμβουλίου αποτελεί στρατηγική, αλλά μας προσφέρει άραγε το Συμβούλιο αρκετά ώστε να εγκαταλείψουμε αυτό που επιθυμούμε; Κατά τη γνώμη μου, όχι, και για τον λόγο αυτόν προτιμώ να δηλώσω ξεκάθαρα την άποψή μου.
<P>
Οι τροπολογίες της Ομάδας ALDE προτείνουν τέσσερις πρόσθετες προτεραιότητες, δηλαδή την ομοφοβία, το ιδιωτικό απόρρητο, την πολιτική κατά της τρομοκρατίας και τα θεμελιώδη δικαιώματα, και τις διακρίσεις σε βάρος των Ρομ, και σήμερα αυτοί γίνονται οι τέσσερις κύριοι τομείς στους οποίους τα κράτη μέλη εξακολουθούν να διαπράττουν παραβιάσεις των ανθρωπίνων δικαιωμάτων. Ο Οργανισμός Θεμελιωδών Δικαιωμάτων θα έπρεπε να αποτελεί ήδη φύλακα που θα συγκρατεί τα κράτη μέλη στον σωστό δρόμο, αλλά δυστυχώς δεν έχει καταφέρει να το επιτύχει. Σε κάθε περίπτωση, έχει ήδη μετατραπεί σε "σκυλί που γαβγίζει, χωρίς να δαγκώνει". Κατά τη γνώμη μου, και σίγουρα ακούγοντας όσα δήλωσε μόλις ο Επίτροπος κ. Frattini, θεωρώ ότι το Ευρωπαϊκό Κοινοβούλιο, ως ο πλέον σημαντικός εταίρος του Οργανισμού Θεμελιωδών Δικαιωμάτων, θα πρέπει απλούστατα να θέσει τις δικές του σαφείς προτεραιότητες.
<P>
Ειλικρινά, βασιζόμαστε στην υποστήριξη ή τη συμφωνία του Συμβουλίου, και αναρωτιέμαι πού βρίσκεται σήμερα το Συμβούλιο. Φοβούμαι λοιπόν, ότι αν και συμφωνώ ιδιαίτερα με τον εισηγητή ως προς το περιεχόμενο, θα συμβουλευτώ και την ομάδα μου, όμως δεν μπορώ να στηρίξω τη στρατηγική αυτή.
<SPEAKER ID="150" NAME="Konrad Szymański">
εξ ονόματος της Ομάδας UEN. - (PL) Κύριε Πρόεδρε, κύριε Επίτροπε, ο Οργανισμός Θεμελιωδών Δικαιωμάτων διαμορφώθηκε με βάση το Παρατηρητήριο των Φαινομένων Ρατσισμού και Ξενοφοβίας. " μετάβαση αυτή θα μπορούσε να αποτελέσει προάγγελο βελτίωσης. Το παρατηρητήριο που έδρευε στη Βιέννη ήταν γνωστό για την αναξιοπιστία του και για την άνεση με την οποία γινόταν εκεί κατάχρηση καταγγελιών για φαινόμενα ρατσισμού και αντισημιτισμού - αυτό συνέβη, για παράδειγμα, το 2001 και το 2005 σε σχέση με το Radio Maryja, τον Δημοκρατικό Σύνδεσμο και την ίδια μου τη χώρα, την Πολωνία.
<P>
Εάν το νέο θεσμικό όργανο ακολουθήσει τις συστάσεις του εισηγητή, θα επαναλάβει σύντομα τα παλαιά λάθη. " πρόταση να υπερβεί τους θεματικούς τομείς, η ευελιξία ή τα λεγόμενα προληπτικά μέτρα -παραθέτω απλώς αποσπάσματα της αιτιολόγησης που συμπεριλήφθηκε στην παρούσα έκθεση- δεν αποτελούν τίποτα περισσότερο από πράσινο φως ώστε ο Οργανισμός να μπορέσει να δράσει ανεξέλεγκτα, καθοδηγούμενος από ακραίες ιδεολογίες και εκτός του διεθνούς δικαίου. Τίποτα από αυτά δεν θα μετρούσε στην πραγματικότητα, άλλωστε δεν πρόκειται για τη μοναδική περίπτωση κατασπατάλησης των χρημάτων των Ευρωπαίων, αλλά ένα σύστημα για την προστασία των ανθρωπίνων δικαιωμάτων που δεν εμπίπτει στο πλαίσιο του διεθνούς δικαίου, και το οποίο αφήνεται στα χέρια επαγγελματιών αντιρατσιστών, χάνει το μεγαλύτερο προσόν του - την αξιοπιστία.
<SPEAKER ID="151" NAME="Cem Özdemir">
εξ ονόματος της Ομάδας Verts/ALE. - (DE) Κύριε Πρόεδρε, εγκρίναμε την έκθεση στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων και θα την εγκρίνουμε και εδώ, μολονότι συμμεριζόμαστε σε πολλά σημεία τις επικρίτσεις που διατυπώθηκαν στην Ολομέλεια, ακόμη και από τον ίδιο τον εισηγητή. Ένα από τα θέματα στα οποία ήθελα να αναφερθώ εθίγη ήδη από τον εισηγητή. Παρότι ο Οργανισμός Θεμελιωδών Δικαιωμάτων θα εξακολουθήσει να ασχολείται με τις διακρίσεις λόγω φύλου, ζητήματα όπως η ομοφοβία, δυστυχώς, δεν εμπίπτουν στην αρμοδιότητά του. Υπό το πρίσμα του διαλόγου που πραγματοποιήσαμε στην Ευρώπη, καθώς και της παρούσας φάσης στην οποία βρίσκονται οι συζητήσεις, είναι λυπηρό που δεν καταφέραμε να επιτύχουμε αυτόν τον συμβιβασμό με το Συμβούλιο και την Επιτροπή.
<P>
Υπάρχουν και άλλα σημεία που θα έπρεπε να αναφερθούν: στην Επιτροπή Πολιτικών Ελευθεριών υποβάλαμε τροπολογίες που δυστυχώς απορρίφθηκαν όλες. Θέλω να υπενθυμίσω μόνο μερικές από αυτές. " διάκριση σε βάρος των Ρομ θα ήταν, για παράδειγμα, ένα ουσιαστικό πρόβλημα προς εξέταση, όπως και το θέμα της προστασίας της ιδιωτικής ζωής. " προστασία των δεδομένων θα ήταν επίσης ένα ουσιαστικό σημείο. Εδώ έχουμε φθάσει στην Ευρώπη σε ένα ορισμένο επίπεδο, που πρέπει να το διατηρούμε και εντός της Ένωσης, αν θέλουμε να είμαστε αξιόπιστοι. Ωστόσο, σημαντικό είναι, και εξαιτίας των εμπειριών από την καταπολέμηση της τρομοκρατίας, το θέμα κατά πόσον είναι συμβατή η καταπολέμηση της τρομοκρατίας με τα θεμελιώδη δικαιώματα. Και αυτό το θέμα θα άξιζε να συμπεριληφθεί στην εργασία του Οργανισμού Θεμελιωδών Δικαιωμάτων.
<P>
Όλοι συμφωνούν ότι ο Οργανισμός Θεμελιωδών Δικαιωμάτων πρέπει να αρχίσει να λειτουργεί όσο πιο γρήγορα γίνεται. Δεν έχουμε καν καταφέρει ακόμα να συμφωνήσουμε για τον διευθυντή. Ως εκ τούτου είναι δικαιολογημένες κάποιες αμφιβολίες για το αν θα μπορέσει πραγματικά ο οργανισμός αυτός να εκπληρώσει τα καθήκοντα που του ανατίθενται. Το καλό νέο είναι πως δεν θα υπάρξουν πολλές άλλες τέτοιες διαδικασίες. Από το 2009 που θα τεθεί σε ισχύ η αναθεωρημένη Συνθήκη ΕΕ, θα έχουμε και άλλες διαδικασίες για τη συμμετοχή του Ευρωπαϊκού Κοινοβουλίου σε αυτές τις συζητήσεις.
<SPEAKER ID="152" NAME="Bairbre de Brún">
εξ ονόματος της Ομάδας GUE/NGL. - (GA) Κύριε Πρόεδρε, επικροτώ την έκθεση του κ. Cashman για τον Οργανισμό Θεμελιωδών Δικαιωμάτων της Ευρωπαϊκής Ένωσης. Τα μέλη της Επιτροπής Πολιτικών Ελευθεριών έκαναν λαμπρή δουλειά στο σημαντικό αυτό ζήτημα. Τους συγχαίρω και συγχαίρω και τον εισηγητή.
<P>
Επικροτώ, ωστόσο, ιδίως τις βελτιώσεις βάσει των οποίων ο τομέας των διακρίσεων έναντι των παραδοσιακών γλωσσών και των μειονοτήτων θα συμπεριληφθεί στις συγκεκριμένες αρμοδιότητες του Οργανισμού. Καλώ τους βουλευτές να υποστηρίξουν αύριο αυτές τις μεταρρυθμίσεις.
<P>
Τα "νωμένα Έθνη ανακήρυξαν το 2008 διεθνές έτος γλωσσών. " Ευρωπαϊκή Ένωση πρέπει να συμμετάσχει στην προσπάθεια αυτή, και πρέπει και εμείς με τη σειρά μας να την ακολουθήσουμε.
<P>
Προσωπικά, ενδιαφέρομαι ιδιαίτερα για το ζήτημα αυτό. Συνεχίζω να εργάζομαι σε επίπεδο ΕΕ, να απαιτώ τους πόρους που είναι απαραίτητοι, ώστε η ιρλανδική γλώσσα να αποτελεί μία από τις γλώσσες εργασίας της ΕΕ, και σε επίπεδο εκλογικής περιφέρειας, να στηρίζω την εκστρατεία για μία νομοθετική πράξη για την ιρλανδική γλώσσα, μία νομοθεσία που απαιτείται επειγόντως στη Βόρειο Ιρλανδία για την προστασία των δικαιωμάτων των ιρλανδόφωνων.
<P>
Τα δικαιώματα αυτά δεν μπορούν να ασκηθούν σήμερα. Θα μπορούν όμως εάν συμπεριληφθούν σε δεσμευτική νομοθεσία και εάν ένας φορέας, όπως ο Οργανισμός Θεμελιωδών Δικαιωμάτων της ΕΕ, μπορέσει να αφυπνίσει τους συμπατριώτες μου και άλλους σχετικά με το ζήτημα των διακρίσεων που βασίζονται στη γλώσσα.
<SPEAKER ID="153" NAME="Koenraad Dillen" AFFILIATION="NI">
(NL) Κύριε Πρόεδρε, κυρίες και κύριοι, θα ψηφίσω με όλη μου την καρδιά κατά της παρούσας έκθεσης, διότι θεωρώ τον Οργανισμό ως τον ευρωπαίο φύλακα της πολιτικής ορθότητας που κυριεύει ολοένα περισσότερο την Ευρώπη. Παρότι ο Οργανισμός ισχυρίζεται ότι θα προστατεύσει τα θεμελιώδη δικαιώματα των πολιτών, στην πραγματικότητα απειλεί ορισμένα από τα πλέον θεμελιώδη δικαιώματά και ελευθερίες μας καθώς και την αρχή της επικουρικότητας.
<P>
Το πνεύμα της πολιτικής ορθότητας που στοιχειώνει την Ευρώπη σημαίνει ότι η ελευθερία έκφρασης πρέπει να υποταχθεί στις απαιτήσεις μίας συγκεκριμένης θρησκείας, δηλαδή του Ισλάμ, η οποία δεν ανέχεται καμία κριτική.
<P>
Το Ευρωπαϊκό Παρατηρητήριο των Φαινομένων Ρατσισμού και Ξενοφοβίας, του οποίου διάδοχο σκοπεύει να αποτελέσει ο Οργανισμός, εξίσωνε σκόπιμα τη νόμιμη έκφραση των απόψεων που έρχονταν σε αντίθεση προς τη μετανάστευση και τις αρνητικές απόψεις του Ισλάμ με ρατσισμό. Το παρατηρητήριο ισχυριζόταν επίσης ότι η ισλαμοφοβία αποτελεί νέα μορφή διακρίσεων και ότι, κατόπιν των συγκρούσεων που πραγματοποιήθηκαν εξαιτίας των δανικών γελοιογραφιών, θα πρέπει να υπάρξουν νόμοι κατά της βλασφημίας. Όταν μια ανατεθείσα μελέτη έδειξε ότι η βία κατά των Εβραίων στην Ευρώπη προέρχεται κυρίως από νέους μουσουλμάνους, ο διευθυντής του παρατηρητηρίου την πέταξε αμέσως στα σκουπίδια.
<P>
Πολύ λίγοι άνθρωποι στο παρόν Κοινοβούλιο φαίνεται να συνειδητοποιούν ότι η ελευθερία έκφρασης αποτελεί κορυφαίο θεμελιώδες δικαίωμα και ότι, κατά τη διάρκεια της ιστορίας, η πρόοδος της ανθρωπότητας αποτελούσε συνάρτηση της προόδου της ελευθερίας της σκέψης. " Ευρώπη δεν θα είχε αποτελέσει ποτέ το κέντρο του κόσμου χωρίς την ελευθερία να μπορεί κάποιος να λέει την αλήθεια ωμά και ανεμπόδιστα, όσο και αν πληγώνει. " παρούσα έκθεση και ο εν λόγω Οργανισμός απειλούν σοβαρά αυτή την αρχή.
<SPEAKER ID="154" NAME="Íñigo Méndez de Vigo" AFFILIATION="PPE-DE">
(ES) Κύριε Πρόεδρε, η θέσπιση ενός πολυετούς προγράμματος πλαισίου του Οργανισμού Θεμελιωδών Δικαιωμάτων της Ευρωπαϊκής Ένωσης είναι ένα εξαιρετικά σημαντικό θέμα για όσους από εμάς πιστεύουμε ότι τα θεμελιώδη δικαιώματα αποτελούν αναπόσπαστο μέρος του DNA των Ευρωπαίων. Επομένως, θέλω να συνταχθώ με τον εισηγητή και τους άλλους ομιλητές που είπαν "εμπρός" με αυτό το πολυετές πρόγραμμα πλαίσιο, "εμπρός" με το έργο του Οργανισμού.
<P>
Πιστεύω επίσης ότι αυτή η έκθεση, όπως είπε η κ. Gál, την οποία υποστηρίζω ως εκπρόσωπο της Ομάδας μου, είναι μια ισορροπημένη έκθεση που προσπαθεί να είναι παραγωγική χωρίς να είναι υπερβολικά φιλόδοξη.
<P>
Ρεαλιστική, πιστεύω ότι είναι η έκφραση που χρησιμοποίησε ο εισηγητής. Καθώς η έκθεση είναι πράγματι ρεαλιστική θέλω να ζητήσω από τον Επίτροπο κ. Frattini, τον καλό μου φίλο Franco Frattini, λίγη περισσότερη υποστήριξη. Το γεγονός ότι η Ευρωπαϊκή Επιτροπή δέχεται μόνο εννέα από τις 18 τροπολογίες που υποβάλαμε θεωρώ ότι είναι λίγο σαν προσπάθεια και απαιτείται προσπάθεια, κύριε Αντιπρόεδρε της Επιτροπής, σε ένα τόσο σημαντικό θέμα όπως αυτό.
<P>
Είχα την τύχη και την τιμή να είμαι πρόεδρος της αντιπροσωπείας του Κοινοβουλίου στη Συνέλευση η οποία συνέταξε τον Χάρτη και έχω επίσης την εξίσου μεγάλη τιμή να προεδρεύω της Ομάδας ATD Τέταρτος Κόσμος, και έχουμε πετύχει να περάσει μία τροπολογία, η τροπολογία 15: να συμπεριληφθεί η καταπολέμηση του κοινωνικού αποκλεισμού και της φτώχειας μεταξύ των στόχων του Οργανισμού. Γιατί; Επειδή όποιος υφίστατι κοινωνικό αποκλεισμό, όποιος ζει σε συνθήκες ακραίας φτώχειας, δεν απολαμβάνει τελικά κανένα θεμελιώδες δικαίωμα και γι' αυτόν τον λόγο πιστεύουμε ότι θα ήταν ένα σημαντικό πολιτικό μήνυμα προς τους συμπολίτες μας να αντιμετωπιστεί η τροπολογία 15 πιο θετικά απ' όσο την έχετε αντιμετωπίσει, κύριε Αντιπρόεδρε της Επιτροπής. Σε τελική ανάλυση, εμείς οι βουλευτές εκπροσωπούμε τους πολίτες και οι πολίτες μας ζητούν να μεριμνήσουμε και για τους λιγότερο τυχερούς επίσης.
<P>
Επομένως, κύριε Επίτροπε, ελπίζω ότι αυτή η συζήτηση θα σας βοηθήσει να καταλάβετε πόσο σημαντικό είναι να δεχτείτε περισσότερες από εννέα τροπολογίες, και να υποστηρίξετε τη θέση του Ευρωπαϊκού Κοινοβουλίου σε αυτό το θέμα.
<SPEAKER ID="155" NAME="Magda Kósáné Kovács" AFFILIATION="PSE">
(HU) Σας ευχαριστώ πολύ, κύριε Πρόεδρε. Εννέα μήνες μετά από την εορταστική παράδοση του Οργανισμού Θεμελιωδών Δικαιωμάτων, δεν με χαροποιεί να μιλάω για το γεγονός ότι το θεσμικό αυτό όργανο δεν μπόρεσε να ξεκινήσει τις εργασίες του και εξακολουθεί να μην διαθέτει διοίκηση.
<P>
Τουλάχιστον, αυτή την εβδομάδα θα εγκριθεί από το Κοινοβούλιο το πολυετές πρόγραμμα πλαίσιο, για το οποίο θα ήθελα να ευχαριστήσω τον εισηγητή, κ. Cashman. Το πολυετές πρόγραμμα πλαίσιο είναι ουσιώδες για το έργο του Οργανισμού και για την αποτελεσματικότητά του κατά την παρακολούθηση των θεμελιωδών δικαιωμάτων και τη διατύπωση των στόχων του. " διαδικασία της τριμερούς συμφωνίας για τη δημιουργία του ιδρυτικού χάρτη άφησε ανοιχτά ορισμένα ζητήματα και είναι καθήκον μας να τα επιλύσουμε.
<P>
Για παράδειγμα, η δήλωση του Συμβουλίου ήθελε να κάνει χρήση πολιτικής ισχύος για να επιτύχει τη δυνατότητα του Οργανισμού να διερευνά την εφαρμογή των ανθρωπίνων δικαιωμάτων στον τομέα της αστυνομικής και δικαστικής συνεργασίας κατόπιν αιτήσεως του Οργανισμού. Είναι σημαντικό για τα κράτη μέλη και την Ένωση να επωφεληθούν από τις δυνατότητες που έχουν, μέχρις ότου αυτό αποτελέσει αδιαμφισβήτητο καθήκον του Οργανισμού, μετά τη θέση σε ισχύ της Μεταρρυθμιστικής Συνθήκης.
<P>
Παρομοίως, αποτελεί κοινή μας ευθύνη να πάψει η αμφισβήτηση των ατομικών και κοινωνικών δικαιωμάτων των εθνικών και εθνοτικών μειονοτήτων, όχι μόνο απαγορεύοντας τις διακρίσεις αλλά και μέσω της απαίτησης για θετική επιβολή του νόμου. Κατά βάση, η αναγνώριση των κοινωνικών δικαιωμάτων ως ανθρωπίνων δικαιωμάτων δεν μπορεί ούτε αυτή να αμφισβητείται, εφόσον δεν μπορεί να υπάρξει ανθρώπινη αξιοπρέπεια χωρίς βασική ασφάλεια.
<P>
Αποτελεί κλισέ αλλά είναι αλήθεια ότι κάθε απόφαση αξίζει, σε όποιον βαθμό και αν υλοποιηθεί. Τα λόγια του Αντιπροέδρου της Επιτροπής κ. Frattini δημιούργησαν κάποιες αμφιβολίες, αλλά εντούτοις ελπίζω ότι ο Οργανισμός θα προστατεύσει με συνέπεια τα ανθρώπινα δικαιώματα.
<SPEAKER ID="157" NAME="Hubert Pirker" AFFILIATION="PPE-DE">
(DE) Κύριε Πρόεδρε, κύριε Επίτροπε, θα ήθελα να εκμεταλλευτώ την ευκαιρία για να κάνω δύο βασικές παρατηρήσεις. " πρώτη είναι ότι ζητώ επειγόντως και ελπίζω ότι μετά από τον καθορισμό του προγράμματος εργασίας θα γίνει άμεσα ο διορισμός του διευθυντή του Οργανισμού Θεμελιωδών Δικαιωμάτων, γιατί η σύσταση ενός οργανισμού έχει νόημα μόνον εάν μπορεί να λειτουργήσει το συντομότερο δυνατόν.
<P>
" δεύτερη βασική μου παρατήρηση είναι πως θα ήθελα να εκμεταλλευτώ τη συζήτηση για να ζητήσω και πάλι μια αξιολόγηση της απόδοσης και της χρησιμότητας όλων των οργανισμών, γιατί δεν έχω πεισθεί ότι εργάζονται όλοι όπως θα θέλαμε και ότι πρέπει να υπάρχουν αιώνια. Αντίθετα, πιστεύω ακράδαντα ότι εδώ υπάρχουν εν μέρει επικαλυπτόμενες δομές και ότι ασφαλώς θα μπορούσαμε να απαλλαγούμε από ορισμένους οργανισμούς χωρίς να το αντιληφθεί κανείς ή να ταλαιπωρηθεί από αυτό. Θα ήθελα να σας ρωτήσω πότε σκοπεύει η Επιτροπή να ξεκινήσει μια τέτοια αξιολόγηση.
<SPEAKER ID="158" NAME="Genowefa Grabowska" AFFILIATION="PSE">
(PL) Κύριε Πρόεδρε, συγχαίροντας τον εισηγητή Michael Cashman, θα ήθελα να κάνω ένα σχόλιο, και συγκεκριμένα ότι κατά τις συνεδριάσεις της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων συζητήσαμε λεπτομερώς κατά πόσον ο Οργανισμός Θεμελιωδών Δικαιωμάτων θα επιτελεί το ίδιο έργο με το Συμβούλιο της Ευρώπης. Καταλήξαμε στο συμπέρασμα ότι δεν θα το κάνει, αλλά έχω την εντύπωση ότι ζηλεύουμε το Συμβούλιο της Ευρώπης, διότι έχει τέτοια βαρύτητα που του επιτρέπει να εφαρμόζει ειδικό νομικό σύστημα.
<P>
Μου φαίνεται ότι ο Οργανισμός Θεμελιωδών Δικαιωμάτων, παρά τις προϋποθέσεις και τις αρμοδιότητές του, θα έπρεπε να βασίζεται έντονα στον Χάρτη των Θεμελιωδών Δικαιωμάτων. Αυτό θα κάνει και εκείνους τους πολίτες και εκείνα τα κράτη μέλη που δεν έχουν αποδεχτεί πλήρως τον Χάρτη των Θεμελιωδών Δικαιωμάτων να αντιληφθούν σαφώς ότι και αυτός αποτελεί θεματοφύλακά του. Πιστεύω ότι αυτό έχει μεγάλη σημασία και πιστεύω επίσης ότι ο Οργανισμός Θεμελιωδών Δικαιωμάτων θα πρέπει να κινηθεί προς αυτή την κατεύθυνση με τη βοήθειά μας και με την υποστήριξη του Ευρωπαϊκού Κοινοβουλίου.
<SPEAKER ID="159" NAME="Franco Frattini">
Αντιπρόεδρος της Επιτροπής. - (EN) Κύριε Πρόεδρε, θα ήθελα να ευχαριστήσω όλους όσοι πήραν τον λόγο για τις προτάσεις και τη συνεισφορά τους.
<P>
Καταρχάς, η Ευρωπαϊκή Ένωση πρέπει να είναι και να θεωρείται από τους πολίτες όχι μόνο το καλύτερο μέσο υπεράσπισης αλλά και προαγωγής των θεμελιωδών δικαιωμάτων. Με αυτό εννοώ τα δικαιώματα των ομάδων και των κοινοτήτων, καθώς και τα δικαιώματα των ατόμων. Αυτή είναι μια πολύ σημαντική προσέγγιση.
<P>
Θεωρώ επίσης ότι, κατόπιν της διακήρυξης του Χάρτη και της υπογραφής της Συνθήκης της Λισαβόνας, ο Οργανισμός θα πρέπει να γίνει το πιο αποτελεσματικό ευρωπαϊκό θεσμικό όργανο σε αυτόν τον τομέα. Για τον σκοπό αυτόν, θα ήθελα να δω το Κοινοβούλιο να οργανώνει όσο το δυνατόν συντομότερα την ακρόαση των υποψηφίων που περιλαμβάνονται στον κατάλογο των υποψηφίων για τη θέση του διευθυντή, έτσι ώστε ο Οργανισμός να αρχίσει να λειτουργεί αξιοποιώντας πλήρως τις δυνατότητές του.
<P>
Συμφωνώ απόλυτα με τον εισηγητή, κ. Cashman, ότι πρέπει να αφήσουμε τώρα τον Οργανισμό να ξεκινήσει το έργο του. " επιβάρυνσή του με υπερβολικά πολλά καθήκοντα θα απειλούσε να τον καταστήσει ένα όργανο που θα φαίνεται ισχυρό, αλλά που στην πράξη δεν θα είναι σε θέση να ενεργεί με την απαιτούμενη ταχύτητα.
<P>
Τέλος, έχω επίγνωση των ανησυχιών που εξέφρασαν πολλοί από εσάς και μπορώ να σας υποσχεθώ ότι, πολύ πριν από το τέλος της πενταετούς περιόδου, θα είμαι σε θέση να κάνω πλήρη χρήση των εξουσιών της Επιτροπής και να ζητήσω από τον Οργανισμό να υπερβεί το πεδίο εφαρμογής του άρθρου 2, ιδίως όσον αφορά τη συνεργασία στον τομέα της δικαιοσύνης και της ασφάλειας.
<P>
Κάτι τελευταίο: συμμερίζομαι αυτό που δήλωσε ο φίλος μου, κ. Méndez de Vigo, και θα εξετάσω προσεκτικά τις προτάσεις του, ιδίως όσον αφορά την τροπολογία 15, ούτως ώστε να προσπαθήσω να ικανοποιήσω τις προσδοκίες που εκφράσθηκαν και αφορούν μια ευρωπαϊκή στρατηγική κατά της φτώχειας.
<P>
Θα ήθελα επίσης να επαναλάβω ότι προτίθεμαι να δεχτώ την τροπολογία 6, ακόμα και αν δεν συμφωνώ καταρχήν με αυτή. Ελπίζω ότι η προσπάθειά μου να ικανοποιήσω τις προσδοκίες σας θα χαροποιήσει τον κ. Cashman.
<SPEAKER ID="160" NAME="Πρόεδρος">
Ευχαριστούμε, κύριε Επίτροπε. Φαίνεται ότι το Κοινοβούλιο το εκτιμά αυτό.
<SPEAKER ID="161" NAME="Michael Cashman">
εισηγητής. - (EN) Κύριε Πρόεδρε, ευχαριστώ τον Επίτροπο για τη διαλλακτικότητά του στο πολύ σημαντικό ζήτημα της τροπολογίας 6, που ορίζει ότι: "Όλοι οι άνθρωποι γεννιούνται ίσοι και κατά συνέπεια τα ανθρώπινα δικαιώματα είναι αδιαίρετα και απαραβίαστα". Θα ήθελα να ευχαριστήσω τους συναδέλφους για τη συμβολή τους και να σας πω ότι, όταν ένα από τα μη εγγεγραμμένα μέλη δηλώνει ότι σκοπεύει να με καταψηφίσει, όταν αυτοί οι εξτρεμιστές εντός του Κοινοβουλίου ψηφίζουν εναντίον εμού και της έκθεσής μου, η καρδιά μου πλημμυρίζει από χαρά και το μυαλό μου μού λεει ότι έχουμε επιτύχει. Και αυτό διότι δεν θα έπρεπε να υπάρχει εξτρεμισμός όσον αφορά την προάσπιση των ανθρωπίνων δικαιωμάτων, παρά μόνο στην ακραία μορφή της υπεράσπισής τους.
<P>
Θα ήθελα να πω στην καλή μου φίλη Sophia in 't Veld ότι ασφαλώς συμφωνώ μαζί της, αλλά ότι θεωρώ ότι το ζήτημα των Ρομ, της ιδιωτικής ζωής και της ομοφοβίας έχουν ήδη καλυφθεί. Πράγματι, οι Ρομ καλύπτονται από την έννοια των διακρίσεων λόγω εθνότητας και φυλής. Θα ήθελα να πω στον συνάδελφο, κ. Λαμπρινίδη ότι ο Χάρτης των Θεμελιωδών Δικαιωμάτων και η Ευρωπαϊκή Σύμβαση των Δικαιωμάτων του Ανθρώπου μας παρέχουν το πεδίο, εντός του οποίου κινούμαστε όσον αφορά την ιδιωτική ζωή, την πρόληψη της εμπορίας ανθρώπων και την αντιμετώπιση του κοινωνικού αποκλεισμού. " κ. Gál δήλωσε ότι είναι απολύτως σωστό ότι το ζήτημα είναι η λειτουργικότητα του Οργανισμού και αυτό είναι εκείνο που πρέπει να αντιμετωπίσουμε.
<P>
Αυτός είναι ο λόγος για τον οποίο έχω συμπεριλάβει την έννοια των πολλαπλών μορφών διακρίσεων. Πρέπει να θυμόμαστε ότι δεν ασχολούμαστε αποκλειστικά με τους τομείς που μπορούν να καλυφθούν. Αυτοί είναι θεματικοί τομείς που βασίζονται στα αντικειμενικά θεμέλια που αποτελούν ο Χάρτης των Θεμελιωδών Δικαιωμάτων και οι διεθνείς συμβάσεις, στις οποίες μετέχουν όλα τα κράτη μέλη.
<P>
Θα ήθελα να πω στον καλό μου φίλο κ. Cem Özdemir -çok teşekkür ederim!- όσον αφορά την προστασία των δεδομένων, ότι όντως καλύπτεται. Επίσης, διαθέτουμε τον επόπτη προστασίας των δεδομένων καθώς και οδηγίες σχετικά με την προστασία των δεδομένων και το τελευταίο πράγμα που επιθυμούμε είναι να υπάρξει επικάλυψη.
<P>
Είναι ενδιαφέρον και θα πρέπει να το γιορτάσουμε. Ακολουθεί η έκθεση Angelilli. Πρόκειται για μια έκθεση ιδίας πρωτοβουλίας, ωστόσο εμείς δεσμευόμαστε απόλυτα -όχι ιδία πρωτοβουλία, όχι κατόπιν αιτήματος- να καλυφθούν τα δικαιώματα των παιδιών από τον Οργανισμό, ο οποίος προστατεύει τα θεμελιώδη δικαιώματα. Για τον λόγο αυτόν, συγχαίρω το Κοινοβούλιο. Το προτρέπω να ψηφίσει μαζί με εμένα. Ας μην εισαγάγουμε περισσότερα στοιχεία, ας μην μειώσουμε την ισχύ, ας είμαστε εστιασμένοι και ας φέρουμε το έργο εις πέρας - και, κύριε Πρόεδρε, αφήστε το σφυρί σας για κάποια άλλη φορά!
<SPEAKER ID="162" NAME="Irena Belohorská" AFFILIATION="NI">
(SK) Θα ήθελα να διαμαρτυρηθώ έντονα εναντίον αυτού που μόλις δήλωσε ο κ. Cashman: ανήκω στην ομάδα των μη εγγεγραμμένων μελών και θα ήθελα να πω ότι στο παρελθόν, όταν αποτελούσα μέλος του Συμβουλίου της Ευρώπης, εκπόνησα έκθεση σχετικά με την απαγόρευση της παιδικής εργασίας και συμμετείχα επίσης στην προετοιμασία μιας άλλης έκθεσης σχετικά με τα δικαιώματα του παιδιού. Για τον λόγο αυτόν διαμαρτύρομαι έντονα για τα σχόλια του εισηγητή, που δήλωσε ότι δεν ενδιαφέρεται εάν θα τον καταψηφίσουν τα μέλη της ομάδας των μη εγγεγραμμένων μελών.
<SPEAKER ID="163" NAME="Πρόεδρος">
Κύριε Cashman, για απάντηση επί προσωπικού ζητήματος για σχόλια που εξελήφθησαν ως προσωπική επίθεση.
<SPEAKER ID="164" NAME="Michael Cashman">
εισηγητής. - (EN) Κύριε Πρόεδρε, ασφαλώς δεν είχα κατά νου την αξιότιμη βουλευτή όταν έκανα το σχόλιό μου.
<P>
Αναφερόμουν γενικότερα στα μη εγγεγραμμένα μέλη, αλλά ειδικότερα στα σχόλια του κ. Dillen, που θεωρώ ότι είναι εξτρεμιστικά σχόλια. Σε καμία περίπτωση όμως δεν είχα σκοπό να προσβάλω την αξιότιμη βουλευτή, το παρελθόν της οποίας μιλάει από μόνο του.
<SPEAKER ID="165" NAME="Πρόεδρος">
Μπορώ πράγματι να επιβεβαιώσω ότι τουλάχιστον στη γαλλική διερμηνεία, το σχόλιο δεν αφορούσε μη εγγεγραμμένους, αλλά εξτρεμιστές. Επομένως, υπήρχε σαφής διαφοροποίηση στα λόγια του εισηγητή μας.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 17 Ιανουαρίου 2008.

<CHAPTER ID="008">
Η κατάσταση στο Πακιστάν (συζήτηση) 
<SPEAKER ID="230" NAME="Πρόεδρος">
" ημερήσια διάταξη προβλέπει τη συζήτηση σχετικά με τις δηλώσεις του Συμβουλίου και της Επιτροπής για την κατάσταση στο Πακιστάν.
<SPEAKER ID="231" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρία Επίτροπε, κυρίες και κύριοι, όπως γνωρίζουμε, η Ευρωπαϊκή Ένωση παρατηρεί με μεγάλη ανησυχία ορισμένες εξελίξεις χώρα στο Πακιστάν, και ιδιαίτερα τα γεγονότα που οδήγησαν στην επιβολή κατάστασης έκτακτης ανάγκης στις 3 Νοεμβρίου, και κατά συνέπεια σε μεγάλη κοινωνική αναταραχή και πολυάριθμες συλλήψεις, περιλαμβανομένου του προέδρου του Ανωτάτου Δικαστηρίου ο οποίος τώρα βρίσκεται σε κατ' οίκον περιορισμό.
<P>
Δεν υπάρχει αμφιβολία ότι μια τέτοια εξέλιξη συνιστά σοβαρή οπισθοδρόμηση στη δομή του κράτους δικαίου και της δημοκρατικής διαδικασίας στο Πακιστάν, η οποία θα έλεγα ότι καταστρέφει οποιαδήποτε ελπίδα που ο πακιστανικός λαός και η διεθνής κοινότητα γενικά μπορεί να διατηρούσαν για ενίσχυση της νομιμότητας και των δημοκρατικών θεσμών στο Πακιστάν. Αυτός είναι ο λόγος για τον οποίο η Προεδρία εξέδωσε δήλωση στις 6 Νοεμβρίου εξ ονόματος της Ένωσης εκφράζοντας τη βαθιά μας ανησυχία όσον αφορά την επιβολή κατάστασης έκτακτης ανάγκης και την αναστολή ισχύος του πακιστανικού συντάγματος και των θεμελιωδών ελευθεριών.
<P>
Στις 4 Νοεμβρίου, δύο ημέρες πριν, οι επικεφαλής αποστολής στο Ισλαμαμπάντ κα ο Ύπατος Εκπρόσωπος Χαβιέ Σολάνα, είχαν εκφράσει την ανησυχία τους για την πορεία των γεγονότων. Οι δηλώσεις μας, οι δηλώσεις της ΕΕ, προστέθηκαν έτσι στις δηλώσεις πολλών άλλων που επαναλαμβάνουν πόσο σημαντικό είναι να τεθεί εκ νέου σε ισχύ το Σύνταγμα, να αποκατασταθεί η πολιτική τάξη, να υπάρξει εγγύηση της ανεξαρτησίας της δικαστικής εξουσίας και ελευθερία των μέσων ενημέρωσης, να απελευθερωθούν οι πολιτικοί κρατούμενοι, οι δημοσιογράφοι και οι υπερασπιστές των ανθρωπίνων δικαιωμάτων και να δημιουργηθούν οι συνθήκες που απαιτούνται για τις βουλευτικές εκλογές που θα διεξαχθούν όπως προβλεπόταν, ήτοι τον Ιανουάριο του 2008.
<P>
Δεν αμφιβάλλουμε ότι η σταθερότητα και η ανάπτυξη οιουδήποτε έθνους μπορούν να είναι εγγυημένα μόνο σε ένα κλίμα συνολικής δημοκρατικής αξιοπιστίας. Μας ανησυχούν αναφορές για μεγάλο αριθμό συλλήψεων, για περιορισμό της ελευθερίας της ενημέρωσης, για καταστολή της ουσιώδους ελευθερίας της έκφρασης των πολιτών και για επιθέσεις σε επαγγελματίες, όπως δικαστές, δικηγόρους, δημοσιογράφους και ακτιβιστές ανθρωπίνων δικαιωμάτων. Ταυτόχρονα, ωστόσο, απευθύνουμε σθεναρή έκκληση σε όλα τα εμπλεκόμενα μέρη να επιδείξουν τη μεγαλύτερη δυνατή αυτοσυγκράτηση και να συνεργαστούν για την αναζήτηση μιας δημοκρατικής και ειρηνικής λύσης στην παρούσα κρίση, η οποία θα επιτρέψει την ταχεία επιστροφή στην ομαλότητα.
<P>
Μολονότι αναγνωρίζουμε τις προκλήσεις που αντιμετωπίζει σήμερα το Πακιστάν σε σχέση με την κατάσταση της ασφάλειάς του και τις θυσίες και τις προσπάθειες του πακιστανικού λαού για την καταπολέμηση του εξτρεμισμού και της τρομοκρατίας, η Ευρωπαϊκή Ένωση πιστεύει ακράδαντα ότι η λύση σε αυτές τις προκλήσεις δεν μπορεί να συνεπάγεται διακοπή της δημοκρατικής διαδικασίας.
<P>
Ωστόσο, δεν μπορούμε να παραλείψουμε να αναγνωρίσουμε τον σύμμαχο στον οποίο πάντοτε μπορούσαμε να υπολογίζουμε όσον αφορά τον αγώνα κατά του εξτρεμισμού και της τρομοκρατίας. Κατά συνέπεια πρέπει να διασφαλίσουμε ότι το Πακιστάν παραμένει αφοσιωμένο στην καταπολέμηση της παγκόσμιας απειλής, στην οποία η διεθνής συνεργασία αποτελεί ουσιαστικό εργαλείο.
<P>
Τέλος, η Ένωση ελπίζει ότι το σημερινό κλίμα αβεβαιότητας θα βελτιωθεί γρήγορα και ειρηνικά και καλεί τον Πρόεδρο Μουσάραφ να τιμήσει την υπόσχεσή του να βγάλει τη στρατιωτική στολή του και να παραιτηθεί από τη θέση του Αρχηγού των Ενόπλων Δυνάμεων.
<SPEAKER ID="232" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, το Πακιστάν βρίσκεται στην ημερήσια διάταξη αυτής της Ολομέλειας για τρίτη φορά μέσα σε λίγους μήνες. Το γεγονός αυτό μαρτυρά την πολύ δύσκολη μεταβατική περίοδο που διέρχεται η χώρα. " επιβολή κατάστασης έκτακτης ανάγκης από τον Πρόεδρο Μουσάραφ στις 3 Νοεμβρίου με την ιδιότητα του Αρχηγού των Ενόπλων Δυνάμεων έστειλε ένα ιδιαίτερα ανησυχητικό μήνυμα στην Ευρώπη και τον ευρύτερο κόσμο και έχει πλήξει την πορεία προς την αποκατάσταση της δημοκρατίας στο Πακιστάν.
<P>
Πριν από την επιβολή της κατάστασης έκτακτης ανάγκης είχαμε γίνει μάρτυρες κάποιων ενθαρρυντικών εξελίξεων, με την ελπίδα μια περισσότερο ανοικτής πολιτικής διαδικασίας και ισχυρότερων δημοκρατικών θεσμών, πλην όμως δυστυχώς αυτό τώρα έχει τεθεί υπό αμφισβήτηση και σήμερα αναρωτιόμαστε αν η κατάσταση είναι ακόμη αντιστρέψιμη ή μήπως δεν είναι πολύ αργά για να αποκατασταθεί η εμπιστοσύνη και οι συνθήκες πριν από τις βουλευτικές εκλογές.
<P>
Ο Πρόεδρος Μουσάραφ, στο τηλεοπτικό διάγγελμά του της 3ης Νοεμβρίου, μας δήλωσε ότι αναστέλλει την ισχύ του Συντάγματος λόγω απειλών κατά του έθνους που οφείλονταν στην ορατή ενίσχυση δραστηριοτήτων και τέλεσης τρομοκρατικών επιθέσεων. Δεν υπάρχει αμφιβολία ότι το Πακιστάν αντιμετωπίζει αυτή την περίοδο πολύ σοβαρή απειλή από τον θρησκευτικό εξτρεμισμό και τη βία όπως έχουν σαφώς αποδείξει τα πρόσφατα γεγονότα στη Βορειοδυτική Μεθοριακή Επαρχία και η επίθεση κατά της αυτοκινητοπομπής της κ. Μπούτο στις 18 Οκτωβρίου στο Καράτσι. Όμως αυτό που επίσης βλέπουμε σήμερα είναι η σύλληψη χιλιάδων δικηγόρων, δημοσιογράφων, εργαζομένων πολιτικών κομμάτων και ακτιβιστών για τα ανθρώπινα δικαιώματα, περιλαμβανομένων διακεκριμένων προσωπικοτήτων όπως η κ. Asma Jahangir, Πρόεδρος της Επιτροπής Ανθρωπίνων Δικαιωμάτων του Πακιστάν, ή ο Aitzaz Ahsan, Πρόεδρος του Δικηγορικού Συλλόγου του Ανωτάτου Δικαστηρίου.
<P>
Αυτοί είναι άνθρωποι είναι υπέρμαχοι ενός ανοικτού και ανεκτικού Πακιστάν. Δεν είναι τρομοκράτες και η κράτησή τους είναι λάθος. Πρέπει να αφεθούν αμέσως ελεύθεροι. Θεωρώ ότι είναι ιδιαίτερα σοβαρό το γεγονός της λήψης κατασταλτικών μέτρων κατά των πακιστανών δικαστικών λειτουργών. Το κράτος δικαίου βρίσκεται στον πυρήνα οιασδήποτε δημοκρατικής διαδικασίας και ένα λειτουργικό δημοκρατικό σύστημα δεν μπορεί να επιβιώσει χωρίς ανεξάρτητη δικαστική εξουσία.
<P>
Κατά συνέπεια, η δήλωση της Προεδρίας, στην οποία μόλις έγινε αναφορά από τον Προεδρεύοντα εξ ονόματος της ΕΕ, είναι σαφέστατη, και αυτή παραμένει η θέση μας. Την περασμένη Κυριακή ο Πρόεδρος Μουσάραφ ανακοίνωσε σε συνέντευξη τύπου ότι ελπίζει ότι οι βουλευτικές εκλογές θα καταστεί δυνατό να διεξαχθούν στο Πακιστάν στις 9 Ιανουαρίου 2008. Αυτό θα ήταν ένα βήμα προς τη σωστή κατεύθυνση, όμως πολλά προβλήματα εξακολουθούν να υφίστανται. Πότε αναμένεται να λήξει η κατάσταση έκτακτης ανάγκης; Πώς μπορούμε να έχουμε ελεύθερες και δίκαιες εκλογές όταν ο έντυπος και ο ηλεκτρονικός τύπος λογοκρίνονται, άλλα πολιτικά δικαιώματα και ελευθερίες έχουν ανασταλεί και η ανεξαρτησία της δικαστικής εξουσίας έχει υπονομευθεί; Πώς τα κόμματα θα είναι σε θέση να διεξαγάγουν προεκλογική εκστρατεία όταν η ελευθερία του συνέρχεσθαι έχει περιοριστεί και οι ηγέτες κομμάτων όπως η Μπεναζίρ Μπούτο βρίσκονται σε κατ' οίκον περιορισμό; Τη στιγμή αυτή τα θέματα αυτά δεν είναι καθόλου αποσαφηνισμένα.
<P>
Για να τεθεί τέλος σε αυτήν την αβεβαιότητα είναι θεμελιώδους σημασίας να ανακοινωθεί μια σταθερή ημερομηνία για τις εκλογές το συντομότερο δυνατό, μαζί με σαφές χρονοδιάγραμμα για τη λήξη της κατάστασης έκτακτης ανάγκης. Διότι, προκειμένου οι εκλογές αυτές να έχουν οποιαδήποτε πιθανότητα να είναι δημοκρατικές και διαφανείς, είναι ουσιώδες να αρθούν όλοι οι περιορισμοί στα πολιτικά δικαιώματα και τις θεμελιώδεις ελευθερίες. Και, όπως έχουν τα πράγματα, αυτή τη στιγμή φαίνεται ότι δεν θα είναι δυνατή η ανάπτυξη αποστολής παρατήρησης των εκλογών. Ορισμένες ελάχιστες προϋποθέσεις που τέθηκαν στη δήλωση της Επιτροπής για την εκλογική βοήθεια και παρατήρηση της ΕΕ για τη διεξαγωγή δημοκρατικών εκλογών δεν έχουν ακόμη ικανοποιηθεί.
<P>
Ωστόσο, αν το καθεστώς έκτακτης ανάγκης αρθεί μάλλον γρήγορα και οι συνθήκες βελτιωθούν σύντομα, θα μπορούσα να επανεξετάσω την κατάσταση. Σε κάθε περίπτωση έχω κάνει την απαραίτητη προετοιμασία για πιθανή ανάπτυξη αποστολής παρατήρησης της ΕΕ για τις εκλογές στο Πακιστάν αν οι συνθήκες αλλάξουν γρήγορα και αισθητά προς το καλύτερο. Όμως, όπως είπα, είμαι αρκετά προβληματισμένη ως προς το αν κάτι τέτοιο είναι πιθανόν να συμβεί.
<P>
Έχουν υπάρξει εκκλήσεις να ανασταλεί ή να επανεξεταστεί η βοήθειά μας στο Πακιστάν, και ορισμένα κράτη μέλη έχουν λάβει μέτρα ή εξετάζουν τη λήψη κάποιων μέτρων όσον αφορά το θέμα αυτό. " στήριξη της Ευρωπαϊκής Επιτροπής εστιάζεται, θα ήθελα να σας υπενθυμίσω, σε καίρια θέματα όπως η μείωση της φτώχειας και η εκπαίδευση, μεταξύ άλλων και στη Βορειοδυτική Μεθοριακή Επαρχία και το Βαλουχιστάν, που είναι οι περισσότερο μειονεκτούσες επαρχίες του Πακιστάν.
<P>
Κατά συνέπεια, πιστεύω ότι χρειάζεται να εξετάσουμε πώς θα μπορούσαμε να δράσουμε καλύτερα, όμως, δεδομένης της φύσης αυτής της βοήθειας, πιστεύω ότι πρέπει να σκεφτούμε πολύ προσεκτικά όσον αφορά το θέμα αυτό.
<SPEAKER ID="233" NAME="José Ignacio Salafranca Sánchez-Neyra">
εξ ονόματος της Ομάδας PPE-DE. - (ES) Κύριε Πρόεδρε, η αλήθεια είναι ότι η κατάσταση είναι πολύ ανησυχητική: η αναστολή των συνταγματικών εγγυήσεων, η επιβολή κατάστασης έκτακτης ανάγκης, η κράτηση πολλών μελών της κοινωνίας των πολιτών, περιλαμβανομένων δικηγόρων όπως ο κ. Ahsan, που είναι ο Πρόεδρος του Δικηγορικού Συλλόγου του Ανωτάτου Δικαστηρίου, και αντιφρονούντων, ο κατ' οίκον περιορισμός της ηγέτιδας της αντιπολίτευσης κ. Μπούτο. Τι κάνουμε στην κατάσταση αυτή;
<P>
Πληροφορούμαστε ότι ο Αναπληρωτής Υπουργός Εξωτερικών των "ΠΑ, κ. Negroponte, θα επισκεφθεί σύντομα το Πακιστάν και ότι κράτος μέλος της ΕΕ, το "νωμένο Βασίλειο, συνυπογράφει το αίτημα των "νωμένων Εθνών προς τον πακιστανό Πρόεδρο να παραιτηθεί από την ηγεσία του στρατεύματος και να άρει το καθεστώς έκτακτης ανάγκης εντός δέκα ημερών.
<P>
Εμείς, ως Ευρωπαϊκή Ένωση, τι μπορούμε να κάνουμε; Πιστεύω ότι ως ένα πρώτο βήμα οφείλουμε να ενεργήσουμε με τη μεγαλύτερη δυνατή προσοχή. Πιστεύω ότι ο εκπρόσωπος της τρέχουσας Προεδρίας ορθότατα επισήμανε ότι το Πακιστάν είναι ζωτικός εταίρος στην καταπολέμηση της τρομοκρατίας καθώς και χώρα με πυρηνικά όπλα.
<P>
Πιστεύω κατά συνέπεια ότι αφενός η Ευρωπαϊκή Ένωση πρέπει να ζητήσει από την πακιστανική κυβέρνηση να αποκαταστήσει στο μεγαλύτερο δυνατό βαθμό - διότι δεν πρέπει να ξεχνούμε το γεγονός ότι η τρομοκρατία αποτελεί παράγοντα στο Πακιστάν, σημαντικό παράγοντα - να αποκαταστήσει σε κάποιο βαθμό την τάξη και τη σταθερότητα και τα συνταγματικά δικαιώματα και τις ελευθερίες, και να απελευθερώσει όσους κρατούνται παράνομα. Επιπλέον, κυρία Επίτροπε, θα σας ζητούσα να επιστρατεύσετε τις σημαντικές σας ικανότητες και προσπάθειες για να εξασφαλίσετε ότι μπορούν να διεξαχθούν ελεύθερες και δίκαιες εκλογές και, με βάση τις εγγυήσεις στις οποίες αναφερθήκατε στην ομιλία σας, η Ευρωπαϊκή Ένωση να είναι παρούσα και να έχει παρουσία στη διαδικασία στο Πακιστάν το οποίο είναι τόσο σημαντικό για τη σταθερότητα της περιοχής και όλες τις σχέσεις που υφίστανται μεταξύ της περιοχής αυτής και της Ευρωπαϊκής Ένωσης.
<P>
Κατά συνέπεια, κυρία Επίτροπε, έχουμε μεγάλη εμπιστοσύνη στη διπλωματική σας δράση, μεγάλη εμπιστοσύνη στις προσπάθειές σας και ελπίζουμε ότι θα έχουν πραγματικά επιτυχή έκβαση η οποία θα επιτρέψει στην Ευρωπαϊκή Ένωση να είναι παρούσα στην εκλογική διαδικασία.
<SPEAKER ID="234" NAME="Robert Evans">
εξ ονόματος της Ομάδας PSE. - (EN) Κύριε Πρόεδρε, θα ήθελα να ευχαριστήσω το Συμβούλιο και την Επιτροπή, ειδικά το Συμβούλιο για τη σκληρή δήλωσή του στις 8 Νοεμβρίου.
<P>
Δεν πιστεύω ότι θα αμφέβαλε κανείς ότι η κατάσταση στο Πακιστάν είναι πολύ σοβαρή και πολύ ασταθής. Είναι ίσως δύσκολο να συνειδητοποιήσει κανείς ότι όλα όσα συμβαίνουν εκεί έχουν συντελεστεί μόλις τις τελευταίες δέκα περίπου ημέρες από την ημέρα που η χώρα κηρύχθηκε σε κατάσταση έκτακτης ανάγκης. Αρκετοί βουλευτές του Κοινοβουλίου συναντήσαμε προ ολίγων μηνών τον στρατηγό Μουσάραφ, τόσο στις Βρυξέλλες όσο και αργότερα στο Ισλαμαμπάντ, και λάβαμε ορισμένες διαβεβαιώσεις. Ήταν κατηγορηματικός ότι θα τηρούσε το σύνταγμα και ότι θα διεξάγονταν ελεύθερες και δίκαιες εκλογές. Χαιρετίζω τη δήλωσή του ότι οι εκλογές μπορούν να διεξαχθούν στις 9 Ιανουαρίου, αλλά συμμερίζομαι την ανησυχία της Επιτρόπου και θέτω το ερώτημα: υπό το φως αυτών που συνέβησαν και των μέτρων της παρούσας κατάστασης έκτακτης ανάγκης - η αναστολή λειτουργίας ορισμένων τηλεοπτικών δικτύων και άλλων ανθρωπίνων δικαιωμάτων- είναι δυνατόν να διεξαχθούν ελεύθερες και δίκαιες εκλογές σε χρόνο βραχύτερο των οκτώ εβδομάδων;
<P>
Ενώ αναφέρομαι στην Επίτροπο, θα ήθελα να επιστήσω την προσοχή της ιδιαίτερα στην παράγραφό μας 14 του παρόντος ψηφίσματος όπου καλούμε την Επιτροπή να εξετάσει το ενδεχόμενο επέκτασης της βοήθειας στο Πακιστάν για την εκπαίδευση, τη μείωση της φτώχειας, την υγειονομική περίθαλψη και το έργο παροχής αρωγής, αλλά να διοχετεύσει τα κονδύλια μέσω κοσμικών ΜΚΟ παρά απευθείας στην κυβέρνηση υπό τις συνθήκες αυτές.
<P>
Δεν έχουμε πρόβλημα με τον πακιστανικό λαό. Αναγνωρίζουμε ότι το Πακιστάν είναι σύμμαχος κλειδί της Δύσης, όπως είπε ο κ. Salafranca Sánchez-Neyra. Αναγνωρίζουμε το σημαντικό ρόλο που έπαιξε σε πολλούς, πολλούς τομείς και ότι υπήρξε και αυτό επίσης θύμα της τρομοκρατίας. Όμως δεν νομίζω, κύριοι συνάδελφοι, ότι αυτό σημαίνει ότι πρέπει να μείνουμε αδρανείς και να αγνοήσουμε το τι συμβαίνει αυτή τη στιγμή στη χώρα. " πολιτική ομάδα μου επίσης ήθελε να υπάρχει παράγραφος σχετικά με πιθανές κυρώσεις, καλώντας το Συμβούλιο ...
<P>
(Ο Πρόεδρος ζητεί από τον ομιλητή να μιλά πιο αργά)
<P>
Νόμιζα ότι μιλώντας τόσο καθαρά αγγλικά ότι θα τα κατάφερναν θαυμάσια αλλά, φυσικά, θα μειώσω την ταχύτητα της ομιλίας μου.
<P>
Καλώ επίσης το Συμβούλιο να εξετάσει το ενδεχόμενο επιβολής στοχευμένων κυρώσεων, που είναι αυτό που η Σοσιαλιστική Ομάδα θα ήθελε να είχε γίνει αλλά δεν είχαμε οποιαδήποτε στήριξη γι' αυτό: απαγόρευση ταξιδιών, ίσως πάγωμα περιουσιακών στοιχείων. Όμως ελπίζουμε ότι όλα αυτά δεν θα είναι αναγκαία και ελπίζουμε ότι το Πακιστάν μπορεί ακόμη να επιστρέψει από το χείλος της καταστροφής, ότι η κατάσταση έκτακτης ανάγκης μπορεί να αρθεί και ότι ο στρατηγός Μουσάραφ θα παραιτηθεί από αρχηγός του στρατεύματος. Κύριε Πρόεδρε, με συγχωρείτε για τη μεγάλη ταχύτητα της ομιλίας μου.
<SPEAKER ID="235" NAME="Sajjad Karim">
εξ ονόματος της Ομάδας ALDE. - (EN) Κύριε Πρόεδρε, το Πακιστάν είναι σύμμαχος ζωτικής σημασίας για την Ευρωπαϊκή Ένωση. Σήμερα διαπιστώνουμε ότι το Πακιστάν βρίσκεται μπροστά σε μια κρίσιμη καμπή. Πιστεύω όμως ότι επιθυμεί να δεσμευτεί μαζί μας και έχουμε αποκαταστήσει εκ νέου μια πρόσφατη ιστορία δέσμευσης με το Πακιστάν, η οποία αντιλαμβάνομαι ότι εξελίσσεται με αρκετή επιτυχία.
<P>
Όμως δεν πρέπει να ξεχνούμε το ιστορικό πλαίσιο στο οποίο βρισκόμαστε σήμερα. Γνωρίζω το Πακιστάν αρκετά καλά και μακράν το μεγαλύτερο θέμα και πρόβλημα που αντιμετωπίζει το Πακιστάν στο εσωτερικό του σήμερα είναι η απειλή της τρομοκρατίας που προέρχεται από τα σύνορά του με το Αφγανιστάν. Το Αφγανιστάν είναι κοινό παγκόσμιο πρόβλημα. Εμείς στη Δύση πριν μερικά χρόνια γυρίσαμε την πλάτη μας στο Αφγανιστάν. Σήμερα είναι σημαντικό να μην γυρίσουμε την πλάτη μας στο Πακιστάν.
<P>
Το Πακιστάν βρέθηκε στην πρώτη γραμμή αυτής της μάχης, ενίοτε σηκώνοντας βαρύ φορτίο εξ ονόματος της διεθνούς κοινότητας, ένα βαρύ φορτίο ορισμένες φορές φορτωμένο σε αδύνατους ώμους, ένα φορτίο που έφερε ο πακιστανικός λαός, απορροφώντας τόση πολλή βία και μακελειό το οποίο διαφορετικά θα κατευθυνόταν σε άλλα μέρη του κόσμου. " λύση δεν είναι να απομονώσουμε τους φιλελεύθερους και τις φιλελεύθερες αξίες και να απομακρύνουμε αυτές τις φιλελεύθερες αξίες από τον πακιστανικό λαό.
<P>
Σήμερα βλέπω ότι η Επιτροπή ζητεί εκ νέου την αποφυλάκιση κρατουμένων που κρατούνται και στηρίζω το αίτημα αυτό. Το αίτημα αφορά άτομα όπως ο Πρόεδρος του Ανωτάτου Δικαστηρίου, και βεβαίως τον κ. Aitzaz Ahsan, ο οποίος είναι επιφανής δικηγόρος στο Πακιστάν. Ο πρόεδρος του Πακιστάν πρέπει - και αυτές πρέπει να είναι οι βασικές γραμμές μας - να θέσει τέλος αμέσως στην κατάσταση έκτακτης ανάγκης. Οφείλει να θέσει εκ νέου σε ισχύ το Σύνταγμα. Πρέπει να θέσει εκ νέου σε λειτουργία το Ανώτατο Δικαστήριο και πρέπει να προχωρήσει σε ελεύθερες και δίκαιες εκλογές.
<P>
Ο Πρόεδρος Μουσάραφ πρέπει να αναγνωρίσει ότι δεν έχουμε γυρίσει την πλάτη μας στο Πακιστάν. Παραμένουμε δεσμευμένοι. Τώρα είναι η στιγμή για εκείνον να υποχωρήσει από την παρούσα θέση του, να αναγνωρίσει τις θεμελιώδεις αξίες μας, να τις καταστήσει κοινές αξίες. Κατά παράδοξο τρόπο, παρά την απελπιστική κατάσταση, έχει μοναδική ευκαιρία ακόμη και τώρα να παραδώσει την εξουσία στον πακιστανικό λαό, τον πραγματικό θεματοφύλακα αυτής της εξουσίας.
<SPEAKER ID="236" NAME="Eoin Ryan">
εξ ονόματος της Ομάδας UEN. - (EN) Κύριε Πρόεδρε, αναγνωρίζω και εγώ επίσης τη σημασία του Πακιστάν για όλους μας στην καταπολέμηση της τρομοκρατίας και ότι υπήρξε σύμμαχος όλων μας σε αυτή τη μάχη. Ωστόσο, δεν πιστεύω καθόλου ότι το γεγονός αυτό δικαιολογεί σε οιαδήποτε περίπτωση αυτό που έχει συμβεί στο Πακιστάν τις τελευταίες εβδομάδες.
<P>
Οιαδήποτε παρέκκλιση από τη γενική δημοκρατική διαδικασία δεν μπορεί να είναι λύση για την επίλυση πολιτικών προβλημάτων στο εσωτερικό του Πακιστάν. Ένα από τα πράγματα που πραγματικά με ανησυχεί σχετικά με αυτή την εξέλιξη είναι γιατί προχώρησε σε αυτή την ενέργεια: επειδή φοβόταν ότι δεν θα ελάμβανε την απόφαση που προσδοκούσε ή ήθελε από το Ανώτατο Δικαστήριο. Παρότι από μια άποψη φαίνεται ότι η αιτία της παρέμβασής του δεν είναι αρκετά σοβαρή, εντούτοις αυτός φαίνεται ότι προχώρησε σε ακραία μέτρα στις σχέσεις του με τον πακιστανικό λαό, με τη δικαστική εξουσία, με τον τρόπο που την αντιμετώπισε, γεγονός που είναι εξαιρετικά επικίνδυνο.
<P>
Χαιρετίζω το γεγονός ότι δεσμεύτηκε ότι θα διεξαγάγει εκλογές, όμως η διεθνής κοινότητα δεν πρέπει να του επιτρέψει να γυρίσει την πλάτη του σε αυτή τη δέσμευσή του. " κατάσταση έκτακτης ανάγκης στο Πακιστάν πρέπει να αρθεί αμέσως και η πακιστανική κυβέρνηση πρέπει να σέβεται τα όρια που θέτει το Σύνταγμα. " κατάργηση του Ανωτάτου Δικαστηρίου προξένησε ανυπολόγιστη ζημιά στα συστήματα διάκρισης των εξουσιών εντός του Πακιστάν. Είναι ένα πολύ, πολύ κακό δείγμα συμπεριφοράς αυτή που επέδειξε ο στρατηγός. Καταδικάζω πλήρως τη μαζική σύλληψη πολιτικών αντιπάλων του στρατηγού, στους οποίους περιλαμβάνονται 3 000 ειρηνικοί διαδηλωτές και ακτιβιστές ανθρωπίνων δικαιωμάτων.
<P>
Το Ευρωπαϊκό Κοινοβούλιο σήμερα πρέπει να στείλει ηχηρό μήνυμα στον στρατηγό Μουσάραφ ότι οι πρόσφατες ενέργειές του παραβιάζουν όλες τις ισχύουσες διεθνείς συμβάσεις και οδηγούν το Πακιστάν προς μια πολύ αρνητική και πολύ επικίνδυνη κατεύθυνση.
<SPEAKER ID="237" NAME="Jean Lambert">
εξ ονόματος της Ομάδας Verts/ALE. - (EN) Κύριε Πρόεδρε, όπως πολλοί άλλοι, πιστεύω ότι είμαστε εδώ έχοντας μια βαθιά αίσθηση πικρίας και κάποιο αίσθημα αγανάκτησης για το γεγονός ότι, ακόμη μια φορά, πρέπει να συζητήσουμε την κατάσταση στο Πακιστάν. Θα συμφωνούσα με σχεδόν όλα όσα ειπώθηκαν σήμερα το απόγευμα. Έχουμε να αντιμετωπίσουμε μια σοβαρή κατάσταση, και ιδιαίτερα και για το γεγονός ότι η χώρα διαθέτει πυρηνικά όπλα και ο κίνδυνος μιας εξασθενημένης εκτός ελέγχου πυρηνικής χώρας είναι ένας κίνδυνος που θα πρέπει να μας κάνει όλους να αισθανόμαστε πραγματικά ιδιαίτερη ανησυχία.
<P>
Ορθότατα οι ομιλητές υποστηρίζουν ότι την εξουσία για να απομακρυνθεί η χώρα από το χείλος τα καταστροφής βασικά την έχει ο πρόεδρος Μουσάραφ και οι υποστηρικτές του. " άποψη ότι ενώ στη χώρα ισχύει κατάσταση έκτακτης ανάγκης οι εκλογές πρέπει να διεξαχθούν αδιατάρακτα δεν μπορεί να ευσταθεί. Είναι βέβαιο ότι οι εκλογές δεν θα είναι αδιατάρακτες αν οι ηγέτες των άλλων πολιτικών κομμάτων βρίσκονται σε κατ' οίκον περιορισμό ή στη φυλακή. Αν δεν υπάρχει ελευθερία του τύπου, αν οι άνθρωποι δεν μπορούν καν να αγοράσουν δορυφορικές τηλεοπτικές κεραίες, διότι οι εισαγωγές αυτών τώρα απαγορεύονται, τότε δεν υφίστανται συνθήκες για οιεσδήποτε ελεύθερες κα δίκαιες εκλογές.
<P>
Είναι σαφές ότι θέλουμε την απελευθέρωση όλων αυτών των πολιτικών κρατουμένων, ότι θέλουμε ελευθερία του τύπου και θέλουμε η δικαστική εξουσία να έχει τη δυνατότητα να λειτουργεί ελεύθερα, διότι, αν όλοι αυτοί που έχουν δηλώσει την αφοσίωσή τους στη δημοκρατία είναι φυλακισμένοι, τότε ποιος έχει πλέον μείνει να κυκλοφορεί ελεύθερος; Κατά συνέπεια, το μήνυμα που στέλνει με τις ενέργειές της η πακιστανική κυβέρνηση αυτή τη στιγμή είναι εξαιρετικά ανησυχητικό για ένα κράτος που λέγει ότι είναι αφοσιωμένο στη δημοκρατία.
<P>
Θα συμφωνούσα με αυτά που είπε ο κ. Robert Evans. Πρέπει να έχουμε έτοιμες ορισμένες κυρώσεις αν η προθεσμία της 22ας Νοεμβρίου που έχει θέσει η Κοινοπολιτεία και τα "Ε δεν τηρηθεί και δεν δούμε τον πρόεδρο Μουσάραφ να παραιτείται από αρχηγός του στρατεύματος ή το τέλος της κατάστασης έκτακτης ανάγκης.
<P>
Πρέπει να στηρίξουμε αύριο την "μέρα Δράσης της Διεθνούς Αμνηστίας, και βεβαίως πρέπει να εξετάσουμε τη χορηγούμενη βοήθεια και τον τρόπο με τον οποίο αυτή δαπανάται. Το Πακιστάν τα τελευταία πέντε ή έξι χρόνια έλαβε 10 δισεκατομμύρια δολάρια "ΠΑ από τις "νωμένες Πολιτείες, κυρίως για μέτρα κατά της τρομοκρατίας, και όχι για τη διατήρηση και ανάπτυξη της εκπαίδευσης.
<SPEAKER ID="238" NAME="Γεώργιος Γεωργίου">
εξ ονόματος της Ομάδας IND/DEM. -Κύριε Πρόεδρε, είδα όλο το Δυτικό Κόσμο, προεξαρχούσης της Αμερικής, να ζητεί συντόμευση του χρόνου της διενέργειας των εκλογών στο Πακιστάν. Διενέργεια εκλογών χωρίς να έχουμε εξασφαλίσει ότι η αντιπολίτευση θα βγει από τη φυλακή, ότι ο κύριος Αχτσάρ, που είναι ο Πρόεδρος του Ανωτάτου Δικαστηρίου, θα φύγει από τον κατ' οίκον περιορισμό.
<P>
Οι εξελίξεις στο Πακιστάν, πέραν των συνεπειών που θα προκύψουν μετά βεβαιότητας σ' αυτή τη χώρα - και εννοώ την αναμενόμενη πολιτική αστάθεια και τις αρνητικές επιπτώσεις στην οικονομία μιας ούτως ή άλλως χειμαζόμενης χώρας, ενδέχεται να δημιουργήσουν άλλες παραμέτρους περιφερειακής εμβέλειας και ευρύτερου βεληνεκούς εξελίξεων που θα αφορούν την ευστάθεια σε ολόκληρη την Ασία. Μου είναι όλως αδύνατο να αποσυνδέσω τις εξελίξεις στο Πακιστάν και το Κασμίρ από αυτές του Αφγανιστάν.
<P>
Προτείνω η Ευρωπαϊκή Ένωση να επιμείνει στη διασφάλιση του μεγάλου πυρηνικού οπλοστασίου, έστω και μέσω των "νωμένων Εθνών, τουλάχιστον μέχρις ότου η χώρα επανέλθει στην πολιτική και -ει δυνατόν- δημοκρατική προηγούμενη κατάσταση.
<SPEAKER ID="239" NAME="Eija-Riitta Korhola" AFFILIATION="PPE-DE">
(FI) Κύριε Πρόεδρε, κυρία Επίτροπε, επί χρόνια τώρα εμείς και ο υπόλοιπος δυτικός κόσμος θεωρούμε το Πακιστάν σημαντικό σύμμαχο. " απειλή της τρομοκρατίας και οι υποσχέσεις της πακιστανικής κυβέρνησης και η αυστηρή ρητορική όσον αφορά την αναχαίτιση αυτής της απειλής υπήρξαν επίσης λόγια καθησυχασμού για την ΕΕ. Υπήρξαν, ωστόσο, πάρα πολλά βήματα οπισθοχώρησης που συνδέονταν με αυτήν τη συμμαχία και την αμοιβαία αλληλεγγύη. Τώρα είναι καιρός επιτέλους να ανοίξουμε τα μάτια μας.
<P>
" κατάσταση έκτακτης ανάγκης που κήρυξε ο στρατηγός Μουσάραφ την τρίτη ημέρα, μια ρωγμή στο σύνταγμα του Πακιστάν, είναι μόνο η κορυφή του παγόβουνου, για την οποία είχαμε προειδοποιήσει από την αίθουσα αυτή τον Ιούλιο και τον Οκτώβριο. " κοινωνία βαθμιαία με την πάροδο των ετών έχει στρατιωτικοποιηθεί, και η αληθινή δοκιμασία για την κατάσταση των ανθρωπίνων δικαιωμάτων, της θρησκευτικής ελευθερίας και των δικαιωμάτων των μειονοτήτων, έχει δείξει ότι αυτά είναι περιορισμένα. Το Πακιστάν, αντί εφέτος να ετοιμάζεται για τη θριαμβευτική επιστροφή της δημοκρατίας, υπάρχουν σαφείς ενδείξεις σκλήρυνσης του δικτατορικού συστήματος διακυβέρνησης. Οι συλλήψεις μελών της αντιπολίτευσης, η διατάραξη του έργου του Ανωτάτου Δικαστηρίου, η άρνηση εισόδου στη χώρα ηγέτη της αντιπολίτευσης και ο κατ' οίκον περιορισμός άλλου, η κράτηση εκπροσώπων των "νωμένων Εθνών, και η βία στην οποία καταφεύγουν οι αρχές εις βάρος ειρηνικών διαδηλωτών, όλα αυτά δείχνουν ότι το Πακιστάν βρίσκεται στο χείλος της αβύσσου.
<P>
Κυρία Επίτροπε, η ΕΕ πρέπει τώρα να στείλει το ισχυρό και κοινό μήνυμα ότι το ισχυρότερο εμπόδιο στην άνοδο στην εξουσία ριζοσπαστικών ομάδων αποτελεί η λαϊκής αποδοχής δημοκρατική εξουσία και η κοινωνία που σέβεται τα ανθρώπινα δικαιώματα, και όχι στρατός. Κατανοούμε ότι η χώρα αντιμετωπίζει εσωτερικές απειλές για την ασφάλειά της και ότι πρέπει να υπάρξει απάντηση στις απειλές αυτές, όμως η δημοκρατία δεν είναι απειλή για την ασφάλεια. " δημοκρατία είναι επίσης η απάντηση στη μάχη κατά της ταλιμπανοποίησης. " ΕΕ πρέπει να τολμήσει να μιλήσει και να πει ότι θεωρούμε ότι η οικοδόμηση σταθερής και δημοκρατικής κοινωνίας είναι κρίσιμης σημασίας για την επιβίωση της συμμαχίας μας. Το πρώτο βήμα για τη σταθερότητα του Πακιστάν είναι να υπάρξει εγγύηση ότι το Ανώτατο Δικαστήριο λειτουργεί ανεξάρτητα και αδιατάρακτα. Έπειτα είναι οι βουλευτικές εκλογές τον Ιανουάριο. " χορήγηση διεθνούς βοήθειας στις αρχές για τη διεξαγωγή έρευνας για τη βομβιστική επίθεση τον Οκτώβριο θα έδειχνε την ανησυχία μας. Μια κοινωνία η οποία τουλάχιστον επίσημα είναι συνταγματική, με μακρές δημοκρατικές παραδόσεις και όπου οι άνθρωποι έχουν ειλικρινή επιθυμία για δημοκρατία, ειρήνη και σταθερότητα, δεν θα παραιτηθεί εύκολα. Το Πακιστάν, κατά συνέπεια, δεν μπορεί παρά να ευελπιστεί.
<SPEAKER ID="240" NAME="Libor Rouček" AFFILIATION="PSE">
(CS) Κύριε Πρόεδρε, κυρία Επίτροπε, κυρίες και κύριοι, η μακρά εμπειρία πολλών χωρών δείχνει ότι το κράτος δικαίου και η δημοκρατία είναι ο καλύτερος και ο αποτελεσματικότερος τρόπος πρόληψης του εξτρεμισμού, της αστάθειας και του χάους. Θεωρούμενη από αυτή τη γωνία, η απόφαση του Προέδρου Μουσάραφ να κηρύξει τη χώρα σε κατάσταση έκτακτης ανάγκης αποτελεί σοβαρό λάθος και ατόπημα. Το Πακιστάν δεν είναι χώρα χωρίς δημοκρατικές παραδόσεις: το αντίθετο· όπως φαίνεται από τη σθεναρή και υπεύθυνη στάση των πακιστανών δικαστών, δικηγόρων και δημοσιογράφων και άλλων εκπροσώπων ΜΚΟ, η κοινωνία των πολιτών έχει βαθιές και ισχυρές ρίζες στο Πακιστάν. Ωστόσο, αυτή η κοινωνία των πολιτών χρειάζεται βοήθεια. Κατά συνέπεια απευθύνουμε έκκληση στον πρόεδρο Μουσάραφ να θέσει τέλος στην κατάσταση έκτακτης ανάγκης, να απελευθερώσει όλους τους πολιτικούς κρατούμενους και να αποκαταστήσει όλα τα δικαιώματα και τις ελευθερίες που εγγυάται το Σύνταγμα, περιλαμβανομένης της ελευθερίας της κυκλοφορίας, της έκφρασης, του συνεταιρίζεσθαι και του συνέρχεσθαι, έτσι ώστε να είναι δυνατή η διεξαγωγή αληθινά δημοκρατικών, ελεύθερων και διαφανών βουλευτικών εκλογών στις αρχές του επόμενου έτους.
<SPEAKER ID="241" NAME="Neena Gill" AFFILIATION="PSE">
(EN) Κύριε Πρόεδρε, τις δύο τελευταίες εβδομάδες υπήρξε σειρά συγκλονιστικών γεγονότων σε αυτή τη χώρα με την ταραχώδη και θυελλώδη ιστορία. " επιβολή στρατιωτικού νόμου υπό το μανδύα του καθεστώτος έκτακτης ανάγκης είναι μια ύπουλη απόπειρα αποσταθεροποίησης του Πακιστάν για την προσωπική φιλοδοξία ενός άνδρα.
<P>
Ο πρόεδρος Μουσάραφ δικαιολογεί τις ενέργειές του ως προσπάθεια να εμποδίσει τη χώρα να αυτοκτονήσει, όμως δεν είναι η χώρα που αυτοκτονεί, αλλά οι ενέργειες και οι πράξεις ενός δικτάτορα είναι αυτές που σκοτώνουν τη χώρα.
<P>
Είναι εντελώς απαράδεκτο η ηγέτιδα της αντιπολίτευσης, Μπεναζίρ Μπούτο, να έχει τεθεί σε κατ' οίκον περιορισμό και να της απαγορεύεται η πολιτική δραστηριότητα και άλλοι ακτιβιστές και τα μέσα ενημέρωσης και η ανεξάρτητη δικαιοσύνη να έχουν όλοι φιμωθεί.
<P>
Μολονότι αναγνωρίζουμε ότι υπάρχουν πραγματικές απειλές από εξτρεμιστές εντός της χώρας, πιστεύω ότι οι ενέργειες του στρατηγού Μουσάραφ το μόνο που θα κάνουν είναι να ενθαρρύνουν τους εξτρεμιστές αντί να τους εξαλείψουν, και θα χρησιμεύσουν μόνο για να αποδυναμωθούν οι δημοκρατικές και μετριοπαθείς φωνές εντός της χώρας.
<P>
Ορισμένοι λέγουν ότι το Πακιστάν βρίσκεται στα πρόθυρα της κατάρρευσης. Αυτό πρέπει να το προλάβουμε με μια σθεναρή αντίδραση. Οι μετριοπαθείς πολίτες στο Πακιστάν αισθάνονται απογοητευμένοι και οργισμένοι και είναι απογοητευμένοι με τη χλιαρή αντίδραση της Ευρώπης.
<P>
Κατά συνέπεια καλώ την Επίτροπο κ. Ferrero-Waldner και το Συμβούλιο να στείλουν κατηγορηματικό και σαφές μήνυμα στον πρόεδρο Μουσάραφ σχετικά με τις σοβαρές συνέπειες που θα υπάρξουν αν δεν τεθεί άμεσα τέλος στην απαγόρευση του συντάγματος, των πολιτικών, των μέσων ενημέρωσης και της δικαστικής εξουσίας.
<SPEAKER ID="242" NAME="Philip Claeys" AFFILIATION="NI">
(NL) Κύριε Πρόεδρε, όλοι σχεδόν οι προηγούμενοι ομιλητές επισήμαναν ότι η κήρυξη κατάστασης έκτακτης ανάγκης στο Πακιστάν και ο τρόπος με τον οποίο αυτή επιβλήθηκε είναι εντελώς απαράδεκτος. Είναι απαράδεκτο που ο Μουσάραφ επέδειξε τέτοια περιφρόνηση προς τη δημοκρατία.
<P>
Επιπλέον, αυτό το καθεστώς έκτακτης ανάγκης επιδεινώνει ένα σοβαρό πρόβλημα ακόμη περισσότερο διότι, τρόπος του λέγειν, ανοίγει δεύτερο μέτωπο, το μέτωπο της ισλαμικής τρομοκρατίας.
<P>
Όπως γνωρίζετε, υπάρχουν ήδη πολλά πράγματα που μπορεί να επικρίνει κανείς στο καθεστώς του Μουσάραφ: επί παραδείγματι, είναι αναποτελεσματικό στα μέτρα που λαμβάνει κατά των Ταλιμπάν, και ομάδες που συνδέονται με την Αλ Κάιντα διεξάγουν επιχειρήσεις κατά μήκος των συνόρων με το Αφγανιστάν. Όντως, η κήρυξη κατάστασης πολιορκίας άνοιξε την πόρτα σε τρομοκρατικές οργανώσεις του είδους αυτού και, ως αποτέλεσμα, η κατάσταση μόνο επιδεινούμενη μπορεί να εξελιχθεί.
<SPEAKER ID="243" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρίες και κύριοι, καταρχάς θα ήθελα να ευχαριστήσω το Ευρωπαϊκό Κοινοβούλιο για τον προγραμματισμό αυτής της συζήτησης, η οποία, ενόψει της κατάστασης στο Πακιστάν και της συνεργασίας που είχαμε με τη χώρα αυτή σε ένα τόσο σημαντικό αγώνα κατά του εξτρεμισμού και της τρομοκρατίας, είναι όντως πολύ επίκαιρη.
<P>
Δεν μπορούμε και δεν θα παραμείνουμε αδιάφοροι απέναντι σε μια χώρα όπως το Πακιστάν. " συζήτηση αυτή δείχνει επίσης ότι τα τρία όργανα, το Κοινοβούλιο, το Συμβούλιο και η Επιτροπή, συμμερίζονται τους ίδιους θεμελιώδεις και άμεσους στόχους, ήτοι την ταχεία και πλήρη αποκατάσταση του κράτους δικαίου και των δημοκρατικών ελευθεριών στο Πακιστάν και τη διεξαγωγή ελεύθερων και δημοκρατικών εκλογών. Αυτός είναι ο στόχος που μας ενώνει και ο στόχος για τον οποίο πρέπει όλοι να εργαστούμε, ιδιαίτερα δε τα τρία όργανα, στον τομέα των αντίστοιχων αρμοδιοτήτων και εξουσιών μας.
<P>
Θα ήθελα επίσης να πω ότι ως Προεδρία αντιλαμβανόμαστε επίσης, όπως η Επίτροπος είπε εδώ, ότι οιαδήποτε μέτρα τα οποία θα μπορούσαν να οδηγήσουν σε πιθανή αναστολή της συνεργασίας η οποία θα έπληττε ένα πληθυσμό ο οποίος υποφέρει ήδη από πολλές ελλείψεις, πρέπει να μελετηθούν και να εξεταστούν με προσοχή. Ο πακιστανικός λαός έχει ήδη υποφέρει αρκετά και δεν πρέπει να υποφέρει περισσότερο. Είναι και αυτό ένα θέμα που πρέπει να εξεταστεί με κάποια προσοχή, αν ανακύψει.
<P>
Σε κάθε περίπτωση, οι στόχοι μας είναι τώρα σαφείς και καθορισμένοι, και μπορώ να σας διαβεβαιώσω ότι η Προεδρία και το Συμβούλιο θα αναλάβουν όλες τις πρωτοβουλίες και τα μέτρα που θεωρούνται κατάλληλα για να ανταποκριθούμε στις εξελίξεις της κατάστασης.
<SPEAKER ID="244" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, πιστεύω ότι αποδείχθηκε με ιδιαίτερη σαφήνεια ότι όλοι αισθανόμαστε ότι αυτό που έχει συμβεί είναι πολύ δύσκολο να κατανοηθεί. Είναι πολύ σοβαρό. Όλοι ανησυχούμε διότι η επιβολή κατάστασης έκτακτης ανάγκης έχει θέσει σε μεγάλο κίνδυνο την ενίσχυση των δημοκρατικών θεσμών και την οικοδόμηση μιας πιο περιεκτικής δημοκρατικής διαδικασίας. Κατά συνέπεια είναι θεμελιώδους σημασίας τα ατομικά και τα πολιτικά δικαιώματα να αποκατασταθούν πλήρως, οι περιορισμοί στα μέσα ενημέρωσης να αρθούν και να γίνουν ουσιώδεις βελτιώσεις στο πλαίσιο και τις συνθήκες διεξαγωγής των εκλογών. " σταθερότητα και η ανάπτυξη μπορούν να επιτευχθούν μόνο με δημοκρατία και κράτος δικαίου.
<P>
Κατά συνέπεια, πρέπει να σκεφτούμε περισσότερο όσον αφορά το θέμα μιας πιθανής αποστολής παρατήρησης των εκλογών. Όπως είπα, υπό τις παρούσες συνθήκες θα μπορούσαμε να στείλουμε μικρότερη ομάδα συμβούλων για να παρακολουθήσει τη διαδικασία. Αν όχι, η κατάσταση πολιορκίας πρέπει να αρθεί γρήγορα και οι ατομικές ελευθερίες να αποκατασταθούν.
<P>
Όσον αφορά τη βοήθεια, επιτρέψτε μου να πω ότι είχαμε αυξήσει σημαντικά τη βοήθειά μας στο Πακιστάν, ιδιαίτερα δε στους τομείς της εκπαίδευσης και της ανάπτυξης της υπαίθρου. Κατά συνέπεια, όπως είπα πριν, πιστεύω ότι σε αυτό το στάδιο πρέπει να καθίσουμε, να περιμένουμε λίγο, και να κρίνουμε πολύ προσεκτικά. Φυσικά δεν πρέπει να θέσουμε σε κίνδυνο τους φτωχούς ανθρώπους στο Πακιστάν, όμως πρέπει να προχωρούμε με σωστό τρόπο.
<SPEAKER ID="245" NAME="Πρόεδρος">
Για να κλείσω τη συζήτηση έλαβα επτά προτάσεις ψηφίσματος που κατατέθηκαν σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 15 Νοεμβρίου 2007.
<P>
Γραπτές δηλώσεις (άρθρο 142 του Κανονισμού)
<SPEAKER ID="246" NAME="David Martin  " AFFILIATION="PSE">
γραπτώς. - (EN) Το Πακιστάν είναι ζωτικής σημασίας σύμμαχος στον πόλεμο κατά της τρομοκρατίας. Συνεπεία τούτου η χώρα αντιμετώπισε τεράστια εσωτερική πίεση και επαπειλούμενη αστάθεια. Ο πρόεδρος Μουσάραφ αντέδρασε σε αυτή την κατάσταση κηρύσσοντας τη χώρα σε κατάσταση έκτακτης ανάγκης.
<P>
Υποστηρίζει ότι μια ανώμαλη κατάσταση απαιτεί την ανάληψη μη συνήθους δράσης. " αντίδρασή του είναι εν μέρει κατανοητή αλλά εντελώς εσφαλμένη. " αντιμετώπιση αντιδημοκρατικών δυνάμεων πρέπει να γίνεται με τη δημοκρατία. Θα πρέπει να άρει την κατάσταση έκτακτης ανάγκης, να ανακοινώσει ημερομηνία διεξαγωγής εκλογών και ημερομηνία κατά την οποία θα παραιτηθεί από αρχηγός του στρατεύματος. Θα πρέπει τότε να ζητήσει μια ανοικτή και ευρεία συζήτηση σχετικά με το μέλλον του Πακιστάν.
<P>
Είμαι πεπεισμένος ότι μια τέτοια συζήτηση θα αποκαλύψει ότι η μεγάλη πλειοψηφία των Πακιστανών απορρίπτει τον εξτρεμισμό και το φονταμενταλισμό και επιθυμεί να ζήσει σε μια χώρα συμφιλιωμένη με τον εαυτό της, ειρηνικά με τους γείτονές της και με καλές σχέσεις με τη Δύση.

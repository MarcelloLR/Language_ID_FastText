<CHAPTER ID="015-02">
2. Ανθρώπινα δικαιώματα στη Συρία (ψηφοφορία) 
<P>
Πρόταση ψηφίσματος
<P>
- Πριν από την ψηφοφορία
<SPEAKER ID="211" NAME="Bernd Posselt" AFFILIATION="PPE-DE">
(DE) Κύριε Πρόεδρε, θα θέλαμε να προστεθεί το εξής:
<P>
(EN) "Ζητεί την άρση της κατάστασης έκτακτης ανάγκης στη Συρία, η οποία ισχύει εδώ και πάνω από 40 χρόνια".
<P>
(DE) ως παράγραφος 6 α.
<SPEAKER ID="214" NAME="Πρόεδρος">
Υπάρχουν ενστάσεις όσον αφορά τη συμπερίληψη αυτής της προφορικής τροπολογίας;
<SPEAKER ID="215" NAME="Véronique De Keyser" AFFILIATION="PSE">
(FR) Κύριε Πρόεδρε, παρακαλώ λάβετε υπόψη ότι κρίνω απολύτως απαράδεκτο τον αριθμό των παρόντων βουλευτών που απαιτούνται για να αντιταχθούν στην προφορική τροπολογία σήμερα, το απόγευμα της Πέμπτης. Πράγματι, απαιτούνται περισσότερα άτομα από τον συνολικό αριθμό παρόντων στο Κοινοβούλιο σήμερα για την καταψήφισή της. Δεν είμαι καν βέβαιη αν υπάρχουν σαράντα άτομα που να είναι υπέρ αυτής της προφορικής τροπολογίας. Δεν μπορώ να αντιταχθώ στην προφορική τροπολογία, αλλά παραμένω σταθερά αντίθετη στη διαδικασία. Θα ήθελα να το λάβετε υπόψη σας.
<SPEAKER ID="216" NAME="Πρόεδρος">
Επιτρέψτε μου να σας υπενθυμίσω τον Κανονισμό. Ο αριθμός των ατόμων που απαιτείται για να αντιταχθούν στην έγκριση μιας προφορικής τροπολογίας είναι πάντα ο ίδιος, ανεξάρτητα με το πότε ψηφίζουμε και ανεξάρτητα με την ώρα, την ημέρα και τον τόπο διεξαγωγής της ψηφοφορίας. Ωστόσο, για να προταθεί μια τροπολογία, αρκεί ένας μόνο βουλευτής ΕΚ.
<P>
Μπορείτε να ζητήσετε απαρτία αλλά προβλέπεται για αυτό μια άλλη διαδικασία. Ωστόσο αν ζητήσετε να διαπιστωθεί απαρτία και η απαρτία δεν επιτευχθεί, σας υπενθυμίζω πως η ψηφοφορία αυτή δεν θα διακοπεί, εφόσον πρόκειται για επείγουσα ψηφοφορία. Το κείμενο θα ακυρωθεί και δεν θα υπάρξει σχετική ψηφοφορία. Αυτός είναι ο Κανονισμός.
<SPEAKER ID="217" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, δεν είναι εσφαλμένος ο Κανονισμός, αλλά το γεγονός ότι οι συνάδελφοι των Ομάδων μας φεύγουν νωρίς. Έπρεπε να βρίσκονται εδώ για να ψηφίσουν!
<P>
(Χειροκροτήματα)
<P>
(Το Σώμα εγκρίνει την προφορική τροπολογία)

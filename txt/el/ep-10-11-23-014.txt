<CHAPTER ID="014">
Παρουσίαση του προγράμματος εργασίας της Επιτροπής για το 2011 (συζήτηση)
<SPEAKER ID="462" NAME="Πρόεδρος">
Θα ήθελα να σας υπενθυμίσω ότι πριν από 30 χρόνια ένας τρομερός σεισμός έπληξε κάποιες περιφέρειες της Ιταλίας, τις Irpinia και Basilicata, με αποτέλεσμα τον θάνατο πολλών χιλιάδων ανθρώπων. Πιστεύω ότι πρέπει όλοι να δείξουμε τη συμπόνια μας και να προσφέρουμε τα συλλυπητήρια και την αλληλεγγύη μας τόσο στις οικογένειες όσο και στις περιοχές που επλήγησαν.
<P>
" ημερήσια διάταξη προβλέπει τη δήλωση του κ. José Manuel Barroso, Προέδρου της Ευρωπαϊκής Επιτροπής, σχετικά με την παρουσίαση του προγράμματος εργασίας της Επιτροπής για το 2011.
<SPEAKER ID="463" NAME="José Manuel Barroso">
Πρόεδρος της Επιτροπής. - (EN) Κύριε Πρόεδρε, έχω σήμερα την τιμή να παρουσιάσω το πρόγραμμα εργασίας της Επιτροπής για το 2011. " παρουσίαση σηματοδοτεί μια αρχή και ένα τέλος. Αφενός, το πρόγραμμα εργασίας παρεμβάλλεται και εγκαινιάζει μια νέα φάση πολύ σημαντικού πολιτικού έργου. Αφετέρου, η έγκριση του προγράμματος αποτελεί την ολοκλήρωση του ενισχυμένου διαρθρωμένου διαλόγου, ο οποίος ξεκίνησε με τη συζήτηση για την Κατάσταση της Ένωσης τον Σεπτέμβριο εδώ στο Κοινοβούλιο.
<P>
Οι προετοιμασίες που οδήγησαν στο πρόγραμμα εργασίας της Επιτροπής αυτού του έτους αποτέλεσαν όντως "πρεμιέρα" και, κατά τη γνώμη μου, πολύ επιτυχημένη. Με την προώθηση της εφαρμογής τής μεταξύ μας αναθεωρημένης συμφωνίας-πλαισίου, μπορέσαμε να επιδοθούμε σε συζητήσεις σε βάθος για τις πολιτικές προτεραιότητες κατά τα επόμενα έτη.
<P>
Καθ' όλη τη διάρκεια αυτής της γόνιμης διαδικασίας, ενθάρρυνση μού προσέφερε ο μεγάλος βαθμός σύγκλισης για τη γενική κατεύθυνση και για συγκεκριμένες πρωτοβουλίες. Πρόκειται για διαδικασία που συνέβαλε στην εδραίωση αυτού που εγώ ονομάζω "ειδική εταιρική σχέση".
<P>
" ευρωπαϊκή δράση πρέπει να επικεντρώνεται στις προκλήσεις από τις οποίες η ΕΕ μπορεί να αποκομίσει απτή προστιθέμενη αξία. Οι 40 στρατηγικές πρωτοβουλίες τις οποίες η Επιτροπή δεσμεύεται να υποβάλει το 2011 αντικατοπτρίζουν τις βασικές πολιτικές προτεραιότητες που προσδιορίσαμε από κοινού. Για λόγους διαφάνειας, το πρόγραμμα περιλαμβάνει επιπλέον άλλες 150 προτάσεις τις οποίες η Επιτροπή επεξεργάζεται.
<P>
" διατήρηση της οικονομικής ανάκαμψης και η εξασφάλιση των κοινωνιών μας για το μέλλον παραμένει η κυρίαρχη προτεραιότητα το 2011. Οι προσπάθειές μας θα συνεχιστούν με βάση τρεις κύριους άξονες: την ενίσχυση της διακυβέρνησης, την ολοκλήρωση της μεταρρύθμισης του χρηματοπιστωτικού τομέα και την επιτάχυνση της εφαρμογής της στρατηγικής "Ευρώπη 2020" για έξυπνη, διατηρήσιμη και χωρίς αποκλεισμούς ανάπτυξη.
<P>
" μακροπρόθεσμη ανάπτυξη πρέπει να βασίζεται σε υγιείς μακροοικονομικές βάσεις. Με την έναρξη του λεγόμενου "ευρωπαϊκού εξαμήνου", καθώς και με τη συνέχεια που δίνεται στις προτάσεις μας της 29ης Σεπτεμβρίου, θα ενισχύσουμε το ευρωπαϊκό δημοσιονομικό πλαίσιο και θα διευρύνουμε τη μακροοικονομική εποπτεία για την αποφυγή ανισορροπιών.
<P>
Μια φιλόδοξη μεταρρύθμιση του χρηματοπιστωτικού τομέα βρίσκεται ήδη σε εξέλιξη και σημαντική νομοθεσία έχει ολοκληρωθεί. Το 2011, η Επιτροπή θα υποβάλει τα εναπομείναντα τμήματα της νομοθεσίας. Βασικές προτεραιότητες, όπως η διαφάνεια και η προστασία των καταναλωτών, θα συνεχιστούν, ενώ ένα πλαίσιο για τη διαχείριση κρίσεων στον τραπεζικό τομέα θα αποσκοπεί στην πρόληψη και την αντιμετώπιση μελλοντικών κρίσεων. " Επιτροπή θα επιδιώξει να στηρίξει το Κοινοβούλιο και το Συμβούλιο για την επίτευξη συμφωνίας σχετικά με την πλήρη μεταρρύθμιση πριν από το τέλος του 2011.
<P>
" Ευρώπη πρέπει να παραμείνει πρωτοπόρος, με έμφαση στα συγκριτικά μας πλεονεκτήματα, σε αυτόν τον 21ο αιώνα της παγκοσμιοποίησης. Όταν οι ανταγωνιστές είναι φθηνότεροι, εμείς πρέπει να είμαστε ευφυέστεροι. Ως παράδειγμα δράσης σε ευρωπαϊκό επίπεδο, θα αναπτύξουμε ένα πιο ολοκληρωμένο ευρωπαϊκό σύστημα τυποποίησης ως σημαντική πλατφόρμα για την ενδυνάμωση του ανταγωνιστικού πλεονεκτήματος των εταιρειών μας, ιδίως των ΜΜΕ.
<P>
Για να παραμείνει η Ευρώπη ανταγωνιστική και να εξασφαλίσει τη δημιουργία περισσότερων και καλύτερων θέσεων εργασίας, πρέπει να σχεδιαστεί προσεκτικά η μετάβαση σε μια κοινωνία εξοικονόμησης πόρων, με χαμηλές εκπομπές άνθρακα. Ως εκ τούτου, η προσέγγιση των πολιτικών για την αλλαγή του κλίματος, την ενέργεια, τις μεταφορές και το περιβάλλον θα αποτελέσει προτεραιότητα. Ιδιαίτερη έμφαση το 2011 θα δοθεί στην ενεργειακή απόδοση.
<P>
" προσαρμογή σε μια δυναμική οικονομική πραγματικότητα σημαίνει επίσης τη διασφάλιση υψηλού επιπέδου προστασίας των δικαιωμάτων των εργαζομένων σε στενή συνεργασία με τους κοινωνικούς εταίρους. Θα αναπτυχθούν και θα κατατεθούν βασικές προτάσεις για την απόσπαση εργαζομένων και για τον χρόνο εργασίας το 2011. Εν τω μεταξύ, η αναθεώρηση των κανόνων περί κρατικών ενισχύσεων που εφαρμόζονται στις υπηρεσίες κοινής ωφέλειας θα αποτελέσει απτό βήμα προς την καθιέρωση ενός πλαισίου ποιότητας το οποίο θα λαμβάνει υπόψη την ιδιαίτερη φύση των υπηρεσιών αυτών.
<P>
Με την Πράξη για την Ενιαία αγορά, η Επιτροπή εγκαινίασε μια φιλόδοξη διαδικασία για την πλήρη αξιοποίηση της ενιαίας αγοράς. Οι εταιρείες μας πρέπει να επικεντρώνονται στις επιχειρηματικές δραστηριότητες, όχι στη γραφειοκρατία. Αν μη τι άλλο, οι ΜΜΕ συχνά επιβαρύνονται υπερβολικά ή ακόμη και αποθαρρύνονται από την εφαρμογή ελπιδοφόρων κατά τα άλλα διασυνοριακών έργων. Ως συγκεκριμένο παράδειγμα, με την αποσαφήνιση των κανόνων για τα υπό συλλογική διαχείριση πνευματικά δικαιώματα, μπορούμε να απλουστεύσουμε τις τρέχουσες συνθήκες πλαίσιο, να ενθαρρύνουμε περαιτέρω τις διασυνοριακές δραστηριότητες και να απελευθερώσουμε σημαντικές δυνατότητες δημιουργίας θέσεων απασχόλησης - αν μη τι άλλο στον πολλά υποσχόμενο τομέα των ψηφιακών εφαρμογών.
<P>
Από την πλευρά της ζήτησης, προτεραιότητα θα δοθεί στην ενίσχυση της εμπιστοσύνης των καταναλωτών με την πρότασή μας για εναλλακτικούς τρόπους επίλυσης διαφορών ως σημαντικό μέσο για την επιτάχυνση της συχνά υπερβολικά αργής διαδικασίας επίλυσης προβλημάτων των καταναλωτών.
<P>
Είτε λειτουργούμε ως καταναλωτές, ως εργαζόμενοι, ως φοιτητές, ως ταξιδιώτες ή σε οποιονδήποτε άλλο από τους πολλαπλούς ρόλους που εκπληρώνουμε στη σύγχρονη, καθημερινή ζωή, μόνο όταν βιώνουμε νέες ευκαιρίες, μείωση των κινδύνων ή βελτίωση της ποιότητας ζωής, η Ευρωπαϊκή Ένωση αποκτά νόημα. Αυτή είναι η Ευρωπαϊκή Ένωση στην υπηρεσία των πολιτών.
<P>
" φιλοδοξία να καταστεί η ΕΕ απτή πραγματικότητα για τους πολίτες πρέπει να υπερβαίνει την ενιαία αγορά. " ενίσχυση της ασφάλειας θα πρέπει πάντοτε να αποτελεί μέσο βοήθειας προς τους πολίτες ώστε να επωφελούνται από τις ευκαιρίες της Ευρωπαϊκής Ένωσης, ποτέ αυτοσκοπό. " πρότασή μας για "έξυπνα σύνορα" θα διευκολύνει τα ταξίδια εντός και εκτός της ΕΕ, ενώ ταυτόχρονα θα αποτρέπει την παράνομη μετανάστευση. Για να διατηρηθεί η Ευρώπη ανοικτή, θα αναλάβουμε επίσης δράση εναντίον όσων προσπαθούν να εκμεταλλευτούν το οικονομικό μας σύστημα για παράνομους σκοπούς, ενώ το πλαίσιο για την προστασία των δεδομένων θα ανταποκριθεί σε μια πραγματική ανησυχία των πολιτών στην εποχή του διαδικτύου. " Ένωση πρέπει να διαδραματίζει ρόλο στον κόσμο που να ταιριάζει με το οικονομικό της βάρος, κατά συνέπεια πρέπει να διασφαλιστεί η συνοχή της εξωτερικής μας δράσης.
<P>
Ως εκ τούτου, το πρόγραμμα εργασίας ανακοινώνει την ανάληψη συγκεκριμένης δράσης για την προβολή των στόχων μας για το 2020 όσον αφορά τις θέσεις εργασίας και την ανάπτυξη σε διεθνές επίπεδο. Θα εκσυγχρονίσουμε επίσης την αναπτυξιακή μας πολιτική και την ανθρωπιστική βοήθεια. Όσοι παγκοσμίως έχουν ανάγκη από βοήθεια χρειάζονται πραγματικά μια ισχυρότερη Ευρώπη παγκοσμίως.
<P>
Προτού ολοκληρώσω, θα ήθελα να εξηγήσω εν συντομία τι δεν θα βρείτε στο πρόγραμμα εργασίας της Επιτροπής και για ποιον λόγο.
<P>
Όπως ανακοινώθηκε, θα υποβάλουμε την πρόταση για το επόμενο πολυετές δημοσιονομικό πλαίσιο έως τα μέσα του 2011. Τα ειδικά χρηματοδοτικά μέσα και προγράμματα θα παρουσιαστούν το δεύτερο εξάμηνο του 2011 σε συνδυασμό με το γενικό πλαίσιο. Για να διατηρηθεί η πολιτική φύση του προγράμματος εργασίας, κατά κανόνα δεν περιλαμβάνονται οι εργασίες εφαρμογής. Το ίδιο ισχύει και για τις διεθνείς διαπραγματεύσεις, δεδομένου ότι η σύναψή τους εξαρτάται από τρίτους. Εν τω μεταξύ, οι δραστηριότητες αυτές εξακολουθούν να αποτελούν σημαντικό μέρος των βασικών δραστηριοτήτων μας. Θα συνεχίσουμε να τις προωθούμε και να διεξάγουμε διάλογο μαζί σας ως προς αυτές.
<P>
Στην εισαγωγή μου, επεσήμανα ότι το πρόγραμμα εργασίας δεν ήταν μόνο η ολοκλήρωση του γόνιμου διαλόγου μας, αλλά και η αρχή ενός επόμενου βήματος στο πλαίσιο των συγκεκριμένων προσπαθειών μας να οδηγήσουμε την Ευρωπαϊκή Ένωση εκτός της κρίσης και όχι μόνο. Ήρθε πλέον η ώρα να διατηρηθεί η δυναμική. Πρέπει να βρούμε τρόπους ώστε να επιταχυνθεί συλλογικά το έργο μας.
<P>
Δράττομαι συνεπώς της ευκαιρίας για να ενθαρρύνω το Κοινοβούλιο και το Συμβούλιο να συμμετάσχουν σε τριμερείς συζητήσεις για τον τρόπο εφαρμογής των διατάξεων της Συνθήκης σχετικά με τον προγραμματισμό της Ένωσης. Κατά την άποψη της Επιτροπής, αυτό θα μπορούσε να μεταφραστεί σε συμφωνίες, ώστε να προχωρήσουμε ταχύτερα σε διαπραγματεύσεις για επιλεγμένες πρωτοβουλίες ιδιαίτερης σημασίας για την επίτευξη των πολιτικών μας στόχων. Μια τέτοια συντονισμένη προσπάθεια θα αποδείξει την αποφασιστικότητά μας να παράσχουμε συγκεκριμένες και έγκαιρες απαντήσεις έναντι της κρίσης που μας έχει συγκλονίσει όλους. Οι πολίτες της Ευρώπης το αναμένουν αυτό. Πιστεύω ότι τα θεσμικά όργανα της Ευρωπαϊκής Ένωσης θα πρέπει να ανταποκριθούν στις ανησυχίες των πολιτών.
<P>
Σας ευχαριστώ για την προσοχή σας.
<SPEAKER ID="464" NAME="József Szájer" LANGUAGE="HU">
Κύριε Πρόεδρε, Πρόεδρε Barroso, κυρίες και κύριοι, η Ευρώπη πρέπει να ξεπεράσει την κρίση. " οικονομία της Ευρώπης πρέπει να βασιστεί στην εργασία. Πρέπει να οδηγήσουμε τις χώρες της Ευρωπαϊκής Ένωσης εκτός της σημερινής σοβαρής κρίσης εστιάζοντας, ως κύρια προτεραιότητά μας, στην παροχή ευκαιριών εργασίας σε όσο το δυνατόν περισσότερους ευρωπαίους πολίτες. Για τον λόγο αυτόν, η Ομάδα του Ευρωπαϊκού Λαϊκού Κόμματος (Χριστιανοδημοκράτες) στηρίζει πλήρως τη δημιουργία θέσεων εργασίας ως τον σημαντικότερο στόχο του προγράμματος εργασίας της Ευρωπαϊκής Επιτροπής για το επόμενο έτος.
<P>
" Ευρώπη έχει διδαχθεί πολλά από την κρίση. Φέτος, ξεκινήσαμε την ανάπτυξη νέου συστήματος οικονομικής διακυβέρνησης με μια ταχεία διαδικασία και ελπίζω ότι το Κοινοβούλιο θα μπορέσει να συζητήσει τις νέες προτάσεις που σχετίζονται με τη χρηματοπιστωτική ρύθμιση και την οικονομική διακυβέρνηση το επόμενο έτος κατά τρόπο ώστε να διασφαλιστεί η έγκρισή τους το συντομότερο δυνατόν.
<P>
Οι συνάδελφοί μου της Ομάδας PPE θα εγείρουν σημαντικά ζητήματα για κάθε τομέα, θα ήθελα δε να αναφέρω μόνο μερικά: η ανταγωνιστικότητα πρέπει να βασίζεται στην καινοτομία και την έρευνα. Πιστεύουμε ότι δεν υπάρχουν αρκετές πρωτοβουλίες όσον αφορά τον τομέα αυτόν στο πρόγραμμα εργασίας της Επιτροπής. Απαιτείται μεγαλύτερη προστασία των δικαιωμάτων διανοητικής ιδιοκτησίας, καθώς και ένα βιώσιμο ανταγωνιστικό ευρωπαϊκό σύστημα διπλωμάτων ευρεσιτεχνίας. Πιστεύουμε ότι η αύξηση του ελέγχου των ευρωπαϊκών εισαγωγών τροφίμων είναι σημαντική και ότι θα πρέπει να υπόκεινται τουλάχιστον στις προϋποθέσεις ποιότητας που η Ευρωπαϊκή Ένωση αναμένει από τους παραγωγούς της. Θα θέλαμε επίσης να υπάρχουν περισσότερες προτάσεις σχετικά με το θέμα του νερού που η ουγγρική Προεδρία έθεσε ως έναν από τους κύριους στόχους.
<P>
Κυρίες και κύριοι, με βάση τη Συνθήκη της Λισαβόνας, μια νέα τάξη πραγμάτων ως προς το νομοθετικό πρόγραμμα και το πρόγραμμα εργασίας της Ευρωπαϊκής Ένωσης ξεκίνησε τον Σεπτέμβριο του τρέχοντος έτους με την ομιλία του κ. Barroso σχετικά με την Κατάσταση της Ένωσης. Δεδομένου ότι η νέα Συνθήκη εγγυάται στο Κοινοβούλιο ισχυρά δικαιώματα παρέμβασης στο πρόγραμμα της Ευρωπαϊκής Ένωσης, πιστεύουμε ότι είναι σημαντική η λήψη περαιτέρω μέτρων. Δυστυχώς, η προηγούμενη εμπειρία δεν είναι καλή. Τα προηγούμενα προγράμματα εργασίας της Επιτροπής υλοποιήθηκαν μόνον εν μέρει σύμφωνα με το σχέδιο. Όπως έχω ήδη αναφέρει πολλές φορές, αμφισβητώ, μαζί με πολλούς συναδέλφους μου βουλευτές, τη σημασία της σπατάλης τεράστιας ενέργειας και χρόνου σε πολλές περιπτώσεις κάθε έτος για την ανάλυση και την έγκριση ενός εγγράφου το οποίο, εν πάση περιπτώσει, καλύπτει την πραγματικότητα μόνο εν μέρει. Για τον λόγο αυτόν, θα ήθελα να προτείνω η αρμόδια επιτροπή του Κοινοβουλίου να εξετάζει τακτικά την εφαρμογή του προγράμματος εργασίας της Επιτροπής και κατά τη διάρκεια του έτους, με σκοπό την καλύτερη επιβολή της επιρροής των πολιτών που εκπροσωπούμε στις κοινές υποθέσεις της ΕΕ.
<SPEAKER ID="465" NAME="Hannes Swoboda" LANGUAGE="DE">
Κύριε Πρόεδρε, κύριε Barroso, κύριε Šefčovič, πιστεύω ότι μπορούμε να στηρίξουμε ένα μεγάλο μέρος του περιεχομένου του παρόντος προγράμματος, κύριε Barroso. Ωστόσο θα κατανοήσετε, είμαι βέβαιος, την επιθυμία να εξετάσουμε τα πιο κρίσιμα σημεία σήμερα, για τα οποία θέλουμε να γίνουν περισσότερα. Ζούμε σε μια Ευρώπη η οποία βρίσκεται ολοένα και περισσότερο υπό την επίδραση αντιευρωπαϊκών δυνάμεων που μάχονται κατά των θεσμικών οργάνων της Ευρωπαϊκής Ένωσης. Πρέπει να εξετάσουμε προσεκτικά τι υλικά και μεθόδους μπορούμε να χρησιμοποιήσουμε για να τους αντιμετωπίσουμε. Θα επανέλθω σε αυτό το σημείο αργότερα.
<P>
Το πρώτο θέμα είναι η αναπτυξιακή πολιτική. Κύριε Barroso, είναι σωστό ότι πρέπει να ρυθμίσουμε τις χρηματοπιστωτικές αγορές και να θεσπίσουμε μηχανισμούς ασφαλείας. Ωστόσο, πρέπει επίσης κατά κάποιον τρόπο να επανέλθουμε στην κατάσταση που έχετε συχνά περιγράψει με σαφήνεια, με άλλα λόγια σε ό,τι αντιλαμβανόμαστε με την πράσινη ανάπτυξη ή τις πράσινες θέσεις εργασίας και την αναδιάρθρωση της οικονομίας. Ο κ. Oettinger δημοσίευσε πρόσφατα σειρά εγγράφων για την ενεργειακή πολιτική που συνεπάγονταν τεράστιες επενδύσεις. Δυστυχώς, τα έγγραφα δεν εξηγούν πώς πρόκειται να χρηματοδοτηθούν οι επενδύσεις αυτές. Πρέπει να εξέλθουμε από την κρίση εφαρμόζοντας ενεργό αναπτυξιακή πολιτική. Αναρωτιέμαι πού στον ενεργειακό τομέα ή στον τομέα των μεταφορών, για παράδειγμα, μπορούν να γίνουν επενδύσεις αυτού του είδους προκειμένου να επιτευχθεί πράσινη ανάπτυξη ή η δημιουργία πράσινων θέσεων εργασίας. Απλώς δεν διαθέτουμε αρκετές επενδύσεις.
<P>
" δεύτερη παρατήρησή μου αφορά την εσωτερική αγορά. Έχετε δίκιο, κύριε Barroso. " έννοια της εσωτερικής αγοράς πρέπει να γίνει γνωστή στους πολίτες. Έχετε προτείνει αρκετές εκθέσεις με βάση το έργο του καθηγητή Monti. Ήταν πολύ επικριτικός έναντι της κοινωνικής διάστασης της εσωτερικής αγοράς, ειδικότερα. Πρέπει να γίνουν περισσότερα σε αυτόν τον τομέα. Το σημαντικότερο είναι ότι περιμένουμε συγκεκριμένες προτάσεις από εσάς σχετικά με την οδηγία για την απόσπαση εργαζομένων. Πρέπει να καταστήσουμε σαφές προς το συμφέρον των εργαζομένων ότι η παρούσα οδηγία δεν πρέπει να χρησιμοποιείται για τη δημιουργία φθηνού εργατικού δυναμικού. Στόχος της είναι η βελτίωση της κοινωνικής ευημερίας.
<P>
" τρίτη παρατήρησή μου αφορά τη φορολογική πολιτική. Πιστεύουμε ότι οι προτάσεις που διατυπώνονται στον τομέα αυτόν είναι ανίσχυρες. Όπως διαπιστώσαμε μόλις στη συζήτηση για την Ιρλανδία, ορισμένες χώρες δεν θα πρέπει να επιτρέπεται να καθορίζουν χαμηλότερους φορολογικούς συντελεστές προκειμένου να προσελκύουν επιχειρήσεις και, στη συνέχεια, όταν αντιμετωπίζουν οικονομικές δυσκολίες, να ζητούν από άλλες χώρες να χρηματοδοτήσουν τα ελλείμματα του προϋπολογισμού τους, αν μου επιτρέπεται να το θέσω με έναν τέτοιο απλοϊκό τρόπο. " φορολογική εναρμόνιση είναι απαραίτητη μέχρι κάποιον βαθμό, για παράδειγμα οι ελάχιστοι συντελεστές του φόρου εταιρειών. Πιστεύω ότι πρέπει να σημειωθεί πρόοδος στον εν λόγω τομέα. Γνωρίζω ότι αντιμετωπίζετε δυσκολίες με πολλά κράτη μέλη, πιστεύω όμως ότι είναι σημαντικό, ιδίως όταν πρόκειται για κοινωνικά θέματα. Το χάσμα μεταξύ πλουσίων και φτωχών είναι απαράδεκτο και πρέπει να υποβληθούν νέες προτάσεις, ιδίως προς όφελος των γυναικών, οι οποίες πλήττονται πολύ σοβαρά από τη φτώχεια.
<P>
Τέλος, μιλήσατε για τις ανησυχίες των πολιτών, κύριε Barroso. Πρόκειται για ένα πολύ σημαντικό ζήτημα. Ωστόσο, ο τρόπος με τον οποίο παρουσιάζουμε αυτό που πράττουμε -και αυτό αφορά εσάς, αλλά και το Κοινοβούλιο- είναι επίσης σημαντικός. Πολλοί άνθρωποι δεν συνειδητοποιούν ότι, στην περίπτωση ενός μεγάλου αριθμού θεμάτων, το μόνο το οποίο πράττουμε είναι να εκδίδουμε ακατανόητα δελτία Τύπου σχετικά με το έργο μας. Πρέπει να εργαστούμε από κοινού ώστε να εξηγήσουμε τι πράττουμε αποτελεσματικότερα. " πρωτοβουλία πολιτών θα ξεκινήσει προσεχώς. Οι αντίπαλοί της θα την εκμεταλλευτούν και θα την χρησιμοποιήσουν κατά της Ευρώπης. Πρέπει να διασφαλίσουμε ότι η πρωτοβουλία πολιτών συμβάλλει στη στήριξη και την ανάπτυξη της Ευρώπης.
<SPEAKER ID="466" NAME="Adina-Ioana Vălean" LANGUAGE="EN">
Κύριε Πρόεδρε, οι καιροί είναι δύσκολοι για την ευρωπαϊκή οικονομία και για το ευρωπαϊκό σχέδιο στο σύνολό του. Έχουμε σχεδιάσει μεγάλες στρατηγικές, όπως η δέσμη μέτρων για τις κλιματικές αλλαγές, η δέσμη μέτρων για την ενέργεια και η στρατηγική 2020: το ένα πρόγραμμα μετά το άλλο. Ακόμα δεν φαίνεται να γνωρίζουμε πού θέλουμε να πάμε και τι θέλουμε να γίνουμε.
<P>
Γιατί το λέω αυτό; Διότι το να θέλουμε να είμαστε οι καλύτεροι δεν αρκεί για να είμαστε οι καλύτεροι. " πραγματικότητα είναι ότι εγκρίνουμε στρατηγικές στις οποίες δεν πιστεύουμε όλοι. Κανείς -ή σχεδόν κανείς- δεν τις εφαρμόζει και κανείς δεν είναι διατεθειμένος να τις χρηματοδοτήσει.
<P>
Φαίνεται ότι έχουμε πάρα πολλές στρατηγικές και έλλειψη ενδιαφέροντος για να γίνουν πραγματικότητα. Και γι' αυτό πιστεύω ότι είναι καιρός να επανέλθουμε στις βασικές αρχές που έκαναν πραγματικότητα το ευρωπαϊκό εγχείρημα και μας έφεραν κοντά: απλά φυσικά πράγματα. " ενιαία αγορά θα πρέπει να είναι το μεγάλο πρόγραμμά μας και να καταβάλουμε κάθε δυνατή προσπάθεια να την υλοποιήσουμε, διότι εάν θέλουμε να είμαστε ανταγωνιστικοί στην παγκόσμια σκηνή, χρειαζόμαστε περισσότερη οικονομική ολοκλήρωση. Ο μόνος λογικός τρόπος να επιτευχθεί αυτό είναι μέσω της ενιαίας αγοράς.
<P>
Επικροτώ το πρόγραμμα εργασίας της Επιτροπής και ειδικότερα την πρότασή σας για την Πράξη για την Ενιαία αγορά. Αυτό, όμως, δεν είναι αρκετό. Έχετε τη νομισματική έκθεση. Γνωρίζετε τι χρειάζεται - ενθάρρυνση των επενδύσεων, προσέλκυση κεφαλαίων και θαρραλέα περικοπή γραφειοκρατικών δαπανών. Θα πρέπει να επικεντρωθούμε σε απλά πράγματα που έχουν προφανή αντίκτυπο στην ανταγωνιστικότητα της Ευρώπης, όπως η αποδοτικότητα των πόρων, η μείωση του ενεργειακού κόστους, η μεταρρύθμιση της γεωργικής πολιτικής, καθώς και το μέλλον των μεταφορών.
<P>
" Επιτροπή και το Κοινοβούλιο πρέπει να συνεργαστούν στενά και να διασφαλίσουν ότι τα μέσα αυτά ανταποκρίνονται στη θέλησή μας. Αναμένουμε επομένως μια φιλόδοξη πρόταση για το πολυετές δημοσιονομικό πλαίσιο το 2011.
<P>
Χρειαζόμαστε περισσότερη ρύθμιση για την αντιμετώπιση της χρηματοπιστωτικής κρίσης; Ναι, αλλά μόνο εάν στόχος είναι η προώθηση της ανταγωνιστικότητας της Ευρώπης. Σε κάθε περίπτωση, θα πρέπει να αποφύγουμε την υιοθέτηση μιας αυτιστικής απάντησης στην κρίση, ελπίζοντας ότι ο υπόλοιπος κόσμος θα ακολουθήσει.
<P>
Εάν το μήνυμα που αποστέλλουμε στους πολίτες μας και στον κόσμο δεν είναι ότι η ΕΕ είναι μια ρεαλιστική ένωση ιδεών, κεφαλαίων και αξιών, δεν θα καταστεί ο παγκόσμιος φορέας που θέλουμε να είναι. Αντί να επηρεάζουμε την παγκόσμια πολιτική, θα επηρεαζόμαστε από αυτήν.
<P>
Λίγα λόγια τώρα σχετικά με το ευρωπαϊκό εξάμηνο. " Επιτροπή βρίσκεται σε καλύτερη θέση ώστε να εντοπίζει τα πλεονεκτήματα και τις αδυναμίες μας κατά τον σχεδιασμό του έργου. Θα πρέπει ωστόσο να είστε προσεκτικοί, διότι αυτό που προτείνετε στους πολίτες της ΕΕ και τα κράτη μέλη είναι ότι θα πρέπει να πιστεύουν πως οι Βρυξέλλες γνωρίζουν καλύτερα και πως οι πολιτικοί στις Βρυξέλλες βρίσκονται εγγύτερα στα συμφέροντα του πολίτη σε σχέση με τον βουλευτή της εκλογικής τους περιφέρειας. Πρόκειται για δύσκολο έργο, θα δεσμευτείτε δε ως προς αυτό μέσω του συντονισμού της πολιτικής το 2011.
<P>
Ελπίζω ότι θα καταφέρετε να το αποδείξετε αυτό με την τόνωση της ανάπτυξης και της απασχόλησης - όχι για μερικούς, αλλά για όλους. Διαφορετικά, θα γίνουμε μάρτυρες της αύξησης του πραγματικού αντιευρωπαϊσμού.
<P>
Σας εύχομαι καλή τύχη.
<SPEAKER ID="467" NAME="Rebecca Harms">
εξ ονόματος της Ομάδας Verts/ALE. - (DE) Κύριε Πρόεδρε, κύριε Barroso, είναι σημαντικό να καταστήσουμε σαφές ότι δεν μπορούμε να συζητούμε το εν λόγω πρόγραμμα εργασίας χωρίς να λαμβάνουμε υπόψη την τρέχουσα συζήτηση για τον προϋπολογισμό και χωρίς να αναλογιζόμαστε την Ελλάδα, την Ιρλανδία και άλλες χώρες οι οποίες ενδέχεται να περιέλθουν σε δυσχερή θέση.
<P>
Καταρχάς, θα ήθελα να αναφέρω ότι, στο τέλος της συζήτησης για τον προϋπολογισμό, άκουσα ότι εσείς, κύριε Barroso, ακολουθήσατε πολύ ανοικτή προσέγγιση ως προς τις θέσεις του Κοινοβουλίου. Πιστεύω ότι είναι πραγματικά σημαντικό να είμαστε ειλικρινείς όταν εγκρίνουμε ένα πρόγραμμα εργασίας αυτού του είδους και να μην συμπεριφερόμαστε σαν να μπορούσαμε να επιτύχουμε και να εφαρμόσουμε όλους αυτούς τους θαυμάσιους στόχους χωρίς αξιόπιστο προϋπολογισμό που δεν χρειάζεται να βρίσκεται συνεχώς υπό επαναδιαπραγμάτευση.
<P>
Δεύτερον, οι συζητήσεις σχετικά με την Ιρλανδία έχουν καταδείξει πόσο απέχουμε από την επίτευξη πραγματικής λύσης και από την εξεύρεση διεξόδου από την κρίση στην οποία μόνοι μας εισήλθαμε επειδή ήμασταν υπερβολικά φιλελεύθεροι σε σχέση με τις χρηματοπιστωτικές αγορές. Εξ ονόματος της Ομάδας μου, θα ήθελα να αναφέρω ότι οι προτάσεις σας ως προς τον τρόπο με τον οποίο θα ξεπεράσουμε τη χρηματοπιστωτική κρίση και τον τρόπο με τον οποίο θα βρούμε οδούς διαφυγής περιέχουν κάποια καλά σημεία εκκίνησης, όμως δεν πιστεύουμε ότι ο στόχος που έχετε ο ίδιος θέσει είναι αρκετά φιλόδοξος.
<P>
Εάν αναλογιστούμε τον χρόνο που έχουμε ήδη δαπανήσει συζητώντας για την επιτυχημένη και εύρυθμη νομισματική ένωση εντός της Ευρωπαϊκής Ένωσης, και εάν θέλουμε να διασφαλίσουμε ότι κάνουμε πραγματικά ένα βήμα προς την κατεύθυνση της οικονομικής διακυβέρνησης για την Ευρώπη, καθίσταται σαφές ότι δεν πρέπει να το εγκαταλείψουμε αυτό τώρα.
<P>
Πιστεύουμε ότι η πρότασή σας στερείται θετικής εστίασης όσον αφορά τη χάραξη κοινής οικονομικής πολιτικής μετά το τέλος της κρίσης και όχι απλώς όσον αφορά την αντιμετώπιση των συμπτωμάτων, εμείς δε θα συνεχίσουμε να εργαζόμαστε στον τομέα αυτόν.
<P>
Ο κ. Swoboda ανέφερε ήδη πράσινα ζητήματα. Δεν είμαι ικανοποιημένη με τον τρόπο με τον οποίο η περιγραφή της βιώσιμης, δίκαιης και πράσινης ανάπτυξης από τη στρατηγική "Ευρώπη 2020" διατυπώνεται στο παρόν πρόγραμμα εργασίας. Δεν είναι αυτό που συζητήθηκε στο πλαίσιο της Ευρώπης 2020 και έχει σημασία το ότι ο κ. Oettinger είναι ένας από τους Επιτρόπους που κινούνται όλο και πιο μακριά από την ιδέα της ανοικοδόμησης της Ευρώπης υπό βιώσιμη μορφή.
<SPEAKER ID="468" NAME="Oldřich Vlasák" LANGUAGE="CS">
Κύριε Πρόεδρε, το προσεχές έτος θα αποτελέσει δοκιμασία για τα ευρωπαϊκά θεσμικά όργανα ως προς το αν μπορούν να στηρίξουν την τρέχουσα οικονομική ανάκαμψη και να παράσχουν τη δυνατότητα για μακροπρόθεσμη ανάπτυξη μέσω των πολιτικών τους. Το πρόγραμμα εργασίας της Ευρωπαϊκής Επιτροπής αποτελεί βασικό έγγραφο από την άποψη αυτή.
<P>
Ωστόσο, θα ήθελα να αναφέρω σε αυτό το σημείο ότι λιγότερη νομοθεσία μπορεί να σημαίνει μερικές φορές περισσότερα. Ανησυχώ, συνεπώς, επί παραδείγματι για τις σχεδιαζόμενες κανονιστικές δραστηριότητες της Επιτροπής στον τομέα των συμβάσεων παραχώρησης όσον αφορά τις υπηρεσίες. Στη συγκεκριμένη περίπτωση, πρέπει να αναφερθεί ότι ο τομέας των συμβάσεων παραχώρησης εξαιρείται ρητά επί του παρόντος από το πλαίσιο των δημοσίων συμβάσεων, πράγμα που έχει επίσης επιβεβαιωθεί σε πολλές αποφάσεις του Δικαστηρίου της Ευρωπαϊκής Ένωσης. Οι ριζικές αλλαγές σίγουρα δεν θα ωφελήσουν τον εν λόγω τομέα. Όσοι δραστηριοποιούνται στην οικονομία, μεταξύ αυτών και όσοι προέρχονται από την πλευρά της δημόσιας διοίκησης, πλήττονται περισσότερο όταν οι συνθήκες με τις οποίες έχουν μάθει να εργάζονται αλλάζουν συνεχώς και κατά συνέπεια στερούνται βεβαιότητας όσον αφορά τη λήψη των αποφάσεών τους. Όλες οι πολιτικές πρέπει επομένως να εγκρίνονται πολύ καιρό πριν, ώστε να μπορούμε να παραχωρούμε σε όλους αρκετό χρόνο για να προετοιμαστούν κατά τη φάση της υλοποίησης.
<SPEAKER ID="469" NAME="Patrick Le Hyaric" LANGUAGE="FR">
Κύριε Πρόεδρε, κύριε Barroso, η επιχειρηματολογία της Επιτροπής φαίνεται να λησμονεί μονίμως τη σοβαρή κρίση στην Ευρώπη. Φθάνετε ακόμα και στο σημείο να γράφετε στο έγγραφό σας, παραθέτω: "Οι ενδείξεις ανάκαμψης είναι σαφείς". Πού είναι αυτές οι ενδείξεις ανάκαμψης για όσους είναι σήμερα άνεργοι, ζουν σε συνθήκες φτώχειας ή είναι άστεγοι;
<P>
Γνωρίζετε ότι δανείσαμε πάνω από 400 δισεκατομμύρια ευρώ δημόσιου χρήματος για τη διάσωση των τραπεζών και ότι το ποσό αυτό ισοδυναμεί ακριβώς με το ποσό των εξοικονομήσεων που θα επιβληθούν στους πολίτες των οκτώ χωρών που βρίσκονται σε πρόγραμμα λιτότητας; Οι επιλογές σας είναι, ως εκ τούτου, αναποτελεσματικές.
<P>
Ως προς το πρόγραμμα της Επιτροπής, προτείνω να διεξαχθεί εκτίμηση των επιπτώσεων που είχε η εφαρμογή των Συνθηκών του Μάαστριχτ και της Λισαβόνας στους ευρωπαίους εργαζομένους και πολίτες. Κατά τη γνώμη μου, η λύση δεν είναι η λιτότητα στους μισθούς ή τους προϋπολογισμούς. Αντ' αυτού, πρέπει να είναι δομημένη γύρω από την αύξηση των αποδοχών από την εργασία, τη βελτίωση της κοινωνικής προστασίας και τη θέσπιση διανεμητικών συνταξιοδοτικών συστημάτων με βάση την αλληλεγγύη, καθώς και τη συνεισφορά του εισοδήματος κεφαλαίου στα δημόσια οικονομικά, καθιερώνοντας έτσι μια νέα φορολογική δικαιοσύνη. Μάλιστα, γιατί να μην δρομολογήσουμε αμέσως μελέτες σχετικά με τη δημιουργία ενός φόρου επί των κινήσεων κεφαλαίων, καθιερώνοντας άλλο σύστημα πίστης με νέο ρόλο για την Ευρωπαϊκή Κεντρική Τράπεζα η οποία, μέσω της δημιουργίας χρήματος και ενός άλλου συστήματος πίστης, θα πρέπει να βοηθήσει τα κράτη μέλη στην αναχρηματοδότηση των τραπεζών με στόχο τη διασφάλιση της εργασίας, την εκπαίδευση, την κατάρτιση, καθώς και το σύνολο των κοινών περιουσιακών στοιχείων του δημοσίου με νέες δημόσιες υπηρεσίες για την έρευνα και την καινοτομία;
<P>
Σήμερα, αυτό που θα καταστήσει την Ευρώπη αξιόπιστη είναι να κατανεμηθεί ο πλούτος με διαφορετικό τρόπο, όχι ο ζουρλομανδύας της λιτότητας και της ανεργίας.
<SPEAKER ID="470" NAME="Νίκη Τζαβέλα" LANGUAGE="EN">
Κύριε Πρόεδρε, εφόσον η δημιουργία θέσεων εργασίας αποτελεί μία από τις προτεραιότητες του προγράμματος που έχουμε, θα ήθελα να επιστήσω την προσοχή της Επιτροπής σε μια νέα εποχή μετανάστευσης από τη Νότια Ευρώπη. Φοβούμαι όμως ότι κανείς στην Επιτροπή δεν με ακούει. Ήδη στην Ελλάδα, διαπιστώνουμε ότι τεράστιος αριθμός νέων ειδικευμένων εργαζομένων και νέων εργαζομένων με προσόντα υψηλού επιπέδου μεταναστεύουν στην Αυστραλία, τον Καναδά και τα Εμιράτα. Το ίδιο συμβαίνει και στην Ιρλανδία.
<P>
Από τη μία πλευρά, η Γερμανία ανακοίνωσε ότι έχει έλλειψη εξειδικευμένου εργατικού δυναμικού. Αυτό που θα ήθελα να δηλώσω είναι ότι η Γερμανία δεν χρειάζεται να εισαγάγει ειδικευμένο εργατικό δυναμικό από τρίτες χώρες. Τα κράτη μέλη που αντιμετωπίζουν οικονομικά προβλήματα θα μπορούσαν να παράσχουν ειδικευμένο εργατικό δυναμικό στη Γερμανία. Θα ήθελα πολύ να προτείνω μια πρωτοβουλία, που θα αναληφθεί μαζί με την Επιτροπή, για την ανάπτυξη της έννοιας της προστιθέμενης αξίας. Γιατί να μην εγκριθεί μια αγορά εργασίας με ευρωπαϊκή προστιθέμενη αξία; Εντός των κρατών μελών, πρέπει να αντιμετωπίσουμε την προσφορά και τη ζήτηση. Πρέπει να ενισχύσουμε την Ευρώπη με ευρωπαϊκό ειδικευμένο εργατικό δυναμικό. Αυτό λείπει από το πρόγραμμα και το προτείνω εμφατικά.
<SPEAKER ID="471" NAME="Richard Seeber" AFFILIATION="PPE">
(DE) Κύριε Πρόεδρε, θα ήθελα να συγχαρώ την Επιτροπή για το φιλόδοξο πρόγραμμα εργασίας της, όμως πρέπει να προσπαθήσουμε να επιτύχουμε τη μεγαλύτερη ευθυγράμμισή του με τους στρατηγικούς στόχους της Ευρώπης και με τη μακροπρόθεσμη στρατηγική. Θα ήθελα να ζητήσω από την Επιτροπή να εξετάσει πιο θαρραλέα και με λιγότερη αγωνία το μέλλον. Έχετε την απαραίτητη υποστήριξη από το Κοινοβούλιο, ενώ το Συμβούλιο, ειδικότερα, διαδραματίζει περισσότερο περιοριστικό ρόλο. Οι προοδευτικές δυνάμεις πρέπει να παραμείνουν ενωμένες στη συγκεκριμένη περίπτωση. " ανταγωνιστικότητα αποτελεί ένα από τα κεντρικά ζητήματα που πρέπει να αντιμετωπίσουμε, ώστε να διασφαλιστεί ότι η Ευρώπη παραμένει ανταγωνιστική και ότι μπορούμε να επιτύχουμε τους στόχους μας, όπως η βιώσιμη ανάπτυξη και η κοινωνική ανάπτυξη. Είναι επίσης σημαντικό να μεταφέρουμε το μήνυμα αυτό σωστά. Δυστυχώς, οι αντιευρωπαϊκές δυνάμεις έχουν πολύ ισχυρότερη παρουσία, ιδιαίτερα στα μέσα ενημέρωσης, από τις φιλοευρωπαϊκές δυνάμεις. Ωστόσο, όλοι γνωρίζουν ότι η Ευρώπη μπορεί να προχωρήσει προς τη σωστή κατεύθυνση μόνο από κοινού.
<P>
Πρέπει να ζητήσουμε από την Επιτροπή να επικεντρωθεί, στο γενικότερο πρόγραμμά της κατά τη διάρκεια των προσεχών ετών, στην αύξηση της απόδοσης στον τομέα της ενέργειας, στη χρήση των πόρων και των πρώτων υλών, καθώς και στην εκπαίδευση. Τα πανεπιστήμια και τα σχολεία πρέπει να συμβάλουν στη δημιουργία μιας έξυπνης Ευρώπης. Το πεδίο της έρευνας και ανάπτυξης αντιμετωπίζει ιδιαίτερες προκλήσεις από την άποψη αυτή. Πρέπει να γνωρίζουμε ότι ο υπόλοιπος κόσμος δεν κοιμάται. Δεν πρέπει να εξετάζουμε με αγωνία το μέλλον και να συνεχίσουμε με την τοπικιστική προσέγγισή μας, όπως συμβαίνει σε κάποιο βαθμό στο Συμβούλιο. Το Κοινοβούλιο και η Επιτροπή πρέπει να κοιτάξουν προς το μέλλον μαζί.
<SPEAKER ID="472" NAME="Monika Flašíková Beňová" AFFILIATION="S&amp;D">
(SK) Κύριε Πρόεδρε, πιστεύω ότι σε αυτήν την ταραγμένη περίοδο που διανύουμε, δεν μπορεί να ήταν εύκολο για την Επιτροπή να καταρτίσει ένα τόσο φιλόδοξο σχέδιο, θα ήθελα δε να ξεκινήσω δίνοντας τα συγχαρητήριά μου. Παρ' όλα αυτά, έχω κάποιες παρατηρήσεις να κάνω.
<P>
" λέξη κλειδί του προγράμματος είναι η οικονομική ανάκαμψη μετά την κρίση, και η έξυπνη, διατηρήσιμη και χωρίς αποκλεισμούς ανάπτυξη. Θα ήθελα να πω, κύριε Αντιπρόεδρε, ότι είμαι αρκετά επιφυλακτική ως προς αυτό. Καταρχάς, πιστεύω ότι είναι μάλλον πρόωρο να μιλούμε για ανάκαμψη διότι, αν και υπάρχουν ορισμένες ενδείξεις, δεν είναι ακόμα καθόλου βέβαιο ότι θα υπάρξει ανάκαμψη, νομίζω δε ότι δεν μπορούμε να επιτρέψουμε να υπάρχουν περαιτέρω αμφιβολίες.
<P>
Επιπλέον, πιστεύω ότι, σε πολλά κράτη, η Επιτροπή στηρίζει πολιτικές που καθιστούν την ανάκαμψη μάλλον απίθανη. Παραδείγματα αυτού θα μπορούσαν να περιλαμβάνουν τη Λετονία, την Ελλάδα και, πρόσφατα, επίσης την Ιρλανδία. Ενώ είναι αλήθεια ότι η επιβάρυνση του χρέους είναι συχνά πολύ υψηλή, μέσω περιοριστικών οικονομικών πολιτικών θα ανακαλύψουμε πολύ σύντομα ότι δεν υπάρχει επιστροφή στην ανάπτυξη και ότι η πραγματική επιβάρυνση του χρέους έχει αυξηθεί περαιτέρω.
<P>
Υπό παρόμοιο πρίσμα βλέπω και την προσπάθεια καθιέρωσης δημοσιονομικής πειθαρχίας μέσω της εισαγωγής αυστηρότερων πανευρωπαϊκών ρυθμίσεων. Τέτοιου είδους μέτρα είναι αντιπαραγωγικά σε μια κρίση. Επιπλέον, η δημοσιονομική πειθαρχία δεν θα επιλύσει διαρθρωτικές ανισορροπίες στις οικονομίες της ΕΕ, όπως εμπορικά πλεονάσματα και ελλείμματα, για παράδειγμα. Ωστόσο, πιστεύω ότι αυτό αποτελεί μέρος μιας ευρύτερης συζήτησης.
<P>
Εκεί που πραγματικά στηρίζω τις προσπάθειες της Ευρωπαϊκής Επιτροπής είναι στη ρύθμιση του χρηματοπιστωτικού τομέα. Δεν είμαι απολύτως βέβαιη αν τα μέτρα που προτάθηκαν και εγκρίθηκαν είναι επαρκή αλλά, καταρχήν, οριοθετούν σαφώς ένα βήμα προς τη σωστή κατεύθυνση. " προσπάθεια για έξυπνη και διατηρήσιμη ανάπτυξη είναι επίσης αξιέπαινη, αντιλαμβάνομαι δε ότι το πρόγραμμα δεν μπορεί να υπεισέλθει πλήρως σε λεπτομέρειες, όμως χρειαζόμαστε τώρα πολύ πιο φιλόδοξες διατυπώσεις και μέτρα για την καταπολέμηση της φτώχειας και για τον αγώνα υπέρ της κοινωνικής ένταξης.
<SPEAKER ID="473" NAME="Ian Hudghton" AFFILIATION="Verts/ALE">
(EN) Κύριε Πρόεδρε, το πρόγραμμα της Επιτροπής περιέχει μερικές αξιόλογες προτεραιότητες: διατήρηση της οικονομικής ανάπτυξης, διατήρηση και δημιουργία θέσεων απασχόλησης, βελτίωση της ενεργειακής απόδοσης και ανάπτυξη ανανεώσιμων πηγών ενέργειας.
<P>
" σκωτσέζικη κυβέρνηση του SNP, η φιλοευρωπαϊκή εθνικιστική μας κυβέρνηση, συμμερίζεται τους στόχους αυτούς και κάνει τη μέγιστη δυνατή χρήση των αποκεντρωμένων και περιορισμένων εξουσιών της, επιτυγχάνει δε πρόοδο απέναντι και σε άλλες προκλήσεις.
<P>
" Ομάδα της Ευρωπαϊκής Ελεύθερης Συμμαχίας εδώ, η οποία περιλαμβάνει το SNP καθώς και άλλους φιλοευρωπαίους εθνικιστές από την Ουαλία, την Καταλονία και τη Φλάνδρα, συμβάλλει στη χρηστή διακυβέρνηση στις χώρες μας, όμως φιλοδοξία μας είναι να διαδραματίσουμε πλήρως τον ρόλο μας και στη λήψη αποφάσεων της ΕΕ, λαμβάνοντας θέση ως κανονικά ανεξάρτητα κράτη μέλη ώστε να μπορούμε να ασκήσουμε το πλήρες φάσμα των κυβερνητικών αρμοδιοτήτων στην πατρίδα μας και να συνεργαστούμε εποικοδομητικά με τους συναδέλφους εδώ για μια καλύτερη Ευρώπη.
<SPEAKER ID="474" NAME="Pilar del Castillo Vera" AFFILIATION="PPE">
(ES) Κύριε Πρόεδρε, κατά την παρούσα περίοδο κρίσης στην οποία βρισκόμαστε, υπάρχουν δύο κύρια είδη πολιτικών και δράσεων: προληπτικές πολιτικές και δράσεις και τονωτικές πολιτικές και δράσεις.
<P>
Προληπτικές είναι οι πολιτικές που αφορούν σήμερα την εποπτεία των χρηματοπιστωτικών υπηρεσιών, τη διακυβέρνηση και την ενίσχυση της διακυβέρνησης. Με άλλα λόγια, ό,τι μας εφιστά την προσοχή στο γεγονός ότι υπάρχουν προβλήματα προτού τα προβλήματα κατακλύσουν τις ευρωπαϊκές οικονομίες.
<P>
Ωστόσο, το δεύτερο είδος των πολιτικών -οι τονωτικές πολιτικές- είναι ουσιαστικής σημασίας. Υπάρχουν τρεις βασικές πτυχές αυτών των πολιτικών, κύριε Barroso, κύριε Wathelet. Φυσικά, υπάρχουν περισσότερες, όμως εγώ πρόκειται να επισημάνω τρεις: την έρευνα και καινοτομία, την ανάπτυξη της ψηφιακής κοινωνίας -με άλλα λόγια, το ψηφιακό θεματολόγιο- και την εσωτερική αγορά.
<P>
" πρώτη, η έρευνα και καινοτομία, είναι εκείνη όπου θεωρώ ότι το πρόγραμμα εργασίας που υποβλήθηκε από την Επιτροπή παρουσιάζει ελλείψεις.
<P>
Ο Πρόεδρος Barroso ανέφερε νωρίτερα ότι τα ειδικά προγράμματα θα έλθουν στα μέσα του 2011, όμως δεν νομίζω ότι αυτό αρκεί. Μπορώ να σας διαβεβαιώσω ότι η Ομάδα μου και εγώ θα θέλαμε πάρα πολύ να υπάρχει αναφορά στο 8ο Πρόγραμμα Πλαίσιο Έρευνας και Τεχνολογικής Ανάπτυξης, που δεν περιλαμβάνεται στην πρότασή σας.
<SPEAKER ID="475" NAME="Kristian Vigenin" AFFILIATION="S&amp;D">
(BG) Κύριε Πρόεδρε, κύριε Šefčovič, κυρίες και κύριοι, η συζήτηση του προγράμματος εργασίας της Ευρωπαϊκής Επιτροπής δεν είναι απλώς μια τυπική διαδικασία. Είναι ένας τρόπος να προσελκύσουμε την προσοχή των ευρωπαίων πολιτών και να επισημάνουμε στην Ευρωπαϊκή Επιτροπή τομείς στους οποίους μπορεί να λάβει στήριξη από τους βουλευτές αυτού του Σώματος.
<P>
Θα σταθώ σε ορισμένα συγκεκριμένα θέματα. Το επόμενο έτος θα είναι ιδιαίτερα σημαντικό για την παρουσία της ΕΕ στην παγκόσμια σκηνή. Στο εξωτερικό, αναμένεται να δούμε μια όλο και αποτελεσματικότερη Ευρωπαϊκή Υπηρεσία Εξωτερικής Δράσης, η οποία δεν μπορεί να αποκτήσει δύναμη χωρίς την υποστήριξη της Ευρωπαϊκής Επιτροπής στο σύνολό της.
<P>
Όσον αφορά την πολιτική για τη διεύρυνση, θα θέλαμε η Επιτροπή να κάνει χρήση της νέας ώθησης που επιτεύχθηκε το 2010. Ζητούμε από την Επιτροπή να βοηθήσει την Κροατία να ανταποκριθεί στις υπόλοιπες απαιτήσεις, ώστε οι διαπραγματεύσεις προσχώρησης να καταλήξουν σε επιτυχή ολοκλήρωση όσο το δυνατόν νωρίτερα εντός του 2011. Δεδομένου ότι η εξέλιξη του κεφαλαίου 23 είναι ιδιαίτερης σημασίας για εμάς, αναμένουμε από την Επιτροπή να υποβάλει έκθεση στο Κοινοβούλιο σχετικά με τον τρόπο με τον οποίο προχώρησαν οι συνομιλίες κατά το πρώτο τρίμηνο του 2011.
<P>
Το άλλο υποψήφιο κράτος, το οποίο η Επιτροπή πρέπει να παρακολουθεί με ιδιαίτερη προσοχή, είναι η Τουρκία. Αναμένουμε να ενθαρρυνθεί η Τουρκία ώστε να επιταχύνει την εκπλήρωση των υποχρεώσεων που ανέλαβε κατά τη διαδικασία των διαπραγματεύσεων μετά τις εκλογές του 2011 και να αρχίσει να εργάζεται για τη θέσπιση νέου συντάγματος, με ιδιαίτερη έμφαση στα θεμελιώδη δικαιώματα και ελευθερίες των πολιτών.
<P>
Επίσης, καλούμε την Επιτροπή να ενημερώνει τακτικά το Ευρωπαϊκό Κοινοβούλιο για τη διαδικασία κατάρτισης θέσης όσον αφορά την αίτηση της Σερβίας για ένταξη στην ΕΕ.
<P>
Ελπίζουμε ότι η αναθεώρηση της ευρωπαϊκής πολιτικής γειτονίας θα καταλήξει σε πρόταση για τις κατάλληλες διορθώσεις που θα διασφαλίζουν συνοχή μεταξύ των στόχων της πολιτικής και των χρηματοδοτικών μέσων που εγγυώνται τους στόχους αυτούς. Ως προς αυτό, η Επιτροπή μπορεί να υπολογίζει στην υποστήριξη του Ευρωπαϊκού Κοινοβουλίου. Οι στόχοι μας στη στρατηγική "Ευρώπη 2020" πρέπει να αντικατοπτρίζουν την πολιτική μας έναντι των γειτονικών χωρών στη Μεσόγειο, καθώς και στην Ανατολή. Σας ευχαριστώ και σας εύχομαι καλή επιτυχία στο έργο σας κατά το επόμενο έτος.
<SPEAKER ID="476" NAME="Andreas Schwab" AFFILIATION="PPE">
(DE) Κύριε Πρόεδρε, κύριε Barroso, κυρίες και κύριοι, θέλουμε το νομοθετικό πρόγραμμα της Ευρωπαϊκής Επιτροπής να συνάδει με τους μακροπρόθεσμους στόχους της Ευρώπης, πιστεύουμε δε ότι υπάρχουν περιθώρια βελτίωσης σε πολλούς τομείς αν και επικροτούμε θερμά τη βασική προσέγγιση αυτού του νομοθετικού προγράμματος.
<P>
Όσον αφορά την εσωτερική αγορά, τομέα στον οποίο είμαι υπεύθυνος, θα ήθελα να πω ειδικότερα ότι θέλουμε να διασφαλιστεί, με βάση το έγγραφο που υπέβαλε ο καθηγητής Monti, ότι όλοι οι πολίτες της Ευρώπης θα μπορούν να αποκομίζουν περισσότερα οφέλη από την εσωτερική αγορά. Όταν συζητούμε για το πρόγραμμα εργασίας της Επιτροπής και όταν έχουμε την έκθεση Monti ως βάση, αυτό σημαίνει, βεβαίως, κατά κύριο λόγο ότι η Επιτροπή πρέπει να αντιμετωπίσει τις απαιτήσεις του συγκεκριμένου εγγράφου, με άλλα λόγια πρέπει να διασφαλίσει ότι οι διαδικασίες επί παραβάσει που κινεί η Επιτροπή κατά των κρατών μελών πρέπει να ενισχυθούν ώστε να μπορέσει να μειωθεί το έλλειμμα μεταφοράς του κοινοτικού δικαίου από 1% σε 0,5%. Δυστυχώς, δεν υπάρχει τίποτα σχετικό στο πρόγραμμα εργασίας. Παράλληλα με τα μεμονωμένα μέτρα που εξετάζονται στην παρούσα έκθεση, όπως το ψηφιακό θεματολόγιο, η ενυπόθηκη πίστη, οι παραχωρήσεις και πολλά άλλα στα οποία δεν θα αναφερθώ μεμονωμένα, πιστεύουμε ότι είναι σημαντικό σε κάθε περίπτωση τα μέτρα που έχουν ανακοινωθεί για το 2011 πράγματι να υποβληθούν το 2011. Οι πρόσθετες πληροφορίες σχετικά με το γεγονός ότι η Επιτροπή προβαίνει σε αξιολόγηση ορισμένων νομοθετικών σχεδίων δεν βοηθά από την άποψη αυτή.
<P>
Τέλος, πιστεύω ότι θα πρέπει να καλέσουμε την Ευρωπαϊκή Επιτροπή να προβεί σε εκτίμηση των επιπτώσεων όλων των νομοθετικών της προτάσεων, ώστε να μπορέσουμε να κατανοήσουμε γιατί είναι απαραίτητες.
<SPEAKER ID="477" NAME="Evelyne Gebhardt" AFFILIATION="S&amp;D">
(DE) Κύριε Πρόεδρε, κύριε Barroso, κυρίες και κύριοι, πιστεύω ότι έχουμε σημειώσει σημαντική πρόοδο εξ ονόματος των πολιτών της Ευρώπης με τη Συνθήκη της Λισαβόνας, διότι έχουμε συμπεριλάβει την κοινωνική οικονομία της αγοράς μεταξύ των αρχών της ευρωπαϊκής πολιτικής. Είναι σαφές ότι εμείς ως Ευρωπαίοι και ως βουλευτές αναμένουμε η κοινωνική οικονομία της αγοράς να γίνει πραγματικότητα. Τώρα εξετάζουμε την ίδια την εσωτερική αγορά και τα ζητήματα που αφορούν την εσωτερική αγορά ως σύνολο και μπορούμε να διαπιστώσουμε ότι ορισμένα από τα θέματα που θα έπρεπε να συμπεριλαμβάνονται, έχουν παραλειφθεί.
<P>
Δεν αρκεί να προβαίνουμε σε κοινωνικές εκτιμήσεις των επιπτώσεων της ευρωπαϊκής νομοθεσίας. Χρειάζεται να εφαρμοστεί στην πράξη κοινωνική ρήτρα, έτσι ώστε να εκπληρωθούν οι υποσχέσεις που δόθηκαν ότι οι πολίτες θα ωφεληθούν πραγματικά από την Ευρώπη και να μην παραμείνουν απλώς στα χαρτιά. Αυτό δεν αφορά μόνο την κοινωνική ρήτρα, αλλά και σημαντικά ζητήματα όπως οι υπηρεσίες κοινής ωφέλειας, οι οποίες απαιτούν ειδική προστασία. Είναι πολύ σημαντικό, κατά την άποψή μου, η Ευρωπαϊκή Επιτροπή να αντιμετωπίσει εντέλει το ζήτημα αυτό και να αναλύσει διεξοδικότερα απ' ό,τι φαινόταν αναγκαίο θέματα που αφορούν τους εργαζομένους, για παράδειγμα στο πλαίσιο της οδηγίας για την απόσπαση εργαζομένων, όπου ακόμη περιμένουμε να μάθουμε τι θα συμβεί στη συνέχεια.
<P>
Τέλος, και τώρα σιγά-σιγά αρχίζω πραγματικά να ενοχλούμαι, ζητούμε από την Ευρωπαϊκή Επιτροπή εδώ και καιρό την καθιέρωση συστήματος για τις συλλογικές αγωγές σε ευρωπαϊκό επίπεδο. " Επιτροπή έχει ήδη διεξαγάγει έξι ή επτά διαφορετικές μελέτες. Τι ανακαλύπτουμε τώρα στο παρόν πρόγραμμα εργασίας; Έχει γίνει ανάθεση μίας ακόμη μελέτης. Δεν μπορούμε να συνεχίσουμε έτσι. Θέλουμε η Επιτροπή να καταλήξει επιτέλους σε κάποιες προτάσεις και αποφάσεις στον τομέα αυτόν.
<SPEAKER ID="478" NAME="Jean-Paul Gauzès" AFFILIATION="PPE">
(FR) Κύριε Πρόεδρε, κύριε Επίτροπε, ως συντονιστής της Κοινοβουλευτικής Ομάδας του Ευρωπαϊκού Λαϊκού Κόμματος (Χριστιανοδημοκράτες) στο πλαίσιο της Επιτροπής Οικονομικής και Νομισματικής Πολιτικής, θα ήθελα να τονίσω δύο σημεία στο πρόγραμμά σας.
<P>
Πρώτον, η ενίσχυση της οικονομικής διακυβέρνησης και η έναρξη του ευρωπαϊκού εξαμήνου. Με χαρά δεχθήκαμε τη δέσμη μέτρων για την οικονομική διακυβέρνηση. " επίτευξη του στόχου αυτού είναι κρίσιμης σημασίας. Από την άποψη αυτή, η Ομάδα μας θα ήθελε τη θέσπιση αποτελεσματικών και δεσμευτικών μέτρων που να υπερβαίνουν τα όρια τα οποία προτείνονται. Είναι επίσης απαραίτητο το Κοινοβούλιο να συμμετέχει πραγματικά στην ολοκλήρωση των διαδικασιών που προβλέπονται και στην εφαρμογή τους. Θα πρέπει να βρεθούν νομικές βάσεις ώστε να αποφευχθεί η τροποποίηση των Συνθηκών κατά τρόπο ουσιαστικό, πράγμα το οποίο απλώς θα επιβράδυνε την εφαρμογή των μέτρων που πρέπει να ληφθούν.
<P>
" δεύτερη παρατήρηση αφορά τη συνέχιση των εργασιών σχετικά με τη χρηματοπιστωτική ρύθμιση. Τα σχέδια βρίσκονται στο τραπέζι ή πρόκειται να βρεθούν σύντομα. Το 2011 θα είναι αποφασιστική χρονιά. Εκτιμούμε την ικανότητα προληπτικής δράσης του Επιτρόπου Barnier. Το 2010, το Κοινοβούλιο έδειξε την αποφασιστικότητά του όσον αφορά την έγκριση της δέσμης μέτρων εποπτείας, της οδηγίας σχετικά με τους διαχειριστές οργανισμών εναλλακτικών επενδύσεων και, κατά πάσα πιθανότητα μέχρι το τέλος του έτους, του κανονισμού που θα θεσπίζει την ευρωπαϊκή εποπτεία των οργανισμών αξιολόγησης πιστοληπτικής ικανότητας. Θέλουμε να συνεχίσουμε στην οδό της ρεαλιστικής, έξυπνης και αποτελεσματικής ρύθμισης. Αυτό περιμένουμε από την Επιτροπή σήμερα.
<SPEAKER ID="479" NAME="Proinsias De Rossa" AFFILIATION="S&amp;D">
(EN) Κύριε Πρόεδρε, καταρχάς, ο Πρόεδρος Barroso μίλησε στην εισαγωγή του σχετικά με τη θέσπιση ορισμένων μέτρων για την απόσπαση εργαζομένων. Δεν ήταν συγκεκριμένος ως προς αυτό, θα ήθελα όμως να του υπενθυμίσω ότι ανέλαβε πολύ συγκεκριμένη δέσμευση στις ακροάσεις, προτού ανανεωθεί η θητεία του ως Προέδρου, να αναθεωρήσει την οδηγία για την απόσπαση εργαζομένων, έτσι ώστε να αποφευχθούν το κοινωνικό ντάμπινγκ που απέρρεε από την πρακτική αυτή και οι δικαστικές υποθέσεις που προέκυπταν. Θα ήθελα να του το υπενθυμίσω αυτό.
<P>
Θα ήθελα επίσης να τονίσω ότι είναι εξαιρετικά σημαντικό να θεσπιστεί νομοθεσία που θα παρέχει ασφάλεια δικαίου σε όσα κράτη μέλη προσφέρουν κοινωνικές υπηρεσίες κοινής ωφέλειας. Φαίνεται να υπάρχει πλήρης τύφλωση από την πλευρά της Επιτροπής όσον αφορά τα προβλήματα που υφίστανται στον τομέα αυτόν. Επεξεργάζομαι έκθεση σχετικά με αυτό επί του παρόντος και θα επανέλθω στις αρχές του επόμενου έτους. Επικροτώ επίσης την πλατφόρμα καταπολέμησης της φτώχειας, δεν διαθέτω όμως καθόλου στοιχεία που να αποδεικνύουν ότι η Επιτροπή χρησιμοποιεί τη στρατηγική 2020 επί της οποίας βασίζεται η πλατφόρμα, για παράδειγμα κατά τις τρέχουσες διαπραγματεύσεις με την ιρλανδική κυβέρνηση σχετικά με την επίλυση των προβλημάτων που υπάρχουν εκεί.
<P>
Σε περίπτωση που η στρατηγική 2020 δεν είναι το πλαίσιο για τις διαπραγματεύσεις αυτές, ποιο είναι το πλαίσιο; Ποια είναι η ευρωπαϊκή συμβολή στην επίλυση των δυσκολιών στην Ιρλανδία, εκτός από την επίλυση των ζητημάτων των τραπεζών;
<P>
Επιτρέψτε μου να κάνω απλώς μία τελευταία παρατήρηση. Νομίζω ότι είναι απολύτως άκαιρο για κάθε βουλευτή του Σώματος να συζητούμε εδώ τη θέσπιση ενός ελάχιστου φόρου επί των κερδών των εταιρειών σε όλη την Ευρωπαϊκή Ένωση χωρίς να συζητούμε επίσης μια κοινή φορολογική πολιτική, χωρίς να διαθέτουμε επίσης έναν προϋπολογισμό αρκετά ισχυρό ώστε να παρέχει τη συνοχή που απαιτείται για τα αδύναμα και περιφερειακά κράτη, καθώς και μια ολόκληρη σειρά άλλων ευρωπαϊκών πολιτικών που πρέπει να τεθούν σε εφαρμογή προτού καταστεί δυνατό να συζητήσουμε σοβαρά την επιβολή ίδιου φόρου επί των εταιριών σε ολόκληρη την Ευρωπαϊκή Ένωση.
<SPEAKER ID="480" NAME="Csaba Őry" AFFILIATION="PPE">
(HU) Κύριε Πρόεδρε, ως συντονιστής της Κοινοβουλευτικής Ομάδας του Ευρωπαϊκού Λαϊκού Κόμματος (Χριστιανοδημοκράτες) στο πλαίσιο της Επιτροπής Απασχόλησης και Κοινωνικών Υποθέσεων, θεωρώ ότι το πρόγραμμα εργασίας που κατατέθηκε ενώπιόν μας είναι ενθαρρυντικό, επικροτώ δε ιδιαίτερα το ότι σύντομα θα είμαστε σε θέση να ξεκινήσουμε συζήτηση για την εμβληματική πρωτοβουλία με τίτλο "νέες δεξιότητες για νέες θέσεις εργασίας".
<P>
Θα ήθελα να προβώ σε ορισμένες πολιτικές και ορισμένες επαγγελματικές παρατηρήσεις. Θεωρώ ότι είναι σημαντικό να ξεκινήσουμε διαβουλεύσεις σε εύθετο χρόνο και η Επιτροπή να λάβει υπόψη όχι μόνο το πρόγραμμα εργασιών που προτείνει το Συμβούλιο αλλά και τα προγράμματα εργασιών που προσαρμόζονται στις ανάγκες του Κοινοβουλίου. Πιστεύω ότι είναι σημαντικό, όπως είπαν και άλλοι, οι υφιστάμενοι χρηματοδοτικοί πόροι να στηρίξουν σχέδια και προτεραιότητες, ταυτόχρονα δε θεωρώ σημαντικό τα προγράμματα που εγκρίνονται να επιτηρούνται και με συστήματα ανίχνευσης και παρακολούθησης.
<P>
Μερικά προβλήματα: η εκπαίδευση. Συμφωνούμε με τη βελτίωση των εκπαιδευτικών και επιμορφωτικών προτύπων, εκφράζουμε όμως τη λύπη μας διότι απουσιάζουν τα νομοθετικά οφέλη για τις επαγγελματικές ασθένειες. Θα ήθελα να υπογραμμίσω και να υπενθυμίσω στην Επιτροπή ότι στηρίζουμε την αποτελεσματικότερη εφαρμογή της οδηγίας για την απόσπαση εργαζομένων, είμαστε όμως αντίθετοι σε κάθε είδους νέα οδηγία.
<P>
Πιστεύουμε ότι το Κοινωνικό Ταμείο, το Ταμείο Προσαρμογής στην Παγκοσμιοποίηση και το Ευρωπαϊκό Περιφερειακό Ταμείο πρέπει να χρησιμοποιούνται με συνεργικό τρόπο, με ιδιαίτερη έμφαση στην κύρια προτεραιότητα που απαιτείται για τη σύνδεση των προγραμμάτων αυτών, δηλαδή τη δημιουργία θέσεων εργασίας και την αύξηση της απασχόλησης. Μία τελευταία παρατήρηση: ο διοικητικός φόρτος που επιβαρύνει υπέρμετρα τους οικονομικούς φορείς και, ειδικότερα, τις μικρομεσαίες επιχειρήσεις, πρέπει να εξαλειφθεί, αυτό δε πρέπει να εφαρμόζεται επίσης σε ευρωπαϊκά προγράμματα και πρωτοβουλίες ευρωπαϊκής χρηματοδότησης.
<SPEAKER ID="481" NAME="Edit Herczog" AFFILIATION="S&amp;D">
(HU) Κύριε Πρόεδρε, θα προσπαθήσω να είμαι πολύ σύντομη. Θα ήθελα να ευχαριστήσω την Επιτροπή για το παρόν πρόγραμμα εργασίας, το οποίο πρέπει να ήταν πολύ δύσκολο στην προετοιμασία εφόσον δεν διαθέτουμε τον ανάλογο προϋπολογισμό. Θα ήθελα και εγώ να αναφέρω τα σημεία τα οποία θα θέλαμε να έχουν συμπεριληφθεί, αλλά απουσιάζουν. Θα θέλαμε να κατατεθεί νομοθετική πρόταση για την πολυαναμενόμενη βιομηχανική πολιτική, παρομοίως δε θα έπρεπε να σημειωθεί ένα βήμα προόδου όσον αφορά την πολιτική για τις πρώτες ύλες.
<P>
Θα ήμασταν ευτυχείς αν υπήρχαν προτάσεις με πιο συγκεκριμένο χαρακτήρα στο πρόγραμμα εργασίας της Επιτροπής όσον αφορά την ενεργειακή απόδοση και τα ενεργειακά έργα. Λυπούμαστε ιδιαίτερα διότι η εξαμηνιαία αξιολόγηση του προγράμματος-πλαισίου έρευνας και ανάπτυξης δεν θα πραγματοποιηθεί και θα θέλαμε να τονίσουμε εμφαντικά ότι, εάν καταστεί δυνατή η επίτευξη συμφωνίας στον προϋπολογισμό για τα προγράμματα Galileo και ITER, θα μπορέσουμε να επανέλθουμε σε αυτό το θέμα.
<P>
Θα επικροτούσαμε ιδιαίτερα την αποτελεσματικότερη εφαρμογή της πολιτικής για τις μικρές επιχειρήσεις, η οποία σύντομα θα κλείσει το δεύτερο έτος ζωής. Ομοίως, θα ήμασταν ευτυχείς αν αυτό το έτος, όταν θα έχουμε δύο εξάμηνα διαδοχικών Προεδριών από νέο κράτος μέλος, δηλαδή από την Ουγγαρία και την Πολωνία, θα μπορούσε να συνεχιστεί η συνοχή και η ολοκλήρωση εντός της ΕΕ.
<P>
Το χάσμα μεταξύ του ανατολικού και δυτικού μισού της Ευρωπαϊκής Ένωσης, το οποίο είναι εμφανές, για παράδειγμα, στους μισθούς και από άλλες απόψεις, είναι απαράδεκτο. Θα άξιζε σίγουρα τον κόπο να σημειώσουμε πρόοδο εν προκειμένω. Τέλος, θα ήμασταν πολύ ευτυχείς αν μπορούσαμε να προχωρήσουμε με την ανατολική εταιρική σχέση, η οποία είναι πολύ σημαντική από την άποψη της ενεργειακής ασφάλειας. Αυτό ισχύει ακόμα κι αν υπάρχουν κάποιοι ακόμη και μέσα στο Κοινοβούλιο οι οποίοι προσπαθούν να την παρεμποδίσουν, για παράδειγμα σε σχέση με τη Euronest.
<SPEAKER ID="482" NAME="Catherine Trautmann" AFFILIATION="S&amp;D">
(FR) Κύριε Πρόεδρε, κύριε Επίτροπε, το παρόν πρόγραμμα εργασίας παρουσιάζει την ανάκαμψη της ανάπτυξης και της απασχόλησης, καθώς και την οικονομική ρύθμιση, ως βασικά σημεία για την αποκατάσταση της εμπιστοσύνης. Αυτό είναι αλήθεια. Το μοντέλο μας για την οικονομική ανάπτυξη δεν μπορεί πλέον να αρκεστεί στην ενίσχυση της πτυχής της επιβολής του συμφώνου σταθερότητας, το οποίο έχει επανειλημμένα καταδείξει τους περιορισμούς του. " ανάκαμψη της ανάπτυξης θα πρέπει να επικεντρώνεται στη δημιουργία θέσεων εργασίας σε ολόκληρη την Ένωση στο σύνολό της. Πρέπει να εξετάσουμε την απασχόληση και τα κοινωνικά πρότυπα ως δείκτες οικονομικής ισχύος και, από την άποψη αυτή, να τονίσουμε την ανάγκη να εξετασθεί καλύτερα ο ευρωπαϊκός φόρος επί των χρηματοοικονομικών συναλλαγών και η ενίσχυση του συντονισμού μεταξύ της Ευρωπαϊκής Ένωσης και των ευρωπαίων υπουργών Απασχόλησης, καθώς και οι οικονομικές προτάσεις της Ένωσης. Υποστηρίζω τους βουλευτές που έλαβαν τον λόγο για να τονίσουν τη σημασία της οδηγίας για την απόσπαση εργαζομένων και για τις υπηρεσίες κοινής ωφέλειας.
<P>
Πιστεύω ότι η ψηφιακή στρατηγική της Ευρωπαϊκής Ένωσης αποτελεί κρίσιμο παράγοντα γι' αυτήν τη νέα οικονομία. Θα πρέπει να επιδείξουμε μεγαλύτερη αναγνώριση των φιλοδοξιών της Επιτροπής σε αυτό το θέμα.
<P>
Όσον αφορά την ιδιότητα του πολίτη, η Ένωση θα πρέπει να επαναφέρει τους πολίτες στο επίκεντρο του ευρωπαϊκού εγχειρήματος, η δε αύξηση των κονδυλίων δεν θα πρέπει να επικεντρώνεται μόνο σε θέματα ασφάλειας, ιδίως σχετικά με τη διαχείριση των μεταναστευτικών ροών.
<P>
Τέλος, θα ήθελα να ολοκληρώσω, κύριε Πρόεδρε, λέγοντας ότι, ουσιαστικά, το παρόν πρόγραμμα εργασίας για το 2011 θα πρέπει να αποτελεί υπόδειγμα πολιτικής η οποία θα αντιμετωπίζει με τρόπο θετικό τον πειρασμό των χωρών να αποσυρθούν, τον οποίο βιώνουν όλα τα κράτη μέλη. Πιστεύω ότι η Ευρωπαϊκή Επιτροπή έχει τη δύναμη να αλλάξει τα πράγματα. Μπορεί να βασίζεται στο Κοινοβούλιο που θα αποτελέσει δύναμη προληπτικής δράσης και θα την υποστηρίζει εάν επιδεικνύει μεγαλύτερη φιλοδοξία.
<SPEAKER ID="483" NAME="Elmar Brok" AFFILIATION="PPE">
(DE) Κύριε Πρόεδρε, κύριε Barroso, θα ήθελα να κάνω τρεις σύντομες παρατηρήσεις. Πρώτον, πιστεύω, όσον αφορά τις εξωτερικές σχέσεις, ότι η Επιτροπή, η οποία έχει ιδιαίτερη ευθύνη στον τομέα αυτόν, θα πρέπει να ακολουθήσει περισσότερο εννοιολογική προσέγγιση στην ανατολική εταιρική σχέση απ' ό,τι έχει πράξει στο παρελθόν και θα πρέπει να απαιτήσει πολυμερή σχέση μεταξύ των μελών της εταιρικής σχέσης. Ειδικότερα, θα πρέπει να εκπονήσει πολύ αποτελεσματικότερη αξιολόγηση της ανατολικής εταιρικής σχέσης προς δικό μας συμφέρον, όχι μόνο από τη σκοπιά της ενέργειας, αυτή δε θα πρέπει να καταστεί μία από τις προτεραιότητές μας.
<P>
Δεύτερον, δεν γνωρίζω ποια είναι η κατάσταση με τα διαρθρωτικά ταμεία σε άλλους τομείς, όμως η διαδικασία για τη δημοσιονομική διαχείριση των προγραμμάτων για τις εξωτερικές σχέσεις είναι αφόρητα αργή. Έως ότου εξασφαλιστεί η διαθεσιμότητα των χρημάτων, ο πολιτικός στόχος έχει ήδη τεθεί έναν χρόνο πριν. Το διαπιστώσαμε αυτό στην περίπτωση των προγραμμάτων για τη Μέση Ανατολή, της ανατολικής εταιρικής σχέσης και σε πολλούς άλλους τομείς. Γνωρίζω ότι αυτό έχει να κάνει και με το Κοινοβούλιο και τον δημοσιονομικό κανονισμό της Ευρωπαϊκής Ένωσης και ότι προκαλεί τόσα πολλά προβλήματα ως αποτέλεσμα των διαδικασιών που είχαμε στο πλαίσιο της Επιτροπής Santer πριν από δέκα χρόνια. Ωστόσο, εάν θέλουμε πραγματικά να δαπανήσουμε όλα αυτά τα χρήματα για καλό σκοπό και να διασφαλιστεί ότι δεν θα έχουν απλώς επιβαρυντικές συνέπειες ή ότι δεν θα φθάνουν πάντοτε πολύ αργά, επειδή η ευκαιρία ήδη πέταξε προς άλλη κατεύθυνση, και για να προωθήσουμε τα δικά μας συμφέροντα πολιτικής, χρειαζόμαστε κάποιες καλές ιδέες από την Επιτροπή ως προς τον τρόπο με τον οποίο οι αποφάσεις για τη θέσπιση και την εφαρμογή των προγραμμάτων και η καταβολή χρηματικών ποσών στους τομείς αυτούς μπορεί να γίνεται πολύ πιο γρήγορα.
<P>
" τρίτη μου παρατήρηση, κύριε Barroso, είναι ότι το ζήτημα του Διατλαντικού Οικονομικού Συμβουλίου και των οικονομικών σχέσεων με τις "ΠΑ, και όχι μόνο η οικονομική του σημασία αλλά και η στρατηγική, μου φαίνεται ότι δεν καλύπτονται αρκετά λεπτομερώς στο έγγραφο της Επιτροπής.
<SPEAKER ID="484" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, οι πολίτες της Ευρώπης αναμένουν ότι το 2011 τα ευρωπαϊκά θεσμικά όργανα θα επικεντρωθούν στη δημιουργία νέων θέσεων εργασίας και στην κοινωνική Ευρώπη.
<P>
Ως Αντιπρόεδρος της Επιτροπής Μεταφορών και Τουρισμού, θα ήθελα να εκφράσω την ανησυχία μου για το γεγονός ότι αναβάλατε τη Λευκή Βίβλο για το μέλλον των ευρωπαϊκών μεταφορών μέχρι το 2011. Το έγγραφο αυτό είναι ζωτικής σημασίας τόσο για τις μελλοντικές δημοσιονομικές προοπτικές όσο και για το μέλλον της πολιτικής συνοχής, την οποία έχουμε ήδη ξεκινήσει να συζητούμε.
<P>
Θα ήθελα να επισημάνω από το πρόγραμμα εργασίας για το 2011 τη σημασία των νομοθετικών πρωτοβουλιών στους ακόλουθους τομείς: την προστασία των προσωπικών δεδομένων, τη βελτίωση της ασφάλειας των πληροφοριών και δικτύων με βάση πρότυπα και συστάσεις για τις δημόσιες συμβάσεις, τις ηλεκτρονικές υπογραφές και την αμοιβαία αναγνώριση των μηχανισμών ηλεκτρονικής ταυτοποίησης και εξακρίβωσης της γνησιότητας. Οι πρωτοβουλίες αυτές είναι απολύτως αναγκαίες για την εφαρμογή του ψηφιακού θεματολογίου και την υλοποίηση της εσωτερικής αγοράς, συμπεριλαμβανομένου του τομέα των υπηρεσιών.
<P>
Αναμένουμε επίσης με ενδιαφέρον τη νομοθετική πρωτοβουλία για τα ευφυή ενεργειακά δίκτυα. Τα δίκτυα αυτά είναι απαραίτητα τόσο για να καταστεί δυνατή η λήψη ηλεκτρικής ενέργειας που παράγεται από ανανεώσιμες πηγές ενέργειας, στις οποίες τα κράτη μέλη έχουν κάνει τεράστιες επενδύσεις τα τελευταία χρόνια, όσο και για την προετοιμασία των απαραίτητων υποδομών για τα ηλεκτρικά οχήματα.
<P>
Θα ήθελα να πω εν κατακλείδι ότι το ψηφιακό θεματολόγιο και η ενεργειακή απόδοση, που αποτελούν τομείς οι οποίοι συμβάλλουν στη δημιουργία θέσεων απασχόλησης και στην ανταγωνιστικότητα της Ευρωπαϊκής Ένωσης, θα πρέπει να είναι, μαζί με την κοινωνική Ευρώπη, οι κύριες προτεραιότητές μας για το 2011.
<SPEAKER ID="485" NAME="Daniel Caspary" AFFILIATION="PPE">
(DE) Κύριε Πρόεδρε, κύριε Barroso, η Επιτροπή έχει υποβάλει ένα απίστευτα ευρύ πρόγραμμα για το 2011, θα ήθελα δε να καταστήσω σαφές ότι πιστεύω πως θα ήταν καλό να βελτιωθεί η ιεράρχηση.
<P>
Διαθέτουμε σήμερα περίπου 30 Γενικές Διευθύνσεις και 26 Επιτρόπους. Δεν πιστεύω ότι κάθε Γενική Διεύθυνση και κάθε Επίτροπος θα πρέπει να αιτιολογούν την ύπαρξή τους με την υποβολή μεγάλου αριθμού νομοθετικών προτάσεων. Είμαι πεπεισμένος ότι μερικές φορές θα ήταν καλό για την Ευρώπη να είχαμε θέσει πραγματικές προτεραιότητες και να περιοριζόμασταν στα ουσιώδη. " δύναμη της Ευρώπης δεν έγκειται στην ενασχόληση με όσο το δυνατόν περισσότερα θέματα, αλλά στο ότι αφιερώνει περισσότερο χρόνο στα σημαντικά ζητήματα.
<P>
Θα ήθελα να κάνω μερικές παρατηρήσεις όσον αφορά το εξωτερικό εμπόριο ειδικότερα, καθώς είμαι συντονιστής της Ομάδας μου σε αυτόν τον τομέα. Θα ήμουν ευτυχής αν μπορούσαμε επιτέλους να σημειώσουμε κάποια πρόοδο στις διατλαντικές σχέσεις, όπως ήδη ανέφερε ο Elmar Brok. Το Διατλαντικό Οικονομικό Συμβούλιο βρίσκεται στην ημερήσια διάταξη επί χρόνια, δεν έχει όμως σημειώσει ακόμη καμία πραγματική επιτυχία. Εάν κοιτάξουμε πώς έχει αλλάξει ο κόσμος κατά τη διάρκεια αυτής της περιόδου και πώς μετατοπίστηκε η οικονομική ισχύς των διάφορων περιοχών του κόσμου, μπορούμε να διαπιστώσουμε ότι πρέπει επειγόντως να εργαστούμε στενότερα με τους Αμερικανούς.
<P>
Θα ήταν καλό αν η Επιτροπή μπορούσε να θυμάται κατά τη διάρκεια των εργασιών της ότι το Ευρωπαϊκό Κοινοβούλιο αποτελεί συννομοθέτη στον τομέα του εξωτερικού εμπορίου αφότου τέθηκε σε ισχύ η Συνθήκη της Λισαβόνας. Και οι δύο πλευρές, το Κοινοβούλιο και η Επιτροπή, θα πρέπει να μάθουν πώς να αντιμετωπίζουν η μία την άλλη και πώς να καταρτίζουν από κοινού νομοθεσία, ειδικότερα όσον αφορά το εξωτερικό εμπόριο. Θα χαιρόμουν πολύ αν η Επιτροπή έδινε ιδιαίτερη προσοχή σε αυτόν τον τομέα και, κυρίως, αφιέρωνε άφθονο χρόνο για διάλογο και για διαφανείς, κοινές δραστηριότητες.
<SPEAKER ID="486" NAME="Gay Mitchell" AFFILIATION="PPE">
(GA) Κύριε Πρόεδρε, καταρχάς, επικροτώ το έργο που επιτέλεσε η Επιτροπή για την προώθηση αυτού του προγράμματος εργασίας. " Ευρωπαϊκή Ένωση καταβάλλει κάθε δυνατή προσπάθεια για τον τερματισμό της παρούσας οικονομικής κρίσης. Ωστόσο, παρά τον όγκο του έργου που επιτελέστηκε και την ποσότητα που απομένει, δεν μπορούμε να λησμονούμε τους ανθρώπους στον αναπτυσσόμενο κόσμο.
<P>
(EN) Κύριε Πρόεδρε, ως κοινός συντονιστής της Ομάδας PPE για την Επιτροπή Ανάπτυξης, θα ήθελα να αναφέρω ότι είναι απολύτως σκανδαλώδες να αντιλαμβανόμαστε ότι, αφού συμφωνήσαμε να τηρήσουμε τη δέσμευση του 0,7% του ΑΕΠ ως ενίσχυση του αναπτυσσόμενου κόσμου, ο εν λόγω προϋπολογισμός είναι ο πρώτος προϋπολογισμός -ή σίγουρα μεταξύ των πρώτων- ο οποίος περικόπτεται κάθε φορά που σημειώνονται οικονομικές περικοπές στα κράτη μέλη μας. Κατανοώ -όλοι κατανοούμε- ότι, όταν το ΑΕΕ μειώνεται, θα μειωθεί και η εισφορά, όμως δεν πρέπει να μειώνεται ως ποσοστό του ΑΕΕ και στη συνέχεια να μειώνεται και πάλι.
<P>
Ζητώ από την Επιτροπή να καταβάλει κάθε δυνατή προσπάθεια, τόσο σύντομα μετά την αναθεώρηση των αναπτυξιακών στόχων της Χιλιετίας στη Νέα Υόρκη, ώστε να διασφαλιστεί ότι τα κράτη μέλη ανταποκρίνονται στη δέσμευσή τους. Δεν τους ζητάμε να μην μειώσουν τις εισφορές τους. Ζητούμε να μην μειώσουν τις εισφορές τους ως ποσοστό του μειωμένου ΑΕΕ τους.
<SPEAKER ID="488" NAME="Simon Busuttil" AFFILIATION="PPE">
(MT) Κύριε Πρόεδρε, εν συντομία, θα ήθελα απλώς να πω ότι, λόγω της οικονομικής συγκυρίας που βιώνουμε σήμερα, είναι εύκολο και φυσικό να επικεντρωνόμαστε μόνο στην οικονομική πτυχή. " Ευρώπη, ωστόσο, δεν αποτελείται μόνο από την ευρωπαϊκή αγορά, αλλά και από τον ευρωπαίο πολίτη. Ως εκ τούτου, πρέπει να προχωρήσουμε με την υλοποίηση του προγράμματος της Στοκχόλμης, διότι το πρόγραμμα της Στοκχόλμης, για το οποίο μόλις καταλήξαμε σε συμφωνία, θα μας οδηγήσει στο να δημιουργήσουμε μια Ευρώπη για τους πολίτες μας.
<P>
Πιο συγκεκριμένα, αυτό που χρειαζόμαστε για τον επόμενο χρόνο είναι περαιτέρω ανάπτυξη για την αντιμετώπιση της τρομοκρατίας και την εγγύηση της γενικής ασφάλειας των πολιτών μας, διότι οι πολίτες μας ζητούν περισσότερη ασφάλεια από την Ευρωπαϊκή Ένωση. Πρέπει επίσης να ενισχυθεί ο αγώνας μας κατά του οργανωμένου εγκλήματος, ιδίως στον τομέα της διαφθοράς. Επιπλέον, πρέπει να ενισχυθούν τα δικαιώματα των πολιτών μας, για παράδειγμα ως προς την προστασία των θυμάτων εγκληματικών πράξεων. Τέλος, πρέπει να θεσπίσουμε ενιαία κοινή πολιτική ασύλου και μετανάστευσης που να βασίζεται στην αρχή της αλληλεγγύης. Σας ευχαριστώ πολύ.
<SPEAKER ID="489" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, το πρόγραμμα εργασίας για το 2011 που υπέβαλε η Ευρωπαϊκή Επιτροπή πραγματικά φαίνεται μάλλον φιλόδοξο. Ελπίζω ότι το έγγραφο αυτό θα καταστεί το ιδρυτικό έγγραφο για το μέλλον - ένα περισσότερο ανταγωνιστικό, ενωμένο και γεμάτο ευημερία ευρωπαϊκό μέλλον.
<P>
Παρ' όλα αυτά, στο παρελθόν, υπήρξαν πολλά φιλόδοξα έγγραφα και σχέδια, δεν εφαρμόστηκαν όμως όλα. Θυμάμαι καλά με ποιον τρόπο, πριν από λίγα χρόνια, οι χώρες εκείνες που αντιμετωπίζουν σήμερα τεράστια χρηματοοικονομική κρίση, θεωρούντο παράδειγμα του τρόπου διεξαγωγής χρηματοπιστωτικής και οικονομικής πολιτικής. Σήμερα, όμως, η ζωή έχει επιφέρει τεράστιες αλλαγές.
<P>
Επομένως, υποστηρίζω πλήρως τη βελτίωση της παρακολούθησης της χρηματοπιστωτικής αγοράς, τη δημιουργία κοινής αγοράς ενέργειας και την ανάπτυξη αρχών για την ενσωμάτωση χωρών στην οικονομία μας σε μεγαλύτερο βαθμό. Μόνο τότε θα είμαστε σε θέση να διασφαλίσουμε στο μέλλον ότι η Ευρωπαϊκή Ένωση είναι πιο ανταγωνιστική και ότι στους πολίτες μας παρέχονται περισσότερα στον τομέα της απασχόλησης και των εισοδημάτων.
<SPEAKER ID="490" NAME="Andrew Henry William Brons" AFFILIATION="NI">
(EN) Κύριε Πρόεδρε, διαβάζοντας το πρόγραμμα εργασίας της Επιτροπής για το 2011, ένα κύριο σημείο ξεχωρίζει: η χρήση της κρίσης για να σφετεριστεί εξουσία η Επιτροπή. Συντονισμός των οικονομικών και δημοσιονομικών πολιτικών, ευρύτερη και αυξημένη επιτήρηση των δημοσιονομικών πολιτικών, καλύτερος συντονισμός της μακροοικονομικής πολιτικής και, το πιο ανατριχιαστικό, νέοι μηχανισμοί επιβολής. Ακούσαμε ότι αυτό θα δημιουργήσει έξυπνη, διατηρήσιμη και χωρίς αποκλεισμούς ανάπτυξη, εάν κοιτάξουμε όμως το έγγραφο της Επιτροπής "Ευρώπη 2020", είναι αφοπλιστικά ειλικρινές: 23 εκατομμύρια άνεργοι, 4% μείωση του ΑΕΠ το 2009. Όσο ενστερνιζόμαστε την παγκοσμιοποίηση, δεν θα τα καταφέρουμε να εξέλθουμε από την κρίση.
<P>
Το έγγραφο του 2020 αναφέρεται στα κράτη μέλη ως τα πιο καινοτόμα στον κόσμο, όμως εάν οι αναδυόμενες οικονομίες των χαμηλών μισθών είναι σε θέση να κλέβουν τις εφευρέσεις ατιμώρητα, η καινοτομία δεν θα μας βοηθήσει. Πρέπει να προστατεύσουμε τις οικονομίες μας από τις πειρατικές και βασιζόμενες στην εργασία σκλάβων οικονομίες. Το 2020 αναφέρεται στους πολίτες της Ευρώπης ως ταλαντούχους και δημιουργικούς· ίσως θα έπρεπε να ακολουθήσουμε δημογραφικές πολιτικές που ευνοούν τα ταλέντα αυτά και να προστατεύσουμε και να διατηρήσουμε αυτήν τη δημιουργικότητα.
<SPEAKER ID="491" NAME="Lena Kolarska-Bobińska" AFFILIATION="PPE">
(PL) Κύριε Πρόεδρε, το πρόγραμμα εργασίας της Επιτροπής είναι φιλόδοξο, όμως πιστεύω ότι υπάρχει κάτι που λείπει - θα ήθελα η Επιτροπή να δώσει μεγαλύτερη έμφαση στην εφαρμογή των κανόνων, των νόμων, των στρατηγικών και των πολιτικών που υφίστανται ήδη. Δημιουργούμε περισσότερες στρατηγικές και εκπονούμε νέα έγγραφα, όμως πάρα πολλά θέματα απλώς δεν τίθενται σε ισχύ, ιδίως στον τομέα της ενέργειας. Ως εκ τούτου, πιστεύω ότι αυτό θα πρέπει να αποτελέσει ένα ξεχωριστό, ειδικό στοιχείο στο έργο της Επιτροπής. Εάν η Επιτροπή δεν βεβαιωθεί ότι οι νόμοι που έχουν ήδη ψηφιστεί έχουν τεθεί σε εφαρμογή, απλώς δεν θα είναι και πολύ αξιόπιστη και θα χάσει τη νομιμότητά της. Με αυτόν επίσης τον τρόπο επιτρέψαμε να εμφανιστούν σοβαρά οικονομικά προβλήματα στην Ευρώπη - όταν δεν τηρούσαμε τα κριτήρια του Μάαστριχτ. Πολλές χώρες άρχισαν σιγά-σιγά να τα αγνοούν ή να τα παραβιάζουν και τώρα αντιμετωπίζουμε πολύ μεγάλα προβλήματα. Ναι, αυτό ίσως να μην είναι αρκετά εντυπωσιακό, ίσως να μην φαίνεται πολύ ωραίο στα χαρτιά, όμως νομίζω ότι είναι ζωτικής σημασίας για το έργο της Επιτροπής.
<SPEAKER ID="492" NAME="Vilija Blinkevičiūt" AFFILIATION="S&amp;D">
(LT) Κύριε Πρόεδρε, παρόλο που η Επιτροπή σχεδιάζει να αναζωογονήσει τη δημιουργία θέσεων απασχόλησης το συντομότερο δυνατόν, στον τομέα της απασχόλησης και των κοινωνικών υποθέσεων το πρόγραμμα εργασίας της Επιτροπής για το 2011 δυστυχώς δεν περιέχει συγκεκριμένες προτάσεις για τη δημιουργία νέων και ποιοτικών θέσεων εργασίας. Και πάλι, η Επιτροπή προτείνει τις ίδιες νομοθετικές πρωτοβουλίες για την απόσπαση εργαζομένων και τον χρόνο εργασίας όπως έπραξε με το πρόγραμμα εργασίας για το προηγούμενο έτος, δεσμεύεται δε να βελτιώσει τα δικαιώματα των μεταναστών εργαζομένων σε ολόκληρη την Ευρωπαϊκή Ένωση.
<P>
Αυτό, όμως, πραγματικά δεν είναι αρκετό. Διεξάγουμε διεξοδική συζήτηση για το μέλλον των συντάξεων στην Ευρωπαϊκή Ένωση και μία από τις προτάσεις είναι η αύξηση της ηλικίας συνταξιοδότησης, όμως η Επιτροπή δεν έχει παράσχει συγκεκριμένες προτάσεις για την απασχόληση των ηλικιωμένων. Δεύτερον, λόγω των συνθηκών της οικονομικής και χρηματοπιστωτικής κρίσης, η παράνομη εργασία και η παραοικονομία έχουν αυξηθεί σημαντικά. Υπάρχει πραγματικά έλλειψη συγκεκριμένων προτάσεων σχετικά με τον τρόπο με τον οποίο θα πρέπει να καταπολεμήσουμε την ασθένεια αυτή μαζί.
<P>
Τρίτον, προκειμένου να ξεπεραστεί η φτώχεια και να μειωθεί πραγματικά ο αριθμός των ανθρώπων που ζουν σε συνθήκες φτώχειας στην Ευρωπαϊκή Ένωση, ελπίζω πραγματικά ότι η Επιτροπή θα θεσπίσει οδηγία για το ελάχιστο εισόδημα το συντομότερο δυνατό.
<SPEAKER ID="493" NAME="Czesław Adam Siekierski" AFFILIATION="PPE">
(PL) Κύριε Πρόεδρε, κατά την εκπόνηση του προγράμματος εργασίας, πάντοτε εμφανίζεται συνέχεια αφενός, εμφανίζονται όμως και αλλαγές αφετέρου. Σε τι αναλογίες, και ποια θα είναι η μεταξύ τους σχέση το 2011; Χωρίς αμφιβολία, το έργο που σχετίζεται με την έξοδο από την κρίση, τη βελτίωση της οικονομικής ανάπτυξης και τη δημιουργία θέσεων απασχόλησης, θα πρέπει να συνεχιστεί. Οι στόχοι μας για το 2011 έχουν, ως εκ τούτου, καθοριστεί. Ο αριθμός των στρατηγικών που έχουμε εγκρίνει είναι επαρκής.
<P>
Ωστόσο, πρέπει να αλλάξουμε το βάθος των μεταρρυθμίσεων που σχετίζονται με την οικονομική διακυβέρνηση. Αυτό καθίσταται σαφές στην έκθεση Monti στον τομέα των απαραίτητων μέτρων για την ενιαία αγορά. Πρέπει να δράσουμε με παρόμοιο τρόπο για τη μεταρρύθμιση των χρηματοπιστωτικών ιδρυμάτων και την εποπτεία τους. Το 2011 θα πρέπει να είναι η χρονιά της εφαρμογής μέτρων που έχουν εγκριθεί και η χρονιά που οι νέοι οργανισμοί θα ξεκινήσουν τη λειτουργία τους.
<P>
" βελτίωση της ανταγωνιστικότητας μπορεί να προκύψει κυρίως με την αύξηση της αποτελεσματικότητας και τη χρήση καινοτόμων και σύγχρονων μεθόδων. Τέλος, ένα ακόμη σημαντικό καθήκον είναι να εργαστούμε για τους στόχους και το πολυετές δημοσιονομικό πλαίσιο για το 2014-2020. Είναι απαραίτητο, στον τομέα αυτόν, να επικεντρωθούμε στη βελτίωση της οικονομικής ολοκλήρωσης στο μέλλον.
<SPEAKER ID="494" NAME="Monika Smolková" AFFILIATION="S&amp;D">
(SK) Κύριε Πρόεδρε, το πρόγραμμα εργασίας που υποβλήθηκε είναι φιλόδοξο. Περιλαμβάνει τομείς που θα συμβάλουν στην εκπλήρωση της στρατηγικής 2020. Πολλά αναφέρονται εκεί, εγώ όμως θα προτιμούσα να ερευνήσω τι δεν αναφέρεται ή δεν αναφέρεται πλήρως. Συγκεκριμένα, πώς επιθυμεί η Επιτροπή να δώσει προτεραιότητα στην ταχεία έγκριση των επειγουσών προτάσεων; Δίνω έμφαση στην ταχεία έγκριση. Όλοι γνωρίζουμε πόσο μακρά διαδικασία είναι η ευρωπαϊκή νομοθεσία.
<P>
Θα ήθελα επίσης να ρωτήσω - το πρόγραμμα τελειώνει δίνοντας έμφαση στη συνεργασία μεταξύ της Επιτροπής, του Ευρωπαϊκού Κοινοβουλίου και του Συμβουλίου. Το ερώτημά μου είναι: πιστεύετε ότι είναι δυνατή η εποικοδομητική συνεργασία με το Συμβούλιο, όταν δεν γίνεται ούτε μία νύξη περί συνεργασίας από την κ. Merkel και τον κ. Sarkozy;
<SPEAKER ID="495" NAME="Maroš Šefčovič" LANGUAGE="EN">
Κύριε Πρόεδρε, θα ήθελα να ευχαριστήσω όλους τους αξιότιμους βουλευτές για τα θετικά και ευγενικά τους λόγια όσον αφορά το πρόγραμμα εργασίας της Επιτροπής.
<P>
Εάν εξετάσετε τις παρεμβάσεις σας, θα διαπιστώσετε ότι υπάρχει σημαντική σύγκλιση στους στόχους που θα θέλαμε να επιτύχουμε μαζί. Πιστεύω ότι αυτό συμβαίνει επειδή το πρόγραμμα εργασίας της Επιτροπής ήταν, σε μεγάλο βαθμό, κοινή μας προσπάθεια. Ο διαρθρωτικός διάλογος που εισαγάγαμε εφέτος, η εντατική επικοινωνία μεταξύ των επιτροπών και των Επιτρόπων πραγματικά απέδωσε καρπούς. Καταλήξαμε σε ένα πρόγραμμα εργασίας της Επιτροπής που περιέχει τους συγκλίνοντες στόχους του Κοινοβουλίου και της Επιτροπής.
<P>
Αρκετοί από εσάς τόνισαν τη σημασία της εστίασης στην ορθή εφαρμογή, ώστε τα προγράμματα και οι προτάσεις μας να μην μένουν μόνο στα χαρτιά. Κατανοώ απολύτως το αίτημα αυτό και, επομένως, συμπεριλάβαμε επίσης στο πρόγραμμα εργασίας της Επιτροπής την παρακολούθηση των εν εξελίξει εργασιών. Θα χαρώ πολύ να έρχομαι στο Κοινοβούλιο σε τακτική βάση και να σας ενημερώνω για το πώς προχωρούμε και υλοποιούμε το πρόγραμμα εργασίας της Επιτροπής, ώστε να μπορούμε να διεξάγουμε συζήτηση, όχι μόνο μία φορά τον χρόνο αλλά σε τακτική βάση, σχετικά με το πώς προχωρούμε με την υλοποίηση του προγράμματος εργασίας της Επιτροπής.
<P>
Μέχρι στιγμής εφέτος, από τις 34 πρωτοβουλίες που υποσχεθήκαμε για το τρέχον έτος, θα εκπληρώσουμε οπωσδήποτε 30. Αυτό είναι σχετικά ικανοποιητική πρόοδος, όμως, φυσικά, θα είμαστε διατεθειμένοι να συζητήσουμε περαιτέρω το θέμα αυτό με εσάς και να σας κρατάμε ενήμερους σε τακτική βάση.
<P>
Χαίρομαι επίσης πολύ που μας προτρέπετε να πράττουμε περισσότερα, όχι λιγότερα, με ορισμένες εξαιρέσεις. Πρόκειται, φυσικά, για πολύ ευπρόσδεκτη τάση από το Κοινοβούλιο έναντι της Επιτροπής. Συμφωνώ με όλους εσάς που αναφέρετε ότι πρέπει να ενεργούμε καλύτερα. Δεν αρκεί μόνο να αποδίδουμε καλά ώστε να εκπληρώνουμε τους στόχους μας, πρέπει και να δείχνουμε ότι με την υψηλής ποιότητας εργασία μας μπορούμε να χρησιμοποιήσουμε το αποτέλεσμα ως το καλύτερο αντεπιχείρημα και το καλύτερο μέσο για την αντιμετώπιση του ευρωσκεπτικισμού στην Ευρώπη και των φαντασμάτων του παρελθόντος, τα οποία πάντοτε αναδύονται όταν αντιμετωπίζουμε δύσκολες στιγμές: του προστατευτισμού, του ρατσισμού, της ξενοφοβίας και πολλών από τα φαινόμενα που μόλις περιγράψατε εδώ. Με καλή δουλειά και καλή συνεργασία, μπορούμε να αντιμετωπίσουμε αυτά τα φαντάσματα του παρελθόντος.
<P>
Είναι αλήθεια ότι χρειαζόμαστε πολλές επενδύσεις σε υποδομές, αλλά είμαστε και απολύτως σίγουροι ότι χρειαζόμαστε σύγχρονες υποδομές. Εάν θέλουμε να είμαστε ανταγωνιστικοί σε παγκόσμιο επίπεδο και να διατηρήσουμε την ανταγωνιστικότητά μας, είναι πολύ σαφές ότι χρειάζεται να αναβαθμίσουμε τις υποδομές μας. Δεν είναι σημαντικό μόνο για τους οικονομικούς μας στόχους, είναι επίσης σημαντικό για να καταστούν πράσινες οι οικονομίες μας και για να αναπτυχθούν οικονομίες εξοικονόμησης πόρων. Για τον λόγο αυτόν πρέπει να χρησιμοποιήσουμε, περισσότερο από ποτέ, κοινοτικά ομόλογα προσανατολισμένα προς συγκεκριμένο έργο, πρέπει να συνεργαστούμε περισσότερο με την ΕΤΕπ και πρέπει να βρεθούν τρόποι να χρησιμοποιήσουμε τις συμπράξεις δημόσιου και ιδιωτικού τομέα περισσότερο στο μέλλον. Θα το βρείτε και αυτό στο πρόγραμμά μας.
<P>
Όσον αφορά την ενιαία αγορά, επικροτώ όλες τις παρατηρήσεις και την εστίαση στην ενιαία αγορά, διότι αυτή είναι πραγματικά το κύριο πλεονέκτημα της Ευρωπαϊκής Ένωσης. Έχουμε επιτύχει πολλά με την ενιαία αγορά και γνωρίζουμε ότι μπορούμε να επιτύχουμε ακόμη περισσότερα εάν μπορέσουμε να απελευθερώσουμε το δυναμικό της ενιαίας αγοράς. Πρέπει να απαλλαγούμε από τα εμπόδια που εξακολουθούν να υπάρχουν στην ενιαία αγορά, πρέπει να απαλλαγούμε από τα σημεία συμφόρησης και να χρησιμοποιήσουμε τους νέους τομείς της οικονομίας. Ορισμένοι από εσάς αναφέρθηκαν στην ψηφιακή οικονομία και πόσο θα μπορούσαμε να βελτιώσουμε τη ζωή στην Ευρώπη εάν χρησιμοποιούνταν περισσότερο οι ηλεκτρονικές υπηρεσίες, η ηλεκτρονική διακυβέρνηση ή το ηλεκτρονικό εμπόριο, και αυτοί είναι νέοι τομείς με τους οποίους θα πρέπει να ασχοληθούμε περισσότερο.
<P>
Ο Mario Monti υπέβαλε μια εξαιρετική έκθεση και ο Michel Barnier τη χρησιμοποίησε ως βάση για το ευρύ φάσμα των προτάσεών μας. Ξεκινήσαμε τη συζήτηση για τον τρόπο με τον οποίο μπορούμε να καταστήσουμε την ευρωπαϊκή ενιαία αγορά καλύτερη, πιο ανοιχτή και πιο ανταγωνιστική, έτσι ώστε να μας αποφέρει ακόμα καλύτερα αποτελέσματα απ' ό,τι έχουμε σήμερα. Επομένως, ας συμμετάσχουμε και ας εξετάσουμε ποιες από τις προτάσεις που έθεσε στο τραπέζι ο κ. Michel Barnier θα μπορούσαν να είναι οι σημαντικότερες και ποιες προτάσεις θα πρέπει να έχουν μεγαλύτερη προτεραιότητα. Πιστεύω ότι μαζί, θα επιτύχουμε μια καλύτερη και ισχυρότερη ενιαία αγορά.
<P>
Όσον αφορά τον διοικητικό φόρτο, όπως γνωρίζετε, ο Günter Verheugen συμπεριέλαβε στο πρόγραμμα μείωση του διοικητικού φόρτου κατά 25% έως το 2012. Με χαρά σάς λέω ότι η Επιτροπή εργάζεται πολύ σκληρά έτσι ώστε το όριο αυτό να ξεπεραστεί. Σκοπεύουμε πλέον να φθάσουμε στο επίπεδο του 30%, όμως θα πρέπει επίσης να είμαστε σαφέστατοι ότι αποτελέσματα δεν μπορεί να παραγάγει μόνο η Επιτροπή. Πολύ συχνά, ο διοικητικός φόρτος αυξάνει σε εθνικό επίπεδο όταν εφαρμόζεται η ευρωπαϊκή νομοθεσία συνοδευόμενη από διάφορα είδη περιορισμών. Πρέπει να εργαστούμε για το θέμα αυτό και από τα δύο επίπεδα, από το ευρωπαϊκό επίπεδο αλλά και από το εθνικό επίπεδο.
<P>
Όσον αφορά τη σημασία της κοινωνικής διάστασης της ευρωπαϊκής ενιαίας αγοράς, συμφωνώ απολύτως μαζί σας. Έχουμε αντλήσει διδάγματα από το παρελθόν και θα υποβάλουμε προτάσεις για τους αποσπασμένους εργαζόμενους, για μια οδηγία για τον χρόνο εργασίας και επίσης για τις υπηρεσίες κοινής ωφέλειας, που θα αντικατοπτρίζουν αυτήν την πολύ σημαντική κοινωνική διάσταση, διότι γνωρίζουμε ότι η ενιαία αγορά θα λειτουργήσει μόνο όταν γίνει αποδεκτή από τους πολίτες. Ως εκ τούτου, πρέπει να συμπεριλάβουμε αυτήν την πολύ ουσιαστική κοινωνική εκτίμηση των επιπτώσεων στις προτάσεις που κάνουμε, έτσι ώστε να γνωρίζουμε ότι οι προτάσεις που υποβάλλουμε στους πολίτες θα γίνουν αποδεκτές και θα έχουν τη στήριξή τους.
<P>
" κ. Τζαβέλα απηύθυνε μια πολύ θερμή έκκληση σχετικά με τη δυνητική διαρροή εγκεφάλων, με το ότι χάνουμε καλά καταρτισμένους ευρωπαίους νέους οι οποίοι πηγαίνουν να εργαστούν αλλού εκτός της Ευρωπαϊκής Ένωσης. Μερικές φορές αυτό συμβαίνει λόγω των εμποδίων που απομένουν στην αγορά εργασίας στην Ευρώπη, μερικές φορές λόγω έλλειψης πληροφόρησης, συχνά όμως επίσης επειδή η εκπαίδευσή μας δεν συνάδει με τις ανάγκες των ευρωπαϊκών επιχειρήσεων. Ως εκ τούτου, είμαι πολύ χαρούμενος που σε λίγα λεπτά θα ξεκινήσετε συζήτηση για τη νέα εμβληματική πρωτοβουλία.
<P>
Βλέπω ότι οι συνάδελφοί μου, η Επίτροπος Βασιλείου και ο Επίτροπος Andor, είναι εδώ. Θα σας εξηγήσουν πώς θα θέλαμε να αποδίδουμε καλύτερα, πώς θα θέλαμε να συμβιβάσουμε τις δεξιότητες με τις ανάγκες κατά τέτοιον τρόπο ώστε οι νέοι να μην είναι άνεργοι αλλά να συμβάλλουν με το δυναμικό τους στην ευρωπαϊκή οικονομία, και όλοι να ωφελούμαστε από αυτό.
<P>
Αρκετοί από εσάς τόνισαν τη σημασία της ρύθμισης των χρηματοπιστωτικών αγορών και τη σημασία της ταχείας λήψης αποφάσεων και πώς θα πρέπει να το επιτύχουμε. Το τονίσαμε ήδη ότι, στο μέλλον, πρέπει να προχωρήσουμε με καλύτερο συντονισμό μεταξύ του Κοινοβουλίου, της Επιτροπής και του Συμβουλίου. Θα θέλαμε να το κάνουμε με μια νέα μορφή προγραμματισμού της Ένωσης, όπου θα καθορίζονται οι προτεραιότητες, το χρονοδιάγραμμα και οι προθεσμίες, έτσι ώστε να μπορούμε να παρέχουμε αποτελέσματα ταχύτερα και να μπορούμε να ολοκληρώνουμε τη νομοθετική διαδικασία με ακόμη ταχύτερο ρυθμό απ' ό,τι σήμερα.
<P>
Μπορώ να σας διαβεβαιώσω ότι, όσον αφορά το πολυετές δημοσιονομικό πλαίσιο, θα καταβάλουμε κάθε δυνατή προσπάθεια ώστε να σας υποβάλουμε ένα φιλόδοξο σχέδιο. Χρειαζόμαστε τη βοήθειά σας ως προς την εξήγηση σε όλα τα επίπεδα -στα μέσα ενημέρωσης, στα εθνικά ακροατήρια- των ποσοστών αυτής της συζήτησης, πόσα μπορούν να επιτευχθούν εδώ στην Ευρώπη με μόλις το 1% του ΑΕΠ, τη δομή του ευρωπαϊκού προϋπολογισμού, με το 95% σχεδόν του εν λόγω προϋπολογισμού να επιστρέφει στις εθνικές οικονομίες με υψηλή προστιθέμενη αξία από την Ευρωπαϊκή Ένωση. " συζήτηση αυτή πρέπει επίσης να μεταφερθεί στις πρωτεύουσες των κρατών και να μιλήσουμε στους πολίτες, να τους ενημερώσουμε για τον τρόπο με τον οποίο δομείται ο εν λόγω προϋπολογισμός, έτσι ώστε να μπορέσουμε να εξασφαλίσουμε ισχυρή στήριξη για τις φιλόδοξες προτάσεις μας.
<P>
Ο Elmar Brok αναφέρθηκε σε πολύ σημαντικούς τομείς ως προς τις εξωτερικές σχέσεις -την ανατολική εταιρική σχέση, τη διαδικασία διεύρυνσης- όπου πρέπει επίσης να καταβάλουμε προσπάθειες όσον αφορά την αξιοπιστία και από τις δύο πλευρές. Πρέπει να είμαστε πολύ αξιόπιστοι στον τρόπο με τον οποίο διαπραγματευόμαστε και παρακολουθούμε τα κριτήρια που πληρούνται από τις υποψήφιες χώρες, πρέπει όμως επίσης να είμαστε αξιόπιστοι σε όσα προσφέρουμε στους υποψηφίους ώστε να οικοδομηθεί εμπιστοσύνη και στις δύο πλευρές.
<P>
Οι "νωμένες Πολιτείες αποτελούν πολύ σημαντικό εταίρο και, αν καταφέρουμε να απαλλαγούμε από μερικά από τα εμπόδια στο αμοιβαίο εμπόριο, θα ήταν εξαιρετικά επωφελές και συμφωνώ ότι πρέπει να καταβάλουμε περισσότερες προσπάθειες στον τομέα αυτόν.
<P>
Σχετικά με το εμπόριο, γνωρίζετε ότι η Ευρώπη είναι διατεθειμένη να διαπραγματευθεί και έτοιμη να προβεί σε ενέργειες, όμως χρειαζόμαστε εταίρους. Δεν μπορούμε απλώς να σφυρηλατούμε συμφωνίες όταν δεν είμαστε σίγουροι ότι θα υπάρχει ισότιμη ανταπόκριση από την άλλη πλευρά. Συμφωνώ, ωστόσο, ότι πρέπει να αντιμετωπίζουμε συνεχώς το θέμα αυτό, υποβάλλοντας προτάσεις και αναζητώντας νέα ανοίγματα, επειδή το παγκόσμιο εμπόριο θα ωφελήσει σίγουρα την παγκόσμια οικονομία και αυτό ακριβώς χρειάζεται επί του παρόντος το μεγαλύτερο τμήμα της παγκόσμιας οικονομίας.
<P>
Τέλος, σχετικά με την ελευθερία, ασφάλεια και δικαιοσύνη, έχουμε πλήρη επίγνωση ότι πρόκειται για έναν από τους τομείς μείζονος ενδιαφέροντος και ανησυχίας για τους πολίτες μας, αυτός δε είναι ο λόγος για τον οποίο αφιερώσαμε τόσο μεγάλο μέρος του προγράμματός μας στον τομέα αυτόν. Είμαι βέβαιος ότι οι συνάδελφοί μου, η κ. Malmström και η κ. Reding, θα δώσουν προσοχή στο πώς μπορούν να αντιμετωπιστούν όλες αυτές οι ανησυχίες, οι οποίες διατυπώθηκαν τόσο στην παρούσα συζήτηση όσο και στον διαρθρωτικό διάλογο που είχαν με τις αντίστοιχες επιτροπές.
<SPEAKER ID="496" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί κατά την περίοδο συνόδου του Δεκεμβρίου.
<P>
Γραπτές δηλώσεις (άρθρο 149 του Κανονισμού)
<SPEAKER ID="796" NAME="João Ferreira" LANGUAGE="PT">
Το πρόγραμμα εργασίας της Επιτροπής για το 2011 βασίζεται καθαρά στη συνέχεια. Ανάμεσα στις εξαγγελίες περί "έξυπνης, διατηρήσιμης και χωρίς αποκλεισμούς ανάπτυξης", βρίσκονται ήδη καθιερωμένες κατευθυντήριες γραμμές οι οποίες έχουν προκαλέσει σοβαρές ανισορροπίες στο εσωτερικό της ΕΕ, την πραγματική απόκλιση των οικονομιών της ΕΕ, τη σοβαρή κρίση και τις προοπτικές ύφεσης που ορισμένα κράτη μέλη αντιμετωπίζουν, σε συνδυασμό με ανεργία και έντονες κοινωνικές αδικίες. Περιλαμβάνει επίσης κατευθυντήριες γραμμές όπως η διατήρηση των παράλογων κριτηρίων του συμφώνου σταθερότητας και ανάπτυξης, η ελευθέρωση και υποτίμηση του εργατικού δυναμικού, θα ήθελα δε να τονίσω την εμμονή του ως προς την υποβολή νέας πρότασης για την τροποποίηση της οδηγίας για την οργάνωση του χρόνου εργασίας. Αξίζει επίσης να σημειωθεί η δήλωση στο πλαίσιο του προγράμματος όσον αφορά την οικονομική ρύθμιση, ότι δηλαδή έχουν ήδη υποβληθεί τα περισσότερα από τα μέτρα για την κάλυψη των κενών που αποκαλύφθηκαν από την κρίση. Αυτό καταδεικνύει ότι οι υποσχέσεις περί τερματισμού των φορολογικών παραδείσων και των χρηματοοικονομικών παραγώγων έχουν πλέον εγκαταλειφθεί. Αποδεικνύει επίσης ότι η χρηματοοικονομική κερδοσκοπία συνεχίζεται ανεξέλεγκτη. Νέες επιθέσεις σε βάρος των δικαιωμάτων, των ελευθεριών και των εγγυήσεων του πολίτη διαφαίνονται στον ορίζοντα, μεταξύ άλλων το πρόγραμμα καταχώρισης των ταξιδιωτών, αυτό δε είναι θέμα που χρήζει ιδιαίτερης προσοχής και ενεργού ενδιαφέροντος.
<SPEAKER ID="497" NAME="Lidia Joanna Geringer de Oedenberg" LANGUAGE="PL">
" ανακοίνωση της Επιτροπής που περιγράφει το πρόγραμμα εργασίας της για το 2011 τονίζει την έξοδο από την κρίση και την τόνωση της οικονομικής ανάπτυξης. Ένα σημαντικό στοιχείο είναι η εικονική αγορά, η οποία εξακολουθεί να έχει τεράστιες δυνατότητες ανάπτυξης - υπό την προϋπόθεση, ωστόσο, της δημιουργίας πραγματικά ενιαίας αγοράς στο διαδίκτυο. Σε σχέση με αυτό, θέλω να ενθαρρύνω την Επιτροπή να ολοκληρώσει την πλήρη υλοποίηση του ψηφιακού θεματολογίου, το οποίο αναφέρεται στην ανακοίνωση. Νομίζω ότι η αξιοποίηση των δυνατοτήτων που μας παρέχουν οι τεχνολογίες των πληροφοριών θα πρέπει να θεωρούνται επίσης διέξοδος από την οικονομική κρίση. " ανάπτυξη του εμπορίου στο διαδίκτυο, η λήψη μέτρων στον τομέα των δικαιωμάτων διανοητικής ιδιοκτησίας και η ηλεκτρονική πρόσβαση στην πολιτιστική κληρονομιά της Ευρώπης θα πρέπει να θεωρηθούν δοκιμασία της αποτελεσματικότητας της Ευρωπαϊκής Ένωσης.
<P>
Ως εισηγήτρια της Επιτροπής Νομικών Θεμάτων στον τομέα της βελτίωσης της νομοθεσίας (έκθεση 2008), θα ήθελα να εκφράσω την ικανοποίησή μου για το γεγονός ότι η Επιτροπή αποφάσισε να συμπεριλάβει προτάσεις από την έκθεσή μου στο φετινό πρόγραμμα εργασίας. Αναφέρομαι στη μεγαλύτερη έμφαση που δίνεται στην εκ των υστέρων αξιολόγηση της ευρωπαϊκής νομοθεσίας και την παράταση της περιόδου δημόσιας διαβούλευσης για τις νέες προτάσεις από 8 σε 12 εβδομάδες.
<SPEAKER ID="795" NAME="Kinga Göncz" LANGUAGE="HU">
Επικροτώ το γεγονός ότι η Ευρωπαϊκή Επιτροπή ξεκινά το επόμενο έτος με ένα σημαντικό πρόγραμμα εργασίας. Αυτήν την εποχή, γινόμαστε μάρτυρες του τρόπου με τον οποίο οι ταχέως μεταβαλλόμενες οικονομικές, δημοσιονομικές και διεθνείς πολιτικές συνθήκες υπερφαλαγγίζουν τα σχέδιά μας σχεδόν κάθε εβδομάδα. Θεωρώ ότι είναι σημαντικό, επομένως, να επανεξεταστεί το πρόγραμμα εργασίας της Επιτροπής αρκετές φορές κατά τη διάρκεια του επόμενου έτους.
<P>
Χαίρομαι που το έγγραφο κατονομάζει τη δημιουργία θέσεων εργασίας ως μία από τις κορυφαίες προτεραιότητες για το 2011, ταυτόχρονα όμως λυπούμαι για την απουσία νομοθετικών πρωτοβουλιών για την απασχόληση και για κοινωνικούς σκοπούς. " Επιτροπή αποφάσισε τελικά να συντάξει την ευρωπαϊκή στρατηγική πλαίσιο για τους Ρομά, όμως θεωρώ ότι είναι απαραίτητο να συνοδεύεται από σχέδιο νομοθεσίας με στόχο την ένταξη και την απαγόρευση των διακρίσεων. Όταν συστάθηκε η Επιτροπή Barroso, υποσχέθηκε ότι σε κάθε περίπτωση υποβολής προτάσεων θα προηγείται αξιολόγηση των κοινωνικών τους επιπτώσεων· ωστόσο, δεν βλέπω κανένα ίχνος αυτής στο τρέχον πρόγραμμα εργασίας. Αναμένω από την Επιτροπή να είναι έτοιμη, από τις αρχές του 2011, να δέχεται και να εξετάζει τις πρωτοβουλίες πολιτών οι οποίες φέρουν τις υπογραφές ενός εκατομμυρίου πολιτών της ΕΕ. Σε μια εποχή κατά την οποία, σε ορισμένα κράτη μέλη, διαπιστώνουμε άμεσες ή συγκαλυμμένες επιθέσεις κατά της ελευθερίας του Τύπου και παραβιάσεις των θεμελιωδών δημοκρατικών δικαιωμάτων, θεωρώ ότι είναι ιδιαίτερα σημαντικό η Ευρωπαϊκή Επιτροπή, ως θεματοφύλακας των Συνθηκών, να δίνει μεγαλύτερη προσοχή από ποτέ στις κυβερνητικές αποφάσεις που απειλούν την ανεξαρτησία των μέσων μαζικής ενημέρωσης, το σύστημα των δημοκρατικών ελέγχων και ισορροπιών και το κράτος δικαίου, θα πρέπει δε, ενδεχομένως, να λάβει μέτρα για την προάσπιση των θεμελιωδών δημοκρατικών αξιών.
<SPEAKER ID="794" NAME="Zita Gurmai" LANGUAGE="EN">
Ως γυναίκα και πολιτικός που ασχολείται με την ισότητα των φύλων, είμαι απογοητευμένη από το πρόγραμμα εργασίας της Επιτροπής για το 2011. Οι γυναίκες έχουν λησμονηθεί εντελώς και απουσιάζουν από το πρόγραμμα αυτό. Κατέβαλα πραγματικά προσπάθεια για να βρω τουλάχιστον μία φορά τη λέξη "γυναίκες" ... στο παράρτημα. Ακόμα και εκεί, παραθέτω: "Ανάλογα με το αποτέλεσμα της διαβούλευσης, η Επιτροπή ενδέχεται να εγκρίνει το 2012 νομοθετική πρόταση σχετικά με τη συμφιλίωση, συμπεριλαμβανομένης της άδειας πατρότητας και τέκνου." "Ανάλογα". "Ενδέχεται να εγκρίνει". "Το 2012". " φράση αυτή προέρχεται από μια Επιτροπή που έσπευσε να υποβάλει έναν κενό περιεχομένου αποκαλούμενο Χάρτη των Γυναικών τον Μάρτιο, και η οποία αγνόησε το Κοινοβούλιο όσον αφορά τη διαπραγμάτευση της νέας στρατηγικής για την ισότητα των φύλων η οποία, θα προσέθετα, δεν είναι πιο συγκεκριμένη από το παρόν πρόγραμμα εργασίας της Επιτροπής. Γνωρίζαμε τον Μάρτιο ότι ο Χάρτης Reding ήταν μόνο μια επίφαση άνευ ουσίας. Ζητήσαμε επανειλημμένα ένα ισχυρό νομοθετικό κείμενο, όμως η κ. Reding ήταν ανένδοτη ως προς αυτό. Γιατί μπορούμε να δεχθούμε μια Ευρώπη που επιβάλλει κυρώσεις στα κράτη μέλη όταν δεν συνάδουν οικονομικά με τους κανόνες και τις συμφωνίες της ΕΕ, δεν μπορούμε όμως να δεχθούμε μια Ευρώπη που επιβάλλει κυρώσεις στα κράτη μέλη τα οποία παραμελούν την ισότητα των φύλων και σχηματίζουν κυβερνήσεις με λίγες ή χωρίς καθόλου γυναίκες υπουργούς;
<SPEAKER ID="498" NAME="Jiří Havel" LANGUAGE="CS">
Δεν αποτελεί έκπληξη το γεγονός ότι οι τρεις χώρες που επέφεραν την κατάρρευση των διαπραγματεύσεων για τον προϋπολογισμό αποτελούν "καθαρούς πληρωτές" και, επιπλέον, δικαιούχους της έκπτωσης. Πράγματι, δεν μπορεί να υπάρχει αμφιβολία ότι το "νωμένο Βασίλειο ξεκίνησε την υποχρεωτική μάχη του για την έκπτωση. Οι δικαιολογίες που επέλεξαν οι δολιοφθορείς του προϋπολογισμού είναι μάλλον αδύναμες. Είναι εντελώς ανεύθυνο να περιορίζουμε την ευελιξία του προϋπολογισμού σε περίοδο κρίσης. Πρέπει, αντιθέτως, να αυξάνουμε την ευελιξία σε περίπτωση κρίσης. " άρνηση διεξαγωγής συζήτησης με το Κοινοβούλιο για τους νέους χρηματοδοτικούς πόρους του προϋπολογισμού της ΕΕ σύμφωνα με τη Συνθήκη της Λισαβόνας, και η άρνηση έναρξης διαλόγου σχετικά με το πολυετές δημοσιονομικό πλαίσιο αποτελούν θλιβερές καρικατούρες της άλλοτε αξιέπαινης βρετανικής αίσθησης του χιούμορ.
<SPEAKER ID="499" NAME="Joanna Senyszyn" LANGUAGE="PL">
Το πρόγραμμα εργασίας της Επιτροπής για το 2011 πρέπει να περιλαμβάνει πρόταση οδηγίας για την καταπολέμηση της βίας κατά των γυναικών και κοινοτικό πρόγραμμα για τη χρηματοδότηση του αθλητισμού. " Επιτροπή έχει δεσμευτεί ως προς τα θέματα αυτά. Είναι καιρός να γίνουν. " βία κατά των γυναικών είναι σήμερα η σοβαρότερη εκδήλωση διακρίσεων κατά των γυναικών και συνιστά παραβίαση των ανθρωπίνων δικαιωμάτων. Στην Ευρώπη, το 45% των γυναικών -δηλαδή 100 εκατομμύρια- υπήρξαν θύματα βίας. Καθημερινά, υφίστανται βία ένα έως δύο εκατομμύρια ευρωπαίες γυναίκες. Δεν υπάρχει αιτιολογία για τις καθυστερήσεις στην εκπόνηση οδηγίας ως προς το θέμα αυτό.
<P>
Εφιστώ επίσης την προσοχή στο ζήτημα του αθλητισμού το οποίο, μετά την έναρξη ισχύος της Συνθήκης της Λισαβόνας, περιλαμβάνεται στις αρμοδιότητες της Ευρωπαϊκής Ένωσης. Για μία ακόμη φορά η Επιτροπή, επικαλούμενη δημοσιονομικούς περιορισμούς σε εθνικό και ευρωπαϊκό επίπεδο, ανέβαλε την υποβολή κοινοτικού προγράμματος στον τομέα αυτόν. Φοβάμαι ότι εάν αποδεχθούμε μια τέτοια προσέγγιση, δεν θα υπάρξει ποτέ πρόγραμμα, επειδή πάντοτε θα υπάρχουν θέματα τα οποία είναι σημαντικότερα από τον αθλητισμό. Ωστόσο, η προώθηση της σωματικής άσκησης συνεπάγεται αδιαμφισβήτητα οφέλη με τη μορφή της βελτίωσης της υγείας και της ευημερίας των Ευρωπαίων, καθώς και της αποτελεσματικότητας και της απόδοσής τους στην εργασία. " άσκηση βοηθά στη μείωση των ασθενειών και έτσι ελαττώνει το κόστος υγειονομικής περίθαλψης, αλλά και καταπολεμά τον κοινωνικό αποκλεισμό. Είναι επίσης πολύ σημαντική η χρησιμοποίηση του δυναμικού των ατόμων μεγαλύτερης ηλικίας στην αγορά εργασίας. Ελπίζω ότι η Επιτροπή θα λάβει υπόψη της το ζήτημα αυτό, το οποίο έχει τεθεί πολλές φορές στις μελλοντικές της προτάσεις σχετικά με την απασχόληση και τη δημιουργία νέων θέσεων εργασίας.

<CHAPTER ID="015">
Ασφάλεια και διαλειτουργικότητα του κοινοτικού σιδηροδρομικού συστήματος (συζήτηση) 
<SPEAKER ID="480" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης του κ. Simpson, εξ ονόματος της Επιτροπής Μεταφορών και Τουρισμού προς την Επιτροπή, σχετικά με την ασφάλεια και διαλειτουργικότητα του κοινοτικού σιδηροδρομικού συστήματος - B7-0227/2009)
<SPEAKER ID="481" NAME="Brian Simpson">
συντάκτης. - (EN) Κύριε Πρόεδρε, μιλώ εξ ονόματος της Επιτροπής Μεταφορών και Τουρισμού για να παρουσιάσω αυτή την προφορική ερώτηση που τέθηκε με αφορμή πρόσφατα ατυχήματα στην Ιταλία και τις Κάτω Χώρες, που είχαν δυστυχώς και τα δύο θύματα.
<P>
Θεωρώ όμως σωστό να υπογραμμίσω ότι ο σιδηρόδρομος εξακολουθεί να είναι ένας από τους ασφαλέστερους τρόπους μεταφοράς και, ασφαλώς, πρόθεση της επιτροπής μου είναι να κάνουμε ό,τι μπορούμε για να εξασφαλιστεί ότι αυτό θα εξακολουθήσει να ισχύει. Γι' αυτό τίθεται αυτή η προφορική ερώτηση.
<P>
Εμείς εδώ στο Ευρωπαϊκό Κοινοβούλιο ανέκαθεν παίρναμε πολύ σοβαρά την ασφάλεια των σιδηροδρομικών μεταφορών με αποκορύφωμα την πρόσφατη οδηγία για την ασφάλεια των σιδηροδρόμων η οποία αποτελεί συνέχεια μιας μακράς - εδώ και πολλά χρόνια - σειράς πρωτοβουλιών για το σιδηροδρομικό σύστημα και διαφόρων εκθέσεων του Κοινοβουλίου.
<P>
Όμως είμαστε απογοητευμένοι επειδή για πολλά χρόνια τόσο οι σιδηροδρομικές εταιρείες όσο και οι εθνικές κυβερνήσεις δεν κατάφεραν να αναλάβουν δράση σε καίριους τομείς. Αυτό καθίσταται φανερό αν εξετάσετε την κύρια νομοθεσία και ειδικά τη μεταφορά αυτής της νομοθεσίας σε διεθνή νομοθεσία, που υπήρξε στην καλύτερη περίπτωση ανομοιογενής και στη χειρότερη κατάφωρα προστατευτική.
<P>
" έκθεση προόδου της Επιτροπής σχετικά με τη μεταφορά της οδηγίας για την ασφάλεια των σιδηροδρόμων λέει ότι εθνικές προδιαγραφές και κανόνες δημιουργούν εμπόδια για ένα πλήρως ενοποιημένο σιδηροδρομικό σύστημα. Έτσι, τίθεται το ερώτημα αν αυτοί οι εθνικοί κανόνες θέτουν σε κίνδυνο και την ασφάλεια.
<P>
Και τι γίνεται με τη διαλειτουργικότητα στον τομέα των σιδηροδρομικών μεταφορών; Υπάρχουν εθνικά εμπόδια και για την πρόοδο στον τομέα αυτόν ή απροθυμία υιοθέτησης της ιδέας της διαλειτουργικότητας από την πλευρά της σιδηροδρομικής βιομηχανίας;
<P>
Γιατί είναι τόσο αργή η πρόοδος του ERTMS και θα αποτύχει η προσπάθειά μας για να είναι έτοιμο το σύστημα ECM μέχρι το τέλος του επομένου έτους;
<P>
Όλα αυτά είναι ερωτήματα για τα οποία αναζητούμε απαντήσεις ως επιτροπή. Και σε συνδυασμό με αυτά θα θέλαμε να μάθουμε από την Επιτροπή ποια εθνικά εμπόδια και κενά ανακόπτουν σήμερα την πρόοδο ως προς τη διαλειτουργικότητα και ποια κράτη μέλη δημιουργούν τα περισσότερα εμπόδια.
<P>
Εν συνεχεία, θα χρησιμοποιήσει η Επιτροπή κάποιες από τις νομικές εξουσίες που διαθέτει για να εξασφαλίσει τη συμμόρφωση με την κοινοτική νομοθεσία;
<P>
Γνωρίζω ότι τα προβλήματα, ιδίως αναφορικά με τις εμπορευματικές μεταφορές, όχι όμως μόνο στον τομέα αυτόν, οφείλονται στο Συμβούλιο. " επιτροπή μου και εγώ θέλουμε να συνεργαστούμε με την Επιτροπή και τη βιομηχανία προκειμένου για την ανάπτυξη ενός ασφαλούς, ενοποιημένου και διαλειτουργικού σιδηροδρομικού συστήματος.
<P>
" επιτροπή μου αρχίζει τώρα να εξετάζει αν η πτυχή της ασφάλειας, ιδίως αναφορικά με τους εμπορευματικούς συρμούς, αρχίζει να διακυβεύεται επειδή δεν μεταφέρεται η ευρωπαϊκή νομοθεσία.
<P>
Εάν είναι έτσι, τότε υπάρχει επείγουσα ανάγκη δράσης. Δράση απαιτείται όμως και για την επίτευξη τόσο της ενοποίησης όσο και της διαλειτουργικότητας αν θέλουμε να αναπτύξουν οι επιβατικές σιδηροδρομικές μεταφορές το πλήρες δυναμικό τους και, πραγματικά, να επιβιώσουν οι εμπορευματικές σιδηροδρομικές μεταφορές.
<SPEAKER ID="482" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, πριν επανέλθω στη συζήτηση θα ήθελα να κάνω ορισμένες ουσιώδεις εισαγωγικές παρατηρήσεις.
<P>
Μόνον όταν οι τεχνικές έρευνες των ανεξάρτητων ιταλικών και ολλανδικών οργάνων θα έχουν επισημάνει τα ακριβή αίτια των ατυχημάτων στο Viareggio και στις Κάτω Χώρες θα είμαστε σε θέση να βγάλουμε συγκεκριμένα συμπεράσματα σχετικά με πιθανές βελτιώσεις της κοινοτικής νομοθεσίας για την ασφάλεια των σιδηροδρομικών μεταφορών.
<P>
Επιπλέον, όπως υπογράμμισε ο κ. Simpson, παρά τα δύο ατυχήματα, από τα οποία προφανώς πρέπει να αντλήσουμε διδάγματα σχετικά με την ασφάλεια των σιδηροδρόμων - ακριβώς για να δείξουμε τη δέσμευσή μας γι' αυτό, διοργανώσαμε μια σειρά εκδηλώσεων στις οποίες παρευρέθη και ο κ. Simpson - θα ήθελα να υπογραμμίσω ότι οι σιδηροδρομικές μεταφορές προσφέρουν παρ' όλα αυτά στην Ευρώπη ένα εξαιρετικά υψηλό επίπεδο ασφάλειας συγκριτικά με άλλα μέσα μεταφοράς.
<P>
Πράγματι, η έκθεση για τη σημερινή πρώτη δέσμη για τους σιδηροδρόμους που ενέκρινε η Επιτροπή το 2006, καθώς και οι τελευταίες στατιστικές, δείχνουν ότι το άνοιγμα της αγοράς στον ανταγωνισμό δεν είχε καμία αρνητική επίπτωση στο γενικότερο επίπεδο της ασφάλειας των σιδηροδρόμων, το οποίο, αντίθετα, συνεχίζει να βελτιώνεται. Πρέπει όμως να επαγρυπνούμε για να εξασφαλίσουμε ότι η εν λόγω βελτίωση συνεχίζεται, και ασφαλώς δεν μπορούμε να αρκεστούμε στα αποτελέσματα που έχουν ήδη επιτευχθεί. Στην πραγματικότητα, ελευθέρωση σημαίνει ότι ο αριθμός των φορέων εκμετάλλευσης των δικτύων μας εξακολουθεί να αυξάνεται και για τον λόγο αυτόν πρέπει να αξιολογούμε συνεχώς την ποιότητα των υφισταμένων φορέων εκμετάλλευσης.
<P>
Μετά από το ατύχημα στο Viareggio, η Επιτροπή και ο Ευρωπαϊκός Οργανισμός Σιδηροδρόμων διοργάνωσαν μεγάλο αριθμό συναντήσεων με όλα τα ενδιαφερόμενα μέρη και εκπονήθηκε ένα βραχυπρόθεσμο και μακροπρόθεσμο σχέδιο δράσης προκειμένου να μειωθεί κατά το δυνατόν ο κίνδυνος να σημειωθούν εκ νέου τέτοια ατυχήματα. Το σχέδιο εγκρίθηκε στη διάσκεψη για την ασφάλεια του σιδηροδρόμου που διοργανώθηκε, όπως προανέφερα, από την Επιτροπή στις 8 Σεπτεμβρίου 2009.
<P>
Επανέρχομαι στο ειδικό ζήτημα της ασφάλειας των εμπορευματικών συρμών και ιδίως στη συντήρηση των καίριων τμημάτων τους όπως οι άξονες. Ο Ευρωπαϊκός Οργανισμός Σιδηροδρόμων συνέστησε ομάδα δράσης αποτελούμενη από εμπειρογνώμονες της βιομηχανίας και των εθνικών αρχών ασφαλείας η οποία έχει ήδη συνεδριάσει τρεις φορές.
<P>
" ομάδα δράσης έχει ένα συγκεκριμένο πρόγραμμα εργασίας δύο φάσεων που προβλέπει τη δημοσίευση των αποτελεσμάτων τον Δεκέμβριο του 2009 και τον Ιούνιο του 2010.
<P>
" πρώτη φάση συνίσταται στην ανάπτυξη ενός προγράμματος άμεσων επιθεωρήσεων για να εξακριβωθεί η κατάσταση των συρμών που είναι σε λειτουργία και η ποιότητα των αξόνων τους. Είναι ωστόσο σημαντικό τα μέτρα αυτά να μην εγκριθούν μεμονωμένα σε εθνικό επίπεδο, αλλά να συντονιστούν σε ευρωπαϊκό επίπεδο προκειμένου να επιτευχθούν αποτελέσματα που θα είναι αποδεκτά σε όλα τα κράτη μέλη.
<P>
Στη δεύτερη φάση θα εξεταστεί το γενικότερο ζήτημα της συντήρησης των συρμών προκειμένου να διαπιστωθεί εάν υπάρχει ανάγκη εναρμόνισης, και σε ποιο βαθμό, όσον αφορά τα διάφορα στοιχεία του συστήματος συντήρησης, όπως οι τεχνικές προδιαγραφές, οι διαδικασίες και μετρήσεις και οι μεθόδους ελέγχου.
<P>
Το σύστημα διεθνών κανονισμών για τους συρμούς που ίσχυε μέχρι το 2006, πριν από το άνοιγμα των αγορών, ανέθετε σε εθνικές επιχειρήσεις την ευθύνη και την ελευθερία να καθορίζουν όλες αυτές τις πτυχές. Μια τέτοια απουσία εναρμονισμένων προτύπων δεν φαίνεται πλέον παραδεκτή στο νέο πλαίσιο, που διέπεται από τεχνικές προδιαγραφές για τη διαλειτουργικότητα των συρμών και από τη Γενική Σύμβαση Χρήσης Αμαξών, τη νέα ιδιωτική συμφωνία μεταξύ των τεχνικών φορέων εκμετάλλευσης συρμών και των σιδηροδρομικών επιχειρήσεων.
<P>
Όσον αφορά την πιστοποίηση της οντότητας που έχει αναλάβει τη συντήρηση, ο Ευρωπαϊκός Οργανισμός Σιδηροδρόμων θα κάνει ό,τι μπορεί για να δώσει στην Επιτροπή τη δυνατότητα να τηρήσει το χρονοδιάγραμμα που ορίζεται στη σημερινή οδηγία και να εγκρίνει το σύστημα πιστοποίησης μέχρι το τέλος του 2010.
<P>
Χωρίς να αποτελεί σε καμία περίπτωση ένα επιπλέον εμπόδιο για τους φορείς εκμετάλλευσης του σιδηροδρομικού τομέα, το σύστημα πιστοποίησης, που θα θεσπίζει τα κριτήρια που πρέπει να πληροί ένας φορέας εκμετάλλευσης σιδηροδρόμων για να αναγνωριστεί ως οντότητα επιφορτισμένη με τη συντήρηση, θα δημιουργήσει νέες ευκαιρίες που μέχρι σήμερα περιορίζονταν σε ορισμένες μόνο επιχειρήσεις.
<P>
Οι εθνικές πρακτικές ή ελλείψεις που εμποδίζουν τη διαλειτουργικότητα σχετίζονται κυρίως με τη μετάβαση από το παλαιό σύστημα, όπου κυριαρχούσαν εθνικά μονοπώλια, στο νέο σύστημα που καθιερώθηκε από τις οδηγίες για τη διαλειτουργικότητα και τη σιδηροδρομική ασφάλεια. Τα εν λόγω εμπόδια περιγράφονται στην ανακοίνωση που ενέκρινε η Επιτροπή τον Σεπτέμβριο.
<P>
Για την εξάλειψη αυτών των εμποδίων, ο Οργανισμός Σιδηροδρόμων άρχισε το 2008 να εργάζεται για τη διαποδοχή του τροχαίου υλικού Ως προς αυτό, ο οργανισμός ταξινομεί όλα τα εθνικά πρότυπα βάσει ενός εναρμονισμένου καταλόγου τεχνικών παραμέτρων πριν προχωρήσει σε σύγκριση των προτύπων στα διάφορα κράτη μέλη προκειμένου να ορίσει τον βαθμό ισοδυναμίας. Στόχος είναι να σταματήσει η συνήθης στον σιδηροδρομικό τομέα πρακτική καταφυγής στα εθνικά πρότυπα προκειμένου να εμποδιστεί η έγκριση τροχαίου υλικού που έχει ήδη εγκριθεί από άλλες χώρες.
<P>
Επιπλέον, η ολιγωρία των κρατών μελών και της βιομηχανίας για να συμμορφωθούν με το νέο νομικό πλαίσιο συνιστά ένα ακόμα εμπόδιο για τη διαλειτουργικότητα. " ολιγωρία αυτή εμποδίζει πραγματικά τη δημιουργία ενός ευρωπαϊκού σιδηροδρομικού χώρου βασισμένου σε κοινά εναρμονισμένα πρότυπα, που είναι απαραίτητα για να καταστεί δυνατή η άριστη λειτουργία της αγοράς.
<P>
Μίλησα για πολλή ώρα, όμως υπήρχαν και πολλές ερωτήσεις. Θα ολοκληρώσω όμως σύντομα.
<P>
Όσον αφορά το ERTMS, λειτουργεί και είχε θετικά αποτελέσματα για περισσότερα από 2 000 χιλιόμετρα. Είναι αλήθεια ότι οι αρχικές προδιαγραφές παρουσίαζαν ασάφειες που έδιναν λαβή για διαφορετικές ερμηνείες, αλλά οι ασάφειες αυτές απαλείφθηκαν το 2007. " απόφαση της Επιτροπής της 23ης Μαρτίου 2008 κατέστησε υποχρεωτική τη χρησιμοποίηση της νέας έκδοσης που είναι γνωστή ως 2.3.0d.
<P>
Τα κράτη μέλη και ο κλάδος εργάζονται σήμερα για την αναβάθμιση των εν λόγω σιδηροδρομικών γραμμών και ως εκ τούτου το πρόβλημα των ασύμβατων εφαρμογών σε εθνικό επίπεδο βρίσκει τη λύση του. Όλες οι νέες εφαρμογές έχουν ως βάση τα συμβατά πρότυπα.
<P>
Σύμφωνα με όσα υποσχέθηκε, η Επιτροπή θα παράσχει οικονομική ενίσχυση στον κλάδο για την αναβάθμιση όλων των γραμμών και των συρμών που έχουν ήδη ενταχθεί στο σύστημα αυτό προκειμένου αυτά να γίνουν συμβατά με τη νέα έκδοση. Για τον σκοπό αυτόν διατέθηκαν εντός του νέου πλαισίου της πρόσκλησης υποβολής προτάσεων του 2009 250 εκατ. ευρώ για το ERTMS, μέρος των οποίων θα χρησιμοποιηθεί ειδικά για την αναβάθμιση των αντίστοιχων προγραμμάτων ηλεκτρονικού υπολογιστή.
<SPEAKER ID="483" NAME="Georges Bach" LANGUAGE="DE">
Κύριε Πρόεδρε, κύριε Επίτροπε, έχετε δίκιο, το σιδηροδρομικό σύστημα είναι ένα πολύ ασφαλές σύστημα συγκριτικά με άλλους τρόπους μεταφοράς. Εκτός από τα πολλά θετικά στοιχεία, όμως, η ελευθέρωση έφερε μαζί της, ως έναν βαθμό, και λιγότερη ασφάλεια, με τη μορφή του κατακερματισμού μεμονωμένων εταιρειών, του διαχωρισμού της υποδομής από τη λειτουργία, της εξωτερικής ανάθεσης των εργασιών συντήρησης και της μίσθωση υλικών και προσωπικού.
<P>
Κατά τη γνώμη μου πρέπει να εξασφαλιστεί ότι οι εθνικές αρχές ασφαλείας θα εκδίδουν τα πιστοποιητικά ασφαλείας και τις άδειες σύμφωνα με όσα θεσπίζει ο Ευρωπαϊκός Οργανισμός Σιδηροδρόμων (ERA). Διεξάγονται αρκετοί έλεγχοι; Είναι σίγουρο, για παράδειγμα, ότι ελέγχονται όπως πρέπει η εκπαίδευση του προσωπικού, οι πιστοποιήσεις και οι συνθήκες εργασίας; Ποια είναι, από την άποψη αυτή, η κατάσταση σχετικά με την καθιέρωση μιας τυποποιημένης κοινοτικής πιστοποίησης; Ποια είναι η κατάσταση αναφορικά με την ευρωπαϊκή άδεια οδήγησης των μηχανοδηγών; Επίσης, πρέπει να ενταθούν οι προσπάθειες σχετικά με το Ευρωπαϊκό Σύστημα Διαχείρισης της Σιδηροδρομικής Κυκλοφορίας (ERTMS).
<P>
Το πρόσφατο σχέδιο εφαρμογής στο οποίο αναφερθήκατε πρέπει να είναι δεσμευτικό και δεν πρέπει να καθυστερήσει για οικονομικούς ή εθνικούς λόγους. Οι προσπάθειες που αφορούν τη θέσπιση των τεχνικών προδιαγραφών για τη διαλειτουργικότητα (TSI) πρέπει να συνεχιστούν και να επεκταθούν. Αυτό θα συνιστούσε τεράστια πρόοδο ιδίως όσον αφορά την τυποποίηση των υλικών και θα προσέφερε υψηλό βαθμό ασφάλειας σχετικά με τη συντήρηση υλικών.
<P>
Πολλά από τα πρόσφατα σιδηροδρομικά ατυχήματα και από εκείνα που παραλίγο να συμβούν οφείλονται σε ελλείψεις στη συντήρηση. " ένταση ιδίως παραμελείται για λόγους κόστους και τα διαστήματα συντήρησης επιμηκύνονται. Ποια είναι η κατάσταση σχετικά με τη δημιουργία ενός πανευρωπαϊκού συστήματος πιστοποίησης για τις εργασίες συντήρησης; Θεωρώ ότι πρέπει να γίνει ό,τι είναι δυνατό για να μην επανέλθουμε στην προηγούμενη κατάσταση όπου κάθε επιμέρους κράτος μέλος είχε τους δικούς του κανόνες του και ενεργούσε ανεξάρτητα και με διαφορετικό τρόπο. Ειδικά οι διαβάσεις των συνόρων μεταξύ των επιμέρους κρατών μελών συνιστούν κίνδυνο για την ασφάλεια. Πώς προτίθεται η Επιτροπή να αντιμετωπίσει βραχυπρόθεσμα αυτό το πρόβλημα; Θα ήθελα επίσης να σας ζητήσω να διασφαλίσετε ότι κατά την αξιολόγησή σας δεν θα ξεχάσετε τις κοινωνικές πτυχές -πρέπει να ληφθούν υπόψη.
<SPEAKER ID="484" NAME="Bogusław Liberadzki" LANGUAGE="PL">
Κύριε Πρόεδρε, πρώτα απ' όλα θα ήθελα να ευχαριστήσω τον κ. Simpson απλά και μόνο γιατί έθεσε αυτήν την ερώτηση και να τον συγχαρώ διότι η ερώτησή του έγινε θέμα της συζήτησής μας. Είναι μια συζήτηση που γίνεται πολύ αργά, σε προχωρημένη βραδινή ώρα, όμως είναι πολύ καλό που κάνουμε αυτή τη συζήτηση. Όταν εμφανίστηκε το θέμα της ερώτησης, είδαμε τις λέξεις: πλαίσιο - το ευρωπαϊκό σιδηροδρομικό σύστημα. Τολμώ να πω εδώ ότι τη στιγμή αυτή που μιλάμε δεν έχουμε αποκτήσει ακόμα ένα ευρωπαϊκό σιδηροδρομικό σύστημα.
<P>
Γιατί; Κάθε σιδηρόδρομος έχει τα δικά του τεχνικά πρότυπα. Αν πρόκειται για ηλεκτρικούς σιδηρόδρομους, πρόκειται είτε για DC είτε για AC. Εάν πρόκειται για AC, είναι είτε 15 kV, είτε 30 kV, είτε 35 kV. Μπορώ να σας αναφέρω ένα ενδιαφέρον γεγονός, πράγμα που ταιριάζει απόλυτα στην περίσταση μιας και είναι παρών ο κ. Tajani. Στο σύστημα Βορρά-Νότου υπάρχουν δύο σιδηρόδρομοι που είναι παρόμοιοι - ο ένας στην Πολωνία και ο άλλος στην Ιταλία. Όλοι οι άλλοι είναι διαφορετικοί μεταξύ τους. Γι' αυτό, κύριε Πρόεδρε, ας δώσουμε στους σιδηροδρόμους μια ευκαιρία. Ας θεσπίσουμε ένα πραγματικό ευρωπαϊκό σύστημα σιδηροδρόμων, ακόμη και αν αυτό πρέπει να γίνει σε πείσμα των παντοδύναμων εθνικών σιδηροδρομικών μεταφορέων.
<SPEAKER ID="485" NAME="Michael Cramer" LANGUAGE="DE">
Κύριε Πρόεδρε, κυρίες και κύριοι, η ασφάλεια είναι ιερή. Πρέπει να αποτελεί απόλυτη προτεραιότητα. Αυτό που συνέβη πρόσφατα στο Βερολίνο, όπου κατέρρευσε το σύστημα του προαστιακού σιδηρόδρομου συνεπεία της προτεραιότητας στο κέρδος, πρέπει να αποτελέσει οπωσδήποτε μια εξαιρετική περίπτωση. Τους τελευταίους έξι μήνες υποχρεωθήκαμε να βιώσουμε στο Βερολίνο αυτό που δεν κατάφεραν να κάνουν στον πόλεμο ούτε οι βόμβες ούτε οι χειροβομβίδες. Δεν μπορεί να συνεχιστεί αυτή η κατάσταση.
<P>
Συχνά, όταν κάποιος θέλει να εμποδίσει τον ανταγωνισμό, προβάλλει και επιχειρήματα που αφορούν την ασφάλεια. Σε τέτοιες περιπτώσεις τα επιχειρήματα που αφορούν την ασφάλεια δημιουργούνται για να εμποδιστεί πλήρως το άνοιγμα των δικτύων, το οποίο έχουμε ήδη ρυθμίσει νομοθετικά και έχουμε καταστήσει υποχρεωτικό για όλα τα κράτη μέλη από την 1η Ιανουαρίου 2007. Επομένως πρέπει να επέμβετε - δεν πρέπει να επιτρέψετε την κατάχρηση των επιχειρημάτων που αφορούν την ασφάλεια.
<P>
" ασφάλεια έχει, φυσικά, οικονομικό κόστος, όμως χρειαζόμαστε επενδύσεις στην υποδομή και στην ασφάλεια. Τα χρήματα υπάρχουν. Θα ήθελα να υπενθυμίσω σε όλους σας ότι για παράδειγμα η απαλλαγή της κηροζίνης από τον φόρο κοστίζει στους ευρωπαίους φορολογουμένους 14 δισ. ευρώ ετησίως. Αν δαπανούσατε αυτά τα χρήματα για την ασφάλεια, θα είχαμε μια ευρωπαϊκή σιδηροδρομική αγορά και εγγυημένη ασφάλεια, πράγμα που κρίνεται επιβεβλημένο στην παρούσα φάση.
<SPEAKER ID="486" NAME="Jacky Hénin" LANGUAGE="FR">
Κύριε Πρόεδρε, κυρίες και κύριοι, οι ευρωπαϊκές οδηγίες επέβαλαν, με σκοπό την προετοιμασία για τον ανταγωνισμό των σιδηροδρόμων, τον διαχωρισμό του σιδηροδρομικού δικτύου από τις μεταφορικές δραστηριότητες εμποδίζοντας με τον τρόπο αυτόν κάθε μορφή τυποποίησης. Το αποτέλεσμα: σήμερα, τα τραίνα στη Γαλλία κινούνται πιο αργά στο δευτερεύον δίκτυο από ό,τι στις αρχές του 20ού αιώνα. Το ένα τρίτο του δικτύου καταστρέφεται εξαιτίας της απουσίας πόρων για τη συντήρησή του. Όλες οι συνδικαλιστικές οργανώσεις των σιδηροδρομικών, όλοι οι εμπειρογνώμονες, λένε ότι αυτή η κατάσταση αναπόφευκτα θα οδηγήσει σε φοβερά ατυχήματα.
<P>
Αυτό όμως δεν αρκεί. Πάντα υπάρχει ανάγκη για περισσότερα κέρδη. Έτσι, υπάρχει προθυμία να θυσιαστεί η ασφάλεια των σιδηροδρόμων με την απαγόρευση εθνικών κανόνων ασφαλείας που προσφέρουν τη μέγιστη προστασία προς όφελος μιας μελλοντικής ελάχιστης ευρωπαϊκής ρύθμισης. Το γενικό ευρωπαϊκό συμφέρον θυσιάζεται για άλλη μια φορά στον βωμό της καπιταλιστικής απληστίας.
<P>
Το σωστό πρότυπο για την Ευρώπη είναι το Thalys, διότι χαρακτηρίζεται από μια ευρωπαϊκή σιδηροδρομική συνεργασία που τηρεί τα καταστατικά που προστατεύουν τους εργαζομένους και τους κανόνες μέγιστης ασφάλειας. Αυτό έρχεται σε πλήρη αντίθεση με τον ανεξέλεγκτο ανταγωνισμό που επιβάλλουν οι ευρωπαϊκές οδηγίες στους χρήστες των σιδηροδρόμων. Πράγματι, για να εξασφαλιστεί η ασφάλεια των χρηστών των σιδηροδρόμων και των περιοίκων από τις μεταφορές επικίνδυνων φορτίων πρέπει να καταργηθούν στο σύνολό τους οι ευρωπαϊκές δέσμες μέτρων για τους σιδηροδρόμους.
<SPEAKER ID="487" NAME="Jorg Leichtfried" AFFILIATION="S&amp;D">
(DE) Κύριε Πρόεδρε, βασικά δεν προξενεί έκπληξη. Μόνο ένα πράγμα μπορούμε να πούμε, και αυτό είναι ότι, όπου γίνεται ελευθέρωση και ιδιωτικοποίηση, αυξάνει ο αριθμός των ατυχημάτων και των δυστυχημάτων. Ο λόγος είναι προφανής, καθώς όπου υπάρχει ανάγκη δημιουργίας υψηλού κέρδους, υπάρχουν κακοπληρωμένοι εργαζόμενοι· υπάρχει χειρότερη κατάρτιση και λιγότερα προσόντα, καθώς αυτά κοστίζουν· υπάρχουν λιγότεροι έλεγχοι, γιατί οι έλεγχοι κοστίζουν· και τελικά - αυτό το είδαμε παντού - όταν όλα πάνε στραβά, δημιουργούνται απίστευτες δαπάνες που επιβαρύνουν το κοινό προκειμένου να διορθωθούν όλα τα προβλήματα που προκλήθηκαν από την ελευθέρωση και την ιδιωτικοποίηση.
<P>
Εδώ ακολουθήσαμε λάθος δρόμο. Ο κ. Bach θεωρεί ότι θα αρκούσε να το εξετάσουμε αυτό διεξοδικά και να θεσπίσουμε καλύτερους μηχανισμούς ασφαλείας. Πήραμε τον λάθος δρόμο και θα πρέπει τώρα να επιστρέψουμε σε έναν δρόμο που προσφέρει ποιότητα, ασφάλεια και αποδοτικότητα. Ο δρόμος αυτός ασφαλώς δεν είναι η περαιτέρω ελευθέρωση. Είναι ακριβώς ο αντίθετος.
<SPEAKER ID="488" NAME="Guido Milana" AFFILIATION="S&amp;D">
(IT) Κύριε Πρόεδρε, κύριε Επίτροπε, κυρίες και κύριοι, θα ήθελα να κάνω μόνο δύο παρατηρήσεις.
<P>
Πιστεύω ότι δεν πρέπει να διαπληκτιζόμαστε για μεγαλύτερη ιδιωτικοποίηση, ανταγωνισμό και άλλα συναφή. Είναι σαφές ότι η λογική της βιασύνης προκειμένου να μειωθεί το κόστος είναι ένας αρνητικός παράγοντας όσον αφορά τα πρότυπα ασφαλείας. Όταν γίνονται προσπάθειες μείωσης του κόστους επειδή αρχίζει ένας σημαντικός μηχανισμός ανταγωνισμού, είναι αναπόφευκτο να χειροτερεύουν τα πρότυπα ασφαλείας.
<P>
" αλήθεια είναι ότι πιστεύω πως η Επιτροπή πρέπει να θεσπίσει μια πιο αυστηρή φάση που θα αναθέτει έναν στρατηγικότερο ρόλο για τον Ευρωπαϊκό Οργανισμό Σιδηροδρόμων. Θα πρέπει να αναλάβει έναν ρόλο μεγαλύτερου συντονισμού, ελέγχου και εποπτείας των εθνικών οργανισμών ασφαλείας, πρέπει δε να το κάνει αυτό πολύ πιο γρήγορα, ακριβώς επειδή υπάρχουν διαφορές μεταξύ των διαφόρων χωρών, στις οποίες αναφέρθηκαν ήδη οι συνάδελφοί μου, σχετικά με τις αντιφάσεις μεταξύ της εθνικής και της ευρωπαϊκής νομοθεσίας. Κατά τη γνώμη μου, ως προς αυτό υπάρχουν πολύ μεγάλες καθυστερήσεις.
<P>
Το πρότυπο πρέπει να είναι εκείνο του Ευρωπαϊκού Οργανισμού Ασφάλειας της Αεροπορίας και πρέπει να έχει τις ίδιες δεσμευτικές αρμοδιότητες για τις πράξεις και την εφαρμογή. Αν υπάρχει μια έκκληση που πρέπει να γίνει σήμερα προς την Επιτροπή, αυτή είναι να κινηθεί πιο γρήγορα προς αυτή την κατεύθυνση.
<P>
Ο Επίτροπος είπε ότι πρέπει να περιμένουμε τα αποτελέσματα των ερευνών για τα ατυχήματα. Αντίθετα, εγώ πιστεύω ότι τα αποτελέσματα αυτά δεν θα προσθέσουν τίποτα στη σημερινή κατάσταση.
<P>
Ένα άλλο στοιχείο, κύριε Επίτροπε, το οποίο πιθανόν να μην εμπίπτει στον τομέα αρμοδιοτήτων σας και το οποίο πιθανόν να βρίσκεται και πέρα από το αντικείμενο της αποψινής συζήτησης, είναι ότι πάρα πολύ συχνά η νομοθεσία ως σύνολο δεν διασφαλίζει ότι όποιος υφίσταται απώλεια ή βλάβη λόγω ενός σιδηροδρομικού ατυχήματος - δεδομένου ότι ο αριθμός τέτοιων ατυχημάτων είναι ακόμα μικρό - λαμβάνει άμεση αποζημίωση από το πρόσωπο που φέρει την ευθύνη γι' αυτό.
<SPEAKER ID="489" NAME="Seán Kelly" AFFILIATION="PPE">
(EN) Κύριε Πρόεδρε, αναφέρθηκε ότι στον τομέα αυτόν δαπανήθηκαν 200 εκατ. ευρώ το 2009. Αναρωτιέμαι αν θα εξέταζε η Επιτροπή, από τη σκοπιά της ασφάλειας και της διαλειτουργικότητας, το ενδεχόμενο να χρηματοδοτεί μόνο σιδηροδρομικά συστήματα που λειτουργούν με ηλεκτρική ενέργεια και να καταργήσει σταδιακά εντός ενός χρονικού διαστήματος τους κινητήρες που καταβροχθίζουν ντήζελ - γνωρίζω ότι στην πατρίδα μου, όλα τα σιδηροδρομικά συστήματα λειτουργούν με τον τρόπο αυτόν - και να θέσει μια καταληκτική ημερομηνία όπου θα έχουμε σε ολόκληρη την Ευρωπαϊκή Ένωση ασφαλή, διασυνδεδεμένα και φιλικά προς το περιβάλλον σιδηροδρομικά συστήματα.
<SPEAKER ID="490" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, κύριε Επίτροπε, η ασφάλεια των σιδηροδρομικών μεταφορών εξαρτάται από τις επενδύσεις που γίνονται για τη συντήρηση και τον εκσυγχρονισμό της υποδομής και του τροχαίου υλικού των σιδηροδρόμων. " ανυπαρξία τέτοιων επενδύσεων θα αυξήσει τον αριθμό των σιδηροδρομικών ατυχημάτων.
<P>
Οι επενδύσεις στο σιδηροδρομικό σύστημα πρέπει να αποτελέσουν προτεραιότητα τόσο σε επίπεδο ΕΕ, μέσω του προϋπολογισμού των ΔΕΔ-Μ και των διαρθρωτικών ταμείων, όσο και σε επίπεδο κρατών μελών, μέσω εθνικών επιχορηγήσεων και της συγχρηματοδότησης έργων προτεραιότητας για τις διευρωπαϊκές μεταφορές. " διαλειτουργικότητα των σιδηροδρομικών συστημάτων είναι ζωτικής σημασίας. Καίριας σημασίας είναι και η ανάλογη αμοιβή του προσωπικού και η παροχή κατάρτισης και δοκιμών στους εργαζομένους του σιδηροδρομικού τομέα.
<P>
Τον τελευταίο χρόνο σημειώθηκαν και στη Ρουμανία σιδηροδρομικά ατυχήματα. Το ανατολικό τμήμα της Ευρωπαϊκής Ένωσης έχει ανάγκη από σημαντικές επενδύσεις στις σιδηροδρομικές μεταφορές για να μπορέσει να συντηρήσει και να εκσυγχρονίσει την υπάρχουσα υποδομή και να την αναπτύξει. " επέκταση των έργων προτεραιότητας 6 και 17 ως το Βουκουρέστι και την Κωστάντζα, η κατασκευή σιδηροδρομικού διαδρόμου εμπορευματικών μεταφορών στη διαδρομή αυτή, καθώς και η υλοποίηση του ERTMS πρέπει να γίνουν έργα προτεραιότητας των ΔΕΔ-Μ.
<SPEAKER ID="491" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, πιστεύω ότι πολλές απαντήσεις στις ερωτήσεις που τέθηκαν στο πλαίσιο αυτής της συζήτησης έχουν δοθεί στη διάσκεψη για την ασφάλεια των σιδηροδρόμων που έγινε στις 8 Σεπτεμβρίου, την οποία συγκάλεσα αμέσως μετά από τα ατυχήματα στο Viareggio και στις Κάτω Χώρες ακριβώς για να δώσω ένα μήνυμα αναφορικά με τη μεγάλη δέσμευση της Επιτροπής και των ευρωπαϊκών θεσμικών οργάνων να αναλάβουν δράση στον εξαιρετικά ευαίσθητο τομέα της σιδηροδρομικής ασφάλειας.
<P>
Όπως γνωρίζετε, στη διάσκεψη αυτή είχαν προσκληθεί εκπρόσωποι όλων των θεσμικών οργάνων, του Κοινοβουλίου και του Συμβουλίου. Στη διάσκεψη εξετάστηκαν όλα τα θέματα που αποτέλεσαν το επίκεντρο στην αποψινή συζήτηση, αρχής γενομένης από το θέμα των οργανισμών και του Ευρωπαϊκού Οργανισμού Σιδηροδρόμων.
<P>
Συμφωνώ με την άποψη του κ. Milana διότι κατά τη διάσκεψη αυτή πρότεινα να δοθούν μεγαλύτερες εξουσίες στον Ευρωπαϊκό Οργανισμό Σιδηροδρόμων. Ως εκ τούτου συμφωνώ απόλυτα. Πρέπει όμως να αλλάξουμε τους κανόνες του παιχνιδιού και για όσο θα είμαι Επίτροπος Μεταφορών, θα καταβάλλων κάθε δυνατή προσπάθεια ώστε να μπορέσει να λειτουργήσει ο Ευρωπαϊκός Οργανισμός Σιδηροδρόμων παράλληλα με τον Ευρωπαϊκό Οργανισμό για την Ασφάλεια στη Θάλασσα και τον Ευρωπαϊκό Οργανισμό Ασφάλειας της Αεροπορίας.
<P>
Ένα άλλο θέμα με το οποίο ασχοληθήκαμε εκείνη την ημέρα εργασίας, στην οποία συμμετείχαν και συγγενείς των θυμάτων, είναι η ευθύνη των φορέων εκμετάλλευσης στο πλαίσιο της αλυσίδας μεταφορών και συνακόλουθα το θέμα των δικαιωμάτων εκείνων που εμπλέκονται σε σιδηροδρομικά ατυχήματα. Όσον αφορά τα δικαιώματα των επιβατών στον τομέα των σιδηροδρόμων, υπάρχει νομοθεσία που θα τεθεί σε ισχύ στις 3 Δεκεμβρίου του τρέχοντος έτους.
<P>
" Επιτροπή εξετάζει επίσης πτυχές που αφορούν τα θύματα τα οποία δεν είναι επιβάτες, δηλαδή τα θύματα αυτά των ατυχημάτων όπως εκείνου του Viareggio, που οφείλονται σε εκρήξεις ή σε εκτροχιασμούς συρμών, και αξιολογεί τις απαντήσεις που μπορεί να δοθούν όσον αφορά το πρόβλημα αυτό.
<P>
Επομένως η Επιτροπή έχει αναπτύξει έντονη δράση στον τομέα της σιδηροδρομικής ασφάλειας, που θεωρεί ότι έχει προτεραιότητα, με ιδιαίτερη έμφαση στην πιστοποίηση του προσωπικού. " ΕΕ ενέκρινε ήδη την οδηγία 2007/59/ΕΚ σχετικά με την πιστοποίηση του προσωπικού οδήγησης μηχανών έλξης και η ευρωπαϊκή άδεια οδήγησης για το προσωπικό οδήγησης μηχανών έλξης υπάρχει ήδη: θα τεθεί σε ισχύ στις 3 Δεκεμβρίου του τρέχοντος έτους.
<P>
Όσον αφορά τις κοινωνικές πτυχές που εθίγησαν, υπάρχει η επιτροπή για τον κοινωνικό διάλογο που συζήτησε το 2005 για μια συμφωνία για το ωράριο εργασίας στις διεθνείς μεταφορές.
<P>
Όσον αφορά τη συντήρηση και τα πιο φιλικά προς το περιβάλλον συστήματα σιδηροδρομικών μεταφορών, πιστεύω ότι χρειάζεται εκσυγχρονισμός του εξοπλισμού και αποτελεσματική συντήρηση. Όπως επιβεβαίωσα στην απάντησή μου στην ερώτηση, πιστεύω ότι το σύστημα ERTMS είναι από τεχνολογική άποψη ένα σημαντικό έργο στο οποίο έχει επενδύσει η Ευρωπαϊκή Επιτροπή με στόχο να κάνει ασφαλέστερες όλες τις μεταφορές στον σιδηροδρομικό τομέα. Θεωρώ ότι αυτό είναι ένα σημαντικό στοιχείο που δεν πρέπει να ξεχνάμε.
<SPEAKER ID="492" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149)
<SPEAKER ID="493" NAME="Adam Kosa  " LANGUAGE="HU">
Αναφορικά με το θέμα που συζητάμε, θεωρώ σημαντικό να υπογραμμίσω ότι όσον αφορά τους ECM (αρμόδιους φορείς για τη συντήρηση), ο ιδιοκτήτης ή ο φορέας εκμετάλλευσης πρέπει να διαθέτει οπωσδήποτε πιστοποίηση προκειμένου να μπορέσουμε να μειώσουμε τον κίνδυνο ατυχημάτων. Επιπροσθέτως, θα πρέπει να εξετάσουμε να θέσουμε και το θέμα της ποινικής ευθύνης των νομικών προσώπων, όπως είναι η γνωστή πρακτική στη Γαλλία, προκειμένου να καταστεί δυνατό να δοθεί μεγαλύτερος ρόλος στην ασφάλεια ως μέρος του διαχειριστικού ρόλου των νομικών προσώπων.
<P>
Όταν λαμβάνονται στρατηγικές αποφάσεις σε επίπεδο διαχείρισης εταιρείας ή σε επίπεδο ιδιοκτήτη, το κέρδος δεν πρέπει ποτέ να έχει προτεραιότητα σε βάρος της ασφάλειας και της ζωής των ανθρώπων. Εάν συμβεί μαζικό ατύχημα εξαιτίας ανεύθυνων και ριψοκίνδυνων πρακτικών διαχείρισης της υπεύθυνης εταιρείας, το νομικό πρόσωπο μπορεί δικαιολογημένα να καταστεί υπόλογο. Διαφορετικά, μόνο το ανώτατο στέλεχος φεύγει πρόωρα από την εταιρεία αφού δεχτεί τα μεγάλα bonus και τις αποζημιώσεις που γνωρίζουμε πολύ καλά σήμερα, και έτσι στο τέλος μόνο ο οδηγός του τραίνου πηγαίνει στη φυλακή.
<P>
Το πεπρωμένο της εταιρείας πρέπει να συνδεθεί με εκείνο του διαχειριστή και των εργαζομένων προκειμένου να καταστεί δυνατή η εξασφάλιση μιας ασφαλούς υπηρεσίας με την κατάλληλη ποιότητα, ιδίως στον τομέα των δημοσίων υπηρεσιών. Θα ήθελα να θέσω στην Επιτροπή το ακόλουθο ερώτημα: τι είδους προτάσεις προτίθεται να υποβάλει προκειμένου να μπορέσει να επιβάλει όχι μόνο την αστική ευθύνη (αποζημίωση) αλλά και την ποινική ευθύνη όσον αφορά τους αμελείς παρόχους υπηρεσιών;
<P>
Γραπτές δηλώσεις (άρθρο 149)
